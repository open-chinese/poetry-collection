[
    {
        "uuid": "8edb57530a5ab02bee1255cc7c1d2224",
        "title": "哨遍 胜处可宫",
        "author": "刘克庄",
        "content": "胜处可宫，平处可田，泉土尤甘美。\n深复深，路绝住人稀。\n有人兮、盘旋于此。\n送子归。\n是他隐居求志。\n是要明主媒当世。\n嗟此意谁论，其言甚壮，孔颜犹有遗旨。\n大丈夫之被遇于时。\n入则坐庙朝出旗麾。\n列屋名姬，夹道武夫，满前才子。\n噫。\n有命存焉，吾非恶此而逃之。\n富贵人所欲，如之何、幸而致。\n向茂树堪休，清泉可濯，谷中别有闲天地。\n况脍细于丝，蕨甜似蜜，采于山，钓于水。\n大丈夫不遇之所为。\n唐处士、依稀是吾师。\n觉山林、尊如朝市。\n五侯门下宾客，扰扰趋形势。\n嗟盘之乐，谁争子所，占断千秋万岁。\n呼童秣马更膏车，便与君，从此逝矣。",
        "dynasty": "宋",
        "collection_info": null
    },
    {
        "uuid": "91f4132e8817cb48dd8f195aa83faa54",
        "title": "六州歌头 维摩病起",
        "author": "刘克庄",
        "content": "维摩病起，兀坐等枯株。\n清晨里，谁来问，是文殊。\n遣名姝。\n夺尽群花色，浴才出，酲初解，千万态，娇无力，困相扶。\n绝代佳人，不入金张室，却访吾庐。\n对茶铛禅榻，笑杀此翁臞。\n珠髻金壶。\n始消渠。\n忆承平日，繁华事，修成谱，写成图。\n奇绝甚，欧公记，蔡公书。\n古来无。\n一自京华隔，问姚魏、竟何如。\n多应是，彩云散，劫灰馀。\n野鹿衔将花去，休回首、河洛丘墟。\n漫伤春吊古，梦绕汉唐都。\n歌罢欷歔。",
        "dynasty": "宋",
        "collection_info": null
    },
    {
        "uuid": "e4d4e581eec79a8b709c7addcb1c1699",
        "title": "水调歌头 敕使竟空反",
        "author": "刘克庄",
        "content": "敕使竟空反，公不出梅关。\n当年玉座记忆，仄席问平安。\n羽扇尉佗城上，野服仙游阁下，辽鹤几时还。\n赖有蜀耆旧，健笔与书丹。\n青油士，珠履客，各凋残。\n四方蹙蹙靡骋，独此尚宽闲。\n丞相祠堂何处，太傅石碑堕泪，木老瀑泉寒。\n往者不可作，置酒且登山。",
        "dynasty": "宋",
        "collection_info": null
    },
    {
        "uuid": "757dab39bbb90ac3e40f23f83f15106d",
        "title": "水调歌头 遣作岭头使",
        "author": "刘克庄",
        "content": "遣作岭头使，似戍玉门关。\n来时送者，举酒珍重祝身安。\n街畔小儿拍笑，马上是翁矍铄，头与璧俱还。\n何处得仙诀，发白颊犹丹。\n屋茅破，篱菊瘦，架签残。\n老夫自计甚审，忙定不如闲。\n客难扬雄拓落，友笑王良来往，面汗背芒寒。\n再拜谢不敏，早晚乞还山。",
        "dynasty": "宋",
        "collection_info": null
    },
    {
        "uuid": "d5abd7f48fa1af4a80bd1cf2dc88afee",
        "title": "水调歌头 老子颇更事",
        "author": "刘克庄",
        "content": "老子颇更事，打透利名关。\n百年扰扰于役，何异入槐安。\n梦里偶然得意，醒后才堪发笑，蚁穴驾车还。\n恰佩南柯印，彷佛毂曾丹。\n客未散，日初昳，酒犹残。\n向来幻境安在，回首总成闲。\n莫问浮云起灭，且跨刚风游戏，露冷玉箫寒。\n寄语抱朴子，候我石楼山。",
        "dynasty": "宋",
        "collection_info": null
    },
    {
        "uuid": "6995ec530aa5e741413ba01371dacf49",
        "title": "水调歌头 半世惯歧路",
        "author": "刘克庄",
        "content": "半世惯歧路，不怕唱阳关。\n朝来印绶解去，今夕枕初安。\n莫是散场优孟，又似下棚傀儡，脱了戏衫还。\n老去事多忘，公莫笑师丹。\n笔端花，胸中锦，两消残。\n江湖水草空旷，何必养天闲。\n久苦诸君共事，更尽一杯别酒，风露夜深寒。\n回首行乐地，明日隔云山。",
        "dynasty": "宋",
        "collection_info": null
    },
    {
        "uuid": "527c818b4bbc18ec986e81c30281265f",
        "title": "水调歌头 落日几呼渡",
        "author": "刘克庄",
        "content": "落日几呼渡，佳夕每留关。\n有时来照清浅，鬓云似潘安。\n一曲亲蒙君赐，两岸更无人迹，惟见鹭飞还。\n隙地欠栽接，蕉荔杂黄丹。\n柳全疏，松尚幼，怕摧残。\n旁人笑我痴计，管钥费防闲。\n翁意在乎林壑，客亦知夫水月，满腹贮清寒。\n赋咏差有愧，赤壁与滁山。",
        "dynasty": "宋",
        "collection_info": null
    },
    {
        "uuid": "6266c9bbeaeb5509477c750915635f4a",
        "title": "水调歌头 羯虏问周鼎",
        "author": "刘克庄",
        "content": "羯虏问周鼎，柱史出秦关。\n苦求句漏，何意身世远差安。\n不见跕鸢堕水，时有飞鸿遵渚，乐此久忘还。\n采药寓言耳，胸次有灵丹。\n钓游处，榕叶暗，荻花残。\n自翁仙后千载，输与水鸥闲。\n我读内篇未竟，忽被急符驱去，洞闭白云寒。\n回首愧幽子，隐约海中山。",
        "dynasty": "宋",
        "collection_info": null
    },
    {
        "uuid": "7b26692e83653864499ae7375e862259",
        "title": "水调歌头 怪事广寒殿",
        "author": "刘克庄",
        "content": "怪事广寒殿，此夕不开关。\n林间乌鹊相贺，暂得一枝安。\n只在浮云深处，谁驾长风挟取，明镜忽飞还。\n玉兔呼不应，难觅臼中丹。\n酒行深，歌听彻，笛吹残。\n嫦娥老去孤另，离别匹如闲。\n待得银盘擎出，只怕玉峰醉倒，衰病不禁寒。\n卿去我欲睡，孤负此湖山。",
        "dynasty": "宋",
        "collection_info": null
    },
    {
        "uuid": "391a67d0beb1327c4a6d8e91de4880e2",
        "title": "水调歌头 老年有奇事",
        "author": "刘克庄",
        "content": "老年有奇事，天放两中秋。\n使君飞榭千尺，缥缈见麟洲。\n景物东徐城上，岁月北征诗里，圆缺几时休。\n俯仰慨今昔，惟酒可浇愁。\n风露高，河汉澹，素光流。\n贾胡野老相庆，四海十分收。\n竞看姮娥金镜，争信仙人玉斧，费了一番修。\n衰晚笔无力，谁伴赋黄楼。",
        "dynasty": "宋",
        "collection_info": null
    },
    {
        "uuid": "e586ac296d89396e28b3204a09cf8235",
        "title": "水调歌头 岁晚太玄草",
        "author": "刘克庄",
        "content": "岁晚太玄草，深悔赋长杨。\n向来户外之屦，已饱各飞扬。\n阁上青藜安在，院里金莲去矣，且爱短檠光。\n衰懒倦宾客，谁访老任棠。\n叹时人，怜黠小，笑鲐黄。\n汝曹变灭臭腐，侬底愈芬香。\n苦羡阿龙则甚，学取幼安亦可，坐穴几藜床。\n零落雁行小，敢不举君觞。",
        "dynasty": "宋",
        "collection_info": null
    },
    {
        "uuid": "c3808fba546a7aba6263ac35ac567b96",
        "title": "沁园春 何处相逢",
        "author": "刘克庄",
        "content": "何处相逢，登宝钗楼，访铜雀台。\n唤厨人斫就，东溟鲸脍，圉人呈罢，西极龙媒。\n天下英雄，使君与操，馀子谁堪共酒杯。\n车千两，载燕南赵北，剑客奇才。\n饮酣画鼓如雷。\n谁信被晨鸡轻唤回。\n叹年光过尽，功名未立，书生老去，机会方来。\n使李将军，遇高皇帝，万户侯何足道哉。\n披衣起，但凄凉感旧，慷慨生哀。",
        "dynasty": "宋",
        "collection_info": null
    },
    {
        "uuid": "266a93bacebe4ac0ae15f21eecdee459",
        "title": "沁园春 岁暮天寒",
        "author": "刘克庄",
        "content": "岁暮天寒，一剑飘然，幅巾布裘。\n尽缘云鸟道，跻攀绝顶，拍天鲸浸，笑傲中流。\n畴昔奇君，紫髯铁面，生子当如孙仲谋。\n争知道，向中年犹未，建节封侯。\n南来万里何求。\n因感慨桥公成远游。\n叹名姬骏马，都成昨梦，只鸡斗酒，谁吊新丘。\n天地无情，功名有命，千古英雄只么休。\n平生客，独羊昙一个，洒泪西州。",
        "dynasty": "宋",
        "collection_info": null
    },
    {
        "uuid": "703a40779aac3cf9d389fa6cf9d47891",
        "title": "沁园春 我羡君归",
        "author": "刘克庄",
        "content": "我羡君归，一路秋风，芙蓉木犀。\n想慈颜望久，灵乌乍噪，新眉画就，郎马频嘶。\n忙脱征衫，快呼斗酒，细为家人说建溪。\n争知道，这中年怀抱，最怕分携。\n丈夫南北东西。\n应笑杀离筵粉泪啼。\n怅佳人来未，碧云冉冉，王孙去后，芳草萋萋。\n明日相思，山重水复，古道人稀茅店鸡。\n元龙老，有高楼百尺，谁共登梯。",
        "dynasty": "宋",
        "collection_info": null
    },
    {
        "uuid": "45a13c7e47f139c5283598ba1289ee9e",
        "title": "沁园春 一卷阴符",
        "author": "刘克庄",
        "content": "一卷阴符，二石硬弓，百斤宝刀。\n更玉花骢喷，鸣鞭电抹，乌丝阑展，醉墨龙跳。\n牛角书生，虬髯豪客，谈笑皆堪折简招。\n依稀记，曾请缨系粤，草檄征辽。\n当年目视云霄。\n谁信道凄凉今折腰。\n怅燕然未勒，南归草草，长安不见，北望迢迢。\n老去胸中，有些磊块，歌罢犹须着酒浇。\n休休也，但帽边鬓改，镜里颜凋。",
        "dynasty": "宋",
        "collection_info": null
    },
    {
        "uuid": "3362e321880ce75c65f19f30959fe215",
        "title": "沁园春 我梦见君",
        "author": "刘克庄",
        "content": "我梦见君，戴飞霞冠，着宫锦袍。\n与牧之高会，齐山诗酒，谪仙同载，采石风涛。\n万卷星罗，千篇电扫，肯学穷儿事楚骚。\n掀髯啸，有鱼龙鼓舞，狐兔悲嗥。\n英雄埋没蓬蒿。\n谁摸索当年刘与曹。\n叹事机易失，功名难偶，诛茅西崦，种秫东皋。\n栅有鸡豚，庭无羔雁，道是先生索价高。\n人间窄，待相期海上，共摘蟠桃。",
        "dynasty": "宋",
        "collection_info": null
    },
    {
        "uuid": "7920cc350ed8a017d1368918fe6f42be",
        "title": "沁园春 有个头陀",
        "author": "刘克庄",
        "content": "有个头陀，形等枯株，心犹死灰。\n幸春山笋贱，无人争吃，夜炉芋美，与客同煨。\n何处旛花，忽相导引，莫是天宫迎赴斋。\n又疑道，向毗耶城里，讲席初开。\n这边尚自徘徊。\n笑那里纷纷早见猜。\n有尊神奋杵，拳粗似钵，名缁竖拂，喝猛如雷。\n老子无能，山僧不会，谁误檀那举请哉。\n山中去，便百千亿劫，休下山来。",
        "dynasty": "宋",
        "collection_info": null
    },
    {
        "uuid": "e772fa6d9f7f2d6a757c446b6a04c3b8",
        "title": "沁园春 我所思兮",
        "author": "刘克庄",
        "content": "我所思兮，延陵季子，别来九春。\n笑是非浮论，白衣苍狗，文章定价，秋月华星。\n独步岷峨，后身坡颍，何必荀家有二仁。\n中朝里，看叔兮衮斧，伯也丝纶。\n洛中曾识机云。\n记玉立堂堂九尺身。\n叹苕溪渔艇，幽人孤往，雁山马鬣，吊客谁经。\n宣室厘残，玄都花谢，回首旧游存几人。\n新腔美，堪洗空恩怨，唤起交情。",
        "dynasty": "宋",
        "collection_info": null
    },
    {
        "uuid": "7db71c79d1c72c4ea83a46c336a7e644",
        "title": "沁园春 莫羡渠侬",
        "author": "刘克庄",
        "content": "莫羡渠侬，白玉成楼，黄金筑台。\n也不消颠怪，骑驎被发，谁能委曲，令鸠为媒。\n鬓有二毛，袖闲双手，只了持螯与把杯。\n公过矣，赏陈登豪气，杜牧粗才。\n便烦问讯张雷。\n甚斗宿无光剑不回。\n想阁中鸣佩，时携客去，壁间悬榻，近有谁来。\n撤我虎皮，让君牛耳，谁道两贤相厄哉。\n中年后，向歌阑易感，乐极生哀。",
        "dynasty": "宋",
        "collection_info": null
    },
    {
        "uuid": "7a68a739e828ba44ee5799f10b59ddcf",
        "title": "沁园春 辽鹤重来",
        "author": "刘克庄",
        "content": "辽鹤重来，不见繁华，只见凋残。\n甚都无人咏，何郎诗句，也无人报，书记平安。\n闾里俱非，江山略是，纵有高楼莫倚栏。\n沈吟处，但萤飞草际，雁起芦间。\n不辞露宿风餐。\n怕万里归来双鬓斑。\n算这边赢得，黑貂裘敞，那边输了，翡翠衾寒。\n檄草流传，吟笺倚阁，开到琼花亦懒看。\n君记取，向中州差乐，塞地无欢。",
        "dynasty": "宋",
        "collection_info": null
    },
    {
        "uuid": "407c24f719f44cd3c0276b24da09a106",
        "title": "沁园春 华发萧萧",
        "author": "刘克庄",
        "content": "华发萧萧，归碧鸡坊，出金马门。\n把一枝色笔，掷还郭璞，些儿残锦，回乞天孙。\n永免朝参，更无宣锁，送老三家水竹村。\n休休也，任巫阳来下，未易招魂。\n茅檐安得庖阍。\n倩便了沽来酒满樽。\n叹角巾东路，吾寻初服，上书北阙，子漫危言。\n漏院霜靴，火城雪辔，得似先生败絮温。\n安危事，付布衣融泰，鼎足膺蕃。",
        "dynasty": "宋",
        "collection_info": null
    },
    {
        "uuid": "abf5dda56572518e39673dc1522362e7",
        "title": "沁园春 载籍以来",
        "author": "刘克庄",
        "content": "载籍以来，于宇宙间，有功者谁。\n自唐尧咨禹，水行由地，宗周微管，夏变为夷。\n谢傅棋边，莱公骰畔，淝水澶渊送捷旗。\n天不偶，生堂堂国老，真太平基。\n雅怀厌倦台司。\n新天子殷勤留帝师。\n向朝堂衮绣，万羊非泰，湖山绦褐，两鹤相随。\n寿过磻溪，德如淇澳，进了丹书作抑诗。\n蒯缑客，愿年年岁岁，来献新词。",
        "dynasty": "宋",
        "collection_info": null
    },
    {
        "uuid": "15a5dee9df7e6ad252299205648f4ef5",
        "title": "沁园春 驯于蹇驴",
        "author": "刘克庄",
        "content": "驯于蹇驴，清于赐驹，我行尔从。\n幸柴车堪驾，何惭韩众，药苗可采，长伴庞公。\n野涧泉甘，阳坡草暖，有柏叶松枝充短供。\n修梦想，去游灵囿沼，入望夷宫。\n与夸夺子争雄。\n生与死未知谁手中。\n况嗾獒者众，放麑人少，大将触网，小亦伤弓。\n风月和柔，山林深密，折角何如且养茸。\n二虫喜，各衔花拜跪，来寿樗翁。",
        "dynasty": "宋",
        "collection_info": null
    },
    {
        "uuid": "6a6de2a394156c1c09463737a682d0d7",
        "title": "沁园春 剥啄谁欤",
        "author": "刘克庄",
        "content": "剥啄谁欤，户外一宾，布衣麻鞋。\n有舌端雄辨，机锋破的，袖中行卷，锦绣成堆。\n阍启上宾，侬观诸老，个主人公喜挽推。\n怎奈向，今十分衰飒，非昔形骸。\n阍言宾怒如雷。\n因底事朱门晏未开。\n假使汝主公，做他将相，懒迎揖客，紧闭翘材。\n病叟惭惶，尊官宁耐，待铁拐先生旋出来。\n宾性急，怀生毛名纸，兴尽而回。",
        "dynasty": "宋",
        "collection_info": null
    },
    {
        "uuid": "13adc074eca4091691c6c8f543de4c34",
        "title": "沁园春 老子衰颓",
        "author": "刘克庄",
        "content": "老子衰颓，晚与亲朋，约法三章。\n有谈除目者，勒回车马，谈时事者，麾出门墙。\n已挂衣冠，怕言轩冕，犯令先当举罚觞。\n书尺里，但平安二字，多少深长。\n溪翁苦未相忘。\n我今有双鱼烦寄将。\n道荒芜羞对，宫中莲烛，昏花难映，阁上藜光。\n闻庙瑟音，识关雎乱，诗学专门尽不妨。\n百年后，尚庶几申白，不数韦康。",
        "dynasty": "宋",
        "collection_info": null
    },
    {
        "uuid": "2873093fc57fa2aee3ed8c47c7fed303",
        "title": "沁园春 天造梅花",
        "author": "刘克庄",
        "content": "天造梅花，有许孤高，有许芬芳。\n似湘娥凝望，敛君山黛，明妃远嫁，作汉宫妆。\n冷艳谁知，素标难亵，又似夷齐饿首阳。\n幽雅意，纵写之缣楮，未得毫芒。\n曾经诸老平章。\n只一个孤山说影香。\n便诏书存问，漫招处士，节旄落尽，早屈中郎。\n日暮天寒，山空月堕，茅舍清于白玉堂。\n宁淡杀，不敢凭羌笛，告诉凄凉。",
        "dynasty": "宋",
        "collection_info": null
    },
    {
        "uuid": "cf47a0d8aa98c6c6cc8bcbea674df7d3",
        "title": "沁园春 畴昔遭逢",
        "author": "刘克庄",
        "content": "畴昔遭逢，熏殿之琴，清庙之璋。\n谢锦袍打扮，佯狂太白，黄冠结裹，老大知章。\n种杏仙人，看桃君子，得似篱边嗅晚香。\n从人笑，笑安车迎晚，只履归忙。\n后身定作班扬。\n彼撼树蚍蜉不自量。\n偶有时戏笔，官奴藏去，有时醉坠，宗武扶将。\n永别鹓鸾，已盟猿鹤，肯学周颙出草堂。\n从人笑，我韩公齿豁，张镐眉苍。",
        "dynasty": "宋",
        "collection_info": null
    },
    {
        "uuid": "371fd57ec57565d47f3184b0d4bb9f2b",
        "title": "沁园春 惭愧清朝",
        "author": "刘克庄",
        "content": "惭愧清朝，罢贡包茅，住发牙璋。\n便羊裘归去，难留严子，牛衣病卧，肯泣王章。\n畴昔忧天，如今怀土，田舍鸡肥社酒香。\n甘雨足，且免扶锄苦，免踏车忙。\n先生少拟荀扬。\n晚自觉才衰可斗量。\n甚都无白凤，飞来玄草，亦无紫气，下烛干将。\n待得新亭，倒持手版，何似抽还政事堂。\n荣与辱，算到头由我，不属苍苍。",
        "dynasty": "宋",
        "collection_info": null
    },
    {
        "uuid": "e8d5c75608142f0b0c93b265459791e0",
        "title": "沁园春 吉梦维何",
        "author": "刘克庄",
        "content": "吉梦维何，男子之祥，载弄之璋。\n嗟我辰安在，斯文后死，力侔元气，手抉天章。\n学稼田荒，炼丹灶壤，稽首南华一瓣香。\n休休也，免王良友笑，屑往来忙。\n浮名斗挹箕扬。\n世岂有明珠百斛量。\n叹种来瑶草，年深未熟，挑成锦字，道远难将。\n迁转不行，形容尽变，盍改称呼号瞎堂。\n遗弓远，怆帝乡云白，禹会山苍。",
        "dynasty": "宋",
        "collection_info": null
    },
    {
        "uuid": "4f2fcf51bb534e09f11302acba0cc4ed",
        "title": "沁园春 余少之时",
        "author": "刘克庄",
        "content": "余少之时，赋如仲宣，檄如孔璋。\n也曾观万舞，铺陈商颂，曾闻九奏，制作尧章。\n抖擞空囊，存留谏笏，犹带虚皇案畔香。\n今归矣，省听鸡骑马，趁早朝忙。\n榻前密启明扬。\n宰物者方持玉尺量。\n元未尝弃汝，自云耄及，无宁寿我，或者天将。\n富有图书，贫无钗泽，不似安昌列后堂。\n新腔好，任伊川看见，非亵穹苍。",
        "dynasty": "宋",
        "collection_info": null
    },
    {
        "uuid": "a6532d9911f5ce6b5fdbed6d920d39cf",
        "title": "沁园春 昔卧龙公",
        "author": "刘克庄",
        "content": "昔卧龙公，北走曹瞒，西克刘璋。\n看沙头八阵，百神呵护，渭滨一表，三代文章。\n绝笑渠侬，平生奸伪，死未忘情履与香。\n筹笔处，遣子丹引去，仲达奔忙。\n纷纷跋扈飞扬。\n这老子高深未易量。\n但纶巾指授，关河震动，灵旗征讨，夷汉宾将。\n到得市朝，变为陵谷，千载烝尝丞相堂。\n锦城外，有啭鹂音好，古柏皮苍。",
        "dynasty": "宋",
        "collection_info": null
    },
    {
        "uuid": "0c6eb059c3bc938af5738f9564159e4d",
        "title": "沁园春 少工艺文",
        "author": "刘克庄",
        "content": "少工艺文，朱丝练弦，黄流在璋。\n值虞廷戛击，箫韶之乐，周王寿考，追琢其章。\n汾水雁飞，鼎湖龙远，魂返今无异域香。\n浮生短，更两轮屋角，来去荒忙。\n人言八十鹰扬。\n笑千岁如何尺捶量。\n但负图龟马，藏之为宝，舐丹鸡犬，去不能将。\n友鲁申公，师浮丘伯，尚可教书村学堂。\n投老泪，瞻越山紫翠，陵树青苍。",
        "dynasty": "宋",
        "collection_info": null
    },
    {
        "uuid": "f859d9f3e1bafedf2a551ffe12c7fcba",
        "title": "沁园春 安得奇材",
        "author": "刘克庄",
        "content": "安得奇材，颈系单于，首提子璋。\n便做些功业，胜穷措大，聚萤武子，吞凤君章。\n笑杀竖儒，错翻故纸，屈马何曾有艳香。\n榆塞外，恰枣红时候，想羽书忙。\n腰钱骑鹤维扬。\n分表事谁能预测量。\n叹防身一剑，壮图濩落，建侯万里，老境相将。\n读枕函书，宝家藏笏，免使他人笑弗堂。\n吾衰矣，虽尚存右臂，不解擎苍。",
        "dynasty": "宋",
        "collection_info": null
    },
    {
        "uuid": "f1913d3e874bdf6224fd9a656137d01e",
        "title": "沁园春 帝赐玄圭",
        "author": "刘克庄",
        "content": "帝赐玄圭，臣妾潘衡，奴隶侯璋。\n因封还除目，见瞋鬼质，窜涂贽卷，取怨奇章。\n肯比寒儒，自夸秘宝，十袭庭邽寸许香。\n下岩石，要朝朝磨试，不论闲忙。\n何须狗监揄扬。\n这衡尺曾经圣手量。\n纵埋之地下，居然光怪，栖之梁上，亦恐偷将。\n蓬户无人，花村有犬，添几重茅覆野堂。\n交游少，约文房四友，泛浩摩苍。",
        "dynasty": "宋",
        "collection_info": null
    },
    {
        "uuid": "f9ca5891e9556405ea3d964f2d1f0e08",
        "title": "沁园春 历事三朝",
        "author": "刘克庄",
        "content": "历事三朝，觐而执圭，祭而裸璋。\n更宫莲引入，视淮南草，御屏录了，露会稽章。\n贪膜外荣，遗身后臭，晔也平生漫传香。\n颜发改，独丹基无恙，事在休忙。\n曹丘生莫游扬。\n这瞎汉还曾自配量。\n已化为胡蝶，穿花栩栩，懒陪鹓鹭，佩玉锵锵。\n机蹉面前，钟闻饭后，我上堂时众下堂。\n从前错，欲区区手援，天下黔苍。",
        "dynasty": "宋",
        "collection_info": null
    },
    {
        "uuid": "835176e382d9a65232d7487a1f2eaffd",
        "title": "沁园春 莫信人言",
        "author": "刘克庄",
        "content": "莫信人言，虺不如熊，瓦不如璋。\n为孟坚补史，班昭才学，中郎传业，蔡琰词章。\n尽洗铅华，亦无璎珞，犹带栴檀国里香。\n笑贫女，尚寒机轧轧，催嫁衣忙。\n好逑不数潘杨。\n占梦者曾言大秤量。\n待银河浪静，金针穿了，蓝桥路近，玉杵携将。\n倩似凝之，媲如道韫，帘卷燕飞王谢堂。\n恁时节，看孙皆朱紫，翁未皤苍。",
        "dynasty": "宋",
        "collection_info": null
    },
    {
        "uuid": "b3b2ddeec9496fecf4803be7c0a28752",
        "title": "汉宫春 青女初晴",
        "author": "刘克庄",
        "content": "青女初晴，向丑梢枯干，幻出妍姿。\n休烦苑史翦彩，别有神司。\n东皇太乙，敕瑶姬、淡傅胭脂。\n还似得、华清汤暖，薄绡半卸冰肌。\n应笑楚宫痴绝，略施朱则个，便妒蛾眉。\n唐人更无籍在，浪比红儿。\n祥云难聚，且丁宁、铁笛轻吹。\n拼醉倒，花间一霎，莫教绛雪离披。",
        "dynasty": "宋",
        "collection_info": null
    },
    {
        "uuid": "fb28b7e4d1594037ddfac08b2c4e965d",
        "title": "汉宫春 多谢句芒",
        "author": "刘克庄",
        "content": "多谢句芒，露十分春信，一种仙姿。\n主人领客卜夜，也唤分司。\n天葩国艳，几曾烦、薄粉浓脂。\n微似有，酒潮玉颊，更无粟起香肌。\n犹记老婆年少，爱斜簪宝髻，浅印红眉。\n回头笑他桃杏，太赤些儿。\n而今零落，更禁当、多少风吹。\n君看取，梢头点滴，绝胜树下纷披。",
        "dynasty": "宋",
        "collection_info": null
    },
    {
        "uuid": "3de478466b2e2ec691fa28c7f5395fcb",
        "title": "汉宫春 酷爱名花",
        "author": "刘克庄",
        "content": "酷爱名花，本不贪妖艳，惟赏幽姿。\n乌台旧案累汝，牵惹随司。\n冰层雪积，独伊家、点绛凝脂。\n应冷笑，海棠醉睡，牡丹未免丰肌。\n舞殿歌台此际，各新涂妆额，别画宫眉。\n那知有人淡泊，不识虫儿。\n春莺去也，玉参差、分付谁吹。\n空传得，暗香疏影，琐窗卷了还披。",
        "dynasty": "宋",
        "collection_info": null
    },
    {
        "uuid": "4f1448a5cff2f55d8056476e4c79a317",
        "title": "汉宫春 墙角残红",
        "author": "刘克庄",
        "content": "墙角残红，恍徐娘虽老，尚有丰姿。\n纷纶绛节导从，不要街司。\n随波万点，似阿房、漂出残脂。\n休懊恼，丹铅褪尽，本来冰雪为肌。\n老子平生心铁，被色香牵动，愁上双眉。\n且祝东风小缓，沥酒芒儿。\n道伊解冻，甚潘郎、鬓雪难吹。\n犹忆侍，钧天广宴，万红舞袖披披。",
        "dynasty": "宋",
        "collection_info": null
    },
    {
        "uuid": "6885dd2cd78cb881cc63675bf86571db",
        "title": "汉宫春 京辇相逢",
        "author": "刘克庄",
        "content": "京辇相逢，忆茂陵临御，俱诣天官。\n绛纱玉斧咫尺，先引头班。\n桃花满观，与贞元、朝士同看。\n归骑晚，春城笳吹，冶游侵晓方还。\n回首龙髯何在，漫共谈前事，泪洒桥山。\n谁怜白头柱史，独出函关。\n君如春柳，到而今、也带苍颜。\n凭寄语，江州司马，琵瑟且止休弹。",
        "dynasty": "宋",
        "collection_info": null
    },
    {
        "uuid": "703d18c28ec08952a4961ece2948a000",
        "title": "汉宫春 老子今年",
        "author": "刘克庄",
        "content": "老子今年，忽七旬加七，饱阅炎凉。\n夜窗犹坐书案，点勘偏旁。\n浮荣膜外，这些儿、感谢苍苍。\n试看取，名园甲第，主人几个还乡。\n淇澳磻溪二叟，向王朝抑抑，牧野洋洋。\n申公被蒲轮算，来议明堂。\n平章前哲，驾青牛、去底差强。\n自櫽括，山歌送酒，不消假手长房。",
        "dynasty": "宋",
        "collection_info": null
    },
    {
        "uuid": "f404325bbdc9eeb72aa0e511c18d917b",
        "title": "汉宫春 此老先生",
        "author": "刘克庄",
        "content": "此老先生，尚不留东阁，肯博西凉。\n我侬争敢，来近思旷之旁。\n朱颜未改，绝胜如、蔡义张苍。\n元自有，安丹灶地，何须求白云乡。\n欲缀小词称寿，□譬如河伯，观海盳洋。\n遥知垂弧甲第，置酒华堂。\n且吟梁甫，谁管他、冶子田强。\n试问取，壶翁仙诀，几时传与君房。",
        "dynasty": "宋",
        "collection_info": null
    },
    {
        "uuid": "6b7f2b2236d209c1f06dc5b40a793216",
        "title": "汉宫春 吉语西来",
        "author": "刘克庄",
        "content": "吉语西来，已衮归行阙，册拜头厅。\n唐家岂可，一日轻去玄龄。\n洛英蜀客，老成人、几半朝廷。\n但管取，三边无警，活他百万生灵。\n槐第安排敕设，有藕如船大，有枣如瓶。\n瑶环瑜珥绕席，个个宁馨。\n一般奇特，中台星、拜老人星。\n谁知得，眉攒万国，华筵少醉多醒。",
        "dynasty": "宋",
        "collection_info": null
    },
    {
        "uuid": "bb37d4d7b7fd572b213935256d9149ad",
        "title": "汉宫春 公似寒梅",
        "author": "刘克庄",
        "content": "公似寒梅，向层冰积雪，越样清奇。\n仙溪前辈相望，可比方谁。\n百篇剀切，似君谟、又似当时。\n更正简，相君颛面，崇清老子庞眉。\n未可卷怀袖手，续平泉庄记，绿野堂诗。\n苦言譬如食榄，回味方思。\n嗣皇访落，怪鹤书、直恁来迟。\n烦借问，二童一马，几时入尉瞻仪。",
        "dynasty": "宋",
        "collection_info": null
    },
    {
        "uuid": "5bcacfbf4b667ed3e1f19b5cc835fe11",
        "title": "汉宫春 谢病归来",
        "author": "刘克庄",
        "content": "谢病归来，便文殊相问，懒下禅床。\n雀罗晨有剥啄，颠倒衣裳。\n袖中贽卷，原夫辈、安敢争强。\n若不是，子期苗裔，也应通谱元常。\n村叟鸡鸣籁动，更休烦箫管，自协宫商。\n酒边唤回柳七，压倒秦郎。\n一觞一咏，老尚书、闲杀何妨。\n烦问讯，雪洲健否，别来莫有新腔。",
        "dynasty": "宋",
        "collection_info": null
    },
    {
        "uuid": "10f0586a670af9e761e58dd1c4c5f813",
        "title": "念奴娇 绕篱寻菊",
        "author": "刘克庄",
        "content": "绕篱寻菊，菊犹迟、舍北芙蓉浑未。\n却是小山丛桂里，一夜天香飘坠。\n约束奴兵，丁宁稚子，莫扫青苔砌。\n风高露冷，倚栏疑匪人世。\n客有载酒过余，朗吟招隐，洗尽悲秋意。\n白发长官穷似虱，刚被天公调戏。\n遍地堆金，满空雨粟，不济渊明事。\n残英剩馥，明朝犹可同醉。",
        "dynasty": "宋",
        "collection_info": null
    },
    {
        "uuid": "9880daf7d4f3bc9ef39cbfe9f4140d1e",
        "title": "念奴娇 老夫白首",
        "author": "刘克庄",
        "content": "老夫白首，尚儿嬉、废圃一番料理。\n餐饮落英并坠露，重把离骚拈起。\n野艳幽香，深黄浅白，占断西风里。\n飞来双蝶，绕丛欲去还止。\n尝试诠次群芳，梅花差可，伯仲之间耳。\n佛说诸天金色界，未必庄严如此。\n尚友灵均，定交元亮，结好天随子。\n篱边坡下，一杯聊泛霜蕊。",
        "dynasty": "宋",
        "collection_info": null
    },
    {
        "uuid": "510f06a74d46f5f8ca90aa58f7400efa",
        "title": "念奴娇 比如去岁前年",
        "author": "刘克庄",
        "content": "比如去岁前年，今朝差觉门庭静。\n玉轴锦标无一首，知道先生远佞。\n假使文殊，携诸菩萨，来问维摩病。\n无花堪散，亦无香积斋衬。\n回首雪浪惊心，黄茅过顶，瘴毒如炊甑。\n山鬼海神俱长者，饶得书生穷命。\n不慕飞仙，不贪成佛，不要钻天令。\n年年今日，白头母子家庆。",
        "dynasty": "宋",
        "collection_info": null
    },
    {
        "uuid": "6a876c405cdc9869d993af6240495a9c",
        "title": "念奴娇 卯君来处",
        "author": "刘克庄",
        "content": "卯君来处，与眉州仙子，依稀同日。\n一自前朝龚蔡后，颇觉壶山岑寂。\n谁料端平，继居遗补，复有斯人出。\n幅巾林下，姓名玉座长忆。\n须信谄语尤甘，忠言最苦，橄榄何如蜜。\n诸老萧疏星欲晓，留取南都铁壁。\n洛社自佳，镜湖虽好，莫问君王乞。\n年年岁岁，大家同做真率。",
        "dynasty": "宋",
        "collection_info": null
    },
    {
        "uuid": "6a92207c923168cb104acfc6e967ec51",
        "title": "念奴娇 禁中张宴",
        "author": "刘克庄",
        "content": "禁中张宴，苦留公、未许归寻初服。\n千载君臣鱼有水，不比严光文叔。\n火德中天，客星一夕，草草聊同宿。\n重来凝碧，依然赓载相属。\n过眼夸夺纷纷，浮云野马，几度棋翻局。\n客话凤池三入事，洗耳湖光一曲。\n伯始泉荒，稚珪圃冷，占断西风菊。\n年年岁岁，金英常泛芳醁。",
        "dynasty": "宋",
        "collection_info": null
    },
    {
        "uuid": "707f29ab32ebc334977e673bbe6ed604",
        "title": "念奴娇 素馨茉莉",
        "author": "刘克庄",
        "content": "素馨茉莉，向炎天、别有一般标致。\n淡妆绰约堪□□，导引海山大士。\n从者谁欤，青藜阁下，汉卯金之子。\n云阶月地，夜深凉意如水。\n客又疑这仙翁，唐玄都观里，咏桃花底。\n且赌樽前身见在，休管汉唐时事。\n坡颍归迟，机云发早，得似侬兄弟。\n屦来户外，但言二叟犹醉。",
        "dynasty": "宋",
        "collection_info": null
    },
    {
        "uuid": "574693a368df8c4d93cd5fb9648c89da",
        "title": "念奴娇 天风浩动",
        "author": "刘克庄",
        "content": "天风浩动，扫残暑、推上一轮圆魄。\n爱举眉山公旧话，与客泛舟赤壁。\n一自奎星，去朝帝所，叹洞箫声息。\n空馀二赋，至今凄动金石。\n长记诗境平生，诗豪酒圣，亦自仙中谪。\n畴昔停桡追欢处，忍听邻人吹笛。\n董相林荒，贺公湖在，俯仰成陈迹。\n两翁已矣，年年孤负今夕。",
        "dynasty": "宋",
        "collection_info": null
    },
    {
        "uuid": "aa3d3b3f85abb8f3d4cbb6a2ce486e89",
        "title": "念奴娇 少时独步词场",
        "author": "刘克庄",
        "content": "少时独步词场，引弦百发无虚矢。\n岁晚却蒙昆体力，世业工修鞋底。\n曾裂白麻，曾涂墨敕，谪堕俄征起。\n鼎湖龙去，老臣何以堪此。\n回首当日遭逢，譬如春梦，误入华胥里。\n推枕黄粱犹未熟，封拜几王侯矣。\n似瓮中蛇，似蕉中鹿，又似槐中蚁。\n先人书在，尚堪追补遗史。",
        "dynasty": "宋",
        "collection_info": null
    },
    {
        "uuid": "ff5d7445b5b340a172d785d8f94d82ee",
        "title": "念奴娇 此翁双手",
        "author": "刘克庄",
        "content": "此翁双手，顿闲处、且把香篝笼袖。\n西掖北门辞不要，肯要南柯太守。\n小小亭台，些些竹木，何必灵和柳。\n地行仙里，合推侬做班首。\n取次着绝交书，续归田录，谁掣先生肘。\n莫遣朝衣梅醭了，留祝南山之寿。\n苍妓上厅，老僧封院，得似樗庵叟。\n虚名身后，生前且一杯酒。",
        "dynasty": "宋",
        "collection_info": null
    },
    {
        "uuid": "e2160494f2fbe5f0f07d4f82c7ece14d",
        "title": "念奴娇 梦中忘却",
        "author": "刘克庄",
        "content": "梦中忘却，已闲退、谏草犹藏怀袖。\n文不会、铺张粉饰，武又安能战守。\n秃似葫芦，辣于姜桂，衰飒同蒲柳。\n没安顿处，不如归去丘首。\n岁晚筋力都非，任空花眩眼，枯杨生肘。\n客举前修三数个，待与刘君为寿。\n或号憨郎，或称钝汉，或自呼聱叟。\n一篇齐物，读时咽以卮酒。",
        "dynasty": "宋",
        "collection_info": null
    },
    {
        "uuid": "791393982787f6e3166cfc7007783d25",
        "title": "念奴娇 戏衫抛了",
        "author": "刘克庄",
        "content": "戏衫抛了，下棚去、谁笑郭郎长袖。\n小小草庵无宝贝，何必神呵鬼守。\n黄奶篝灯，青奴拂榻，莫要他桃柳。\n客来问字，此翁高卧摇首。\n彷佛曾子当年，商歌满屋，衣不完衿肘。\n混沌若教休凿窍，巧历安知其寿。\n文叔故人，仲华几个，输与羊裘叟。\n浮生如寄，切身之物惟酒。",
        "dynasty": "宋",
        "collection_info": null
    },
    {
        "uuid": "1aa5d59b413058988ca1d81c83dc7032",
        "title": "念奴娇 老逢初度",
        "author": "刘克庄",
        "content": "老逢初度，小儿女、盘问翁翁年纪。\n屈指先贤，彷佛似，当日申公归邸。\n跛子形骸，瞎堂顶相，更折当门齿。\n麒麟阁上，定无人物如此。\n追忆太白知章，自骑鲸去后，酒徒无几。\n恶客相寻，道先生、清晓中酲慵起。\n不袖青蛇，不骑黄鹤，混迹红尘里。\n彭聃安在，吾师淇澳君子。",
        "dynasty": "宋",
        "collection_info": null
    },
    {
        "uuid": "074996a0be3be0c6acc9460adee6673d",
        "title": "念奴娇 并游英俊",
        "author": "刘克庄",
        "content": "并游英俊，从头数、富贵消磨谁纪。\n道眼看来，叹人生如寄，家如旅邸。\n教婢羹藜，课奴种韭，聊诳残牙齿。\n草堂绵蕝，百年栖托于此。\n岁晚笔秃无花，探怀中残锦，翦裁馀几。\n腰脚顽麻，赐他灵寿杖，也难扶起。\n离绝交游，变更名姓，日暮空山里。\n老儋复出，不知谁氏之子。",
        "dynasty": "宋",
        "collection_info": null
    },
    {
        "uuid": "7e7d5fcfb964b194e40276d0c8a75ffc",
        "title": "念奴娇 四朝遗老",
        "author": "刘克庄",
        "content": "四朝遗老，须眉白、巧历不知其纪。\n真唤九重为座主，肯谒侯门王邸。\n晚会耆英，未论爵德，乡曲无如齿。\n酒酣度曲，妙音久不闻此。\n堪叹化鹤重来，但累累华表，旧人存几。\n散尽黄金，留箧中团扇，怕秋风起。\n结绮歌阑，披香宴悄，放出深宫里。\n颠毛虽秃，尚堪封管城子。",
        "dynasty": "宋",
        "collection_info": null
    },
    {
        "uuid": "4a80806ac25b61db55c4940b999def5a",
        "title": "念奴娇 太丘晚节",
        "author": "刘克庄",
        "content": "太丘晚节，把家事、一切传他谌纪。\n业已休休，又谁解露绶，会稽郡邸。\n张丈殷兄，阮生朱老，相与为唇齿。\n酒楼犹记，谪仙尝醉于此。\n一二耆旧贻书，新来强健否，问年今几。\n谢傅当时，却因个甚，抛了东山起。\n对局含嚬，闻筝堕泪，围在愁城里。\n吾评晋士，不如归去来子。",
        "dynasty": "宋",
        "collection_info": null
    },
    {
        "uuid": "74800a66916192b651528a70faa00795",
        "title": "念奴娇 隆干间事",
        "author": "刘克庄",
        "content": "隆干间事，两翁有、手泽遗编曾纪。\n余掌兰台修纂到，景定初开忠邸。\n抔起复麻，奋涂归笔，嚼碎张巡齿。\n德音犹在，非卿何足语此。\n老来兹事都休，问门前宾客，今朝来几。\n达汝空函，投伊大瓮内，谁曾提起。\n丹汞灰飞，黄粱炊熟，跳出槐宫里。\n儿童不识，秃翁定是谁子。",
        "dynasty": "宋",
        "collection_info": null
    },
    {
        "uuid": "1613ab834d769242fc7d7645cb1ff10a",
        "title": "念奴娇 轮云世故",
        "author": "刘克庄",
        "content": "轮云世故，千万态、过眼谁能殚纪。\n只履携归消许急，日暮行人问邸。\n麝以脐灾，绒为尾累，焚象都因齿。\n后之览者，亦将有感于此。\n检点洛下同盟，萧疏甚，白发戴花人几。\n一觉齁齁，笑仆家越石，闻鸡而起。\n颜发俱非，头皮犹在，胜捉来官里。\n俗间俚耳，未曾闻这腔子。",
        "dynasty": "宋",
        "collection_info": null
    },
    {
        "uuid": "3f3bafb2590e5e7c30fd7912f26f54da",
        "title": "念奴娇 自填曲子",
        "author": "刘克庄",
        "content": "自填曲子，自歌之、岂是行家官样。\n眼瞎背驼方引去，羞杀陈搏种放。\n摺起残编，寄声太乙，不必烦藜杖。\n陈人束阁，让他来者居上。\n安乐值几多钱，且幅巾绦褐，准云台象。\n长扇矮壶山南北，忘却晓随天仗。\n六逸七贤，五更三老，元不论资望。\n香山误矣，渔翁何减为相。",
        "dynasty": "宋",
        "collection_info": null
    },
    {
        "uuid": "c9b68eeb55d435077d76489a35656a6d",
        "title": "念奴娇 小孙盘问翁翁",
        "author": "刘克庄",
        "content": "小孙盘问翁翁，今朝怎不陈弧矢。\n翁道暮年惟只眼，不比六根全底。\n常日谈玄，馀龄守黑，赤眚从何起。\n鬓须雪白，可堪委顿如此。\n心知病有根苗，短檠吹了，世界朦胧里。\n纵有金篦能去翳，不敢复囊萤矣。\n但愿从今，疾行如鹿，更细书如蚁。\n都无用处，留他教传麟史。",
        "dynasty": "宋",
        "collection_info": null
    },
    {
        "uuid": "311b02a24e956b4ba2aa2e6d3cb6bcbc",
        "title": "解连环 旁人嘲我",
        "author": "刘克庄",
        "content": "旁人嘲我。\n甚鬓毛都秃，齿牙频堕。\n不记是、何代何年，尽元佑熙宁，侬常喑么。\n退下驴儿，今老矣、岂堪推磨。\n要挂冠神武，几番说了，这回真个。\n亲朋纷纷来贺。\n况弟兄对榻，儿女团坐。\n愿世世、相守茅檐，便宰相时来，二郎休作。\n白伫乌巾，谁信道、神仙曾过。\n拣人间、有松风处，曲肱高卧。",
        "dynasty": "宋",
        "collection_info": null
    },
    {
        "uuid": "13ecc0a7324df27b43f1ecca08fa4557",
        "title": "解连环 揆余初度",
        "author": "刘克庄",
        "content": "揆余初度。\n笑汝曹绯绿，乃翁苍素。\n一甲子、带水拖泥，今岁谢君恩，放还山去。\n政事堂中，把手版、分明抽付。\n向门前客道，老子出游，人不知处。\n小车万花引路。\n又谁能记得，观里千树。\n老冉冉、欢意阑珊，纵桃叶多情，难唤同渡。\n买只船儿，稳载取、笔床茶具。\n便芸瓜、一生一世，胜侯千户。",
        "dynasty": "宋",
        "collection_info": null
    },
    {
        "uuid": "f39f454c99986df2c4dad0796384eac5",
        "title": "解连环 悬弧之旦",
        "author": "刘克庄",
        "content": "悬弧之旦。\n忆争骑竹马，各怀金弹。\n恨岁月、去我堂堂，向酒畔愁生，镜中颜换。\n灶壤丹飞，慢追悔、邺侯婚宦。\n已发心忏悔，免去猴冠，卸下麟楦。\n依稀仆家铁汉。\n虽未梢老寿，初节魔难。\n幸闻早、省了柳枝，更送了朝云，尘念俱断。\n丈室萧然，独病与、乐天相伴。\n但归依西方，拈起向来一瓣。",
        "dynasty": "宋",
        "collection_info": null
    },
    {
        "uuid": "e9ce5af0f464bea0e5d8d3938289e576",
        "title": "解连环 左弧悬了",
        "author": "刘克庄",
        "content": "左弧悬了。\n把柴门闩定，悄无人到。\n惭傀得、一二亲朋，□□□□□，温存枯槁。\n玉轴银钩，撺掇我、比磻溪老。\n乏琼琚可报，惟有声声，司马称好。\n卷收绒鞯锦袄。\n且行拾遗穗，醉藉芳草。\n做一个、物外闲人，省山重担擎，天大烦恼。\n昔似龙鸾，今踏飒、不惊鱼鸟。\n愿从兹、享回仙寿，准汾阳考。",
        "dynasty": "宋",
        "collection_info": null
    },
    {
        "uuid": "48109c3d910f655fa7cb12ff5d69cbda",
        "title": "木兰花慢 瀛洲真学士",
        "author": "刘克庄",
        "content": "瀛洲真学士，为底事、在红尘。\n为语触宫围，沈香亭里，瞋谪仙人。\n为亲近君侧者，见万言策子惎刘蕡。\n为是尚方请剑，汉廷多惮朱云。\n君言往事勿重陈。\n且斗酒边身。\n也不会区区，算他甲子，记甚庚寅。\n尔曹譬如朝菌，又安知、老柏与灵椿。\n世上荣华难保，古来名节如新。",
        "dynasty": "宋",
        "collection_info": null
    },
    {
        "uuid": "c7c6b4233165554d86dbb5218c5dce68",
        "title": "木兰花慢 病翁将耳顺",
        "author": "刘克庄",
        "content": "病翁将耳顺，牙齿落、鬓毛疏。\n也惭愧君恩，放还田舍，免诣公车。\n儿时某丘某水，到如今、老矣可樵渔。\n宝马华轩无分，蹇驴破帽如初。\n俘名箕斗竟成虚。\n磨折总因渠。\n帝锡余别号，江湖聱叟，山泽仙臞。\n樽前未宜感慨，事犹须、看岁晏何如。\n卫武耄年作戒，伏生九十传书。",
        "dynasty": "宋",
        "collection_info": null
    },
    {
        "uuid": "95967fc6aec5fab6ece2e08f295b1570",
        "title": "木兰花慢 古人吾不见",
        "author": "刘克庄",
        "content": "古人吾不见，君莫是、郑当时。\n更筑就山房，躬耕谷口，名动京师。\n诸公任他衮衮，与杜陵野老共襟期。\n有客至门先喜，得钱沽酒何疑。\n昔年连辔柳边归。\n陈迹恍难追。\n况种桃道士，看花君子，回首皆非。\n相逢故人问讯，道刘郎、老去久无诗。\n把作一场春梦，觉来莫要寻思。",
        "dynasty": "宋",
        "collection_info": null
    },
    {
        "uuid": "df081230d48ca262d7eb406c0d8b07ec",
        "title": "木兰花慢 水亭凝望久",
        "author": "刘克庄",
        "content": "水亭凝望久，期不至、拟还差。\n隔翠幌银屏，新眉初画，半面犹遮。\n须臾淡烟薄霭，被西风扫不留些。\n失了白衣苍狗，夺回雪兔金蟆。\n乘云径到玉皇家。\n人世鼓三挝。\n试自判此生，更看几度，小住为佳。\n何须如钩似玦，便相将、只有半菱花。\n莫遣素娥知道，和他发也苍华。",
        "dynasty": "宋",
        "collection_info": null
    },
    {
        "uuid": "cb94f91c26d990f0365bd7e71d297181",
        "title": "木兰花慢 海滨蓑笠叟",
        "author": "刘克庄",
        "content": "海滨蓑笠叟，驼背曲、鹤形臞。\n定不是凡人，古来贤哲，多隐于渔。\n任公子、龙伯氏，思量来岛大上钩鱼。\n又说巨鳌吞饵，牵翻员峤方壶。\n磻溪老子雪眉须。\n肘后有丹书。\n被西伯载归，营丘茅土，牧野檀车。\n世间久无是事，问苔矶、痴坐待谁欤。\n只怕先生渴睡，钓竿拂着珊瑚。",
        "dynasty": "宋",
        "collection_info": null
    },
    {
        "uuid": "92684480d6d6dba527f9a5a52aaab134",
        "title": "木兰花慢 郡人元未识",
        "author": "刘克庄",
        "content": "郡人元未识，新太守、定何如。\n待说向诸贤，西桥人物，个个清臞。\n相将下车许久，但凝香之乐一些无。\n残漏几筹视事，浓油一盏观书。\n旁人徒见两轮朱。\n玉色未尝腴。\n有无穷阴骘，三农衣食，万衲钟鱼。\n尔侬迎新送旧，似君侯、清约更谁欤。\n欲举一杯寿酒，却愁破费兵厨。",
        "dynasty": "宋",
        "collection_info": null
    },
    {
        "uuid": "bf837bb9b31e3f76560461728bef89c9",
        "title": "木兰花慢 新来衰态见",
        "author": "刘克庄",
        "content": "新来衰态见，书懒读，镜休看。\n笑量窄才悭，卷无警策，杯有留残。\n思量减些年甲，怎奈何、须与鬓难瞒。\n假使诏催上道，不如敕放还山。\n数年前乞挂衣冠。\n耄矣尚盘桓。\n且行歌拾穗，未应天上，解胜人间。\n仙家更无理会，至今传、都厕处刘安。\n莫怪是翁矍铄，止缘老子痴顽。",
        "dynasty": "宋",
        "collection_info": null
    },
    {
        "uuid": "219614e5cfc5f75509d0c38d513447ae",
        "title": "木兰花慢 维摩居士室",
        "author": "刘克庄",
        "content": "维摩居士室，晨有鹊、噪檐声。\n排闼者谁欤，冶容袨服，宝髻珠璎。\n疑是毗耶城里，那天魔、变作散花人。\n姑射神仙雪艳，开元妃子春酲。\n鄜延第一次西京。\n姚魏是知名。\n向欧九记中，思公屏上，描画难成。\n一自朝陵使去，赚洛阳、花鸟望升平。\n感慨桑榆暮景，抉挑草木微情。",
        "dynasty": "宋",
        "collection_info": null
    },
    {
        "uuid": "f1472956d3a84fa50ec0d7d5736c4808",
        "title": "摸鱼儿 怪新年、倚楼看镜",
        "author": "刘克庄",
        "content": "怪新年、倚楼看镜，清狂浑不如旧。\n暮云千里伤心处，那更乱蝉疏柳。\n凝望久。\n怆故国，百年陵阙谁回首。\n功名大谬。\n叹采药名山，读书精舍，此计几时就。\n封侯事，久矣输人妙手。\n沧洲聊作渔叟。\n高冠长剑浑闲物，世上切身惟酒。\n千载后。\n君试看，拔山扛鼎俱乌有。\n英雄骨朽。\n问顾曲周郎，而今还解，来听小词否。",
        "dynasty": "宋",
        "collection_info": null
    },
    {
        "uuid": "772ee6ae6a3db262d028b1eb6f07f7b7",
        "title": "摸鱼儿 甚春来、冷烟凄雨",
        "author": "刘克庄",
        "content": "甚春来、冷烟凄雨，朝朝迟了芳信。\n蓦然作暖晴三日，又觉万姝娇困。\n霜点鬓。\n潘令老，年年不带看花分。\n才情减尽。\n怅玉局飞仙，石湖绝笔，孤负这风韵。\n倾城色，懊恼佳人薄命。\n墙头岑寂谁问。\n东风日暮无聊赖，吹得胭脂成粉。\n君细认。\n花共酒，古来二事天尤吝。\n年光去迅。\n漫绿叶成阴，青苔满地，做得异时恨。",
        "dynasty": "宋",
        "collection_info": null
    },
    {
        "uuid": "ccfdfaf1d11c8ea81fd2afcbaa5235aa",
        "title": "摸鱼儿 便披蓑、荷锄归去",
        "author": "刘克庄",
        "content": "便披蓑、荷锄归去，何须身着宫锦。\n与谁共话桑麻事，朱老阮生尤稔。\n筛样饼。\n瓮样茧，长须赤脚供樵饪。\n清流浊品。\n尽扫去胸中，置诸膜外，对酒莫辞饮。\n华胥梦，怕杀人惊晓枕。\n疏窗惟月来闯。\n一生常被弓旌误，且告朝家追寝。\n愁个甚。\n君管取，有薇堪采松堪荫。\n茅山再任。\n幸不是谋臣，又非世将，免犯道家禁。",
        "dynasty": "宋",
        "collection_info": null
    },
    {
        "uuid": "18ecaf33c5f9be7dc0e25d4602a7eafd",
        "title": "转调二郎神・二郎神 抽还手版",
        "author": "刘克庄",
        "content": "抽还手版，受用处、十分轻省。\n便衣翦家机，饭炊躬稼，且免支移系省。\n帝悯龙锺蠲朝谒，予长假、毋烦申省。\n笑木石虚斋，暮年忺做，端明提省。\n闲冷。\n橐金散尽，书筒来省。\n有小小楼儿，看山待月，绝胜崔公望省。\n两鹤随轩，一奴负锸，此外诸馀从省。\n把一身本末，绿章奏过，泰玄都省。",
        "dynasty": "宋",
        "collection_info": null
    },
    {
        "uuid": "b553f9293cd51eecf4db4bbf2ba179dd",
        "title": "转调二郎神・二郎神 黄粱梦觉",
        "author": "刘克庄",
        "content": "黄粱梦觉，忽跳出、北扉西省。\n今似得何人，老僧退院，秀才下省。\n罢草河西淮南诏，没一字、谘尚书省。\n已交侣樵渔，免教人道，弥封官省。\n多幸。\n条冰解去，新衔全省。\n笑杀太师光，赐灵寿杖，有诏扶他入省。\n死谥醉侯，生封诗伯，此事不关朝省。\n便茅屋、送老云边，也胜倚金华省。",
        "dynasty": "宋",
        "collection_info": null
    },
    {
        "uuid": "07e01c5cd8f102b5e0a2285422d54981",
        "title": "转调二郎神・二郎神 一筇两屦",
        "author": "刘克庄",
        "content": "一筇两屦，导从比、在京差省。\n更不草白麻，不批黄敕，稍觉心清力省。\n幸有善和书堪读，何必然藜芸省。\n且阁起庄骚，专看老易，课程尤省。\n梦境。\n槐阴禁苑，药翻纶省。\n纸裹里，有青铜钱三百，送与酒家展省。\n吊李白坟，挂徐君剑，零落端平同省。\n仅留得、老子婆娑，怎不拂衣华省。",
        "dynasty": "宋",
        "collection_info": null
    },
    {
        "uuid": "0aa65fdb549943d82dd458d540fbf793",
        "title": "转调二郎神・二郎神 近来塞上",
        "author": "刘克庄",
        "content": "近来塞上，喜蜡弹、羽书清省。\n更万灶分屯，百年和籴，惭傀而今半省。\n蒙鞑残兵骑猪遁，永绝生猺侵省。\n做个太平民，戴花身健，催租符省。\n何幸。\n行人来密，佥军抽省。\n但进有都俞，退无科琐，不用依时出省。\n子厚南宫，仲舒西掖，又报岑参东省。\n趁此际、纳禄悬车，亦为大司农省。",
        "dynasty": "宋",
        "collection_info": null
    },
    {
        "uuid": "760349087249542e8e5ccb09d1da8582",
        "title": "转调二郎神・二郎神 人言官冗",
        "author": "刘克庄",
        "content": "人言官冗，老病底、法当先省。\n况行则蹒跚，立时跛倚，幸免做他两省。\n客怕逢迎书慵答，得省处、而今姑省。\n笑落尽桃花，仆家梦得，重来郎省。\n凉冷。\n綀衣差薄，蒲葵堪省。\n叹三纪单栖，二毛纯白，情味似潘骑省。\n鬻马遣姬，惟书与画，点检依然难省。\n也不用、畜犬防偷，老去睡眠常省。",
        "dynasty": "宋",
        "collection_info": null
    },
    {
        "uuid": "2205dcba892971f8225ed7de0084ae0d",
        "title": "长相思 寒相催",
        "author": "刘克庄",
        "content": "寒相催。\n暖相催。\n催了开时催谢时。\n丁宁花放迟。\n角声吹。\n笛声吹。\n吹了南枝吹北枝。\n明朝成雪飞。",
        "dynasty": "宋",
        "collection_info": null
    },
    {
        "uuid": "345a018da5323cfbf94647c6d4c52e9c",
        "title": "长相思 朝有时",
        "author": "刘克庄",
        "content": "朝有时。\n暮有时。\n潮水犹知日两回。\n人生长别离。\n来有时。\n去有时。\n燕子犹知社后归。\n君行无定期。",
        "dynasty": "宋",
        "collection_info": null
    },
    {
        "uuid": "82f164679a7d66d73f77868c4ef7061e",
        "title": "长相思 风萧萧",
        "author": "刘克庄",
        "content": "风萧萧。\n雨萧萧。\n相送津亭折柳条。\n春愁不自聊。\n烟迢迢。\n水迢迢。\n准拟江边驻画桡。\n舟人频报潮。",
        "dynasty": "宋",
        "collection_info": null
    },
    {
        "uuid": "ed58c3e6d87c7fe2cc24eec4aba5025d",
        "title": "长相思 烟凄凄",
        "author": "刘克庄",
        "content": "烟凄凄。\n草凄凄。\n野火原头烧断碑。\n不知名姓谁。\n印累累。\n冢累累。\n千万人中几个归。\n荣华朝露晞。",
        "dynasty": "宋",
        "collection_info": null
    },
    {
        "uuid": "dfeb7d78dbd4f0f91d0da470d4fd8533",
        "title": "长相思 劝一杯",
        "author": "刘克庄",
        "content": "劝一杯。\n复一杯。\n短锸相随死便埋。\n英雄安在哉。\n眉不开。\n怀不开。\n幸有江边旧钓台。\n拂衣归去来。",
        "dynasty": "宋",
        "collection_info": null
    },
    {
        "uuid": "e0efe7c8bad3c76aa7ae6876726c6a61",
        "title": "昭君怨 曾看洛阳旧谱",
        "author": "刘克庄",
        "content": "曾看洛阳旧谱。\n只许姚黄独步。\n若比广陵花。\n太亏他。\n旧日王侯园圃。\n今日荆榛孤兔。\n君莫说中州。\n怕花愁。",
        "dynasty": "宋",
        "collection_info": null
    },
    {
        "uuid": "7d9355e36083a27962771b58df9d7031",
        "title": "昭君怨 后土宫中标韵",
        "author": "刘克庄",
        "content": "后土宫中标韵。\n天上人间一本。\n道号玉真妃。\n字琼姬。\n我与花曾半面。\n流落天涯重见。\n莫把玉箫吹。\n怕惊飞。",
        "dynasty": "宋",
        "collection_info": null
    },
    {
        "uuid": "24e2d9c8586b4db270c0c9b7150995d2",
        "title": "昭君怨 一个恰雷州住",
        "author": "刘克庄",
        "content": "一个恰雷州住。\n一个又廉州去。\n名姓在金瓯。\n不如休。\n昨日沙堤行马。\n今日都门飘瓦。\n君莫上长竿。\n下来难。",
        "dynasty": "宋",
        "collection_info": null
    },
    {
        "uuid": "a3e9abcff1d64c0456dcab5b2fe9f043",
        "title": "生查子 繁灯夺霁华",
        "author": "刘克庄",
        "content": "繁灯夺霁华。\n戏鼓侵明发。\n物色旧时同，情味中年别。\n浅画镜中眉，深拜楼西月。\n人散市声收，渐入愁时节。",
        "dynasty": "宋",
        "collection_info": null
    },
    {
        "uuid": "b1f0c9dedcc528d007ac3c772aea183f",
        "title": "满江红 金甲雕戈",
        "author": "刘克庄",
        "content": "金甲雕戈，记当日、辕门初立。\n磨盾鼻、一挥千纸，龙蛇犹湿。\n铁马晓嘶营壁冷，楼船夜渡风涛急。\n有谁怜、猿臂故将军，无功级。\n平戎策，从军什。\n零落尽，慵收拾。\n把茶经香传，时时温习。\n生怕客谈榆塞事，且教儿咏花间集。\n叹臣之壮也不如人，今何及。",
        "dynasty": "宋",
        "collection_info": null
    },
    {
        "uuid": "07f55a2711675c0c80aeaa60c2344179",
        "title": "满江红 老子年来",
        "author": "刘克庄",
        "content": "老子年来，颇自许、心肠铁石。\n尚一点、消磨未尽，爱花成癖。\n懊恼每嫌寒勒住，丁宁莫被晴烘坼。\n柰暄风烈日太无情，如何得。\n张画烛，频频惜。\n凭素手，轻轻摘。\n更几番雨过，彩云无迹。\n今夕不来花下饮，明朝空向枝头觅。\n对残红满院杜鹃啼，添愁寂。",
        "dynasty": "宋",
        "collection_info": null
    },
    {
        "uuid": "37223a964933efb4108bd6f2521a0263",
        "title": "满江红 赤日黄埃",
        "author": "刘克庄",
        "content": "赤日黄埃，梦不到、清溪翠麓。\n空健羡、君家别墅，几株幽独。\n骨冷肌清偏要月，天寒日暮尤宜竹。\n想主人、杖履绕千回，山南北。\n宁委涧，嫌金屋。\n宁映水，羞银烛。\n叹出群风韵，背时装束，竞爱东邻姬傅粉，谁怜空谷人如玉。\n笑林逋、何逊漫为诗，无人读。",
        "dynasty": "宋",
        "collection_info": null
    },
    {
        "uuid": "7b98ca3719dbb9758a2d5ee68f4c0ed1",
        "title": "满江红 满腹诗书",
        "author": "刘克庄",
        "content": "满腹诗书，馀事到、穰苴兵法。\n新受了、乌公书币，着鞭垂发。\n黄纸红旗喧道路，黑风青草空巢穴。\n向幼安、宣子顶头行，方奇特。\n溪峒事，听侬说。\n龚遂外，无长策。\n便献俘非勇，纳降非怯。\n帐下健儿休尽锐，草间赤子俱求活。\n到崆峒、快寄凯歌来，宽离别。",
        "dynasty": "宋",
        "collection_info": null
    },
    {
        "uuid": "e8ced88c4a11e6bd7acdd02f9f6d4a58",
        "title": "满江红 落日登楼",
        "author": "刘克庄",
        "content": "落日登楼，谁管领、倦游狂客。\n待唤起、沧浪渔父，隔江吹笛。\n看水看山身尚健，忧晴忧雨头先白。\n对暮云、不见美人来，遥天碧。\n山中鹤，应相忆。\n沙上鹭，浑相识。\n想石田茅屋，草深三尺。\n空有鬓如潘骑省，断无面见陶彭泽。\n便倒倾、海水浣衣尘，难湔涤。",
        "dynasty": "宋",
        "collection_info": null
    },
    {
        "uuid": "71b4fd9dfc2ed24a4017f3ef6d937c04",
        "title": "满江红 天壤王郎",
        "author": "刘克庄",
        "content": "天壤王郎，数人物、方今第一。\n谈笑里、风霆惊座，云烟生笔。\n落落元龙湖海气，琅琅董相天人策。\n问如何、十载尚青衫，诸侯客。\n易爱底，些官职。\n难保底，些名节。\n拟闭门投辖，剧谈三日。\n畴昔评君天下宝，当为天下苍生惜。\n向临分、慷慨出商声，摧金石。",
        "dynasty": "宋",
        "collection_info": null
    },
    {
        "uuid": "4bde940c6bf8afe4ea2daac6a07eb6f6",
        "title": "满江红 鹤驭来时",
        "author": "刘克庄",
        "content": "鹤驭来时，长占定、一年清绝。\n九万里、纤云收尽，帝青空阔。\n月露偏为丹桂地，风霜欲放黄花节。\n听玉笙、缥缈度缑山，吹初彻。\n曾直把，龙鳞批。\n曾戏取，鲸牙拔。\n向绛河濯足，咸池晞发。\n俗子底量吾辈事，天仙不在臞儒列。\n世岂无、瑶草与蟠桃，堪攀掇。",
        "dynasty": "宋",
        "collection_info": null
    },
    {
        "uuid": "529038c6aabaede33f263ce93891c01b",
        "title": "满江红 怪雨盲风",
        "author": "刘克庄",
        "content": "怪雨盲风，留不住、江边行色。\n烦问讯、冥鸿高士，钓鳌词客。\n千百年传吾辈话，二三子系斯文脉。\n听王郎、一曲玉箫声，凄金石。\n晞发处，怡山碧。\n垂钓处，沧溟白。\n笑而今拙宦，他年遗直。\n只愿常留相见面，未宜轻屈平生膝。\n有狂谈、欲吐且休休，惊邻壁。",
        "dynasty": "宋",
        "collection_info": null
    },
    {
        "uuid": "2a874c0c3c2524a18821b34236925da0",
        "title": "满江红 往日封章",
        "author": "刘克庄",
        "content": "往日封章，曾耸动、君王颜色。\n今似得、三闾公子，四明狂客。\n古不能箝言者口，天方欲寿中朝脉。\n算人间、岂有病无医，须针石。\n年冉冉，袍犹碧。\n心耿耿，头先白。\n笑臣舒迂缓，臣山愚直。\n拂袖归来羞炙手，望尘拜了难伸膝。\n把富春濑与首阳山，图斋壁。",
        "dynasty": "宋",
        "collection_info": null
    },
    {
        "uuid": "d9f6861ca800dba12aebceb2fecf238a",
        "title": "满江红 三黜归来",
        "author": "刘克庄",
        "content": "三黜归来，饭疏食、浑无愠色。\n中年后、家如旅舍，身如行客。\n轩冕岂非疣赘具，烟霞已是膏盲脉。\n有些儿、隙地更疏泉，堆卷石。\n邻媪饷，新篘碧。\n溪友卖，鲜鳞白。\n向陈编冷笑，孔明元直。\n俗事不教污两耳，宴居聊可盘双膝。\n取当年、行脚一枝筇，悬高壁。",
        "dynasty": "宋",
        "collection_info": null
    },
    {
        "uuid": "da89d2b4a57472a1d3c6ce3a1831cd89",
        "title": "满江红 畴昔胪传",
        "author": "刘克庄",
        "content": "畴昔胪传，仗下奏、祥云五色。\n何况是、西山弟子，鹤山宾客。\n上帝照临忠义胆，老师付授文章脉。\n问此君、彷佛似何人，徂徕石。\n园官菜，登盘碧。\n田舍米，翻匙白。\n懒投诗见素，寄书杓直。\n德耀不嫌为隐髻，龟儿已解摇吟膝。\n有谁怜、给札老相如，家徒壁。",
        "dynasty": "宋",
        "collection_info": null
    },
    {
        "uuid": "cc52a078f7f5527ad350c590724db859",
        "title": "满江红 下见西山",
        "author": "刘克庄",
        "content": "下见西山，料他日、面无惭色。\n君记取、不为吕党，亦非秦客。\n有意挽回当世事，无方延得诸贤脉。\n笑海波、渺渺几时平，空衔石。\n园五亩，纷红碧。\n家四世，传清白。\n任天孙笑拙，女嬃嫌直。\n老去何烦援以手，向来不要加诸膝。\n待深山、深处着茅斋，看青壁。",
        "dynasty": "宋",
        "collection_info": null
    },
    {
        "uuid": "c63579b1c3dbf318c13138d541d277e8",
        "title": "满江红 八十加三",
        "author": "刘克庄",
        "content": "八十加三，人尽讶、还童返少。\n争信道、夜舂晓织，总曾经了。\n凛凛共姜当日誓，谆谆孟母平生教。\n到如今、象服拥鱼轩，天之报。\n如船藕，如瓜枣。\n斑衣舞，金锺釂。\n望秋宵一点，老人星照。\n尘世少如娘福寿，上苍知得儿忠孝。\n待看他、孙子又生孙，添怀抱。",
        "dynasty": "宋",
        "collection_info": null
    },
    {
        "uuid": "6f609f0c18c1019c773fd19dfc4ad3ac",
        "title": "满江红 着破青鞋",
        "author": "刘克庄",
        "content": "着破青鞋，浑不忆、踏他龙尾。\n更冷笑、痴人擘划，二三百岁。\n殇子彭篯谁寿夭，灵均渔父争醒醉。\n向江天、极目羡禽鱼，悠然矣。\n杯中物，姑停止。\n床头易，聊抛废。\n慨事常八九，不如人意。\n白雪调高尤协律，落霞语好终伤绮。\n待烦公、老手一摩挲，文公记。",
        "dynasty": "宋",
        "collection_info": null
    },
    {
        "uuid": "630f26c93b97e5556ca12757de16c579",
        "title": "满江红 昨日梢头",
        "author": "刘克庄",
        "content": "昨日梢头，点点似、玉尘珠砾。\n一夜里、天公染就，金丹颜色。\n体质翻嫌西子白，浓妆却笑东邻赤。\n尽重重、帘幕不能遮，香消息。\n寒日短，霜飞急。\n未摇落，须怜惜。\n且乱簪破帽，旋呼鸣瑟。\n便好移来云月地，莫教归去栴檀国。\n怕彩鸾、隐见霎时间，寻无迹。",
        "dynasty": "宋",
        "collection_info": null
    },
    {
        "uuid": "495baee3c5c14f723a4b57b1f88f5acc",
        "title": "满江红 祷祝封姨",
        "author": "刘克庄",
        "content": "祷祝封姨，休把做、扬沙吹砾。\n费西帝、许多熏染，浓香深色。\n满插铜匜芳气烈，高张画烛祥光赤。\n向先生、鼻观细参来，三千息。\n人老大，年华急。\n花妖艳，天公惜。\n到一枝摇落，千林萧瑟。\n摘蕊莫教轻糁地，返魂依旧能倾国。\n待彩云、月下再来时，寻陈迹。",
        "dynasty": "宋",
        "collection_info": null
    },
    {
        "uuid": "87a47d6c338709ddf76f315d51e7871b",
        "title": "满江红 月露晶英",
        "author": "刘克庄",
        "content": "月露晶英，融结做、秦宫块砾。\n长殿后、一年芳事，十分秋色。\n织女机边云锦烂，天台赋里晴霞赤。\n恍女仙、空际驾翔鸾，来游息。\n装束晚，飘零急。\n今不乐，空追惜。\n欠红牙按舞，朱弦调瑟。\n岂是时无花鸟使，是他自择风霜国。\n任落英、狼藉委苍苔，稀行迹。",
        "dynasty": "宋",
        "collection_info": null
    },
    {
        "uuid": "7357b636ee284569b1fba63e262be60d",
        "title": "满江红 谁把灵丹",
        "author": "刘克庄",
        "content": "谁把灵丹，点化了、荒园瓦砾。\n奇特处、恰当秋杪，不争春色。\n因甚素娥脂粉艳，怪他白帝车旗赤。\n叹暮年、无句比红儿，芳心息。\n狂飙起，行云急。\n开与谢，俱堪惜。\n唤妓行按酒，客来操瑟。\n扑鼻微香熏世界，解颜一笑迷人国。\n怕匆匆、归去广寒宫，难踪迹。",
        "dynasty": "宋",
        "collection_info": null
    },
    {
        "uuid": "7dcc8cb2532a6003f0d14ac37b7a54f0",
        "title": "满江红 楮叶工夫",
        "author": "刘克庄",
        "content": "楮叶工夫，辛苦似、镂冰炊砾。\n君看取、天公巧处，自然形色。\n发彩已非前度绿，眼花休问何时赤。\n又谁能、月下待红娘，传音息。\n投辖饮，追欢急。\n持帚扫，痴心惜。\n有埙篪谐律，不宵竽瑟。\n点点散来居士室，丛丛生占骚人国，便高烧、绛蜡写乌丝，留真迹。",
        "dynasty": "宋",
        "collection_info": null
    },
    {
        "uuid": "c1122439bbc75c4a49adddde7baaa46d",
        "title": "满江红 糁径红裀",
        "author": "刘克庄",
        "content": "糁径红裀，莫要放、儿童抛砾。\n知渠是、仙家变幻，佛家空色。\n青女无端工翦彩，紫姑有崇曾迷赤。\n但双双、戏蝶绕空枝，飞还息。\n鲸量减，驹阴急。\n芳事过，馀情惜。\n漫新腔窈渺，奏云和瑟。\n飘荡随他红叶水，萧条化作青芜国。\n忆桥边、池上共攀翻，空留迹。",
        "dynasty": "宋",
        "collection_info": null
    },
    {
        "uuid": "1d42d39c6a1cf9a4a380e28699676d75",
        "title": "满江红 梅雨初收",
        "author": "刘克庄",
        "content": "梅雨初收，浑不辨、东坡南荡。\n清旦里、鼓铙动地，车轮空巷。\n画舫稍渐京辇俗，红旗会踏吴儿浪。\n共葬鱼娘子斩蛟翁，穷欢赏。\n麻与麦，俱成长。\n蕉与荔，应来享。\n有累臣泽畔，感时惆怅。\n纵使菖蒲生九节，争如白发长千丈。\n但浩然一笑独醒人，空悲壮。",
        "dynasty": "宋",
        "collection_info": null
    },
    {
        "uuid": "78f0bee76e66957f1f41ca6a94cc4152",
        "title": "满江红 说与行云",
        "author": "刘克庄",
        "content": "说与行云，且撋就、嫦娥今夕。\n俄变见、金蛇能紫，玉蟾能白。\n九万里风清黑眚，三千世界纯银色。\n想天寒、桂老已吹香，堪攀摘。\n湘妃远，谁鸣瑟。\n桓伊去，谁横笛。\n叹素光如旧，朱颜非昔。\n老去欢悰无奈减，向来酒量常嫌窄。\n倩何人、天外挽冰轮，应留得。",
        "dynasty": "宋",
        "collection_info": null
    },
    {
        "uuid": "7add249b27cc7523994e30b2b67584b7",
        "title": "满江红 天上人间",
        "author": "刘克庄",
        "content": "天上人间，好时节、无过初夏。\n君记取、瞿昙生后，纯阳来也。\n风骨清臞如野鹤，门庭低小才旋马。\n更旁无红粉有青奴，堪娱夜。\n鲸口吸，银瓶泻。\n蝇头字，篝灯写。\n数而今铁笔，谁如公者。\n便合去开丞相阁，未应牵入耆英社。\n待调羹事了却归来，寻前话。",
        "dynasty": "宋",
        "collection_info": null
    },
    {
        "uuid": "14eef572768bf5b2dbd58d47e61aa5c3",
        "title": "满江红 屈指耆英",
        "author": "刘克庄",
        "content": "屈指耆英，谁似得、三朝元老。\n尚留个、管夷吾在，何忧江表。\n世道方占公出处，裔夷争问今年貌。\n怎不移、此手整干坤，长闲了。\n灵寿却，斑衣绕。\n如瓶李，如瓜枣。\n把禅龛闭定，怕蒲轮到。\n师尚父年浑未艾，中书令考犹为少。\n看画盆、岁岁浴曾玄，添怀抱。",
        "dynasty": "宋",
        "collection_info": null
    },
    {
        "uuid": "e041b255cf80e6ffb84c4fae34db32b8",
        "title": "满江红 笳鼓春城",
        "author": "刘克庄",
        "content": "笳鼓春城，处处有、丰年语笑。\n浑忘却、金莲前导，青藜下照。\n白雪唱来遍寡和，朱颜老去难重少。\n羡遨头、四十已专城，真英妙。\n奎文宠，崇儒教。\n田毛喜，宽租诏。\n有舂陵之什，无潮州表。\n怪雨盲风稀发作，华星秋月争光耀。\n看来年、此夜侍端门，开佳兆。",
        "dynasty": "宋",
        "collection_info": null
    },
    {
        "uuid": "99d1fc20d091f97f3ba503c8ef9c1feb",
        "title": "满江红 奎墨西来",
        "author": "刘克庄",
        "content": "奎墨西来，落笔处、亲蒙天笑。\n谁信道、郡人生怕，福星移照。\n宾客唱予还和汝，使君安老兼怀少。\n况醉能同乐醒能文，新腔妙。\n无诸国，渐声教。\n元结辈，宣明诏。\n恍梦中辽鹤，重来华表。\n一盏勘书殊简径，万灯侍辇曾荣耀。\n怪晴檐、干鹊语查查，公归兆。",
        "dynasty": "宋",
        "collection_info": null
    },
    {
        "uuid": "d350166a4be2278b1070ba0d01ea02e8",
        "title": "满江红 江左惟公",
        "author": "刘克庄",
        "content": "江左惟公，争些子、吾其衽发。\n谈笑里、旄头泛扫，斗杓旋斡。\n投一粒丹元气转，下三数着输棋活。\n把晋朝王谢传同看，谁优劣。\n飞凯奏，清夔峡。\n蠲和籴，宽畿浙。\n有三千功行，待从头说。\n玉斝满斟长寿酒，冰轮探借中秋月。\n更慈帏、喜见凤将雏，添丹穴。",
        "dynasty": "宋",
        "collection_info": null
    },
    {
        "uuid": "c7eb4abc82e083722a1018e9fbff22f2",
        "title": "满江红 见宰官身",
        "author": "刘克庄",
        "content": "见宰官身，出只手、擎他宇宙。\n筹边外、招徕名胜，登崇勋旧。\n不下莱公扶景德，又如涑水开元佑。\n尽从渠、干贽及吾门，归斯受。\n上林苑，多花柳。\n祁连塞，稀刁斗。\n更红旗破贼，黄云栖亩。\n阿母瑶池枝上实，仙人太华峰头藕。\n泻铜盘、沆瀣入金卮，为公寿。",
        "dynasty": "宋",
        "collection_info": null
    },
    {
        "uuid": "298b589e2c0f51312e54f873c19eab4d",
        "title": "满江红 礼乐衣冠",
        "author": "刘克庄",
        "content": "礼乐衣冠，浑靠定、堂堂国老。\n出双手、把天裂处，等闲补了。\n谢傅东山心未遂，周郎赤壁功犹小。\n事难于张赵两元台，扶炎绍。\n恢鹤禁，迎商皓。\n开兔苑，延枚叟。\n喜奎星来聚，旄头都扫。\n重译争询裴令貌，御诗也祝汾阳考。\n更何须、远向海山求，安期枣。",
        "dynasty": "宋",
        "collection_info": null
    },
    {
        "uuid": "cc211e506226469392da4b1d79c012a9",
        "title": "满江红 压倒群芳",
        "author": "刘克庄",
        "content": "压倒群芳，天赋与、十分秾艳。\n娇嫩处、有情皆惜，无香何慊。\n恰则才如针粟大，忽然谁把胭脂染。\n放迟开、不肯婿梅花，羞寒俭。\n时易过，春难占。\n欢事薄，才情欠。\n觉芳心欲诉，冶容微敛。\n四畔人来攀折去，一番雨有离披渐。\n更那堪、几阵夜来风，吹千点。",
        "dynasty": "宋",
        "collection_info": null
    },
    {
        "uuid": "1478a7623c23f4a40309909495f3ae69",
        "title": "满江红 嫌杀双轮",
        "author": "刘克庄",
        "content": "嫌杀双轮，驾行客、之燕适粤。\n也不喜、船儿无赖，载他江浙。\n荡子不归鸳被冷，昭君远嫁毡车发。\n叹子规、闲管昔人愁，啼成血。\n渭城柳，争攀折。\n关山月，空圆缺。\n有琵琶改语，锦书难说。\n若要人生长美满，除非世上无离别。\n算古今、此恨似连环，何时绝。",
        "dynasty": "宋",
        "collection_info": null
    },
    {
        "uuid": "dc68531d4c85dfe0ee918730043b1175",
        "title": "水龙吟 年年岁岁今朝",
        "author": "刘克庄",
        "content": "年年岁岁今朝，左弧悬罢浑无事。\n吾衰久矣，我辰安在，老之将至。\n懒写京书，怕看除目，败人佳思。\n把东篱掩定，北窗开了，悠然酌、颓然睡。\n客有过门投贽。\n道先生访华胥氏。\n谁能辛苦，陪他绮语，记他奇字。\n屈指先贤，戴花老监，岂其苗裔。\n待异时约取，宽夫彦国，入耆英会。",
        "dynasty": "宋",
        "collection_info": null
    },
    {
        "uuid": "164dd1f16178a331d16d9ed778f4f4aa",
        "title": "水龙吟 先生放逐方归",
        "author": "刘克庄",
        "content": "先生放逐方归，不如前辈抽身早。\n台郎旧秩，看来俗似，散人新号。\n起舞非狂，行吟非怨，高眠非傲。\n叹终南捷径，太行盘谷，用卿法、从吾好。\n闭了草庐长啸。\n后将军来时休报。\n床头书在，古人出处，今人非笑。\n制个淡词，呷些薄酒，野花簪帽。\n愿云台任满，又还因任，赛汾阳考。",
        "dynasty": "宋",
        "collection_info": null
    },
    {
        "uuid": "e9fed470266c12f2dfa96fb1fc7f6e23",
        "title": "水龙吟 病翁一榻萧然",
        "author": "刘克庄",
        "content": "病翁一榻萧然，不知世有欢娱事。\n雀罗庭院，载醪客去，催租人至。\n报答秋光，要些酒量，要些诗思。\n奈长鲸罢吸，寒蛩息响，查瓯外、惟贪睡。\n穷巷幸无干贽。\n或相过、莫知谁氏。\n柴门草户，阙人守舍，任伊题字。\n自和山歌，国风之变，离骚之裔。\n待从今向去，年年强健，插花高会。",
        "dynasty": "宋",
        "collection_info": null
    },
    {
        "uuid": "aa03174f9d2491e5b6478b646bd3b0ff",
        "title": "水龙吟 平生酷爱渊明",
        "author": "刘克庄",
        "content": "平生酷爱渊明，偶然一出归来早。\n题诗信意，也书甲子，也书年号。\n陶侃孙儿，孟嘉甥子，疑狂疑傲。\n与柴桑樵牧，斜川鱼鸟，同盟后、归于好。\n除了登临吟啸。\n事如天、莫相谘报。\n田园闲静，市朝翻覆，回头堪笑。\n节序催人，东篱把菊，西风吹帽。\n做先生处士，一生一世，不论资考。",
        "dynasty": "宋",
        "collection_info": null
    },
    {
        "uuid": "90f512e37be9883f165916208cca25ea",
        "title": "水龙吟 祁公一度貂蝉",
        "author": "刘克庄",
        "content": "祁公一度貂蝉，先生三度貂蝉了。\n燔柴升辂，银蟾烛夜，金乌腾晓。\n喜动龙颜，瑞班虹玉，归功元老。\n纵擎天力倦，明农心切，先还取、中书考。\n末着留侯难办，算除非、烦他商皓。\n紫芝产遍，赤松待久，何时高蹈。\n人世无过，鱼羹饭美，布衾铭好。\n待角巾东路，蹇驴北阜，伴公游钓。",
        "dynasty": "宋",
        "collection_info": null
    },
    {
        "uuid": "9ba455fdaf5b342621e1f87757a83a1a",
        "title": "水龙吟 依然这后村翁",
        "author": "刘克庄",
        "content": "依然这后村翁，阿谁改换新曹号。\n虚名砂砾，旁观冷笑，何曾明道。\n吟歇后诗，说无生话，热瞒村獠。\n被儿童盘问，先生因甚，身顽健、年多少。\n不茹园公芝草。\n不曾餐、安期瓜枣。\n要知甲子，陈抟差大，邵雍差小。\n肯学痴人，据鞍求用，染髭藏老。\n待眉毛覆面，看千桃谢，阅三松倒。",
        "dynasty": "宋",
        "collection_info": null
    },
    {
        "uuid": "9a2e2aa09258641a1220746463cc92ad",
        "title": "水龙吟 儿童不识樗翁",
        "author": "刘克庄",
        "content": "儿童不识樗翁。\n挽衣借问年今几。\n少如彦国，大如君实，披襟高比。\n德业天渊，有些似处，须眉而已。\n愿老身无事，小车乘兴，名园内、行窝里。\n做取出关周史。\n莫做他、下山园绮。\n从人谤道，是浮丘伯，是庚桑子。\n背伛肩高，幅巾藜杖，敞袍穿履。\n向画图上面，十分似个，见端门底。",
        "dynasty": "宋",
        "collection_info": null
    },
    {
        "uuid": "daa2a6524d2d6b2d3f0449ff0b8beb15",
        "title": "水龙吟 即令七十平头",
        "author": "刘克庄",
        "content": "即令七十平头，岂能久作人间客。\n左车牙落，半分臂小，几茎须白。\n挟种树书，举障尘扇，着游山屐。\n任蛙蟆胜负，鱼龙变化，侬方在、华胥国。\n岛大功名官职。\n眼中花、须臾无迹。\n小儿破贼，二郎作相，有何奇特。\n同辈萧疏，且留铁汉，要摩铜狄。\n向宝钗楼里，天津桥上，月明横笛。",
        "dynasty": "宋",
        "collection_info": null
    },
    {
        "uuid": "53a3c5a59b5ad35a2d84dba2f5e1a779",
        "title": "水龙吟 不须更问旁人",
        "author": "刘克庄",
        "content": "不须更问旁人，劝君自拂青铜照。\n幅巾短褐，有些野逸，有些村拗。\n两度呼来，也曾批敕，也曾还诏。\n笑先生此手，今堪何用，苔矶上、堪垂钓。\n白雪新腔高妙。\n把侬家、调疏称道。\n六韬未试，抑诗未作，如何归老。\n玉带金貂，星儿快活，天来烦恼。\n待自笺年甲，缴还官职，换山翁号。",
        "dynasty": "宋",
        "collection_info": null
    },
    {
        "uuid": "557f65057e390308863a5e50701dcde2",
        "title": "水龙吟 行藏自决于心",
        "author": "刘克庄",
        "content": "行藏自决于心，不消谋及门前客。\n平生慕用，着书玄晏，挂冠贞白。\n帝奖孤高，别加九锡，一筇双屐。\n更赐之车服，胙之茅土，依稀在、槐安国。\n频领竹宫清职。\n仰飞仙、犹龙无迹。\n与谁同去，挑包徐甲，负辕班特。\n蹉过明师，且寻狎友，杜康仪狄。\n笑谢公旷达，暮年垂泪，听桓郎笛。",
        "dynasty": "宋",
        "collection_info": null
    },
    {
        "uuid": "db0bc0ee03490c014e0d78005b544897",
        "title": "水龙吟 先生避谤山栖",
        "author": "刘克庄",
        "content": "先生避谤山栖，戒门不纳高轩客。\n谁欤来者，吟诗张碧，诙谐侯白。\n礼数由他，谢郎着帽，王郎穿屐。\n且问花随柳，举杯邀月，那须预、人家国。\n香案旁边供职。\n鸟飞空、何曾留迹。\n臞翁铁汉，两贤安在，百夫之特。\n但愿王师，早俘颉利，早禽长狄。\n便太平无事，卖薪沽酒，骑牛腰笛。",
        "dynasty": "宋",
        "collection_info": null
    },
    {
        "uuid": "438c05a15eb129f4cd9697a9eccc411e",
        "title": "水龙吟 当年玉立清扬",
        "author": "刘克庄",
        "content": "当年玉立清扬，屋梁落月偏相照。\n而今衰飒，形骸百丑，情怀十拗。\n久已饰巾、尚堪扶杖，听山东诏。\n尽后车载汝，营丘封汝，何必在、磻溪钓。\n晚悟儋书玄妙。\n懒从他、锺离传道。\n不论资望推排，也做五更三老。\n宋玉多悲，唐衢喜哭，好闲烦恼。\n问天公，扑断散人二字，赐龟蒙号。",
        "dynasty": "宋",
        "collection_info": null
    },
    {
        "uuid": "c905057b1300a91324fd63a6b2f8d2ea",
        "title": "水龙吟 此翁饱阅人间",
        "author": "刘克庄",
        "content": "此翁饱阅人间，三生似是刘宾客。\n若论辈行，早陪韩柳，晚交元白。\n老矣安能，为人取履，与人争屐。\n叹酒泉郡远，醉乡路绝，今何处、堪开国。\n解去冰衔华职。\n遍空山、难寻行迹。\n道旁喘月，田间卧草，也胜郊特。\n宰相□□，周公留召，娄公容狄。\n喜时平身健，三行社饮，一声樵笛。",
        "dynasty": "宋",
        "collection_info": null
    },
    {
        "uuid": "97c156e00f41e7bd9552a7028b54370d",
        "title": "水龙吟 病夫鬓秃颜苍",
        "author": "刘克庄",
        "content": "病夫鬓秃颜苍，不堪持向清溪照。\n一生枘凿，壮夫瞋懦，通人嫌拗。\n让当行家，勒浯西颂，草淮南诏。\n幸脱离沮洳，浮游江海，悠然逝、毋吞钓。\n宴坐蒲团观妙。\n怪痴儿、舂粮求道。\n古人尚齿，迎他商皓，拜他庞老。\n鸠杖蒲轮，把身束缚，替人愁恼。\n煞为僧不了，下梢犹要，紫衣师号。",
        "dynasty": "宋",
        "collection_info": null
    },
    {
        "uuid": "a34e2b0d264f776478eecb6faa235f8f",
        "title": "水龙吟 鬳斋不是凡人",
        "author": "刘克庄",
        "content": "鬳斋不是凡人，海山仙圣知来处。\n清英融结，佩瑶台月，饮金茎露。\n翰墨流行，禁中有本，御前停箸。\n向弘文馆里，熏风殿上，亲属和、微凉句。\n已被昭阳人妒。\n更那堪、鼎成龙去。\n曾传宝苑，曾将玉杵，付长生兔。\n地覆天翻，河清海浅，朱颜常驻。\n算给扶朝者，临雍拜者，下梢须做。",
        "dynasty": "宋",
        "collection_info": null
    },
    {
        "uuid": "f7b091ee6e2841a4309a4cb5eb0af5f7",
        "title": "水龙吟 此翁幸自偏盲",
        "author": "刘克庄",
        "content": "此翁幸自偏盲，那堪右目生微翳。\n羽流禳谢，缁郎忏悔，天乎无罪。\n客曰不然，也因口腹，也因瞻视。\n汝夜披黄卷，日餐丹荔，贻伊戚、将谁怼。\n长智都缘更事。\n尽今生、十分珍卫。\n暮年怕杀，汗青蠹简，擘红高会。\n也莫贪他，君谟旧谱，子云奇字。\n特邀张司业，看花题竹，韩家园内。",
        "dynasty": "宋",
        "collection_info": null
    },
    {
        "uuid": "2d0af9f1013fb8348158ab467a5de010",
        "title": "风流子 松桂各参天",
        "author": "刘克庄",
        "content": "松桂各参天。\n石桥下，新种一池莲。\n似仙子御风，来从姑射，地灵献宝，产向蓝田。\n曾入先生虚白屋，不喜傅朱铅。\n记茂叔溪头，深衣听讲，远公社里，素衲安禅。\n山间。\n多红鹤，端相久，蓦地飞去蹁跹。\n但蝶戏鹭翘，有时偷近旁边。\n对月中乍可，伴娥孤另，墙头谁肯，窥玉三年。\n俗客浓妆，安知国艳天然。",
        "dynasty": "宋",
        "collection_info": null
    },
    {
        "uuid": "eff2577fda4a398328fa379b66647f3b",
        "title": "满庭芳 凉月如冰",
        "author": "刘克庄",
        "content": "凉月如冰，素涛翻雪，人世依约三更。\n扁舟乘兴，莫计水云程。\n忽到一洲奇绝，花无数、多不知名。\n浑疑是，芙蓉城里，又似牡丹坪。\n蓬莱，应不远，天风海浪，满目凄清。\n更一声铁笛，石裂龙惊。\n回顾尘寰局促，挥袂去、散发骑鲸。\n蘧蘧觉，元来是梦，钟动野鸡鸣。",
        "dynasty": "宋",
        "collection_info": null
    },
    {
        "uuid": "024485a9d6623ce944011edf90146b04",
        "title": "贺新郎 吾少多奇节",
        "author": "刘克庄",
        "content": "吾少多奇节。\n颇揶揄、玉关定远，壶头新息。\n一剑防身行万里，选甚南溟北极。\n看塞雁、衔来秋色。\n不但槊棋夸妙手，管城君、亦自无勍敌。\n终贾辈，恐难匹。\n酒肠诗胆新来窄。\n向西风、登高望远，乱山斜日。\n安得良弓并快马，聊与诸公角力。\n漫醉把、栏干频拍。\n莫恨寒蟾离海晚，待与君、秉烛游今夕。\n欢易买，健难得。",
        "dynasty": "宋",
        "collection_info": null
    },
    {
        "uuid": "9a6dd4c86b3da00e9e3c7dfd6cb27503",
        "title": "贺新郎 北望神州路",
        "author": "刘克庄",
        "content": "北望神州路。\n试平章、这场公事，怎生分付。\n记得太行山百万，曾入宗爷驾驭。\n今把作、握蛇骑虎。\n君去京东豪杰喜，想投戈、下拜真吾父。\n谈笑里，定齐鲁。\n两河萧瑟惟狐兔。\n问当年、祖生去后，有人来否。\n多少新亭挥泪客，谁梦中原块土。\n算事业、须由人做。\n应笑书生心胆怯，向车中、闭置如新妇。\n空目送，塞鸿去。",
        "dynasty": "宋",
        "collection_info": null
    },
    {
        "uuid": "757a1da564495af2728c8c9cfd6a89f5",
        "title": "贺新郎 尽说番和汉",
        "author": "刘克庄",
        "content": "尽说番和汉。\n这琵琶、依稀似曲，蓦然弦断。\n作么一年来一度，欺得南人技短。\n叹几处、城危如卵。\n元凯后身居玉帐，报胡儿、休作寻常看。\n布严令，运奇算。\n开门决斗雌雄判。\n笑中宵、奚车毡屋，兽惊禽散。\n个个巍冠横尘柄，谁了君王此段。\n也莫靠、长江能限。\n不论周郎并幼度，便仲尼、复起嗟微管。\n驰露布，筑京观。",
        "dynasty": "宋",
        "collection_info": null
    },
    {
        "uuid": "54e5dd2f985726d213cd2304bf3634b0",
        "title": "贺新郎 宣引东华去",
        "author": "刘克庄",
        "content": "宣引东华去。\n似当年、文皇亲擢，马周徒步。\n殿上风霜生白简，下殿扁舟已具。\n怎不与、官家留住。\n古有一言腰相印，谁教他、满箧婴鳞疏。\n还笏退，不回顾。\n新来边报犹飞羽。\n问诸公、可无长策，少宽明主。\n攀槛朱云头雪白，流落如今底处。\n但一片、丹心如故。\n赖有越台堪眺望，那中原、莫已平安否。\n风色恶，海天暮。",
        "dynasty": "宋",
        "collection_info": null
    },
    {
        "uuid": "52e36a25c07eac6df4195a800a50cba9",
        "title": "贺新郎 驿骑联翩至",
        "author": "刘克庄",
        "content": "驿骑联翩至。\n道台家、筹边方急，酒行姑止。\n作么携将琴鹤去，不管州人堕泪。\n富与贵、平生无味。\n可但红尘难着脚，便山林、未有安身地。\n搔白发，兀相对。\n前身小范疑公是。\n忆当年、天章阁上，建明尤伟。\n庆历诸贤方得路，便不容他老子。\n须着放、延州城里。\n一句殷勤牢记取，在朝廷、最好图西事。\n何必向，玉关外。",
        "dynasty": "宋",
        "collection_info": null
    },
    {
        "uuid": "dc02351df4da442e62505fa56fc2899b",
        "title": "贺新郎 飞诏从天下",
        "author": "刘克庄",
        "content": "飞诏从天下。\n道中朝、名流欲尽，君王思贾。\n时事祗今堪痛哭，未可徐徐俟驾。\n好着手、扶将宗社。\n多少法筵龙象众，听灵山、属付些儿话。\n千百世，要传写。\n子方行矣乘骢马。\n又送他、江南太史，去游毡厦。\n老我伴身惟有影，倚遍风轩月榭。\n怅玉手、何时重把。\n君向柳边花底问，看贞元、朝士谁存者。\n桃满观，几开谢。",
        "dynasty": "宋",
        "collection_info": null
    },
    {
        "uuid": "efaa34e639c1b4de27af71e49004556c",
        "title": "贺新郎 南国秋容晚",
        "author": "刘克庄",
        "content": "南国秋容晚。\n晓寒轻、菊花台榭，拒霜池馆。\n试向壶山堂上望，万顷黄云刈遍。\n总吃着、君侯方寸。\n不要汉廷夸击断，要史家、编入循良传。\n春脚到，福星见。\n家家香火人人愿。\n要还他、庆元狨座，建炎蝉冕。\n稳奉安舆迎两国，谁谓山遥水远。\n福寿比、河沙难算。\n来岁而今黄花节，早骖鸾、入侍瑶池宴。\n风浩荡，海清浅。",
        "dynasty": "宋",
        "collection_info": null
    },
    {
        "uuid": "86252a1761bf360ed6e3eaeda72ea8e4",
        "title": "贺新郎 深院榴花吐",
        "author": "刘克庄",
        "content": "深院榴花吐。\n画帘开、綀衣纨扇，午风清暑。\n儿女纷纷夸结束，新样钗符艾虎。\n早已有、游人观渡。\n老大逢场慵作戏，任陌头、年少争旗鼓。\n溪雨急，浪花舞。\n灵均标致高如许。\n忆生平、既纫兰佩，更怀椒糈。\n谁信骚魂千载后，波底垂涎角黍。\n又说是、蛟馋龙怒。\n把似而今醒到了，料当年、醉死差无苦。\n聊一笑，吊千古。",
        "dynasty": "宋",
        "collection_info": null
    },
    {
        "uuid": "e51e45ab5298fd1a8646a253b8c6dd13",
        "title": "贺新郎 湛湛长空黑",
        "author": "刘克庄",
        "content": "湛湛长空黑。\n更那堪、斜风细雨，乱愁如织。\n老眼平生空四海，赖有高楼百尺。\n看浩荡、千崖秋色。\n白发书生神州泪，尽凄凉、不向牛山滴。\n追往事，去无迹。\n少年自负凌云笔。\n到而今、春华落尽，满怀萧瑟。\n常恨世人新意少，爱说南朝狂客。\n把破帽、年年拈出。\n若对黄花孤负酒，怕黄花、也笑人岑寂。\n鸿北去，日西匿。",
        "dynasty": "宋",
        "collection_info": null
    },
    {
        "uuid": "c19895f5e4429f51bf6265eb592132c2",
        "title": "贺新郎 绝顶规危榭",
        "author": "刘克庄",
        "content": "绝顶规危榭。\n跨高寒、鸟飞不过，云生其下。\n斤斸无声人按堵，翕曶青红变化。\n览城郭、山川如画。\n阁老凤楼修造手，笑谈间、突出凌云厦。\n台上景，买无价。\n唾壶麈尾登临暇。\n似当年、滁阳太守，欧阳公也。\n倾倒赣江供砚滴，判断雪天月夜。\n更唤取、邹枚司马。\n铜雀凌歊歌舞散，访残砖、断甓无存者。\n馀翰墨，被风雅。",
        "dynasty": "宋",
        "collection_info": null
    },
    {
        "uuid": "4426f211828729a0634ce4381ea8e5cd",
        "title": "贺新郎 动地东风起",
        "author": "刘克庄",
        "content": "动地东风起。\n画桥西、绕溪桑柘，漫山桃李。\n寂寂墙阴苍苔径，犹印前回屐齿。\n惊岁月、飙驰云驶。\n太息攀翻长亭树，是先生、手种今如此。\n君不乐，欲何俟。\n傍人错会渊明意。\n笑斯翁、皇皇汲汲，登山临水。\n佳处径呼篮舆去，彷佛柴桑栗里。\n从我者、门生儿子。\n尝试平章先贤传，屈原醒、不似刘伶醉。\n拼酩酊，卧花底。",
        "dynasty": "宋",
        "collection_info": null
    },
    {
        "uuid": "fc5990acb1c6461dadd8e43f9657635d",
        "title": "贺新郎 鹊报千林喜",
        "author": "刘克庄",
        "content": "鹊报千林喜。\n还猛省、谢家池馆，早寒天气。\n要与瑶姬叙离索，草草杯盘藉地。\n怅减尽、何郎才思。\n不愿玉堂并金屋，愿年年、岁岁花间醉。\n餐秀色，挹高致。\n西园飞盖东山妓。\n问何如、半山雪里，孤山烟外。\n管甚夜深风露冷，人与长瓶共睡。\n任翠羽、枝头多事。\n老子平生无他过，为梅花、受取风流罪。\n簪白发，莫教坠。",
        "dynasty": "宋",
        "collection_info": null
    },
    {
        "uuid": "34ced94279d09d2d1e81a98f5516b360",
        "title": "贺新郎 溪上收残雨",
        "author": "刘克庄",
        "content": "溪上收残雨。\n倚画栏、薄绵乍脱，日阴亭午。\n闹市不知春色处，散在荒园废墅。\n渐小白、长红无数。\n客子虽非河阳令，也随缘、暂作莺花主。\n那可负，瓮中醑。\n碧云四合千岩暮。\n恨匆匆、余方有事，子姑归去。\n趁取群芳未摇落，暇日提鱼就煮。\n叹激电、光阴如许。\n回首明年何处在，问桃花、尚记刘郎否。\n公莫笑，醉中语。",
        "dynasty": "宋",
        "collection_info": null
    },
    {
        "uuid": "3ac62b639061701bcc57b51ea45cb4e9",
        "title": "贺新郎 曾与瑶姬约",
        "author": "刘克庄",
        "content": "曾与瑶姬约。\n恍相逢、翠裳摇曳，珠鞴联络。\n风露青冥非人世，揽结玉龙骖鹤。\n爱万朵、千条纤弱。\n祷祝花神怜惜取，问开时、晴雨须斟酌。\n枝上雪，莫消却。\n恼人匹似中狂药。\n凭危栏、烛光交映，乐声遥作。\n身上春衫香熏透，看到参横月落。\n算茉莉、犹低一着。\n坐有缑山王郎子，倚玉箫、度曲难为酢。\n君不饮，铸成错。",
        "dynasty": "宋",
        "collection_info": null
    },
    {
        "uuid": "aaa7fe858b21bf3fefd5ca431c4373b2",
        "title": "贺新郎 想赴瑶池约",
        "author": "刘克庄",
        "content": "想赴瑶池约。\n向东风、名姬骏马，翠鞯金络。\n太液池边鹄群下，又似南楼呼鹤。\n画不就、秾纤娇弱。\n罗帕封香来天上，泻铜盘、沆瀣供清酌。\n春去也，被留却。\n芳魂再返应无药。\n似诗咏、绿衣黄里，感伤而作。\n爱惜尚嫌蜂采去，何况流莺蹴落。\n且放下、珠帘遮着。\n除却江南黄九外，有何人、敢与花酬酢。\n君认取，莫教错。",
        "dynasty": "宋",
        "collection_info": null
    },
    {
        "uuid": "8424f711f9d27ef24080f5443d693094",
        "title": "贺新郎 浅把宫黄约",
        "author": "刘克庄",
        "content": "浅把宫黄约。\n细端相、普陀烟里，金身珠络。\n萼绿华轻罗袜小，飞下祥云仙鹤。\n朵朵赛、蜂腰纤弱。\n已被色香撩病思，尽鹅儿、酒美无多酌。\n看不足，怕残却。\n人间难得伤春药。\n更枝头、流莺呼起，少年狂作。\n留取姚家花相伴，羞与万红同落。\n未肯让、蜡梅先着。\n乐府今无黄绢手，问斯人、清唱何人酢。\n休草草，认题错。",
        "dynasty": "宋",
        "collection_info": null
    },
    {
        "uuid": "dd4929ab95e12b0c515f857f6b57c08b",
        "title": "贺新郎 一梦扬州事",
        "author": "刘克庄",
        "content": "一梦扬州事。\n画堂深、金瓶万朵，元戎高会。\n座上祥云层层起，不减洛中姚魏。\n叹别后、关山迢递。\n国色天香何处在，想东风、犹忆狂书记。\n惊岁月，一弹指。\n数枝清晓烦驰骑。\n向小窗、依稀重见，芜城妖丽。\n料得花怜侬消瘦，侬亦怜花憔悴。\n漫怅望、竹西歌吹。\n老矣应无骑鹤日，但春衫、点点当时泪。\n那更有，旧情味。",
        "dynasty": "宋",
        "collection_info": null
    },
    {
        "uuid": "0cce16d8a5f3bcd0efb648eaf4372b6e",
        "title": "贺新郎 草草池亭宴",
        "author": "刘克庄",
        "content": "草草池亭宴。\n又何须、珠鞴络臂，琵琶遮面。\n宾主一时词翰手，倏忽龙蛇满案。\n传写处、尘飞莺啭。\n但得时平鱼稻熟，这腐儒、不用青精饭。\n阴雾扫，霁华见。\n使君偿了丰年愿。\n便从今、也无敲扑，也无厨传。\n试拂笼纱看壁记，几个标名渠观。\n想九牧、闻风争羡。\n此老饱知民疾苦，早归来、载笔熏风殿。\n诗有讽，赋无劝。",
        "dynasty": "宋",
        "collection_info": null
    },
    {
        "uuid": "03051d839ebda901d6e1b3cc7ed5e716",
        "title": "贺新郎 梦断钧天宴",
        "author": "刘克庄",
        "content": "梦断钧天宴。\n怪人间、曲吹别调，局翻新面。\n不是先生喑哑了，怕杀乌台旧案。\n但掩耳、蝉嘶禽啭。\n老去把茅依地主，有瓦盆盛酒荷包饭。\n停造请、免朝见。\n少狂误发功名愿。\n苦贪他、生前死后，美官佳传。\n白发归来还自笑，管辖希夷古观。\n看一道、冰衔堪羡。\n妃子将军瞋未已，问匡山、何似金銮殿。\n休更待，杜鹃劝。",
        "dynasty": "宋",
        "collection_info": null
    },
    {
        "uuid": "1ca4e9841d8455c0046f0f2b2814bf58",
        "title": "贺新郎 风露驱炎毒",
        "author": "刘克庄",
        "content": "风露驱炎毒。\n记仙翁、飘然谪堕，吹笙骑鹄。\n历历汉初秦季事，山下瓜犹未熟。\n过眼见、群雄分鹿。\n想得拂衣游汗漫，试回头、刘项俱蛮触。\n斫鲸脍，脯麟肉。\n越人好事因成俗。\n拥遨头、如云士女，山南山北。\n问讯先生无恙否，齐鲁干戈满目。\n且游戏、扶胥黄木。\n不是世无瓜样枣，便有来、肯饱痴儿腹。\n聊举酒，笑相属。",
        "dynasty": "宋",
        "collection_info": null
    },
    {
        "uuid": "4a5046bb0de8bcb25c088bec443118b6",
        "title": "贺新郎 此腹元空洞",
        "author": "刘克庄",
        "content": "此腹元空洞。\n少年时、诸公过矣，上天吹送。\n老大被他禁害杀，身与浮名孰重。\n这鼓笛、休休拈弄。\n彩笔掷还残锦去，愿今生、来世无妖梦。\n且饭犊，莫吞凤。\n新来喑哑如翁仲。\n羡王郎、骖鸾缥缈，玉箫吹动。\n应笑夔州村里女，灸面生愁进奉。\n要绝代、倾城安用。\n今古何人知此理，有吾家、酒德先生颂。\n三万卷，漫充栋。",
        "dynasty": "宋",
        "collection_info": null
    },
    {
        "uuid": "b0b284af7062994cfccb42953ce1c464",
        "title": "贺新郎 主判茅君洞",
        "author": "刘克庄",
        "content": "主判茅君洞。\n有檐间、查查喜鹊，晓来传送。\n几度黄符披戴了，此度君恩越重。\n被贺监、天随调弄。\n做取散人千百岁，笑渠侬、一霎邯郸梦。\n歌而过，凤兮凤。\n灌园织屦希陈仲。\n问先生、加齐卿相，可无心动。\n除却醴泉中太乙，拣个名山自奉。\n那捷径、输他藏用。\n有耳不曾闻黜陟，免教人、贬驳徂徕颂。\n服兰佩，结茅栋。",
        "dynasty": "宋",
        "collection_info": null
    },
    {
        "uuid": "6809ab3fa87d8f58d875293784d512d3",
        "title": "贺新郎 谪下神清洞",
        "author": "刘克庄",
        "content": "谪下神清洞。\n更遭他、揶揄黠鬼，路旁遮送。\n薄命书生鸡肋尔，却笑尊拳忒重。\n破故纸、谁教翻弄。\n一枕茅檐春睡美，便周公、大圣何须梦。\n门前客，任题凤。\n卜邻羊仲并求仲。\n愿春来、西畴雨足，土膏犁动。\n白发巡官占岁稔，不问京房翼奉。\n槔与瓮、从今无用。\n醉与老农同击壤，莫随人、投献嘉禾颂。\n在陋巷，胜华栋。",
        "dynasty": "宋",
        "collection_info": null
    },
    {
        "uuid": "6717b59720051e569d570a40a730f39e",
        "title": "贺新郎 妾出于微贱",
        "author": "刘克庄",
        "content": "妾出于微贱。\n小年时、朱弦弹绝，玉笙吹遍。\n粗识国风关雎乱，羞学流莺百啭。\n总不涉、闺情春怨。\n谁向西邻公子说，要珠鞍、迎入梨花院。\n身未动，意先懒。\n主家十二楼连苑。\n那人人、靓妆按曲，绣帘初卷。\n道是华堂箫管唱，笑杀鸡坊拍衮。\n回首望、侯门天远。\n我有平生离鸾操，颇哀而不愠微而婉。\n聊一奏，更三叹。",
        "dynasty": "宋",
        "collection_info": null
    },
    {
        "uuid": "5626ede68986fc0b2cd6ac063fa5f42f",
        "title": "贺新郎 鬓雪今千缕",
        "author": "刘克庄",
        "content": "鬓雪今千缕。\n更休休、痴心呆望，故人明主。\n晚学瞿聃无所得，不解飞升灭度。\n似晓鼓、冬冬挝五。\n散尽朝来汤饼客，且烹鸡、要饭茅容母。\n怕回首，太行路。\n麟台学士微云句。\n便樽前、周郎复出，审音无误。\n安得春莺雪儿辈，轻拍红牙按舞。\n也莫笑、侬家蛮语。\n老去山歌尤协律，又何须、手笔如燕许。\n援琴操，促筝柱。",
        "dynasty": "宋",
        "collection_info": null
    },
    {
        "uuid": "e60edea046faae470d83add4d0aef313",
        "title": "贺新郎 放逐身蓝缕",
        "author": "刘克庄",
        "content": "放逐身蓝缕。\n被门前、群鸥戏狎，见推盟主。\n若把士师三黜比，老子多他两度。\n袖手看、名场呼五。\n不会车边望尘拜，免他年、青史羞潘母。\n句曲洞，是归路。\n平生怕道萧萧句。\n况新来、冠敧弁侧，醉人多误。\n管甚是非并礼法，顿足低昂起舞。\n任百鸟、喧啾春语。\n欲托朱弦写悲壮，这琴心、脉脉谁堪许。\n君按拍，我调柱。",
        "dynasty": "宋",
        "collection_info": null
    },
    {
        "uuid": "00159c95fa6acb194cf8d2665443f4b4",
        "title": "贺新郎 国脉微如缕",
        "author": "刘克庄",
        "content": "国脉微如缕。\n问长缨、何时入手，缚将戎主。\n未必人间无好汉，谁与宽些尺度。\n试看取、当年韩五。\n岂有谷城公付授，也不干、曾遇骊山母。\n谈笑起，两河路。\n少时棋柝曾联句。\n叹而今、登楼揽镜，事机频误。\n闻说北风吹面急，边上冲梯屡舞。\n君莫道、投鞭虚语。\n自古一贤能制难，有金汤、便可无张许。\n快投笔，莫题柱。",
        "dynasty": "宋",
        "collection_info": null
    },
    {
        "uuid": "fa24c01097d9770356acca63d86a3c11",
        "title": "贺新郎 万字如针缕",
        "author": "刘克庄",
        "content": "万字如针缕。\n忆王郎、丹墀大对，气为文主。\n贵近旁观俱失色，仰止如天圣度。\n笑杜牧、成名居五。\n晚面清光犹苦谏，似封人、恳切言君母。\n谪尘世，错行路。\n当时宜和熏风句。\n又那知、青云一跌，被才名误。\n输与灵和殿前柳，柔软随风学舞。\n怪两鸟、新来停语。\n不是先生高索价，问何时、宰相先生许。\n举杯祝，莫倾柱。",
        "dynasty": "宋",
        "collection_info": null
    },
    {
        "uuid": "86308411775f6601c4d2d1f4963b6116",
        "title": "贺新郎 身畔无丝缕",
        "author": "刘克庄",
        "content": "身畔无丝缕。\n但从前、綀裳练帨，做他家主。\n甲子一周加二纪，兔走乌飞几度。\n赛孔子、如来三五。\n鹤发萧萧无可截，要一杯、留客惭陶母。\n门外草，欲迷路。\n朗吟白雪阳春句。\n待夫君、骊驹不至，鹊声还误。\n老去聊攀莱子例，倒着斑衣戏舞。\n记田舍、火炉头语。\n肘后黄金腰下印，有高堂、未敢将身许。\n且扇枕，莫倚柱。",
        "dynasty": "宋",
        "collection_info": null
    },
    {
        "uuid": "10636f3ddb35f09e2d0bdf3e0c90eea0",
        "title": "贺新郎 辇路东风里",
        "author": "刘克庄",
        "content": "辇路东风里。\n试回头、金闺昨梦，侵寻三纪。\n岁晚岿然灵光殿，仆与君侯而已。\n漫过眼、几番桃李。\n珠履金钗常满座，问谁人、得似张公子。\n驰骥騄，佩龟紫。\n宿云收尽檐声止。\n玳筵开、高台风月，后堂罗绮。\n恰近洛人修禊节，莫惜飞觞临水。\n怕则怕、追锋征起。\n此老一生江海客，愿风云、际会从今始。\n宁郁郁，久居此。",
        "dynasty": "宋",
        "collection_info": null
    },
    {
        "uuid": "4b31751ddb27f50aedd5b500509be5cd",
        "title": "贺新郎 老去光阴驶",
        "author": "刘克庄",
        "content": "老去光阴驶。\n向西风、疏林变缬，残霞成绮。\n尚喜暮年腰脚健，不碍登山临水。\n算自古、英游能几。\n客与桓公俱臭腐，独流传、吹帽狂生尔。\n后来者，亦犹此。\n篮舆伊轧柴桑里。\n问黄花、没些消息，空篱而已。\n赖有一般芙蓉月，偏照先生怀里。\n且觅个、栏干同倚。\n检点樽前谁见在，忆平生、共插茱萸底。\n欢未足，饮姑止。",
        "dynasty": "宋",
        "collection_info": null
    },
    {
        "uuid": "3a7580e281efe85fe36914ece43cd7a3",
        "title": "贺新郎 忆昔俱年少",
        "author": "刘克庄",
        "content": "忆昔俱年少。\n向斯晨、登高怀古，赋诗舒啸。\n追数樽前插花客，人物并皆佳妙。\n禁几度、西风残照。\n元子寄奴曾富贵，到而今、一一消磨了。\n君不乐，后人笑。\n山南山北添华表。\n叹归来、谢池草合，黄台瓜少。\n老去爱持齐物论，谁管彭殇寿夭。\n待细说、教天知道。\n不羡两苏并二宋，愿弟兄、岁岁同吹帽。\n杯到手，莫辞釂。",
        "dynasty": "宋",
        "collection_info": null
    },
    {
        "uuid": "7b6cd7f7993b859327f033d0b69b0d89",
        "title": "贺新郎 何必游嵩少",
        "author": "刘克庄",
        "content": "何必游嵩少。\n屋边山、松风浩荡，虎龙吟啸。\n旧效楚人悲秋作，晚爱陶诗高妙。\n发如此、临流羞照。\n屈指向来夸毗子，被西风、一笔都勾了。\n曾不满，达人笑。\n当年玉振于江表。\n怅而今、老身空在，欢娱全少。\n假使真如彭祖寿，蒙叟犹嗤渠夭。\n偶落笔、不经人道。\n岁晚连床谈至晓，胜冈头、出没看乌帽。\n君举白，我频釂。",
        "dynasty": "宋",
        "collection_info": null
    },
    {
        "uuid": "4c781e223c5f286c6a72c05071d1ef81",
        "title": "贺新郎 人老难重少",
        "author": "刘克庄",
        "content": "人老难重少。\n强追陪、李侯痛饮，刘郎清啸。\n报答秋光无一字，虚说君房语妙。\n且匣起、青铜休照。\n赖有多情篱下菊，待西风、不肯先开了。\n留晚节，发孤笑。\n孔璋客绍衡依表。\n有谁怜、戴花翁病，插萸人少。\n生不逢场闲则剧，年似龚生犹夭。\n吃紧处、无人曾道。\n到得扶他迂叟出，算貂蝉、未抵深衣帽。\n街酒贱，更沽釂。",
        "dynasty": "宋",
        "collection_info": null
    },
    {
        "uuid": "feae0e8d67e6426186b92f3b0b72fcab",
        "title": "贺新郎 犹记臣之少",
        "author": "刘克庄",
        "content": "犹记臣之少。\n兴狂时、过陈遵饮，对孙登啸。\n岁晚登临多感慨，但觉齐山诗妙。\n任蓉月、柳风吹照。\n金印不来丹飞去，拟神仙、富贵都差了。\n空铸错，与人笑。\n九年前拜悬车表。\n试回看、柴桑菊老，玄都花少。\n周也曾言殇子寿，佛以白头为夭。\n末后句、岩头曾道。\n头似秃鹙巾裹懒，最不宜蝉冕宜僧帽。\n杯中物，直须釂。",
        "dynasty": "宋",
        "collection_info": null
    },
    {
        "uuid": "54df3d9dd096dce1ad0f70123029ef08",
        "title": "贺新郎 行乐尤宜少",
        "author": "刘克庄",
        "content": "行乐尤宜少。\n忆坡公、洞箫听罢，划然长啸。\n四海共知霜鬓满，莫问近来何妙。\n也不记、金莲曾照。\n老没太官糕酒分，把茱萸、便准登高了。\n齐得丧，等嘻笑。\n集无韩子潮州表。\n数当时、南迁者众，北归人少。\n赤壁玉堂均一梦，此岂蛮烟能夭。\n与同叔、俱尝知道。\n谁向进贤冠底说，画出来、不似眉山帽。\n秋菊盏，献公釂。",
        "dynasty": "宋",
        "collection_info": null
    },
    {
        "uuid": "0b16f41a9e9dd1f69236d8ea7ea7dd4f",
        "title": "贺新郎 鹏赋年犹少",
        "author": "刘克庄",
        "content": "鹏赋年犹少。\n晚飘蓬、夜郎秋浦，渔歌猿啸。\n骏马名姬俱散去，参透南华微妙。\n敛万丈、光芒回照。\n妃子将军瞋个甚，老先生、拂袖金闺了。\n供玉齿，粲然笑。\n解骖赖有汾阳老。\n叹今人、布衣交薄，绨袍情少。\n黄祖斗筲何足算，鹦鹉才高命夭。\n与贺监、其归同道。\n脱下锦袍与呆底，谪仙人、白伫乌纱帽。\n邀素月，入杯釂。",
        "dynasty": "宋",
        "collection_info": null
    },
    {
        "uuid": "bd83f5762b805ae56be59ce15db2b7bf",
        "title": "贺新郎 低局从头错",
        "author": "刘克庄",
        "content": "低局从头错。\n解危机、除非唤取，国棋来着。\n不信胡儿能胆大，南岸安他阵脚。\n谈笑里、乌巢空幕。\n西起岷峨东海岱，有捷旗、露布无宵柝。\n莘渭后，到秋壑。\n淮田犁遍吴田荻。\n问台家、山河宇宙，是谁擎托。\n自觉怀中残锦尽，采色彰施技薄。\n视柳雅、韩碑瞠若。\n稽首鲁公黄发颂，世何人、堪继奚斯作。\n楚狂语，莫删却。",
        "dynasty": "宋",
        "collection_info": null
    },
    {
        "uuid": "42dd08a8d5d1d4767479675f2e17c348",
        "title": "贺新郎 宿雨轻飘洒",
        "author": "刘克庄",
        "content": "宿雨轻飘洒。\n少年时、追欢记节，同人于野。\n老去登临无脚力，徙倚屋东篱榭。\n但极目、海山如画。\n千古惟传吹帽汉，大将军、野马尘埃也。\n须彩笔，为陶写。\n鹤归旧里空悲咤。\n叹原头、累累高冢，洛英凋谢。\n留得香山病居士，却入渔翁保社。\n怅谁伴、先生情话。\n樽有葡萄簪有菊，西凉州、不似东篱下。\n休唤醒，利名者。",
        "dynasty": "宋",
        "collection_info": null
    },
    {
        "uuid": "f0c3c6a705507928a1a89f8552e637e8",
        "title": "贺新郎 拂袖归来也",
        "author": "刘克庄",
        "content": "拂袖归来也。\n懒追陪、竹林嵇阮，兰亭王谢。\n谁与此翁相暖热，赖有平生伯雅。\n且放意、高吟闲话。\n山鸟山花皆上客，又何须、胜似公荣者。\n胸磊块，总浇下。\n盘龙痴绝求鹅炙。\n这先生、黄齑瓮熟，味珍无价。\n酒颂一篇差要妙，庄列诸书土苴。\n任礼法、中人嘲骂。\n君特未知其趣耳，若还知、火急来投社。\n共秉烛，惜今夜。",
        "dynasty": "宋",
        "collection_info": null
    },
    {
        "uuid": "1fa2a93fefb7b7b9efa78ab142a0d2ce",
        "title": "贺新郎 过眼光阴驶",
        "author": "刘克庄",
        "content": "过眼光阴驶。\n忆垂髫、留连节物，逢场游戏。\n初试綀衣弄纨扇，斗采菖蒲涧里。\n今发白、颜苍如此。\n艾子萧郎方用事，怪先生、苦死纫兰芷。\n君不乐，欲何俟。\n头标夺得群儿喜。\n向溪边、旁观助噪，叹吾衰矣。\n欲建鼓旗无气力，唤起龙泉改委。\n但酒户、加封而已。\n晚觉醉乡差快活，那独醒、公子真呆底。\n聊洗净，笛筝耳。",
        "dynasty": "宋",
        "collection_info": null
    },
    {
        "uuid": "878821b6886d7bcbabc372ac7584a607",
        "title": "贺新郎 家有仙禽二",
        "author": "刘克庄",
        "content": "家有仙禽二。\n早追随、先生杖屦，互乡童子。\n旦旦池边三熏沐，夜夜山中警睡。\n且伴我、人间游戏。\n此老生平哀大陆，到末梢、始忆华亭唳。\n评往事，败佳思。\n古云鹤算谁能纪。\n叹归来、山川如故，人民非是。\n但愿主君高飞去，莫爱乘轩禄位。\n更赛过、令威千岁。\n假使焦山真羽化，待华阳贞逸铭方瘗。\n我拍手，渠展翅。",
        "dynasty": "宋",
        "collection_info": null
    },
    {
        "uuid": "3c617f0aa27acf869536ef8994951c4b",
        "title": "洞仙歌 上林全树",
        "author": "刘克庄",
        "content": "上林全树，曾借君栖宿。\n朝过瑶台暮群玉。\n忽翩然、脱下宫锦袍来，□□□，却向齐州受箓。\n等闲挥醉笔，咳唾千篇，长与诗家窃膏馥。\n身是酒星文星，刚被诗人，□唤做、禁中颇牧。\n便散发、骑鲸去何妨，从我者谁欤，安期徐福。",
        "dynasty": "宋",
        "collection_info": null
    },
    {
        "uuid": "bfdd8c350602e4131c2ad4489c6c9e7c",
        "title": "洞仙歌 眇难揽镜",
        "author": "刘克庄",
        "content": "眇难揽镜，跛尤难穿履。\n赖有胡公菊潭水。\n信医言、断了重碧轻红，禁害杀，不遣高吟大醉。\n古来稀七十，添许多年，赢得笺天致君事。\n莫问客去门前，金尽床头，留宝扇、御诗珍秘。\n畴昔慕、乖崖老尚书，到晚节依稀，有些儿似。",
        "dynasty": "宋",
        "collection_info": null
    },
    {
        "uuid": "0076883c34c905710483022a4d7512be",
        "title": "八声甘州 物微生处远",
        "author": "刘克庄",
        "content": "物微生处远，往还来、非但稻粱求。\n似爱长安日，怕阴山雪，善自为谋。\n个里幸无鸣镝，随意占沙洲。\n归兴何妨待，风景和柔。\n昔到衡阳回去，今随阳避地，遍海南头。\n与西川流寓，彼此各淹留。\n未得云中消息，登望乡台了又登楼。\n江天阔，几行草字，字字含愁。",
        "dynasty": "宋",
        "collection_info": null
    },
    {
        "uuid": "df98f8d30c84c357388807f2db57f5f2",
        "title": "烛影摇红 拙者平生",
        "author": "刘克庄",
        "content": "拙者平生，不曾乞得天孙巧。\n那回忝扈属车来，岂是齐卿小。\n此膝不曾屈了。\n更休文、腰难运掉。\n前贤样子，表圣宜休，申公告老。\n凉簟安眠，绝胜儤直铃声搅。\n集中大半是诗词，幸没潮州表。\n月夕花朝咏啸。\n叹人间、愁多乐少。\n蓬莱有路，办个船儿，逆风也到。",
        "dynasty": "宋",
        "collection_info": null
    },
    {
        "uuid": "ccdece87aefb0ad1d9d8934d48f33b98",
        "title": "祝英台近 雨凄迷",
        "author": "刘克庄",
        "content": "雨凄迷，风料峭。\n情绪被花恼。\n白白红红，满地无人扫。\n可堪解佩盟寒，坠楼命薄，更杜宇、枝头闲煼。\n绿阴绕。\n青帝结束匆匆，转眼朱明了。\n怕与春辞，茗艼玉山倒。\n后期觉做明年，春年年好，却不道、明年人老。",
        "dynasty": "宋",
        "collection_info": null
    },
    {
        "uuid": "4932e925b6066e78028e9009401f9954",
        "title": "最高楼 南岳后",
        "author": "刘克庄",
        "content": "南岳后，累任作祠官。\n试说与君看。\n仙都玉局才交卸，新衔又管华州山。\n怪先生，吟胆壮，饮肠宽。\n去岁拥、旌旗称太守。\n今岁带、笭箵称漫叟。\n慵入闹，惯投闲。\n有时拂袖寻种放，有时携枕就陈抟。\n任旁人，嘲潦倒，笑痴顽。",
        "dynasty": "宋",
        "collection_info": null
    },
    {
        "uuid": "c4128c652219264d395442160ffe24d4",
        "title": "最高楼 周郎后",
        "author": "刘克庄",
        "content": "周郎后，直数到清真。\n君莫是前身。\n八音相应谐韶乐，一声未了落梁尘。\n笑而今，轻郢客，重巴人。\n只少个、绿珠横玉笛。\n更少个、雪儿弹锦瑟。\n欺贺晏，压黄秦。\n可怜樵唱并菱曲，不逢御手与龙巾。\n且醉眠，篷底月，瓮间春。",
        "dynasty": "宋",
        "collection_info": null
    },
    {
        "uuid": "f235866f532d7022e296ea0d87e147b4",
        "title": "最高楼 吾衰矣",
        "author": "刘克庄",
        "content": "吾衰矣，百事且随缘。\n只字不笺天。\n几曾三宿为归计，更巴一岁是希年。\n记儿时，闻祖父，说隆干。\n我不与、少年争遇合。\n你莫共、老僧争戒腊。\n靴皱面，帨垂肩。\n锦袍夺去饶之问，虎皮撤起付伊川。\n剩空身，无长物，可飞仙。",
        "dynasty": "宋",
        "collection_info": null
    },
    {
        "uuid": "7ce59836615efeed2fe8102f3b587d99",
        "title": "最高楼 吾衰矣",
        "author": "刘克庄",
        "content": "吾衰矣，不慕勒燕然。\n不爱画凌烟。\n此生惭愧支离叟，何功消受水衡钱。\n错教人，占卦气，算流年。\n漫摘取、野花簪一朵。\n更拣取、小词填一个。\n晞素发、暖丹田。\n罗浮杖胜如旌节，华阳巾不减貂蝉。\n这先生，非散圣，即臞仙。",
        "dynasty": "宋",
        "collection_info": null
    },
    {
        "uuid": "1eecc524600da186819d2d4a4f24e434",
        "title": "最高楼 辛亥后",
        "author": "刘克庄",
        "content": "辛亥后，六请挂衣冠。\n甲子始休官。\n白驹恰则来空谷，青牛早已出函关。\n笑狂生，还笏易，上竿难。\n也莫爱、宫中请内相。\n也莫爱、堂中呼六丈。\n但祷祝，要痴顽。\n懒挥玉斧重修月，不扶铁拐会登山。\n免飞升，长快活，戏人间。",
        "dynasty": "宋",
        "collection_info": null
    },
    {
        "uuid": "bee6ef985557aee74c567675b5526300",
        "title": "最高楼 臣少也",
        "author": "刘克庄",
        "content": "臣少也，豪举泛星槎。\n飘逸吐天葩。\n穆陵误奖推儒宿，龙泉曾唤做行家。\n今耄矣，文跌宕，字麻茶。\n同队者、多为公与相。\n广坐里、都无兄与丈。\n生有限，望犹奢。\n补还瞎子重开卷，放教跛子出看花。\n地行仙，疑是汝，不争些。",
        "dynasty": "宋",
        "collection_info": null
    },
    {
        "uuid": "d54210a0348f3ad48c7454a221a20aad",
        "title": "最高楼 金闺彦",
        "author": "刘克庄",
        "content": "金闺彦，荷蒉过山前。\n把钓坐溪边。\n呼来每得天颜笑，放归犹作地行仙。\n尽教人，瞋避俗，谤逃禅。\n且缄了、淳夫三味口。\n更袖了、坡公三制手。\n宁殿后，不争先。\n小于卫武二十岁，大于绛老两三年。\n这高名，并上寿，几人全。",
        "dynasty": "宋",
        "collection_info": null
    },
    {
        "uuid": "9c4ede570e1e39b5ec00a540f5d3925f",
        "title": "风入松 橐泉梦断夜初长",
        "author": "刘克庄",
        "content": "橐泉梦断夜初长。\n别馆凄凉。\n细思二十年前事，叹人琴、已矣俱亡。\n改尽潘郎鬓发，消残荀令衣香。\n多年布被冷如霜。\n到处同床。\n箫声一去无消息，但回首、天海茫茫。\n旧日风烟草树，而今总断人肠。",
        "dynasty": "宋",
        "collection_info": null
    },
    {
        "uuid": "c19dfc3d7b0d3466668374759e627dad",
        "title": "风入松 归鞍尚欲小徘徊",
        "author": "刘克庄",
        "content": "归鞍尚欲小徘徊。\n逆境难排。\n人言酒是消忧物，奈病馀、孤负金罍。\n萧瑟捣衣时候，凄凉鼓缶情怀。\n远林摇落晚风哀。\n野店犹开。\n多情惟是灯前影，伴此翁、同去同来。\n逆旅主人相问，今回老似前回。",
        "dynasty": "宋",
        "collection_info": null
    },
    {
        "uuid": "0806c47d3249ebfc846fc28390b522d8",
        "title": "风入松 残更难睚抵年长",
        "author": "刘克庄",
        "content": "残更难睚抵年长。\n晓月凄凉。\n芙蓉院落深深闭，叹芳卿、今在今亡。\n绝笔无求凰曲，痴心有返魂香。\n起来休镊鬓边霜。\n半被堆床。\n定归兜率蓬莱去，奈人间、无路茫茫。\n缘断漫三弹指，忧来欲九回肠。",
        "dynasty": "宋",
        "collection_info": null
    },
    {
        "uuid": "2f462dd002b82458664a3a81f3bad727",
        "title": "风入松 攀翻宰树暂徘徊",
        "author": "刘克庄",
        "content": "攀翻宰树暂徘徊。\n草草安排。\n昔人徒步陈鸡絮，愧公家、仆马觥罍。\n华表旧愁满目，黄粱残梦伤怀。\n欲将庄列等欢哀。\n对卷慵开。\n凭高指点虚无路，问何年、辽鹤归来。\n宿酒得风渐解，小舆待月同回。",
        "dynasty": "宋",
        "collection_info": null
    },
    {
        "uuid": "05773fa3e35732d2676bd85230cad094",
        "title": "临江仙 玉笛钿车当日事",
        "author": "刘克庄",
        "content": "玉笛钿车当日事，东涂西抹都曾。\n等闲曲子压和凝。\n纵游非草草，已醉强惺惺。\n今向三家村送老，身如罢讲吴僧。\n高楼百尺不须登。\n半炉烧叶火，一盏勘书灯。",
        "dynasty": "宋",
        "collection_info": null
    },
    {
        "uuid": "ce145f20b834c82f8d92619ce484a232",
        "title": "临江仙 落魄长官江海客",
        "author": "刘克庄",
        "content": "落魄长官江海客，少豪万里寻春。\n而今樵悴向溪滨。\n断无觞咏兴，惟有簿书尘。\n手插海棠三百本，等闲妆点芳辰。\n他年绛雪映红云。\n丁宁风与月，记取种花人。",
        "dynasty": "宋",
        "collection_info": null
    },
    {
        "uuid": "0b83048e54d0761a6e15cae4a7728391",
        "title": "临江仙 去岁越王台上饮",
        "author": "刘克庄",
        "content": "去岁越王台上饮，席间二客如龙。\n凭高吊古壮怀同。\n马嘶千嶂暮，乐奏半天中。\n今岁三家村市里，故人各自西东。\n菊花时节酒樽空。\n可怜双雪鬓，禁得几秋风。",
        "dynasty": "宋",
        "collection_info": null
    },
    {
        "uuid": "5559f626373cfcb6817d3cec71cba664",
        "title": "临江仙 不见仙湖能几日",
        "author": "刘克庄",
        "content": "不见仙湖能几日，尘沙变尽形容。\n夜来月冷露华浓。\n都忘茅屋下，但记画船中。\n两岸绿阴犹未合，更须补竹添松。\n最怜几树木芙蓉。\n手栽才数尺，别后为谁红。",
        "dynasty": "宋",
        "collection_info": null
    },
    {
        "uuid": "4a4bb132c2424ca8d322cb75aacadcdc",
        "title": "浪淘沙 去岁诣公车",
        "author": "刘克庄",
        "content": "去岁诣公车。\n天语勤渠。\n绛纱玉斧照寒儒。\n恰似昔人曾梦到，帝所清都。\n骨相太清臞。\n谪堕须臾。\n今年黄敕换称呼。\n只为此翁霜鬓秃，老不中书。",
        "dynasty": "宋",
        "collection_info": null
    },
    {
        "uuid": "cae7f9e271658945c3f4bfad269d1404",
        "title": "浪淘沙 早岁类寒蛩",
        "author": "刘克庄",
        "content": "早岁类寒蛩。\n晚节遭逢。\n曾开黄卷侍重瞳。\n归去青藜光照窗，阶药翻红。\n出昼颇匆匆。\n主眷犹浓。\n除官全似紫阳翁。\n换个新衔头面改，又似包公。",
        "dynasty": "宋",
        "collection_info": null
    },
    {
        "uuid": "b1b9bc360b521a51bc27fb9ddb659600",
        "title": "浪淘沙 纸帐素屏遮",
        "author": "刘克庄",
        "content": "纸帐素屏遮。\n全似僧家。\n无端霜月闯窗纱。\n唤起玉关征戍梦，几叠寒笳。\n岁晚客天涯。\n短发苍华。\n今年衰似去年些。\n诗酒新来俱倚阁，孤负梅花。",
        "dynasty": "宋",
        "collection_info": null
    },
    {
        "uuid": "dfbf5ac491adf132f69ea479aad2ad9d",
        "title": "浪淘沙 叠嶂碧周遮",
        "author": "刘克庄",
        "content": "叠嶂碧周遮。\n游子思家。\n掩藏白发赖乌纱。\n落日倚楼千万恨，社鼓城笳。\n老去淡生涯。\n虚掷年华。\n腊茶盂子太清些。\n待得痴儿公事毕，谢了梅花。",
        "dynasty": "宋",
        "collection_info": null
    },
    {
        "uuid": "3dca46e92391098f0d926e3e2f63b4cd",
        "title": "浪淘沙 目力已茫茫",
        "author": "刘克庄",
        "content": "目力已茫茫。\n缝菊为囊。\n论衡何必帐中藏。\n却爱素馨清鼻观，采伴禅床。\n风露送新凉。\n山麝开房。\n旋吹银烛闭华堂。\n无奈纱厨遮不住，一地闻香。",
        "dynasty": "宋",
        "collection_info": null
    },
    {
        "uuid": "a1c117303b5e9554d5bd445d337a4be4",
        "title": "凤凰阁 元规端委",
        "author": "刘克庄",
        "content": "元规端委，得似幼舆丘壑。\n人言此辈宜高阁。\n几载种天随菊，采庞公药。\n龙尾道、难安汗脚。\n浮荣菌蕣，选甚庶官从橐。\n对床句、子真佳作。\n安用羡伊结驷，叹侬罗雀。\n呼便了、沽来共酌。",
        "dynasty": "宋",
        "collection_info": null
    },
    {
        "uuid": "5551a02a45a6e80a071ff360ab5a6aae",
        "title": "法驾导引 樵柯烂",
        "author": "刘克庄",
        "content": "樵柯烂，丹灶熟，一跳出红尘。\n斗紫一双龙奋贽，帝青九万里为程。\n赤脚踏层云。\n鞭鸾上，骑麟下，彷佛睹昆仑。\n洒马鬃泉苏赤地，翻蟾滴水涨沧溟。\n笑杀懵仙人。",
        "dynasty": "宋",
        "collection_info": null
    },
    {
        "uuid": "9c8d7ad78567ee54cf01c7237d6e3f07",
        "title": "一翦梅 陌上行人怪府公",
        "author": "刘克庄",
        "content": "陌上行人怪府公。\n还是诗穷。\n还是文穷。\n下车上马太匆匆。\n来是春风。\n去是秋风。\n阶衔免得带兵农。\n嬉到昏钟。\n睡到斋钟。\n不消提岳与知宫。\n唤作山翁。\n唤作溪翁。",
        "dynasty": "宋",
        "collection_info": null
    },
    {
        "uuid": "9325f8da9d7c50a91163d7ca5f8dc4c9",
        "title": "一翦梅 束缊宵行十里强",
        "author": "刘克庄",
        "content": "束缊宵行十里强。\n挑得诗囊。\n抛了衣囊。\n天寒路滑马蹄僵。\n元是王郎。\n来送刘郎。\n酒酣耳热说文章。\n惊倒邻墙。\n推倒胡床。\n旁观拍手笑疏狂。\n疏又何妨。\n狂又何妨。",
        "dynasty": "宋",
        "collection_info": null
    },
    {
        "uuid": "e3d2f194d3f64ac5c8b9ebec8aee6c08",
        "title": "踏莎行 日月跳丸",
        "author": "刘克庄",
        "content": "日月跳丸，光阴脱兔。\n登临不用深怀古。\n向来吹帽插花人，尽随残照西风去。\n老矣征衫，飘然客路。\n炊烟三两人家住。\n欲携斗酒答秋光，山深无觅黄花处。",
        "dynasty": "宋",
        "collection_info": null
    },
    {
        "uuid": "2bb55fe3b963c0d126aadbf781f096c8",
        "title": "踏莎行 驱鹊营桥",
        "author": "刘克庄",
        "content": "驱鹊营桥，呼蟾出海，朝朝暮暮遥相望。\n谁知风雨此时来，银河便有些波浪。\n玉兔迷离，金鸡嘲晰，二星无语空惆怅。\n元来上界也多魔，天孙长怨牵牛旷。",
        "dynasty": "宋",
        "collection_info": null
    },
    {
        "uuid": "8cb01545ae274859a5377ecfff526fe0",
        "title": "玉楼春 年年跃马长安市",
        "author": "刘克庄",
        "content": "年年跃马长安市。\n客舍似家家似寄。\n青钱换酒日无何，红烛呼庐宵不寐。\n易挑锦妇机中字。\n难得玉人心下事。\n男儿西北有神州，莫滴水西桥畔泪。",
        "dynasty": "宋",
        "collection_info": null
    },
    {
        "uuid": "ee1945ec8e4b5757e4cc68c570656a86",
        "title": "鹊桥仙 金风淅淅",
        "author": "刘克庄",
        "content": "金风淅淅，银河淡淡，长少群贤毕会。\n平生心事曲生知，怪此夕、惺惺相对。\n玄花生眼，新霜点鬓，不肯遮藏老态。\n人间何处有仙方，擘划得、二三百岁。",
        "dynasty": "宋",
        "collection_info": null
    },
    {
        "uuid": "12cf695f346d1e8681e59fd6556a52dc",
        "title": "鹊桥仙 御屏录了",
        "author": "刘克庄",
        "content": "御屏录了，冰衔换了，酷似香山居士。\n草堂丹灶莫留他，且领取、忠州刺史。\n移来芳树，摘来珍果，压尽来禽青李。\n三千年一荐金盘，又不是、玄都栽底。",
        "dynasty": "宋",
        "collection_info": null
    },
    {
        "uuid": "45e641964a14016052787e9adb7cb7b5",
        "title": "鹊桥仙 阁中芸冷",
        "author": "刘克庄",
        "content": "阁中芸冷，观中桃谢，谁问贞元朝士。\n吾宗一句好书绅，但记取、毋污青史。\n不交平勃，不游田窦，也不朋他牛李。\n平章此去似何人，似洛社、戴花舞底。",
        "dynasty": "宋",
        "collection_info": null
    },
    {
        "uuid": "a034da503dde669da7bc69e0f2661047",
        "title": "鹊桥仙 出通明殿",
        "author": "刘克庄",
        "content": "出通明殿，入耆英社，谁似侍郎洪福。\n掌中元自有三珠，更检校、诸孙夜读。\n管他莱相，管他鹤相，留我本来面目。\n希夷一枕未曾醒，笑人世，几回翻局。",
        "dynasty": "宋",
        "collection_info": null
    },
    {
        "uuid": "63cc30761ab72f8f21559422d8f90a29",
        "title": "鹊桥仙 俱登瀛馆",
        "author": "刘克庄",
        "content": "俱登瀛馆，俱还洛社，各自健如黄犊。\n不消外监与留台，也不要、嵩山崇福。\n我如原父，君如贡父，且把汉书重读。\n韩公当局等闲过，又看到、温公当局。",
        "dynasty": "宋",
        "collection_info": null
    },
    {
        "uuid": "a30c55cf2db7e8fee628e922cb08e1e9",
        "title": "鹊桥仙 去年无麦",
        "author": "刘克庄",
        "content": "去年无麦，今年多稼，尽是君侯心地。\n向来寺寺总拘桩，今有不拘桩底寺。\n省仓展日，米场镌价，万落千村蒙惠。\n更将补纳放宽些，便是个、西京循史。",
        "dynasty": "宋",
        "collection_info": null
    },
    {
        "uuid": "100e623e83fc8809f7af450abe3ca394",
        "title": "鹊桥仙 香芸辟蠹",
        "author": "刘克庄",
        "content": "香芸辟蠹，青藜烛阁，天上宝书万轴。\n前回读得未精详，更罚走、一遭重读。\n松风如故，丹炉如故，坐阅人间陵谷。\n回头调戏窃桃儿，且宁耐、等他桃熟。",
        "dynasty": "宋",
        "collection_info": null
    },
    {
        "uuid": "39e8dca866d19e33438eca939a2c6662",
        "title": "鹊桥仙 有时块坐",
        "author": "刘克庄",
        "content": "有时块坐，有时扶起，门外草深三尺。\n山禽肯唤我为哥，句句道、哥行不得。\n此儿害跛，群儿拍手，次第加公九锡。\n不消长尘短辕车，但乞取、一枝鹤膝。",
        "dynasty": "宋",
        "collection_info": null
    },
    {
        "uuid": "f8f1ca9a4ef5030d04737a5af96167f7",
        "title": "鹊桥仙 女孙笄珥",
        "author": "刘克庄",
        "content": "女孙笄珥，男孙袍笏，少长今朝咸集。\n且留晚节伴寒香，莫要似、春华性急。\n大招吟了，巫咸下了，未爱修门重入。\n我侬不做佛漳闽，免大雪、庭中呆立。",
        "dynasty": "宋",
        "collection_info": null
    },
    {
        "uuid": "60beec7a1ef6dba482ed5c9ddc20178b",
        "title": "鹊桥仙 一封奏御",
        "author": "刘克庄",
        "content": "一封奏御，九重知己，不假吹嘘送上。\n从今稳稳到蓬莱，三万里、没些风浪。\n臣年虽老，臣卿尚少，一片丹心葵向。\n何须远比马宾王，且做取、本朝种放。",
        "dynasty": "宋",
        "collection_info": null
    },
    {
        "uuid": "50d0b4e4133a23409cc11c7c0c74bf75",
        "title": "鹊桥仙 我如龚胜",
        "author": "刘克庄",
        "content": "我如龚胜，君如龚舍，拂袖同归乡里。\n共骑竹马有谁存，总唤入、耆英社里。\n苍华尚黑，黄婆方旺，争问翁年今几。\n一门两个老人星，直看见、孙儿生子。",
        "dynasty": "宋",
        "collection_info": null
    },
    {
        "uuid": "a1723487196475a6da3d934335f322ff",
        "title": "鹊桥仙 蒲鞭渐弛",
        "author": "刘克庄",
        "content": "蒲鞭渐弛，缿筒渐少，安用知他帘外。\n从今也莫察渊鱼，做到不忍欺田地。\n四民香火，五营笳吹，来献一杯寿水。\n大家赞祝太夫人，长伴取、鲁侯燕喜。",
        "dynasty": "宋",
        "collection_info": null
    },
    {
        "uuid": "a7a6b7bfeb7a8c0d2432c8071f044960",
        "title": "柳梢青 申白苛留",
        "author": "刘克庄",
        "content": "申白苛留。\n绮园浪出，老不知羞。\n输与先生，一枝鹤膝，一领羊裘。\n便教赐履营丘。\n争似把、渔竿到头。\n冷落磻溪，张皇牧野，着甚来由。",
        "dynasty": "宋",
        "collection_info": null
    },
    {
        "uuid": "775609b6d3e912e5374914d847f3be0b",
        "title": "鹧鸪天 前度看花白发郎",
        "author": "刘克庄",
        "content": "前度看花白发郎。\n平生痼疾是清狂。\n幸然无事污青史，省得教人奏赤章。\n游侠窟，少年场。\n输他群谢与诸王。\n居人不识庚桑楚，弟子谁从魏伯阳。",
        "dynasty": "宋",
        "collection_info": null
    },
    {
        "uuid": "ad15eb062f7f4b57def3749ebd11d06a",
        "title": "鹧鸪天 诗变齐梁体已浇",
        "author": "刘克庄",
        "content": "诗变齐梁体已浇。\n香奁新制出唐朝。\n纷纷竞奏桑间曲，寂寂谁知爨下焦。\n挥彩笔，展红绡。\n十分峭措称妖娆。\n可怜才子如公瑾，未有佳人敌小乔。",
        "dynasty": "宋",
        "collection_info": null
    },
    {
        "uuid": "25adf810e68719da82275a72a8c9a0f6",
        "title": "卜算子 尽是手成持",
        "author": "刘克庄",
        "content": "尽是手成持，合得天饶借。\n风雨于花有底雠，着意相陵藉。\n做暖逼教开，做冷催教谢。\n不负明年花下人，只负栽花者。",
        "dynasty": "宋",
        "collection_info": null
    },
    {
        "uuid": "f7d13ec7339efd1dfe230843106ecdfa",
        "title": "卜算子 片片蝶衣轻",
        "author": "刘克庄",
        "content": "片片蝶衣轻，点点猩红小。\n道是天公不惜花，百种千般巧。\n朝见树头繁，暮见枝头少。\n道是天公果惜花，雨洗风吹了。",
        "dynasty": "宋",
        "collection_info": null
    },
    {
        "uuid": "07f6b67c29527a21b0dc1e4dd784de4e",
        "title": "卜算子 乱似盎中丝",
        "author": "刘克庄",
        "content": "乱似盎中丝，密似风中絮。\n行遍茫茫禹迹来，底是无愁处。\n好客挽难留，俗事推难去。\n惟有翻身入醉乡，愁欲来无路。",
        "dynasty": "宋",
        "collection_info": null
    },
    {
        "uuid": "0ea93e0a1a2ed780d19d711971f99bd0",
        "title": "卜算子 开阁广延贤",
        "author": "刘克庄",
        "content": "开阁广延贤，负扆勤求旧。\n应念南宫老舍人，闲袖丝纶手。\n两制必当仁，五福无过寿。\n且喜新年不要□，天要开元佑。",
        "dynasty": "宋",
        "collection_info": null
    },
    {
        "uuid": "79eaa8225a8da3db73b7d32e728a0517",
        "title": "卜算子 东甽宁馨儿",
        "author": "刘克庄",
        "content": "东甽宁馨儿，南国循良守。\n先把炉熏祝帝尧，次祝君侯寿。\n广致米商船，多酿兵厨酒。\n客有须眉似盖延，许至华堂否。",
        "dynasty": "宋",
        "collection_info": null
    },
    {
        "uuid": "3273248a007a3590731525b82764a4b1",
        "title": "卜算子 已怪社愆期",
        "author": "刘克庄",
        "content": "已怪社愆期，尚喜巢如故。\n过了清明未肯来，莫被春寒误。\n常傍画檐飞，忽委空梁去。\n忘却王家与谢家，别有衔泥处。",
        "dynasty": "宋",
        "collection_info": null
    },
    {
        "uuid": "4af695e78ca3ad40f43cecfc109b2e60",
        "title": "卜算子 老圃献花来",
        "author": "刘克庄",
        "content": "老圃献花来，异域移根至。\n相对炎官火伞中，便有清凉意。\n淡薄古梳妆，娴雅仙标致。\n欲起涪翁再品花，压了山矾弟。",
        "dynasty": "宋",
        "collection_info": null
    },
    {
        "uuid": "0f34b6207b35091f819089fbbe902ba9",
        "title": "朝天子 宿雨频飘洒",
        "author": "刘克庄",
        "content": "宿雨频飘洒。\n欢喜西畴耕者。\n终朝连夜。\n有珠玑鸣瓦。\n渐白水、青秧鸥鹭下。\n老学种花兼学稼。\n心两挂。\n这几树、海棠休也。",
        "dynasty": "宋",
        "collection_info": null
    },
    {
        "uuid": "0aa46eeffa5579f5609d2b9793702f0f",
        "title": "清平乐 纤云扫迹",
        "author": "刘克庄",
        "content": "纤云扫迹。\n万顷玻璃色。\n醉跨玉龙游八极。\n历历天青海碧。\n水晶宫殿飘香。\n群仙方按霓裳。\n消得几多风露，变教人世清凉。",
        "dynasty": "宋",
        "collection_info": null
    },
    {
        "uuid": "494310e5f6bfc9f97fbf4599a29b39f7",
        "title": "清平乐 风高浪快",
        "author": "刘克庄",
        "content": "风高浪快。\n万里骑蟾背。\n曾识姮娥真体态。\n素面元无粉黛。\n身游银阙珠宫。\n俯看积气蒙蒙。\n醉里偶摇桂树，人间唤作凉风。",
        "dynasty": "宋",
        "collection_info": null
    },
    {
        "uuid": "63e0ed1ebeef72a4990911d9fdedcb85",
        "title": "清平乐 宫腰束素",
        "author": "刘克庄",
        "content": "宫腰束素。\n只怕能轻举。\n好筑避风台护取。\n莫遣惊鸿飞去。\n一团香玉温柔。\n笑颦俱有风流。\n贪与萧郎眉语，不知舞错伊州。",
        "dynasty": "宋",
        "collection_info": null
    },
    {
        "uuid": "b2378d95ed160691bd2367bed2f5ab0b",
        "title": "清平乐 休弹别鹤",
        "author": "刘克庄",
        "content": "休弹别鹤。\n泪与弦俱落。\n欢事中年如水薄。\n怀抱那堪作恶。\n昨宵月露高楼。\n今朝烟雨孤舟。\n除是无身方了，有身长有闲愁。",
        "dynasty": "宋",
        "collection_info": null
    },
    {
        "uuid": "05a9b13e300d0735767354229fd5b6e8",
        "title": "清平乐 冰轮万里",
        "author": "刘克庄",
        "content": "冰轮万里。\n云卷天如洗。\n先向海山生大士。\n却诞卯金之子。\n冰盆荔子堪尝。\n胆瓶茉莉尤香。\n震旦人人炎热，补陀夜夜清凉。",
        "dynasty": "宋",
        "collection_info": null
    },
    {
        "uuid": "ccbbaf8956b03aca417e333d7116d428",
        "title": "清平乐 人间喘汗",
        "author": "刘克庄",
        "content": "人间喘汗。\n无计翻银汉。\n有个至人来震旦。\n宴坐补陀岩畔。\n吾闻福寿难量。\n待看海底生桑。\n乞取净瓶一滴，普教大地清凉。",
        "dynasty": "宋",
        "collection_info": null
    },
    {
        "uuid": "9c69e9372965b71a778add1eba21733b",
        "title": "好事近 老不计生朝",
        "author": "刘克庄",
        "content": "老不计生朝，惭愧阿连书尺。\n雪鬓霜髭不管，管眼腰黄赤。\n待将心事自笺天，莫费子公力。\n乞赐先生处士，换一张黄敕。",
        "dynasty": "宋",
        "collection_info": null
    },
    {
        "uuid": "7a29054b6bb3a359c8db5b67969e4324",
        "title": "菩萨蛮 小鬟解事高烧烛",
        "author": "刘克庄",
        "content": "小鬟解事高烧烛。\n群花围绕樗蒲局。\n道是五陵儿。\n风骚满肚皮。\n玉鞭鞭玉马。\n戏走章台下。\n笑杀灞桥翁。\n骑驴风雪中。",
        "dynasty": "宋",
        "collection_info": null
    },
    {
        "uuid": "5997ca6e644dced69830c1792d749001",
        "title": "忆秦娥 游人绝",
        "author": "刘克庄",
        "content": "游人绝。\n绿阴满野芳菲歇。\n芳菲歇。\n养蚕天气，采茶时节。\n枝头杜宇啼成血。\n陌头杨柳吹成雪。\n吹成雪。\n淡烟微雨，江南三月。",
        "dynasty": "宋",
        "collection_info": null
    },
    {
        "uuid": "fb6616bd75c3d2fddad60c67c04a2dff",
        "title": "忆秦娥 修禊节",
        "author": "刘克庄",
        "content": "修禊节。\n晋人风味终然别。\n终然别。\n当时宾主，至今清绝。\n等闲写就兰亭帖。\n岂知留与人闲说。\n人闲说。\n永和之岁，暮春之月。",
        "dynasty": "宋",
        "collection_info": null
    },
    {
        "uuid": "a00681ed8e8583dbe042b17753f10d8a",
        "title": "忆秦娥 泥滑滑",
        "author": "刘克庄",
        "content": "泥滑滑。\n一声声唤征鞍发。\n征鞍发。\n客亭杨柳，不禁攀折。\n荀郎衣上香初歇。\n萧郎心下书难说。\n书难说。\n霎时吹散，一生愁绝。",
        "dynasty": "宋",
        "collection_info": null
    },
    {
        "uuid": "0210fcf97e5bb0ba324ca1f1f88eb254",
        "title": "忆秦娥 春酲薄",
        "author": "刘克庄",
        "content": "春酲薄。\n梦中球马豪如昨。\n豪如昨。\n月明横笛，晓寒吹角。\n古来成败难描摸。\n而今却悔当时错。\n当时错。\n铁衣犹在，不堪重着。",
        "dynasty": "宋",
        "collection_info": null
    },
    {
        "uuid": "3f1c5ab91c05c883db34ee340cf2023b",
        "title": "忆秦娥 梅谢了",
        "author": "刘克庄",
        "content": "梅谢了。\n塞垣冻解鸿归早。\n鸿归早。\n凭伊问讯，大梁遗老。\n浙河西面边声悄。\n淮河北去炊烟少。\n炊烟少。\n宣和宫殿，冷烟衰草。",
        "dynasty": "宋",
        "collection_info": null
    },
    {
        "uuid": "08a6130cd8963c32b796067cf6304dbf",
        "title": "西江月 思邈方书去失",
        "author": "刘克庄",
        "content": "思邈方书去失，休文老病来攻。\n新年筋力太龙锺。\n腰似铁锚儿重。\n雅拜怎生搢笏，徐行也要扶筇。\n田翁邀饮不能从。\n难伴诸公上雍。",
        "dynasty": "宋",
        "collection_info": null
    },
    {
        "uuid": "9e64bc744411dedadc338e368be2f5b3",
        "title": "朝中措 恰为仙佛做生辰",
        "author": "刘克庄",
        "content": "恰为仙佛做生辰。\n公又绂麒麟。\n黑白几枰屡变，丹青百奏如新。\n都门饯底，洛中画底，莫是前身。\n虽老不扶灵寿，有时更上蒲轮。",
        "dynasty": "宋",
        "collection_info": null
    },
    {
        "uuid": "04113c7a847f2dcab77246a3f6220170",
        "title": "朝中措 受持鼻祖五千言",
        "author": "刘克庄",
        "content": "受持鼻祖五千言。\n留得谷神存。\n伴我赋诗茅屋，饶渠待诏金门。\n此翁岁晚，有书充栋，有酒盈樽。\n君看多花早落，孰如仙李蟠根。",
        "dynasty": "宋",
        "collection_info": null
    },
    {
        "uuid": "95ca1aab9c67bd5bafc09194c474f6e7",
        "title": "朝中措 仙风道骨北山翁",
        "author": "刘克庄",
        "content": "仙风道骨北山翁。\n万卷着胸中。\n涣若宦情冰释，作□醉面桃红。\n千林冻槁，一枝雪艳，消息先通。\n颜色□青精饭，姓名在碧纱笼。",
        "dynasty": "宋",
        "collection_info": null
    },
    {
        "uuid": "e3ed45987459cd741a1a3b43f6d2e99b",
        "title": "朝中措 海天万顷碧玻璃",
        "author": "刘克庄",
        "content": "海天万顷碧玻璃。\n风露洗炎曦。\n鹦鹉绿毛导从，蟾□雪色追随。\n分明来处，补陀大士，先后同时。\n觅取善财童子，膝边要个孙儿。",
        "dynasty": "宋",
        "collection_info": null
    },
    {
        "uuid": "9047f9982fa2e1d36daeb930782a393c",
        "title": "水调歌头 君看郭西景",
        "author": "刘克庄",
        "content": "君看郭西景，浑不减孤山。\n飞楼突兀百尺，轮奂侈前观。\n绝唱新词寡和，堕泪旧碑无恙，往事付惊澜。\n不见辽鹤返，惟对水鸥闲。\n又何必，珠翠盛，管弦欢。\n唾壶麈尾潇洒，领客上高寒。\n丞相功存宗庙，祭酒义兼家国，世事尚相关。\n风月寓意耳，莫作晋人看。",
        "dynasty": "宋",
        "collection_info": null
    },
    {
        "uuid": "fc002aaf81a1731506b70a2a76357ec4",
        "title": "贺新郎 辜负东风约",
        "author": "刘克庄",
        "content": "辜负东风约。\n忆曾将、淮南草木，笔端笼络。\n后土祠中明月夜，忽有瑶姬跨鹤。\n迥不比、水仙低弱。\n天上人间惟一本，倒千锺、琼露花前酌。\n追往事，怎忘却。\n移根应费仙家药。\n漫回头、关山信断，堡城笳作。\n问讯而今平安否，莫遣玉箫惊落。\n但画卷、依稀描着。\n白发愧无渡江曲，与君家、子敬相酬酢。\n新旧恨，两交错。",
        "dynasty": "宋",
        "collection_info": null
    },
    {
        "uuid": "14eb648b420fa50d3b7aab8f77787695",
        "title": "满江红 晓色朦胧",
        "author": "刘克庄",
        "content": "晓色朦胧，佳色在、黄堂深处。\n记当日、霓旌飞下，鸾翔凤翥。\n兰省旧游隆注简，竹符新剖宽忧顾。\n有江南、千里好溪山，留君住。\n牙板唱，花裀舞。\n云液滑，霞觞举。\n顾朱颜绿鬓，年年如许。\n见说相门须出相，何时再筑沙堤路。\n看便飞、丹诏日边来，朝天去。",
        "dynasty": "宋",
        "collection_info": null
    },
    {
        "uuid": "7c0fd4809a628319dbd6dfb0ac40c313",
        "title": "水调歌头 风露洗玉宇",
        "author": "刘克庄",
        "content": "风露洗玉宇，星斗灿银潢。\n云间笙鹤来下，人世变凄凉。\n九转金丹成后，一朵红云深处，玉立侍虚皇。\n却笑跨夺子，草草梦黄粱。\n君记否，齐桓□，鲁灵光。\n中原公案未了，直下欠人当。\n试问玉门关外，何似金銮殿上，此段及平章。\n富贵倘来耳，万代姓名香。",
        "dynasty": "宋",
        "collection_info": null
    },
    {
        "uuid": "ef042994b5736fc6c1ccb2f019716623",
        "title": "乳燕飞・贺新郎 风流八十",
        "author": "刘克庄",
        "content": "风流八十，是人间妆点，孩儿眉额。\n再着三星添上面，又是一般奇特。\n且置零头，举将成数，算起君须识。\n从今十倍，恰当彭祖八百。\n更把百倍添来，庄椿身世，又十头添撇。\n况迈非熊年纪在，管取方来勋业。\n子既生孙，孙还又子，堆几床牙笏。\n瑶池会宴，饱看几度桃实。",
        "dynasty": "宋",
        "collection_info": null
    },
    {
        "uuid": "012a54e581402a2bf2f8712c9cc11d91",
        "title": "水龙吟 昔人风调谁高",
        "author": "刘克庄",
        "content": "昔人风调谁高，二疏盛日还乡里。\n公卿祖道，百城围尽，争传佳事。\n闻自垂车日，都门外、送车凡几。\n今世无工，尽置之勿道，焜煌处、独青史。\n佳甚东阳山水。\n是昔时、钓游某地。\n风流脱似，洛中耆老，一人而已。\n好为霞觞釂，正庭阶、彩衣荣侍。\n便明朝有诏，启门解说，值先生醉。",
        "dynasty": "宋",
        "collection_info": null
    },
    {
        "uuid": "7d80f5c74d946d0e966bc60457746132",
        "title": "卜算子 四大因缘做",
        "author": "刘克庄",
        "content": "四大因缘做，苦海凭船渡。\n一棹清风到岸头，得上无生路。\n人叹风贫苦，我步闲闲趣。\n脱体全空没一文，胜似石崇富。",
        "dynasty": "宋",
        "collection_info": null
    },
    {
        "uuid": "a0072510129c2cadc9217a79db60914f",
        "title": "卜算子 自入玄门户",
        "author": "刘克庄",
        "content": "自入玄门户，寂寂清虚做。\n静里披搜四假身，勘破尘行路。\n悟上还重悟，得得真闲趣。\n收住身中无价真，岂逐人情去。",
        "dynasty": "宋",
        "collection_info": null
    },
    {
        "uuid": "5a06dd9db35f3e30930b9362f7ab8bc6",
        "title": "卜算子 风汉闲中做",
        "author": "刘克庄",
        "content": "风汉闲中做，彼岸神舟渡。\n万里晴空无片云，月照南溪路。\n割断冤情苦，默默明玄趣。\n一任傍人笑我贫，肚里非常富。",
        "dynasty": "宋",
        "collection_info": null
    },
    {
        "uuid": "5d07f3e0a2abe81083bdddf257bb4ef6",
        "title": "卜算子 纤软小腰身",
        "author": "刘克庄",
        "content": "纤软小腰身，明秀天真面。\n淡画修眉小作春，中有相思怨。\n昔立向人羞，颜破因谁倩。\n不比阳台梦里逢，亲向尊前见。",
        "dynasty": "宋",
        "collection_info": null
    },
    {
        "uuid": "65ce6c7f3ef631132bdcd7c7a9091027",
        "title": "卜算子 梅岭数枝春",
        "author": "刘克庄",
        "content": "梅岭数枝春，疏影斜临水。\n不借芳华只自香，娇面长如洗。\n还把最繁枝，过与偏怜底。\n试把鸾台子细看，何似丹青里。",
        "dynasty": "宋",
        "collection_info": null
    },
    {
        "uuid": "fe09f1fee39bddb32e7d9806e314ab47",
        "title": "贺新郎 深院榴花吐",
        "author": "刘克庄",
        "content": "深院榴花吐。\n画帘开、衣纨扇，午风清暑。\n儿女纷纷夸结束，新样钗符艾虎。\n早已有、游人观渡。\n老大逢场慵作戏，任陌头、年少争旗鼓。\n溪雨急，浪花舞。\n灵均标致高如许。\n忆生平、既纫兰佩，更怀椒糈。\n谁信骚魂千载后，波底垂涎角黍。\n又说是、蛟馋龙怒。\n把似而今醒到了，料当年、醉死差无苦。\n聊一笑，吊千古。",
        "dynasty": "宋",
        "collection_info": null
    },
    {
        "uuid": "3733224f0c48c81c3f55548a7515bd11",
        "title": "郭璞墓",
        "author": "刘克庄",
        "content": "先生精数学，卜穴未应疎。\n因捋虎鬚死，还寻鱼腹居。\n如何师鬼谷，却去友灵胥。\n此理凭谁诘，人方宝葬书。",
        "dynasty": "宋",
        "collection_info": null
    },
    {
        "uuid": "d44d72d1ac85eff61b873bdfa2703b87",
        "title": "魏太武庙",
        "author": "刘克庄",
        "content": "荒凉瓜步市，尚有佛狸祠。\n俚俗传来久，行人信復疑。\n乱鸦争祭处，万马饮江时。\n意气今安在，城笳暮更悲。",
        "dynasty": "宋",
        "collection_info": null
    },
    {
        "uuid": "49448ffa4eb23ce334e38717de0ffe6a",
        "title": "徐孺子墓",
        "author": "刘克庄",
        "content": "今晓安坟意，梅仙旧廨傍。\n醢成龙不至，罗设凤高翔。\n党锢人俱烬，先生骨尚香。\n小诗拈未出，何以侑椒浆。",
        "dynasty": "宋",
        "collection_info": null
    },
    {
        "uuid": "bf50dfb37503c9d0b122e648ca0c1c88",
        "title": "北来人二首  其一",
        "author": "刘克庄",
        "content": "试说东都事，添人白髮多。\n寝园残石马，废殿泣铜驼。\n胡运占难久，边情听易讹。\n凄凉旧京女，粧髻尚宣和。",
        "dynasty": "宋",
        "collection_info": null
    },
    {
        "uuid": "774a4d6f71c11f90a4660eb5214ab834",
        "title": "北来人二首  其二",
        "author": "刘克庄",
        "content": "十口同离北，今成独鴈飞。\n饥鉏荒寺菜，贫着陷蕃衣。\n甲第歌钟沸，沙场探骑稀。\n老身闽地死，不见翠銮归。",
        "dynasty": "宋",
        "collection_info": null
    },
    {
        "uuid": "7de47e58402896c6b9735b4d8eb953bb",
        "title": "北山作",
        "author": "刘克庄",
        "content": "骨法枯闲甚，惟堪作隠君。\n山行忘路脉，野坐认天文。\n字瘦偏题石，诗寒半说云。\n近来仍喜聩，闲事不曾闻。",
        "dynasty": "宋",
        "collection_info": null
    },
    {
        "uuid": "ca712b44d7e38bf3c6ceed3c010e7374",
        "title": "早行",
        "author": "刘克庄",
        "content": "店妪明灯送，前村认未真。\n山头云似雪，陌上树如人。\n渐觉高星少，纔分远烧新。\n何烦看堠子，来往暗知津。",
        "dynasty": "宋",
        "collection_info": null
    },
    {
        "uuid": "f9fa68da1a003083bec9d4154ee63b64",
        "title": "黄檗山",
        "author": "刘克庄",
        "content": "出县半程遥，松间认粉标。\n峯排神女峡，寺创德宗朝。\n鹳老巢高木，僧寒晒堕樵。\n早知人世淡，来住退居寮。",
        "dynasty": "宋",
        "collection_info": null
    },
    {
        "uuid": "15f1c32de7139b662c0beed0c1a3d53c",
        "title": "第三龙湫",
        "author": "刘克庄",
        "content": "绝顶谒龙公，森寒石作宫。\n路盘青壁上，瀑泻白云中。\n僧说闻雷出，人疑与海通。\n几时阴晦夜，来此看拏空。",
        "dynasty": "宋",
        "collection_info": null
    },
    {
        "uuid": "76f52a3f165c1cc9b85376038452b8d5",
        "title": "客中作",
        "author": "刘克庄",
        "content": "漂泊何须远，离乡即旅人。\n吹薪尝海品，书刺谒田邻。\n家寄寒衣少，山来晓梦频。\n小儿仍病疟，诗句竟无神。",
        "dynasty": "宋",
        "collection_info": null
    },
    {
        "uuid": "60b431d5d4b7033987afe048aed4989d",
        "title": "小寺",
        "author": "刘克庄",
        "content": "小寺无蹊径，行时认藓痕。\n犬寒鸣似豹，僧老瘦于猿。\n涧水来旋磨，山童出闭门。\n城中梅未见，已有数株繁。",
        "dynasty": "宋",
        "collection_info": null
    },
    {
        "uuid": "9666f0b2aa784eb25f3b98071f47c291",
        "title": "晚春",
        "author": "刘克庄",
        "content": "花事匆匆了，人家割麦初。\n雨多田有鹳，潮小市无鱼。\n秃笔回僧简，褒衣看古书。\n经年稀见客，磬折转生疎。",
        "dynasty": "宋",
        "collection_info": null
    },
    {
        "uuid": "69c536f88336a9a66dcb3066d036ff81",
        "title": "哭叶孝锡教授",
        "author": "刘克庄",
        "content": "瘴云深处死，太息柰君何。\n诗友俱来弔，埋铭久未磨。\n箕裘无子继，书画落人多。\n旧宅今移主，斜阳掩涕过。",
        "dynasty": "宋",
        "collection_info": null
    },
    {
        "uuid": "9088e598b6c67104b82304d0904f2764",
        "title": "夜过瑞香庵作",
        "author": "刘克庄",
        "content": "夜深扪绝顶，童子旋开扉。\n问客来何暮，云僧去未归。\n山空闻瀑泻，林黑见萤飞。\n此境惟予爱，他人到想稀。",
        "dynasty": "宋",
        "collection_info": null
    },
    {
        "uuid": "639b41489188b1c83dd4eda186c8b1c2",
        "title": "送薛明府",
        "author": "刘克庄",
        "content": "长官三载内，屡被督邮嗔。\n镇静笞刑少，公清县库贫。\n减租霑野老，扫榻待诗人。\n祇恐鳬飞后，民间事事新。",
        "dynasty": "宋",
        "collection_info": null
    },
    {
        "uuid": "d4fedbb2ebc95a67174f247c2b8345e8",
        "title": "蒜岭",
        "author": "刘克庄",
        "content": "到此思家切，寒衣半泪痕。\n烧余山顶秃，潮至海波浑。\n仆怕昏无店，人言近有村。\n吾生输野老，笑语掩柴门。",
        "dynasty": "宋",
        "collection_info": null
    },
    {
        "uuid": "ac00242ebd83981b53a2116b61ab44b0",
        "title": "示观老",
        "author": "刘克庄",
        "content": "住山仍黑瘦，瓶锡极萧然。\n顶髮千茎雪，跏趺一缕烟。\n禅堪拈出众，诗亦长于前。\n烧尽西窗烛，相看各不眠。",
        "dynasty": "宋",
        "collection_info": null
    },
    {
        "uuid": "22343150a8b24ce05aaac2e16bd3abb1",
        "title": "武涉道中",
        "author": "刘克庄",
        "content": "一路荒凉极，无端过此频。\n官于盐起税，俗事蛊为神。\n暝色初逢驿，溪声只隔林。\n留题空满壁，不见有诗人。",
        "dynasty": "宋",
        "collection_info": null
    },
    {
        "uuid": "cbe0c047c2e813bb0775c752ced066bb",
        "title": "浦城道中",
        "author": "刘克庄",
        "content": "纔入僊霞路，重裘尚不支。\n居人收桕实，客子办梅诗。\n地湿然萁坐，霜寒隔被知。\n向来真错计，不买草堂基。",
        "dynasty": "宋",
        "collection_info": null
    },
    {
        "uuid": "35e999b144029dd56007ba1aa22556c3",
        "title": "幽居寺",
        "author": "刘克庄",
        "content": "相传有儒者，唐季隠兹峯。\n电已收遗藁，云方锁暮钟。\n木碑无世次，石洞断人踪。\n此士何曾死，林深不可逢。",
        "dynasty": "宋",
        "collection_info": null
    },
    {
        "uuid": "92ee36e98fb442a0f470a3128f622a6a",
        "title": "大目寺",
        "author": "刘克庄",
        "content": "来人云虎出，留此到昏钟。\n寺小于诸剎，山高似众峯。\n未寒先得雪，已夏尚如冬。\n老子曾游浙，微微有辨锋。",
        "dynasty": "宋",
        "collection_info": null
    },
    {
        "uuid": "46ec0fa7d0b79870118248f157bce902",
        "title": "哭容倅舅氏二首  其一",
        "author": "刘克庄",
        "content": "老赴容州辟，移书劝不回。\n客迎萧寺哭，丧附海舟来。\n瘴雨铭旌暗，空山梵磬哀。\n未知坟上柏，此去几时栽。",
        "dynasty": "宋",
        "collection_info": null
    },
    {
        "uuid": "6134475f881a342d7d7ce9fb7911d128",
        "title": "哭容倅舅氏二首  其二",
        "author": "刘克庄",
        "content": "尚记陪言笑，如今叫不譍。\n儿分身后俸，僧上殡前灯。\n宅有遗基在，田无一亩增。\n问天何至此，在日以廉称。",
        "dynasty": "宋",
        "collection_info": null
    },
    {
        "uuid": "dfe3e0f02b900da825e9c9950b829674",
        "title": "吴大帝庙",
        "author": "刘克庄",
        "content": "露坐空山裏，英灵唤不迴。\n久无祠祭至，曾作帝王来。\n坏壁虫伤画，残炉鼠印灰。\n今人浑忘却，江左是谁开。",
        "dynasty": "宋",
        "collection_info": null
    },
    {
        "uuid": "5188c3e02a5ecb3bb607608749dd1b66",
        "title": "铁塔寺",
        "author": "刘克庄",
        "content": "细认苔间字，方知铸塔时。\n不因兵废坏，似有物扶持。\n古殿人开少，深窗日上迟。\n僧言明受事，相对各攒眉。",
        "dynasty": "宋",
        "collection_info": null
    },
    {
        "uuid": "a7b58c83a2bf3bf579f43424d0491cfe",
        "title": "聪老",
        "author": "刘克庄",
        "content": "聪老才堪将，髠缁意未平。\n僧中能结客，禅外又谈兵。\n喜听诗家话，多知虏地情。\n何当长鬚髮，遣戍国西营。",
        "dynasty": "宋",
        "collection_info": null
    },
    {
        "uuid": "308001681052eb3bd91a2d694cfff013",
        "title": "哭薛子舒二首  其一",
        "author": "刘克庄",
        "content": "医自金坛至，犹言疾可为。\n濒危人未信，闻死世皆疑。\n友共收残藁，妻能读殓仪。\n借来书册子，掩泪付孤儿。",
        "dynasty": "宋",
        "collection_info": null
    },
    {
        "uuid": "fb9910a9948902600c1d412152db90eb",
        "title": "哭薛子舒二首  其二",
        "author": "刘克庄",
        "content": "忍死教磨墨，留书诀父兄。\n读来堪下泪，寄去怕伤情。\n墓要师为志，诗于世有名。\n夜阑秋枕上，犹梦共山行。",
        "dynasty": "宋",
        "collection_info": null
    },
    {
        "uuid": "66d74431c1a8369a9625aa68f9f55f5e",
        "title": "赠川郭",
        "author": "刘克庄",
        "content": "川郭颠狂甚，平生挟术游。\n老犹携侍女，贫不谄公侯。\n用药多投病，酬钱或掉头。\n金陵官酒贵，应典旧貂裘。",
        "dynasty": "宋",
        "collection_info": null
    },
    {
        "uuid": "bd706439b15d899fa1b8ae55d1768170",
        "title": "赠钱道人",
        "author": "刘克庄",
        "content": "除了布裘外，都无物自随。\n跣能行大雪，饥但嚥华池。\n说相言多验，嫌钱事更奇。\n一般难晓处，装背贵人诗。",
        "dynasty": "宋",
        "collection_info": null
    },
    {
        "uuid": "12620b919f0e0c3a01a9c4f8114933e9",
        "title": "张丽华墓",
        "author": "刘克庄",
        "content": "台上柏萧萧，空堂闭寂寥。\n芳魂三尺土，往事几迴潮。\n堕翠寻难见，埋红恨未销。\n犹胜江令在，白首入隋朝。",
        "dynasty": "宋",
        "collection_info": null
    },
    {
        "uuid": "aabd90d6e69bc8aee3c957a660d33c4b",
        "title": "送邹景仁",
        "author": "刘克庄",
        "content": "衝寒何处去，新戍尚来年。\n客劝休辞幙，君言已买船。\n霜清江有蟹，叶脱木无蝉。\n若过东林寺，携家往问禅。",
        "dynasty": "宋",
        "collection_info": null
    },
    {
        "uuid": "daf39867a1445868e8da1cb9753f340f",
        "title": "二将",
        "author": "刘克庄",
        "content": "二将同时死，路人闻亦哀。\n力穷鏖转急，围厚突难开。\n战骨寻应在，残兵间有迴。\n伤心邮递裏，隔日捷书来。",
        "dynasty": "宋",
        "collection_info": null
    },
    {
        "uuid": "61da94c19ed6afa732a8f47e31ab01fb",
        "title": "陈虚一",
        "author": "刘克庄",
        "content": "几载皖山耕，忽提孤剑行。\n战场中有骨，尺籍上无名。\n马自寻归路，身空试贼营。\n却疑兵解去，曾说炼丹成。",
        "dynasty": "宋",
        "collection_info": null
    },
    {
        "uuid": "3866a7a8eacb22b36ab9f18da1720d26",
        "title": "扬州作",
        "author": "刘克庄",
        "content": "几多精甲没黄沙，野哭遥怜战士家。\n瓜渡月明空粉堞，芜城烟断只昏鸦。\n似闻汉使攽王醢，尚喜胡儿剖帝羓。\n怊怅两淮蚕织地，春风不復长桑芽。",
        "dynasty": "宋",
        "collection_info": null
    },
    {
        "uuid": "852c382e94824ea3faf9e9edcf78412e",
        "title": "南浦亭寄所思",
        "author": "刘克庄",
        "content": "只是从前瘦病身，官卑活计大清贫。\n买来晋帖多成贋，吟得唐诗转逼真。\n生拟弃家寻剑客，死当移冢近骚人。\n秋风烂熳吹双鬓，目送停云欲怆神。",
        "dynasty": "宋",
        "collection_info": null
    },
    {
        "uuid": "ceff7ecf80550d58375b5f0d15a048a7",
        "title": "蒜岭夜行",
        "author": "刘克庄",
        "content": "岭头无復一人来，渔店收灯户不开。\n松气满山凉似雨，海声中夜近如雷。\n拟披醉髮横箫去，只寄乡书与剑迴。\n他日有人传肘后，尚堪收拾作诗材。",
        "dynasty": "宋",
        "collection_info": null
    },
    {
        "uuid": "2548ccc28321d1847e819b3d71852653",
        "title": "别敖器之",
        "author": "刘克庄",
        "content": "旧说闽人苦节稀，先生独抱岁寒姿。\n老年绛帐聊开讲，当日乌台要勘诗。\n东閤不游缘有气，草堂未架为无赀。\n轻烟小雪孤山路，折剩梅花寄一枝。",
        "dynasty": "宋",
        "collection_info": null
    },
    {
        "uuid": "b7d88e225db4c034a10f409f1361f437",
        "title": "哭杨吏部通老",
        "author": "刘克庄",
        "content": "白首除郎已晚哉，民间桑柘手亲栽。\n盖棺只着深衣去，行李空担语录迴。\n主祭遗孤犹未冠，着书残藁漫成堆。\n可怜薄命飘蓬客，虚事江西莫府来。",
        "dynasty": "宋",
        "collection_info": null
    },
    {
        "uuid": "3665ee71a1255191a383118d8bf8cdd9",
        "title": "老叹",
        "author": "刘克庄",
        "content": "肘后奇书懒更开，只今年鬓已相催。\n但闻方士腾空去，不见童男入海迴。\n无药能留炎帝在，有人曾哭老聃来。\n醉乡一路差堪向，终拟刘伶冢畔埋。",
        "dynasty": "宋",
        "collection_info": null
    },
    {
        "uuid": "f9d59a4cb37a571e3945db92fabe4574",
        "title": "答友生",
        "author": "刘克庄",
        "content": "读易参禅事事奇，高情已恨挂冠迟。\n清于楚客滋兰日，贫似唐人乞米时。\n家为买琴添旧债，厨因养鹤减晨炊。\n君看江表英雄传，何似孤山一卷诗。",
        "dynasty": "宋",
        "collection_info": null
    },
    {
        "uuid": "fd26234551056712805f3e8101411d49",
        "title": "赵清献墓",
        "author": "刘克庄",
        "content": "南渡先贤迹已稀，萧然华表立山陂。\n可曾长吏修祠宇，便恐樵人落树枝。\n几度过坟偏下马，向来出蜀只携龟。\n自怜日暮天寒客，不到林间读隧碑。",
        "dynasty": "宋",
        "collection_info": null
    },
    {
        "uuid": "9e42ca7941438d8fe22839108e85a995",
        "title": "乌石山",
        "author": "刘克庄",
        "content": "客子家山亦此峯，可堪投宿听疎钟。\n旋沽村酒开霜柿，欲访禅扉隔暮松。\n乡信写成无便寄，寒衣着绽倩人缝。\n远来只为营瓜圃，不是贪渠万户封。",
        "dynasty": "宋",
        "collection_info": null
    },
    {
        "uuid": "6df4f8d5971015b18ad7ada273b08d0b",
        "title": "除夕",
        "author": "刘克庄",
        "content": "忆昔都城值岁除，高楼张烛戏呼卢。\n久依凈社参尊宿，难向新丰认酒徒。\n天子未知工草赋，邻人或倩写桃符。\n夜寒别有穷生活，点勘离骚拥地炉。",
        "dynasty": "宋",
        "collection_info": null
    },
    {
        "uuid": "b2681cdf9ce7fe0b441413c39e5091fc",
        "title": "呈袁秘监",
        "author": "刘克庄",
        "content": "近日频闻有峻除，人传君相重师儒。\n细旃坐稳方轮讲，羣玉峯高未要扶。\n别后曾过东閤否，新来亦乞鑑湖无。\n几时供帐都门外，真写先生作画图。",
        "dynasty": "宋",
        "collection_info": null
    },
    {
        "uuid": "1315d46239d8b1718b8306a4949f3559",
        "title": "渔梁",
        "author": "刘克庄",
        "content": "春泥滑滑雨丝丝，一路阴寒少霁时。\n水入陂渠喧似瀑，云从山崦上如炊。\n燎衣去傍田家火，炙烛来看野店诗。\n落尽梅花心事恶，独搔蓬鬓遶残枝。",
        "dynasty": "宋",
        "collection_info": null
    },
    {
        "uuid": "59858c1c1e367ff0af40f1fcb0d440f2",
        "title": "小梓人家",
        "author": "刘克庄",
        "content": "生来拙性嗜清幽，因过山家为小留。\n顶笠儿归行树杪，提瓶妇去汲溪头。\n参天老竹当门碧，尽日寒泉遶舍流。\n我料草堂犹未架，规模已被野人偷。",
        "dynasty": "宋",
        "collection_info": null
    },
    {
        "uuid": "9df775c9be6017a73a5249f25d823afa",
        "title": "送拄杖还僧",
        "author": "刘克庄",
        "content": "头白高僧行脚懒，一枝筇竹久生苔。\n不逢太乙然藜照，时借山翁荷莜回。\n夜挂多寻萧寺壁，晓拈恐化葛陂雷。\n还师此物禅须进，曾入诗人手内来。",
        "dynasty": "宋",
        "collection_info": null
    },
    {
        "uuid": "f4c7190b25116431fa8c3be368335577",
        "title": "雪峰寺",
        "author": "刘克庄",
        "content": "七里深林集暮鸦，插空金碧被林遮。\n华堂何止容千衲，菜地犹堪置万家。\n虎去有灵知伏弩，僧来叙旧约分茶。\n世人要识峯头冷，六月重绵坐结跏。",
        "dynasty": "宋",
        "collection_info": null
    },
    {
        "uuid": "819e7e1a76215365c1384fae4cf73bc1",
        "title": "盖竹庙",
        "author": "刘克庄",
        "content": "借榻丛祠日已曛，瓣香频此谒灵君。\n傥来梦事休重卜，向去诗材进几分。\n明主不消人谏猎，故山空使客移文。\n寄书报与荆妻说，十袭荷衣莫要焚。",
        "dynasty": "宋",
        "collection_info": null
    },
    {
        "uuid": "63bc8f3cfcae27856bc1b3f12f3d242f",
        "title": "瓜洲城",
        "author": "刘克庄",
        "content": "先朝筑此要防边，不遣胡儿见战船。\n遮断难传河朔檄，修来大费水衡钱。\n书生空抱闻鸡志，故老能言饮马年。\n惭愧戍兵身手健，箔楼各占一间眠。",
        "dynasty": "宋",
        "collection_info": null
    },
    {
        "uuid": "cf091b2499da828e34b2a53aba8effc1",
        "title": "送仲白",
        "author": "刘克庄",
        "content": "官舍萧条苇盖檐，拾薪独有一长髯。\n同来社友因饥瘦，远作参军得俸廉。\n国士交情穷乃见，古人诗律晚方严。\n中年各要身强健，别后寒衣切记添。",
        "dynasty": "宋",
        "collection_info": null
    },
    {
        "uuid": "b3ceb0b7c2d85b8be458bb3819f78c76",
        "title": "凤凰台晚眺",
        "author": "刘克庄",
        "content": "经月疎行台上路，秣陵城郭忽秋风。\n马嘶卫霍空营裏，萤起齐梁废苑中。\n野寺旧曾开玉帐，翠华久不幸离宫。\n小儒记得隆兴事，闲对山僧说魏公。",
        "dynasty": "宋",
        "collection_info": null
    },
    {
        "uuid": "a5b2ec6f0bbf55c76cb29d791aff03a5",
        "title": "赠玉隆刘道士",
        "author": "刘克庄",
        "content": "观中曾访老黄冠，尔尚为童立醮坛。\n新染氅衣披得称，旧泥丹竈出来寒。\n诗非易作须勤读，琴亦难精莫废弹。\n忆上洪崖题瀑布，因游试为拂尘看。",
        "dynasty": "宋",
        "collection_info": null
    },
    {
        "uuid": "3063ab1ffe926f5b6e579d35af695fe6",
        "title": "晋元帝庙",
        "author": "刘克庄",
        "content": "元帝新祠西郭外，野人吊古独来游。\n阴阴画壁开冠剑，寂寂丝窠上璪旒。\n势比龙盘犹在眼，事随鸿去不迴头。\n叶碑廊下无人看，欲去摩挲又少留。",
        "dynasty": "宋",
        "collection_info": null
    },
    {
        "uuid": "da5fab3a7ab6cb31491bb197685cb07a",
        "title": "清凉寺",
        "author": "刘克庄",
        "content": "塔庙当年甲一方，千层金碧万缁郎。\n开山佛已成胡鬼，住院僧犹说李王。\n遗像有尘龛坏壁，断碑无首立斜阳。\n惟应驻马坡头月，曾见金舆夜纳凉。",
        "dynasty": "宋",
        "collection_info": null
    },
    {
        "uuid": "0230090a3fc33048aac176bc9ff578e9",
        "title": "冶城",
        "author": "刘克庄",
        "content": "断镞遗鎗不可求，西风古意满原头。\n孙刘数子如春梦，王谢千年有旧游。\n高塔不知何代作，暮笳似说昔人愁。\n神州只在阑干北，度度来时怕上楼。",
        "dynasty": "宋",
        "collection_info": null
    },
    {
        "uuid": "f660a9739ad01ee94ea40651a29a4714",
        "title": "雨华台",
        "author": "刘克庄",
        "content": "昔日讲师何处在，高台犹以雨华名。\n有时宝向泥寻得，一片山无草敢生。\n落日磬残邻寺闭，晴天牛上废陵耕。\n登临不用深怀古，君看钟山几箇争。",
        "dynasty": "宋",
        "collection_info": null
    },
    {
        "uuid": "0c50a3967ba2a9998a810add6ac30681",
        "title": "新亭",
        "author": "刘克庄",
        "content": "此是晋人游集处，当时风景与今同。\n不干铁鏁楼船力，似是蒲葵麈柄功。\n几簇旌旗秋色裏，百年陵阙泪痕中。\n兴亡毕竟缘何事，专罪清谈恐未公。",
        "dynasty": "宋",
        "collection_info": null
    },
    {
        "uuid": "c493c438ed452d93014486d3de5b84c9",
        "title": "魏胜庙",
        "author": "刘克庄",
        "content": "天与精忠不与时，堂堂心在路人悲。\n龙颜帝子方推毂，猨臂将军忽死绥。\n洒泣我来瞻画像，断头公耻立降旗。\n海州故老凋零尽，重见王师定几时。",
        "dynasty": "宋",
        "collection_info": null
    },
    {
        "uuid": "eb22e06a9a144d9919c7faa3dec58b2f",
        "title": "真州北山",
        "author": "刘克庄",
        "content": "忆昔胡儿入控弦，官军迎战北山边。\n笳箫有主安新葬，蓑笠无人垦废田。\n兵散荒营吹戍笛，僧从败屋起茶烟。\n遥怜钟阜诸峯好，闲锁行宫九十年。",
        "dynasty": "宋",
        "collection_info": null
    },
    {
        "uuid": "405f132b5ef2d7d1a9bb98fabad2b448",
        "title": "故宅",
        "author": "刘克庄",
        "content": "恰则炎炎未百年，今看枯柳着疎蝉。\n庄田置后频移主，书画残来亦卖钱。\n春日有花开废圃，岁时无酒滴荒阡。\n朱门从古多如此，想见魂归也怆然。",
        "dynasty": "宋",
        "collection_info": null
    },
    {
        "uuid": "3e08d5baf52658306dcd5a9882b42387",
        "title": "送余子寿",
        "author": "刘克庄",
        "content": "去岁与君同聘召，何曾杯酒暂相离。\n兵谋元帅多亲访，心事同官尽得知。\n三釜忽怀归去檄，一枰未了着残棋。\n此生聚散须牢记，记上扬州战舰时。",
        "dynasty": "宋",
        "collection_info": null
    },
    {
        "uuid": "8c0a16918bebe580d36d1df5c8d98e53",
        "title": "送周监门",
        "author": "刘克庄",
        "content": "一领青衫似败荷，奈君母老秩卑何。\n三年幕府无人荐，常日柴门有客过。\n身畔担轻藏俸少，江头船重载书多。\n故人若问军中事，为说防秋夜枕戈。",
        "dynasty": "宋",
        "collection_info": null
    },
    {
        "uuid": "38e7b5c53321635bdce97417d3843ab8",
        "title": "挽黄岩赵郎中二首  其一",
        "author": "刘克庄",
        "content": "朱公徒弟丘公壻，标致虽高气宇和。\n心向奏篇尤暴白，髮因时事欲苍皤。\n讣传淮甸边情惜，路出萧山巷祭多。\n最长郎君师友盛，我知墓碣有人磨。",
        "dynasty": "宋",
        "collection_info": null
    },
    {
        "uuid": "189c2be92b683471c80a5777c6d451ae",
        "title": "挽黄岩赵郎中二首  其二",
        "author": "刘克庄",
        "content": "青衫昔作督邮时，赏鉴除公更有谁。\n勘狱不嫌人守法，撰文常对众称奇。\n筑台虚辱生前意，穿冢难酬地下知。\n欲写哀思传挽者，身今戎服不能诗。",
        "dynasty": "宋",
        "collection_info": null
    },
    {
        "uuid": "45b62e8991a4d85fd8e3dea901e40620",
        "title": "寄赵昌父",
        "author": "刘克庄",
        "content": "世上久无遗逸礼，此翁白首不弹冠。\n一生官职监南岳，四海诗盟主玉山。\n经岁着书人少见，有时入郭俗争看。\n何因樵服供薪水，得附高名野史间。",
        "dynasty": "宋",
        "collection_info": null
    },
    {
        "uuid": "a01b68e2c52616f82097f5c05bd0c39e",
        "title": "寄韩仲止",
        "author": "刘克庄",
        "content": "昨仕京华豪未减，脱鞾不问贵游嗔。\n诗家争欲推盟主，丞相差教作散人。\n闭户自为千载计，入山又忍十年贫。\n几思投劾从公去，背笈肩琴涧水滨。",
        "dynasty": "宋",
        "collection_info": null
    },
    {
        "uuid": "b5054dafbc5f81d109d7c4934e5a2572",
        "title": "戊辰书事",
        "author": "刘克庄",
        "content": "诗人安得有春衫，今岁和戎百万缣。\n从此西湖休插柳，剩栽桑树养吴蚕。",
        "dynasty": "宋",
        "collection_info": null
    },
    {
        "uuid": "85dc645f7cf0b1dd66cdc432c34cf2ea",
        "title": "晚春",
        "author": "刘克庄",
        "content": "书幌泠泠子夜风，杜鹃啼月小墙东。\n江南词客惜春老，清晓披衣拾堕红。",
        "dynasty": "宋",
        "collection_info": null
    },
    {
        "uuid": "fc635cf7074244d4a69ee4daf9528dae",
        "title": "临溪寺二首  其一",
        "author": "刘克庄",
        "content": "绿染庭芜一尺深，老师阅世几驹阴。\n自言不看传灯了，只读楞严见佛心。",
        "dynasty": "宋",
        "collection_info": null
    },
    {
        "uuid": "8457393a97971327c279f6439e301d41",
        "title": "临溪寺二首  其二",
        "author": "刘克庄",
        "content": "一径松花飐紫苔，东风落尽佛前梅。\n道人深掩禅关坐，莫听鶑声出定来。",
        "dynasty": "宋",
        "collection_info": null
    },
    {
        "uuid": "c12fc71af8060b9fd2dba201aac779c9",
        "title": "即事",
        "author": "刘克庄",
        "content": "自汲新泉养牡丹，银壶满贮怕春残。\n画檐一饷东风恶，为掩窗绡护晚寒。",
        "dynasty": "宋",
        "collection_info": null
    },
    {
        "uuid": "c07db317d02ecbc857f33c043547cfcb",
        "title": "孺子祠",
        "author": "刘克庄",
        "content": "孺子祠堂插酒旗，游人那解荐江蓠。\n白鸥欲下还惊起，曾见陈蕃解榻时。",
        "dynasty": "宋",
        "collection_info": null
    },
    {
        "uuid": "c8cc8f7e1528d1d10433e9531731c0a6",
        "title": "碧波亭",
        "author": "刘克庄",
        "content": "了却文书上马迟，白苹洲畔有心期。\n斜阳忽到传觞处，落尽梨花啼子规。",
        "dynasty": "宋",
        "collection_info": null
    },
    {
        "uuid": "1d249e49b584a725ea7f5b131b779abd",
        "title": "豫章沟二首  其一",
        "author": "刘克庄",
        "content": "沟水泠泠草树香，独穿支径入垂杨。\n荠花满地无人见，唯有山蜂度短墙。",
        "dynasty": "宋",
        "collection_info": null
    },
    {
        "uuid": "c54c239cf9f5d74130de069239c7adaf",
        "title": "豫章沟二首  其二",
        "author": "刘克庄",
        "content": "野店萧萧掩竹门，岸沙犹记履綦痕。\n东风枉是吹花急，绿尽平芜却断魂。",
        "dynasty": "宋",
        "collection_info": null
    },
    {
        "uuid": "56531cdbc8618f2f76992b0275aaaa5f",
        "title": "题寺壁二首  其一",
        "author": "刘克庄",
        "content": "柏子熏衣眉晕销，女垣榆影冷萧萧。\n屏山一枕游方梦，横锡飘然过石桥。",
        "dynasty": "宋",
        "collection_info": null
    },
    {
        "uuid": "f683f1595dc1bbee0f3b6b666c10c925",
        "title": "题寺壁二首  其二",
        "author": "刘克庄",
        "content": "素练宽裁白社衣，普陀烟裏现幽姿。\n日长读彻楞伽了，闲折柑花供祖师。",
        "dynasty": "宋",
        "collection_info": null
    },
    {
        "uuid": "58b37b5de5f086428a8b1332f7943bbb",
        "title": "西山",
        "author": "刘克庄",
        "content": "绝顶遥知有隠君，餐芝种朮鹿为羣。\n多应午竈茶烟起，山下看来是白云。",
        "dynasty": "宋",
        "collection_info": null
    },
    {
        "uuid": "c0eba9b4df0fe6f3357469b614fe5b0c",
        "title": "宫词四首  其一",
        "author": "刘克庄",
        "content": "出海新蟾玉半鈎，风翻荷荡起栖鸥。\n女郎定有穿针约，偷看明河记立秋。",
        "dynasty": "宋",
        "collection_info": null
    },
    {
        "uuid": "f977f8d7f9b5abcb207b6a4e9d6731a2",
        "title": "宫词四首  其二",
        "author": "刘克庄",
        "content": "凉殿吹笙露满天，木犀花发月初圆。\n君王少御珊瑚枕，多就宫人玉臂眠。",
        "dynasty": "宋",
        "collection_info": null
    },
    {
        "uuid": "a80b8c59c0c0e91da0bf43bb763a86c3",
        "title": "宫词四首  其三",
        "author": "刘克庄",
        "content": "一夜秋风入碧梧，蝉声永巷月华孤。\n几回梦裏羊车过，又是银床转辘轳。",
        "dynasty": "宋",
        "collection_info": null
    },
    {
        "uuid": "0e92b23ecf0f4b84235f1a4c3a322494",
        "title": "宫词四首  其四",
        "author": "刘克庄",
        "content": "先帝宫人总道粧，遥瞻陵柏泪成行。\n旧恩恰似蔷薇水，滴在罗衣到死香。",
        "dynasty": "宋",
        "collection_info": null
    },
    {
        "uuid": "3d0a0dad2b267da7bc20c0f7a09e7e0b",
        "title": "秋风",
        "author": "刘克庄",
        "content": "黄叶萧萧忽满街，独骑瘦马豫章台。\n莫将宋玉心中事，吹向潘郎鬓畔来。",
        "dynasty": "宋",
        "collection_info": null
    },
    {
        "uuid": "008348058cd5765eda786c9de71048a5",
        "title": "跋小寺旧题",
        "author": "刘克庄",
        "content": "禅几曾陪白氎巾，柑花似雪斗芳新。\n而今柑子圆如弹，不见浇花供佛人。",
        "dynasty": "宋",
        "collection_info": null
    },
    {
        "uuid": "6268cca8c927d15bd67f1b4b02109ae5",
        "title": "忆殇女",
        "author": "刘克庄",
        "content": "灵照覊魂章水西，冷风残雪古招提。\n老怀已作空花看，更把楞严晓病妻。",
        "dynasty": "宋",
        "collection_info": null
    },
    {
        "uuid": "2b0b38b5878501c6a53abedada968edb",
        "title": "报恩寺",
        "author": "刘克庄",
        "content": "一抹斜阳上缭垣，芫花满地柏阴繁。\n城中客子闻钟去，独立空山听断猿。",
        "dynasty": "宋",
        "collection_info": null
    },
    {
        "uuid": "1b2d5ffb389fb7c802e30edb05e8be65",
        "title": "归至武阳渡作",
        "author": "刘克庄",
        "content": "夹岸盲风扫楝花，高城已近被云遮。\n遮时留取城西塔，篷底归人要认家。",
        "dynasty": "宋",
        "collection_info": null
    },
    {
        "uuid": "7ec56632db9b5bb19c1f40d7656187b4",
        "title": "舟中寄景建",
        "author": "刘克庄",
        "content": "低篷小雨梦残时，忽忆同寻楚老祠。\n夜过丰城占斗气，想公别后有新诗。",
        "dynasty": "宋",
        "collection_info": null
    },
    {
        "uuid": "dda275fba375202ad7c36ebcb2ec3150",
        "title": "书山壁",
        "author": "刘克庄",
        "content": "斸地栽林自起坟，一灯精舍疏玄文。\n诗成莫洒酒家壁，题徧青山题白云。",
        "dynasty": "宋",
        "collection_info": null
    },
    {
        "uuid": "5c62cdd5289b110abd9ab5c6312806a8",
        "title": "华严寺逢旧苍头",
        "author": "刘克庄",
        "content": "曾向丛林寄幅巾，十年尘涴卧云身。\n侍琴童子长于竹，去礼山僧作主人。",
        "dynasty": "宋",
        "collection_info": null
    },
    {
        "uuid": "d89ce275c612087da0a966ff7721e9ae",
        "title": "田舍",
        "author": "刘克庄",
        "content": "稚子呼牛女拾薪，莱妻自鲙小溪鳞。\n安知曝背庭中老，不是渊明辈行人。",
        "dynasty": "宋",
        "collection_info": null
    },
    {
        "uuid": "19ab5d5110df09e07dda6a1ac5d02733",
        "title": "古墓",
        "author": "刘克庄",
        "content": "石麟阙耳笋生苔，要读丰碑与客来。\n精舍荒凉僧已出，瓦墙一朵佛桑开。",
        "dynasty": "宋",
        "collection_info": null
    },
    {
        "uuid": "b270487d2a9af1c2637eb6d81d83633b",
        "title": "题本草",
        "author": "刘克庄",
        "content": "勤读方书不为身，里中耆旧半成尘。\n几时作箇荒山主，多种黄精售与人。",
        "dynasty": "宋",
        "collection_info": null
    },
    {
        "uuid": "5d1374d2050260989df443dad829a1f3",
        "title": "下蜀驿",
        "author": "刘克庄",
        "content": "幄殿荒凉屋欠扶，绍兴遗老故应无。\n旧来曾识高皇帝，尚有庭前柳一株。",
        "dynasty": "宋",
        "collection_info": null
    },
    {
        "uuid": "811902a7d895f27d1131c6fda8c3d739",
        "title": "出郭",
        "author": "刘克庄",
        "content": "江边一雨洗秋容，北郭东郊野意浓。\n老大怕它人检点，隔溪隔柳看芙蓉。",
        "dynasty": "宋",
        "collection_info": null
    },
    {
        "uuid": "788df96d5ad9306d296f14188a77f38c",
        "title": "病起",
        "author": "刘克庄",
        "content": "病起登楼怯晓风，爱他残雪映前峯。\n傍人休问何郎瘦，不见梅花过一冬。",
        "dynasty": "宋",
        "collection_info": null
    },
    {
        "uuid": "741ee912bacc6c8a3ccb1dbcefba5047",
        "title": "再赠钱道人二首  其一",
        "author": "刘克庄",
        "content": "拙貌惭君子细看，镜中我自觉神寒。\n直从杜甫编排起，几箇吟人作大官。",
        "dynasty": "宋",
        "collection_info": null
    },
    {
        "uuid": "ae6f1c73f4213abd18a1ec22b6136a0f",
        "title": "再赠钱道人二首  其二",
        "author": "刘克庄",
        "content": "寻师入蜀未曾逢，要看罗浮晓日红。\n若见仙人知去处，却来相引到山中。",
        "dynasty": "宋",
        "collection_info": null
    },
    {
        "uuid": "e849fb56caa3f0bb64c8b94f9bbf85d1",
        "title": "蒙恩监南岳庙",
        "author": "刘克庄",
        "content": "久问嫖姚乞退闲，今朝准敕放生还。\n人欺解罢青油幕，帝遣监临紫盖山。\n营卒展辞回玉帐，林僧讲贺到柴关。\n丈夫不办封侯事，犹要名标处士间。",
        "dynasty": "宋",
        "collection_info": null
    },
    {
        "uuid": "83f122422b019297ad9594fc16ca3445",
        "title": "乌石山",
        "author": "刘克庄",
        "content": "儿时逃学频来此，一一重寻尽有踪。\n因漉戏鱼羣下水，缘敲响石斗登峯。\n熟知旧事惟邻叟，催去韶华是暮钟。\n毕竟世间何物寿，寺前雷仆百年松。",
        "dynasty": "宋",
        "collection_info": null
    },
    {
        "uuid": "974782e0b051e2cd1a3b3510f18fe6f5",
        "title": "葺居一首",
        "author": "刘克庄",
        "content": "兵火间关鬓欲丝，归来聊卜草堂基。\n架留手泽书堪看，爨有躬耕米可炊。\n畏湿先开通水窦，贪明稍斫近檐枝。\n旋移梅树临窗下，准备花时要索诗。",
        "dynasty": "宋",
        "collection_info": null
    },
    {
        "uuid": "c12c7281eb47238e7d74dccd3fcd1cbf",
        "title": "挽郭处士",
        "author": "刘克庄",
        "content": "昔闻东郭先生者，处士宁非是远孙。\n空有新诗喧一邑，竟无明诏老孤村。\n雷琴酷爱应同殉，草字尤工惜不存。\n復说归从葱岭去，骚成何路可招魂。",
        "dynasty": "宋",
        "collection_info": null
    },
    {
        "uuid": "19aea4d8555ffd1ad1273f141f6a658a",
        "title": "老将一首",
        "author": "刘克庄",
        "content": "昨解兵符归故里，耳听边事几番新。\n偶逢戏下来犹识，欲说辽阳记不真。\n儿觅宝刀偏爱惜，奴吹芦管辄悲辛。\n夜寒忽作关山梦，万一君王起旧人。",
        "dynasty": "宋",
        "collection_info": null
    },
    {
        "uuid": "6f72ff8e27034d921441af3ce082abf4",
        "title": "老马一首",
        "author": "刘克庄",
        "content": "脊疮蹄蹇瘦阑干，火印年深字已漫。\n野磵有冰朝洗怯，破坊无壁夜嘶寒。\n身同退卒支残料，眼见新驹鞁宝鞍。\n昔走塞垣如抹电，安知末路出门难。",
        "dynasty": "宋",
        "collection_info": null
    },
    {
        "uuid": "334c8471ba35238a02cbf53aaa7b6487",
        "title": "老妓一首",
        "author": "刘克庄",
        "content": "籍中歌舞昔驰声，憔悴犹存态与情。\n爱说旧官当日宠，偏呼狎客小时名。\n薄鬟易脱梳难就，半被常空睡不成。\n却羡邻姬门户热，隔楼张烛到天明。",
        "dynasty": "宋",
        "collection_info": null
    },
    {
        "uuid": "4afa8ad0783d2b6ed2e28ca7b9acd8bf",
        "title": "挽赵仲白二首  其一",
        "author": "刘克庄",
        "content": "生被才名谴，摧残到死休。\n家留遗藁在，棺问故人求。\n对月悲孤咏，逢山忆共游。\n昔年携手地，今送入松楸。",
        "dynasty": "宋",
        "collection_info": null
    },
    {
        "uuid": "7bf5df4d34aff2e1769cbec454149152",
        "title": "挽赵仲白二首  其二",
        "author": "刘克庄",
        "content": "昨吊寝门外，莱妻泣最悲。\n因言儿上学，復为墓求碑。\n零落烧丹诀，凄凉哭鹤诗。\n託孤朋友事，非谓九泉知。",
        "dynasty": "宋",
        "collection_info": null
    },
    {
        "uuid": "2cf6ca7d7fe20c8e83787318281e2dec",
        "title": "赠风水僧",
        "author": "刘克庄",
        "content": "向人说葬又谈空，郭璞瞿昙併入宗。\n背得山经如诵呪，顶将禅笠去寻龙。\n徧为檀越裁生圹，预定公侯出某峯。\n想亦自营归寂处，一丘卵塔种青松。",
        "dynasty": "宋",
        "collection_info": null
    },
    {
        "uuid": "93ae637feaac6310af668fb07fdcee7d",
        "title": "挽郑夫人二首  其一",
        "author": "刘克庄",
        "content": "九秩復何憾，生荣没更哀。\n闺门天下则，地位佛中来。\n贝叶从头看，庭槐一手栽。\n侍儿闻晓磬，犹恐坐禅迴。",
        "dynasty": "宋",
        "collection_info": null
    },
    {
        "uuid": "f2e72097b1a79f5fb9d1f9205eb34656",
        "title": "挽郑夫人二首  其二",
        "author": "刘克庄",
        "content": "昔事征西幕，年年拜寿闱。\n那知丹旐至，曾劝板舆归。\n元帅抛金印，诸生返布衣。\n感恩惟有泪，来向路傍挥。",
        "dynasty": "宋",
        "collection_info": null
    },
    {
        "uuid": "999406153600d4e64c3552c3acb92cc6",
        "title": "除夕",
        "author": "刘克庄",
        "content": "除夕阴寒怕卷帘，雨声断续下疎檐。\n壁穿自和干泥补，窗损教寻废纸粘。\n祇有青灯相守定，纵无白髮亦生添。\n更残自算明年事，不就君平卦肆占。",
        "dynasty": "宋",
        "collection_info": null
    },
    {
        "uuid": "a3cd0b472d771caa9ca0eea7c9428faa",
        "title": "挽郑淑人",
        "author": "刘克庄",
        "content": "忆在军中为记室，谢公门馆事皆知。\n谦卑若妇初嫔日，俭素犹夫未贵时。\n病了死生惟点首，晚忧家国每颦眉。\n旧人独有任安在，揽涕西风献些词。",
        "dynasty": "宋",
        "collection_info": null
    },
    {
        "uuid": "6b97c69f60ac07dd9a46759c395d8512",
        "title": "悼阿昇",
        "author": "刘克庄",
        "content": "宝惜吾儿如拱璧，那知变灭只须臾。\n畏啼尚宿通宵火，涂顖犹残隔日朱。\n坐客相宽云梦幻，故人来吊讶清癯。\n荒山岁晚无行迹，心折原头树影孤。",
        "dynasty": "宋",
        "collection_info": null
    },
    {
        "uuid": "774c0e57c6057410a90b8313a7dac532",
        "title": "送真舍人帅江西八首  其一",
        "author": "刘克庄",
        "content": "谏书元不为求名，上有穹苍鉴至诚。\n索虏传观皆动色，岂知难悟汉公卿。",
        "dynasty": "宋",
        "collection_info": null
    },
    {
        "uuid": "6caec337b5c3804559735554e0ce0b08",
        "title": "送真舍人帅江西八首  其二",
        "author": "刘克庄",
        "content": "闻道泉人截𩍐留，翰林从此去吾州。\n村中父老相持泣，但祝今侯似故侯。",
        "dynasty": "宋",
        "collection_info": null
    },
    {
        "uuid": "ff7e6c1c22dff1f8833eded4ca5e925b",
        "title": "送真舍人帅江西八首  其三",
        "author": "刘克庄",
        "content": "舶客珠犀凑郡城，向来点涴几名卿。\n海神亦叹公清德，少见归舟箇样轻。",
        "dynasty": "宋",
        "collection_info": null
    },
    {
        "uuid": "777e2dfd76352f0ba58ccdd885021623",
        "title": "送真舍人帅江西八首  其四",
        "author": "刘克庄",
        "content": "应对诙谐路亦开，汉家天子日招徕。\n当时惟有胶西相，不向平津閤裏来。",
        "dynasty": "宋",
        "collection_info": null
    },
    {
        "uuid": "d99c99fdc258aca8f66765f568a595dc",
        "title": "送真舍人帅江西八首  其五",
        "author": "刘克庄",
        "content": "淮汉沄沄战血腥，蜀山鬼哭不堪听。\n如何一綫江西路，独现奎星併福星。",
        "dynasty": "宋",
        "collection_info": null
    },
    {
        "uuid": "eb96fc58a80a341f8bd56db91ac8b00c",
        "title": "送真舍人帅江西八首  其六",
        "author": "刘克庄",
        "content": "自昔安危等置棋，繫人着数匪天为。\n何因国手来当局，要看开奁布子时。",
        "dynasty": "宋",
        "collection_info": null
    },
    {
        "uuid": "208f3a53915d8b20dd2946db5c1e0517",
        "title": "送真舍人帅江西八首  其七",
        "author": "刘克庄",
        "content": "少小闻人说復雠，至今禾黍徧宗周。\n自怜谢病离军去，始听王师下海州。",
        "dynasty": "宋",
        "collection_info": null
    },
    {
        "uuid": "90a9b009cb7f4a276ff6f9e85d071a4b",
        "title": "送真舍人帅江西八首  其八",
        "author": "刘克庄",
        "content": "身已为民与世疎，的无一步离村居。\n昨朝出郭迟公至，废了窗间数叶书。",
        "dynasty": "宋",
        "collection_info": null
    },
    {
        "uuid": "f890ed790c2abd90890aeb7ad908c998",
        "title": "与客送仲白葬回登石室",
        "author": "刘克庄",
        "content": "绝顶荒寒断客过，偶携之子共扪萝。\n纵观天外皆鲸浸，下视城中等螘窠。\n悼友孤怀方濩落，逢僧逆境暂销磨。\n夜归剩乞松明火，霜满前山滑处多。",
        "dynasty": "宋",
        "collection_info": null
    },
    {
        "uuid": "0d728a736711d682043bc150383b778e",
        "title": "立春二首  其一",
        "author": "刘克庄",
        "content": "恰归旧隠再逢春，村巷荒凉草没人。\n犬坏园中门作窦，盗规坟上树为薪。\n官如巫祝难羞贱，家似樵渔敢讳贫。\n闻说邻醅低价卖，病夫一滴未沾唇。",
        "dynasty": "宋",
        "collection_info": null
    },
    {
        "uuid": "2f3e3eabf5dafb141183c172f91165d2",
        "title": "立春二首  其二",
        "author": "刘克庄",
        "content": "今岁春盘始住家，也胜覊旅走天涯。\n圃晴菜拆经霜甲，林暖梅飞徧地花。\n闲有工夫忧世事，老无勋业惜年华。\n近来死尽吟诗者，得句聊从野叟夸。",
        "dynasty": "宋",
        "collection_info": null
    },
    {
        "uuid": "a464b123c5609a4e903d4b2f1b31dc1b",
        "title": "去春",
        "author": "刘克庄",
        "content": "去春烽火照江边，曾草军书夕废眠。\n万里旌旗真属命，一丘耕钓且随缘。\n偶然谢客元非病，间亦寻僧不为禅。\n尚有惜花情味在，铜瓶终日玩芳妍。",
        "dynasty": "宋",
        "collection_info": null
    },
    {
        "uuid": "48b911d6b58785ccce416a5bc1c369ea",
        "title": "灯夕",
        "author": "刘克庄",
        "content": "千炬金栀映玉蕖，台城昨梦又年余。\n断无絃索鸣华屋，惟见炊烟起草庐。\n儿报瓶空因止酒，婢言油尽暂停书。\n蓬窗亦有精勤士，何必然藜向石渠。",
        "dynasty": "宋",
        "collection_info": null
    },
    {
        "uuid": "582ece54fdf2dc0a6c01eeab83c88b14",
        "title": "戏孙季蕃",
        "author": "刘克庄",
        "content": "少日逢春一味痴，轻鞭小袖趁芳时。\n常过茶邸租船出，或在禅林借枕欹。\n名妓难呼多占定，好花易落况开迟。\n身今惟悴投空谷，悔不当年秉烛嬉。",
        "dynasty": "宋",
        "collection_info": null
    },
    {
        "uuid": "d189a776a83e075e32ec269a535ce55a",
        "title": "匹马",
        "author": "刘克庄",
        "content": "匹马曾经小店炊，一株玉雪映疎篱。\n无言谁识含情处，有韵全看背面时。\n乍见心方惊绝艷，重来人已折繁枝。\n断烟残照山村路，消得刘郎一首诗。",
        "dynasty": "宋",
        "collection_info": null
    },
    {
        "uuid": "e91b828a68a5740ffa361a920cf9e151",
        "title": "宿囊山怀洪岳二上人",
        "author": "刘克庄",
        "content": "忆在山中识二僧，一亡一已拂衣行。\n壁间笠徙名蓝挂，寺外松过寿塔生。\n陇月定知今夕恨，涧泉犹咽旧时声。\n隔房侍者皆新剃，不似闲人却有情。",
        "dynasty": "宋",
        "collection_info": null
    },
    {
        "uuid": "7f3835d05e0397f10465347d59bd7799",
        "title": "访辟支岩绝顶二僧值雨",
        "author": "刘克庄",
        "content": "闻有比丘隠绝巅，多年无迹下山前。\n僧称功行几如佛，樵说神通復近僊。\n食少仅炊盈握米，身寒不挂半铢绵。\n重岩风雨妨游陟，回眺苍烟一惘然。",
        "dynasty": "宋",
        "collection_info": null
    },
    {
        "uuid": "76dc8f39858b5d68ecdc4895a8e26af8",
        "title": "送王实之赴长沙幕",
        "author": "刘克庄",
        "content": "贾傅遗踪在，君于此泛莲。\n不应卑湿地，犹着广寒仙。\n策好人争诵，名高士责全。\n衡山余所管，拟结草鞵缘。",
        "dynasty": "宋",
        "collection_info": null
    },
    {
        "uuid": "ee29c4131b887e252f923664976d6242",
        "title": "哭丰宅之吏部二首  其一",
        "author": "刘克庄",
        "content": "江表依公稍自强，讣闻朝野共凄凉。\n纛移北府兵皆散，笳返西州宅已荒。\n旧戍交锋淮水赤，新坟埋剑越山苍。\n此身虚作田横客，血泪无因滴壠旁。",
        "dynasty": "宋",
        "collection_info": null
    },
    {
        "uuid": "26a7ddb7f84e92ec14cad159742d45cb",
        "title": "哭丰宅之吏部二首  其二",
        "author": "刘克庄",
        "content": "康时才业未全伸，晚建油幢白髮新。\n畚土为城尘满面，握拳犹战胆通身。\n一生偏任公家怨，四海皆知后事贫。\n多少贵交方厚禄，恤孤吊墓属何人。",
        "dynasty": "宋",
        "collection_info": null
    },
    {
        "uuid": "72db7ad181e294b443a6fa86dd5299bf",
        "title": "深村",
        "author": "刘克庄",
        "content": "身老深村负岁华，青苔径裏是贫家。\n晚风一阵无端急，不为山人惜柚花。",
        "dynasty": "宋",
        "collection_info": null
    },
    {
        "uuid": "525c8173cd3dfe9e341a7fc0fde449a2",
        "title": "挽林进士",
        "author": "刘克庄",
        "content": "一门皆擢第，君独老儒冠。\n试卷年年纳，经书日日看。\n文为前辈赏，命合主司难。\n遥想泉台恨，铭旌未写官。",
        "dynasty": "宋",
        "collection_info": null
    },
    {
        "uuid": "cdd21cedf8605084d29ab6e1d9b817bb",
        "title": "柬人求馿子",
        "author": "刘克庄",
        "content": "闻在江宁得小馿，价高人说是名驹。\n行时亦肯过桥否，饥后还能饮涧无。\n不称金鞍驮侍女，只宜席帽载贫儒。\n灞陵雨雪诗家事，乞与它年做画图。",
        "dynasty": "宋",
        "collection_info": null
    },
    {
        "uuid": "718afcc4ca86b1f0c7fced9eb2b3e2d1",
        "title": "寄汉阳守王中甫",
        "author": "刘克庄",
        "content": "自辞莫府径归耕，同舍分携阙寄声。\n帐下飞书空有草，军中上级独无名。\n山深仆不闻时事，塞近君应得虏情。\n闻道汉东堪卧治，讯来依旧说招兵。",
        "dynasty": "宋",
        "collection_info": null
    },
    {
        "uuid": "13d396af022d79e34982932ac97fa7a9",
        "title": "与客登壶山绝顶",
        "author": "刘克庄",
        "content": "十里稀逢寸地平，且无木影荫人行。\n鳬飞难学王乔舄，鱼贯全如邓艾兵。\n樵子献花簪帽重，山灵供水入瓢清。\n扪萝莫怪匆匆下，恐赚林僧束炬迎。",
        "dynasty": "宋",
        "collection_info": null
    },
    {
        "uuid": "8889837f5353c2e776a9be418ffa7c8a",
        "title": "戏答同游",
        "author": "刘克庄",
        "content": "君到中峯力不加，却疑绝顶事皆夸。\n烟含晚市微分塔，日照邻州近隔沙。",
        "dynasty": "宋",
        "collection_info": null
    },
    {
        "uuid": "5942978316bd94f725914fec25502ecc",
        "title": "次方武成壶山韵",
        "author": "刘克庄",
        "content": "图经云此有神仙，曾见壶公跳入年。\n斫木人多山渐瘦，结庵僧去石谁眠。\n鸟归半岭衔斜日，樵返疎村起远烟。\n君若能抛尘裏事，一龛共占野云边。",
        "dynasty": "宋",
        "collection_info": null
    },
    {
        "uuid": "955c5a7bcc78e409479f9ea3a6064965",
        "title": "挽林推官内方孺人",
        "author": "刘克庄",
        "content": "身畔无钗泽，何由葬礼奢。\n明时选人妇，先帝近臣家。\n白首持巾帨，青灯缉苎麻。\n寺西同窆处，风日怆寒笳。",
        "dynasty": "宋",
        "collection_info": null
    },
    {
        "uuid": "d37166e5e6312154bdb1022a451b2252",
        "title": "方湖泛舟得南字",
        "author": "刘克庄",
        "content": "湖波烟雨绿如蓝，小𦩘闲携客二三。\n坠絮飐萍生细浪，惊鱼避鹭没深潭。\n入荷似觉傍无岸，穿石方知上有岩。\n却凭朱楼同望海，一规寒玉帖西南。",
        "dynasty": "宋",
        "collection_info": null
    },
    {
        "uuid": "4c8eab863bebe71e99973f4d395b37a3",
        "title": "空寂院",
        "author": "刘克庄",
        "content": "院名谁遣称空寂，入得门来寂又空。\n旧有田园官户占，别无衣钵老尼穷。\n砌倾苔色侵堂上，厨废炊烟起草中。\n或说古碑巢寇写，栖禽不下似伤弓。",
        "dynasty": "宋",
        "collection_info": null
    },
    {
        "uuid": "7304807f6eb1bf8c2abbf41b5dad93f0",
        "title": "紫泽观",
        "author": "刘克庄",
        "content": "修持尽是女黄冠，自小辞家学住山。\n帘影静垂斜日裏，磬声徐出落花间。\n祭星绿简亲书字，避客青衣密掩关。\n最爱粉墙堪试笔，苦无才思又空还。",
        "dynasty": "宋",
        "collection_info": null
    },
    {
        "uuid": "aac0cb6052f2869098c06e9734d917e2",
        "title": "灵宝道院",
        "author": "刘克庄",
        "content": "两行松绕垣，数箇竹当轩。\n山主出何处，道人知不言。\n只携诗草至，尚觉磬声烦。\n俗奉医僊谨，儒家亦舍旛。",
        "dynasty": "宋",
        "collection_info": null
    },
    {
        "uuid": "7402e686148c2b1a9a29f393f9c1164d",
        "title": "方寺丞新第二首  其一",
        "author": "刘克庄",
        "content": "宅成天下借图看，始笑书生眼力悭。\n地占百弓多是水，楼无一面不当山。\n荷深似入苕溪路，石怪疑行鴈荡间。\n只恐中原方鼎沸，天心未遣主人闲。",
        "dynasty": "宋",
        "collection_info": null
    },
    {
        "uuid": "ddd61816cfab93cb82909e7c1b562c99",
        "title": "方寺丞新第二首  其二",
        "author": "刘克庄",
        "content": "一生不蓄买田钱，华屋何心亦偶然。\n客至多逢僧在坐，钓归惟许鹤随船。\n按行花木皆僚友，主掌湖山即事权。\n京洛贵人金谷裏，安知世上有林泉。",
        "dynasty": "宋",
        "collection_info": null
    },
    {
        "uuid": "80b35977ffdaf54b47dc60d498dc0dbc",
        "title": "小斋",
        "author": "刘克庄",
        "content": "小斋自理画并琴，匣贮香熏怕蠹侵。\n出塞已忘传檄梦，入山犹有着书心。\n南船不至城无米，北货难通药阙参。\n却为贫居还往少，门前留得绿芜深。",
        "dynasty": "宋",
        "collection_info": null
    },
    {
        "uuid": "cec440a1c6bd725ceb7f0262218b498a",
        "title": "东岩寺避暑",
        "author": "刘克庄",
        "content": "若非来寺裏，无地避炎蒸。\n经雨房基润，依山井气冰。\n榻虚凉睡客，松湿滴归僧。\n对此专宜静，为诗亦不应。",
        "dynasty": "宋",
        "collection_info": null
    },
    {
        "uuid": "c1f046c791e6e02cddaa96d89f39b250",
        "title": "方寺丞𦩘子初成",
        "author": "刘克庄",
        "content": "船成莫厌野人过，久欲从公具钓蓑。\n积雨晴来湖面阔，残花落尽树阴多。\n新营小店皆依柳，旧有危亭尚隔荷。\n所恨前峯含暝色，不然和月宿烟波。",
        "dynasty": "宋",
        "collection_info": null
    },
    {
        "uuid": "968696c29f1a85210c437bce21470276",
        "title": "友人病疮",
        "author": "刘克庄",
        "content": "自检方书坐一床，教寻蒿白采蒲黄。\n画眉连日疎粧閤，炼气通宵住道房。\n倦听瀑声令睡醒，闷拈诗卷遣心凉。\n犹胜华髮从军客，归卧茅檐养战疮。",
        "dynasty": "宋",
        "collection_info": null
    },
    {
        "uuid": "12a60671c42bd0fa479447cbd781252a",
        "title": "乍暑一首",
        "author": "刘克庄",
        "content": "南州四月气如蒸，却忆吴中始卖冰。\n绿浦游船常载妓，画廊浴鼓或随僧。\n梦过水榭闻凉笛，身在山房伴晓灯。\n怊怅乌丝栏上笔，蓬窗学写字如蝇。",
        "dynasty": "宋",
        "collection_info": null
    },
    {
        "uuid": "75290b2234caf1ff83db01b03efb68b5",
        "title": "卫生",
        "author": "刘克庄",
        "content": "卫生草草昧周防，小郡无医自处方。\n采下菊宜为枕睡，碾来芎可入茶尝。\n身因病转添萧飒，人到衰难再盛强。\n旧喜读书今亦懒，铜鑪慢炷一铢香。",
        "dynasty": "宋",
        "collection_info": null
    },
    {
        "uuid": "3598b2738a1b4bf49da7b303e815a7a6",
        "title": "先儒",
        "author": "刘克庄",
        "content": "先儒绪业有师承，非谓闻风便服膺。\n康节易传于隠者，濂溪学得自高僧。\n众宗虚誉相贤圣，独守遗编当友朋。\n门掩荒村人扫迹，空钞小字对孤灯。",
        "dynasty": "宋",
        "collection_info": null
    },
    {
        "uuid": "b7a5ee0f82ae3bdde32dc8734e3f6700",
        "title": "同孙季蕃游浄居诸庵  其一",
        "author": "刘克庄",
        "content": "舍俗依空事梵王，韶颜寂寂度年芳。\n门前草色迷行径，院裏花阴接步廊。\n弓样展来靴尚窄，黛痕剃出顶应凉。\n当时若使窥鸾镜，一步何因出洞房。",
        "dynasty": "宋",
        "collection_info": null
    },
    {
        "uuid": "5a99b2f25e771747a5f73f962d4c9e15",
        "title": "同孙季蕃游浄居诸庵  其二",
        "author": "刘克庄",
        "content": "满院静沉沉，微闻有梵音。\n不来陪客语，应恐坏禅心。\n母处归全少，师边悟已深。\n戒衣皆自衲，因讲始停针。",
        "dynasty": "宋",
        "collection_info": null
    },
    {
        "uuid": "1c5f2235e36e1e74d00073ca404234cf",
        "title": "孟夏泛方湖得同字",
        "author": "刘克庄",
        "content": "长笛横吹露满空，柂行浑不辨西东。\n岸回初见遥峯出，浦尽新疏别港通。\n月照鹭身明石畔，风翻萤影没荷中。\n书生此乐关时命，叹息无因夜夜同。",
        "dynasty": "宋",
        "collection_info": null
    },
    {
        "uuid": "306211030467612e73705e0fe5f12aef",
        "title": "又得湖字",
        "author": "刘克庄",
        "content": "帝赐先生一曲湖，画船领客泛菰蒲。\n覆茅亭子寻犹远，隔柳人家看似无。\n渴嗜瀑泉频遣汲，醉行钓岸屡嗔扶。\n假令不立功名死，史笔须编入酒徒。",
        "dynasty": "宋",
        "collection_info": null
    },
    {
        "uuid": "78313f78737548b1e66da26c8fda4b91",
        "title": "问友人病",
        "author": "刘克庄",
        "content": "病来清瘦欲通僊，深炷香篝扫地眠。\n野客劝寻廉药买，外人偷出近诗传。\n术庸难靠医求效，俗陋多依鬼乞怜。\n鸥鹭如欺行迹少，分明溪上占渔船。",
        "dynasty": "宋",
        "collection_info": null
    },
    {
        "uuid": "e7b8dbdc2587bd12964a96bfd21a0e08",
        "title": "偶赋",
        "author": "刘克庄",
        "content": "身已深藏畏俗知，客来邻曲善为辞。\n偶弹冠起成何事，径拂衣归自一奇。\n村饮妇常留烛待，山行童亦挟书随。\n明时性学尤通显，却悔从初业小诗。",
        "dynasty": "宋",
        "collection_info": null
    },
    {
        "uuid": "69e6016dbfbd1042106d981c454ccb64",
        "title": "沧浪馆夜归二首  其一",
        "author": "刘克庄",
        "content": "万疋沙场似电奔，轰天笳吹簇辕门。\n而今出借东家马，烟雨孤行小麦村。",
        "dynasty": "宋",
        "collection_info": null
    },
    {
        "uuid": "a2f73967903a036a42d89a314dfd6555",
        "title": "沧浪馆夜归二首  其二",
        "author": "刘克庄",
        "content": "立马飞书万众看，雪花满砚指皆寒。\n自怜衰惫今如此，枕上裁诗字未安。",
        "dynasty": "宋",
        "collection_info": null
    },
    {
        "uuid": "ce27f5e35acd2e170613dcffd95bf52a",
        "title": "赠翁定",
        "author": "刘克庄",
        "content": "相逢乍似生朋友，坐久方惊隔阔余。\n徧问诸郎皆冠带，自言别业可樵渔。\n住邻秦系曾居里，老读文公所着书。\n十七年间如电瞥，君鬚我鬓两萧疎。",
        "dynasty": "宋",
        "collection_info": null
    },
    {
        "uuid": "097e5187e4668dbf8ba8ec46b7f747bf",
        "title": "送孙季蕃",
        "author": "刘克庄",
        "content": "家在吴中处处移，的于何地结茅茨。\n囊空不肯投笺乞，程远多应税马骑。\n短剑易钱平近债，长瓶倾酒话余悲。\n衡山老祝凄凉甚，明日无人共讲诗。",
        "dynasty": "宋",
        "collection_info": null
    },
    {
        "uuid": "908d32f3ae1df141c484cfc6875413a4",
        "title": "哭毛易甫",
        "author": "刘克庄",
        "content": "至尊殿上主文衡，谁料台中有异评。\n垂二十年犹入幙，后三四榜尽登瀛。\n白头亲痛终天诀，丹穴雏方隔岁生。\n策比诸儒无媿色，自缘命不到公卿。",
        "dynasty": "宋",
        "collection_info": null
    },
    {
        "uuid": "ca1735f9f8b917ed13b1ece7bfb1ab44",
        "title": "月下听孙季蕃吹笛",
        "author": "刘克庄",
        "content": "孙郎痛饮横长笛，玉雪胸襟铁石颜。\n解喷清霜飞座上，能呼凉月出云间。\n病创冻马嘶荒塞，失侣穷猿叫乱山。\n可惜调高无听者，紫髯白尽鬓毛斑。",
        "dynasty": "宋",
        "collection_info": null
    },
    {
        "uuid": "b14a3d3fd698dc55f7c723f17e7a0672",
        "title": "哀陈璹",
        "author": "刘克庄",
        "content": "满怀干世策，自请戍边城。\n不得兵书力，翻成礼部名。\n妓方调锦瑟，客已吊丹旌。\n都下人来说，还因喜丧生。",
        "dynasty": "宋",
        "collection_info": null
    },
    {
        "uuid": "6e128e9b21dbee52f7159ab025408004",
        "title": "题方武成诗草",
        "author": "刘克庄",
        "content": "性僻爱诗如至宝，借君诗卷百迴看。\n吟来体犯诸家少，改定人移一字难。\n束瀑为题犹夭矫，吞山入句尚苍寒。\n嗟余老钝资磨琢，安得同衾语夜阑。",
        "dynasty": "宋",
        "collection_info": null
    },
    {
        "uuid": "c3bda17a90b9d7b463b09a7242980ca6",
        "title": "送刘连江之官",
        "author": "刘克庄",
        "content": "旧说土风淳，今闻未易驯。\n势侵官府弱，税去县衙贫。\n幞印辞州远，开轩与海邻。\n中朝峩豸者，多用满归人。",
        "dynasty": "宋",
        "collection_info": null
    },
    {
        "uuid": "e17eced88faa24fdd1844ba4df8b9f64",
        "title": "挽柯东海",
        "author": "刘克庄",
        "content": "不持寸铁霸斯文，畴昔曾将胆许君。\n撰出骚词奴宋玉，写成帖字婢羊欣。\n丧无归费人争赙，诗有高名虏亦闻。\n昨览埋铭增感怆，纍纍旧友去为坟。",
        "dynasty": "宋",
        "collection_info": null
    },
    {
        "uuid": "84e0bb87ad4ebd9d38435d4b99c3f5c4",
        "title": "送客",
        "author": "刘克庄",
        "content": "骑馿送客一壶随，汗透中单热似炊。\n客又不来天落雨，路边茅舍坐移时。",
        "dynasty": "宋",
        "collection_info": null
    },
    {
        "uuid": "1417d54c24ddd910a57397a7cd520a2c",
        "title": "哭王宗可",
        "author": "刘克庄",
        "content": "昨现官身往，今迎影子迴。\n总云鳬入觐，谁料鵩为灾。\n巷静公人去，门荒吊客来。\n故园花满架，犹似去年开。",
        "dynasty": "宋",
        "collection_info": null
    },
    {
        "uuid": "4ac18f8431ba3a8d241c836c4b9d2e41",
        "title": "书考一首",
        "author": "刘克庄",
        "content": "香火精勤阅一朞，孤臣无路答鸿私。\n衔如已废陈人样，俸比初开小学时。\n世上升沉姑付酒，考中功状是吟诗。\n五钱买得羊毛笔，自写年劳送有司。",
        "dynasty": "宋",
        "collection_info": null
    },
    {
        "uuid": "e2734f1dd27eef6fac2909306ba81152",
        "title": "哭常权",
        "author": "刘克庄",
        "content": "曾佐下风山县裏，长官贵重若神明。\n行香野寺徐方至，白事琴堂久始迎。\n远递无书悲契阔，老襟有泪怆生平。\n郎君如玉闻先夭，谁护丹旌问去程。",
        "dynasty": "宋",
        "collection_info": null
    },
    {
        "uuid": "67cc0ebb19b0d9e111f0566d244042ea",
        "title": "穴蚁一首",
        "author": "刘克庄",
        "content": "穴蚁能防患，常于未雨移。\n聚如营洛日，散似去邠时。\n断续缘高壁，周遭避浅池。\n谁为谋国者，见事反伤迟。",
        "dynasty": "宋",
        "collection_info": null
    },
    {
        "uuid": "07b8f357d328bf4864ab8958f25a709a",
        "title": "方寺丞除云台观",
        "author": "刘克庄",
        "content": "河岳腥羶愤未忘，羡公遥领旧灵光。\n草荒太白骑馿迹，云冷希夷委蜕裳。\n定有遗民来献土，可无散吏去焚香。\n吾闻同华多奇观，不比炎州寂寞乡。",
        "dynasty": "宋",
        "collection_info": null
    },
    {
        "uuid": "75a5de69b453b02384b3eb2f73727d2d",
        "title": "哭方主簿伋",
        "author": "刘克庄",
        "content": "鹑衣不似拥千金，用破灯窗一世心。\n太学空闻能赋久，春官未察读书深。\n柴车巾出身犹健，槐简拈归病已侵。\n寂寞殡宫来客少，故人野外独沾襟。",
        "dynasty": "宋",
        "collection_info": null
    },
    {
        "uuid": "14e273a502a4d9e2688fe0b6d4148847",
        "title": "陈寺丞续荔枝谱",
        "author": "刘克庄",
        "content": "蔡公绝笔山川歇，荔子萧条二百年。\n选貌略如唐进士，慕名几似晋诸贤。\n岂无品劣声虚得，亦有形佳味不然。\n题徧贵家台沼后，请君物色到林泉。",
        "dynasty": "宋",
        "collection_info": null
    },
    {
        "uuid": "af031a01b6f37fbb0ab11ffb15f562ed",
        "title": "棋",
        "author": "刘克庄",
        "content": "十年学弈天机浅，技不能高谩自娱。\n远听子声疑有着，近看局势始知输。\n危如巡远支孤垒，狭似孙刘保一隅。\n未肯人间称拙手，夜斋明烛按新图。",
        "dynasty": "宋",
        "collection_info": null
    },
    {
        "uuid": "77e0cb31b84d2ee92383a823500b4e1a",
        "title": "宿千岁庵听泉",
        "author": "刘克庄",
        "content": "因爱庵前一脉泉，幞衾来此借房眠。\n骤闻将谓溪当户，久听翻疑屋是船。\n变作怒声犹壮伟，滴成细点更清圆。\n君看昔日兰亭帖，亦把湍流替管絃。",
        "dynasty": "宋",
        "collection_info": null
    },
    {
        "uuid": "f5e5efa54a5aacba621edfe8d2ee7625",
        "title": "题方寺丞西重山瀑布亭",
        "author": "刘克庄",
        "content": "与客穷源上尽山，林霏初卷岭泥干。\n似嫌甲第施朱戟，别筑茅亭俯碧湍。\n龙怒岂容缘磴汲，雹寒不敢近崖看。\n平生粗有登临胆，今日凭高立未安。",
        "dynasty": "宋",
        "collection_info": null
    },
    {
        "uuid": "a3e5f330f7d6d69b3c9c3dd80bc95ae4",
        "title": "秋夜有怀傅至叔太博父子",
        "author": "刘克庄",
        "content": "忆昔游君父子间，高才穷力莫追攀。\n读书众壑归沧海，下笔微云起太山。\n幼嗣尚存宗武在，遗文难附所忠还。\n荒丘衰草埋双璧，兀坐空斋涕自潸。",
        "dynasty": "宋",
        "collection_info": null
    },
    {
        "uuid": "9088aa5d0b7142d4c0e2ecc120bd8e6b",
        "title": "书小窗所见",
        "author": "刘克庄",
        "content": "干接枝分整復斜，随缘装点野人家。\n小窗有喜无人见，兰在林中出一花。",
        "dynasty": "宋",
        "collection_info": null
    },
    {
        "uuid": "ceed08dc86577d523bc6a5adac6b3b47",
        "title": "哭宋君辅",
        "author": "刘克庄",
        "content": "早题淡墨魁多士，晚着青衫事护军。\n方见叔孙来议礼，已传子夏去修文。\n先朝缫藉为圭璧，近世摧残用斧斤。\n回首冶城棋饮地，鴈悽蝉咽不堪闻。",
        "dynasty": "宋",
        "collection_info": null
    },
    {
        "uuid": "06ffcbc54eac12a021498b7e50218ed3",
        "title": "曝书一首",
        "author": "刘克庄",
        "content": "秋斋近午气尤炎，命仆开箱更发奁。\n虫蚀阙文劳注乙，岚侵脱叶费装黏。\n云迷玉帝藏书府，日在山人炙背檐。\n谁道闲居无一事，袒衣挥扇曝芸籤。",
        "dynasty": "宋",
        "collection_info": null
    },
    {
        "uuid": "3de28b7b45f0da267ec7f24823146bf8",
        "title": "观元佑党籍碑",
        "author": "刘克庄",
        "content": "岭外瘴魂多不返，冢中枯骨亦加刑。\n稍宽末后因奎宿，暂仆中间得彗星。\n蚤日大程知反覆，莫年小范要调停。\n书生几点残碑泪，一弔诸贤地下灵。",
        "dynasty": "宋",
        "collection_info": null
    },
    {
        "uuid": "0deecb67511fcc52498036f76b6140fc",
        "title": "答翁定",
        "author": "刘克庄",
        "content": "牢落祠官冷似秋，頼诗消遣一襟愁。\n喜延明月常开户，贪对青山懒下楼。\n客诧瀑奇邀往看，僧夸寺僻约来游。\n何当与子分峯隠，饥嗅岩花渴饮流。",
        "dynasty": "宋",
        "collection_info": null
    },
    {
        "uuid": "f6c25bfa47b9d1f217241aa7c6853c22",
        "title": "挽陈潮州伯霆",
        "author": "刘克庄",
        "content": "当年舍选最居优，上到青云亦白头。\n律赋数篇天下诵，遗书几卷馆中留。\n入游太乙曾临地，出牧昌黎所典州。\n耆旧凋零今欲尽，伤心笳吹掩新丘。",
        "dynasty": "宋",
        "collection_info": null
    },
    {
        "uuid": "4536d196178e6e48ec22557f99bc5ba8",
        "title": "闻城中募兵有感二首  其二",
        "author": "刘克庄",
        "content": "昔在军中日募兵，万夫鱼贯列行营。\n悬金都市招徕广，立的辕门去取精。\n二石开弓犹恨少，双重被铠尚嫌轻。\n伍符今属他人手，历历空能记姓名。",
        "dynasty": "宋",
        "collection_info": null
    },
    {
        "uuid": "2716be911f3a6464f0250275fdeedaa3",
        "title": "哭张玉父",
        "author": "刘克庄",
        "content": "华髮客朱门，文高道又尊。\n十分穷不屈，一片气长存。\n篱掩湖边宅，坟依郭外村。\n二孤弹旧铗，泣感孟尝恩。",
        "dynasty": "宋",
        "collection_info": null
    },
    {
        "uuid": "39f84e62ee5d0483c6a33a191b70b817",
        "title": "友人病痁",
        "author": "刘克庄",
        "content": "昔闻诗可驱痁疾，今日诗人疾自婴。\n势似边兵鏖未解，根同野草刬还生。\n能蠲热障惟山色，解洗烦襟只涧声。\n溪友祝君如虎健，督僧栽种课奴耕。",
        "dynasty": "宋",
        "collection_info": null
    },
    {
        "uuid": "46df9cc8dd1cf8c3897bdebc14fa2af8",
        "title": "书事二首  其一",
        "author": "刘克庄",
        "content": "黄旗旁午责军需，括匠搜船遍里闾。\n士稚去时无铠仗，武侯屯处有储胥。\n粟空都内忧难继，甲出民间策恐疎。\n昔补戎行今简汰，空搔短髮看兵书。",
        "dynasty": "宋",
        "collection_info": null
    },
    {
        "uuid": "7e67b9f7eb73ecfd672e8e5380e31bdb",
        "title": "书事二首  其二",
        "author": "刘克庄",
        "content": "人道山东入职方，书生胆小虑空长。\n遗民似蚁饥难给，侠士如鹰饱易扬。\n未见驰车修寝庙，先闻铸印拜侯王。\n青齐父老应流涕，何日鸾旗驻路旁。",
        "dynasty": "宋",
        "collection_info": null
    },
    {
        "uuid": "44e26f349b5158accfc53827d12e9a05",
        "title": "李文饶一首",
        "author": "刘克庄",
        "content": "画取维州如槁叶，策禽潞将似婴儿。\n九原精爽人犹畏，想见中书秉笔时。",
        "dynasty": "宋",
        "collection_info": null
    },
    {
        "uuid": "f3bcd54509a124539c4aa0eb03f7c79d",
        "title": "西风二首  其一",
        "author": "刘克庄",
        "content": "性爱芙蓉淡復秾，倚栏日日待西风。\n池边数本无消息，愁绝东家半树红。",
        "dynasty": "宋",
        "collection_info": null
    },
    {
        "uuid": "ffc15e96c42eb3248e354b75c620763e",
        "title": "西风二首  其二",
        "author": "刘克庄",
        "content": "老业犹存是苦吟，或投野店憩寒林。\n西风何处无诗料，水际山颠亦去寻。",
        "dynasty": "宋",
        "collection_info": null
    },
    {
        "uuid": "700112bcbbb9682d8ec0e62fb2e242fb",
        "title": "昔仕",
        "author": "刘克庄",
        "content": "昔仕年伤早，今归计恨迟。\n頼存南岳草，可答北山移。",
        "dynasty": "宋",
        "collection_info": null
    },
    {
        "uuid": "39def2402dad1561dca00c157858f387",
        "title": "九日次方寺丞韵",
        "author": "刘克庄",
        "content": "木落山凋水见涯，感时短髮半苍华。\n人陪桓大将军宴，谁管陶潜处士家。\n砧动寒衣贫未剪，杯空邻酒贵难赊。\n病身索漠如黄蝶，绕匝篱边未有花。",
        "dynasty": "宋",
        "collection_info": null
    },
    {
        "uuid": "e521a4e07ad168b0e9b4bbcd7229a65c",
        "title": "戏郑闽清灼艾",
        "author": "刘克庄",
        "content": "点穴不须医，针经手自披。\n既云丹熟后，焉用火攻为。\n简出创牵步，端居痛上眉。\n闭门功行满，应有解飞时。",
        "dynasty": "宋",
        "collection_info": null
    },
    {
        "uuid": "a0264588e71c50b3ed989f9a8e91e230",
        "title": "暝色",
        "author": "刘克庄",
        "content": "暝色千村静，遥峯带浅霞。\n荷锄归别墅，乞火到邻家。\n疎鼓闻更远，昏灯见字斜。\n小轩风露冷，自起灌兰花。",
        "dynasty": "宋",
        "collection_info": null
    },
    {
        "uuid": "10a1cf4400d413edaddb4e5302b87ee5",
        "title": "示宝上人",
        "author": "刘克庄",
        "content": "昔寻老岳到庵西，岳死庵空路已迷。\n师举旧诗余不记，茫然恐是梦中题。",
        "dynasty": "宋",
        "collection_info": null
    },
    {
        "uuid": "25daec00951150b0701c6bd233226821",
        "title": "海口官舍",
        "author": "刘克庄",
        "content": "晓起斋中望，千家未启扉。\n潮能驱海走，风欲挟人飞。\n烟寺钟初定，霜林叶半稀。\n客身偏畏冷，着尽带来衣。",
        "dynasty": "宋",
        "collection_info": null
    },
    {
        "uuid": "8878e76c8e660697836f74cfb7790c58",
        "title": "瑞峰寺",
        "author": "刘克庄",
        "content": "寺在高山顶，天寒偶一登。\n孤僧营粥饭，诸佛阙香灯。\n潮落洲分派，林疎塔见层。\n危栏宜老眼，欲去几迴凭。",
        "dynasty": "宋",
        "collection_info": null
    },
    {
        "uuid": "9088d75854f207f45ba9f0ba6dba15b1",
        "title": "瑞岩",
        "author": "刘克庄",
        "content": "金碧千间尽，惟庵免劫灰。\n佛归何国去，僧自别峯来。\n巨石神鞭至，悬崖帝凿开。\n幽寻情未已，木杪夕阳催。",
        "dynasty": "宋",
        "collection_info": null
    },
    {
        "uuid": "826e5d84662a47b3b955db701b57d8ee",
        "title": "答汤升伯因悼紫芝",
        "author": "刘克庄",
        "content": "紫芝曾说子能诗，开卷如亲玉树枝。\n古佛写成翻水偈，天仙遗下步虚词。\n的然沈谢何难识，逝矣应刘不可追。\n寂寞西湖三尺墓，谁携斗酒一浇之。",
        "dynasty": "宋",
        "collection_info": null
    },
    {
        "uuid": "2b4dfc733056d072d8c3826f851e3da4",
        "title": "挽林宜人",
        "author": "刘克庄",
        "content": "曾究西方学，儒书亦有闻。\n赐金存日施，遗珥病时分。\n白首夫同穴，青山子结坟。\n吾诗非溢美，字字考埋文。",
        "dynasty": "宋",
        "collection_info": null
    },
    {
        "uuid": "8c6661ca53157f8aed5dbc8db7608dcd",
        "title": "送叶知郡",
        "author": "刘克庄",
        "content": "家在春风住二年，借侯无路意悽然。\n到来不饮官中水，归去难谋郭外田。\n灯远村民多点塔，担轻津吏易排船。\n壶公亦似追程送，青过囊山古寺前。",
        "dynasty": "宋",
        "collection_info": null
    },
    {
        "uuid": "d9be86d129415f7d254dc16705815b8b",
        "title": "送人赴庐陵尉",
        "author": "刘克庄",
        "content": "闻说江西路，而今不宿师。\n省民来着业，少府去吟诗。\n夜月营门鼓，春风射圃旗。\n虽然溪峒事，闲暇要先知。",
        "dynasty": "宋",
        "collection_info": null
    },
    {
        "uuid": "5ac64ca1fdb7652f6ae8b27c15b4858b",
        "title": "别翁定宿瀑上",
        "author": "刘克庄",
        "content": "偶送诗人共宿山，拥炉吹烛听潺湲。\n已修茗事将安枕，因看梅花復启关。\n崖色无苔通磵底，月光如练抹林间。\n平生所历同邮寄，独到庵中不忍还。",
        "dynasty": "宋",
        "collection_info": null
    },
    {
        "uuid": "d6c8d6d815adf22e3b9ada8a131e8695",
        "title": "身在一首",
        "author": "刘克庄",
        "content": "身在樵村钓濑行，秋豪不与市朝争。\n目云嗜酒相绳急，谤到吟诗所犯轻。\n沉水一铢销永昼，蠹书数叶伴残更。\n闭门孤学无穷味，笑杀韩公接后生。",
        "dynasty": "宋",
        "collection_info": null
    },
    {
        "uuid": "60e9baf5536cdd2cff4ca948f901a329",
        "title": "腊月十日至外祖尚书家",
        "author": "刘克庄",
        "content": "古树暗朱门，空阶篆藓痕。\n昔容万间屋，今止数家村。\n泉少池因废，田荒廪尚存。\n遗书零落尽，身愧史迁孙。",
        "dynasty": "宋",
        "collection_info": null
    },
    {
        "uuid": "1ef354a3ba0e69e5cf2447da490de0cc",
        "title": "命拙",
        "author": "刘克庄",
        "content": "命拙躬耕逢歉岁，旋营水菽度晨昏。\n晴天田舍禾归窖，腊日山家酒满盆。\n护竹短墙修復坏，浇花小井汲来浑。\n早知不是封侯相，蓑笠何因肯出村。",
        "dynasty": "宋",
        "collection_info": null
    },
    {
        "uuid": "3d01e6d34644ad59914870d6d8054d5e",
        "title": "忆真州梅园",
        "author": "刘克庄",
        "content": "当年飞盖此追随，惨澹淮天月上时。\n树密径铺毡共饮，花寒常怕笛先吹。\n心怜玉雪空存梦，尘暗关山阻寄诗。\n纵使京东兵暂过，可无一二斫残枝。",
        "dynasty": "宋",
        "collection_info": null
    },
    {
        "uuid": "bc5ff71dab4ca0b725fd288dd9250418",
        "title": "岁晚书事十首  其一",
        "author": "刘克庄",
        "content": "荒苔野蔓上篱笆，客至多疑不在家。\n病眼看人殊草草，隔林迢递见梅花。",
        "dynasty": "宋",
        "collection_info": null
    },
    {
        "uuid": "68eea27aa57069752446bf33c77a1976",
        "title": "岁晚书事十首  其二",
        "author": "刘克庄",
        "content": "日日抄书懒出门，小窗弄笔到黄昏。\n丫头婢子忙匀粉，不管先生砚水浑。",
        "dynasty": "宋",
        "collection_info": null
    },
    {
        "uuid": "ad1453690ac2528fdf8271e530b684f7",
        "title": "岁晚书事十首  其三",
        "author": "刘克庄",
        "content": "踏破侬家一径苔，双鱼去换隻鸡回。\n幸然不识聱牙字，省得闲人载酒来。",
        "dynasty": "宋",
        "collection_info": null
    },
    {
        "uuid": "6b7d96a46d3457e8139226c5c6663a2f",
        "title": "岁晚书事十首  其四",
        "author": "刘克庄",
        "content": "书生元不信禨祥，老去无端虑事详。\n白髮社巫云日吉，明朝渫井更苫墙。",
        "dynasty": "宋",
        "collection_info": null
    },
    {
        "uuid": "ab32ef9696951d5d29e82e3f4cdedafe",
        "title": "岁晚书事十首  其五",
        "author": "刘克庄",
        "content": "鬰垒钟馗尚改更，青云变幻几公卿。\n人间止有章泉叟，扑断衡山了一生。",
        "dynasty": "宋",
        "collection_info": null
    },
    {
        "uuid": "c85cce12b0a6d68576d499fdc4134a72",
        "title": "岁晚书事十首  其六",
        "author": "刘克庄",
        "content": "细君炊秫婢缲丝，綵胜酥花总不知。\n窗下老儒衣露肘，挑灯自拣一年诗。",
        "dynasty": "宋",
        "collection_info": null
    },
    {
        "uuid": "7e831b021b9f5e6e55f734d7c2f478da",
        "title": "岁晚书事十首  其七",
        "author": "刘克庄",
        "content": "门冷如冰尽不妨，由来富贵属苍苍。\n谁能却学痴儿女，深夜潜烧祭竈香。",
        "dynasty": "宋",
        "collection_info": null
    },
    {
        "uuid": "989a198608154156db9666886f5e0085",
        "title": "岁晚书事十首  其八",
        "author": "刘克庄",
        "content": "岁晚郊居苦寂寥，日高盐酪去城遥。\n深深榕径苔墙裏，忽有银钗叫卖樵。",
        "dynasty": "宋",
        "collection_info": null
    },
    {
        "uuid": "bd31e0432f08dedd3358979bafb14837",
        "title": "岁晚书事十首  其九",
        "author": "刘克庄",
        "content": "主公晚节治家宽，婢惯奴骄号令难。\n圃在屋边慵种菜，井临砌畔怕浇兰。",
        "dynasty": "宋",
        "collection_info": null
    },
    {
        "uuid": "2f947e425fff3252ff92136527a736e9",
        "title": "岁晚书事十首  其一○",
        "author": "刘克庄",
        "content": "丐客鹑衣立户前，岂知侬自窘残年。\n染人酒媪逋犹缓，且送添丁上学钱。",
        "dynasty": "宋",
        "collection_info": null
    },
    {
        "uuid": "14ac860f40f93e21d82d27398e27356d",
        "title": "元日",
        "author": "刘克庄",
        "content": "元日家童催蚤起，起搔冷髮惜残眠。\n未将柏叶簪新岁，且与梅花叙隔年。\n甥侄拜多身老矣，亲朋来少屋萧然。\n人生智力难求处，惟有称觞阿母前。",
        "dynasty": "宋",
        "collection_info": null
    },
    {
        "uuid": "7bbc658daece0eb97faffe47190802fb",
        "title": "寄题李尚书秀野堂一首",
        "author": "刘克庄",
        "content": "江上归来两鬓丝，倒囊惟剩草堂赀。\n云山有态争呈献，天海无边入指麾。\n怪石远从商舶至，名花多自别州移。\n寄声独乐先生说，世事而今尚可为。",
        "dynasty": "宋",
        "collection_info": null
    },
    {
        "uuid": "f5a414aee4c597db77a289243e8b6f67",
        "title": "又真止堂一首",
        "author": "刘克庄",
        "content": "作堂肯以止为名，出处遥知讲已精。\n纵使胸中横绿野，未应度外置苍生。\n波颓公独能山立，漏尽人方喜夜行。\n千载英雄须冷笑，孔明回首学渊明。",
        "dynasty": "宋",
        "collection_info": null
    },
    {
        "uuid": "0ff1016e0706e611fa865e2ce2d6f42c",
        "title": "晚悟",
        "author": "刘克庄",
        "content": "晚悟才为祟，深居学养生。\n乃知景升子，差胜少游兄。\n绝涧携瓶汲，空山抱耒耕。\n儿孙听苦语，世世勿谈兵。",
        "dynasty": "宋",
        "collection_info": null
    },
    {
        "uuid": "eae52fe8a29378113cbb6b27d357d1c2",
        "title": "书灯",
        "author": "刘克庄",
        "content": "童子糊新就，笼纱碧色深。\n唤回少年梦，照见古人心。\n每对忘甘寝，频挑伴苦吟。\n与君交到老，莫虑弃墙阴。",
        "dynasty": "宋",
        "collection_info": null
    },
    {
        "uuid": "3688a595600953c47497a587f008da67",
        "title": "书感",
        "author": "刘克庄",
        "content": "髧髦驰逐少年场，晚向深山学老庄。\n名以马牛犹不校，嘲为豚犬极何妨。\n性疎熟客来难记，意懒生书读易忘。\n却笑痴人误标榜，贤愚千古共茫茫。",
        "dynasty": "宋",
        "collection_info": null
    },
    {
        "uuid": "d248a8b2400e2afd14be25159d84b452",
        "title": "山茶",
        "author": "刘克庄",
        "content": "青女行霜下晓空，山茶独殿众花丛。\n不知户外千林缟，且看盆中一本红。\n性晚每经寒始拆，色深却爱日微烘。\n人言此树尤难养，暮溉晨浇自课僮。",
        "dynasty": "宋",
        "collection_info": null
    },
    {
        "uuid": "9d0ec4ed9751a91588ee2fdfe6523d39",
        "title": "落梅  其一",
        "author": "刘克庄",
        "content": "一片能教一断肠，可堪平砌更堆墙。\n飘如迁客来过岭，坠似骚人去赴湘。\n乱点莓苔多莫数，偶黏衣袖久犹香。\n东风谬掌花权柄，却忌孤高不主张。",
        "dynasty": "宋",
        "collection_info": null
    },
    {
        "uuid": "39139fc5645a7a8ea9bf350d89aedf58",
        "title": "落梅  其二",
        "author": "刘克庄",
        "content": "昨夜尖风几阵寒，心知尤物久留难。\n枝疎似被金刀剪，片细疑经玉杵残。\n痛叱山童持帚去，苛留野客坐苔看。\n月中徙倚凭空树，也胜吴儿赏牡丹。",
        "dynasty": "宋",
        "collection_info": null
    },
    {
        "uuid": "0f3e01ab046dac457100bdbcc857b157",
        "title": "野性",
        "author": "刘克庄",
        "content": "野性无覊束，人间毁誉轻。\n客言诗惹谤，妻谏酒伤生。\n窗纳邻峯碧，瓢分远涧清。\n近来尤少睡，打坐到钟声。",
        "dynasty": "宋",
        "collection_info": null
    },
    {
        "uuid": "8990e63b3aee635e873f23af5e082886",
        "title": "怀保宁聪老",
        "author": "刘克庄",
        "content": "秣陵一见叹魁梧，每恨斯人不业儒。\n几度剧谈俱抵掌，有时大醉劝留鬚。\n探梅尚忆陪山屐，煨芋何因共地炉。\n我已休官师退院，肯来林下卓庵无。",
        "dynasty": "宋",
        "collection_info": null
    },
    {
        "uuid": "bd0d6a68debf41e71816c533ed569579",
        "title": "哭五一弟先辈二首  其一",
        "author": "刘克庄",
        "content": "未冠辞家出，麻衣不肯迴。\n瘦因身久客，贫为性疎财。\n精力书中去，科名病裏来。\n空传场屋义，留与铺家开。",
        "dynasty": "宋",
        "collection_info": null
    },
    {
        "uuid": "3a68a1af6b4f6b9faa1821d09dded154",
        "title": "哭五一弟先辈二首  其二",
        "author": "刘克庄",
        "content": "自小即相依，天涯影伴飞。\n共灯抄细字，分俸赎寒衣。\n已痛身长诀，犹疑客未归。\n素帏惟幼女，断续哭声稀。",
        "dynasty": "宋",
        "collection_info": null
    },
    {
        "uuid": "0799dccbb5ee675900dd8d76efed651c",
        "title": "腰痛",
        "author": "刘克庄",
        "content": "偶得休文病，行迟卧不安。\n益绵身尚怯，加剂脉犹寒。\n扶出看山易，驱教立雪难。\n边头方募士，自愧已衰残。",
        "dynasty": "宋",
        "collection_info": null
    },
    {
        "uuid": "e904eee437e24a5c65199892dca6b31f",
        "title": "上冢",
        "author": "刘克庄",
        "content": "落梅万点晓泥干，擘纸携家去上山。\n宁与先君游地下，肯随谄子乞墦间。\n墼墙渍雨颓偏易，沙土栽松长极艰。\n毕竟有惭庐墓士，林扉夜只付僧关。",
        "dynasty": "宋",
        "collection_info": null
    },
    {
        "uuid": "26e195e21bf8a6d62a99f379db808af2",
        "title": "平床岭",
        "author": "刘克庄",
        "content": "一动非容易，三年议始成。\n倩人挑旅橐，买纸札山程。\n下岭峯如拜，登崖树若迎。\n暂无尘事汩，便觉长吟情。",
        "dynasty": "宋",
        "collection_info": null
    },
    {
        "uuid": "2cb9401f76d97bf1ef8bfc692820b7d3",
        "title": "溪西",
        "author": "刘克庄",
        "content": "暮止溪西宿，喧呼聒四邻。\n满村无别姓，比屋喜生人。\n解榻勤为黍，烘衣许觅薪。\n客房惟有月，偏照不眠身。",
        "dynasty": "宋",
        "collection_info": null
    },
    {
        "uuid": "a9e17743a0a340bbcc9d8ea770af7839",
        "title": "夹漈草堂",
        "author": "刘克庄",
        "content": "岭绝瀑源穷，曾于此筑宫。\n得知千载上，因住万山中。\n废址苔荒尽，遗书电取空。\n高皇南渡始，却议及招弓。",
        "dynasty": "宋",
        "collection_info": null
    },
    {
        "uuid": "196b4e2ac366f8e47f45b46b5d7fb0d4",
        "title": "祺山院",
        "author": "刘克庄",
        "content": "昔日祺山院，今惟认土丘。\n有僧逃债去，无主施钱修。\n野叟樵难禁，岩僊弈未休。\n何须悲幻境，佛比作浮沤。",
        "dynasty": "宋",
        "collection_info": null
    },
    {
        "uuid": "65a0e9a0f717733db67b529140a61d82",
        "title": "西林寺",
        "author": "刘克庄",
        "content": "将谓如庐阜，因迂数里行。\n问俱无古迹，来等慕虚名。\n借榻眠难熟，逢碑眼暂明。\n残僧逃似鼠，难结社中盟。",
        "dynasty": "宋",
        "collection_info": null
    },
    {
        "uuid": "2b36ebae331bc3910fdf9a902488f1ab",
        "title": "兴化县",
        "author": "刘克庄",
        "content": "绕县百千峯，初疑路不通。\n居民犹太古，令尹似春风。\n筝远呼难至，杯寒吸易空。\n却从归路望，飞榭半天中。",
        "dynasty": "宋",
        "collection_info": null
    },
    {
        "uuid": "fa0137296774c7c5ce43e2b20a0a801a",
        "title": "麦斜",
        "author": "刘克庄",
        "content": "谚比武夷君，来游称所闻。\n岩开花似染，洞出气如云。\n屋老残诗在，崖枯小篆焚。\n只疑龛室内，犹有艾轩文。",
        "dynasty": "宋",
        "collection_info": null
    },
    {
        "uuid": "2dc7abdfb344c9b1c4546064210566c8",
        "title": "鲤湖",
        "author": "刘克庄",
        "content": "凡是龙居处，皆难敌此泉。\n下穷源至海，上有穴通天。\n小派犹成瀑，低峯亦起烟。\n莫疑乘鲤事，能住即能僊。",
        "dynasty": "宋",
        "collection_info": null
    },
    {
        "uuid": "59a50e95f9fe07d7a8ea46c9a0c2952b",
        "title": "蔡溪岩",
        "author": "刘克庄",
        "content": "爱瀑恋苔矶，难招出翠微。\n死因岩作墓，生以石为扉。\n已叹逃名是，犹嫌学佛非。\n后来无此士，不但鹤书稀。",
        "dynasty": "宋",
        "collection_info": null
    },
    {
        "uuid": "95458542c1c2bbc5a780717aae5e903c",
        "title": "九座山",
        "author": "刘克庄",
        "content": "化尽开山物，惟存窣堵坡。\n俗传潭出雨，僧说火因魔。\n旧给唐绫暗，新镌蔡字讹。\n岩前观蟒石，尤觉可疑多。",
        "dynasty": "宋",
        "collection_info": null
    },
    {
        "uuid": "024d7bc41a48152cb3c511ce1f6b58b1",
        "title": "香山寺",
        "author": "刘克庄",
        "content": "佛废何关儒者事，要知开创亦辛勤。\n居人公拆纯椤柱，巨室深藏旧记文。\n钟已毁楼移出寺，石犹镌字徙为坟。\n吾诗句句通阴骘，安得檀那子细闻。",
        "dynasty": "宋",
        "collection_info": null
    },
    {
        "uuid": "797be1ca25da7b03aa56fd0bcaec85b9",
        "title": "仙游县",
        "author": "刘克庄",
        "content": "不见层岗与复岩，眼中夷旷似江南。\n烟收绿野连青嶂，树阙朱桥映碧潭。\n丞相无家曾住寺，聘君有字尚留庵。\n荒山数亩如堪买，径欲诛茆老一龛。",
        "dynasty": "宋",
        "collection_info": null
    },
    {
        "uuid": "b21a1b80518e60595009cd22b6a1eef0",
        "title": "观溪西子弟降僊",
        "author": "刘克庄",
        "content": "似有物凭箕，傍观竞卜疑。\n曾从师授易，肯问鬼求诗。\n岩穴虽高枕，干坤尚弈碁。\n老儒心下事，未必紫姑知。",
        "dynasty": "宋",
        "collection_info": null
    },
    {
        "uuid": "e401903ff82b24be1183dda8f7597d39",
        "title": "自昔",
        "author": "刘克庄",
        "content": "自昔英豪忌苟同，此身易尽学难穷。\n习为联绝真唐体，讲到玄虚有晋风。\n螘子尽云参妙喜，乞儿自许识荆公。\n安知斯世无颜闵，到死浮沉里巷中。",
        "dynasty": "宋",
        "collection_info": null
    },
    {
        "uuid": "73503cf01bc3ff651befde611b642ce1",
        "title": "耕仕一首",
        "author": "刘克庄",
        "content": "耕不逢年仕背时，萧然井臼掩茅茨。\n贫求生墓为谋早，病学还丹见事迟。\n马上功名成画餠，林间身世似持棋。\n未应对客呈饥面，尚有荒园可种葵。",
        "dynasty": "宋",
        "collection_info": null
    },
    {
        "uuid": "99f41cf1b1a9864f7be819385e4262af",
        "title": "真母吴氏挽词二首  其一",
        "author": "刘克庄",
        "content": "系出自华宗，来嫔隠约中。\n贫能安苦节，贵愈积阴功。\n立志如欧母，生儿似富公。\n如闻新窆处，神告在溪东。",
        "dynasty": "宋",
        "collection_info": null
    },
    {
        "uuid": "d9d3d685327af82c830818e85f502af1",
        "title": "真母吴氏挽词二首  其二",
        "author": "刘克庄",
        "content": "族昔多名壻，今观子更奇。\n他年槐树谶，早岁柏舟诗。\n割股延姑寿，抽簪活众饥。\n事皆堪入史，何必墓傍碑。",
        "dynasty": "宋",
        "collection_info": null
    },
    {
        "uuid": "c6983bd6786d8745c83470a7fd60a3c5",
        "title": "兰",
        "author": "刘克庄",
        "content": "深林不语抱幽贞，頼有微风递远馨。\n开处何妨依藓砌，折来未肯恋金瓶。\n孤高可挹供诗卷，素淡堪移入卧屏。\n莫笑门无佳子弟，数枝濯濯映阶庭。",
        "dynasty": "宋",
        "collection_info": null
    },
    {
        "uuid": "840cb417b27f9058b1b61d4bab486e1b",
        "title": "感昔二首  其一",
        "author": "刘克庄",
        "content": "谈攻说守漫多端，谁把先朝事细看。\n弃夏西陲忘险要，失燕北面受风寒。\n傍无公议扶种李，中有流言沮范韩。\n寄语深衣挥麈者，身经目击始知难。",
        "dynasty": "宋",
        "collection_info": null
    },
    {
        "uuid": "1a6a8c701a99a0cce7b4bf5fdf0704c5",
        "title": "感昔二首  其二",
        "author": "刘克庄",
        "content": "先皇立国用文儒，奇士多为礼法拘。\n澶水归来边奏少，熙河捷外战功无。\n生前上亦知强至，死后人方诔尹洙。\n蝼蚁小臣孤愤意，夜窗和泪看舆图。",
        "dynasty": "宋",
        "collection_info": null
    },
    {
        "uuid": "a294e0c25596708bda2301a8a8bfab5a",
        "title": "山丹",
        "author": "刘克庄",
        "content": "偶然避雨过民舍，一本山丹恰盛开。\n种久树身樛似盖，浇频花面大如杯。\n怪疑朱草非时出，惊问红云甚处来。\n可惜书生无事力，千金移入画栏栽。",
        "dynasty": "宋",
        "collection_info": null
    },
    {
        "uuid": "58c12be56a098c814e1494c7a81ea7b7",
        "title": "燕二首  其一",
        "author": "刘克庄",
        "content": "曾客乌衣看落花，春风吹影傍天涯。\n茅檐亦有安巢地，何必王家与谢家。",
        "dynasty": "宋",
        "collection_info": null
    },
    {
        "uuid": "138bbeae51f1cda3e1112d23bd6b91ee",
        "title": "燕二首  其二",
        "author": "刘克庄",
        "content": "野老柴门日日开，且无栏槛碍飞迴。\n劝君莫入珠帘去，羯鼓如雷打出来。",
        "dynasty": "宋",
        "collection_info": null
    },
    {
        "uuid": "45ad2b9c378eccba97ab911576b0c1ce",
        "title": "过永福精舍有怀仲白二首  其一",
        "author": "刘克庄",
        "content": "求福招提小步廊，忆携诗卷共追凉。\n年来行处常迂路，纔近君家即断肠。",
        "dynasty": "宋",
        "collection_info": null
    },
    {
        "uuid": "7f8c5e7c2c15ac608fa38bfb2ded1d1a",
        "title": "过永福精舍有怀仲白二首  其二",
        "author": "刘克庄",
        "content": "一树梅花掩旧居，主人僊去客来疎。\n白头留得吟诗友，每见郎君勉读书。",
        "dynasty": "宋",
        "collection_info": null
    },
    {
        "uuid": "96ea9c718afe56fc115d2b3eb74bb773",
        "title": "咏史二首  其一",
        "author": "刘克庄",
        "content": "虏入中原力不支，洛阳名胜浪相推。\n可怜挥麈人如璧，半夜排墙尚未知。",
        "dynasty": "宋",
        "collection_info": null
    },
    {
        "uuid": "dfa4b53518c45d21e681ba2456352114",
        "title": "咏史二首  其二",
        "author": "刘克庄",
        "content": "保惜金瓯未必非，台城至竟亦灰飞。\n隠侯老任梁朝事，却为闲情减带围。",
        "dynasty": "宋",
        "collection_info": null
    },
    {
        "uuid": "58943bf83ee8ecb91c8e3753b777ef76",
        "title": "韩曾一首",
        "author": "刘克庄",
        "content": "道散斯文体尚浮，韩曾力与化工侔。\n山瞻泰华岩岩耸，河出昆崙混混流。\n长庆从官销不得，熙宁丞相挽难留。\n沧州奏疏潮州表，犹被人拈作话头。",
        "dynasty": "宋",
        "collection_info": null
    },
    {
        "uuid": "b84df51722a9a44f9e49d558946522bc",
        "title": "春旱四首  其一",
        "author": "刘克庄",
        "content": "一春闵雨动龙颜，晓殿权停贺雪班。\n林下散人看邸报，也疎把酒废游山。",
        "dynasty": "宋",
        "collection_info": null
    },
    {
        "uuid": "e040f035f38e162bde0a18c5c097e225",
        "title": "春旱四首  其二",
        "author": "刘克庄",
        "content": "去冬玉塞静无埃，春雪虽迟亦压灾。\n大士送归天竺去，相公宣入浙江来。",
        "dynasty": "宋",
        "collection_info": null
    },
    {
        "uuid": "7338e7770eb623fea787da92d8de4822",
        "title": "春旱四首  其三",
        "author": "刘克庄",
        "content": "屋山无笋圃无蔬，釜冷樽空客至疎。\n说与厨人稀作粥，老夫留腹要盛书。",
        "dynasty": "宋",
        "collection_info": null
    },
    {
        "uuid": "a84177b9211ba7bd2de71304dbe8b3f0",
        "title": "春旱四首  其四",
        "author": "刘克庄",
        "content": "清明未雨下秧难，小麦低低似剪残。\n穷巷萧然惟饮水，家童忽报井源干。",
        "dynasty": "宋",
        "collection_info": null
    },
    {
        "uuid": "c465daaec1abdb55c9cf55f9987cd5cf",
        "title": "黄天谷赠诗次韵二首  其一",
        "author": "刘克庄",
        "content": "浪迹徧齐州，曾从剑侠游。\n尚嫌秦政臭，肯要郅支头。\n客礼朝三殿，儿嬉弄五侯。\n吾犹看不破，何况道家流。",
        "dynasty": "宋",
        "collection_info": null
    },
    {
        "uuid": "8c42dc929c898d20b5e3a05fa42bb197",
        "title": "黄天谷赠诗次韵二首  其二",
        "author": "刘克庄",
        "content": "世无仙则已，有必属斯人。\n丹熟将分友，云游每念亲。\n小窗时读易，静室夜修真。\n符篆皆余事，题诗亦出尘。",
        "dynasty": "宋",
        "collection_info": null
    },
    {
        "uuid": "3f6f567874658a5cf49443ccb7781dfb",
        "title": "得曾景建书一首",
        "author": "刘克庄",
        "content": "闻君别后买倾城，酒戒中年亦放行。\n远使忽来知病起，近书全未说丹成。\n莫嫌身去依刘表，曾有人甘杀祢衡。\n何日断原荒涧畔，一间茅屋对寒檠。",
        "dynasty": "宋",
        "collection_info": null
    },
    {
        "uuid": "e746e9dbacf126798861618d8928402f",
        "title": "示儿",
        "author": "刘克庄",
        "content": "瓜芋村边一亩宫，闭门不復问穷通。\n生羞奏技伶人裏，死怕标名狎客中。\n讲学有谁明太极，吟诗无路和熏风。\n身今老矣空追悔，但祝吾儿勿似翁。",
        "dynasty": "宋",
        "collection_info": null
    },
    {
        "uuid": "ad682155936173ea8a41386eb113a36c",
        "title": "撷阳塘",
        "author": "刘克庄",
        "content": "塘水年时似练湖，春来亦已化平芜。\n农官久废存遗址，樵子公行作坦途。\n苇折鹭藏身不得，萍干鱼以沫相濡。\n桔槔伊轧声如泣，借问龙公睡稳无。",
        "dynasty": "宋",
        "collection_info": null
    },
    {
        "uuid": "d5f3cbb02db61964d44f0c29a3a2a9e7",
        "title": "春日二首  其一",
        "author": "刘克庄",
        "content": "睡起无人小院空，南华一卷磬声中。\n鼻端老去齐香臭，分别柑花是晚风。",
        "dynasty": "宋",
        "collection_info": null
    },
    {
        "uuid": "00eae1ce82ada7733cc8e1091071c535",
        "title": "春日二首  其二",
        "author": "刘克庄",
        "content": "隙地新鉏一径通，野中手自植芳丛。\n生来不惯游金谷，屋角花开也自红。",
        "dynasty": "宋",
        "collection_info": null
    },
    {
        "uuid": "d396e9f26aa71a337241f7062687dc24",
        "title": "忆毛易甫薛子舒",
        "author": "刘克庄",
        "content": "昔在江东会集时，二君独许话心期。\n春风萧寺同登塔，落日荒台共读碑。\n百吏染毫供草檄，万花围席看题诗。\n那知数尺无情土，别后双埋玉树枝。",
        "dynasty": "宋",
        "collection_info": null
    },
    {
        "uuid": "c443bb6ae8a192b37e6bb80cc875ee10",
        "title": "有感",
        "author": "刘克庄",
        "content": "残羯如蜂暂寄窠，十年南北问干戈。\n穹庐昔少曾居汴，莫府今犹未过河。\n越石不生谁可将，奉春再出亦难和。\n忧时元是诗人职，莫怪吟中感慨多。",
        "dynasty": "宋",
        "collection_info": null
    },
    {
        "uuid": "21ecd5972d8859e2aa4bdf26c2bad95d",
        "title": "哭赵紫芝",
        "author": "刘克庄",
        "content": "夺到斯人处，词林亦可悲。\n世间空有字，天下便无诗。\n尽出香分妓，惟留砚付儿。\n伤心湖上冢，谁葬復谁碑。",
        "dynasty": "宋",
        "collection_info": null
    },
    {
        "uuid": "e65b02118a3a8a72e6e3cc502fece642",
        "title": "哭周晋仙",
        "author": "刘克庄",
        "content": "君在诗人裏，功夫用最深。\n古如神禹铸，清似鬼仙吟。\n死定无高冢，生惟有破衾。\n长安酒楼上，犹记昔相寻。",
        "dynasty": "宋",
        "collection_info": null
    },
    {
        "uuid": "e97d66744fdd13f19a940763c42f91de",
        "title": "中𡼢先茔",
        "author": "刘克庄",
        "content": "昔遇重华席屡前，因排贵近去翩然。\n叩墀袖有驰毬疏，易箦囊无沐椁钱。\n当日传家惟谏草，至今赡族頼祠田。\n原头宰木苍如此，纔见山庵葺数椽。",
        "dynasty": "宋",
        "collection_info": null
    },
    {
        "uuid": "2c33d0cd3a0109d020dfc3175308658a",
        "title": "被酒",
        "author": "刘克庄",
        "content": "酒户当年颇着声，可堪病起困飞觥。\n醉呼褚令为伧父，狂唤桓公作老兵。\n旧有峥嵘皆铲去，新无垒块可浇平。\n投床懒取骚经看，只嗅梨花解宿酲。",
        "dynasty": "宋",
        "collection_info": null
    },
    {
        "uuid": "8c557325bd8af2a2dc3a7520435050d2",
        "title": "小园即事二首  其一",
        "author": "刘克庄",
        "content": "何处瑶姬款户来，蔷薇花下暂裴徊。\n分明粉蝶通消息，未有人知一朵开。",
        "dynasty": "宋",
        "collection_info": null
    },
    {
        "uuid": "bea35e08fc62aeb5fd7f84a546041722",
        "title": "小园即事二首  其二",
        "author": "刘克庄",
        "content": "因听箫声一念差，碧云遮断阿环家。\n春来无遣闲愁处，玉面纱巾出看花。",
        "dynasty": "宋",
        "collection_info": null
    },
    {
        "uuid": "ac41c09469a52b93f4ab9790d0469f6f",
        "title": "梦丰宅之二首  其一",
        "author": "刘克庄",
        "content": "一别茫茫隔九京，梦中慷慨语如生。\n老犹奋笔排和议，病尚登陴募捄兵。\n天夺伟人关气数，时无好汉共功名。\n残胡仍在王师老，宝剑虽埋愤未平。",
        "dynasty": "宋",
        "collection_info": null
    },
    {
        "uuid": "06d977c28d0377b0433e4e518fa886cf",
        "title": "梦丰宅之二首  其二",
        "author": "刘克庄",
        "content": "斯人古少况于今，每恨诸贤识未深。\n朝给赙钱方掩骨，家无余帛可为衾。\n向来夫子真知己，近世门生喜负心。\n惟有天涯华髮掾，独挥衰涕望山阴。",
        "dynasty": "宋",
        "collection_info": null
    },
    {
        "uuid": "dfe1832dc1ae1a1cc9929c65d2072633",
        "title": "汉儒二首  其一",
        "author": "刘克庄",
        "content": "执㦸浮沉亦未迂，无端着颂美新都。\n白头所得能多少，枉被人书莽大夫。",
        "dynasty": "宋",
        "collection_info": null
    },
    {
        "uuid": "4103d129889f1aac46ddf6873057f0fc",
        "title": "汉儒二首  其二",
        "author": "刘克庄",
        "content": "卖赋长安偶遇知，后车归载远山眉。\n可怜犬子真穷相，不见刘郎过沛时。",
        "dynasty": "宋",
        "collection_info": null
    },
    {
        "uuid": "10a5319c131705b414b444e4db312d31",
        "title": "暮春",
        "author": "刘克庄",
        "content": "燕子来时春事空，杖藜来往绿阴中。\n静怜朱槿无根蔕，开落惟销一阵风。",
        "dynasty": "宋",
        "collection_info": null
    },
    {
        "uuid": "7e4bcd4a3884dd2c6fa7fbb345fd2c8a",
        "title": "哭吴杞",
        "author": "刘克庄",
        "content": "七十未升舍，目深双鬓残。\n病中依佛寺，死处近严滩。\n俗薄挥金少，家贫返骨难。\n遗言令火葬，闻者鼻皆酸。",
        "dynasty": "宋",
        "collection_info": null
    },
    {
        "uuid": "bd40ecbd01d2e7824b1a84068e5ec9bf",
        "title": "橘花",
        "author": "刘克庄",
        "content": "一种灵根有异芬，初开尤胜结丹蕡。\n白于薝卜林中见，清似旃檀国裏闻。\n淡月珠胎明璀粲，微风玉屑撼缤纷。\n平生荀令熏衣癖，露坐花间至夜分。",
        "dynasty": "宋",
        "collection_info": null
    },
    {
        "uuid": "bc6da60f6adb4135280ed0e8efc8d1c6",
        "title": "蔷薇花",
        "author": "刘克庄",
        "content": "浥露含风匝树开，呼童浄扫架边苔。\n湘红染就高张起，蜀锦机成乍剪来。\n公子但贪桃夹道，贵人自爱药翻阶。\n宁知野老茅茨下，亦有繁英送一杯。",
        "dynasty": "宋",
        "collection_info": null
    },
    {
        "uuid": "3f220c1dcc50690755d0b736e90feb79",
        "title": "答郑闽清",
        "author": "刘克庄",
        "content": "多着襦裙少裹巾，形容苍槁意清真。\n旧时论语都忘记，难做深衣社裏人。",
        "dynasty": "宋",
        "collection_info": null
    },
    {
        "uuid": "4eccfe3101491b8c8c5359a5378302a8",
        "title": "前辈",
        "author": "刘克庄",
        "content": "前辈日以远，斯文吁可悲。\n古人皆尚友，近世例无师。\n晚节初寮集，中年务观诗。\n虽云南渡体，俗子未容窥。",
        "dynasty": "宋",
        "collection_info": null
    },
    {
        "uuid": "aab073abf4a6f5642c9678f412cb2650",
        "title": "铁塔院",
        "author": "刘克庄",
        "content": "铁塔荒凉院，年深失主名。\n昔游基已废，今至屋皆成。\n人出私钱施，僧凭愿力营。\n如何榆塞上，却有未包城。",
        "dynasty": "宋",
        "collection_info": null
    },
    {
        "uuid": "ce12f74cd0b4b4e800d38f4db2882454",
        "title": "柬方寺丞病足",
        "author": "刘克庄",
        "content": "西北名山未徧经，讵宜倚杖立竛竮。\n脉通气数医难晓，病在皮肤药易灵。\n昔走战场常纵靶，今居内屋更施屏。\n平生受用嵇康论，欲献公为座右铭。",
        "dynasty": "宋",
        "collection_info": null
    },
    {
        "uuid": "3292f404b88d1b7e2529b6d7320a7186",
        "title": "赠徐相师",
        "author": "刘克庄",
        "content": "许负遗书果是非，子凭何处说精微。\n使君岂必如椰大，丞相元来要瓠肥。\n袖阔日常笼短刺，肩寒春未换单衣。\n半头布袋挑诗卷，也道游方卖术归。",
        "dynasty": "宋",
        "collection_info": null
    },
    {
        "uuid": "4be71faa68c74136f23306a6ac36ae32",
        "title": "送孙梦宫",
        "author": "刘克庄",
        "content": "大帝开江左，无锥与远孙。\n自言埋战地，也胜活侯门。\n短褐边风紧，孤舟海浪翻。\n知他三尺剑，携去报谁恩。",
        "dynasty": "宋",
        "collection_info": null
    },
    {
        "uuid": "34ea9adfa42bc7de91d0540815e529e5",
        "title": "寄何立可提刑",
        "author": "刘克庄",
        "content": "故人握节守齐安，闻说边头事愈难。\n赤手募丁修险隘，白头擐甲御风寒。\n半腰城甫包围毕，一把兵皆点摘残。\n收得去年书在架，忆君灯下展来看。",
        "dynasty": "宋",
        "collection_info": null
    },
    {
        "uuid": "15639175001476d16387a07418621390",
        "title": "和曾史君喜雨",
        "author": "刘克庄",
        "content": "雄乌忽变作雌霓，太守为坛水畔祠。\n多谢龙公来挹彼，寄声风伯莫吹之。\n麦残黑穟差伤晚，秧出青鍼未过期。\n想见铃斋闻点滴，银鈎满纸又成诗。",
        "dynasty": "宋",
        "collection_info": null
    },
    {
        "uuid": "96ed97c6d5336955e736226c65cbf5ca",
        "title": "送饶司理端学",
        "author": "刘克庄",
        "content": "一郡夸饶掾，才名果不虚。\n忽闻归去勇，极恨往还疎。\n囚戴公平德，奴担性理书。\n京华逢友旧，为说闭门居。",
        "dynasty": "宋",
        "collection_info": null
    },
    {
        "uuid": "92f481cd29ddd73a53417d06b99f9b93",
        "title": "赠防江卒六首  其一",
        "author": "刘克庄",
        "content": "陌上行人甲在身，营中少妇泪痕新。\n边城柳色连天碧，何必家山始有春。",
        "dynasty": "宋",
        "collection_info": null
    },
    {
        "uuid": "c3d9c2d6e4cade884ffc46d01d3f898c",
        "title": "赠防江卒六首  其二",
        "author": "刘克庄",
        "content": "壮士如驹出渥洼，死眠牖下等虫沙。\n老儒细为儿郎说，名将皆因战起家。",
        "dynasty": "宋",
        "collection_info": null
    },
    {
        "uuid": "254c8b5a59ecb822d2176bb7a1d71632",
        "title": "赠防江卒六首  其三",
        "author": "刘克庄",
        "content": "昨者邳徐表奏通，圣朝除吏遍山东。\n新来调卒防秋浦，又与山东报不同。",
        "dynasty": "宋",
        "collection_info": null
    },
    {
        "uuid": "be5c9ec7309cd27c0713070ffb55c618",
        "title": "赠防江卒六首  其四",
        "author": "刘克庄",
        "content": "身属嫖姚性命轻，君看一蚁尚贪生。\n无因唤取谈兵者，来向桥边听哭声。",
        "dynasty": "宋",
        "collection_info": null
    },
    {
        "uuid": "e2b3ca449defb5c4e6cf606cc78e1793",
        "title": "赠防江卒六首  其五",
        "author": "刘克庄",
        "content": "战地春来血尚流，残烽缺堠满淮头。\n明时颇牧居深禁，若见关山也自愁。",
        "dynasty": "宋",
        "collection_info": null
    },
    {
        "uuid": "39f7e01a18fbf9b0293ebc9f623258dc",
        "title": "赠防江卒六首  其六",
        "author": "刘克庄",
        "content": "一炬曹瞒仅脱身，谢郎棋畔走苻秦。\n年年拈起防江字，地下诸贤会笑人。",
        "dynasty": "宋",
        "collection_info": null
    },
    {
        "uuid": "c3b7b4143b68bf7183818902910b14dc",
        "title": "哭黄直卿寺丞二首  其一",
        "author": "刘克庄",
        "content": "久在文公几杖旁，暮年所得最精详。\n贫甘香火辞符竹，病整衣冠坐箦床。\n壮士军中悲亮死，先师地下惜回亡。\n法云破寺三间屋，却有门人远赴丧。",
        "dynasty": "宋",
        "collection_info": null
    },
    {
        "uuid": "6ce5226396ebe4f9a070b0da6c29032d",
        "title": "哭黄直卿寺丞二首  其二",
        "author": "刘克庄",
        "content": "当年出塞共临戎，箭满行营戍火红。\n督府凯旋先请去，坚城筑就独无功。\n身谋彼此皆迂阔，国事中间偶异同。\n莫怪些词含哽噎，在时曾赏小诗工。",
        "dynasty": "宋",
        "collection_info": null
    },
    {
        "uuid": "f571de5e0e60450c4827043b23e7ad4f",
        "title": "不寐",
        "author": "刘克庄",
        "content": "万户千门尽拥衾，据梧展转看横参。\n不知身已成衰证，枉被人疑是苦吟。\n周汉前书盲记忆，干坤外事彊思寻。\n华山老子差堪语，安得呼来论此心。",
        "dynasty": "宋",
        "collection_info": null
    },
    {
        "uuid": "8ad4336cbacb1f113cf1921da367b9eb",
        "title": "寄夔漕王中甫",
        "author": "刘克庄",
        "content": "旧岁书犹至汉阳，新年梦已隔瞿唐。\n西人久苦供军费，南士专营出峡装。\n尘暗三边途尚梗，身游万里鬓应苍。\n蜀山闻说多僊者，试为余求辟谷方。",
        "dynasty": "宋",
        "collection_info": null
    },
    {
        "uuid": "8cb0d40c6d64e8f95a797ef4be4176e3",
        "title": "送章通判",
        "author": "刘克庄",
        "content": "半刺已官尊，常时读鲁论。\n身居恭叔里，心在晦翁门。\n贫士来遮路，诗人送出村。\n君能齐得丧，何必恋华轩。",
        "dynasty": "宋",
        "collection_info": null
    },
    {
        "uuid": "106a418b0f628ca8dc33e3e76643f748",
        "title": "旱莲",
        "author": "刘克庄",
        "content": "晴久方池可跣行，萍枯惟有草纵横。\n朱葩未见丛丛拆，绿柄纔看寸寸生。\n悴若放臣临楚泽，厄于学士蹈秦坑。\n输他杭越花如锦，画舫名姝夜按笙。",
        "dynasty": "宋",
        "collection_info": null
    },
    {
        "uuid": "eda04570b31c504f5bdf10043dd53fe4",
        "title": "辞桂帅辟书作",
        "author": "刘克庄",
        "content": "一昨闻公莫府开，梦魂频绕岭头梅。\n久抛鞾袴辞军去，忽有弓旌扣户来。\n茅舍相过争借问，荷衣欲出却徘徊。\n旧时檄笔今焚弃，孤负黄金百尺台。",
        "dynasty": "宋",
        "collection_info": null
    },
    {
        "uuid": "e01b8b2a9308be8f0cf1e8fbca446b27",
        "title": "闻何立可李茂钦讣二首  其一",
        "author": "刘克庄",
        "content": "初闻边报暗吞声，想见登谯与虏争。\n世俗今犹疑许远，君王元未识真卿。\n伤心百口同临穴，极目孤城绝捄兵。\n多少虎臣提将印，谁知战死是书生。",
        "dynasty": "宋",
        "collection_info": null
    },
    {
        "uuid": "1d12d6a07f8f07342f03f2ed7ca638ae",
        "title": "闻何立可李茂钦讣二首  其二",
        "author": "刘克庄",
        "content": "何老长身李白鬚，传闻死尚握州符。\n战场便合营双庙，太学今方出二儒。\n史馆何人征逸事，羽林无日访遗孤。\n病夫畴昔曾同幕，西望关山涕自濡。",
        "dynasty": "宋",
        "collection_info": null
    },
    {
        "uuid": "73a8bfd281ea4310ef04832062f1f1a1",
        "title": "夏旱",
        "author": "刘克庄",
        "content": "满望梅天雨，谁知日转骄。\n畦蔬新住摘，盆树久停浇。\n米贵粮囷尽，泉干汲路遥。\n未遑忧世事，灾已到颜瓢。",
        "dynasty": "宋",
        "collection_info": null
    },
    {
        "uuid": "65b14ae9e197b9b7a7aa67b2730e3898",
        "title": "忆藕",
        "author": "刘克庄",
        "content": "昔过临平召伯时，小舟就买藕尤奇。\n如拈玉麈凉双手，似泻金茎嚥上池。\n好事染红无意绪，痴人蒸熟减风姿。\n炎州地狭陂塘少，渴死相如欠药医。",
        "dynasty": "宋",
        "collection_info": null
    },
    {
        "uuid": "4b632e20fdee1ce25aa7418ade7a28a5",
        "title": "夜饮方湖",
        "author": "刘克庄",
        "content": "贪听月下小丛歌，掷去金蕉吸碧荷。\n四面凉如浮震泽，五更渴欲挽斜河。\n古称贤达谁存者，今不懽娱柰老何。\n长笑岘山空感慨，羊公湛辈两消磨。",
        "dynasty": "宋",
        "collection_info": null
    },
    {
        "uuid": "12c838c995635e2d331c2d32fbd71fbc",
        "title": "哀江帅张常二首  其一",
        "author": "刘克庄",
        "content": "关破垒犹坚，伤心援不前。\n生居诸将下，死在众人先。\n愤极拳双握，创多体少全。\n岂无人策应，拥纛坐江边。",
        "dynasty": "宋",
        "collection_info": null
    },
    {
        "uuid": "5dc71d9f49dc18ebbc1194d3992a24f6",
        "title": "哀江帅张常二首  其二",
        "author": "刘克庄",
        "content": "昔我居戎幕，为侯论战勋。\n斋旄俄烜赫，书札尚殷勤。\n国难忠方见，天高事未闻。\n九江残部曲，暗哭故将军。",
        "dynasty": "宋",
        "collection_info": null
    },
    {
        "uuid": "167cea41810b7b32328d43301558bf49",
        "title": "瀑上值雨",
        "author": "刘克庄",
        "content": "绝顶岚烟合，危亭略见檐。\n不知山雨过，但觉瀑流添。\n悲壮张瑶瑟，迷蒙展画缣。\n野人双草屦，来往任泥霑。",
        "dynasty": "宋",
        "collection_info": null
    },
    {
        "uuid": "4d16bdee5c4f8bc097e36d3a326f0210",
        "title": "懒",
        "author": "刘克庄",
        "content": "病入中年百事阑，颓然一榻倦衣冠。\n客方接话俄辞起，书未终编已辍看。\n架坏尽教花卧藓，砌荒亦任草侵兰。\n力求香火非无意，疎散明知涉事难。",
        "dynasty": "宋",
        "collection_info": null
    },
    {
        "uuid": "7b156302179b54151dfdb536bc24f51e",
        "title": "送沈僴",
        "author": "刘克庄",
        "content": "建学多通显，何为尚布衣。\n不闻行聘久，始悟设科非。\n落日君寻店，深山我掩扉。\n几时残烛下，重听讲精微。",
        "dynasty": "宋",
        "collection_info": null
    },
    {
        "uuid": "ff4f976f6280642dfb5898eaf0f048e3",
        "title": "紫薇花",
        "author": "刘克庄",
        "content": "风标雅合对词臣，映砚窥窗伴演纶。\n忽发一枝深谷裏，似知茅屋有诗人。",
        "dynasty": "宋",
        "collection_info": null
    },
    {
        "uuid": "d2443b8a37ed8083a0417cf6df9885fc",
        "title": "书第二考",
        "author": "刘克庄",
        "content": "遥领丛祠又一年，何功月请水衡钱。\n江南塞北虽无分，林下山间尚有缘。\n兵去未妨行酒令，印收不碍掌诗权。\n祇嫌海峤登临少，梦绕朱陵紫盖边。",
        "dynasty": "宋",
        "collection_info": null
    },
    {
        "uuid": "b19064a4be0cfc9fcbb98095b6ab9dd3",
        "title": "送郑君瑞知闽清",
        "author": "刘克庄",
        "content": "兹邑犹淳古，君行作长官。\n假令三尺密，终有一分宽。\n栗里归差易，桐乡爱极难。\n千峯青绕郭，暇日想凭栏。",
        "dynasty": "宋",
        "collection_info": null
    },
    {
        "uuid": "2e40610dbf8295c389861933fbbcb4cf",
        "title": "猫捕燕",
        "author": "刘克庄",
        "content": "文采如彪胆智非，画堂巧伺燕雏微。\n梁空宾客来俱讶，巢破雌雄去不归。\n鶑闭深笼防鸷性，蝶飞高树远危机。\n主人寘在花墩上，饱卧徐行自养威。",
        "dynasty": "宋",
        "collection_info": null
    },
    {
        "uuid": "dec84e3c852580a780b87f57ca67f327",
        "title": "次方寺丞方湖韵",
        "author": "刘克庄",
        "content": "晚来吉语到茅椽，太华诗翁约泛莲。\n况有邹枚同预讌，可能李郭独如仙。\n帝犹给我还山俸，天不需人买月钱。\n挥手闯门冠盖客，急归勿搅瓮间眠。",
        "dynasty": "宋",
        "collection_info": null
    },
    {
        "uuid": "e8b7251b0ef77b7d31b72304f643266a",
        "title": "邻家孔雀",
        "author": "刘克庄",
        "content": "初来毛羽锦青葱，今与家鸡饮啄同。\n童子有时偷剪翅，主人常日少开笼。\n峤南岁月幽囚裏，陇右山川梦寐中。\n因笑世间真贋错，绣身翻得上屏风。",
        "dynasty": "宋",
        "collection_info": null
    },
    {
        "uuid": "68157591dc81ec493a42b69645aee673",
        "title": "答傅监仓",
        "author": "刘克庄",
        "content": "少豪颇似括谈兵，老去方惭理未明。\n窗下残书千遍读，卷中一字几回更。\n捻髭人尽嗤吾拙，歃血谁当豫此盟。\n肯啖菜根抄脱粟，许君十载共经营。",
        "dynasty": "宋",
        "collection_info": null
    },
    {
        "uuid": "e1b82d4135764ae5da8235bfb89c2f71",
        "title": "蟾蜍砚滴",
        "author": "刘克庄",
        "content": "铸出爬沙状，儿童竞抚摩。\n背如千岁者，腹柰一轮何。\n器较瓶罂小，功于几砚多。\n所盛涓滴水，后世頼余波。",
        "dynasty": "宋",
        "collection_info": null
    },
    {
        "uuid": "4a1e3fad720dea170df24e405ef0d6b0",
        "title": "读崇宁后长编二首  其一",
        "author": "刘克庄",
        "content": "自入崇宁政已荒，由来治忽繫毫芒。\n初为御笔行中旨，渐取兵权付左珰。\n玉带解来攽贵倖，珠袍脱下赐降羌。\n诸公日侍钧天讌，不道流人死瘴乡。",
        "dynasty": "宋",
        "collection_info": null
    },
    {
        "uuid": "8e1a71ef0849f61eb7069a10c26fcb01",
        "title": "读崇宁后长编二首  其二",
        "author": "刘克庄",
        "content": "陈迹分明断简中，纔看卷首可占终。\n兵来尚恐妨恭谢，事去徒知悔夹攻。\n丞相自言芝产第，太师频奏鹤翔空。\n如何直到宣和季，始忆元城与了翁。",
        "dynasty": "宋",
        "collection_info": null
    },
    {
        "uuid": "742adef3f5d51e643348a04239493c42",
        "title": "午窗",
        "author": "刘克庄",
        "content": "恩赋支离粟一囊，午窗卧看世人忙。\n东家学究穷于我，六月褒衣上讲堂。",
        "dynasty": "宋",
        "collection_info": null
    },
    {
        "uuid": "cb38c4195eba6670d5f7594f57e8e2e0",
        "title": "书感",
        "author": "刘克庄",
        "content": "仲尼已没世无师，新学专门各自私。\n死守不为它说胜，秘藏似恐外人窥。\n欲招程子看通典，兼起欧公讲繫辞。\n浩叹迩来耆旧尽，绪言分付与羣儿。",
        "dynasty": "宋",
        "collection_info": null
    },
    {
        "uuid": "00b03a2a44363f23a8878df2c35f1d30",
        "title": "答客",
        "author": "刘克庄",
        "content": "谁谓贫难忍，三年闭户居。\n老兵能合药，小仆会抄书。\n白髮羞弹铗，青山去荷鉏。\n既于吟得趣，功业合乘除。",
        "dynasty": "宋",
        "collection_info": null
    },
    {
        "uuid": "f8402d5408e416b07c3bc384d734abe9",
        "title": "邛杖",
        "author": "刘克庄",
        "content": "珍重邛山鹤膝枝，十年南北惯携持。\n扶登石壁宁嫌峻，拄过溪桥肯避危。\n昔涉畏途麾不去，今行平地弃如遗。\n主人尚要防衰老，会有重拈入手时。",
        "dynasty": "宋",
        "collection_info": null
    },
    {
        "uuid": "efb23eebd59630d5edb14a50522f77a7",
        "title": "寄泉僧真济",
        "author": "刘克庄",
        "content": "师邃于医者，闻诸谏议然。\n若非禅性悟，必有脉书传。\n药贵逢人施，方灵克日痊。\n西风瓶锡冷，傥肯访沉绵。",
        "dynasty": "宋",
        "collection_info": null
    },
    {
        "uuid": "19ad6efd79fc1d9e94c597774788f7b0",
        "title": "羊毫笔",
        "author": "刘克庄",
        "content": "拔到髯生族，多因兔颖稀。\n只宜茅舍用，难向玉堂挥。\n弄翰虚名似，吹毛本质非。\n儿曹贪价贱，鸦蚓扫如飞。",
        "dynasty": "宋",
        "collection_info": null
    },
    {
        "uuid": "2b9007dacc563f267047fc44dec2424b",
        "title": "空村",
        "author": "刘克庄",
        "content": "弃置在空村，浮名岂復论。\n因思戎服窄，方悟缊袍尊。\n城远鸡司晓，家贫犬守阍。\n常怜刘越石，辛苦戍并门。",
        "dynasty": "宋",
        "collection_info": null
    },
    {
        "uuid": "9bd48f919019ae2f864449d265951945",
        "title": "题斋壁",
        "author": "刘克庄",
        "content": "浩如烟海积如山，纸上陈人叫不还。\n白首书生无事业，一生精力费窗间。",
        "dynasty": "宋",
        "collection_info": null
    },
    {
        "uuid": "98df851f1ed9ad37c69aeb4601ad4ba0",
        "title": "题繫年录",
        "author": "刘克庄",
        "content": "炎绍诸贤虑未精，今追遗恨尚难平。\n区区王谢营南渡，草草江徐议北征。\n往日中丞甘结好，暮年都督始知兵。\n可怜白髮宗留守，力请銮舆幸旧京。",
        "dynasty": "宋",
        "collection_info": null
    },
    {
        "uuid": "0a168bdb79ef08a4e7e15b3cfcbe5c84",
        "title": "晚出",
        "author": "刘克庄",
        "content": "晚出别村干，夜深徒步归。\n饭犹悬早稼，衣尚在邻机。\n关塞秋防急，田园岁入微。\n喟然投耒叹，事事与心违。",
        "dynasty": "宋",
        "collection_info": null
    },
    {
        "uuid": "8757a37d7698e53afcae68427a36923a",
        "title": "伏日",
        "author": "刘克庄",
        "content": "屋山竹树带疎蝉，浄扫风轩散髮眠。\n老子平生无长物，陶诗一卷枕屏边。",
        "dynasty": "宋",
        "collection_info": null
    },
    {
        "uuid": "eeaa344aa95db9916633e934d49f910f",
        "title": "自警",
        "author": "刘克庄",
        "content": "笔枯砚燥自伤悲，文体全关气盛衰。\n倚马纵难挥万字，骑馿尚足课千诗。\n奉盘谁可推盟主，撼树人方谤老师。\n疑有更深于此者，入山十载试精思。",
        "dynasty": "宋",
        "collection_info": null
    },
    {
        "uuid": "7a3c30271451e57a4d193f5474c12c62",
        "title": "咏邻人兰花",
        "author": "刘克庄",
        "content": "两盆去岁共移来，一置雕阑一委苔。\n我拙事持令叶瘦，君能调护遣花开。\n隶人挑蠹巡千匝，稚子浇泉走几迴。\n亦欲效颦耘小圃，地荒终恐费栽培。",
        "dynasty": "宋",
        "collection_info": null
    },
    {
        "uuid": "796369af02c522745a901981b514f26b",
        "title": "夏夜",
        "author": "刘克庄",
        "content": "热极不可度，起行林影中。\n开窗需过月，移簟就来风。\n豪鼠喧深夜，高蝉响半空。\n永言时物变，露已湿莎丛。",
        "dynasty": "宋",
        "collection_info": null
    },
    {
        "uuid": "6c450e6bfab8d022e9f90064e1259ca7",
        "title": "书田舍所见",
        "author": "刘克庄",
        "content": "漠漠晴埃起远畴，占相云日几家愁。\n细民方虑填中壑，巨室何心堰上流。\n斩木由来基小衅，浇瓜谁为解私仇。\n宁知送老茅檐下，犹抱书生畎亩忧。",
        "dynasty": "宋",
        "collection_info": null
    },
    {
        "uuid": "3ed06fb509b414ec21d850c6794600f8",
        "title": "郊垧",
        "author": "刘克庄",
        "content": "所住在郊垧，田园事遍经。\n浅沟晴后塞，高壠雨余青。\n屋润邻翁富，祠新社鬼灵。\n南州无酒禁，十户九旗亭。",
        "dynasty": "宋",
        "collection_info": null
    },
    {
        "uuid": "ca3c04ed82bcd89c8a010decd397cbe6",
        "title": "客过",
        "author": "刘克庄",
        "content": "客过柴门叹寂寥，旋挑野菜拾风樵。\n无钱辍赠开衣笈，有病来求探药瓢。\n偶憇荒郊思种树，每逢断涧欲营桥。\n书生一念终迂阔，犹闵苍黔与肖翘。",
        "dynasty": "宋",
        "collection_info": null
    },
    {
        "uuid": "673c9cc9566ba5468ab993d748a97e07",
        "title": "孟浩然骑馿图",
        "author": "刘克庄",
        "content": "坏墨残缣阅几春，灞桥风味尚如真。\n摩挲只可夸同社，装饰应难奉贵人。\n旧向集中窥一面，今于画裏识前身。\n世间老手惟工部，曾伏先生句句新。",
        "dynasty": "宋",
        "collection_info": null
    },
    {
        "uuid": "3d774a236c890be1fc49110b9eddb116",
        "title": "有兴",
        "author": "刘克庄",
        "content": "有兴驾柴车，无心起草庐。\n浅倾家酿酒，细读手抄书。\n门巷慵耘草，园篱课种蔬。\n虽非黄叔度，未易得亲疎。",
        "dynasty": "宋",
        "collection_info": null
    },
    {
        "uuid": "552a50f7089d688535a0bcf2b3d15c31",
        "title": "闻笛二首  其一",
        "author": "刘克庄",
        "content": "少年毬马逐秋风，笛起连营响裂空。\n今夕梦回村墅冷，一枝孤奏月明中。",
        "dynasty": "宋",
        "collection_info": null
    },
    {
        "uuid": "146d9bf7345aaf349e79a71babc504a8",
        "title": "闻笛二首  其二",
        "author": "刘克庄",
        "content": "初如废将哭穷边，又似孤臣诉左迁。\n何必谢公双泪落，野人听罢亦凄然。",
        "dynasty": "宋",
        "collection_info": null
    },
    {
        "uuid": "19b1b07ef15186b8e1b8ed89b2c4a3b3",
        "title": "健忘一首",
        "author": "刘克庄",
        "content": "昏昏健忘废专精，默坐空斋忽自惊。\n少作回看如两手，旧书重读似前生。\n却疑安世知三箧，不晓睢阳记一城。\n莫怪诗成呼烛写，晓窗追忆欠分明。",
        "dynasty": "宋",
        "collection_info": null
    },
    {
        "uuid": "6457cf701e7ae4000dba968733990177",
        "title": "宿庄家二首  其一",
        "author": "刘克庄",
        "content": "初秋风露变，偶出憇庄家。\n原稼无全穗，陂荷有晚花。\n疎钟踰涧响，微月转林斜。\n邻媪头如雪，灯前自绩麻。",
        "dynasty": "宋",
        "collection_info": null
    },
    {
        "uuid": "2b832dbcce55848527cd3af74c097f7d",
        "title": "宿庄家二首  其二",
        "author": "刘克庄",
        "content": "茅茨迷诘曲，度谷復踰陂。\n世上事如许，山中人不知。\n牛羊晴卧野，鹅鹜晚归池。\n粗识为农意，秋输每及时。",
        "dynasty": "宋",
        "collection_info": null
    },
    {
        "uuid": "b36a526d6322f6910ba1bbdb0a7ffbad",
        "title": "妄想",
        "author": "刘克庄",
        "content": "妄想如冰已尽消，朱颜日向镜中凋。\n玉关万里曾投笔，草市三家却负樵。\n弱水古来无路到，小山岁晚有人招。\n吾庐寂寂何须笑，君看闲僧住退寮。",
        "dynasty": "宋",
        "collection_info": null
    },
    {
        "uuid": "35ab28df6a0254f66055ccc933f20183",
        "title": "白杜迓客一首",
        "author": "刘克庄",
        "content": "贫食官仓不自由，强扶衰病坐荒邮。\n送迎不是祠官事，偶见青山急下头。",
        "dynasty": "宋",
        "collection_info": null
    },
    {
        "uuid": "0f0e4c57f304b911e3348f8b0c3d1024",
        "title": "七月九日二首  其一",
        "author": "刘克庄",
        "content": "海激天翻电雹嗔，苍松十丈劈为薪。\n须臾龙卷它山去，误杀田头望雨人。",
        "dynasty": "宋",
        "collection_info": null
    },
    {
        "uuid": "dd2ab90e757bd7533b11717e42bc8849",
        "title": "七月九日二首  其二",
        "author": "刘克庄",
        "content": "樵子俄从间路迴，因言溪谷响如雷。\n分明雨怕城中去，只隔前峯不过来。",
        "dynasty": "宋",
        "collection_info": null
    },
    {
        "uuid": "6c0068d595c6a922f7f0365038154a27",
        "title": "梦赏心亭",
        "author": "刘克庄",
        "content": "梦与诸贤会赏心，恍然佳日共登临。\n酒边多说乌衣事，曲裏犹残玉树音。\n江水淮山明历历，孙陵晋庙冷沉沉。\n晓钟呼觉俱忘却，独记千门柳色深。",
        "dynasty": "宋",
        "collection_info": null
    },
    {
        "uuid": "16dbd74349903a19e15f913bb4f738b8",
        "title": "郊行",
        "author": "刘克庄",
        "content": "一雨饯残热，忻然思杖藜。\n野田沙鹳立，古木庙鸦啼。\n失仆行迷路，逢樵负过溪。\n独游吾有趣，何必问栖栖。",
        "dynasty": "宋",
        "collection_info": null
    },
    {
        "uuid": "3951e3a4209319efd0bf74592509f805",
        "title": "怀友",
        "author": "刘克庄",
        "content": "老鹤孤飞久失羣，天涯怀友寸心勤。\n狂生似腻宁堪近，佳士如香故可熏。\n无復拏舟乘大雪，有时倚杖送停云。\n秋来径草深三尺，谁伴青灯缉旧闻。",
        "dynasty": "宋",
        "collection_info": null
    },
    {
        "uuid": "cb1a305384d4293b9a3c29eb429332ba",
        "title": "牢落",
        "author": "刘克庄",
        "content": "牢落吾何恨，先贤未免穷。\n宁为田舍子，不作国师公。\n萤影穿窗隙，蛩声出壁中。\n残书殊有味，读到角吹终。",
        "dynasty": "宋",
        "collection_info": null
    },
    {
        "uuid": "114612c24452cc8800d6b22911fe3a92",
        "title": "跋方云台文藁二十韵",
        "author": "刘克庄",
        "content": "文人何琐碎，夫子独雄尊。\n击水移南海，追风出大宛。\n黑潭龙怒起，碧宇鹘孤鶱。\n翕曶波涛涌，须臾电雹奔。\n笔锋山突兀，墨渖雨倾翻。\n轩豁青天露，凄迷白昼昏。\n至微该草树，极大括干坤。\n金鼓条侯壁，旌旗渭上屯。\n聚如羣玉圃，散似建章门。\n览岱亲临顶，穷河直至源。\n檄书传绝漠，诗句落中原。\n猛虎堪鬚捋，修鲸可气吞。\n寂寥时数语，浩荡或千言。\n神与经营力，谁窥斧凿痕。\n流行通象桂，模刻遍湘沅。\n欲拣皆逢宝，将芟不见繁。\n居然开穾奥，讵肯闯篱籓。\n坎井疑天大，溪流笑海浑。\n不妨儿辈撼，姑付后人论。\n拙咏虽卑弱，因公傥并存。",
        "dynasty": "宋",
        "collection_info": null
    },
    {
        "uuid": "6ef1efd5834778d250dcf2974b4d519f",
        "title": "云",
        "author": "刘克庄",
        "content": "农家望汝卜年丰，似絮如峯𨺗不同。\n纵有浓阴工阁雨，略无定态喜随风。\n往来与月为仇敌，舒卷和天尽蔽蒙。\n安得竦身腾汗漫，叫开阊阖扫长空。",
        "dynasty": "宋",
        "collection_info": null
    },
    {
        "uuid": "dc966324c47bd39252db6ef6414df4b5",
        "title": "椶冠",
        "author": "刘克庄",
        "content": "羽士过门卖，新翻样愈奇。\n坚如龟屋制，精似鹿胎为。\n邛杖扶相称，唐衣戴最宜。\n笑他蝉冕客，忧畏白鬚眉。",
        "dynasty": "宋",
        "collection_info": null
    },
    {
        "uuid": "8b42200332edef048816641e72d85400",
        "title": "方寺丞招宿瀑上不果",
        "author": "刘克庄",
        "content": "久与瀑泉疎，劳公下檄书。\n极知居陋巷，不似宿精庐。\n奴客辞看犊，邻人畏借馿。\n何时儿子壮，聊为举篮舆。",
        "dynasty": "宋",
        "collection_info": null
    },
    {
        "uuid": "2c194532bb506dac37e609ff0ea34171",
        "title": "诗境楼观月",
        "author": "刘克庄",
        "content": "人世应无第二楼，暮云飞不到帘鈎。\n未开宝鑑青冥裏，先涌冰轮碧海头。\n白似雪涛翻赤壁，壮如夜日出罗浮。\n酒醒何处吹横玉，径欲乘风万里游。",
        "dynasty": "宋",
        "collection_info": null
    },
    {
        "uuid": "d1717defdcc30b9e863f6c9a0e9ddb8a",
        "title": "野望",
        "author": "刘克庄",
        "content": "稍有西风起，孤筇挟自随。\n名山多着寺，古木必为祠。\n鸟过投林急，樵归度嶂迟。\n相寻惟有月，搔首待移时。",
        "dynasty": "宋",
        "collection_info": null
    },
    {
        "uuid": "69abb6d4b0c68ecc3a0d37a6f0968f56",
        "title": "西淙山观雨",
        "author": "刘克庄",
        "content": "与客同登万仞崖，蔽天风雨蓦然来。\n六丁白昼诛炎魃，百怪苍渊起蛰雷。\n毒蟒喷时林尽黑，怒龙裂处石中开。\n吾生不及观河决，得赋斯游亦壮哉。",
        "dynasty": "宋",
        "collection_info": null
    },
    {
        "uuid": "d8f4a1332e4aa734a723593657db746b",
        "title": "宿山中十首  其一",
        "author": "刘克庄",
        "content": "城中人怪我，清旦买芒鞋。\n君若知其趣，还应日日来。",
        "dynasty": "宋",
        "collection_info": null
    },
    {
        "uuid": "0dbd8033c24c0f81cbb781a8f9136ca9",
        "title": "宿山中十首  其二",
        "author": "刘克庄",
        "content": "玉辔上沙堤，金鞍戍碛西。\n何如寒涧底，落日蹇馿嘶。",
        "dynasty": "宋",
        "collection_info": null
    },
    {
        "uuid": "7161f4206cd339135ade9d1994334091",
        "title": "宿山中十首  其三",
        "author": "刘克庄",
        "content": "就泉为碓屋，纍石作书龛。\n有意耕汾曲，无心起水南。",
        "dynasty": "宋",
        "collection_info": null
    },
    {
        "uuid": "39cf467d6ab111017acebc0b6cf907f3",
        "title": "宿山中十首  其四",
        "author": "刘克庄",
        "content": "市脯店犹远，刈刍人未归。\n夜深语童子，且掩半边扉。",
        "dynasty": "宋",
        "collection_info": null
    },
    {
        "uuid": "5ea0a434b92dbf20ea474b357b68889b",
        "title": "宿山中十首  其五",
        "author": "刘克庄",
        "content": "路危防陟远，溪黑阻穷深。\n凉月如高士，频招未出林。",
        "dynasty": "宋",
        "collection_info": null
    },
    {
        "uuid": "fe105366d231c0be51faf909729611ff",
        "title": "宿山中十首  其六",
        "author": "刘克庄",
        "content": "岩僧殊好事，绝顶庙龙君。\n勿笑一泓水，能生六合云。",
        "dynasty": "宋",
        "collection_info": null
    },
    {
        "uuid": "998017d4e0a4ff48c51dc44a8e39cace",
        "title": "宿山中十首  其七",
        "author": "刘克庄",
        "content": "崖居供给少，不用犬防篱。\n只恐偷儿黠，来窥壁上诗。",
        "dynasty": "宋",
        "collection_info": null
    },
    {
        "uuid": "b1c00d05287e847a34689eaac78343c1",
        "title": "宿山中十首  其八",
        "author": "刘克庄",
        "content": "山中无价宝，月色与泉声。\n莫向贵人说，将为有力争。",
        "dynasty": "宋",
        "collection_info": null
    },
    {
        "uuid": "b4a8b5a6bde38977c1148dfa5c4f648c",
        "title": "宿山中十首  其九",
        "author": "刘克庄",
        "content": "玉筯篆文古，银鈎楷法精。\n得知千载下，时有打碑声。",
        "dynasty": "宋",
        "collection_info": null
    },
    {
        "uuid": "5bcbd25f84e8b4596a4859aabb8bbca1",
        "title": "宿山中十首  其一○",
        "author": "刘克庄",
        "content": "凄风转林杪，露坐感衣单。\n不道山中冷，翻忧世上寒。",
        "dynasty": "宋",
        "collection_info": null
    },
    {
        "uuid": "bf0e51c296cb96c84798968055034f8e",
        "title": "七月二十日自瀑上先归方寺丞遣诗夸雷雨之壮次韵一首",
        "author": "刘克庄",
        "content": "城裏遥看雨出时，想公笔墨发雄奇。\n山深龙虎飞腾变，海运鲲鹏瞬息移。\n凛凛前锋如赴敌，堂堂迴势似归师。\n驱还始悟山灵意，怕向苍崖写恶诗。",
        "dynasty": "宋",
        "collection_info": null
    },
    {
        "uuid": "a4dc822eb53a4033e6a88156a144aab0",
        "title": "秋望二首  其一",
        "author": "刘克庄",
        "content": "暮色苍然上野台，废塘尚有数荷开。\n望中爱杀城南柳，只怕霜风一夜来。",
        "dynasty": "宋",
        "collection_info": null
    },
    {
        "uuid": "08692150a5a6ac4d07dd1b72675229be",
        "title": "秋望二首  其二",
        "author": "刘克庄",
        "content": "舍南舍北种芙蓉，及到秋来次第红。\n自是诗人才思窘，清风明月有何穷。",
        "dynasty": "宋",
        "collection_info": null
    },
    {
        "uuid": "3da2c91b9fc2b583fad802aec7aaa246",
        "title": "村校书",
        "author": "刘克庄",
        "content": "短衣穿结半瓢空，所住茅檐仅蔽风。\n久诵经书皆默记，试挑史传亦旁通。\n青灯窗下研孤学，白首山中聚小童。\n却羡安昌师弟子，只谈论语至三公。",
        "dynasty": "宋",
        "collection_info": null
    },
    {
        "uuid": "3808a3bbb23e48747a3019497dfb9813",
        "title": "圣贤",
        "author": "刘克庄",
        "content": "圣贤自牧极卑谦，后学才高胆力兼。\n悔赋不妨排贾谊，谤诗遂至劾陶潜。\n取人最忌规模狭，绝物常因议论严。\n君看国风三百首，小夫贱隶采何嫌。",
        "dynasty": "宋",
        "collection_info": null
    },
    {
        "uuid": "824b5e2d02dbf25845dc35d561230a8b",
        "title": "怀李敬子",
        "author": "刘克庄",
        "content": "此士今徐孺，柴扉肯妄开。\n空闻羔鴈去，不见凤麟来。\n庐阜寻僧出，东湖赴讲迴。\n何由操杖屦，林下再相陪。",
        "dynasty": "宋",
        "collection_info": null
    },
    {
        "uuid": "5a11aeb05b7cf40ab29533cb24eca4f4",
        "title": "华严知客寮",
        "author": "刘克庄",
        "content": "檐外苍榕六月秋，小年来此爱深幽。\n坏墙萤出如渔火，古壁蜂穿似射侯。\n涉世昏昏忘旧话，入山历历记前游。\n故人埋玉僧归塔，独听疎钟起暮愁。",
        "dynasty": "宋",
        "collection_info": null
    },
    {
        "uuid": "b09242c103aac54ce5bf954b4c4b4007",
        "title": "闻黄德常除德安倅",
        "author": "刘克庄",
        "content": "幕下相从若弟兄，当年曾悔误谈兵。\n足行江北生重趼，髮为山东白几茎。\n病拥琴书专一壑，老携檄笔赴孤城。\n暮云不见关山路，空有天涯故旧情。",
        "dynasty": "宋",
        "collection_info": null
    },
    {
        "uuid": "2096bf880f61f06bf102eb586ade499b",
        "title": "闲居即事",
        "author": "刘克庄",
        "content": "性偶安林薮，元非慕独清。\n米从仁祖乞，粟是伯夷耕。\n废井通邻汲，深墙隔市声。\n却因虚澹极，亦自觉身轻。",
        "dynasty": "宋",
        "collection_info": null
    },
    {
        "uuid": "bdebd256930f9d2e730bfc7b2abd8816",
        "title": "自勉",
        "author": "刘克庄",
        "content": "海滨荒浅幼无师，前哲藩篱尚未窥。\n玄咏易流西晋学，苦吟不脱晚唐诗。\n远僧庵就勤求记，亡友坟成纍索碑。\n天若假余金石寿，所为讵肯止于斯。",
        "dynasty": "宋",
        "collection_info": null
    },
    {
        "uuid": "482ed72b6e738064be13c076c5a2ce0e",
        "title": "少日",
        "author": "刘克庄",
        "content": "少日关河要指呼，晚归田里似囚拘。\n气衰不敢高声语，腕弱纔能小楷书。\n座有老兵持共饮，路逢醉尉避前驱。\n子元兄弟何为者，自是嵇康处世疎。",
        "dynasty": "宋",
        "collection_info": null
    },
    {
        "uuid": "697141354fcbb1fb5cdfa539fef36327",
        "title": "贫病",
        "author": "刘克庄",
        "content": "默默守柴荆，人间事颇更。\n病方知养性，贫始欲谋生。\n尚有狂奴态，元无老婢声。\n迩来尘虑尽，勿怪小诗清。",
        "dynasty": "宋",
        "collection_info": null
    },
    {
        "uuid": "e64383ea1c0dc08bce1c2726fbed25af",
        "title": "示同志一首",
        "author": "刘克庄",
        "content": "满身秋月满襟风，敢叹栖迟一壑中。\n除目解令丹竈坏，诏书能使草堂空。\n岂无高士招难出，曾有先贤隠不终。\n说与同袍二三子，下山未可太匆匆。",
        "dynasty": "宋",
        "collection_info": null
    },
    {
        "uuid": "82fd4e5e77d501a61127e7650d3bb582",
        "title": "和方孚若瀑上种梅五首  其一",
        "author": "刘克庄",
        "content": "仙翁小试春风手，高拂茅檐矮映窗。\n选胜多依岩罅种，爱奇或併树身扛。\n海山大士寒蒙衲，月殿仙姝夜拥幢。\n商略此花宜茗饮，不销银烛綵缠缸。",
        "dynasty": "宋",
        "collection_info": null
    },
    {
        "uuid": "f1f7f32c33f86ff3566e0c487aab61e1",
        "title": "和方孚若瀑上种梅五首  其二",
        "author": "刘克庄",
        "content": "天赐梅花为受用，缤纷玉雪被层矼。\n素芳林下超羣匹，繁蘂枝头巧迭双。\n陇月照时霜剪剪，涧风吹处水淙淙。\n主人笔力迴元化，催发何须杖鼓腔。",
        "dynasty": "宋",
        "collection_info": null
    },
    {
        "uuid": "4ad34e19c8f6d9575162c7a51a8d60e6",
        "title": "和方孚若瀑上种梅五首  其三",
        "author": "刘克庄",
        "content": "瀑映梅华何所似，蚌胎蟾彩浴寒江。\n梦回东阁频牵兴，吟到西湖始树降。\n雪屋恋香开纸帐，月窗怜影掩书釭。\n若将汉晋间人比，不是渊明即老庞。",
        "dynasty": "宋",
        "collection_info": null
    },
    {
        "uuid": "0c2857eb477544409ad9246bd5fe8ceb",
        "title": "和方孚若瀑上种梅五首  其四",
        "author": "刘克庄",
        "content": "百匝千迴看不足，管他急雪溅奔泷。\n瑶林错立明梁苑，宝璐横陈照楚邦。\n爱杀嚼芳仍嗅蘂，吟狂哆口更疎厖。\n晓来翠羽惊飞去，应为烟钟树杪撞。",
        "dynasty": "宋",
        "collection_info": null
    },
    {
        "uuid": "a0367786b20349846828a7765d437258",
        "title": "和方孚若瀑上种梅五首  其五",
        "author": "刘克庄",
        "content": "欲赋梅花材藻尽，公分生意到枯桩。\n鉅题昔只韩联孟，妙手今惟羿愈逄。\n守谷尚烦看杏虎，护花难少吠篱尨。\n丹崖翠壁宜挥扫，止要游人笔似杠。",
        "dynasty": "宋",
        "collection_info": null
    },
    {
        "uuid": "f43eac8402dce199dc6945ada637e1a9",
        "title": "再和五首  其一",
        "author": "刘克庄",
        "content": "先生多在山中宿，为爱横斜影上窗。\n茁髮僧从深涧徙，赪肩奴过别峯扛。\n和羹宰相调金鼎，止渴将军拥碧幢。\n空谷不知如许事，沽来村酒且开缸。",
        "dynasty": "宋",
        "collection_info": null
    },
    {
        "uuid": "98110df646719b652ab09d6964e97fc7",
        "title": "再和五首  其二",
        "author": "刘克庄",
        "content": "厌看花开平地上，故攀绝磴履危矼。\n节方静女尤专一，韵比高人更少双。\n堪伴愚公居北谷，宜偕漫叟隠南淙。\n素标尚恐诗轻媟，敢犯人间曲子腔。",
        "dynasty": "宋",
        "collection_info": null
    },
    {
        "uuid": "e56a63d60b3502b3693a268b8e5ec1b5",
        "title": "再和五首  其三",
        "author": "刘克庄",
        "content": "手选千株高下种，似行庾岭泛湘江。\n只销一朵南枝拆，尽受羣花北面降。\n自爱空山吹缟袂，绝羞华屋照银釭。\n主林神禁人残毁，深夜应无斫树庞。",
        "dynasty": "宋",
        "collection_info": null
    },
    {
        "uuid": "be189dcaf821318757eeab3a21d8455a",
        "title": "再和五首  其四",
        "author": "刘克庄",
        "content": "绝巅岁晚无人到，但见山风激岭泷。\n高蘤恍如珠照乘，深葩还似宝迷邦。\n巢居公未甘枯槁，鼎实朝方起硕厖。\n诗在简斋和靖裏，追攀真以寸筳撞。",
        "dynasty": "宋",
        "collection_info": null
    },
    {
        "uuid": "fadd15ba46d4b66dac756ae74b9637de",
        "title": "再和五首  其五",
        "author": "刘克庄",
        "content": "杖屦暇时常检点，细分枝干数株桩。\n试呼童子调霜弄，绝胜奴兵擂晓逄。\n色映岩松寒引鹤，根连园杞夜闻尨。\n社中作者铦锋颖，甘树降旛束短杠。",
        "dynasty": "宋",
        "collection_info": null
    },
    {
        "uuid": "7d89f8421d8b2ffafe3eb9afb0efacef",
        "title": "赋西淙瀑布得断字",
        "author": "刘克庄",
        "content": "苍山七百亩，主人新买断。\n于时积雾开，素瀑挂青汉。\n泠泠瑟初铿，璀璀珠乍贯。\n久晴雨瓢翻，忽暖冰柱泮。\n恍如白浪涌，翔舞下凫鴈。\n又疑黄河决，禜祭沉玉瓒。\n不然蟒出穴，或是虹吸涧。\n客言下有潭，龙伏不可玩。\n攫拏起云气，喷薄苏岁旱。\n平生爱奇心，欲此筑飞观。\n沿流踏浅清，陟巘腾汗漫。\n低头拜主人，分我华山半。",
        "dynasty": "宋",
        "collection_info": null
    },
    {
        "uuid": "5b17963b75be8cd7646293f8b9d86b9f",
        "title": "送陈寺丞守延平",
        "author": "刘克庄",
        "content": "诏免延英对，轻装见吏民。\n极知忙捄旱，岂是急颁春。\n邑为搜空坏，州因献羡贫。\n此行休戚繫，未敢贺朱轮。",
        "dynasty": "宋",
        "collection_info": null
    },
    {
        "uuid": "29138e16d8b9f2f04884434db9bd9551",
        "title": "送丁元晖知南海",
        "author": "刘克庄",
        "content": "不用急符催，先行要看梅。\n岁时亲祭海，休沐必登台。\n鲍井聊供饮，韩碑待拭苔。\n遥知蛮俗喜，令尹带琴来。",
        "dynasty": "宋",
        "collection_info": null
    },
    {
        "uuid": "9d5ef6db2b2afc11b518155e39fd50d8",
        "title": "黄檗道中崖居者",
        "author": "刘克庄",
        "content": "种竹成林橘满园，牛归童子掩篱门。\n主人虽不知名氏，想见孤高可与言。",
        "dynasty": "宋",
        "collection_info": null
    },
    {
        "uuid": "e6f6f495374e6bec06f6064fdc5b1ced",
        "title": "横塘",
        "author": "刘克庄",
        "content": "水松百本映门栽，池上荷花似锦开。\n记取横塘风景好，归程摹入小诗来。",
        "dynasty": "宋",
        "collection_info": null
    },
    {
        "uuid": "683c77138f0f457a0746a24badba9c2e",
        "title": "蒜溪",
        "author": "刘克庄",
        "content": "日烁千山草树然，海乡极目少炊烟。\n蒜溪一脉涓涓水，只绿庵西数丈田。",
        "dynasty": "宋",
        "collection_info": null
    },
    {
        "uuid": "a423e6215179c5d28522539e43411eca",
        "title": "哭囊山觉初长老  其一",
        "author": "刘克庄",
        "content": "岂谓茶毗速，龛前一怆情。\n空留尊宿貌，难问小师名。\n骨已迎归塔，衣多唱入城。\n百年如此过，何异不曾生。",
        "dynasty": "宋",
        "collection_info": null
    },
    {
        "uuid": "b858605d80d6f697394c1d9096e7cbd1",
        "title": "哭囊山觉初长老  其二",
        "author": "刘克庄",
        "content": "雪峯寺裏曾相识，面皱颧高五十余。\n削髮入山参最久，白头出世瘦如初。\n觉心不共真身坏，遗偈犹能战手书。\n何必塔铭并语录，吾诗自可表幽墟。",
        "dynasty": "宋",
        "collection_info": null
    },
    {
        "uuid": "7e37f00b3b4cba0342dedf306131dd25",
        "title": "赠萧高士",
        "author": "刘克庄",
        "content": "玉笥萧高士，超然物外姿。\n能弹广陵操，会作豫章诗。\n紫府非无分，丹房未有基。\n西山多隠者，何必远求师。",
        "dynasty": "宋",
        "collection_info": null
    },
    {
        "uuid": "fc6711563da9084032c1bd15b32ca0de",
        "title": "挽李端",
        "author": "刘克庄",
        "content": "要识君操履，全如字画真。\n病能妨献赋，穷不废修身。\n月旦推先辈，春官失此人。\n如闻埋玉速，里巷共酸辛。",
        "dynasty": "宋",
        "collection_info": null
    },
    {
        "uuid": "38280e8880c4c5c02abe299bd2ae787a",
        "title": "海口三首  其一",
        "author": "刘克庄",
        "content": "暂游不得久婆娑，柰此龙江景物何。\n天势去随帆际尽，海声来傍枕边多。\n昏窗微见灯明屿，霁阁遥看日浴波。\n定有后人寻旧迹，已留小篆识山阿。",
        "dynasty": "宋",
        "collection_info": null
    },
    {
        "uuid": "9a5dd56a773bcf42b12b5cb1860ad911",
        "title": "海口三首  其二",
        "author": "刘克庄",
        "content": "岛烟常至晏方开，沙际参差辨远桅。\n风挟寒声从树起，潮分末势过桥来。\n吏人不禁山排闼，客子思倾海入杯。\n归忆斯游非冷淡，如尝橄榄味初迴。",
        "dynasty": "宋",
        "collection_info": null
    },
    {
        "uuid": "f2b7bb10fc8f61ab297e5e6050921e88",
        "title": "海口三首  其三",
        "author": "刘克庄",
        "content": "人烟穷处屋三间，目断寒云接浅山。\n石塔有风铃自语，水亭无税印常闲。\n沙晴火伏如棋布，浪急渔舟似洗还。\n自古诗从登览得，莫辞绝境共追攀。",
        "dynasty": "宋",
        "collection_info": null
    },
    {
        "uuid": "58e63147248aee8c63d61aa17f3f4738",
        "title": "黄檗寺一首",
        "author": "刘克庄",
        "content": "犹记垂髫到此山，重游客鬓已雕残。\n寺经水后增轮奂，僧比年时减钵单。\n绝壑云兴潭影黑，疎林霜下叶声干。\n平生酷嗜朱翁字，细看荒碑倚石栏。",
        "dynasty": "宋",
        "collection_info": null
    },
    {
        "uuid": "117fbf88d61bf74672c1d9b508935352",
        "title": "和西外赵知宗",
        "author": "刘克庄",
        "content": "斤妙斲如神，源深汲愈新。\n岱宗疑有趾，海若忽无津。\n传远须公等，钻坚尽此身。\n平生师友意，非为雨中巾。",
        "dynasty": "宋",
        "collection_info": null
    },
    {
        "uuid": "281cd6d3de199f2cceb3195046bc523d",
        "title": "悼秦医",
        "author": "刘克庄",
        "content": "最晓阴阳证，于身独不灵。\n有妻持旧肆，无子学遗经。\n虫蚀抄方箧，莎生晒药庭。\n城中医绝少，堪惜尔雕零。",
        "dynasty": "宋",
        "collection_info": null
    },
    {
        "uuid": "e660213bcbabde490f470e2af492cd70",
        "title": "十月二十二夜同方寺丞宿瀑庵读刘宾客集",
        "author": "刘克庄",
        "content": "瀑山木落霜寒夜，共读吾家梦得诗。\n坐对遗篇忘漏尽，手遮残烛怕风吹。\n森严似听元戎令，机警如看国手棋。\n千载愚溪相对垒，未应地下友微之。",
        "dynasty": "宋",
        "collection_info": null
    },
    {
        "uuid": "3a467b0dbdbfc67a50baf806772df294",
        "title": "戍妇词三首  其一",
        "author": "刘克庄",
        "content": "织锦为书寄鴈飞，功名从古恨无机。\n良人白首沙场裏，何日封侯建节归。",
        "dynasty": "宋",
        "collection_info": null
    },
    {
        "uuid": "ccec4864ba7b08b75617830ad867f974",
        "title": "戍妇词三首  其二",
        "author": "刘克庄",
        "content": "昨日人迴问塞垣，阵前多有未招魂。\n营司不许分明哭，寒月家家照泪痕。",
        "dynasty": "宋",
        "collection_info": null
    },
    {
        "uuid": "3cf4906bbab07c01bd01ca354045c931",
        "title": "戍妇词三首  其三",
        "author": "刘克庄",
        "content": "九月严霜塞下飞，连营回首望寒衣。\n将军纵上移屯奏，无柰公卿半是非。",
        "dynasty": "宋",
        "collection_info": null
    },
    {
        "uuid": "87aebdf3a2d9978910b58c552beb6843",
        "title": "游水南一首",
        "author": "刘克庄",
        "content": "九马如飞不用鞭，微尘一道起晴川。\n有司误谤为山贼，好事俄传是地仙。\n何处名楼风月爽，谁家修竹主人贤。\n橐诗三百高无价，难向旗亭当酒钱。",
        "dynasty": "宋",
        "collection_info": null
    },
    {
        "uuid": "4ca244ceb2dd70fe47d4da50f4e135b1",
        "title": "哭陈钥主簿",
        "author": "刘克庄",
        "content": "不但心孤介，生形亦怪奇。\n在为官长駡，没使邑人思。\n魂远乡犹隔，名微世未知。\n空存朋友谊，到此力何施。",
        "dynasty": "宋",
        "collection_info": null
    },
    {
        "uuid": "600457d32556140b76778c87e41751ae",
        "title": "傅谏议和予所赠傅监仓诗復用前韵一首",
        "author": "刘克庄",
        "content": "谏草如山不论兵，当年出处最分明。\n中朝安可无耆旧，故事犹应问老更。\n敢与凤毛评句法，素知牛耳执文盟。\n诗坛亦合先生筑，遥望偏师已拔营。",
        "dynasty": "宋",
        "collection_info": null
    },
    {
        "uuid": "17ffacd4fa8746c42323b3f78b347831",
        "title": "宿别瀑上二首  其一",
        "author": "刘克庄",
        "content": "十里荒荆手共开，屐痕历历在青苔。\n山中猿鸟愁予去，争问先生几日迴。",
        "dynasty": "宋",
        "collection_info": null
    },
    {
        "uuid": "d4b8a8353a6b16982d9bdf25442a9f48",
        "title": "宿别瀑上二首  其二",
        "author": "刘克庄",
        "content": "两日相疎鄙吝生，今当远别若为情。\n夜窗看到千峰黑，枕上犹贪落涧声。",
        "dynasty": "宋",
        "collection_info": null
    },
    {
        "uuid": "11249aa7d02aee3b0b92f38820d42289",
        "title": "初宿囊山和方云台韵一首",
        "author": "刘克庄",
        "content": "客游万里践霜冰，旦旦披衣坐待明。\n絫黍功名成未易，跳丸岁月去堪惊。\n即今纸被携寻宿，当日油幢听报更。\n頼有云台公好事，追程来送老门生。",
        "dynasty": "宋",
        "collection_info": null
    },
    {
        "uuid": "41d280c90281b0fbb87bfdb5d9574bcf",
        "title": "白鹿寺",
        "author": "刘克庄",
        "content": "岁晚霜林落叶稠，携家来作鹿门游。\n偈言恍似前生说，诗稾犹烦侍者收。\n身上征衫抛未得，山中灵药采无由。\n十年不独行人老，入定高僧白尽头。",
        "dynasty": "宋",
        "collection_info": null
    },
    {
        "uuid": "e157c82c26164ba875211ebff2b81dc7",
        "title": "答妇兄林公遇四首  其一",
        "author": "刘克庄",
        "content": "霜下石桥滑，蛩吟茅店清。\n梦回残月在，错认是天明。",
        "dynasty": "宋",
        "collection_info": null
    },
    {
        "uuid": "aacd8a3fe4a032d31c21409498823798",
        "title": "答妇兄林公遇四首  其二",
        "author": "刘克庄",
        "content": "恨余行李速，愧子酒杯长。\n日暮于谁屋，天寒陟彼冈。",
        "dynasty": "宋",
        "collection_info": null
    },
    {
        "uuid": "5552dcb145cd7e41fd98c00b35952b73",
        "title": "答妇兄林公遇四首  其三",
        "author": "刘克庄",
        "content": "自笑如穷鬼，相从不记年。\n每烦诗饯送，不止办车船。",
        "dynasty": "宋",
        "collection_info": null
    },
    {
        "uuid": "29374052aab2a73a45004f7e611b34bd",
        "title": "答妇兄林公遇四首  其四",
        "author": "刘克庄",
        "content": "挹君如玉雪，未易得亲疎。\n何日深山裏，同灯共读书。",
        "dynasty": "宋",
        "collection_info": null
    },
    {
        "uuid": "b7f03f72fd05c96350a453dca8370196",
        "title": "发枕峰",
        "author": "刘克庄",
        "content": "苍头奉辟书，严装犯萧辰。\n岂不谋出处，岁俭水菽贫。\n曛黑投山中，明发趋江滨。\n渔父隠者欤，叶舟方垂缗。\n相逢飘然逝，似笑来往频。\n白鸥我同盟，青山吾故人。\n即之欲与言，邈若不可亲。\n昔迎归轩喜，今见行橐嗔。\n素愿怅未谐，抱惭终此身。\n先贤远志喻，千载犹如新。",
        "dynasty": "宋",
        "collection_info": null
    },
    {
        "uuid": "df330f71c81b2babddad4c9d86dd6447",
        "title": "嵩溪驿",
        "author": "刘克庄",
        "content": "舟子初辞去，风吹薄酒醒。\n一茎新鬓白，数点晚山青。\n潦倒弹长铗，荒凉宿短亭。\n邻鸡空喔喔，不似昔年听。",
        "dynasty": "宋",
        "collection_info": null
    },
    {
        "uuid": "633fe35f4f216a378c746b0af7ee69ae",
        "title": "环翠阁",
        "author": "刘克庄",
        "content": "大陆题诗小陆和，宝鞍画戟传呼过。\n两片顽碑未百年，已有牧儿来打破。",
        "dynasty": "宋",
        "collection_info": null
    },
    {
        "uuid": "4ddcf921c0c32dcf6cb53f01eecfd0db",
        "title": "崇化麻沙道中",
        "author": "刘克庄",
        "content": "经行爱此人烟好，面俯清溪背负山。\n半𦩘何妨呼渡去，小桥不碍负薪还。\n远闻清磬来林杪，忽有朱栏出竹间。\n深处安知无隠者，卜邻容我设柴关。",
        "dynasty": "宋",
        "collection_info": null
    },
    {
        "uuid": "3aa0e3417f2344f973e612795c28fb25",
        "title": "过刘尚书墓",
        "author": "刘克庄",
        "content": "士林方卜道穷通，一旦骑鲸万事空。\n帷下有人师董相，墓傍无客哭乔公。\n白头稍得谈经力，青简尤高绝币功。\n尚记长衣横麈柄，今看华表立西风。",
        "dynasty": "宋",
        "collection_info": null
    },
    {
        "uuid": "95d604f4ed43e3629789530698ca8851",
        "title": "谢坟",
        "author": "刘克庄",
        "content": "一月山行未有梅，晓来戏着小诗催。\n谢家坟寺更衣处，初见墙西半树开。",
        "dynasty": "宋",
        "collection_info": null
    },
    {
        "uuid": "202afdf239b1c067300b77fc7277682d",
        "title": "大干记梦",
        "author": "刘克庄",
        "content": "昔梦游湘水，琴书寄叶舟。\n安知三十载，真作梦中游。",
        "dynasty": "宋",
        "collection_info": null
    },
    {
        "uuid": "66a46aecba31dd83de718ca61e64b165",
        "title": "馆头",
        "author": "刘克庄",
        "content": "雨雪萧萧驿堠长，不堪流潦入车箱。\n抚州城外黄泥路，即是人间小太行。",
        "dynasty": "宋",
        "collection_info": null
    },
    {
        "uuid": "a5c855fd309600badac6e18c0b8d0b8b",
        "title": "发临川",
        "author": "刘克庄",
        "content": "始予丱角来，家君绾铜墨。\n县斋多休暇，县圃足戏剧。\n虽云嗜梨栗，亦颇窥简册。\n弟妹俱孩幼，亲髮方如漆。\n后予捧檄至，轩盖候广陌。\n于时志气锐，门户况烜赫。\n郡花照席红，湖柳拂鞍碧。\n耆老互问讯，酒饩纷狼籍。\n今予挑包过，城郭宛如昔。\n高年凋落尽，满眼少朋识。\n管子仕瘴烟，屈叟掩泉穸。\n荜门访旧师，目闇面黧黑。\n买醪与之酌，往事话历历。\n既生异县感，遂起故乡忆。\n吾翁墓草深，高堂已斑白。\n贫居滫髓空，远游温凊隔。\n二季官海滨，女子各有适。\n曾不如阿奴，碌碌在母侧。\n回思盛壮时，去矣復难得。\n因成临川吟，吟罢泪横臆。",
        "dynasty": "宋",
        "collection_info": null
    },
    {
        "uuid": "62ed25890bad49c9de347240b4ddf61c",
        "title": "曾景建自临川送予至丰城示诗为别次韵一首",
        "author": "刘克庄",
        "content": "追程送我剑池边，亹亹清谈晋宋前。\n岂意白头趋幕日，乃逢紫气出关年。\n夜深续炬俱忘寝，地冷吹薪久未然。\n临别祝君加帽絮，高峯雪后尚童颠。",
        "dynasty": "宋",
        "collection_info": null
    },
    {
        "uuid": "0abb38741a968e6085bfad06bb149f5f",
        "title": "自抚至袁连日雨霰风雪一首",
        "author": "刘克庄",
        "content": "穷腊天地闭，云气匝野垂。\n何况袁抚间，积潦盈路歧。\n寸晷拔寸步，一堠费一时。\n忽跌落深淖，有似鸟着𥻿。\n寒日已西匿，游子方南驰。\n孤店渺烟际，僮马饥以羸。\n霏霏雪没骭，憯憯风裂肌。\n古人贵遗体，不肯临深危。\n儿行风雪中，慈母安得知。\n终当投绂去，重补南陔诗。",
        "dynasty": "宋",
        "collection_info": null
    },
    {
        "uuid": "f04c2540296d3c599467c0f8ddf36247",
        "title": "安仁驿",
        "author": "刘克庄",
        "content": "偶向溪边洗客尘，数株如玉照青苹。\n凄风冷雨分宜县，頼有梅花管领人。",
        "dynasty": "宋",
        "collection_info": null
    },
    {
        "uuid": "8852677f6e22379b896b5299b844826d",
        "title": "萍乡",
        "author": "刘克庄",
        "content": "闻说萍乡县，家家有绢机。\n荒年丝价贵，未敢议寒衣。",
        "dynasty": "宋",
        "collection_info": null
    },
    {
        "uuid": "4a992c58324356f81319dc3c38b34f10",
        "title": "牛田铺大雪",
        "author": "刘克庄",
        "content": "暝色蟠空起，狞飈激地吹。\n渐看云布濩，稍有霰纷披。\n蔌蔌初飘瓦，轻轻已点墀。\n居人朝未觉，客子夜先知。\n巧似庄严就，匀如剪刻为。\n充庭冰氏喜，缟户染人疑。\n洒密苔缄遍，擎多树压垂。\n高峰迷顶踵，远渡失津涯。\n窘兔低蹲草，僵禽默堕枝。\n马难分牝牡，乌不辨雄雌。\n倏忽斜还整，冥蒙合又离。\n半埋官路堠，乱打寺廊碑。\n猛势欺袍絮，寒光照鬓丝。\n店荒敲尽闭，桥滑步尤危。\n破釜羹霜菜，残炉燎湿萁。\n废粧怜妇怯，露骭笑儿痴。\n乍起毛皆猬，深藏手亦龟。\n犬惊邻吠急，鸡噤野鸣迟。\n偏滞南辕路，翻思北戍时。\n旌旗鸣鴈塞，刁斗乱鹅池。\n呵笔堪飞檄，收灯可覆棋。\n暮营蒙虎卧，晓猎臂鹰随。\n浴铁成何事，披簑自一奇。\n空山吟忍冻，穷巷啮充饥。\n授简悲才退，烘衣感气衰。\n稍欣茅瘴薄，已觉麦畦滋。\n病怕村茶冷，愁嫌市酒醨。\n带间三十韵，聊补昔人遗。",
        "dynasty": "宋",
        "collection_info": null
    },
    {
        "uuid": "63bf826345749e89b1bb387b074f5788",
        "title": "醴陵客店",
        "author": "刘克庄",
        "content": "县郭依稀隔渡头，解鞍来倚店家楼。\n已攀桂树吟招隠，因看梅花赋远游。\n市上俚音多楚语，桥边碧色是湘流。\n直南乡国三千里，目送覊鸿起暮愁。",
        "dynasty": "宋",
        "collection_info": null
    },
    {
        "uuid": "d0b09ea51a883377a9f4da891c5af108",
        "title": "湘潭道中即事二首  其一",
        "author": "刘克庄",
        "content": "败絮龙钟拥病身，十分寒事在湘滨。\n若非野店黏官历，不记今朝是立春。",
        "dynasty": "宋",
        "collection_info": null
    },
    {
        "uuid": "ebf67810b77b2399c3457a7414771c08",
        "title": "湘潭道中即事二首  其二",
        "author": "刘克庄",
        "content": "傩鼓冬冬匝庙门，可怜楚俗至今存。\n屈原章句无人诵，别有山歌侑桂尊。",
        "dynasty": "宋",
        "collection_info": null
    },
    {
        "uuid": "2da0833101c60107e41dcb6928ffa870",
        "title": "谒南岳",
        "author": "刘克庄",
        "content": "中原昔分裂，五岳仅存一。\n嗟余生东南，有眼乃未觌。\n清晨犯寒栗，马上青历历。\n怪云何处来，对面失崷崒。\n午投胜业寺，僧讶余不怿。\n茗余因献嘲，君定非韩匹。\n彼来既轩露，君至若封鐍。\n余谓僧无躁，兹可以理诘。\n止僧坐悦亭，霾翳忽冰释。\n石廪先呈身，岣嵝俄见脊。\n须臾天柱开，最后祝融出。\n高峰七十二，固已得彷佛。\n邺侯何尝死，懒残元非寂。\n恍疑在山中，明当往寻觅。\n咄哉三尺雪，孤此一双屐。\n驾言款灵琐，楼堞晃丹赤。\n柏深不见人，画妙如新笔。\n珠珑千娉婷，弹棋拊瑶瑟。\n茫茫鬼神事，荒幻难究悉。\n吾师太史公，江淮徧浪迹。\n兹焉又浮湘，汗漫恣游陟。\n虽然乏毫端，亦颇增目力。\n规模五字体，蟠屈万丈碧。\n诗成投褚中，何必题庙壁。",
        "dynasty": "宋",
        "collection_info": null
    },
    {
        "uuid": "482222fd5d89871d209dd82877e970b7",
        "title": "胜业寺",
        "author": "刘克庄",
        "content": "寺创于何代，问僧皆不知。\n槎牙夏后柏，残缺柳侯碑。\n雪过禅堂冷，冰余岳路危。\n上封犹未到，太息负心期。",
        "dynasty": "宋",
        "collection_info": null
    },
    {
        "uuid": "011a9bd5247e97c5d7115fcf0b786d80",
        "title": "发岳市三首  其一",
        "author": "刘克庄",
        "content": "岳下无耆老，何从访旧闻。\n不知紫岩墓，更隔几重云。",
        "dynasty": "宋",
        "collection_info": null
    },
    {
        "uuid": "0719b2b919271ba96a22533bd0df88b5",
        "title": "发岳市三首  其二",
        "author": "刘克庄",
        "content": "明仲窜蛮烟，钦夫弃盛年。\n空令后死者，有泪滴遗编。",
        "dynasty": "宋",
        "collection_info": null
    },
    {
        "uuid": "b3964578a4e8294c3d3e4fd1563b52b4",
        "title": "发岳市三首  其三",
        "author": "刘克庄",
        "content": "昔者监香火，今焉裂芰荷。\n祝融应冷笑，还肯再来么。",
        "dynasty": "宋",
        "collection_info": null
    },
    {
        "uuid": "64cacd5dfb59107791f189f8926473de",
        "title": "湘江一首",
        "author": "刘克庄",
        "content": "屈贾死将千载，刘君来泛湘江。\n沽酒偶留村店，看山不掩船窗。",
        "dynasty": "宋",
        "collection_info": null
    },
    {
        "uuid": "c45418a786a36afda8bda6e72a12b0f5",
        "title": "烟竹铺",
        "author": "刘克庄",
        "content": "野迥村疎起暮寒，偶逢废驿卸征鞍。\n主人家比渔舟小，客子房如鹤栅宽。\n灯与邻通眠未易，风从壁入避尤难。\n似闻南去加萧索，一夜披衣坐不安。",
        "dynasty": "宋",
        "collection_info": null
    },
    {
        "uuid": "1d9c7584ea7fca814ba697e3218ceda9",
        "title": "衡永道中二首  其一",
        "author": "刘克庄",
        "content": "一舍常分作两程，雪鞭两袖少逢晴。\n平生不识终南径，来傍湖南堠子行。",
        "dynasty": "宋",
        "collection_info": null
    },
    {
        "uuid": "6a1f43f8019042cfa05987d07b502750",
        "title": "衡永道中二首  其二",
        "author": "刘克庄",
        "content": "过了衡阳鴈北迴，乡书迢递託谁哉。\n岳山石鼓皆辞去，惟有湘江作伴来。",
        "dynasty": "宋",
        "collection_info": null
    },
    {
        "uuid": "4393021364904ae87ef33d53d2e58782",
        "title": "黄罴岭",
        "author": "刘克庄",
        "content": "黄茅迷远近，不见一人行。\n信步未知险，迴头方可惊。\n路由高顶过，云在半腰生。\n落日无栖止，飘飘自问程。",
        "dynasty": "宋",
        "collection_info": null
    },
    {
        "uuid": "8506919243567113cedb8fb7f1ef1ac7",
        "title": "祁阳县",
        "author": "刘克庄",
        "content": "入境少人烟，寒江碧际天。\n小留因买石，久立待呼船。\n笛起渔汀上，鸥飞县郭前。\n若无州帖至，令尹即神仙。",
        "dynasty": "宋",
        "collection_info": null
    },
    {
        "uuid": "b57ec733d553a9ddfb481513062c88f7",
        "title": "零陵",
        "author": "刘克庄",
        "content": "画图曾识零陵郡，今日方知画未如。\n城郭恰临潇水上，山川犹是柳侯余。\n驿亭幽绝堪垂钓，岩室虚明可读书。\n欲买冉溪三亩地，手苫茅栋径移居。",
        "dynasty": "宋",
        "collection_info": null
    },
    {
        "uuid": "7358178bad7254825c3cdc6b435ae5ad",
        "title": "深溪驿",
        "author": "刘克庄",
        "content": "苔满朱扉半阖开，更无人迹独徘徊。\n湘江临别如相语，早买扁舟出岭来。",
        "dynasty": "宋",
        "collection_info": null
    },
    {
        "uuid": "3054e33a0721653c45d9b732e5a3bb12",
        "title": "全州",
        "author": "刘克庄",
        "content": "寂寞全州路，家家荻竹扉。\n异僧留塔在，过客入城稀。\n传舍临清泚，官亭占翠微。\n沙头泊船者，多自岭南归。",
        "dynasty": "宋",
        "collection_info": null
    },
    {
        "uuid": "10c266fbf1ea4b6b83e8274364e460f3",
        "title": "炎关",
        "author": "刘克庄",
        "content": "关北关南气候分，雪飞不过古来云。\n若非曾发看山愿，老大何因入瘴云。",
        "dynasty": "宋",
        "collection_info": null
    },
    {
        "uuid": "4769e92ee2ca38a6bfd93215d8dfe94f",
        "title": "秦城",
        "author": "刘克庄",
        "content": "缺甓残砖无处寻，当年筑此虑尤深。\n君王自向沙丘死，何必区区戍桂林。",
        "dynasty": "宋",
        "collection_info": null
    },
    {
        "uuid": "0fd2ce3383d2537892e402620a18a3c1",
        "title": "来至桂州叶潜仲以诗相迎次韵一首",
        "author": "刘克庄",
        "content": "柘冈西路别君时，几见天涯柳弄丝。\n横草壮心空忼慨，覆蕉残梦懒寻思。\n羞将白髮趋新府，却忆青山领旧祠。\n犹有南来奇特事，马头先得故人诗。",
        "dynasty": "宋",
        "collection_info": null
    },
    {
        "uuid": "c1e2d67f6e8776fa4f2e711b0308a613",
        "title": "游水东诸洞次同游韵二首  其一",
        "author": "刘克庄",
        "content": "桂山前未到，今日是初游。\n招鹤登青巘，呼龙俯碧湫。\n深蹊通秉炬，小窦劣容舟。\n岂敢轻题咏，同官尽柳刘。",
        "dynasty": "宋",
        "collection_info": null
    },
    {
        "uuid": "119fafd4bd42008ebca79fc671835d4a",
        "title": "游水东诸洞次同游韵二首  其二",
        "author": "刘克庄",
        "content": "旧闻岩洞胜，欲往自髫年。\n耸秀过灵隠，幽深似善权。\n远环州堞外，近献屋檐边。\n傥有登临约，甘为子执鞭。",
        "dynasty": "宋",
        "collection_info": null
    },
    {
        "uuid": "fb9b022d143ad47863707337e8b94923",
        "title": "春日五首  其一",
        "author": "刘克庄",
        "content": "眼边桃李过匆匆，镜裏衰颜岂再红。\n久觉胃寒疎建焙，新因血热戒郫筒。",
        "dynasty": "宋",
        "collection_info": null
    },
    {
        "uuid": "2ccb22bc646c7c0b3705a4e397be9891",
        "title": "春日五首  其二",
        "author": "刘克庄",
        "content": "步入西峰不见人，数声涧鸟自啼春。\n下山欲与唐碑语，先遣奴兵细拂尘。",
        "dynasty": "宋",
        "collection_info": null
    },
    {
        "uuid": "f8f26445fbcf08be722e66087159b989",
        "title": "春日五首  其三",
        "author": "刘克庄",
        "content": "归到城门欲发更，马头惟有暮鸦迎。\n小窗了却观书课，几首残诗旋补成。",
        "dynasty": "宋",
        "collection_info": null
    },
    {
        "uuid": "24f79a5c2d655ca9a679c802fa1f803a",
        "title": "春日五首  其四",
        "author": "刘克庄",
        "content": "老懒何心更出嬉，闭门终日读陶诗。\n湘南二月花如扫，恰似扶疎遶屋时。",
        "dynasty": "宋",
        "collection_info": null
    },
    {
        "uuid": "77026bf6ef9bfa905be877678421b7eb",
        "title": "春日五首  其五",
        "author": "刘克庄",
        "content": "晓风细细雨斜斜，僝僽书生屋角花。\n想见水南僧寺裏，一株落尽病山茶。",
        "dynasty": "宋",
        "collection_info": null
    },
    {
        "uuid": "036e210302a389022a54424bd0f3ef5d",
        "title": "訾家洲二首  其一",
        "author": "刘克庄",
        "content": "来访唐时事，荒洲暮霭青。\n遍生新草棘，难认旧池亭。\n毁记欺无主，存祠怕有灵。\n今人轻古迹，此地少曾经。",
        "dynasty": "宋",
        "collection_info": null
    },
    {
        "uuid": "3f78696908248889fc7913201f191758",
        "title": "訾家洲二首  其二",
        "author": "刘克庄",
        "content": "裴柳英灵渺莽中，鹤归应不记辽东。\n遗基只有蛬鸣雨，往事全如鸟印空。\n溪水无情流㶁㶁，海山依旧碧丛丛。\n断碑莫怪千迴读，今代何人笔力同。",
        "dynasty": "宋",
        "collection_info": null
    },
    {
        "uuid": "84fd191285758a5e1c52e4205324b907",
        "title": "舜庙",
        "author": "刘克庄",
        "content": "粤俗安知帝，遗祠亦至今。\n青山人寂寂，朱户柏森森。\n雨打荒碑缺，苔封古洞深。\n曾闻张侍讲，来此想韶音。",
        "dynasty": "宋",
        "collection_info": null
    },
    {
        "uuid": "70468e7135263e73c271315180ad617c",
        "title": "得家讯一首",
        "author": "刘克庄",
        "content": "不觉离乡久，南来驿使疎。\n羁臣一掬泪，慈母两行书。\n租税闻输毕，田园说歉余。\n何时真宦达，处处奉潘舆。",
        "dynasty": "宋",
        "collection_info": null
    },
    {
        "uuid": "347593f7a3ff15d16cffec8bff597f62",
        "title": "湘南楼",
        "author": "刘克庄",
        "content": "偶陪羣彦赋登楼，一笑聊宽故国愁。\n近郭山来晴槛裏，待船人立晚沙头。\n春天晴雨常多变，晦日文书得小休。\n尚有残钱沽老酒，落花时节约重游。",
        "dynasty": "宋",
        "collection_info": null
    },
    {
        "uuid": "1bdbc413a791e23933f4c2bc56d28a61",
        "title": "上巳与二客游水月洞分韵得事字",
        "author": "刘克庄",
        "content": "胜践造物悭，贫交世情弃。\n昔戒十客来，旦无一人至。\n惟余暨两君，鼎足坐水次。\n欢言天气佳，谁谓风土异。\n高吟杂骚选，序酌逮髫穉。\n涤崖去恶诗，扪石认缺字。\n古来几禊饮，传者纔一二。\n兰亭感慨多，未了生死事。\n杜陵更酸辛，穷眼眩珠翠。\n旨哉兹日游，超然遗尘累。\n消摇千载后，尚有浴沂意。\n岩扉滑如玉，岁月可镌识。",
        "dynasty": "宋",
        "collection_info": null
    },
    {
        "uuid": "f2ab3bad3c95797135662124af25cc29",
        "title": "出城二绝  其一",
        "author": "刘克庄",
        "content": "日日铜瓶插数枝，瓶空颇讶折来稀。\n出城忽见樱桃熟，始信无花可买归。",
        "dynasty": "宋",
        "collection_info": null
    },
    {
        "uuid": "99ec1a027181aba0cf27abca424d620d",
        "title": "出城二绝  其二",
        "author": "刘克庄",
        "content": "小憇城西卖酒家，绿阴深处有啼鸦。\n主人叹息官来晚，谢了酴醾一架花。",
        "dynasty": "宋",
        "collection_info": null
    },
    {
        "uuid": "96dbb2d34737ab56011cca66a2030f49",
        "title": "三月十四日陪帅卿出游一首",
        "author": "刘克庄",
        "content": "未出尧山云，既出云徐开。\n君侯与天通，造化力可回。\n驾言访岩扉，羣彦森然陪。\n旗钺映川原，笳吹喧蒿莱。\n扫石坐夷旷，扪葛窥崔嵬。\n訾洲久芜没，草树皆新培。\n范张数君子，遗刻苍藓埋。\n方羊不忍去，返照明千崖。\n沙禽就栖宿，綵鹢犹泝洄。\n眷焉宇宙间，此乐何常哉。\n邺都会应刘，梁园命邹枚。\n主公富贵人，襟抱尤雄猜。\n当年篇翰存，往往邻俳谐。\n英英大都督，羔鴈招遗才。\n云烟生妙笔，冰雪悬灵台。\n况復是夕霁，素魄海上来。\n一碧九万里，空洞无纤埃。\n临风惜饮量，孤负黄金罍。\n座中尽文豪，授简奚徘徊。\n吾诗固拙速，聊为石生媒。",
        "dynasty": "宋",
        "collection_info": null
    },
    {
        "uuid": "a2500498762fb70ed9aaad0aa4c2832c",
        "title": "武冈叶使君寄诗次韵二首  其一",
        "author": "刘克庄",
        "content": "词客纷纷载后车，谁能远寄病相如。\n双旌已拜湖南牧，尺素犹题岭外书。\n诗句骑馿游蜀后，情怀赋鵩吊湘余。\n似闻阖郡春风暖，便拟移家占籍居。",
        "dynasty": "宋",
        "collection_info": null
    },
    {
        "uuid": "261c525ae2f4c15bde4f8b01f3ce5295",
        "title": "武冈叶使君寄诗次韵二首  其二",
        "author": "刘克庄",
        "content": "北戍逢君岁建寅，岂知今作落南人。\n瘴来客病邻山鬼，舶去乡书託海神。\n目送飞鸢偏恋土，梦随画隼共行春。\n谢家兄弟如双璧，交契宁非有宿因。",
        "dynasty": "宋",
        "collection_info": null
    },
    {
        "uuid": "26361a29c87b59b4ff33f679ecc0a6ed",
        "title": "移居二首  其一",
        "author": "刘克庄",
        "content": "庭下蔷薇树，花开玉雪毬。\n主人明日去，相对似含愁。",
        "dynasty": "宋",
        "collection_info": null
    },
    {
        "uuid": "f80c1a33249cae2d3db1b9570d750452",
        "title": "移居二首  其二",
        "author": "刘克庄",
        "content": "邻曲无还往，何由有别情。\n惟应小窗月，长记读书声。",
        "dynasty": "宋",
        "collection_info": null
    },
    {
        "uuid": "3c15dc4651b079427c3b1d3e2016287d",
        "title": "弔锦鸡一首呈叶任道",
        "author": "刘克庄",
        "content": "炎州产文鸡，毛羽固天禀。\n朱丹饰尾距，綵绣错衿衽。\n主人极珍怜，龠合分俸廪。\n置诸后园中，小奴司啄饮。\n地荒笼栅疎，客见辄危懔。\n点狸出没精，豪鼠窥伺稔。\n谅垂彼馋涎，或瞯君高枕。\n骇机中夕发，果以毙来谂。\n裂冠首立碎，啮嗉声已噤。\n酷哉三尺喙，残此一段锦。\n长嗟命瘗埋，讵忍付烹饪。\n始为文采累，终欠智虑审。\n老瞒戕孔公，千载愤凛凛。\n黄祖杀处士，麤暴犯流品。\n况兹毒鸷物，尤索防闲甚。\n善视双翠衣，夜凉勿嗜寝。",
        "dynasty": "宋",
        "collection_info": null
    },
    {
        "uuid": "51842976c8500930bc84062340dad448",
        "title": "哭孙行之二首  其一",
        "author": "刘克庄",
        "content": "已了灯窗债，心知举业非。\n立朝多谏草，取友必深衣。\n虀瓮贫时共，书筒贵后稀。\n病身偏惜泪，一为故人挥。",
        "dynasty": "宋",
        "collection_info": null
    },
    {
        "uuid": "9bc2cc91920aae53551c416f8827a859",
        "title": "哭孙行之二首  其二",
        "author": "刘克庄",
        "content": "世上高科众，君尤自贵珍。\n如何一夕裏，忽尽百年身。\n双旐齐眉友，孤灯拥髻人。\n伤心惟孟母，头白送归闽。",
        "dynasty": "宋",
        "collection_info": null
    },
    {
        "uuid": "04de8708357bb8efefb0d4b9f96cee08",
        "title": "即事",
        "author": "刘克庄",
        "content": "峤南气候异中州，多病谁令作远游。\n瘴土不因梅亦湿，飓风能变夏为秋。\n方眠坏絮俄敷簟，已着轻絺又索裘。\n自叹幻身非铁石，天涯岂得久淹留。",
        "dynasty": "宋",
        "collection_info": null
    },
    {
        "uuid": "4cc80f8950402f110a048599080ca890",
        "title": "楮树",
        "author": "刘克庄",
        "content": "楮树婆娑覆小斋，更无日影午窗开。\n一端能败幽人意，夜夜墙西碍月来。",
        "dynasty": "宋",
        "collection_info": null
    },
    {
        "uuid": "795bd05cfde8eb8da38cceee304f2664",
        "title": "象弈一首呈叶潜仲",
        "author": "刘克庄",
        "content": "小艺无难精，上智有未解。\n君看橘中戏，妙不出局外。\n屹然两国立，限以大河界。\n连营禀中权，四壁设坚械。\n三十二子者，一一具变态。\n先登如挑敌，分布如备塞。\n尽锐贾吾勇，持重伺彼怠。\n或迟如围莒，或速如入蔡。\n远炮勿虚发，冗卒要精汰。\n负非繇寡少，胜岂繫彊大。\n昆阳以象奔，陈涛以车败。\n匹马郭令来，一士汲黯在。\n献俘将策勋，得隽众称快。\n我欲筑坛场，孰可建旗盖。\n叶侯天机深，临陈识向背。\n纵未及国手，其高亦可对。\n狃捷敢饶先，讳输每索再。\n宁为握节死，安肯屈膝拜。\n有时横槊吟，句法尤雄迈。\n愚虑仅一得，君才乃十倍。\n霸图务并弱，兵志贵攻昧。\n虽然屡剋获，讵可自侈忲。\n吕蒙能馘羽，卫瓘足缚艾。\n南师未宜轻，夜半防斫寨。",
        "dynasty": "宋",
        "collection_info": null
    },
    {
        "uuid": "bb2a8ee5674945bef40a3b1b994202bc",
        "title": "送陶仁父",
        "author": "刘克庄",
        "content": "自古送行情味恶，君行快似泛仙槎。\n新班人少先投卷，下水船轻易到家。\n南浦不堪看草色，西湖尚可及荷花。\n诸公若问栖栖者，为说吟诗两鬓华。",
        "dynasty": "宋",
        "collection_info": null
    },
    {
        "uuid": "0db976e79114eb0de2caf32bdd1f5387",
        "title": "书壁",
        "author": "刘克庄",
        "content": "綀衣蒲屦小纶巾，四壁清风一榻尘。\n谁谓先生贫到骨，百金新聘竹夫人。",
        "dynasty": "宋",
        "collection_info": null
    },
    {
        "uuid": "e044c7031d15e8baa89ef1452f5d1286",
        "title": "栽竹",
        "author": "刘克庄",
        "content": "借居未定先栽竹，为爱疎声与薄阴。\n一日暂无能鄙吝，数竿虽少亦萧森。\n窗间对了添诗料，郭外移来费俸金。\n自笑明年何处在，虚檐风至且披襟。",
        "dynasty": "宋",
        "collection_info": null
    },
    {
        "uuid": "4a2618b6a6ec167f3927641261d922a3",
        "title": "癸水亭观荷花一首",
        "author": "刘克庄",
        "content": "执热屏人事，偃卧慵巾裳。\n过门二三友，失喜跣下床。\n鸣驺出华陌，联辔遵野塘。\n崇轩俯万荷，濯濯涵波光。\n都忘瘴海中，疑堕玉井傍。\n远无膏粉气，近有冰雪凉。\n制叶可以衣，采菂可以尝。\n离骚谱灵草，品尔列众芳。\n似曾识三闾，安肯肖六郎。\n词人更儇薄，比咏犹妃嫱。\n曷不观兹华，意色和而庄。\n风吹月露洗，岂若冶与倡。\n众方慕绝艷，谁能参微香。\n余诗纵枯淡，一扫时世粧。",
        "dynasty": "宋",
        "collection_info": null
    },
    {
        "uuid": "0e544849f05c7d540dfc7d856255a3ce",
        "title": "栖霞洞",
        "author": "刘克庄",
        "content": "往闻耆老言，兹洞深无际。\n闇中或识路，尘外别有世。\n几思绝人事，赍粮穷所诣。\n棋终出易迷，炬绝入难继。\n孤亭渺云端，于焉小休憇。\n凭高眺城阙，扰扰如聚蚋。\n尽捐滓秽念，遂有飞举势。\n山灵媢清游，雨意来极锐。\n蒙蒙湿莎草，浥浥凉松桂。\n暝色不可留，怅望崖扉闭。",
        "dynasty": "宋",
        "collection_info": null
    },
    {
        "uuid": "c59d7bde0aaab4d37fbbdd7e60639204",
        "title": "尧庙",
        "author": "刘克庄",
        "content": "帝与天同大，天存帝亦存。\n桑麻通绝徼，箫鼓出深村。\n水至孤亭合，山居列岫尊。\n尚余土阶意，樵牧践篱藩。",
        "dynasty": "宋",
        "collection_info": null
    },
    {
        "uuid": "f06aa671307f20629d67526046c0df20",
        "title": "五月二十七日游诸洞",
        "author": "刘克庄",
        "content": "来南百虑拙，所得惟幽寻。\n矧余玉雪友，共此丘壑心。\n江亭俯虚旷，穴室穷邃深。\n是时薄雨收，白霭笼青岑。\n弃筇追野步，却扇开风襟。\n炎方岂必好，差远鼙鼓音。\n且愿海道清，莫问神州沉。\n徘徊惜景短，留滞畏老侵。\n昨游感鶑咔，今至闻蝉吟。\n常恐官事絷，佳日妨登临。\n譬如逃学儿，汲汲贪寸阴。\n何因释胶扰，把臂偕入林。",
        "dynasty": "宋",
        "collection_info": null
    },
    {
        "uuid": "004f200fcd09ec19219bfd9b92775f6f",
        "title": "泛西湖",
        "author": "刘克庄",
        "content": "桂湖亦在西，岂减颍与杭。\n丹桥抗崇榭，渌波浮轻航。\n休沐陪胜饯，轩盖何炜煌。\n停桡藕华中，一目千红裳。\n讵知白昼永，但觉朱夏凉。\n古洞半芜废，仙人今在亡。\n踞石散醉髮，吸涧浇吟肠。\n延缘缭溪步，诘曲经禅房。\n野鸟啼密竹，高蝉嘒疎杨。\n虽无丝管乐，谈论谐宫商。\n诸君敏于诗，援笔如蜚翔。\n顾予乏华藻，山鷄追鸾皇。\n颇能读古碑，所恨侵夕阳。\n明发復扰扰，前游未可忘。",
        "dynasty": "宋",
        "collection_info": null
    },
    {
        "uuid": "b5f67fe4e125943846c4dd2388ac84f8",
        "title": "题许介之诗草",
        "author": "刘克庄",
        "content": "我留鸢跕外，君住鴈迴边。\n走仆行千里，敲门授一编。\n真妍非粉黛，至巧谢雕镌。\n何必周丞相，男儿要自传。",
        "dynasty": "宋",
        "collection_info": null
    },
    {
        "uuid": "6ac60cfefdadfc354b170ab2f9259fa0",
        "title": "慈氏阁",
        "author": "刘克庄",
        "content": "阁建五季时，丹碧晃层纍。\n吾行半区中，鉅丽莫与比。\n想方营综时，霸心极雄侈。\n但思穷耳目，宁论竭膏髓。\n一朝陵谷变，飞电扫僣垒。\n湘波日夜流，不洗争篡耻。\n惟存浮屠居，愿力久未毁。\n夕阳吊陈迹，危槛聊徙倚。\n遥怜下界热，高处凉如水。\n若非逼严钥，坐待钟声起。",
        "dynasty": "宋",
        "collection_info": null
    },
    {
        "uuid": "1ff11d25ec789c9a1dc984683feeab23",
        "title": "翛然亭",
        "author": "刘克庄",
        "content": "每到阑干畔，徘徊暮始还。\n为怜临水寺，尽见隔城山。\n墙缭青苔裏，舟藏绿树间。\n松扉宜步月，只是限重关。",
        "dynasty": "宋",
        "collection_info": null
    },
    {
        "uuid": "84518c1d2ca0c610b27bbb02d56d8879",
        "title": "辰山",
        "author": "刘克庄",
        "content": "一峯迭三洞，乃似弘景楼。\n下洞初俯入，藓室寒飕飕。\n中洞忽跃出，有径通玄幽。\n豁然崖谷判，万态谁鑴锼。\n或如植宝幢，或如缀珠旒。\n或如鲲鲸飞，或如龙麟游。\n石桥状天台，木栈疑蜀州。\n稍憇大士岩，遂经羽人丘。\n力穷至上洞，身载云气浮。\n未毕山水缘，勉为尘世留。\n平生避地心，兹焉宜菟裘。\n长斧樵青壁，短簑耘绿畴。\n独恨汲路远，溪涧皆背流。\n会当逢异人，卓锡成灵湫。",
        "dynasty": "宋",
        "collection_info": null
    },
    {
        "uuid": "c9da3d3aa7e1271b710d0fec5538c856",
        "title": "千山观",
        "author": "刘克庄",
        "content": "西巘林峦擅一城，渺然飞观入青冥。\n于湖数字题华栋，阳朔千山献画屏。\n境胜小诗难写尽，天寒薄酒易吹醒。\n独游不恨无人语，满壑松声可细听。",
        "dynasty": "宋",
        "collection_info": null
    },
    {
        "uuid": "93065b23b5f5bd8165fca368da909ab5",
        "title": "曾公岩",
        "author": "刘克庄",
        "content": "广室内嵌空，层峰外巍嵬。\n仰视骇悬石，俯践愁滑苔。\n古窦风肃肃，阴涧泉洄洄。\n飞梁跨其间，上可陈尊罍。\n爱凉復畏湿，当暑重裘来。\n名岩者谁欤，兄固弟子开。\n忆昔建中初，国论几一迴。\n惜也祖荆舒，卒为清议排。\n至今出牧地，姓字留苍崖。\n踌躇增叹慨，日入禽声哀。",
        "dynasty": "宋",
        "collection_info": null
    },
    {
        "uuid": "e255937b15efb149005988cfbc0d7f42",
        "title": "郊行",
        "author": "刘克庄",
        "content": "薄有西风意，郊行得自娱。\n山晴全体出，树老半身枯。\n林转亭方见，江侵路欲无。\n何妨桥缆断，小𦩘故堪呼。",
        "dynasty": "宋",
        "collection_info": null
    },
    {
        "uuid": "288ee797d5deafe62810be7b233051d4",
        "title": "秋日会远华馆呈胡仲威",
        "author": "刘克庄",
        "content": "岭表岂必热，庚伏频滂沱。\n薄暮辱招要，盆李参瓶荷。\n君侯如长松，折节交藤萝。\n奇字识夏鼎，古音弹云和。\n今日素商至，高屋凉意多。\n夜清群籁息，已有蛩鸣莎。\n人生不饮酒，贤愚同销磨。\n拍手问湘纍，独醒欲如何。\n谬承青眼顾，讵惜苍颜酡。\n客散我亦归，耿耿看斜河。",
        "dynasty": "宋",
        "collection_info": null
    },
    {
        "uuid": "d973c239652b1ad72dc9c863d7916b9e",
        "title": "老大",
        "author": "刘克庄",
        "content": "老大重登聘士台，客怀牢落可曾开。\n临流往往看鸢堕，入署时时见马来。\n有约青山何日去，无根白髮是谁栽。\n自嫌不带功名骨，只合眠莎与坐苔。",
        "dynasty": "宋",
        "collection_info": null
    },
    {
        "uuid": "10e70d69d11cdabba2dbe77fb0541036",
        "title": "伏波岩",
        "author": "刘克庄",
        "content": "悬壁万仞余，江流绕其趾。\n仰视不见天，森秀拔地起。\n中洞既深豁，旁窦皆奇诡。\n惜哉题识多，苍玉半镵毁。\n安得巨灵凿，永削崖谷耻。\n缅怀两伏波，往事可追纪。\n铜柱戍浪泊，楼船下湟水。\n时异非一朝，地去亦万里。\n山头博德庙，今为文渊矣。\n谓予诗弗信，君请订诸史。",
        "dynasty": "宋",
        "collection_info": null
    },
    {
        "uuid": "08de4d04536c79d62d8ce85cfedb3bc9",
        "title": "诘猫",
        "author": "刘克庄",
        "content": "古人养客乏车鱼，今汝何功客不如。\n饭有溪鳞眠有毯，忍教鼠啮案头书。",
        "dynasty": "宋",
        "collection_info": null
    },
    {
        "uuid": "3812cd25a4f810c73bcabbd9c012a97c",
        "title": "八桂堂呈叶潜仲",
        "author": "刘克庄",
        "content": "之子初度日，畏客如避仇。\n朱门禁入谒，青山招出游。\n置醴泉石间，凉意生觥筹。\n风槛绛华馥，冰盆丹实浮。\n起诵眉寿篇，酌君介千秋。\n煌煌丞相孙，少也宜袭侯。\n黑头去云远，白髮来何稠。\n君言权位盛，孰若志意修。\n静观钟鼎族，起灭犹轻沤。\n祝君象韩吕，不羡熺与攸。",
        "dynasty": "宋",
        "collection_info": null
    },
    {
        "uuid": "cfc45072d99d921bba6a1e1dfc545ee6",
        "title": "挽聂孺人",
        "author": "刘克庄",
        "content": "已病犹蔬素，西归不復疑。\n飞鳬踰岭远，别鹤返乡迟。\n箴史传贤女，巾褠付侍姬。\n白头潘令在，应有悼亡诗。",
        "dynasty": "宋",
        "collection_info": null
    },
    {
        "uuid": "38f5b421ac981b1662884afd150c4455",
        "title": "题胡仲威文藁",
        "author": "刘克庄",
        "content": "熟读执事文，恍如入宝山。\n瑰异千万种，一一无可删。\n瑶草既俯拾，珠树亦仰攀。\n美玉不知数，照映穹壤间。\n大者中圭瓒，小者堪佩环。\n居然郊庙器，胡为委荆菅。\n嗟余颇识宝，对之清涕潸。\n携寘蔀屋内，虹气惊市阛。\n常恐阳虎辈，窃去亡繇还。\n何当变姓名，袖出函谷关。",
        "dynasty": "宋",
        "collection_info": null
    },
    {
        "uuid": "38371b8b424eb17d645ada93bc4c36d4",
        "title": "戴秀岩",
        "author": "刘克庄",
        "content": "兹岩视诸峰，厥状尤峥嵘。\n旧为碧藓封，新有朱栈横。\n縻腰尚恐坠，束炬劣可行。\n外狭中乃宽，始闇俄忽明。\n仰视神魄悸，俯顾形殻轻。\n遂览丹炉基，微闻玉鼓声。\n源深足力尽，路黑云气生。\n不辨昼夜分，恍疑世代更。\n尝闻学神仙，所得由专精。\n岂吾诸名士，羡彼一老兵。\n欣然约同志，嗣此将寻盟。\n安知无白鹿，绝顶来相迎。",
        "dynasty": "宋",
        "collection_info": null
    },
    {
        "uuid": "8e94b634eef188745b6c09f8d487a4b6",
        "title": "寄左次魏二首  其一",
        "author": "刘克庄",
        "content": "多谢齐安牧，交情未阔疎。\n方筹江北事，肯寄海南书。\n开幙交锋处，修城劫火余。\n别来各添岁，筋力近何如。",
        "dynasty": "宋",
        "collection_info": null
    },
    {
        "uuid": "f35c99f174aff250c6f491623fdf8bda",
        "title": "寄左次魏二首  其二",
        "author": "刘克庄",
        "content": "同事征西府，闻君已绣衣。\n小侵今视昔，大捷是耶非。\n酋长舆尸返，偏裨奏凯归。\n六关天样险，莫遣贼能飞。",
        "dynasty": "宋",
        "collection_info": null
    },
    {
        "uuid": "ce6efd580563db0a0c92d499ed013432",
        "title": "中秋湘南楼饯张昭州",
        "author": "刘克庄",
        "content": "台使选良牧，诏下帝曰俞。\n高牙植华舰，饯者来倾郛。\n明月满丽谯，寒光映尊壶。\n桂人愿少留，昭人望疾驱。\n一室可为政，况乃有国都。\n岭民日以耗，丁口彊半无。\n洋洋紫云诏，侯其勒座隅。\n道乡游息处，暇日披榛芜。\n鄙拙忝投分，临风独踌躇。\n颇念友离索，宁论鬼揶揄。\n何繇扣铃阁，百榼倾兵厨。",
        "dynasty": "宋",
        "collection_info": null
    },
    {
        "uuid": "1a716addf669446f566f447d3148df55",
        "title": "榕溪阁",
        "author": "刘克庄",
        "content": "榕声竹影一溪风，迁客曾来繫短篷。\n我与竹君俱晚出，两榕犹及识涪翁。",
        "dynasty": "宋",
        "collection_info": null
    },
    {
        "uuid": "af4d223827799065f6a119138c5f8449",
        "title": "哭谭户录二首  其一",
        "author": "刘克庄",
        "content": "读过书皆记，非惟善属文。\n有名登进士，无命作参军。\n白髮行秋暑，青衫殓瘴云。\n可怜膏火下，虚费一生勤。",
        "dynasty": "宋",
        "collection_info": null
    },
    {
        "uuid": "5f6a966d336a5686dbefe94d0e2caee5",
        "title": "哭谭户录二首  其二",
        "author": "刘克庄",
        "content": "胸次有千年，囊中乏一钱。\n客来临旅殡，官为雇归船。\n通德梳新髻，童乌拾旧编。\n伤心邻巷裏，废宅锁寒烟。",
        "dynasty": "宋",
        "collection_info": null
    },
    {
        "uuid": "bd3b3f507f1ce570ef119397ca4dd830",
        "title": "风",
        "author": "刘克庄",
        "content": "风于天地间，惟桂尤其雄。\n将由岩窍多，或是地形穹。\n不知起何处，但觉来无穷。\n浮埃晦白昼，奇响激半空。\n一怒动旬浃，小亦数日中。\n城堞凛欲压，况此半亩宫。\n尝闻古至人，御气犹轻鸿。\n刘季晚可怜，击筑悲沛丰。\n我老断恐怖，视身等枯蓬。\n飘掷付大块，奚必分西东。",
        "dynasty": "宋",
        "collection_info": null
    },
    {
        "uuid": "748541b4cd448a880ea8e8256d30d7ca",
        "title": "观射",
        "author": "刘克庄",
        "content": "浪箭束如林，傍观笑不禁。\n蛮平无事久，卒惰可忧深。\n各自分牛{炙火=肉}，何曾贯虱心。\n种侯青涧法，能费几黄金。",
        "dynasty": "宋",
        "collection_info": null
    },
    {
        "uuid": "a7065646db817bf5324d915c1d77b4e5",
        "title": "荔支岩",
        "author": "刘克庄",
        "content": "异境閟神奇，一罅通深阻。\n呀然张蟾吻，光怪腹中贮。\n始来尚觌面，稍进但聆语。\n迴头失尘世，束缊行里所。\n石房容十客，石柱径丈许。\n眠獒若将吠，坠果疑可咀。\n平生闻化城，今见玉楼橹。\n陟高既趫捷，循狭或伛偻。\n忽逢路穷处，浅浪隔洲渚。\n心知仙圣居，欲到无飞羽。\n向非薪烛力，往返何异瞽。\n重游傥未卜，聊向诗中覩。",
        "dynasty": "宋",
        "collection_info": null
    },
    {
        "uuid": "f35bc1e80a5ba6d5bd9a0f05452a5b82",
        "title": "再游栖霞洞",
        "author": "刘克庄",
        "content": "直路幽阴侧路明，玉为墙壁雪为城。\n殷勤报有诗翁到，万一仙人肯出迎。",
        "dynasty": "宋",
        "collection_info": null
    },
    {
        "uuid": "aa1adb5742c0b9f0999fe60ab52a0952",
        "title": "佛子岩",
        "author": "刘克庄",
        "content": "环郭洞府多，所患在卑湿。\n斯岩独虚敞，他境未易及。\n穹如层屋构，广可百客集。\n开窦送云出，扫壑延月入。\n穴居倘堪谋，径欲老樵汲。\n绝颠尤玲珑，苔磴不计级。\n惜为僧所涴，飞栋缘嶪岌。\n佞佛堕痴想，明鬼趋陋习。\n遂令登眺者，欲往足若絷。\n何当一燎空，尽见万仞立。",
        "dynasty": "宋",
        "collection_info": null
    },
    {
        "uuid": "81883fdd1a867144bc167cae1969eb8a",
        "title": "刘仙岩",
        "author": "刘克庄",
        "content": "绝顶来寻炼药踪，老仙端的是吾宗。\n寄声月白风清夜，定许相期第几峯。",
        "dynasty": "宋",
        "collection_info": null
    },
    {
        "uuid": "4342a9a4da03c8da34135595c6c4075d",
        "title": "龙隠洞",
        "author": "刘克庄",
        "content": "先贤评桂山，推尔居第一。\n豁然碧瑶户，夹以苍玉壁。\n中有无底渊，黑浪常荡潏。\n谅当剖判初，倍费造化力。\n雷嗔斧山开，龙怒裂石出。\n至今绝顶上，千丈留尾脊。\n宁论儿女子，壮夫股为栗。\n我来欲题名，腕弱墨不食。\n摩挲狄李碑，文字尚简质。\n今人未知贵，后代始宝惜。\n洑流工骇舟，久游觉萧瑟。\n岩屋宽如家，迴棹聊愒息。",
        "dynasty": "宋",
        "collection_info": null
    },
    {
        "uuid": "b12c1579ca66e8fe72c09d05a570f2c0",
        "title": "哭梁运管",
        "author": "刘克庄",
        "content": "忆共游山犹昨日，奄归白昼隔存亡。\n宅深外不知何病，医杂人争试一方。\n弔客伤心同沥酒，爱姬收泪各分香。\n淳熙丞相潭潭府，今日门庭冷似霜。",
        "dynasty": "宋",
        "collection_info": null
    },
    {
        "uuid": "850566651e3fd3870eb1f00dd56f9e64",
        "title": "琴潭",
        "author": "刘克庄",
        "content": "山形若覆奁，潭面如拭镜。\n奇哉几案物，千古弃荒敻。\n了无扳跻劳，坐惬幽野性。\n泉源黑难穷，崖色碧相映。\n闯深畏龙蛰，窥浅见鱼泳。\n可怜风水声，空山谁来听。\n我欲买兹丘，扫迹逃嚣竞。\n未言葺茅斋，先可理渔𦩘。",
        "dynasty": "宋",
        "collection_info": null
    },
    {
        "uuid": "2d2616788549101b880556673783c167",
        "title": "清惠庙",
        "author": "刘克庄",
        "content": "来访古祠宫，迢迢过水东。\n一条溪不断，数里竹方通。\n巫拜分余胙，商行祷顺风。\n粧楼空百尺，半仆夕阳中。",
        "dynasty": "宋",
        "collection_info": null
    },
    {
        "uuid": "a20ce4fa31aa77867e78fdee0a9c45d7",
        "title": "辰山道人",
        "author": "刘克庄",
        "content": "道人何为者，寒暑一破衫。\n髮白具老态，口讷稀冗谈。\n我陪小队来，猿鸟窥层岚。\n道人方掩户，燕坐弥陁龛。\n迎客不下山，送客不出庵。\n即之疑槁木，面目寒巉岩。\n赠钱漠然谢，有若投诸潭。\n微言岁计熟，收芋已满篮。\n斯人未识字，岂必曾遍参。\n所立偶自高，可儆佞与贪。",
        "dynasty": "宋",
        "collection_info": null
    },
    {
        "uuid": "9ee994abc8cb43995b90eeada5fd6017",
        "title": "玄山观",
        "author": "刘克庄",
        "content": "来瞻石像看唐碑，一径苍松映碧漪。\n闻说宋公曾住此，寄声过客细吟诗。",
        "dynasty": "宋",
        "collection_info": null
    },
    {
        "uuid": "bed40ba412352abee98fc32929941d70",
        "title": "榕溪隠者",
        "author": "刘克庄",
        "content": "榕溪有隠者，幽事在溪曲。\n治地可十亩，方整如弈局。\n始行入荆扉，渐进至茅屋。\n树之百盆兰，缭以万竿竹。\n解衣憇繁阴，拥鼻参微馥。\n主人闻客来，引避若骇鹿。\n却询守舍儿，云已出卖墨。\n壁间见其像，绦褐巾一幅。\n安知非回仙，寄迹混尘俗。\n矢诗慕高风，君归傥肯读。",
        "dynasty": "宋",
        "collection_info": null
    },
    {
        "uuid": "3a3f6b4f691f43bf5bf7b429bffaf5e4",
        "title": "禊亭",
        "author": "刘克庄",
        "content": "年年春草上亭基，父老犹能说左司。\n寂寞当时修禊处，一间老屋两残碑。",
        "dynasty": "宋",
        "collection_info": null
    },
    {
        "uuid": "6c9d66d4b0321ca2e5c66d0f730204bb",
        "title": "自用台字韵一首",
        "author": "刘克庄",
        "content": "脱了荷衣事将台，羁留又见岭梅开。\n诗因癸水辰山作，讼自雷州电县来。\n架上书从人借读，墙边竹是俸移栽。\n小窗睡起无情味，闲听饥禽啄砌苔。",
        "dynasty": "宋",
        "collection_info": null
    },
    {
        "uuid": "b2b2891b01a296032ab502ca9e259e47",
        "title": "簪带亭",
        "author": "刘克庄",
        "content": "上到青林杪，凭栏尽桂州。\n千峯环野立，一水抱城流。\n沙际分渔𦩘，烟中见寺楼。\n不知垂去客，更得几迴游。",
        "dynasty": "宋",
        "collection_info": null
    },
    {
        "uuid": "23ba339d7e86bcfdbdaf90c208cd2843",
        "title": "程公岩",
        "author": "刘克庄",
        "content": "石室外甚狭，中广如毬场。\n伟哉鉅丽居，天造无栋梁。\n严冬既深燠，盛夏尤虚凉。\n偶至不忍去，杖屦聊方羊。\n人能专此壑，何必政事堂。\n先须置禅龛，次第营丹房。\n烟霞入几席，尘土麾门墙。\n学道纵未得，着书亦可藏。",
        "dynasty": "宋",
        "collection_info": null
    },
    {
        "uuid": "7cfd6354e65dd229c943eec7620b93b4",
        "title": "哭林晋之判官晋",
        "author": "刘克庄",
        "content": "去岁衝寒赴辟时，感君骑马远追随。\n一春不得梅花信，万里空题薤露诗。\n小简佩壶邀士友，大铛煮粥活流移。\n平生二事尤堪记，应有名公与撰碑。",
        "dynasty": "宋",
        "collection_info": null
    },
    {
        "uuid": "712e291a4e7c160c4522c510f22752f2",
        "title": "鹊",
        "author": "刘克庄",
        "content": "久不闻乌鹊，朝来噪不休。\n殊乡无喜事，应为买归舟。",
        "dynasty": "宋",
        "collection_info": null
    },
    {
        "uuid": "cc9a070fd8e3e9a28210fbe9fb3e5b76",
        "title": "榕台二绝  其一",
        "author": "刘克庄",
        "content": "拔地高崖如铁色，拂天老树作寒声。\n他年记宿榕台夜，便是南归第一程。",
        "dynasty": "宋",
        "collection_info": null
    },
    {
        "uuid": "9d1101c0035f383966da478968ed32cf",
        "title": "榕台二绝  其二",
        "author": "刘克庄",
        "content": "囊无金累贫如故，镜有丝生老柰何。\n一事尚堪夸北客，来时诗少去时多。",
        "dynasty": "宋",
        "collection_info": null
    },
    {
        "uuid": "741134d9637f090ffc455470d5c145c5",
        "title": "严关新洞",
        "author": "刘克庄",
        "content": "羽客初寻见，因于此葺庐。\n未能平险峻，先拟架空虚。\n磴路樵相引，山名尉自书。\n看来临驿道，未必有仙居。",
        "dynasty": "宋",
        "collection_info": null
    },
    {
        "uuid": "bab2c983accb849acac29426ade42970",
        "title": "乳洞",
        "author": "刘克庄",
        "content": "千峰梦裏尚崔嵬，不记青鞋走几迴。\n天恐锦囊犹欠阙，又添乳洞入诗来。",
        "dynasty": "宋",
        "collection_info": null
    },
    {
        "uuid": "710cef07e5ac822329b0c4c68531a3a8",
        "title": "发湘潭驿寄府公",
        "author": "刘克庄",
        "content": "走本山中人，感激趋燕台。\n谬辱弓旌招，愧乏谋议陪。\n先生如春风，盎然嘘陈荄。\n晓入开玉帐，夕话扃铃斋。\n下榻惊一府，撰杖穷千崖。\n岂曰君畜伋，实惟子视回。\n岁晚谋北辕，凄其难为怀。\n欲言先菀结，既决犹徘徊。\n是日戒行李，送者皆邹枚。\n兵厨遗珍饷，祖席罗宝钗。\n下令许卜夜，宁畏街鼓催。\n诘旦枉牙纛，山亭陈金罍。\n都人如堵墙，谓我何荣哉。\n未闻从事去，亲致元戎来。\n缱绻谈至夜，霜月照露苔。\n长跪抱马足，离绪焉能裁。\n丽谯落天杪，怅望空倚桅。\n昔人死知己，骨朽名不埋。\n公有管乐姿，愚非温石才。\n他时倘后凋，安敢忘栽培。",
        "dynasty": "宋",
        "collection_info": null
    },
    {
        "uuid": "cf1a297ad995835aa7c58611387e0963",
        "title": "铧觜",
        "author": "刘克庄",
        "content": "世传灵渠自秦始，南引灕江会湘水。\n楚山忧赭石畏鞭，凿崖通堑三百里。\n篙师安知有史禄，割牲沈币祀渎鬼。\n我舟阁浅怀若人，要是天下奇男子。\n只今渠废无人修，嗟乎秦吏未易訾。",
        "dynasty": "宋",
        "collection_info": null
    },
    {
        "uuid": "8c5577580fbf3c0c01a3aae1a5c0d647",
        "title": "书堂山",
        "author": "刘克庄",
        "content": "子厚文章宗，仲涂岂后身。\n不肯作昆体，宁来牧湘滨。\n诛茅翠麓颠，日与书卷亲。\n刬去五季衰，挽回六籍醇。\n欧尹相继出，孤唱繇伊人。\n风流喟已远，尚喜栋宇新。\n千峯高丛丛，一江碧粼粼。\n禽鱼暨草树，纤悉几案陈。\n涧泉既可汲，山木亦可薪。\n熟读壁间藏，痛扫毫端尘。\n勖哉山中友，勿厌泉石贫。",
        "dynasty": "宋",
        "collection_info": null
    },
    {
        "uuid": "3d005c785cb5cf53f087f919994f9573",
        "title": "湘中口占四首  其一",
        "author": "刘克庄",
        "content": "少年裘马事清狂，晚看梅花到瘴乡。\n一任海风吹面黑，免教人谤作何郎。",
        "dynasty": "宋",
        "collection_info": null
    },
    {
        "uuid": "7e7007020fb5e1d7bbd241f89b6ce7e0",
        "title": "湘中口占四首  其二",
        "author": "刘克庄",
        "content": "船头吹火卢仝婢，马后肩书颖士奴。\n安得世间名画手，写予出岭泛湘图。",
        "dynasty": "宋",
        "collection_info": null
    },
    {
        "uuid": "ba05d29837661436c83ca534695e2f6b",
        "title": "湘中口占四首  其三",
        "author": "刘克庄",
        "content": "江边金碧谩层层，户口稀疎塔庙增。\n楚俗不知黄面老，家家香火事湘僧。",
        "dynasty": "宋",
        "collection_info": null
    },
    {
        "uuid": "6da0d54b1c96c7d854dbf2e80fa523d1",
        "title": "湘中口占四首  其四",
        "author": "刘克庄",
        "content": "津吏沙边立指呼，放船出锁要州符。\n书生行李堪抽点，薏苡明珠一例无。",
        "dynasty": "宋",
        "collection_info": null
    },
    {
        "uuid": "6c0fcf46d82c05638f57e0d1ed1decec",
        "title": "见方云台题壁",
        "author": "刘克庄",
        "content": "寄书迢递梦参差，每见留题尉所思。\n不论驿亭僧寺裏，有山水处有君诗。",
        "dynasty": "宋",
        "collection_info": null
    },
    {
        "uuid": "877e4e1381f9dc13b0d6e716293c27fe",
        "title": "土马村",
        "author": "刘克庄",
        "content": "村墟薪湿米如金，犹记来时腊雪深。\n曾有小诗题岁月，店荒无壁可追寻。",
        "dynasty": "宋",
        "collection_info": null
    },
    {
        "uuid": "f826ba8a20f279465d83e23e14cf3f3f",
        "title": "祁阳道中",
        "author": "刘克庄",
        "content": "昨过知岑寂，重来况雪天。\n人居鸡栅裏，路在鸟巢边。\n草市开还闭，茅山断復连。\n潇江清似镜，悔不问归船。",
        "dynasty": "宋",
        "collection_info": null
    },
    {
        "uuid": "f3d34f5e52d08a25a1b416df4dde24be",
        "title": "愚溪二首  其一",
        "author": "刘克庄",
        "content": "草圣木奴安在哉，荒榛无处认池台。\n伤心惟有溪头月，曾识仪曹半面来。",
        "dynasty": "宋",
        "collection_info": null
    },
    {
        "uuid": "343217274bd40315e85a248eadf729d3",
        "title": "愚溪二首  其二",
        "author": "刘克庄",
        "content": "青云失脚谪零陵，十载溪边意未平。\n溪不预人家国事，可能一例受愚名。",
        "dynasty": "宋",
        "collection_info": null
    },
    {
        "uuid": "28294dc1436de16576523621d45ae822",
        "title": "浯溪二首  其一",
        "author": "刘克庄",
        "content": "上置书堂下钓矶，漫郎陈迹尚依稀。\n无端一首黄诗在，长与江山起是非。",
        "dynasty": "宋",
        "collection_info": null
    },
    {
        "uuid": "b89941ac3a6e07efd2aab2f76cd8c7dc",
        "title": "浯溪二首  其二",
        "author": "刘克庄",
        "content": "形容唐事片言中，元子文犹有古风。\n莫管看碑人指点，写碑人是太师公。",
        "dynasty": "宋",
        "collection_info": null
    },
    {
        "uuid": "150b1613ae4647635c0293d81163420e",
        "title": "石鼓",
        "author": "刘克庄",
        "content": "石鼓名天下，州庠画不如。\n古祠犹汉旧，石刻半唐余。\n翠巘供凭几，寒江照读书。\n恨余非楚产，来借一房居。",
        "dynasty": "宋",
        "collection_info": null
    },
    {
        "uuid": "119f6a9fc3b24f981a1d1f3fa0905e2a",
        "title": "湖南江西道中十首  其一",
        "author": "刘克庄",
        "content": "独醒公子去沉湘，未识人间有醉乡。\n酒与离骚难捏合，不如痛饮是单方。",
        "dynasty": "宋",
        "collection_info": null
    },
    {
        "uuid": "328b8b7ae04653bbea364e5c257d33a5",
        "title": "湖南江西道中十首  其二",
        "author": "刘克庄",
        "content": "贾生废宅草芊芊，路出长沙一怅然。\n今日洛阳归不得，招魂合在楚江边。",
        "dynasty": "宋",
        "collection_info": null
    },
    {
        "uuid": "23f5d2d8fa47942d3ffaa6360082aefe",
        "title": "湖南江西道中十首  其三",
        "author": "刘克庄",
        "content": "少陵阻水诗难继，子厚游山记绝工。\n断璧残圭零落尽，新碑无数满湘中。",
        "dynasty": "宋",
        "collection_info": null
    },
    {
        "uuid": "e6f7256d383ada2117aaf6cd82c6c529",
        "title": "湖南江西道中十首  其四",
        "author": "刘克庄",
        "content": "去年冬至投僧寺，今岁阳生宿店家。\n独夜无人堪晤语，青灯相对结寒花。",
        "dynasty": "宋",
        "collection_info": null
    },
    {
        "uuid": "eb4b0ae105e9945d5f37ca32f1a63ac1",
        "title": "湖南江西道中十首  其五",
        "author": "刘克庄",
        "content": "蛮府参军鬓髮苍，自调欵乃答渔郎。\n从今诗律应超脱，新吸潇湘入肺肠。",
        "dynasty": "宋",
        "collection_info": null
    },
    {
        "uuid": "40b6943d835c7e010fc3417fc17dedab",
        "title": "湖南江西道中十首  其六",
        "author": "刘克庄",
        "content": "丁男放犊草间嬉，少妇看蚕不画眉。\n岁暮家家禾绢熟，萍乡风物似豳诗。",
        "dynasty": "宋",
        "collection_info": null
    },
    {
        "uuid": "4cd9e202bb063fa6266b9d319a694a4a",
        "title": "湖南江西道中十首  其七",
        "author": "刘克庄",
        "content": "每嘲介甫行新法，常恨欧公不读书。\n浩叹诸刘今已矣，路傍乔木日凋疎。",
        "dynasty": "宋",
        "collection_info": null
    },
    {
        "uuid": "15603a76fc82d40fb64e420e25c2b169",
        "title": "湖南江西道中十首  其八",
        "author": "刘克庄",
        "content": "茫茫衰草与云平，斗气千年不復明。\n惟有多情篷上月，相随客子过丰城。",
        "dynasty": "宋",
        "collection_info": null
    },
    {
        "uuid": "ee7f3f78478f6aed65037300d49f49c7",
        "title": "湖南江西道中十首  其九",
        "author": "刘克庄",
        "content": "派裏人人有集开，竞师山谷友诚斋。\n只饶白下骑馿叟，不敢勾牵入社来。",
        "dynasty": "宋",
        "collection_info": null
    },
    {
        "uuid": "9a58681d5cffc0af747ce0e5e2a4052e",
        "title": "湖南江西道中十首  其一○",
        "author": "刘克庄",
        "content": "上封已失岳僧期，客问丹霞谢不知。\n懒到登山临水处，始惊筋力减来时。",
        "dynasty": "宋",
        "collection_info": null
    },
    {
        "uuid": "daa47536d0ce18eff2929d6c6dd0ce52",
        "title": "晓鸡",
        "author": "刘克庄",
        "content": "绛帻昂然韵节清，不因风雪废长鸣。\n初闻烟岫犹衔月，久听山城渐杀更。\n惊起征夫茅店梦，唤回老将玉关情。\n年来无復中宵舞，自笑功名一念轻。",
        "dynasty": "宋",
        "collection_info": null
    },
    {
        "uuid": "9d87d91293cddec3d4ba48988f942d45",
        "title": "哭裘司直",
        "author": "刘克庄",
        "content": "筑室西山下，孤标未易亲。\n长闲如野鹤，偶出似祥麟。\n属者陪髦士，嗟呼瘗玉人。\n北风吹老泪，空滴暮江滨。",
        "dynasty": "宋",
        "collection_info": null
    },
    {
        "uuid": "a66e4ddbb0b935c07317adf9c24834bb",
        "title": "豫章二首  其一",
        "author": "刘克庄",
        "content": "湖光如镜了无尘，照见先生白髮新。\n岁晚骑馿行万里，始知孺子是高人。",
        "dynasty": "宋",
        "collection_info": null
    },
    {
        "uuid": "5ed43cdc39e0dda3639afd63c9a89fc9",
        "title": "豫章二首  其二",
        "author": "刘克庄",
        "content": "交游回首散如烟，重过洪州隔世然。\n手种垂杨皆合抱，朱颜安得似当年。",
        "dynasty": "宋",
        "collection_info": null
    },
    {
        "uuid": "fbf63434aedeae8d7ba562be8e26d139",
        "title": "还杜子野诗卷",
        "author": "刘克庄",
        "content": "老眼昏花废课程，小窗久矣断书声。\n夜来忽得君诗卷，自起挑灯读到明。",
        "dynasty": "宋",
        "collection_info": null
    },
    {
        "uuid": "3a7b8df10a1cf3f59d368ac39388560e",
        "title": "访李公晦山居",
        "author": "刘克庄",
        "content": "乌洲在桥北，我仆云路迂。\n语仆尔何知，彼有高士庐。\n问樵得处所，林樾尤扶疎。\n修竹仅万箇，古梅非一株。\n小畦植蔬果，復有沼可渔。\n下马式篱藩，摄袂循庭除。\n不闻鸡犬声，茶烟起庖厨。\n伊人道义富，岂比山泽臞。\n萧然蓬蒿中，尚友泗与洙。\n古来连云第，翕赫众竞趋。\n渐台暨郿坞，变灭纔须臾。\n圣门不朽事，乃属陋巷儒。\n愿君长保此，是亦颜之徒。",
        "dynasty": "宋",
        "collection_info": null
    },
    {
        "uuid": "8832c4beaae8b5ae66f9d6397d975ed4",
        "title": "道傍梅花",
        "author": "刘克庄",
        "content": "风吹千片点征裘，犹记相逢在岭头。\n岁晚建州城外见，向人似欲诉离愁。",
        "dynasty": "宋",
        "collection_info": null
    },
    {
        "uuid": "60c4d4ede71f9606e4a45dc470d03aae",
        "title": "戏书客舍",
        "author": "刘克庄",
        "content": "已去光阴挽不迴，渐惊老态逼人来。\n决河犹有方堪塞，脱髮应无术可栽。\n圯戍宝藏惟檄草，南游稇载是诗材。\n客愁何物禁当得，聊向旗亭买一杯。",
        "dynasty": "宋",
        "collection_info": null
    },
    {
        "uuid": "e1606f7a313329a96dd8575b15ebd15d",
        "title": "怀安道中",
        "author": "刘克庄",
        "content": "闽溪瘴岭客程赊，晓泊怀安喜近家。\n大屋书旗夸酒米，小舟鸣艣竞鱼虾。\n溪移驿已临高岸，潮退帆多聚浅沙。\n快着征衫鞭瘦马，要看二十里梅花。",
        "dynasty": "宋",
        "collection_info": null
    },
    {
        "uuid": "41b8c7583f37ae25f2df170f041a87ef",
        "title": "哭泽孺方先生二首  其一",
        "author": "刘克庄",
        "content": "弟子成名众，先生独命穷。\n广场双鬓秃，陋巷一瓢空。\n鷄馔为亲设，牛衣与妇同。\n嗟乎犹啬寿，神理竟难通。",
        "dynasty": "宋",
        "collection_info": null
    },
    {
        "uuid": "c3816d2ded92931d00ac8dd24cc958c0",
        "title": "哭泽孺方先生二首  其二",
        "author": "刘克庄",
        "content": "方讶书来少，殊乡讣忽闻。\n素帏无祭主，破笥散遗文。\n已闭三间屋，谁封四尺坟。\n旧曾传业者，南北各离群。",
        "dynasty": "宋",
        "collection_info": null
    },
    {
        "uuid": "bb7f06b0a8a3fc41fe515f488a36b3ef",
        "title": "真隠寺",
        "author": "刘克庄",
        "content": "出郭斜阳已在山，夜深乘月到江干。\n奴敲小店牢扃户，僧借虚堂径挂单。\n骇浪急回因胆薄，逆风小住为心宽。\n投床一枕潇湘梦，无柰霜钟苦唤残。",
        "dynasty": "宋",
        "collection_info": null
    },
    {
        "uuid": "2d07cd5e6becfaecb082031b06b32560",
        "title": "道傍松一首",
        "author": "刘克庄",
        "content": "入闽多古松，夹道疎復密。\n未尝识兵火，既久蔽云日。\n蠢兹惰游民，深夜腰斧出。\n斸根取脂肪，窃负如鬼疾。\n譬诸人刖趾，僵仆立可必。\n供君一瞬光，夭彼千岁质。\n暴殄圣垂诫，樵采官着律。\n徼吏嗜鸡豚，熟视不诃诘。\n登高抚逵路，巨干日萧瑟。\n哀哉暑行人，暍死谁汝恤。",
        "dynasty": "宋",
        "collection_info": null
    },
    {
        "uuid": "b42c29dcc8a05efb3c8b2332684c51e9",
        "title": "枕峰寺",
        "author": "刘克庄",
        "content": "夜深投寺解行装，一点寒灯照上方。\n老宿问余何处去，年年来此借禅床。",
        "dynasty": "宋",
        "collection_info": null
    },
    {
        "uuid": "158cb22543c678423c52dcea80aa32b5",
        "title": "乍归九首  其一",
        "author": "刘克庄",
        "content": "官满无南物，飘然匹马还。\n惟应诗卷裏，偷画桂州山。",
        "dynasty": "宋",
        "collection_info": null
    },
    {
        "uuid": "36047bea82ae56de3d360b2b6f716202",
        "title": "乍归九首  其二",
        "author": "刘克庄",
        "content": "儿童娱膝下，母子话灯前。\n却忆江湖上，家书动隔年。",
        "dynasty": "宋",
        "collection_info": null
    },
    {
        "uuid": "8919b21f3adbab65fd39b328c8261f9f",
        "title": "乍归九首  其三",
        "author": "刘克庄",
        "content": "北戍边城下，南游瘴海头。\n不知天地内，何处可逃愁。",
        "dynasty": "宋",
        "collection_info": null
    },
    {
        "uuid": "10ad8bf8260d6b85236708880bb6f3c0",
        "title": "乍归九首  其四",
        "author": "刘克庄",
        "content": "绝爱墙阴橘，花开满院香。\n邻人欺不在，稍觉北枝伤。",
        "dynasty": "宋",
        "collection_info": null
    },
    {
        "uuid": "911eb49ec73bac8a2da5c3889a4eb197",
        "title": "乍归九首  其五",
        "author": "刘克庄",
        "content": "孚若如天马，轩昂不可羁。\n为贫疎饮客，因病出名姬。",
        "dynasty": "宋",
        "collection_info": null
    },
    {
        "uuid": "763f13838f83386f2a9850458f8d3597",
        "title": "乍归九首  其六",
        "author": "刘克庄",
        "content": "弛檐逢除夕，檀栾共拥鑪。\n把如为客看，还得似家无。",
        "dynasty": "宋",
        "collection_info": null
    },
    {
        "uuid": "39339988d067c89bfb96c66dbc2297d8",
        "title": "乍归九首  其七",
        "author": "刘克庄",
        "content": "架书多散乱，信手偶拈开。\n匹似前生读，茫然记不来。",
        "dynasty": "宋",
        "collection_info": null
    },
    {
        "uuid": "d61ffbfe3d59614686ff9eb67513e29d",
        "title": "乍归九首  其八",
        "author": "刘克庄",
        "content": "手种梅无恙，苍苔满树身。\n可怜开较早，不待远归人。",
        "dynasty": "宋",
        "collection_info": null
    },
    {
        "uuid": "ae09f57ea0685f845e2cd7a921c14460",
        "title": "乍归九首  其九",
        "author": "刘克庄",
        "content": "格力穷方进，功夫老始知。\n尽教人贬驳，唤作岭南诗。",
        "dynasty": "宋",
        "collection_info": null
    },
    {
        "uuid": "4e31fd18dbfc073f6cfcf83f2566d752",
        "title": "题坡公赠郑介夫诗三首  其一",
        "author": "刘克庄",
        "content": "玉座见图叹，纍纍菜色民。\n如何崔白辈，只写蔡奴真。",
        "dynasty": "宋",
        "collection_info": null
    },
    {
        "uuid": "872935db39a8e3218e5192887730748c",
        "title": "题坡公赠郑介夫诗三首  其二",
        "author": "刘克庄",
        "content": "向来与相国，投分自钟山。\n不入翘材馆，甘为老抱关。",
        "dynasty": "宋",
        "collection_info": null
    },
    {
        "uuid": "ba5ab6ccef91485a281a4796655de948",
        "title": "题坡公赠郑介夫诗三首  其三",
        "author": "刘克庄",
        "content": "下吏语尤硬，投荒身转轻。\n不然玉局老，肯唤作先生。",
        "dynasty": "宋",
        "collection_info": null
    },
    {
        "uuid": "272b2e30a931773a7668c12ba0e91094",
        "title": "蔡忠惠家观墨蹟",
        "author": "刘克庄",
        "content": "维蔡郡之望，过者必式闾。\n严严端明厅，遗像犹肃如。\n颇闻手泽富，傥许窥珍储。\n主人命发笥，棐几同卷舒。\n比颜倍秀丽，视柳加敷腴。\n亳杭两记在，妙与蜡本殊。\n洛桥字尤佳，其大径尺余。\n班班名臣帖，煌煌昭陵书。\n坐令承学士，若覩庆历初。\n向来故家物，聚散何忽诸。\n祭器抱它适，玉轴弃路隅。\n端明梦奠时，譍门惟一孤。\n厥裔日以蕃，庙院蜂房居。\n寸纸惜如命，不博明月珠。\n乃知儒泽远，浮荣无根株。\n勖哉守视者，巾袭防蠹鱼。",
        "dynasty": "宋",
        "collection_info": null
    },
    {
        "uuid": "f064051a3e4539e0269b9d8ad2b29104",
        "title": "昔方孚若主管云台予监衡岳每岁瑞庆节常聚广化寺拈香癸未此日独至寺中辄题一绝",
        "author": "刘克庄",
        "content": "同作祠官荷圣朝，年年相待放生桥。\n精庐此日来无伴，稽首炉熏自祝尧。",
        "dynasty": "宋",
        "collection_info": null
    },
    {
        "uuid": "fa927b4304962d22b471292a29d4c967",
        "title": "有感",
        "author": "刘克庄",
        "content": "策策秋声起树枝，遥怜塞下鴈来时。\n宁闻中夜荒鸡舞，肯拾他人竹马骑。\n短剑旧曾交侠客，小诗犹足将偏师。\n无情却是青铜镜，刚照书生两鬓丝。",
        "dynasty": "宋",
        "collection_info": null
    },
    {
        "uuid": "4809b3f587a79b532b8d8decaa2c1e1b",
        "title": "挽水心先生二首  其一",
        "author": "刘克庄",
        "content": "一梦孝皇初，悽然四纪余。\n国人莫知我，天下孰宗予。\n散地虽无柄，名山尽有书。\n乌虖传万世，犹足矫玄虚。",
        "dynasty": "宋",
        "collection_info": null
    },
    {
        "uuid": "7025c1ec86e44eb5cf8868eefc7f7a19",
        "title": "挽水心先生二首  其二",
        "author": "刘克庄",
        "content": "所学如山海，吁嗟不一施。\n未闻访箕子，但见诔宣尼。\n空郡来陪哭，无人敢撰碑。\n纷纷门弟子，若箇解称师。",
        "dynasty": "宋",
        "collection_info": null
    },
    {
        "uuid": "25010fc32088669f8ce19a9115ce2101",
        "title": "林容州别墅",
        "author": "刘克庄",
        "content": "出郭五里强，治地十亩宽。\n奇峰面朝挹，高阜背屈蟠。\n忽献若神授，久閟由天悭。\n兹焉卜寿宫，朱垩浮林端。\n使君世虑澹，出岭颜如丹。\n静思三窟危，孰如一丘安。\n莳松既森秀，引泉亦甘寒。\n愿言奉巾屦，暇日来盘桓。",
        "dynasty": "宋",
        "collection_info": null
    },
    {
        "uuid": "036515f24e353ee89c44991c8c7e98dc",
        "title": "哭林山人",
        "author": "刘克庄",
        "content": "僵卧茅檐下，怡然八十春。\n竟无衾覆首，惟有钟随身。\n赙吊稀来客，封崇託外亲。\n自言坟出贵，后必产奇人。",
        "dynasty": "宋",
        "collection_info": null
    },
    {
        "uuid": "e0bf706b2bd704312da9042f2682dcdf",
        "title": "挽方孚若寺丞二首  其一",
        "author": "刘克庄",
        "content": "使君神隽似龙麟，行地飞空不可驯。\n诗裏得朋卿与我，酒边争霸世无人。\n宝钗去尽中年病，珠履来疎晚节贫。\n昔共诛茅听瀑处，溪云谷月亦悲辛。",
        "dynasty": "宋",
        "collection_info": null
    },
    {
        "uuid": "6a93d9f07f14c7bfc169371e2da297ec",
        "title": "挽方孚若寺丞二首  其二",
        "author": "刘克庄",
        "content": "斯人讵意掩斯丘，六合茫茫不可求。\n射虎山中如昨日，骑鲸海上忽千秋。\n帝方欲老长沙傅，虏尚能言博望侯。\n回首濑溪溪畔路，跛馿无復从公游。",
        "dynasty": "宋",
        "collection_info": null
    },
    {
        "uuid": "d4e80540887f76430da71c6dabb826d7",
        "title": "挽方武成二首  其一",
        "author": "刘克庄",
        "content": "颇有翁标致，唐衣折角巾。\n虽疑头小锐，极爱腹精神。\n阔矣云霄志，悲哉露电身。\n世间无妙质，一恸惜斯人。",
        "dynasty": "宋",
        "collection_info": null
    },
    {
        "uuid": "205a9a1b77118d576173e0c2abe503b7",
        "title": "挽方武成二首  其二",
        "author": "刘克庄",
        "content": "丱角诗名出，流传海内夸。\n师称起予者，翁问倩人邪。\n惜未参诸老，犹堪擅一家。\n从今崖瀑上，谁共访梅花。",
        "dynasty": "宋",
        "collection_info": null
    },
    {
        "uuid": "e361a3497017dabdf4f6b23bff5e9644",
        "title": "福州道山亭",
        "author": "刘克庄",
        "content": "绝顶烟开霁色新，万家台观密如鳞。\n城中楚楚银袍子，来读曾碑有几人。",
        "dynasty": "宋",
        "collection_info": null
    },
    {
        "uuid": "1a2d6d4ba9fe9c084542ddd5c6d4e4bd",
        "title": "建州",
        "author": "刘克庄",
        "content": "风紧云高雪尚悭，建州城北倚阑干。\n林梢淡日红如綫，应为梅花暖晚寒。",
        "dynasty": "宋",
        "collection_info": null
    },
    {
        "uuid": "7d87801ce3a85598f4e42fabeb26f771",
        "title": "起来",
        "author": "刘克庄",
        "content": "起来呵手检衣篝，烛影蛩声伴小楼。\n頼有梦中堪细说，锦笺写不尽离愁。",
        "dynasty": "宋",
        "collection_info": null
    },
    {
        "uuid": "b4d45036a30db731fd28ed31a1737211",
        "title": "入浙",
        "author": "刘克庄",
        "content": "浦城南畔只轻阴，入浙方惊雪许深。\n梅皜枫丹三百里，笑人短幅写寒林。",
        "dynasty": "宋",
        "collection_info": null
    },
    {
        "uuid": "c05851d13ae880297f260ebf897878d4",
        "title": "寄人",
        "author": "刘克庄",
        "content": "老携诗卷入京华，觅店先须近酒家。\n白髮但能妨进取，未妨痛饮插梅花。",
        "dynasty": "宋",
        "collection_info": null
    },
    {
        "uuid": "27a201d3e3682e488f69d9e59b199a35",
        "title": "寿昌",
        "author": "刘克庄",
        "content": "山路泥深雪未干，病身初怕浙西寒。\n新年台历无人寄，且就村翁壁上看。",
        "dynasty": "宋",
        "collection_info": null
    },
    {
        "uuid": "a226b341ba8f5dc4bfd2db62f2e89c3d",
        "title": "桐庐",
        "author": "刘克庄",
        "content": "桐庐道上雪花飞，一客骑馿觅雪诗。\n亦有扁舟蓑笠兴，江行却怕子陵知。",
        "dynasty": "宋",
        "collection_info": null
    },
    {
        "uuid": "67ae39eea16da40d8b220e80bc0a2d86",
        "title": "富阳",
        "author": "刘克庄",
        "content": "便着羊裘也不难，山林未有一枝安。\n富春耕种桐江钓，却羡先生别墅宽。",
        "dynasty": "宋",
        "collection_info": null
    },
    {
        "uuid": "f92f0a65e71a74fd7d021d044664c570",
        "title": "记梦",
        "author": "刘克庄",
        "content": "父兄诲我髧髦初，老不成名鬓髮疎。\n纸帐铁檠风雪夜，梦中犹诵小时书。",
        "dynasty": "宋",
        "collection_info": null
    },
    {
        "uuid": "8e241dbe4a27e13edc913340544d1bb2",
        "title": "出都",
        "author": "刘克庄",
        "content": "客子来时腊雪飞，出城忽已试单衣。\n湖边移店非无意，要共林逋话别归。",
        "dynasty": "宋",
        "collection_info": null
    },
    {
        "uuid": "7047fcf8dd92523f5c8f147b37b21af6",
        "title": "题砚",
        "author": "刘克庄",
        "content": "吾砚平生极自珍，涂云抹月发清新。\n临归携就西湖洗，不受东华一点尘。",
        "dynasty": "宋",
        "collection_info": null
    },
    {
        "uuid": "5123e869d5a635b2582bb1701fd66f19",
        "title": "杜丞",
        "author": "刘克庄",
        "content": "忆冒重围入，孤城頼不亡。\n战功何日赏，檄草至今藏。\n旧事归诗卷，新寒入箭创。\n江边逢杜杲，鬓髮各苍苍。",
        "dynasty": "宋",
        "collection_info": null
    },
    {
        "uuid": "4c6336049ffcad58176104c6ba3297e2",
        "title": "久客",
        "author": "刘克庄",
        "content": "久客长安市，人情薄似云。\n宁为绝交论，不着送穷文。\n白髮长千丈，黄金尽百斤。\n故山春事动，深恐废耕耘。",
        "dynasty": "宋",
        "collection_info": null
    },
    {
        "uuid": "4093272c6ed878ac08a75847e291ca06",
        "title": "赠陈起",
        "author": "刘克庄",
        "content": "陈侯生长纷华地，却以芸香自沐熏。\n炼句岂非林处士，鬻书莫是穆参军。\n雨檐兀坐忘春去，雪案清谈至夜分。\n何日我闲君闭肆，扁舟同泛北山云。",
        "dynasty": "宋",
        "collection_info": null
    },
    {
        "uuid": "1109d5b50c030536e5119ce419aa097e",
        "title": "赠翁卷",
        "author": "刘克庄",
        "content": "非止擅唐风，尤于选体工。\n有时千载事，祇在一联中。\n世自轻前辈，天犹活此翁。\n江湖不相见，纔见又西东。",
        "dynasty": "宋",
        "collection_info": null
    },
    {
        "uuid": "892350f6b149f0a80375257147d0ff61",
        "title": "路傍桃树",
        "author": "刘克庄",
        "content": "为爱桥边半树斜，解衣贳酒隔桥家。\n唐人苦死无标致，只识玄都观裏花。",
        "dynasty": "宋",
        "collection_info": null
    },
    {
        "uuid": "518faa017518a6dc58f7ecc0bbba1898",
        "title": "题壁",
        "author": "刘克庄",
        "content": "儿时挟弹长安市，不信人间果有愁。\n行遍江南江北路，始知愁会白人头。",
        "dynasty": "宋",
        "collection_info": null
    },
    {
        "uuid": "99d884c441668a3acbf9b8d96c3826cd",
        "title": "马上口占",
        "author": "刘克庄",
        "content": "陌上秋韆索渐收，金鞭懒逐少年游。\n晚风细落梨花点，飞上春衫总是愁。",
        "dynasty": "宋",
        "collection_info": null
    },
    {
        "uuid": "3bfa2a3accb3767bff02dcf32963fa32",
        "title": "挽李尚书二首  其一",
        "author": "刘克庄",
        "content": "韩范止如此，公乎事又艰。\n不陪冶城庙，合殉定军山。\n玺出千官贺，弓藏一老闲。\n琱戈提十万，犹记凯歌还。",
        "dynasty": "宋",
        "collection_info": null
    },
    {
        "uuid": "988116359872000d200cae5f7842682a",
        "title": "挽李尚书二首  其二",
        "author": "刘克庄",
        "content": "幕下多材隽，于今尽策勋。\n可怜狂处士，曾揖大将军。\n久戍儿郎老，新招部曲分。\n此生甘寂寞，有泪湿高坟。",
        "dynasty": "宋",
        "collection_info": null
    },
    {
        "uuid": "34ff5c5da310e0175700cd91d0a14f02",
        "title": "桥西",
        "author": "刘克庄",
        "content": "昔饮桥西岁月多，梨花深处待郎过。\n垂鞭欲访湔裙约，奈此萧萧鬓雪何。",
        "dynasty": "宋",
        "collection_info": null
    },
    {
        "uuid": "80e001d44f3c85f61e0566f75f601bcd",
        "title": "黄田人家别墅缭山种海棠为赋二绝  其一",
        "author": "刘克庄",
        "content": "万红扶路笑相迎，彷佛前身石曼卿。\n若向花中论富贵，芙蓉城劣海棠城。",
        "dynasty": "宋",
        "collection_info": null
    },
    {
        "uuid": "3b1b53f2b99143217d6ebec7415ce2a1",
        "title": "黄田人家别墅缭山种海棠为赋二绝  其二",
        "author": "刘克庄",
        "content": "海棠妙处有谁知，全在臙脂乍染时。\n试问玉环堪比否，玉环犹自觉离披。",
        "dynasty": "宋",
        "collection_info": null
    },
    {
        "uuid": "b723dd584c724a9bad82b30742bdb027",
        "title": "郭熙山水障子",
        "author": "刘克庄",
        "content": "高为峯岚下涛江，极目森秀涵苍凉。\n始知着色未造极，壹似丑女施铅黄。\n惊泉骇石聚幽怪，巨楠穹柏蟠老苍。\n鹿门寺，华子冈，是耶非耶远莫详。\n疑闻钟声起晻霭，似有帆影来微茫。\n陌穷渡绝雪满坂，馿鞍钓笠分毫芒。\n炎曦亭午试展玩，坐觉烟雨生缣缃。\n古来绝艺必名士，俗史辟易安敢当。\n大年脂粉米老狂，先朝仅数燕侍郎。\n吾闻汾阳子，贵购父画一笔不许它人藏。\n矮屏短轴已可宝，况此四幅垂华堂。\n呜呼主人谨护守，神雷鬼电或取将。",
        "dynasty": "宋",
        "collection_info": null
    },
    {
        "uuid": "272d68d0aa48a48d221f32fd493aeddf",
        "title": "挽林夫人",
        "author": "刘克庄",
        "content": "奉使年三十，声名满四夷。\n奇哉何物媪，生此丈夫儿。\n墓竟同孙窆，家犹有妇持。\n向来称寿地，忍听鼓箫悲。",
        "dynasty": "宋",
        "collection_info": null
    },
    {
        "uuid": "64a0290e57a74c1671388ae95d999fb0",
        "title": "挽叶夫人",
        "author": "刘克庄",
        "content": "年与藁砧齐，来嫔自始笄。\n典刑丞相子，礼法大夫妻。\n怪鵩惊频集，离鸾忍隻栖。\n伤心衾含等，犹是嫁时赍。",
        "dynasty": "宋",
        "collection_info": null
    },
    {
        "uuid": "01462d731aab3dbe6fea7faa59e37aae",
        "title": "题洪使君诗卷",
        "author": "刘克庄",
        "content": "刻于芹泮士争披，传到茅庐我窃窥。\n突过韦郎森戟句，高如柳恽采苹诗。\n日惟坐啸熏沉水，间亦摇毫品荔支。\n况有太丘为小序，遥知流布满京师。",
        "dynasty": "宋",
        "collection_info": null
    },
    {
        "uuid": "1199b06fee948a688a9b24c62da76773",
        "title": "关仝骤雨图",
        "author": "刘克庄",
        "content": "四山昏昏如泼墨，行人对面不相觌。\n凄乎太阴布肃杀，闇然混沌未开闢。\n千丈拏空蛰龙起，一声破柱春雷疾。\n我疑人间瓠子决，或是天上银河溢。\n异哉烟霏变态中，山川墟市明历历。\n茅寮竹寺互掩映，疎舂残磬渺愁寂。\n叟提鱼出寒裂面，童叱牛归泥没膝。\n羊肠峻坂去天尺，馿饥仆瘦行安适。\n林僧卸笠窘迴步，海商抛矴忧形色。\n纵览鲲鹏信奇伟，戏看凫鴈亦萧瑟。\n乃知画妙与天通，模写万殊由寸笔。\n大而海岳既尽包，细如针粟皆可识。\n向来关生何似人，想见丘壑横胸臆。\n呜呼使移此手为文章，岂不擅场称巨擘。",
        "dynasty": "宋",
        "collection_info": null
    },
    {
        "uuid": "ea936570b0a3236d403510a8da7731c9",
        "title": "哭左次魏二首  其一",
        "author": "刘克庄",
        "content": "少日一编书，中年丈二殳。\n乃知杜预智，谁谓狄山愚。\n小试飞箝策，方为进筑图。\n到头麟阁上，终不着臞儒。",
        "dynasty": "宋",
        "collection_info": null
    },
    {
        "uuid": "d8513cb8277e78a174e985af68d02ff0",
        "title": "哭左次魏二首  其二",
        "author": "刘克庄",
        "content": "甫痛何郎夭，丘明亦復然。\n因思题墓上，不若斗樽前。\n剑马为谁得，琴书有女传。\n惟应千载下，配食雪堂僊。",
        "dynasty": "宋",
        "collection_info": null
    },
    {
        "uuid": "c2d978509f94c2edbbd769f37dbe28a0",
        "title": "寄永嘉王侍郎",
        "author": "刘克庄",
        "content": "珍重西清老，书来访薜萝。\n为邦应好在，作佛竟如何。\n花押常衙少，柑香静坐多。\n闻公鬚尚黑，未害小婆娑。",
        "dynasty": "宋",
        "collection_info": null
    },
    {
        "uuid": "2a06d79e1eeba567cc4a594fa360304c",
        "title": "秋热忆旧游二首  其一",
        "author": "刘克庄",
        "content": "忆昔浮江更涉淮，早秋天气最佳哉。\n塞垣榆落蝉初少，泽国芦疎鴈已来。\n风露入怀诗笔健，关山满目笛声哀。\n南州九月犹絺绤，纵有清樽底处开。",
        "dynasty": "宋",
        "collection_info": null
    },
    {
        "uuid": "1cd06704859795f63b3a8e2546fff59a",
        "title": "秋热忆旧游二首  其二",
        "author": "刘克庄",
        "content": "塞上秋光冷似冰，当年豪举气凭陵。\n打毬不用炎方马，按猎初调异国鹰。\n山寨凄凉闻戍鼓，水村摇落见渔灯。\n而今病暍茅檐底，追记犹堪洗鬰蒸。",
        "dynasty": "宋",
        "collection_info": null
    },
    {
        "uuid": "572ef023b05a7ca71fed92d44be17d86",
        "title": "哭李景温架阁",
        "author": "刘克庄",
        "content": "挟策说荆州，那知亦闇投。\n漫招温处士，几杀杜参谋。\n出幕有清议，还乡空白头。\n人间容不得，下与阿翁游。",
        "dynasty": "宋",
        "collection_info": null
    },
    {
        "uuid": "7b3d6c800474d720b623820289c538af",
        "title": "送郑端州",
        "author": "刘克庄",
        "content": "想入漳潮境，牙旗夹路红。\n帝方忧瘴俗，君可惠清风。\n海有沉珠户，岩无斲砚工。\n它年循吏传，要杂古人中。",
        "dynasty": "宋",
        "collection_info": null
    },
    {
        "uuid": "0890c8d1a7ce71334b0b0d31bdc50a65",
        "title": "送方子约赴衢教",
        "author": "刘克庄",
        "content": "博士非如吏，巍然道自居。\n诸生趋避席，太守揖升车。\n朱笔浓批卷，青灯细勘书。\n汉廷重文藻，行矣召严徐。",
        "dynasty": "宋",
        "collection_info": null
    },
    {
        "uuid": "d870d65b6d85aad37a3ee543e401c4e6",
        "title": "李园有怀孚若",
        "author": "刘克庄",
        "content": "曾与山公醉不归，李园水竹尚依稀。\n钿车疾取春鶑唱，铁笛潜惊宿鸟飞。\n昔把蟹螯同酒琖，今持马策叩城扉。\n溪头一片无情月，偏照愁人泪满衣。",
        "dynasty": "宋",
        "collection_info": null
    },
    {
        "uuid": "15814cbe3c9ea4ade38988157be02c6b",
        "title": "送方阜高赴衡州法掾",
        "author": "刘克庄",
        "content": "仕不论高下，丝毫要及民。\n君其守三尺，古有活千人。\n岳树侵云杪，江蓠满水滨。\n楚芳饥可荐，切莫叹清贫。",
        "dynasty": "宋",
        "collection_info": null
    },
    {
        "uuid": "d383bba04e8350ba12a93914f4e8173d",
        "title": "答敖茂才",
        "author": "刘克庄",
        "content": "太傅品胡儿，樊川誉阿宜。\n既为诸父赏，焉用外人知。\n晓月家山梦，秋风客舍诗。\n桐城逢汝伯，一为说相思。",
        "dynasty": "宋",
        "collection_info": null
    },
    {
        "uuid": "190bc7be800cc6ff6bd1a43b8a0a0655",
        "title": "失猫",
        "author": "刘克庄",
        "content": "饲养年深性已驯，攀墙上树可曾嗔。\n击鲜偶羡邻翁富，食淡因嫌旧主贫。\n蛙跳阶庭殊得意，鼠行几案若无人。\n篱间薄荷堪谋醉，何必区区慕细鳞。",
        "dynasty": "宋",
        "collection_info": null
    },
    {
        "uuid": "27bce220764b381720073c1161372abe",
        "title": "送张应斗还番昜",
        "author": "刘克庄",
        "content": "蕉荔漫山雾雨繁，虬鬚客子悔南辕。\n久留闽囝谁堪语，却忆番君可与言。\n豪杰虽穷留气在，圣贤不死有书存。\n归时洗换征衣了，拣箇深山紧闭门。",
        "dynasty": "宋",
        "collection_info": null
    },
    {
        "uuid": "b99ea8526b30fbb2f9a8d4ca275cbd03",
        "title": "为圃二首  其一",
        "author": "刘克庄",
        "content": "屋边废地稍平治，装点风光要自怡。\n爱敬古梅如宿士，护持新笋似婴儿。\n花窠易买姑添价，亭子难营且筑基。\n老矣四科无入处，旋鉏小圃学樊迟。",
        "dynasty": "宋",
        "collection_info": null
    },
    {
        "uuid": "22a71de8f1d668e37a7848092cb773d5",
        "title": "为圃二首  其二",
        "author": "刘克庄",
        "content": "衰病归来占把茅，譬如僧葺退居寮。\n因存橘树斜通径，怕碍荷花小着桥。\n古有功名兴钓筑，今无物色到渔樵。\n可怜岁晚闲双手，种罢芜菁撷菊苗。",
        "dynasty": "宋",
        "collection_info": null
    },
    {
        "uuid": "1ffa73c3e9b3a7e07bac6ff4bdf4a29f",
        "title": "送黄舒文赴钦教",
        "author": "刘克庄",
        "content": "博士文中虎，垂髫已定交。\n雅宜对红药，胡乃涉黄茅。\n薄有先生饭，全无弟子嘲。\n犹胜迂阔者，荷锸垦荒郊。",
        "dynasty": "宋",
        "collection_info": null
    },
    {
        "uuid": "b04f59e010a8c764608d6a08e93d8106",
        "title": "挽袁侍郎二首  其一",
        "author": "刘克庄",
        "content": "华髮始遭逢，其如道不同。\n可曾留孟叟，俄已罢申公。\n谏草多传出，经疑尽解通。\n岂无南董氏，奋笔纪孤忠。",
        "dynasty": "宋",
        "collection_info": null
    },
    {
        "uuid": "1f1e531d0760cbda483aca5b65fab05d",
        "title": "挽袁侍郎二首  其二",
        "author": "刘克庄",
        "content": "遗诰兼新讣，同时至荜门。\n龙髯先帝远，鲐背几公存。\n方恨三旌晚，俄惊一鑑昏。\n潸然关世道，不是哭私恩。",
        "dynasty": "宋",
        "collection_info": null
    },
    {
        "uuid": "d07787871bc1b9c33744eb7e2ab6bf0b",
        "title": "敖器之宅子落成",
        "author": "刘克庄",
        "content": "臞翁卜筑向东皋，小憩江湖半世劳。\n遶屋树阴供杖屦，登楼山色发诗骚。\n客来贺厦杯行阔，市写抛梁纸价高。\n白虎渐台何处在，不如茅舍尚坚牢。",
        "dynasty": "宋",
        "collection_info": null
    },
    {
        "uuid": "66c03d085e73a2be4f4357c65f3801f2",
        "title": "答陈珍",
        "author": "刘克庄",
        "content": "寂寂少游从，斯人未易逢。\n清贫今仲子，疎隽小元龙。\n君谨提诗笔，吾当避箭锋。\n勉旃鸣盛世，切勿效寒蛩。",
        "dynasty": "宋",
        "collection_info": null
    },
    {
        "uuid": "2bb56e33f04582cfa95915cd7ee8fbae",
        "title": "挽表叔赵君任安抚二首  其一",
        "author": "刘克庄",
        "content": "丞相规恢策，家庭已习闻。\n宁论乘一障，真可帅中军。\n玉麈无能对，金钱有即分。\n心知伏波病，多半为忠勤。",
        "dynasty": "宋",
        "collection_info": null
    },
    {
        "uuid": "436d5ae476b4a922823353c9d3b17bfb",
        "title": "挽表叔赵君任安抚二首  其二",
        "author": "刘克庄",
        "content": "叔在兵间日，书常笑我孱。\n初云机会易，晚叹事功难。\n寂寞郎官省，荒凉上将坛。\n遥怜会稽窆，新种短松寒。",
        "dynasty": "宋",
        "collection_info": null
    },
    {
        "uuid": "82d2893bbf5a76aa687f335e4709a0af",
        "title": "池上榴花一本盛开",
        "author": "刘克庄",
        "content": "炎州气序异，十月榴始华。\n是谁初植此，石罅抽根斜。\n绿阴蔽朝曦，朱艷夺暮霞。\n始犹一二枝，俄已千百葩。\n染人不能就，画史无以加。\n洛阳擅牡丹，久矣埋胡沙。\n蜀州夸海棠，邈然隔夔巴。\n安知篱壁间，亦有尤物耶。\n坐令农圃室，化为金张家。\n诗人好模拟，冻蕊并寒槎。\n斯篇傥令见，无乃讥吾奢。",
        "dynasty": "宋",
        "collection_info": null
    },
    {
        "uuid": "184e5eedb4130e0b330b88eb7b6c4088",
        "title": "苏李泣别图",
        "author": "刘克庄",
        "content": "风云惨悽，草树枯死。\n笳鸣马嘶，弦惊鹘起。\n熟看境色非人间，祁连山下想如此。\n手持尊酒别故人，此生再面真无因。\n胡儿汉儿俱动色，路傍观者为悲辛。\n归来暗洒茂陵泪，子孟少叔方用事。\n白头属国冷如冰，空使穹庐叹忠义。\n茫茫事往頼画存，每愁岁久缣素昏。\n即今画亦落人手，古意凄凉谁復论。",
        "dynasty": "宋",
        "collection_info": null
    },
    {
        "uuid": "fb89356e77b4d57080f1dc979520f7b5",
        "title": "芙蓉二绝  其一",
        "author": "刘克庄",
        "content": "湖上秋风起棹歌，万株映柳更依荷。\n老来不作繁华梦，一树池边已觉多。",
        "dynasty": "宋",
        "collection_info": null
    },
    {
        "uuid": "70cdbc383d7585cd725167aa90f6635c",
        "title": "芙蓉二绝  其二",
        "author": "刘克庄",
        "content": "池上秋开一两丛，未妨冷淡伴诗翁。\n而今纵有看花意，不爱深红爱浅红。",
        "dynasty": "宋",
        "collection_info": null
    },
    {
        "uuid": "c7e7047a7f95175cccdbd5c452efd785",
        "title": "邹莆田见传葬书",
        "author": "刘克庄",
        "content": "令君葬说其传远，一字真堪直一缣。\n惜似辨材藏禊帖，爱如房相笔楞严。\n略疏脱误烦重校，尽扣精微恐不廉。\n欲卜寝丘何处是，凭高试为指东崦。",
        "dynasty": "宋",
        "collection_info": null
    },
    {
        "uuid": "38d8b8895bdefb6bb643c6c832e7953c",
        "title": "挽郑参议",
        "author": "刘克庄",
        "content": "同牓飞腾尽，君初拜小侯。\n地寒推易去，天远借难留。\n新壠家山畔，生祠岭海头。\n历官如杜老，白首止参谋。",
        "dynasty": "宋",
        "collection_info": null
    },
    {
        "uuid": "9573f5598ff77f6c06c455ed3ccab47c",
        "title": "同郑君瑞出濑溪即事十首  其一",
        "author": "刘克庄",
        "content": "汗血名驹白玉鞭，本初父子喜华鲜。\n只今无復狂游侣，自卸馿鞍古店前。",
        "dynasty": "宋",
        "collection_info": null
    },
    {
        "uuid": "19fa2e3f7213a13cba35288505bd51ea",
        "title": "同郑君瑞出濑溪即事十首  其二",
        "author": "刘克庄",
        "content": "妓有香分客有鱼，主君头白总因渠。\n枯杨此日悲风起，寂寞无人哭墓庐。",
        "dynasty": "宋",
        "collection_info": null
    },
    {
        "uuid": "b03853d4510e323ad438fc843c4677ba",
        "title": "同郑君瑞出濑溪即事十首  其三",
        "author": "刘克庄",
        "content": "元凯平生以智推，今看往事一何痴。\n山头螭首犹芜没，那有人观水底碑。",
        "dynasty": "宋",
        "collection_info": null
    },
    {
        "uuid": "6c403ada68250181583f401262270207",
        "title": "同郑君瑞出濑溪即事十首  其四",
        "author": "刘克庄",
        "content": "昔结精庐在半崖，苔扉无主阖还开。\n近闻有虎为看守，应是防闲俗子来。",
        "dynasty": "宋",
        "collection_info": null
    },
    {
        "uuid": "cf3361800e12003a2fc940a9beab8de1",
        "title": "同郑君瑞出濑溪即事十首  其五",
        "author": "刘克庄",
        "content": "豪士宁沦鬼趣中，曼卿昔去管芙蓉。\n君今定作梅花主，来往山间傥一逢。",
        "dynasty": "宋",
        "collection_info": null
    },
    {
        "uuid": "77e22a95e602a8568602a9989c48b8f4",
        "title": "同郑君瑞出濑溪即事十首  其六",
        "author": "刘克庄",
        "content": "虆梩而掩古无讥，何必封崇揭祸机。\n到得珠襦金椀出，始知臝葬不为非。",
        "dynasty": "宋",
        "collection_info": null
    },
    {
        "uuid": "22c2180b996a9b5af4666f032cba408e",
        "title": "同郑君瑞出濑溪即事十首  其七",
        "author": "刘克庄",
        "content": "古于生死验交情，何况台欹沼渐平。\n不是刘君同郑老，苔深草合断人行。",
        "dynasty": "宋",
        "collection_info": null
    },
    {
        "uuid": "7c2395544241b2fe426a6c4160aa4ad7",
        "title": "同郑君瑞出濑溪即事十首  其八",
        "author": "刘克庄",
        "content": "铁马防秋记昔曾，晚涂消缩似寒蝇。\n同时校尉俱封拜，谁伴将军猎霸陵。",
        "dynasty": "宋",
        "collection_info": null
    },
    {
        "uuid": "f6abf7cca0ba92552f0eaea4d0317824",
        "title": "同郑君瑞出濑溪即事十首  其九",
        "author": "刘克庄",
        "content": "北耗而今杳不知，路傍羽檄走无时。\n自怜满镜星星髮，羞见官中募士旗。",
        "dynasty": "宋",
        "collection_info": null
    },
    {
        "uuid": "210d4d8bb484ee2a0635af06060fbae6",
        "title": "同郑君瑞出濑溪即事十首  其一○",
        "author": "刘克庄",
        "content": "老奴昔逐我西东，捷似猿猱跳绝峯。\n今日道旁扶一拐，汝公安得不龙钟。",
        "dynasty": "宋",
        "collection_info": null
    },
    {
        "uuid": "2257151f6c97a8473c860768914c8e53",
        "title": "敖茂才论诗",
        "author": "刘克庄",
        "content": "诗道不胜玄，难于问性天。\n莫求邻媪诵，姑付后儒笺。\n至质翻如俚，尤癯始似僊。\n吾非肝肺异，先得子同然。",
        "dynasty": "宋",
        "collection_info": null
    },
    {
        "uuid": "ccca75d3541d3ffe6fea4b71d0ed0d2f",
        "title": "锁谏图",
        "author": "刘克庄",
        "content": "谠言直触大单于，頼有阏氏上谏书。\n若把汉唐宫苑比，玉环飞燕总输渠。",
        "dynasty": "宋",
        "collection_info": null
    },
    {
        "uuid": "217c5e5dbf29d226954473df08d2e770",
        "title": "哭刘连江",
        "author": "刘克庄",
        "content": "晚唐才调晋风期，一片胸襟颇涉奇。\n每过邻家因贳酒，偶添别墅为赢碁。\n议郎秩浅无超拜，令尹官清有去思。\n种得花成身不见，江边父老至今悲。",
        "dynasty": "宋",
        "collection_info": null
    },
    {
        "uuid": "f353840118e13b8f5d8191d319af0fce",
        "title": "明皇按乐图",
        "author": "刘克庄",
        "content": "鶑啼花开春昼迟，掖庭无事方遨嬉。\n广平策免曲江去，十郎谈笑居台司。\n屏间无逸不復覩，教鸡能斗马能舞。\n戏呼宁哥吹玉笛，催唤花奴打羯鼓。\n南衙群臣朝见疎，老伶巨珰前后趋。\n阿瞒半醉倚玉座，袖有曲谱无谏书。\n金盆皇孙真龙种，浴罢六宫竞围拥。\n惜哉傍有锦綳儿，蹴破咸秦跳河陇。\n古来治乱本无常，东封未了西幸忙。\n辇边贵人亦何罪，祸胎似在偃月堂。\n今人不识前朝事，但见断缣粧束异。\n岂知当日乱离人，说着开元总垂泪。",
        "dynasty": "宋",
        "collection_info": null
    },
    {
        "uuid": "b3e46c88cb28a42f0aae5457b89ebc08",
        "title": "哭李公晦二首  其一",
        "author": "刘克庄",
        "content": "不会苍天意，令君死五溪。\n少曾游洛下，晚乃相胶西。\n白首尊师说，丹心对御题。\n悲乎成底事，路远客魂迷。",
        "dynasty": "宋",
        "collection_info": null
    },
    {
        "uuid": "9d09f71442e50a4c45deb830d73afc0e",
        "title": "哭李公晦二首  其二",
        "author": "刘克庄",
        "content": "洲边三亩宅，有竹有梅花。\n岂不堪名世，何如勿起家。\n身纔着朱绶，州谩出丹砂。\n渺渺重湖外，悲风咽暮笳。",
        "dynasty": "宋",
        "collection_info": null
    },
    {
        "uuid": "61fd61348809f2ed803393bd554cd5da",
        "title": "送邹莆田",
        "author": "刘克庄",
        "content": "日日焚香出，天知令尹心。\n租符环境少，花判入人深。\n发路惟诗卷，般家亦俸金。\n极为乡井惜，不是怆分襟。",
        "dynasty": "宋",
        "collection_info": null
    },
    {
        "uuid": "9cd7ad7a81241b64dc8d9887cac65c12",
        "title": "即事四首  其一",
        "author": "刘克庄",
        "content": "买得荒郊五亩余，旋营花木置琴书。\n柳能樊圃犹须种，兰纵当门亦不锄。\n无力改墙姑覆草，多方存井要浇蔬。\n区区才志聊如此，谁谓先生广且疎。",
        "dynasty": "宋",
        "collection_info": null
    },
    {
        "uuid": "834200f5dc0bb6013dde6f53d87901ea",
        "title": "即事四首  其二",
        "author": "刘克庄",
        "content": "目为诗客不胜惭，唤作园翁定自堪。\n抱瓮荷锄非鄙事，栽花移竹似清谈。\n野人只识羹芹美，相国安知食笋甘。\n晚觉齐民书最要，惜无幽士肯同参。",
        "dynasty": "宋",
        "collection_info": null
    },
    {
        "uuid": "392ac4f8049e68d2174e7814827de96f",
        "title": "即事四首  其三",
        "author": "刘克庄",
        "content": "墙角新开白版扉，时寻樵牧弄烟霏。\n代耕岂若收躬稼，赐帛何如出自机。\n湖海浪游今已倦，山林独往未全非。\n百年只愿身强健，长为慈亲负米归。",
        "dynasty": "宋",
        "collection_info": null
    },
    {
        "uuid": "b546a5c875dcc6f2f171f2bc54d73d95",
        "title": "即事四首  其四",
        "author": "刘克庄",
        "content": "待凿新池引一湾，更规高阜敞三间。\n缩墙恐犯邻家地，减树图看屋后山。\n身隠免贻千载笑，书成犹要十年闲。\n门前蓦有相寻者，但说翁今怕往还。",
        "dynasty": "宋",
        "collection_info": null
    },
    {
        "uuid": "19da4fd7fd3485c3f84a34ec2b383a84",
        "title": "梅花五首  其一",
        "author": "刘克庄",
        "content": "髣髴瑶姬拥仗来，茆檐化作玉楼台。\n平明遶砌圆残梦，元是梅花数树开。",
        "dynasty": "宋",
        "collection_info": null
    },
    {
        "uuid": "789b95f3dc681d0c8ede84d85d2cc506",
        "title": "梅花五首  其二",
        "author": "刘克庄",
        "content": "糁地纷纷着树稀，岁华摇落惨将归。\n世间尤物难调护，寒怕开迟暖怕飞。",
        "dynasty": "宋",
        "collection_info": null
    },
    {
        "uuid": "d40f8101c00b367bc2ddc5c54208b643",
        "title": "梅花五首  其三",
        "author": "刘克庄",
        "content": "篱边屋角立多时，试为骚人拾弃遗。\n不信西湖高士死，梅花寂寞便无诗。",
        "dynasty": "宋",
        "collection_info": null
    },
    {
        "uuid": "06c7062da0361aef1693fe456250c99b",
        "title": "梅花五首  其四",
        "author": "刘克庄",
        "content": "肯因冷澹怨年芳，霜满寒林月满塘。\n至白世间惟玉雪，不如伊处为无香。",
        "dynasty": "宋",
        "collection_info": null
    },
    {
        "uuid": "e6a0660631bd2b98fe8978a578a48bda",
        "title": "送邢仙游",
        "author": "刘克庄",
        "content": "彼美邢侯者，逢人满口夸。\n有恩霑小户，无势挠公家。\n拔尽民间薤，栽添境内花。\n吾诗采清论，一字不曾加。",
        "dynasty": "宋",
        "collection_info": null
    },
    {
        "uuid": "b6ee67a7fe0811dcace0aa7cc409d12e",
        "title": "夜登甘露山二首  其一",
        "author": "刘克庄",
        "content": "小家三两户，荒巘万千重。\n有月犬时吠，无人泉自舂。",
        "dynasty": "宋",
        "collection_info": null
    },
    {
        "uuid": "f68ac5df6eed5b05a9ad6c7045700840",
        "title": "夜登甘露山二首  其二",
        "author": "刘克庄",
        "content": "月落宿禽起，幽人殊未迴。\n不知何处磬，迢递过山来。",
        "dynasty": "宋",
        "collection_info": null
    },
    {
        "uuid": "30260360a7d2fcdecbe399f2a2d3ccf9",
        "title": "书事二首  其一",
        "author": "刘克庄",
        "content": "竭海夷山气力雄，只愁无术驻颜红。\n却须擘划千余岁，多买丹砂置女僮。",
        "dynasty": "宋",
        "collection_info": null
    },
    {
        "uuid": "6d040a7262b897b46a1c8b8ddec4fcf9",
        "title": "书事二首  其二",
        "author": "刘克庄",
        "content": "因治陶朱术太精，世间无物足经营。\n更将郭璞书频看，只恐青山尽凿平。",
        "dynasty": "宋",
        "collection_info": null
    },
    {
        "uuid": "e240331c0872013eb03a0ff9b42c519b",
        "title": "送权郡詹通判",
        "author": "刘克庄",
        "content": "镇静一如无，颁条甫月余。\n来惟居传舍，去不识兵厨。\n健判风生笔，精祈雨洒车。\n丈夫何必假，行矣两轮朱。",
        "dynasty": "宋",
        "collection_info": null
    },
    {
        "uuid": "f90525ef654f1f2db2ba701f0da0db31",
        "title": "再题钟贤良咏归堂",
        "author": "刘克庄",
        "content": "伏戏以来凡几年，六经之外凡几书。\n人间简册渺烟海，君以约法包无余。\n往年华毂临敝庐，舌端霆卷俄电舒。\n平欺贾董等下驷，冷笑服郑真蠹鱼。\n千询万扣答如响，扪腹始媿吾空虚。\n伯高辟易季度走，六论三策何时摅。\n又言诸子皆丈夫，经笥武库随所须。\n观君毛骨老犹尔，惜也未见雏与驹。\n方今主相求极谏，君曷不携轼辙俱。\n自云素鄙从横学，尚友洙泗谈古初。\n堂堂冕辂岂不好，却慕点也宁非迂。\n行当端委秉周礼，未可春服从鲁儒。",
        "dynasty": "宋",
        "collection_info": null
    },
    {
        "uuid": "a6429b0b99fe1eed01c7645d25223acd",
        "title": "送洪使君",
        "author": "刘克庄",
        "content": "虽拥朱轓贵，清臞两鬓霜。\n判花人竞诵，诗草士深藏。\n农饱因蠲赋，州贫为捄荒。\n公归无媿面，应可见严光。",
        "dynasty": "宋",
        "collection_info": null
    },
    {
        "uuid": "a0cefa8058a1a560b3dc94a1d51adcf7",
        "title": "送陈鲁叟使君赴广西漕  其一",
        "author": "刘克庄",
        "content": "阖郡留无计，匆匆夺父师。\n使君三月政，遗老百年思。\n远宦生华髮，轻装载旧碑。\n海山应有恨，未得谢公诗。",
        "dynasty": "宋",
        "collection_info": null
    },
    {
        "uuid": "04888910b5e68c02074a95f2247aeb63",
        "title": "送陈鲁叟使君赴广西漕  其二",
        "author": "刘克庄",
        "content": "韩杜曾游处，君行得细寻。\n那知瘴烟裏，忽有福星临。\n竭海求珠蚌，搜山采翠禽。\n定将冰与檗，一洗浊夫心。",
        "dynasty": "宋",
        "collection_info": null
    },
    {
        "uuid": "2638a8bedfc37cc443b0d868340e582f",
        "title": "永嘉黄九万见访",
        "author": "刘克庄",
        "content": "避暑惟高卧，柴门闭不通。\n子来佩明月，予起濯清风。\n有墅犹当赠，无城可得攻。\n灵舒如见问，今作灌园翁。",
        "dynasty": "宋",
        "collection_info": null
    },
    {
        "uuid": "94209fe0b9c80aae69bddc4aff6f5b7e",
        "title": "别宋斌文叔",
        "author": "刘克庄",
        "content": "天下书无数，君专治四书。\n因留精舍久，遂向举场疎。\n山路挑包去，秋风罢讲余。\n故园荒草合，似欠一番锄。",
        "dynasty": "宋",
        "collection_info": null
    },
    {
        "uuid": "d0a4f0cd7e24b4294220c324e6d862aa",
        "title": "熊主簿示梅花十绝诗至梅花已过因观海棠辄次其韵  其一",
        "author": "刘克庄",
        "content": "万蘂千葩染似红，停杯无语恨东风。\n薄寒且为花愁恼，何况开时值雨中。",
        "dynasty": "宋",
        "collection_info": null
    },
    {
        "uuid": "b4333d57d54476f2719f9a744a0a0330",
        "title": "熊主簿示梅花十绝诗至梅花已过因观海棠辄次其韵  其二",
        "author": "刘克庄",
        "content": "红点霏霏似撒沙，荒园幻作五侯家。\n自怜改尽青青鬓，无力栽花且看花。",
        "dynasty": "宋",
        "collection_info": null
    },
    {
        "uuid": "16f997dac0388fc5e6c80489cdec8cd0",
        "title": "熊主簿示梅花十绝诗至梅花已过因观海棠辄次其韵  其三",
        "author": "刘克庄",
        "content": "几树繁红映碧湾，苎萝山下见芳颜。\n分明消得黄金屋，却堕荒蹊野径间。",
        "dynasty": "宋",
        "collection_info": null
    },
    {
        "uuid": "c98528d64c0a23f84c269344c3b96a74",
        "title": "熊主簿示梅花十绝诗至梅花已过因观海棠辄次其韵  其四",
        "author": "刘克庄",
        "content": "颠风猛雨阻追攀，欲问春留数日间。\n过眼红云成白雪，到晴祇恐没花看。",
        "dynasty": "宋",
        "collection_info": null
    },
    {
        "uuid": "cd99c787426ca87e45724efd0766ae2b",
        "title": "熊主簿示梅花十绝诗至梅花已过因观海棠辄次其韵  其五",
        "author": "刘克庄",
        "content": "梅太酸寒兰太清，海棠方可入丹青。\n赵昌骨朽徐熙死，谁写春风上锦屏。",
        "dynasty": "宋",
        "collection_info": null
    },
    {
        "uuid": "f92ff44efe1798578f3912b98b764138",
        "title": "熊主簿示梅花十绝诗至梅花已过因观海棠辄次其韵  其六",
        "author": "刘克庄",
        "content": "特以秾纤压众芳，痴人痴杀恨无香。\n问渠妩媚房栊裏，何似庄严几研傍。",
        "dynasty": "宋",
        "collection_info": null
    },
    {
        "uuid": "db18f94db51f4687d0ab94f5591a49fb",
        "title": "熊主簿示梅花十绝诗至梅花已过因观海棠辄次其韵  其七",
        "author": "刘克庄",
        "content": "共倒残尊过日西，重来花事想参差。\n建阳主簿今才子，焉可无诗补杜诗。",
        "dynasty": "宋",
        "collection_info": null
    },
    {
        "uuid": "0bfda847d821d5333f9ded0d091be7be",
        "title": "熊主簿示梅花十绝诗至梅花已过因观海棠辄次其韵  其八",
        "author": "刘克庄",
        "content": "归骑何须抵死催，且拈落蕊藉苍苔。\n平生酷喜坡长句，笔力今谁可夺胎。",
        "dynasty": "宋",
        "collection_info": null
    },
    {
        "uuid": "6e664251146c043670ff21dd08615745",
        "title": "熊主簿示梅花十绝诗至梅花已过因观海棠辄次其韵  其九",
        "author": "刘克庄",
        "content": "暮雨廉纤似入梅，一春花月欠攀陪。\n草生后圃深三尺，也道身为县令来。",
        "dynasty": "宋",
        "collection_info": null
    },
    {
        "uuid": "df77d9d6395908daec4536416689db32",
        "title": "熊主簿示梅花十绝诗至梅花已过因观海棠辄次其韵  其一○",
        "author": "刘克庄",
        "content": "海棠洞下醉忘归，岁月如驰不可追。\n想得千株今合抱，此生未卜再游时。",
        "dynasty": "宋",
        "collection_info": null
    },
    {
        "uuid": "d8e48f5314f5ef1d96565c4415348536",
        "title": "再和十首  其一",
        "author": "刘克庄",
        "content": "色深乍捣守宫红，片细俄随蛱蝶风。\n到得离披无意绪，精神全在半开中。",
        "dynasty": "宋",
        "collection_info": null
    },
    {
        "uuid": "318a549c637575c9434a65cb8505fccd",
        "title": "再和十首  其二",
        "author": "刘克庄",
        "content": "蔷薇难比况金沙，一种风标富贵家。\n我有公评君记取，惜花须惜海棠花。",
        "dynasty": "宋",
        "collection_info": null
    },
    {
        "uuid": "161c9596137c7c0bfc3c779b3f6a2e7d",
        "title": "再和十首  其三",
        "author": "刘克庄",
        "content": "千株绛雪照沧湾，应笑刘郎带老颜。\n尚有少年情味在，戏搜绮语续花间。",
        "dynasty": "宋",
        "collection_info": null
    },
    {
        "uuid": "95a19f2d4c98dcc3d884a358d5cd9737",
        "title": "再和十首  其四",
        "author": "刘克庄",
        "content": "凤州宫柳昔曾攀，亦醉琼花芍药间。\n独有海棠心未足，每逢多处必来看。",
        "dynasty": "宋",
        "collection_info": null
    },
    {
        "uuid": "329d419df3776fad642211d98c76b655",
        "title": "再和十首  其五",
        "author": "刘克庄",
        "content": "刘园水竹绝幽清，花径繁红藓砌青。\n何处贵游开步障，谁家生色画深屏。",
        "dynasty": "宋",
        "collection_info": null
    },
    {
        "uuid": "720acf3e1b7fc20605b01a03b56ba24b",
        "title": "再和十首  其六",
        "author": "刘克庄",
        "content": "徙倚溪亭惜坠芳，恨无异域返魂香。\n残枝併恐风吹去，插在金瓶置坐傍。",
        "dynasty": "宋",
        "collection_info": null
    },
    {
        "uuid": "32389c28590d275eb5f15101b130c52e",
        "title": "再和十首  其七",
        "author": "刘克庄",
        "content": "忽忆联鞍过水西，重寻前约未参差。\n祇愁人议风流罪，屡出看花数赋诗。",
        "dynasty": "宋",
        "collection_info": null
    },
    {
        "uuid": "a1c34d38eed0bc7022c46b5472954c7f",
        "title": "再和十首  其八",
        "author": "刘克庄",
        "content": "淡赏无烦羯鼓催，解鞍便可坐莓苔。\n莫将花与杨妃比，能与三郎作祸胎。",
        "dynasty": "宋",
        "collection_info": null
    },
    {
        "uuid": "53de4f7761736607218d9f72d2fe93da",
        "title": "再和十首  其九",
        "author": "刘克庄",
        "content": "旋挑野菜拾青梅，又向花边得暂陪。\n各选一枝簪白髮，明年知与阿谁来。",
        "dynasty": "宋",
        "collection_info": null
    },
    {
        "uuid": "be8a5f0bcf7f362c75d3b84ce76d2f7c",
        "title": "再和十首  其一○",
        "author": "刘克庄",
        "content": "君忆东湖不久归，我思陈迹恍难追。\n殷勤为报鶑花说，止有诗情似旧时。",
        "dynasty": "宋",
        "collection_info": null
    },
    {
        "uuid": "40744d8b1184759407238f4b87610087",
        "title": "水心先生为赵振文作马堘歌次韵",
        "author": "刘克庄",
        "content": "洛阳牡丹隔万里，棘荒姚魏扶不起。\n马堘近在杭州陌，野人只向诗中识。\n匀朱傅粉初窥墙，海棠为屋辛夷房。\n千林春色已呈露，一株国艷犹閟藏。\n多情荀令香透袖，俊游恐落都人后。\n摇鞭深入红云乡，解衣旋贳黄縢酒。\n淮南芍药初过兵，人生何必塞上行。\n坠裀委壤各有命，肯学冻士鸣不平。\n移家欲傍园翁住，手开芜地通苹渚。\n寻芳栩栩趁蝶飞，逐臭纷纷怜蚋聚。\n君不见玄都吟笔妙燕许，诗人却遣世人怒。\n君若拏舟独往时，我亦荷锄相随去。",
        "dynasty": "宋",
        "collection_info": null
    },
    {
        "uuid": "65a48cf37f44b722706e1609a27d1eb8",
        "title": "赠高九万并寄孙季蕃二首  其一",
        "author": "刘克庄",
        "content": "诸人凋落尽，高叟亦中年。\n行世有千首，买山无一钱。\n紫髯长拂地，白眼冷看天。\n古道微如綫，吾侪各勉旃。",
        "dynasty": "宋",
        "collection_info": null
    },
    {
        "uuid": "b0de85887b76245a9fa23cc35c690bf2",
        "title": "赠高九万并寄孙季蕃二首  其二",
        "author": "刘克庄",
        "content": "菊磵说花翁，飘蓬向浙中。\n无书上皇帝，有句恼天公。\n世事年年异，诗人箇箇穷。\n筑台并下榻，今岂乏英雄。",
        "dynasty": "宋",
        "collection_info": null
    },
    {
        "uuid": "480910b4c2b9c7dd3452cbfb2c45fe9b",
        "title": "题何秀才诗禅方丈",
        "author": "刘克庄",
        "content": "景建谈之子，诗禅丈室宽。\n能将铅椠事，止作葛藤看。\n坏衲蒙头易，玄机得髓难。\n何因清夜话，分我一蒲团。",
        "dynasty": "宋",
        "collection_info": null
    },
    {
        "uuid": "a779f930619291d8d0271f4fa53322b9",
        "title": "挽邵武洪倅",
        "author": "刘克庄",
        "content": "不识监州面，闻名似旧知。\n空余商榷恨，竟失合并时。\n昔作大苏客，今观小谢诗。\n西风丹旐过，一为士林悲。",
        "dynasty": "宋",
        "collection_info": null
    },
    {
        "uuid": "1219008e98150c745b4a8167b87eda1f",
        "title": "挽夔漕王中甫二首  其一",
        "author": "刘克庄",
        "content": "羽书堆裏挟遗编，往古来今尽粲然。\n白髮晚持川口节，丹旌暑下峡门船。\n生前多半游榆塞，身后纔方领木天。\n老去一双怀旧泪，谁知滴向建溪边。",
        "dynasty": "宋",
        "collection_info": null
    },
    {
        "uuid": "63a07973791f8ac94d98cf5db858e2cc",
        "title": "挽夔漕王中甫二首  其二",
        "author": "刘克庄",
        "content": "半瓢丹药一邛枝，万里西来抚事悲。\n绶着藏中公事定，剑鸣匣内我年衰。\n可怜檄笔今零落，尚记纶巾共指麾。\n身在沧洲搔白首，断肠吟就八哀诗。",
        "dynasty": "宋",
        "collection_info": null
    },
    {
        "uuid": "ca3c80e17167d36d3daaa8674c441ef8",
        "title": "挽叶潜仲运干二首  其一",
        "author": "刘克庄",
        "content": "虽出自貂蝉，清贫雪满颠。\n若无槐简后，一似布衣然。\n读久遗编绝，藏深拱璧全。\n悲乎如此士，不贵又无年。",
        "dynasty": "宋",
        "collection_info": null
    },
    {
        "uuid": "6b9cbf89b146061e9537894f114cef96",
        "title": "挽叶潜仲运干二首  其二",
        "author": "刘克庄",
        "content": "俱入平蛮幙，同登出岭舟。\n交情倾盖尽，世事阖棺休。\n客致生刍去，家惟断藁留。\n遥知风雨夜，愁绝老参谋。",
        "dynasty": "宋",
        "collection_info": null
    },
    {
        "uuid": "0545e0dd3e6c0b261532095d7ef95df9",
        "title": "送熊主簿",
        "author": "刘克庄",
        "content": "邑事多商榷，惟诗未暇论。\n母慈催扇枕，父老谩攀辕。\n新戍谋何地，初程宿某村。\n西风有来鴈，书札傥相存。",
        "dynasty": "宋",
        "collection_info": null
    },
    {
        "uuid": "48d5b4057a0c39e1f8b0cc92a3959d6b",
        "title": "送徐夏叔",
        "author": "刘克庄",
        "content": "昔与长君亲，今方识少君。\n极知皆造理，何止并能文。\n读照湘中雪，吟开岳顶云。\n老余才思竭，搔首念离羣。",
        "dynasty": "宋",
        "collection_info": null
    },
    {
        "uuid": "41ec08d887bbd940c86a41e1eeaa0376",
        "title": "和答北山",
        "author": "刘克庄",
        "content": "北山当代文章祖，孔思周情幸未泯。\n弟子力疲心尚在，先生齿宿意逾新。\n今无斲鼻成风手，古有埋腰立雪人。\n不向师门勤稽首，一生怀抱对谁伸。",
        "dynasty": "宋",
        "collection_info": null
    },
    {
        "uuid": "89e50eecc0eea5a833abf09e1f0af647",
        "title": "挽楼旸叔二首  其一",
        "author": "刘克庄",
        "content": "白首临凋瘵，虀盐似旧时。\n仅持一麾止，安用五车为。\n库有留州赋，家无葬地资。\n空余清俭字，长使郡人思。",
        "dynasty": "宋",
        "collection_info": null
    },
    {
        "uuid": "b98cfeb18b78202e7b821c77d63b1ea9",
        "title": "挽楼旸叔二首  其二",
        "author": "刘克庄",
        "content": "平生所历最崎嵚，不觉周南岁月深。\n拙宦元无金润屋，悼亡新有雪盈簪。\n凄凄德曜齐眉案，草草黔娄覆首衾。\n曾忝郡民渐教化，眼看双旐一沾襟。",
        "dynasty": "宋",
        "collection_info": null
    },
    {
        "uuid": "cd036733bc6b017d6579c701044ad8c3",
        "title": "劳农二首  其一",
        "author": "刘克庄",
        "content": "江浙膏腴动渺然，惟闽硗薄少平川。\n可怜老子扶凋邑，绝似吾民垦瘠田。\n稍喜一犂翻宿雨，聊为三爵礼高年。\n太平主相调元气，春在桑畦麦壠边。",
        "dynasty": "宋",
        "collection_info": null
    },
    {
        "uuid": "293f27db0e5bbc791c71f37b6001158f",
        "title": "劳农二首  其二",
        "author": "刘克庄",
        "content": "画檐一夜雨飘萧，际晓阴霾扫碧霄。\n有日暂看旗脚展，无风初觉鼓声调。\n纷纷竭作趋南亩，稍稍新粧出北桥。\n白髮长官尘土杀，尚能觅句补风谣。",
        "dynasty": "宋",
        "collection_info": null
    },
    {
        "uuid": "89cd0e93c361d1c71b39c80aa51cf7c0",
        "title": "答惠州曾使君韵二首  其一",
        "author": "刘克庄",
        "content": "潇洒使君风度峻，神仙谪堕在人间。\n只今坐啸凝香处，帝赐罗浮作镇山。",
        "dynasty": "宋",
        "collection_info": null
    },
    {
        "uuid": "3619fa3c1bdebecf7b44953b7f47d4de",
        "title": "答惠州曾使君韵二首  其二",
        "author": "刘克庄",
        "content": "先贤平易以观诗，不晓尖新与崛奇。\n若似后儒穿凿说，占人字字总堪疑。",
        "dynasty": "宋",
        "collection_info": null
    },
    {
        "uuid": "479960f819855074ebe5818326e14c64",
        "title": "送参议滕告院挂冠",
        "author": "刘克庄",
        "content": "由来恬退士，史册亦稀疎。\n唐有杨少尹，汉惟疏大夫。\n翁能辞禄去，我欲杀青书。\n今世无名笔，谁为写作图。",
        "dynasty": "宋",
        "collection_info": null
    },
    {
        "uuid": "62d4ae2314a7d01cf8c72e0cbfca6018",
        "title": "挽建昌詹使君二首  其一",
        "author": "刘克庄",
        "content": "南渡钧枢后，宣和节义门。\n依然窭人子，不似贵公孙。\n苦李无谁采，甘棠在处存。\n遥知宦游地，巷哭更招魂。",
        "dynasty": "宋",
        "collection_info": null
    },
    {
        "uuid": "fa127a72e01fb9123deb164fc915599a",
        "title": "挽建昌詹使君二首  其二",
        "author": "刘克庄",
        "content": "稍喜佩铜鱼，邅迴四纪余。\n早无人料理，晚有鬼揶揄。\n把酒言犹在，凝香梦竟虚。\n斯人止如此，恐坐太清臞。",
        "dynasty": "宋",
        "collection_info": null
    },
    {
        "uuid": "cfb17a7e5cabb5294490658eba74ba40",
        "title": "和叶尚书解印二首  其一",
        "author": "刘克庄",
        "content": "郡人不识疾呼声，甘雨和风徧一城。\n岁久偏多遗爱事，天高未察借留情。\n舟行精舍渔歌晚，家近华亭鹤唳清。\n莫比归云并倦翼，先生此念素来轻。",
        "dynasty": "宋",
        "collection_info": null
    },
    {
        "uuid": "613386380fc6743fee9322bb17031153",
        "title": "和叶尚书解印二首  其二",
        "author": "刘克庄",
        "content": "倦入承明听履声，朱轓今復厌专城。\n荡胸太华供吟兴，照眼伊川洗宦情。\n莼鲙何惭高士决，琴龟不减昔贤清。\n未应便葺东山墅，出处方关世重轻。",
        "dynasty": "宋",
        "collection_info": null
    },
    {
        "uuid": "fa44de6cd99364e09bbdd15e8c5baf65",
        "title": "送叶尚书奉祠二首  其一",
        "author": "刘克庄",
        "content": "先生清梦绕林泉，黄纸除书拜地僊。\n报答吾君吾相了，徜徉某水某丘边。\n事光白傅求闲后，衔似温公约史年。\n笑向故山猨鹤说，古来晚节几人全。",
        "dynasty": "宋",
        "collection_info": null
    },
    {
        "uuid": "b488b316f368a9b0ae63563917e6f8d4",
        "title": "送叶尚书奉祠二首  其二",
        "author": "刘克庄",
        "content": "身于七邑最孤寒，每辱黄堂刮眼看。\n乍可郡无九年蓄，要令民受一分宽。\n公闲去伴种司谏，我懒思寻靖长官。\n曾出龙门称弟子，感知惟有寸心丹。",
        "dynasty": "宋",
        "collection_info": null
    },
    {
        "uuid": "ef0ca210da6857d69227ae25a00b7a47",
        "title": "挽卢母黄太孺人",
        "author": "刘克庄",
        "content": "太孺贤声众论推，府君经学里人师。\n牛衣隠约能偕老，萤火凄凉自课儿。\n畴昔黄齑曾百瓮，只今丹桂已双枝。\n乌虖卢母哀荣甚，何必人题墓上碑。",
        "dynasty": "宋",
        "collection_info": null
    },
    {
        "uuid": "a63eadc39348e5c8074a354ef9f1e87d",
        "title": "寄熊主簿",
        "author": "刘克庄",
        "content": "一出悬知计已非，更堪留滞未成归。\n即今白首负松菊，何处青山无蕨薇。\n不恨老从中岁至，但悲事与素心违。\n当斋寂寞生秋草，几度临风忆杜微。",
        "dynasty": "宋",
        "collection_info": null
    },
    {
        "uuid": "bbe637c9be7800c674f75d068d413b3b",
        "title": "寄徐夏叔",
        "author": "刘克庄",
        "content": "曾识徐卿二子奇，秋来往往梦琼枝。\n明时莫作沉湘赋，暇日应题望岳诗。\n主爱客卿宁忍舍，兄嗟予季若为思。\n湖南岁晚多迴鴈，频寄书归尉别离。",
        "dynasty": "宋",
        "collection_info": null
    },
    {
        "uuid": "4017ba7a2514f3c66e5710c59ad78681",
        "title": "赠赵医立之",
        "author": "刘克庄",
        "content": "世医多孟浪，赵子独专精。\n术稳常无误，能高素有名。\n方书真烂熟，裘马极鲜明。\n自笑贫兼病，将何赠宋清。",
        "dynasty": "宋",
        "collection_info": null
    },
    {
        "uuid": "e1d819fde0c5b18b711a2dd123d500a6",
        "title": "与北山陈龙图",
        "author": "刘克庄",
        "content": "小儿胆大说文章，萤火难争两曜光。\n侍讲先生今寂寂，龙图老子尚堂堂。\n邻无羊仲并求仲，家有元方与季方。\n想见瘦梅疎竹下，深衣如雪鬓鬚苍。",
        "dynasty": "宋",
        "collection_info": null
    },
    {
        "uuid": "5f52a22a7fefaedffb4b584c20faf882",
        "title": "答陈龙图",
        "author": "刘克庄",
        "content": "耆旧凋零尽，吾犹及太丘。\n岂云清易挹，自是广难周。\n尚絅烦翁教，书绅到老休。\n何由陪几杖，共看海山秋。",
        "dynasty": "宋",
        "collection_info": null
    },
    {
        "uuid": "a00c803682b48866759c568b2654c658",
        "title": "和赵吉州三首  其一",
        "author": "刘克庄",
        "content": "学者当穷理，工诗岂美名。\n不能禆采访，徒自取讥评。\n责己希韦孟，休官慕尚平。\n如今成病鹤，垂首噤无声。",
        "dynasty": "宋",
        "collection_info": null
    },
    {
        "uuid": "3af186537df24cd337b4d11bcfdd4023",
        "title": "和赵吉州三首  其二",
        "author": "刘克庄",
        "content": "憔悴东阳令，区区谩自疲。\n断无问牛智，宁受放鱼欺。\n俭陋交游笑，低平父老知。\n向来子元子，髣髴是吾师。",
        "dynasty": "宋",
        "collection_info": null
    },
    {
        "uuid": "3f4c52c72d87bfe323ed353294b18315",
        "title": "和赵吉州三首  其三",
        "author": "刘克庄",
        "content": "今代庐陵牧，苍生属意深。\n胸中丝补衮，肘后药成金。\n仆自操齐瑟，公宜和舜琴。\n篝灯精舍裏，何日共论心。",
        "dynasty": "宋",
        "collection_info": null
    },
    {
        "uuid": "d239c469279180cb05110bf32ca41e55",
        "title": "挽傅谏议三首  其一",
        "author": "刘克庄",
        "content": "昔事先皇帝，堂堂立玉墀。\n进怀伏蒲疏，退诵考槃诗。\n哀郢遗言切，忧周素髮垂。\n它年耆旧传，此笔属诸谁。",
        "dynasty": "宋",
        "collection_info": null
    },
    {
        "uuid": "ba35b1ac5d9bcd9a1db2f7a4d4b0bca5",
        "title": "挽傅谏议三首  其二",
        "author": "刘克庄",
        "content": "今上龙飞始，先生驿召频。\n颇闻曾草疏，终不就蒲轮。\n勘破邯郸梦，抽回洛社身。\n也令千载下，知世有全人。",
        "dynasty": "宋",
        "collection_info": null
    },
    {
        "uuid": "5caefecc021c8527b687c6b1c125c04f",
        "title": "挽傅谏议三首  其三",
        "author": "刘克庄",
        "content": "忆昔南山寺，微言叩未终。\n晚犹温荐语，病尚寄书筒。\n骏廐谁收我，蟇陵合殉公。\n春风溪上泪，还与海潮东。",
        "dynasty": "宋",
        "collection_info": null
    },
    {
        "uuid": "31400c604fee5b1ca91ad738f4d5baa5",
        "title": "寄二徐",
        "author": "刘克庄",
        "content": "珍重渠家大小君，分明二陆是前身。\n遥知洛下倾城看，锦样文章玉样人。",
        "dynasty": "宋",
        "collection_info": null
    },
    {
        "uuid": "d9a1f8e74da972a9efddcf9241548c15",
        "title": "答留通判元崇",
        "author": "刘克庄",
        "content": "不见龙骧与骥驰，纷纷虫篆斗蛛丝。\n君侯杰出南方者，老仆终当北面之。\n忆玉树枝劳远梦，熏蔷薇水读来诗。\n自惭眼力非关令，紫气浮空懵不知。",
        "dynasty": "宋",
        "collection_info": null
    },
    {
        "uuid": "0e5746483c25ece777908441eae8cc6f",
        "title": "以王家酒寄陈北山得二绝句诮酒味不如旧日之劲峭用韵二首  其一",
        "author": "刘克庄",
        "content": "先生诗酒令俱严，一扫哇簧与市帘。\n户大才高今吏部，故应笑小更嫌甜。",
        "dynasty": "宋",
        "collection_info": null
    },
    {
        "uuid": "643e3cf4ed295a603cc8345eaca318f5",
        "title": "以王家酒寄陈北山得二绝句诮酒味不如旧日之劲峭用韵二首  其二",
        "author": "刘克庄",
        "content": "醇醪易入醉人乡，劲酒难逢醒者尝。\n王媪区区真小黠，随时增损瓮中方。",
        "dynasty": "宋",
        "collection_info": null
    },
    {
        "uuid": "960b6ceee720cd7de4b53240d43b61c3",
        "title": "和北山一首",
        "author": "刘克庄",
        "content": "幅巾高蹈挹洪崖，闲洒银钩着玉杯。\n文律不论先汉后，诗源远自国风来。\n却愁小子方攻冉，未必吾师肯铸回。\n极欲去修床下拜，扁舟归梦绕南台。",
        "dynasty": "宋",
        "collection_info": null
    },
    {
        "uuid": "48650462466b2adcb421ebefd2fa999e",
        "title": "送建安郑尉",
        "author": "刘克庄",
        "content": "路人能说尉，壹似建溪清。\n寸锦不携去，束书相伴行。\n无心干举将，有面见贤兄。\n应笑东阳令，淹留白髮生。",
        "dynasty": "宋",
        "collection_info": null
    },
    {
        "uuid": "f6ce59d678fae26e83be08d11cc8f140",
        "title": "答范叔范",
        "author": "刘克庄",
        "content": "阔矣别离久，飒焉颜髮苍。\n殷勤大范子，问讯老刘郎。\n渴睡添新懒，清谈减昔狂。\n今无望气者，宝剑且深藏。",
        "dynasty": "宋",
        "collection_info": null
    },
    {
        "uuid": "2c089f8888eed2eb6a0d0749da4d912b",
        "title": "送杨休文",
        "author": "刘克庄",
        "content": "寂寞鳏翁揜县斋，吏传刺字睡惊回。\n自从黄鹤仙人去，谁遣青牛道士来。\n适梦羽衣良有征，共吟石鼎愧无才。\n殷勤问讯西山老，何日山中伴访梅。",
        "dynasty": "宋",
        "collection_info": null
    },
    {
        "uuid": "a1cc792c1d4f5d262630a813dbc3f601",
        "title": "答罗天骥",
        "author": "刘克庄",
        "content": "乃祖曾吞凤，郎君岂后身。\n颇闻精选理，何必慕唐人。\n玉麈王夷甫，乌绦吕洞宾。\n客谈溪墅胜，终拟卜比邻。",
        "dynasty": "宋",
        "collection_info": null
    },
    {
        "uuid": "9c3f1a4672ad2ed918a973aa06abd8be",
        "title": "太守林太博赠瑞香花  其一",
        "author": "刘克庄",
        "content": "一树婆娑整復斜，使君辍赠到田家。\n自惭瓮牖绳枢子，不称香囊锦伞花。\n小借暖风为破萼，旋浇新水待抽芽。\n丁宁童子勤封植，留与甘棠一样夸。",
        "dynasty": "宋",
        "collection_info": null
    },
    {
        "uuid": "7f70c32a159459222b834fb3daff2671",
        "title": "太守林太博赠瑞香花  其二",
        "author": "刘克庄",
        "content": "坏径泥深古槛斜，居然幻作贵游家。\n小亭自课僮鉏草，空室俄惊女散花。\n便觉麝囊无远韵，频挑蚁蠹有新芽。\n紫薇红药催公去，独许诗留野老夸。",
        "dynasty": "宋",
        "collection_info": null
    },
    {
        "uuid": "38899661441c34af356637f813991402",
        "title": "太守林太博赠瑞香花  其三",
        "author": "刘克庄",
        "content": "吏散庭空戟影斜，吟笺飞到野人家。\n隋珠和璧难酬价，禅榻茶瓯忒负花。\n谱欠名人为品藻，诗因尤物始萌芽。\n近公匹似熏班马，荀令风流未足夸。",
        "dynasty": "宋",
        "collection_info": null
    },
    {
        "uuid": "28f1ae4787b1de113cda292d1bf76197",
        "title": "太守林太博赠瑞香花  其四",
        "author": "刘克庄",
        "content": "吟讽攀翻到月斜，众惊奇宝聚贫家。\n高才盍视宫中草，退士聊看屋角花。\n未必园丁谙树性，更愁墨客笑姜芽。\n画堂金鼎熏兰麝，岂有天然韵可夸。",
        "dynasty": "宋",
        "collection_info": null
    },
    {
        "uuid": "e22566cdfa03620f890948c1e8d02df6",
        "title": "太守林太博赠瑞香花  其五",
        "author": "刘克庄",
        "content": "几点朝来小雨斜，未应造物妬山家。\n陡惊春报千林信，拟问天留数日花。\n写物祇今须老笔，染根何处有灵芽。\n彩云过眼真如梦，着意追摹岂好夸。",
        "dynasty": "宋",
        "collection_info": null
    },
    {
        "uuid": "ec71f138dfb635e69e1114c2f1982147",
        "title": "太守林太博赠瑞香花  其六",
        "author": "刘克庄",
        "content": "拙笔芜辞字半斜，情知见笑大方家。\n放教吉甫独哦句，除却微之谁别花。\n勾引亲朋需果核，堤防风日损根芽。\n玉津应制须公等，林下樵歌敢自夸。",
        "dynasty": "宋",
        "collection_info": null
    },
    {
        "uuid": "5fcd72f755daf8d1eae24946dad30537",
        "title": "太守林太博赠瑞香花  其七",
        "author": "刘克庄",
        "content": "短笺小草墨痕斜，句法来从和靖家。\n吟赏岂无神助笔，护持疑有物司花。\n莫因山鸟啼榕树，便忆河豚饱荻芽。\n多少邦人沾剩馥，愿碑遗爱永传夸。",
        "dynasty": "宋",
        "collection_info": null
    },
    {
        "uuid": "63516dd04b812e429163198838005d6b",
        "title": "和赵南塘离支五绝  其一",
        "author": "刘克庄",
        "content": "侧生海畔远难将，风日尤能变色浆。\n借问驿驰丞相府，何如辇致道山堂。",
        "dynasty": "宋",
        "collection_info": null
    },
    {
        "uuid": "0a38c55e24af1c9d0e394483ca5128b3",
        "title": "和赵南塘离支五绝  其二",
        "author": "刘克庄",
        "content": "却贡无因送上天，漫山如锦但堪怜。\n罗浮所产真奴隶，只为曾逢玉局僊。",
        "dynasty": "宋",
        "collection_info": null
    },
    {
        "uuid": "eb3523a5f0df2f95b0ef73d211710d22",
        "title": "和赵南塘离支五绝  其三",
        "author": "刘克庄",
        "content": "十颗千钱品最珍，北人鲐背未濡唇。\n若生京洛豪华土，买断丹林肯算缗。",
        "dynasty": "宋",
        "collection_info": null
    },
    {
        "uuid": "ef1ea6b1e60b77d5de6c55839b838bce",
        "title": "和赵南塘离支五绝  其四",
        "author": "刘克庄",
        "content": "辇毂尝新着价高，土人弃掷梗弁髦。\n不嗔园客工偷窃，绝喜天公享老饕。",
        "dynasty": "宋",
        "collection_info": null
    },
    {
        "uuid": "23fa2db144d831058259a5411d6380b7",
        "title": "和赵南塘离支五绝  其五",
        "author": "刘克庄",
        "content": "风韵能令百果低，难将卢橘斗新奇。\n品题自合还诗祖，模写何须觅画师。",
        "dynasty": "宋",
        "collection_info": null
    },
    {
        "uuid": "9434c627a0104716caf4b5e152a16610",
        "title": "筑城行",
        "author": "刘克庄",
        "content": "万夫喧喧不停杵，杵声丁丁惊后土。\n徧村开田起窑竈，望青斫木作楼橹。\n天寒日短工役急，白棒诃责如风雨。\n汉家丞相方忧边，筑城功高除美官。\n旧时广野无城处，而今烽火列屯戍。\n君不见高城齾齾如鱼鳞，城中萧疎空无人。",
        "dynasty": "宋",
        "collection_info": null
    },
    {
        "uuid": "e6664d070e510d58635a1f5f10b247b7",
        "title": "开壕行",
        "author": "刘克庄",
        "content": "前人筑城官已高，后人下车来开壕。\n画图先至中书省，诸公聚看称贤劳。\n壕深数丈周十里，役兵太半化为鬼。\n传闻又起旁县夫，凿教四面皆成水。\n何时此地不为边，使我地脉重相连。",
        "dynasty": "宋",
        "collection_info": null
    },
    {
        "uuid": "f2e59a90d8be8c660454185307079fbb",
        "title": "运粮行",
        "author": "刘克庄",
        "content": "极边官军守战场，次边丁壮俱运粮。\n县符旁午催调发，大车小车声轧轧。\n霜寒晷短路又滑，檐夫肩穿牛蹏脱。\n呜呼汉军何日屯渭滨，营中子弟皆耕人。",
        "dynasty": "宋",
        "collection_info": null
    },
    {
        "uuid": "ed1f29f63cb05c6ad3e85691dbcddbc8",
        "title": "苦寒行",
        "author": "刘克庄",
        "content": "十月边头风色恶，官军身上衣裘薄。\n押衣敕使来不来，夜长甲冷睡难着。\n长安城中多热官，朱门日高未启关。\n重重帏箔施屏山，中酒不知屏外寒。",
        "dynasty": "宋",
        "collection_info": null
    },
    {
        "uuid": "bf6136db1fdcb13e15d1b891efdf8bcb",
        "title": "国殇行",
        "author": "刘克庄",
        "content": "官军半夜血战来，平明军中收遗骸。\n埋时先剥身上甲，标成丛冢高崔嵬。\n姓名虚挂阵亡籍，家寒无俸孤无泽。\n乌虖诸将官日穹，岂知万鬼号阴风。",
        "dynasty": "宋",
        "collection_info": null
    },
    {
        "uuid": "3ff0f2785d1d9839915670b969b3aa47",
        "title": "军中乐",
        "author": "刘克庄",
        "content": "行营面面设刁斗，帐门深深万人守。\n将军贵重不据鞍，夜夜发兵防隘口。\n自言虏畏不敢犯，射麋捕鹿来行酒。\n更阑酒醒山月落，綵缣百段支女乐。\n谁知营中血战人，无钱得合金疮药。",
        "dynasty": "宋",
        "collection_info": null
    },
    {
        "uuid": "f5ec85caef49b198d9d71c84e536bb27",
        "title": "寄衣曲",
        "author": "刘克庄",
        "content": "征夫去时着纻葛，征夫未回天雨雪。\n夜呵刀尺制寒衣，儿小却倩人封题。\n上有泪痕不教洗，征夫见时认针指。\n殷勤着向边城裏，莫遣寒风吹腠理。\n江南江北一水间，古人万里戍玉关。",
        "dynasty": "宋",
        "collection_info": null
    },
    {
        "uuid": "ad10ed926c64c9f896569c6d4b23b5f9",
        "title": "大梁老人行",
        "author": "刘克庄",
        "content": "大梁宫中设毡屋，大梁少年胡结束。\n少年嘻笑老人悲，尚记二帝蒙尘时。\n乌虖国君之雠通百世，无人按剑决大议。\n何当偏师缚颉利，一馿驮载送都市。",
        "dynasty": "宋",
        "collection_info": null
    },
    {
        "uuid": "dac56cd4973f6c724cc77544093960ef",
        "title": "朝陵行",
        "author": "刘克庄",
        "content": "国家诸陵陷河北，盗发宝衣斧陵木。\n或言陵下往来人，夜闻翁仲草间哭。\n何年却遣朝陵官，含桃璀粲登金槃。\n悲哉，人家坟墓各有主，谁修永昌一抔土。",
        "dynasty": "宋",
        "collection_info": null
    },
    {
        "uuid": "a2b863fdb411f7d5cc96ab1f30c616bb",
        "title": "破阵曲",
        "author": "刘克庄",
        "content": "黄旗一片边头迴，两河百郡送款来。\n至尊御殿受捷奏，六军张凯声如雷。\n元戎剑履云台上，麾下偏禆皆将相。\n腐儒笔力尚跌宕，燕山之铭高十丈。",
        "dynasty": "宋",
        "collection_info": null
    },
    {
        "uuid": "34b9f9deb6fcb9fb286036e015385318",
        "title": "村居书事四首  其一",
        "author": "刘克庄",
        "content": "有客相逢说坎离，葫芦中药不容窥。\n扣头无力营丹竈，聊奉先生一醉资。",
        "dynasty": "宋",
        "collection_info": null
    },
    {
        "uuid": "f9429b9b6842fd6ae9237c53f36f0d97",
        "title": "村居书事四首  其二",
        "author": "刘克庄",
        "content": "新剃阇梨顶尚青，满村看说法华经。\n安知世有弥天释，万衲如云座下听。",
        "dynasty": "宋",
        "collection_info": null
    },
    {
        "uuid": "4970166b983b9ac10f280f251285d7d2",
        "title": "村居书事四首  其三",
        "author": "刘克庄",
        "content": "卜叟囊书繫肘边，儿童尊信等神仙。\n立谈算尽平生事，问到封侯拜相年。",
        "dynasty": "宋",
        "collection_info": null
    },
    {
        "uuid": "ec962fa106333f8acd09f26fe8afec49",
        "title": "村居书事四首  其四",
        "author": "刘克庄",
        "content": "刮膜神方直万金，国医曾费一生心。\n可怜髽髻提篮者，也有盲人问点鍼。",
        "dynasty": "宋",
        "collection_info": null
    },
    {
        "uuid": "bbf204c1ad3e32452212283178ebf3d3",
        "title": "挽陈北山二首  其一",
        "author": "刘克庄",
        "content": "虽拜龙图号，自称槃涧翁。\n生难招此老，死可见文公。\n断简功夫久，深衣笑语终。\n空余藏藁在，虹气贯山中。",
        "dynasty": "宋",
        "collection_info": null
    },
    {
        "uuid": "33e99c3b2753cac5afff4ba9e26d6b27",
        "title": "挽陈北山二首  其二",
        "author": "刘克庄",
        "content": "握笔临池惯，残书映雪勤。\n今宁无古篆，宋復有唐文。\n荒草周颙宅，空山董相坟。\n何时携斗酒，一酹墨溪云。",
        "dynasty": "宋",
        "collection_info": null
    },
    {
        "uuid": "7ad0166c7fc425c11352e7755ccc4e00",
        "title": "送五六弟赴四明仓官",
        "author": "刘克庄",
        "content": "子去为仓氏，人应重客卿。\n须怜舂簸苦，勿爱釜钟赢。\n羊贵脾神厄，参佳肺气平。\n亲闱最关念，频寄鴈传声。",
        "dynasty": "宋",
        "collection_info": null
    },
    {
        "uuid": "a2025c826cd3ec6318d390d0d361594f",
        "title": "挽龚汀州二首  其一",
        "author": "刘克庄",
        "content": "早日曾庐墓，中年懒建牙。\n的无金遗子，仅有笏传家。\n穷巷观时事，丛祠阅岁华。\n天乎清白吏，名位止斯耶。",
        "dynasty": "宋",
        "collection_info": null
    },
    {
        "uuid": "d8c9bfc55e275a3992ea980bb5173aea",
        "title": "挽龚汀州二首  其二",
        "author": "刘克庄",
        "content": "所守老尤刚，清风凛不亡。\n洞房无粉黛，垩室屏缁黄。\n东阁遵遗令，南山献吉藏。\n百年耆旧尽，里社转凄凉。",
        "dynasty": "宋",
        "collection_info": null
    },
    {
        "uuid": "9b863926a969cf275b4124a4104994a4",
        "title": "送戴復古谒陈延平",
        "author": "刘克庄",
        "content": "仓部当今第一流，艰难有诏起分忧。\n城危如卵支群盗，胆大于身蔽上游。\n应是孔明亲治事，岂无子美可参谋。\n君行必上辕门谒，为说披簑弄钓舟。",
        "dynasty": "宋",
        "collection_info": null
    },
    {
        "uuid": "d5aac00b77cf9e003f3f8ae5696d24cb",
        "title": "挽外舅林明道二首  其一",
        "author": "刘克庄",
        "content": "闹处功名少，闲中岁月长。\n汉曾招绮季，鲁仅有灵光。\n玉雪生难涴，渊冰死未忘。\n两州残父老，怀惠各悲凉。",
        "dynasty": "宋",
        "collection_info": null
    },
    {
        "uuid": "a441aaa3207f3f12c2b4c84b96a458e9",
        "title": "挽外舅林明道二首  其二",
        "author": "刘克庄",
        "content": "少小亲函丈，而今白髮生。\n居然明我秽，久矣愧翁清。\n川逝悲贤淑，山颓惜老成。\n年来得瘖疾，相挽不能鸣。",
        "dynasty": "宋",
        "collection_info": null
    },
    {
        "uuid": "5f44d27bf59e4a95875c5c3eb712344d",
        "title": "柬陈寺丞筑城",
        "author": "刘克庄",
        "content": "事变相寻智亦新，烂泥堆起石嶙峋。\n断无余力谋蒸土，颇有傍观哂寘薪。\n自古虚心容议者，即今枵腹役耕民。\n姑尤聊摄皆齐境，莫遣郊封有诅人。",
        "dynasty": "宋",
        "collection_info": null
    },
    {
        "uuid": "4e0ca75d11d1da286038fd1264fdd387",
        "title": "答杨𢌹",
        "author": "刘克庄",
        "content": "一生忠孝发于诗，不为桃根与柳枝。\n枣本流传容有僞，笺家穿凿苦求奇。\n偶全要领惭轻典，虚呕心肝悔少时。\n泽畔纍臣搔白首，孤吟不敢累亲知。",
        "dynasty": "宋",
        "collection_info": null
    },
    {
        "uuid": "f2f6f16e0155803fa585bfcb400d5a08",
        "title": "挽方岳倅",
        "author": "刘克庄",
        "content": "昨解巴陵绂，将寻洛社盟。\n璧埋真可惜，玉立尚如生。\n旧辙冰天远，新茔雪濑清。\n惟应带来鹤，解作断肠声。",
        "dynasty": "宋",
        "collection_info": null
    },
    {
        "uuid": "c14df1ab3caea01f7b4151f7ce22748b",
        "title": "梅雨隳城自用前韵",
        "author": "刘克庄",
        "content": "迭石黏灰事尚新，忽因霑渍减嶙峋。\n晋阳昔仅存三板，瓠子今谁助束薪。\n恃陋窃忧难御寇，加工却恐倍劳民。\n狂生亦岂前知者，曾是边城荷杵人。",
        "dynasty": "宋",
        "collection_info": null
    },
    {
        "uuid": "c7255e644a41208dfc89757422e81021",
        "title": "跋某人诗卷",
        "author": "刘克庄",
        "content": "元佑赋律古，熙宁经义新。\n请君忙改艺，诗好误终身。",
        "dynasty": "宋",
        "collection_info": null
    },
    {
        "uuid": "e27698b02c51632fd833f3eefae8ee45",
        "title": "城坏復修又赋",
        "author": "刘克庄",
        "content": "补罅扶倾手段新，举头千丈又嶙峋。\n主谋何止堪尸祝，妄议真当抵鬼薪。\n见说传更增逻卒，已闻犯夜少姦民。\n小偷不办公输械，遥望须惊彼有人。",
        "dynasty": "宋",
        "collection_info": null
    },
    {
        "uuid": "4c0e007e459506a97de81945b04b363c",
        "title": "留山间种艺十绝  其一",
        "author": "刘克庄",
        "content": "鄙事关人智浅深，漆堪成器楮堪衾。\n自怜到死犹迂阔，纯种梅花作墓林。",
        "dynasty": "宋",
        "collection_info": null
    },
    {
        "uuid": "61a254edfee58c57e98dfc2119a8572e",
        "title": "留山间种艺十绝  其二",
        "author": "刘克庄",
        "content": "羞与春华艷冶同，殷勤培溉待秋风。\n不须牵引渊明比，随分篱边要几丛。",
        "dynasty": "宋",
        "collection_info": null
    },
    {
        "uuid": "109298cadaf2729622f9245736c79379",
        "title": "留山间种艺十绝  其三",
        "author": "刘克庄",
        "content": "一生着数落人先，白髮栽松故可怜。\n待得伏菟堪采掘，此翁久矣作飞僊。",
        "dynasty": "宋",
        "collection_info": null
    },
    {
        "uuid": "0aad0584f41547e11b78fb2229aee800",
        "title": "留山间种艺十绝  其四",
        "author": "刘克庄",
        "content": "萧艾敷荣各有时，深藏芳洁欲奚为。\n世间鼻孔无凭据，且伴幽窗读楚辞。",
        "dynasty": "宋",
        "collection_info": null
    },
    {
        "uuid": "f3e0c6a27773ecdc660a1a00b8213312",
        "title": "留山间种艺十绝  其五",
        "author": "刘克庄",
        "content": "岁岁春风花覆墙，摘来红实亦甘香。\n当时若种瑶池本，却恐河清未得尝。",
        "dynasty": "宋",
        "collection_info": null
    },
    {
        "uuid": "4aa13678e509da8ab637cb116c7af99a",
        "title": "留山间种艺十绝  其六",
        "author": "刘克庄",
        "content": "谗言自昔架空虚，薏苡非珠偶似珠。\n半夜庭中金屑满，老夫明日费分疎。",
        "dynasty": "宋",
        "collection_info": null
    },
    {
        "uuid": "66afe19ef10ae94c7b67d6855c8f8ead",
        "title": "留山间种艺十绝  其七",
        "author": "刘克庄",
        "content": "两树亭亭藓砌傍，未论包贡奉君王。\n世无班马堪熏炙，且嗅幽花亦自香。",
        "dynasty": "宋",
        "collection_info": null
    },
    {
        "uuid": "e1d84b010191973677a20f431a55396c",
        "title": "留山间种艺十绝  其八",
        "author": "刘克庄",
        "content": "春风满面喜津津，纵有嗔拳不忍嗔。\n尚恐傍观安注脚，笑他何事与何人。",
        "dynasty": "宋",
        "collection_info": null
    },
    {
        "uuid": "84dc08a09f8ed7c5f9f75c59743d890c",
        "title": "留山间种艺十绝  其九",
        "author": "刘克庄",
        "content": "一卉能令一室香，炎天尤觉玉肌凉。\n野人不敢烦天女，自折琼枝置枕傍。",
        "dynasty": "宋",
        "collection_info": null
    },
    {
        "uuid": "b40013e2f5484bb059f4bb0d919939bc",
        "title": "留山间种艺十绝  其一○",
        "author": "刘克庄",
        "content": "搅醉妨眠挟雨声，碧丛宜看不宜听。\n而今一任萧萧滴，华髮鳏翁彻夜醒。",
        "dynasty": "宋",
        "collection_info": null
    },
    {
        "uuid": "e572889feb7c2f823691854ce231cd23",
        "title": "寄题邵武死事胡将祠堂",
        "author": "刘克庄",
        "content": "士各全躯命，惟侯视死轻。\n张巡鬚尽怒，先轸面如生。\n短刃犹枭寇，空弮尚背城。\n新祠箫鼓盛，人敬比神明。",
        "dynasty": "宋",
        "collection_info": null
    },
    {
        "uuid": "119b130f9977ce7b99bab248c3554ecf",
        "title": "寄题沙县死事祝将祠堂",
        "author": "刘克庄",
        "content": "淮右多良将，吾犹识祝侯。\n虎生能肉食，豹死有皮留。\n铁汉为挥涕，冰翁与雪雠。\n标名忠义传，荣甚復何求。",
        "dynasty": "宋",
        "collection_info": null
    },
    {
        "uuid": "52e0acf1b63addef7233c4c7300181aa",
        "title": "挽王简卿侍郎三首  其一",
        "author": "刘克庄",
        "content": "先帝初更化，公曾以谏闻。\n身虽迁柱史，袖尚有弹文。\n晚境图成佛，它山预作坟。\n那知非变幻，止在石桥云。",
        "dynasty": "宋",
        "collection_info": null
    },
    {
        "uuid": "28abbe8f4ec693842cfefdee5ece0d63",
        "title": "挽王简卿侍郎三首  其二",
        "author": "刘克庄",
        "content": "末着尤奇特，杯行忽坐亡。\n无香分侍女，有砚遗诸郎。\n长乐旌旗改，平泉竹石荒。\n公今呼不应，浮议果何伤。",
        "dynasty": "宋",
        "collection_info": null
    },
    {
        "uuid": "d2ed1292325ab6f27841f02b31cdea87",
        "title": "挽王简卿侍郎三首  其三",
        "author": "刘克庄",
        "content": "已矣孤知己，颜苍鬓髮稀。\n虽曾参话柄，终未契禅机。\n尚欲扁舟访，俄传隻履归。\n无因拜公墓，稽首忏前非。",
        "dynasty": "宋",
        "collection_info": null
    },
    {
        "uuid": "bc288e1860842c57b94c0d8b3e38fff6",
        "title": "题高九万菊磵",
        "author": "刘克庄",
        "content": "胡公饮菊潭，八十冠貂蝉。\n高叟饮菊磵，六十雪满颠。\n胡公死无名，高叟生无权。\n权随粪土尽，名与穹壤传。\n刘生劝高叟，世事不两全。\n饥且拾落英，渴且𣂏寒泉。\n快吟三千篇，多活五百年。",
        "dynasty": "宋",
        "collection_info": null
    },
    {
        "uuid": "6e2a715da94e94c47a5d628606ece973",
        "title": "挽陈师復寺丞二首  其一",
        "author": "刘克庄",
        "content": "已奏囊封墨尚新，又携袖疏榻前陈。\n小臣忧国言无隠，先帝如天笑不嗔。\n阙下举幡空太学，路傍卧辙几遗民。\n愚儒未解天公意，偏寿它人夭此人。",
        "dynasty": "宋",
        "collection_info": null
    },
    {
        "uuid": "b18716fab2fbc1de99091523af53b400",
        "title": "挽陈师復寺丞二首  其二",
        "author": "刘克庄",
        "content": "岁晚沧洲筑草堂，却将逢掖换轩裳。\n市朝共叹凤高翥，世俗或疑麟不祥。\n童子举扶犹忼慨，门人要绖各凄凉。\n衰残无復相镌切，遗墨常留几案傍。",
        "dynasty": "宋",
        "collection_info": null
    },
    {
        "uuid": "932a05160f640d6ff833c1a3a0aa01fc",
        "title": "别高九万",
        "author": "刘克庄",
        "content": "花翁徒步悲诗境，菊磵舂粮哭復斋。\n众客食鱼弹铗去，几人白马素车来。\n寻思旧事成三叹，断送诸贤入八哀。\n信矣两生俱烈士，有金当为筑高台。",
        "dynasty": "宋",
        "collection_info": null
    },
    {
        "uuid": "8c6eb5f594341c81d745e9fe58558e1e",
        "title": "赠建阳医士杨椿老二首  其一",
        "author": "刘克庄",
        "content": "当年琴调绝平平，妄意先贤宰武城。\n邑有澹台犹欠识，始知令尹未聪明。",
        "dynasty": "宋",
        "collection_info": null
    },
    {
        "uuid": "0600f38ea5159301ebadd93a58b0cbaf",
        "title": "赠建阳医士杨椿老二首  其二",
        "author": "刘克庄",
        "content": "晚爱聃书义味长，无身始与患相忘。\n残年颇觉饥难忍，未敢贪君不死方。",
        "dynasty": "宋",
        "collection_info": null
    },
    {
        "uuid": "4232bf7c9e409604eeff226a0c6f8725",
        "title": "挽潘柄",
        "author": "刘克庄",
        "content": "復斋之客潘夫子，生死相从未忍分。\n薛守颇曾参道洁，志完何可欠承君。\n鲁生邀饮犹同去，庞嫂来呼已不闻。\n菆舍一巵真永诀，老无脚力拜翁坟。",
        "dynasty": "宋",
        "collection_info": null
    },
    {
        "uuid": "745322bd93023441ea626b118dad3ee3",
        "title": "赠辉书记二首  其一",
        "author": "刘克庄",
        "content": "野老柴门不惯开，有僧飞锡自天台。\n前身莫是寒山子，携得清诗满袖来。",
        "dynasty": "宋",
        "collection_info": null
    },
    {
        "uuid": "db07c69f01599e0d034743b83ec39b79",
        "title": "赠辉书记二首  其二",
        "author": "刘克庄",
        "content": "棒喝机锋捷似飞，推敲事业费寻思。\n师归定被丛林笑，腹裏无禅却有诗。",
        "dynasty": "宋",
        "collection_info": null
    },
    {
        "uuid": "37681661fadf23b8ce10175a6f0c05dd",
        "title": "答黄镛",
        "author": "刘克庄",
        "content": "少年妄意假韶鸣，忧患欺人两鬓星。\n此去真当盟社友，向来不合诳山灵。\n百年如夜何由旦，万古惟天只么青。\n若到桐城逢旧友，为言多醉少曾醒。",
        "dynasty": "宋",
        "collection_info": null
    },
    {
        "uuid": "716e4ba0644d39e42cfe3749bc245372",
        "title": "答陈珽主簿",
        "author": "刘克庄",
        "content": "主簿佳公子，何曾染绮纨。\n果能磨铁砚，真可歃铜盘。\n君壮雷惊蛰，吾衰月阙团。\n家贫无宝贝，珍贶欲酬难。",
        "dynasty": "宋",
        "collection_info": null
    },
    {
        "uuid": "84a2fe161689220c3cdd686164097dc0",
        "title": "寄题南康胡氏春风堂",
        "author": "刘克庄",
        "content": "芋魁菜甲必同食，石田茅屋不忍析。\n有时对床听风雨，有时共灯窥简册。\n大兄独抱古人道，群季各修弟子职。\n一门和气常如春，紫荆花开庭草碧。\n宛然生在舞雩时，又若坐于明道侧。\n吾尝三復棠棣诗，周公千载有惭色。\n共梨分枣能几何，摘瓜煮豆堪太息。\n区区锥刀未足让，伯夷逊国采薇吃。\n君能聚族真卓行，余亦为兄愧凉德。\n莫年有意观庐山，因作春风堂上客。",
        "dynasty": "宋",
        "collection_info": null
    },
    {
        "uuid": "ddd82dc4303505c2e48812576e812802",
        "title": "送孙明府",
        "author": "刘克庄",
        "content": "三年于赤子，摩拊极殷勤。\n令尹留方寸，吾民受一分。\n宛如小滕国，突过大冯君。\n四境风谣美，诸公必采闻。",
        "dynasty": "宋",
        "collection_info": null
    },
    {
        "uuid": "f7bbfe01ed061a3c62a130cadbf42019",
        "title": "答陈璘司户",
        "author": "刘克庄",
        "content": "丞相诗高妙，诸孙亦復奇。\n惠连康乐弟，子美审言儿。\n三舍犹当避，偏师未易支。\n老来怯酬唱，欲速反成迟。",
        "dynasty": "宋",
        "collection_info": null
    },
    {
        "uuid": "95eb94ce75818b27d748a8445949d227",
        "title": "辛卯满散天基节即事六首  其一",
        "author": "刘克庄",
        "content": "老作黄冠返旧山，尚支驿料破衙官。\n孤臣毫髮皆君赐，独坐风廊不觉寒。",
        "dynasty": "宋",
        "collection_info": null
    },
    {
        "uuid": "50f1bb69c48baba4145852138f93ea68",
        "title": "辛卯满散天基节即事六首  其二",
        "author": "刘克庄",
        "content": "门庑无人殿未开，白头散吏久徘徊。\n年年岁岁千秋节，长占群官第一来。",
        "dynasty": "宋",
        "collection_info": null
    },
    {
        "uuid": "cffbc739a54ce6ba72bfdc90e916c99e",
        "title": "辛卯满散天基节即事六首  其三",
        "author": "刘克庄",
        "content": "闻说都人竞出嬉，御街箫鼓倍年时。\n相公入奏天颜喜，半夜杨州送捷旗。",
        "dynasty": "宋",
        "collection_info": null
    },
    {
        "uuid": "a766f16084252dafa683641ac09a70f2",
        "title": "辛卯满散天基节即事六首  其四",
        "author": "刘克庄",
        "content": "约己隆亲礼不同，钧天无讌锡臣工。\n太皇勋德侔高帝，陛下谦恭似孝宗。",
        "dynasty": "宋",
        "collection_info": null
    },
    {
        "uuid": "ac0958b94351e5a5ef1ab57561d9c970",
        "title": "辛卯满散天基节即事六首  其五",
        "author": "刘克庄",
        "content": "野衲云云祝圣躬，亦拈拂子演宗风。\n恨渠僻陋无闻见，不识光公与杲公。",
        "dynasty": "宋",
        "collection_info": null
    },
    {
        "uuid": "4a27d6d829bf0cf543bf18afd65eb2c1",
        "title": "辛卯满散天基节即事六首  其六",
        "author": "刘克庄",
        "content": "小臣无状挂丹书，还着青袍两载余。\n物色依然如碧鹳，阶衔久矣削绯鱼。",
        "dynasty": "宋",
        "collection_info": null
    },
    {
        "uuid": "4645ac8f4341ed3c5bd25d70b5736e38",
        "title": "挽王华甫提刑二首  其一",
        "author": "刘克庄",
        "content": "丱角从诸老，麻衣客五侯。\n风云疑反手，江海不迴头。\n寂寂生堪笑，皇皇死未酬。\n空余老知识，闭户着穷愁。",
        "dynasty": "宋",
        "collection_info": null
    },
    {
        "uuid": "dd1b2858d9d6a1b26f7d8fa42b511096",
        "title": "挽王华甫提刑二首  其二",
        "author": "刘克庄",
        "content": "何必求佳传，家庭论自公。\n颍滨碑玉局，曲阜状南丰。\n辔远方追电，筝调每值风。\n深知有遗恨，不见捷旗红。",
        "dynasty": "宋",
        "collection_info": null
    },
    {
        "uuid": "2ae4c18deb4411acc8016af79b919e77",
        "title": "还黄镛诗卷",
        "author": "刘克庄",
        "content": "曾伴灵芝湖上吟，当年一悟至如今。\n源流不乱知归趣，篇什无多见苦心。\n贯虱功夫须切近，脍鲸力量要雄深。\n暮年谁可谈兹事，盎有村醪且自斟。",
        "dynasty": "宋",
        "collection_info": null
    },
    {
        "uuid": "d39cfe4e2170ef49d645cc7cdee823f6",
        "title": "徐懋功饷酒用其韵",
        "author": "刘克庄",
        "content": "少时酒伴尽豪雄，岁晚瓶罍一併空。\n方叹独醒吟泽畔，忽勤分饷到篱东。\n鲲鲸有量真溟涬，螟蠃无知妄异同。\n老矣此身何处着，便应埋向醉乡中。",
        "dynasty": "宋",
        "collection_info": null
    },
    {
        "uuid": "75a00d0c6e81248ee1cbbec315472601",
        "title": "答陈管修职",
        "author": "刘克庄",
        "content": "陈氏源流远，吾犹及纪羣。\n昔惟知伯氏，今又识郎君。\n后学尊师友，先贤贱艺文。\n沧洲书册在，努力缉前闻。",
        "dynasty": "宋",
        "collection_info": null
    },
    {
        "uuid": "1547368be8e5455e467ce34222fea904",
        "title": "挽陈孺人",
        "author": "刘克庄",
        "content": "昨吊空闺涕未收，忍闻绋翣向斯丘。\n不为尚子了家事，似与庞公圆话头。\n天下断无胶可续，人间最有剑难求。\n潘郎文笔尤宜诔，想见新碑字字愁。",
        "dynasty": "宋",
        "collection_info": null
    },
    {
        "uuid": "dd777fb0904f105d80b6582d4adab08b",
        "title": "壬辰春上冢五首 城南",
        "author": "刘克庄",
        "content": "一闭幽堂十九年，万松手种已参天。\n懒随人乞郭东祭，自与母耕绵上田。\n试问拂云施鹤表，何如藉地荐豚肩。\n此身只合安闾里，长为先君扫墓阡。",
        "dynasty": "宋",
        "collection_info": null
    },
    {
        "uuid": "cc45f90546e1c93d8638e72e1f9f0ecc",
        "title": "壬辰春上冢五首 西楼",
        "author": "刘克庄",
        "content": "溪草林花争碧红，伤心黄壤閟芳容。\n短松明月易陈迹，断雨残云难觅踪。\n伊昔老盆常共酌，即今败絮倩谁缝。\n臼间一斗仓陈粟，薄暮归来独自舂。",
        "dynasty": "宋",
        "collection_info": null
    },
    {
        "uuid": "5f14590a5102dcfa3b3de057e6cd7b01",
        "title": "壬辰春上冢五首 郭西",
        "author": "刘克庄",
        "content": "自古佳城属吉人，郭书王谶岂能神。\n扫松稍喜衣冠众，荐芰何妨俎豆贫。\n委巷起家基世德，分山葬友等天伦。\n侧傍即是黄香冢，冥漠之中尚卜邻。",
        "dynasty": "宋",
        "collection_info": null
    },
    {
        "uuid": "45c707824be83e3a499cdbc99a698228",
        "title": "壬辰春上冢五首 中𡼢",
        "author": "刘克庄",
        "content": "忆昨隆干致太平，诸贤耸听凤先鸣。\n奏篇不愧登瀛选，拂袖难留出昼行。\n当日伯夷兄弟瘦，至今杨震子孙清。\n定知千载蟇陵路，尚有行人酹董生。",
        "dynasty": "宋",
        "collection_info": null
    },
    {
        "uuid": "2df67b3df677c6ba7ef85654d75accf1",
        "title": "壬辰春上冢五首 寿溪",
        "author": "刘克庄",
        "content": "水如绶带山如抱，画手难摹一段奇。\n松下可浇三奠去，墓傍安用万家为。\n虹来昂首宁非瑞，蛟徙无踪若有知。\n丱角钓游今白髮，重寻陈迹不胜悲。",
        "dynasty": "宋",
        "collection_info": null
    },
    {
        "uuid": "252c61f0636dc45c74deee1808ee3b4c",
        "title": "访李钢草堂不遇",
        "author": "刘克庄",
        "content": "细路萦纡入野田，遥瞻竹树已欣然。\n青苔地滑跌卢老，苍耳林深迷谪仙。\n不羡玉堂在天上，径须茅屋占云边。\n极知谢客非为亢，贪看林花听涧泉。",
        "dynasty": "宋",
        "collection_info": null
    },
    {
        "uuid": "a0105c5afd5f74f9aeca5d20361e20a1",
        "title": "题陈遂卿隠居",
        "author": "刘克庄",
        "content": "蚤日称雄翰墨林，暮年里巷且浮沉。\n诸公自负遗贤媿，此士元无谤国心。\n子佩子衿输少俊，某丘某水拣幽深。\n明时莫作逃尧计，忽有弓旌底处寻。",
        "dynasty": "宋",
        "collection_info": null
    },
    {
        "uuid": "74937d2309aa99366ee11c34edf14087",
        "title": "绵亭林逸人扁所居室曰藏晖求诗",
        "author": "刘克庄",
        "content": "先生读易注参同，筑室云山第几重。\n昔遇壶丘疑见怪，今于老子信犹龙。\n方灵有物司丹竈，符验无妖血剑锋。\n只恐欲藏藏未得，世人往往或知踪。",
        "dynasty": "宋",
        "collection_info": null
    },
    {
        "uuid": "94697e9da0dcfbeb70efced4e1591c7f",
        "title": "题白渡方氏听蛙亭",
        "author": "刘克庄",
        "content": "塘水拍堤科斗生，想君亭子俯幽清。\n黄梅雨足野田润，牡曲烟收村墅晴。\n莫信人嫌无理闹，颇疑渠有不平鸣。\n画堂方喜听琴阮，谁爱天然律吕声。",
        "dynasty": "宋",
        "collection_info": null
    },
    {
        "uuid": "4498c942a714bfd91acb37813b5aefc4",
        "title": "赠钟主簿父子",
        "author": "刘克庄",
        "content": "旗铃接迹向西驰，丹桂灵椿并一时。\n竞说郎君能跨竈，顿令老子欲笞儿。\n妙年不患锥无颖，前辈曾言木就规。\n相国晏公元楚产，何须千里远求师。",
        "dynasty": "宋",
        "collection_info": null
    },
    {
        "uuid": "788d783316533f9e9242af76eb6ca90a",
        "title": "寄赵简叔知宗",
        "author": "刘克庄",
        "content": "造物方将贵此翁，煌煌三印屈盘红。\n笺天不受珠犀涴，表海新兼鈇钺雄。\n诗满名山留妙墨，舶归外国说清风。\n何当把臂登云榭，共看鲸波浸碧空。",
        "dynasty": "宋",
        "collection_info": null
    },
    {
        "uuid": "aaace2063a8a94b0a7c7d8b7b8d8d6d1",
        "title": "赠豫知子",
        "author": "刘克庄",
        "content": "隔膜能知人肺肝，瞭如烛照与龟钻。\n敏于一行推棋子，妙似尧夫测牡丹。\n道是鬼来疑太黠，蓦然仙去觅应难。\n身今槁木寒灰样，惭愧巫咸子细看。",
        "dynasty": "宋",
        "collection_info": null
    },
    {
        "uuid": "0ac8be021fb29fa19a4aedb30df1bb46",
        "title": "简叔和诗再寄",
        "author": "刘克庄",
        "content": "弃置而今成秃翁，君恩量给太仓红。\n着鞭纵落诸公后，挥麈犹堪一世雄。\n花月三千篇绝唱，海天九万里刚风。\n胸中本自无冰炭，况读君诗益扫空。",
        "dynasty": "宋",
        "collection_info": null
    },
    {
        "uuid": "0c85b26465689b339ccc7b4b6b305b97",
        "title": "寄章贡姚别驾",
        "author": "刘克庄",
        "content": "赣江当日血成川，谁肯身驰不测渊。\n尺檄约降诸峒静，单车禽畔一城全。\n带刀俗染惟新化，横槊诗刊第几编。\n想与元龙谈世事，亦怜疎拙老林泉。",
        "dynasty": "宋",
        "collection_info": null
    },
    {
        "uuid": "7a2ecdc3dc8dcc4a14d75b897ae4e950",
        "title": "三寄简叔",
        "author": "刘克庄",
        "content": "屡有诗贻田舍翁，灯花常至夜深红。\n莫嫌云榭文书冗，稍喜冰衔职任雄。\n健吏安知元结事，贪夫愧死伯夷风。\n得君厚禄吾何患，从此樽中酒不空。",
        "dynasty": "宋",
        "collection_info": null
    },
    {
        "uuid": "0a26ced0284309a132c9f8eb37bdb0b9",
        "title": "寄章贡姚使君",
        "author": "刘克庄",
        "content": "虔在江西尤鉅丽，极知君相选侯难。\n昔多法从怀州绂，今少诗人上将坛。\n敛戍官兵申拆洗，放衙溪洞报平安。\n衰颓欲纳辕门谒，却怕崆峒腊雪寒。",
        "dynasty": "宋",
        "collection_info": null
    },
    {
        "uuid": "c1f45af7e0fe762414544eb838ae5349",
        "title": "蒋迈说易",
        "author": "刘克庄",
        "content": "新图别义初拈出，四座皆惊昔未闻。\n定是胸中通象数，或于梦裏见羲文。\n向来夫子编三绝，近世名儒说七分。\n自笑腐生尊古注，可能挟册便从君。",
        "dynasty": "宋",
        "collection_info": null
    },
    {
        "uuid": "d68daa84223ab5be0e9d24fdf5f75ef5",
        "title": "读金銮密记",
        "author": "刘克庄",
        "content": "仗下千官走似麕，仓皇谁扈属车尘。\n禁中陆九艰危共，殿上朱三苦死嗔。\n当日横身抗岐汴，暮年避地客瓯闽。\n小窗细读金銮记，始信香奁属别人。",
        "dynasty": "宋",
        "collection_info": null
    },
    {
        "uuid": "43cb5d98378367252115a138538704d3",
        "title": "哭郑君瑞长官二首  其一",
        "author": "刘克庄",
        "content": "自解铜章后，终身耻折腰。\n偶然安旧隠，非不恋清朝。\n薪水纔能给，弓旌未易招。\n坟山梅似雪，犹足配清标。",
        "dynasty": "宋",
        "collection_info": null
    },
    {
        "uuid": "837586f79b6633abff0eaa47ef940134",
        "title": "哭郑君瑞长官二首  其二",
        "author": "刘克庄",
        "content": "史着陶潜卒，何妨爵秩卑。\n竟无乞米帖，止有采薇诗。\n旧友谁为诔，新阡尚欠碑。\n中年哭同志，孤立可胜悲。",
        "dynasty": "宋",
        "collection_info": null
    },
    {
        "uuid": "c749ac277f8e677fce45845bde4f9178",
        "title": "获砚",
        "author": "刘克庄",
        "content": "二砚温如玉琢成，信知天地有精英。\n马肝紫润尤宜沐，鹆眼青圆宛似生。\n未爱潘郎呼作友，便教米老拜为兄。\n今年几案多奇获，应是穷儒命渐亨。",
        "dynasty": "宋",
        "collection_info": null
    },
    {
        "uuid": "c42976baf2524024c9e93d91e7b67129",
        "title": "再获一砚自和",
        "author": "刘克庄",
        "content": "三砚联翩买券成，绝胜玉杵聘云英。\n拊摩无粟向肌起，涂抹有花从笔生。\n韫椟每愁逢暴客，倾囊或笑费方兄。\n古来事业由勤苦，不信磨穿道不亨。",
        "dynasty": "宋",
        "collection_info": null
    },
    {
        "uuid": "9813e68bc9e8e6e3b8fde20e05fea7ce",
        "title": "蔡伟叔讲通书",
        "author": "刘克庄",
        "content": "蒋君易学高无助，蔡子重来讲杏坛。\n绛帐先生移席听，青衿学士堵墙观。\n举扬霁月光风易，笺注先天太极难。\n稳坐虎皮挥麈尾，岂知春雨客毡寒。",
        "dynasty": "宋",
        "collection_info": null
    },
    {
        "uuid": "5f7829475bc71cda4b40aab04367bb92",
        "title": "遗编",
        "author": "刘克庄",
        "content": "短髮萧萧老日侵，遗编未敢废研寻。\n熏莸理慾迷通义，衮斧忠邪害恕心。\n笃信圣贤常事左，稍知治乱每忧深。\n人生有腹当盛酒，谁遣吾侪着古今。",
        "dynasty": "宋",
        "collection_info": null
    },
    {
        "uuid": "6586be32bdd07c47bede2b29872ed9ce",
        "title": "一念",
        "author": "刘克庄",
        "content": "一念纔萌帝已临，岂容纤芥自欺心。\n夜犹养气操存熟，晨偶科头警惧深。\n跌宕少曾希管葛，敛藏晚欲学柴参。\n小窗稍觉春宵冷，自设篝鑪置楮衾。",
        "dynasty": "宋",
        "collection_info": null
    },
    {
        "uuid": "610cfa3fa19baf12508a2337c1aa976a",
        "title": "贫居自警三首  其一",
        "author": "刘克庄",
        "content": "昨者匆匆掷印归，六年岑寂闭柴扉。\n岁荒奴仅拾残穗，日晏婢方羹苦薇。\n宁渴莫赊邻近酒，尽寒不着借来衣。\n中年但祝身强健，要卧松风坐钓矶。",
        "dynasty": "宋",
        "collection_info": null
    },
    {
        "uuid": "79ffb305a123d0bce971ffa9a617f148",
        "title": "贫居自警三首  其二",
        "author": "刘克庄",
        "content": "赤粟黄虀味最深，此生不恨老云林。\n鬼神每瞰高明室，天地皆知暮夜金。\n夸士燃脐犹殉货，先贤覆首或无衾。\n一瓢千驷同归尽，莫为浮云错动心。",
        "dynasty": "宋",
        "collection_info": null
    },
    {
        "uuid": "3d6bd87a1a82f49fe8ff4815e86222c5",
        "title": "贫居自警三首  其三",
        "author": "刘克庄",
        "content": "客过吾庐语至晡，旋营盐酪刈薪刍。\n酒兼麟脯不时有，饭与鱼羹何处无。\n力穑勿忘家世俭，堆金能使子孙愚。\n俗儿未识贫中乐，妄议书生骨相臞。",
        "dynasty": "宋",
        "collection_info": null
    },
    {
        "uuid": "6b0e806ba16fbe366ba5281a96ba504a",
        "title": "寒食清明二首  其一",
        "author": "刘克庄",
        "content": "寂寂柴门村落裏，也教插柳记年华。\n禁烟不到粤人国，上冢亦携庞老家。\n汉寝唐陵无麦饭，山蹊野径有梨花。\n一尊径藉青苔卧，莫管城头奏暮笳。",
        "dynasty": "宋",
        "collection_info": null
    },
    {
        "uuid": "b97329ef3648e6524fb772f911e5f48b",
        "title": "寒食清明二首  其二",
        "author": "刘克庄",
        "content": "过眼年光疾弹丸，桐华半拆燕初还。\n汉宫有烛朱门暖，墨突无烟白屋寒。\n宁復斗鸡陪戏社，颇思携鹤访孤山。\n今年秫与金同价，偶得茅柴且尽欢。",
        "dynasty": "宋",
        "collection_info": null
    },
    {
        "uuid": "395a2597cbb115cbee9a5885e44eabb1",
        "title": "上巳",
        "author": "刘克庄",
        "content": "樱笋登盘节物新，一筇踏遍九州春。\n似曾山阴访修竹，不记水边观丽人。\n豪饮自怜非少日，俊游亦恐是前身。\n暮归尚有清狂态，乱插山花满角巾。",
        "dynasty": "宋",
        "collection_info": null
    },
    {
        "uuid": "18c137fad44bbe9be0013a5745f23d97",
        "title": "村墅",
        "author": "刘克庄",
        "content": "村墅溪亭处处嬉，新年海岱悉清夷。\n盗平四野无惊柝，虏去三边有捷旗。\n子美间关离乱际，尧夫生死太平时。\n从今一洗穷愁语，多赋看花饮酒诗。",
        "dynasty": "宋",
        "collection_info": null
    },
    {
        "uuid": "2d4b3569765f4b111488bf3b93a6eb30",
        "title": "进德",
        "author": "刘克庄",
        "content": "进德功夫有浅深，一毫间断即差参。\n醉无谬误明持敬，怒亦中和见养心。\n为善岂须朋友责，积勤常若父师临。\n向来岁月悠悠过，垂老方知痛自箴。",
        "dynasty": "宋",
        "collection_info": null
    },
    {
        "uuid": "732ca40b85fd3a9732acece529612cd2",
        "title": "答梁文杓",
        "author": "刘克庄",
        "content": "二梁大学同袍旧，晚识郎君亦隽才。\n柳永词堪腔裏唱，刘叉诗自胆中来。\n老夫一榻何曾下，吾子扁舟作么迴。\n见说桐城方调卒，未应能筑礼贤台。",
        "dynasty": "宋",
        "collection_info": null
    },
    {
        "uuid": "afdac57615dcefa8299d706942e8deec",
        "title": "哭章泉二首  其一",
        "author": "刘克庄",
        "content": "自有箪瓢乐，那须璧帛迎。\n后凋仁者寿，独往圣之清。\n古不称千驷，今犹重两生。\n吾衰久无泪，一恸为耆英。",
        "dynasty": "宋",
        "collection_info": null
    },
    {
        "uuid": "276d8f86be605c189a3e00c21b01f11d",
        "title": "哭章泉二首  其二",
        "author": "刘克庄",
        "content": "小扉通水竹，幽绝少比邻。\n家似巢栖者，诗非火食人。\n于今无宿士，若昔有先民。\n彊作征君诔，居然语未亲。",
        "dynasty": "宋",
        "collection_info": null
    },
    {
        "uuid": "bba3e26b0ce863fc7038cf7ceb21ef5f",
        "title": "赠马相士二首  其一",
        "author": "刘克庄",
        "content": "妪貌何妨至辅臣，猴形亦有上麒麟。\n伏波眉目空如画，不是云台剑佩人。",
        "dynasty": "宋",
        "collection_info": null
    },
    {
        "uuid": "cde4323138c8fcb2af9eb9025448093b",
        "title": "赠马相士二首  其二",
        "author": "刘克庄",
        "content": "荀卿粗了心形者，蒯彻安知背面哉。\n别有精微书不载，待君见了季咸来。",
        "dynasty": "宋",
        "collection_info": null
    },
    {
        "uuid": "e051fe2a4d5c237b883317d28098baaf",
        "title": "余为建阳令遣小吏王堪为西山翁之役翁留之仙游山房招鹤亭之上令抄道书久之若有所悟弃家不归后六七年访余田间敝裘跣足真为道人矣自言欲谒翁于桐城作五诗送之  其一",
        "author": "刘克庄",
        "content": "向来刀笔充书佐，岁晚衣巾学道流。\n毕竟贤于人一着，醉中梦裏忽迴头。",
        "dynasty": "宋",
        "collection_info": null
    },
    {
        "uuid": "a6138d3d48537f0854414d505002ecf4",
        "title": "余为建阳令遣小吏王堪为西山翁之役翁留之仙游山房招鹤亭之上令抄道书久之若有所悟弃家不归后六七年访余田间敝裘跣足真为道人矣自言欲谒翁于桐城作五诗送之  其二",
        "author": "刘克庄",
        "content": "拂袖归来久闭关，道人剥啄访平安。\n要知对面刘高尚，即是翻身靖长官。",
        "dynasty": "宋",
        "collection_info": null
    },
    {
        "uuid": "c28227c540eaed36a2ed3e5ffe3c128b",
        "title": "余为建阳令遣小吏王堪为西山翁之役翁留之仙游山房招鹤亭之上令抄道书久之若有所悟弃家不归后六七年访余田间敝裘跣足真为道人矣自言欲谒翁于桐城作五诗送之  其三",
        "author": "刘克庄",
        "content": "去去寻师莫远寻，蓬莱何处海深深。\n山房幸有栖身地，且读西山夜气箴。",
        "dynasty": "宋",
        "collection_info": null
    },
    {
        "uuid": "efbe76d7f1fec9033c15732dab08244e",
        "title": "余为建阳令遣小吏王堪为西山翁之役翁留之仙游山房招鹤亭之上令抄道书久之若有所悟弃家不归后六七年访余田间敝裘跣足真为道人矣自言欲谒翁于桐城作五诗送之  其四",
        "author": "刘克庄",
        "content": "闻说周僊有后身，出山不为两朱轮。\n白云丹竈俱无恙，凭汝殷勤谢主人。",
        "dynasty": "宋",
        "collection_info": null
    },
    {
        "uuid": "f938f7cebafbeeed6d597bad871f0b0c",
        "title": "余为建阳令遣小吏王堪为西山翁之役翁留之仙游山房招鹤亭之上令抄道书久之若有所悟弃家不归后六七年访余田间敝裘跣足真为道人矣自言欲谒翁于桐城作五诗送之  其五",
        "author": "刘克庄",
        "content": "或盘碧汉唳清宵，几载山中伴寂寥。\n今日鹤来翁已出，他年却恐费翁招。",
        "dynasty": "宋",
        "collection_info": null
    },
    {
        "uuid": "2be1c1c3ec8d16721224e6acbec95bc1",
        "title": "和南塘食荔叹",
        "author": "刘克庄",
        "content": "君欲和诗无匆匆，唱首天下文章公。\n今年荔子况倍熟，亭亭锦盖高张空。\n猿偷鸦啄牧童采，林间残颗犹殷红。\n在昔唐家充岁贡，吟讽何止杜陵翁。\n南穷交州西蜀土，快马驮送如飞龙。\n绛裳冰肌初照眼，玉环一笑恩光浓。\n惟闽以远幸免涴，一颗不到温泉宫。\n自从陈紫无真本，皱玉晚出尤称雄。\n迩来鸡舌擅瑰玮，赞香誉味万喙同。\n麟台仙人亲题品，天为此果开遭逢。\n乃知微物似有数，声价亦与时污隆。\n列圣俭德被华戎，微如淮白不敢供。\n奈何置驿奉私室，安得木铎观民风。\n山蹊谷堑日力穷，血肩踠足驰筠笼。\n请公移此食荔叹，置在熏风殿阁中。",
        "dynasty": "宋",
        "collection_info": null
    },
    {
        "uuid": "943ab2440bc72f6736cf0b05acf3cdfe",
        "title": "送真西山再镇温陵",
        "author": "刘克庄",
        "content": "父老香花夹路催，朱幡那忍更徘徊。\n弓张至此尤宜弛，珠去安知不復迴。\n海上有艘堪致粟，洛中无篚胜生财。\n泉人毕竟修何福，消得西山两度来。",
        "dynasty": "宋",
        "collection_info": null
    },
    {
        "uuid": "6e0114607576213e4093dfeba5d4653c",
        "title": "水仙花",
        "author": "刘克庄",
        "content": "岁华摇落物萧然，一种清芬绝可怜。\n不许淤泥侵皓素，全凭风露发幽妍。\n骚魂洒落沉湘客，玉色依稀捉月僊。\n却笑涪翁太脂粉，误将高雅匹婵娟。",
        "dynasty": "宋",
        "collection_info": null
    },
    {
        "uuid": "694238808934f428a24ce3996d0aaa92",
        "title": "葵花二首  其一",
        "author": "刘克庄",
        "content": "植物虽微性有常，人心翻覆至难量。\n李陵卫律阴山死，不似葵花识太阳。",
        "dynasty": "宋",
        "collection_info": null
    },
    {
        "uuid": "d4566defa470626684be3ac04343e55b",
        "title": "葵花二首  其二",
        "author": "刘克庄",
        "content": "下了江南奏凯迴，曹公鞅鞅未忘怀。\n争知野老门庭冷，旌节无心忽自来。",
        "dynasty": "宋",
        "collection_info": null
    },
    {
        "uuid": "71bb18f78bfe46ab40d10ba7f12f52df",
        "title": "题郑宁文卷",
        "author": "刘克庄",
        "content": "昔侍西山讲习时，颇于函丈得精微。\n书如逐客犹遭绌，辞取横汾亦恐非。\n筝笛岂能谐雅乐，绮纨元未识深衣。\n嗟余老矣君方少，勤向师门扣指归。",
        "dynasty": "宋",
        "collection_info": null
    },
    {
        "uuid": "eb6123ccc2cb70a672f1b3e39ceb2258",
        "title": "悼阿驹七首  其一",
        "author": "刘克庄",
        "content": "吾老方期汝亢宗，爱怜不与众雏同。\n岂知希世千金产，止作空花赚乃翁。",
        "dynasty": "宋",
        "collection_info": null
    },
    {
        "uuid": "47bfee442eae10af98726af5e7f7e882",
        "title": "悼阿驹七首  其二",
        "author": "刘克庄",
        "content": "长兄开卷每随声，大母翻经亦谛听。\n眉目分明无夭法，恐缘了了与惺惺。",
        "dynasty": "宋",
        "collection_info": null
    },
    {
        "uuid": "65368a1a0d23c0bed3a08e42e213c223",
        "title": "悼阿驹七首  其三",
        "author": "刘克庄",
        "content": "北辙南辕有返期，吾儿掣手去何之。\n梦中玉雪来怀抱，愁绝邻钟唤醒时。",
        "dynasty": "宋",
        "collection_info": null
    },
    {
        "uuid": "1de8e97a40711fa308af737cc2f9b5a7",
        "title": "悼阿驹七首  其四",
        "author": "刘克庄",
        "content": "隔日犹能唤女兄，儿于孝友殆天成。\n直须见汝莲花上，纔得胸中一点平。",
        "dynasty": "宋",
        "collection_info": null
    },
    {
        "uuid": "cf6eaa2565ca1a721cafe8aef90d91d6",
        "title": "悼阿驹七首  其五",
        "author": "刘克庄",
        "content": "富贵威权得自由，收融二子杀杨修。\n闲人于物无恩怨，那得仓舒只么休。",
        "dynasty": "宋",
        "collection_info": null
    },
    {
        "uuid": "7a40c896b0e5681d7edc726d73904b83",
        "title": "悼阿驹七首  其六",
        "author": "刘克庄",
        "content": "眼有玄花因悼亡，观书对客两茫洋。\n情知泪是衰翁血，更为童乌滴数行。",
        "dynasty": "宋",
        "collection_info": null
    },
    {
        "uuid": "b00748796e53448f0e6ae1e0269af2f0",
        "title": "悼阿驹七首  其七",
        "author": "刘克庄",
        "content": "人生忧患本无涯，强取瞿聃语自排。\n吾母白头尤念我，吞声不敢恼慈怀。",
        "dynasty": "宋",
        "collection_info": null
    },
    {
        "uuid": "82ec92b592b4d84fff66ee0fb8cb69f1",
        "title": "郑宁示边报走笔戏赠",
        "author": "刘克庄",
        "content": "曾客嫖姚与伏波，惯骑生马拥琱戈。\n金台有命终须筑，铁砚无功亦且磨。\n见说帛书来汝洛，又传毡帐迫淮河。\n只今西北多机会，吾子南归意若何。",
        "dynasty": "宋",
        "collection_info": null
    },
    {
        "uuid": "7fc9fb12872a0853665d7b0bb45cbf62",
        "title": "挽刘学谕",
        "author": "刘克庄",
        "content": "少游乡校至华颠，常以虀盐养浩然。\n科举法行无誉士，丘园礼废有遗贤。\n刘贲下第人称屈，李汉编文后必传。\n闻道诸郎皆秀孝，拂云华表看它年。",
        "dynasty": "宋",
        "collection_info": null
    },
    {
        "uuid": "bf15975bf78a419a5a34b5dd9f4fedf9",
        "title": "送陈户曹之官襄阳二首  其一",
        "author": "刘克庄",
        "content": "丞相曾参督府谋，郎君今復赞边筹。\n彼哉金谷饮长夜，去矣玉关防盛秋。\n尺度岂能拘快士，功名断不在中州。\n习池水满堤花艷，安得相陪赋远游。",
        "dynasty": "宋",
        "collection_info": null
    },
    {
        "uuid": "30bf0700a35f4fb485240a1a44276474",
        "title": "送陈户曹之官襄阳二首  其二",
        "author": "刘克庄",
        "content": "幕府秋风事日生，参军匹马去兼程。\n起为楚舞何其壮，吟退胡兵在此行。\n且喜岘山碑有跋，不愁江表传无名。\n老儒那復封侯梦，止愿躬耕看太平。",
        "dynasty": "宋",
        "collection_info": null
    },
    {
        "uuid": "0818acdcf6c28ff88d7c26b0f275ed60",
        "title": "旴士张季携所注三略访西山先生既跋其书余復题二绝于卷尾  其一",
        "author": "刘克庄",
        "content": "张生快士非拘儒，袖出一编相斫书。\n扑虱拍蚊吾不忍，断蛇刺虎子何麤。",
        "dynasty": "宋",
        "collection_info": null
    },
    {
        "uuid": "dd8fd8041b03d2517e01e91be33a39da",
        "title": "旴士张季携所注三略访西山先生既跋其书余復题二绝于卷尾  其二",
        "author": "刘克庄",
        "content": "千里从师细讲评，横渠昔亦谒高平。\n自从受得中庸了，止说西铭不说兵。",
        "dynasty": "宋",
        "collection_info": null
    },
    {
        "uuid": "54a6da2166024f546f0b63af20e7e01d",
        "title": "送汤伯纪归番昜",
        "author": "刘克庄",
        "content": "华宗所产必人英，久见诸贤说父兄。\n荀氏晚添文若出，杨家又有敬之生。\n进堪负荷斯文责，退亦流传后世名。\n身老荒村无可恨，独于佳友尚关情。",
        "dynasty": "宋",
        "collection_info": null
    },
    {
        "uuid": "0bb23a48eddba9c75b482bd401075df2",
        "title": "病后访梅九绝  其一",
        "author": "刘克庄",
        "content": "梦得因桃数左迁，长源为柳忤当权。\n幸然不识桃并柳，却被梅花累十年。",
        "dynasty": "宋",
        "collection_info": null
    },
    {
        "uuid": "8da9d3998ca88d4d6f6d2727c5848594",
        "title": "病后访梅九绝  其二",
        "author": "刘克庄",
        "content": "先生岁晚被人疑，梅畔浑无一字诗。\n明月清风愁併案，野花啼鸟怕随司。",
        "dynasty": "宋",
        "collection_info": null
    },
    {
        "uuid": "fa1806e1108c75e30033a8d61dde94ab",
        "title": "病后访梅九绝  其三",
        "author": "刘克庄",
        "content": "区区毛郑号精专，未必风人意果然。\n犬彘不吞舒亶唾，岂堪与世作诗笺。",
        "dynasty": "宋",
        "collection_info": null
    },
    {
        "uuid": "cd04f5d61588ee2c4156402f87881cae",
        "title": "病后访梅九绝  其四",
        "author": "刘克庄",
        "content": "和靖林间欬嗽时，一边觅句一边饥。\n而今始会天公意，不惜功名只惜诗。",
        "dynasty": "宋",
        "collection_info": null
    },
    {
        "uuid": "ab304681c98346425965b3583d6e7138",
        "title": "病后访梅九绝  其五",
        "author": "刘克庄",
        "content": "老子无粮可御冬，强鸣饥吻和寒蛩。\n舍南舍北花如雪，止嚥清香饱杀侬。",
        "dynasty": "宋",
        "collection_info": null
    },
    {
        "uuid": "4a7ad5be69c468edbe46eaacca64451d",
        "title": "病后访梅九绝  其六",
        "author": "刘克庄",
        "content": "与梅交绝几星霜，瞥见南枝喜欲狂。\n便欲佩壶携铁笛，为花痛饮百千场。",
        "dynasty": "宋",
        "collection_info": null
    },
    {
        "uuid": "72949fa2460914b8c62f58becbdc1e06",
        "title": "病后访梅九绝  其七",
        "author": "刘克庄",
        "content": "一联半首致魁台，前有沂公后简斋。\n自是君诗无警策，梅花穷杀几人来。",
        "dynasty": "宋",
        "collection_info": null
    },
    {
        "uuid": "c8d596f549907a651d1a3441a8c05bc2",
        "title": "病后访梅九绝  其八",
        "author": "刘克庄",
        "content": "春信分明到草庐，呼儿沽酒买溪鱼。\n从前弄月嘲风罪，即日金鸡已赦除。",
        "dynasty": "宋",
        "collection_info": null
    },
    {
        "uuid": "5c679a8a40aa6e6fc456edd507c8e4bc",
        "title": "病后访梅九绝  其九",
        "author": "刘克庄",
        "content": "菊得陶翁名愈重，莲因周子品尤尊。\n后来谁判梅公案，断自孤山迄后村。",
        "dynasty": "宋",
        "collection_info": null
    },
    {
        "uuid": "3d3cc95369115700e374eab2720d1876",
        "title": "陪西山游鼓山一首",
        "author": "刘克庄",
        "content": "先生廊庙姿，非直藩翰才。\n南州彩旗留，北阙丹诏催。\n重臣方暑行，停骖小裴回。\n客中载枚邹，物外寻宗雷。\n遂穷天海观，一豁风云怀。\n眷言此灵山，自判宇宙来。\n登临几朱轮，灭没随飞埃。\n堂堂蔡与赵，继者其谁哉。\n共惟勋业侔，况乃名节偕。\n伊余忝载笔，适值祖帐开。\n虽陪叔子游，独抱湛辈哀。\n饯诗堪覆瓿，不敢镌苍崖。",
        "dynasty": "宋",
        "collection_info": null
    },
    {
        "uuid": "180199c69524f58428045f698f84cab4",
        "title": "鼓山用余干赵相韵",
        "author": "刘克庄",
        "content": "城郭区区一聚埃，江山如此信佳哉。\n挟龙相国骑箕去，招鹤仙人弭节来。\n试问炊粱成短梦，何如煨芋拨残灰。\n危亭更着文公扁，日落山空未忍回。",
        "dynasty": "宋",
        "collection_info": null
    },
    {
        "uuid": "a6ec5a68d4be5413860d728109dcf803",
        "title": "题真仁夫画卷",
        "author": "刘克庄",
        "content": "草木黄落，水云莽苍。\n孤舟卸帆，冻鴈失行。\n昔余远游，沿灕泝湘。\n堠长店疎，仆痡马僵。\n行李萧然，有诗满囊。\n今其老矣，宁志四方。\n抚卷追思，历历不忘。",
        "dynasty": "宋",
        "collection_info": null
    },
    {
        "uuid": "4566e5631af58ebb1469be3bff653e50",
        "title": "题龙眠十八尊者",
        "author": "刘克庄",
        "content": "尝闻天台境，肉身往无从。\n仁夫示此图，恍惚游其中。\n应真一一若旧识，或踞怪石临飞淙。\n山鬼投牒何敬恭，天女问法尤丰茸。\n盆鱼鬐鬛等针粟，放去夭矫拏空蒙。\n山深无人地祇出，被服导从侔王公。\n前驱鸷兽后夔魍，徐行殿以一瘦筇。\n巉巉苍壁谡谡松，下有老宿眉雪浓。\n石桥灭没云气断，似是鬼国非天宫。\n层冰融结挟怒瀑，毒虺喷薄含腥风。\n至人于此方入定，坏衲羃首枯株同。\n等闲一坐六十劫，汝技有尽吾无穷。\n书生往往谈性命，怵以祸福犹儿童。\n倒持手版口劝进，对此宁不面发红。\n我知龙眠笔外意，要与浊世鍼盲聋。\n退之云释善变幻，恺之谓画能神通。\n幻耶神耶两莫诘，与子持叩西山翁。",
        "dynasty": "宋",
        "collection_info": null
    },
    {
        "uuid": "b84b454e27d88a122af3974a3227fb0b",
        "title": "米元章有帖云老弟山林集多于眉阳集然不袭古人一句子瞻南还与之说茫然叹久之似叹渠偷也戏跋二首  其一",
        "author": "刘克庄",
        "content": "大令云亡笔不传，世无行草已千年。\n偶然遗下鹅群帖，生出杨风与米颠。",
        "dynasty": "宋",
        "collection_info": null
    },
    {
        "uuid": "ac79938a244d03b50a8a4b1dbe6e0816",
        "title": "米元章有帖云老弟山林集多于眉阳集然不袭古人一句子瞻南还与之说茫然叹久之似叹渠偷也戏跋二首  其二",
        "author": "刘克庄",
        "content": "二集一传一不传，可能宝晋胜坡仙。\n苏郎不醉常如醉，米老真颠却辨颠。",
        "dynasty": "宋",
        "collection_info": null
    },
    {
        "uuid": "f18f72be77e0a0adc1343c3d389b6fe1",
        "title": "跋周忘机画一首",
        "author": "刘克庄",
        "content": "周郎词艺妙天下，似是诗家非画家。\n宁与嵇公写琴操，不为盛尹作梅花。",
        "dynasty": "宋",
        "collection_info": null
    },
    {
        "uuid": "1e21758cc75857bd77e25d41c29694fb",
        "title": "题林户曹寒斋",
        "author": "刘克庄",
        "content": "举世争驰势利场，君于冷处看人忙。\n不营摩诘散花室，只设苏州听雨床。\n种果园林无虎守，勘书窗几有萤光。\n直须唤起西塘老，来向斋中伴石塘。",
        "dynasty": "宋",
        "collection_info": null
    },
    {
        "uuid": "1cd0e8022c595b868b1774bfad76fc0d",
        "title": "呈黄建州",
        "author": "刘克庄",
        "content": "当年虎穴挺身临，匹马平欺万绿林。\n余欲关弓常掩涕，汝能卖剑即回心。\n歌廉民已嗟来暮，微管吾安得至今。\n欲谒铃斋参嫡派，管蠡何敢测高深。",
        "dynasty": "宋",
        "collection_info": null
    },
    {
        "uuid": "16cd5d2f094cd5815eecd65c62f2b166",
        "title": "过建阳二首  其一",
        "author": "刘克庄",
        "content": "溪上重来两鬓丝，岂知拙政久犹思。\n旄倪欲见叶公面，香火共存朱邑祠。\n争劝令君持酒琖，不容老子闭车帷。\n谁言俗薄今非古，我与斯民各秉彜。",
        "dynasty": "宋",
        "collection_info": null
    },
    {
        "uuid": "945add826668ce5b35055a6af042d17f",
        "title": "过建阳二首  其二",
        "author": "刘克庄",
        "content": "白布裙襦雪满颠，携扶伛偻拜车前。\n皆言庾氏相因粟，犹是君侯不饮泉。\n自昔活民须有备，即今去客愧无权。\n愚公老矣痴如故，长把心灯望后贤。",
        "dynasty": "宋",
        "collection_info": null
    },
    {
        "uuid": "dae953d245d9e246c32510cd084d2d86",
        "title": "过章戴二首  其一",
        "author": "刘克庄",
        "content": "鲁叟新阡何处寻，桥边感旧独沉吟。\n一生欲唾姦谀面，千古难磨道义心。\n溪昔放鱼晴鱍鱍，门今罗爵冷涔涔。\n发潜頼有西山笔，何日碑成勒碧岑。",
        "dynasty": "宋",
        "collection_info": null
    },
    {
        "uuid": "e273ee87c5b34935b3fb4b8eafc5e747",
        "title": "过章戴二首  其二",
        "author": "刘克庄",
        "content": "曾向明时雪李邕，又闻名在聘贤中。\n忆言鸱吻施茅屋，忍见龟趺立柏宫。\n杯酒昔常陪贺老，隻鸡终待哭乔公。\n情知客泪先难制，邻笛那堪咽晚风。",
        "dynasty": "宋",
        "collection_info": null
    },
    {
        "uuid": "852b1557e3906daab629a395108ed088",
        "title": "答李泉州元善",
        "author": "刘克庄",
        "content": "平生陈无己，白首欠吟债。\n未尝交马吕，况肯见章蔡。\n附热生可鄙，中寒死亦快。\n吾方尚此友，巾车与同载。\n前瞻有膺滂，却顾有融泰。\n要当坚一壁，讵可立两界。\n恕乎行谊亏，希也名节坏。\n史君惠良箴，下走敢不拜。\n怀哉道义交，异彼姑息爱。",
        "dynasty": "宋",
        "collection_info": null
    },
    {
        "uuid": "1fa3c5a3af96f12ce95d6651e266fbdb",
        "title": "送赵信州二首  其一",
        "author": "刘克庄",
        "content": "君于朝列号名流，信在江东亦望州。\n保抱彼民思父母，赍咨吾辈惜交游。\n香凝应物吟诗榻，虹贯元章载画舟。\n涧上泉边今寂寞，岂无遗藁待搜求。",
        "dynasty": "宋",
        "collection_info": null
    },
    {
        "uuid": "aa56f564232b86d2ce72aa74913c5a32",
        "title": "送赵信州二首  其二",
        "author": "刘克庄",
        "content": "贫者惟言可赠行，临分握手尽交情。\n马于辔力穷时骇，鸥向机心动处惊。\n齐士岂无堪客礼，蔡人便遣作牙兵。\n遥知陌上罗敷女，竞看双旌出劝耕。",
        "dynasty": "宋",
        "collection_info": null
    },
    {
        "uuid": "25d47088f33a549112f415d7af6ad976",
        "title": "题赵子固诗卷",
        "author": "刘克庄",
        "content": "紫芝仲白俱仙去，晚秀惟君擅士林。\n字肖率更亲手作，诗疑贾岛后身吟。\n九成合奏音方备，三染为纁色始深。\n老去尤于朋友笃，未忘几研琢磨心。",
        "dynasty": "宋",
        "collection_info": null
    },
    {
        "uuid": "0b1795db31013ce5d74a107a86ca0547",
        "title": "题汤伯纪程文",
        "author": "刘克庄",
        "content": "诏书选后宫，众女竞媒致。\n拂镜浓画眉，临风高绾髻。\n朝犹东邻居，夕已金屋贵。\n彼姝绝代姿，绰约乘云气。\n箴史合古趣，佩服与今异。\n宜哉寤寐求，惜也憔悴弃。\n君门深復深，岁遣花鸟使。",
        "dynasty": "宋",
        "collection_info": null
    },
    {
        "uuid": "78933658d43b302ccef839de99ef35cd",
        "title": "和高九万雪诗",
        "author": "刘克庄",
        "content": "添尽绵衣体未和，小窗奈此苦寒何。\n极知上竺僊人喜，不道长安贫士多。\n穷巷都无晨噪鹊，边城应有夜惊鹅。\n君才堪续梁台赋，早晚楼船济汴河。",
        "dynasty": "宋",
        "collection_info": null
    },
    {
        "uuid": "b3b9c32767b3fe78a9bda020658e3731",
        "title": "答曾无疑校勘",
        "author": "刘克庄",
        "content": "诗到黄初字永和，半生西望遡明河。\n已招学士来儒馆，更欠山人拜谏坡。\n四库旧书存有几，五朝遗老苦无多。\n传闻将讲临雍礼，小驻骊驹白玉珂。",
        "dynasty": "宋",
        "collection_info": null
    },
    {
        "uuid": "6cb7effa154a09c7595c19da552477b2",
        "title": "题袁秘书文藁",
        "author": "刘克庄",
        "content": "场屋声名淳绍初，同时一辈晓星疎。\n举人尚记前乡贡，天子亦呼行秘书。\n出蜀诗堪编杜集，涉湘文可补骚余。\n中朝典册须鸿笔，何必然藜照蠹鱼。",
        "dynasty": "宋",
        "collection_info": null
    },
    {
        "uuid": "9a0a4d488eee24c19e2a28df26033146",
        "title": "题庐陵罗生诗卷",
        "author": "刘克庄",
        "content": "门巷萧然人迹少，华裾客子袖文过。\n织千机锦非常巧，熏一铢香已觉多。\n持赠白云情厚矣，暗投明月愧如何。\n桃花水暖鲈堪鲙，恨不相携买短蓑。",
        "dynasty": "宋",
        "collection_info": null
    },
    {
        "uuid": "c27a838f18abe611fcf2df8cac353add",
        "title": "陈夫人哀诗",
        "author": "刘克庄",
        "content": "龙川天下士，女子节尤奇。\n孟母迁邻训，共姜誓己诗。\n生无封国分，殁有表阡时。\n曾识双珠树，聊为补些辞。",
        "dynasty": "宋",
        "collection_info": null
    },
    {
        "uuid": "a5ef75408321ef5d74e15fc642e82224",
        "title": "挽连夫人",
        "author": "刘克庄",
        "content": "渡江门户已华簪，嫁得黔娄作藁砧。\n畴昔曾为宾截髮，暮年亲见子腰金。\n泷阡新刻丰碑妙，防墓重封宿草深。\n忆与夏卿联禁路，些辞题罢一酸心。",
        "dynasty": "宋",
        "collection_info": null
    },
    {
        "uuid": "af64ad066c20b5a1395156d408abd2ac",
        "title": "参预陈公挽诗二首  其一",
        "author": "刘克庄",
        "content": "人叹摛毫妙，天知补衮忠。\n力犹挽元气，身已御长风。\n家谱侔洪氏，官称似范公。\n独怜莼鲫奠，不得至苕中。",
        "dynasty": "宋",
        "collection_info": null
    },
    {
        "uuid": "48e090a57f470b699005cea7e39c802d",
        "title": "参预陈公挽诗二首  其二",
        "author": "刘克庄",
        "content": "圣主初调瑟，烦公数寄声。\n已来周大老，尚致鲁诸生。\n末至余尊尽，西归隻履轻。\n中年知己泪，销得几回倾。",
        "dynasty": "宋",
        "collection_info": null
    },
    {
        "uuid": "4f3881053ff177ffa7dfe38c4ed23e03",
        "title": "又二首  其一",
        "author": "刘克庄",
        "content": "世道方凭藉，云胡不憗遗。\n重如镇乔岳，宽可纳须弥。\n鸱阁开无日，蟇陵窆有期。\n嗟余衰久矣，告第乏雄辞。",
        "dynasty": "宋",
        "collection_info": null
    },
    {
        "uuid": "28cd9bcb98dd03eea321177673bdacd4",
        "title": "又二首  其二",
        "author": "刘克庄",
        "content": "不谓斯人夭，堂堂在目中。\n曾参黄面老，肯恋黑头公。\n性理天渊彻，荣华露电空。\n独余章奏在，圣主记遗忠。",
        "dynasty": "宋",
        "collection_info": null
    },
    {
        "uuid": "041c419c37499e826f71dfc117524a51",
        "title": "送王实之",
        "author": "刘克庄",
        "content": "欲去还留每自怜，竟为吾子着先鞭。\n孤忠尽见万言疏，十口同登一叶船。\n屈法相全烦圣主，上书俱贬愧前贤。\n南归定过西山下，细把行藏告墓阡。",
        "dynasty": "宋",
        "collection_info": null
    },
    {
        "uuid": "214dc602e02b533a08b859d7fb343697",
        "title": "重饯赵信州分韵得寝字",
        "author": "刘克庄",
        "content": "近甸骚屑余，当宁焦劳甚。\n剖符寄非轻，弄印择已审。\n盎然春风和，解此寒色凛。\n吾闻守四隣，岂必卫堂寝。\n恶马易调伏，小鲜难烹饪。\n腊前况屡白，秋杪定一稔。\n我侯但凝香，彼州自奠枕。\n英英尚书郎，饯诗丽如锦。\n骊珠忽满轴，继者皆曹沈。\n顾予如病鹤，欲鸣声復噤。\n宁论鬼揶揄，行以亲来谂。\n南归掣斋铃，傥留故人饮。",
        "dynasty": "宋",
        "collection_info": null
    },
    {
        "uuid": "5ffc9856668a7052e65f9de01d8da889",
        "title": "郑丞相生日口号十首  其一",
        "author": "刘克庄",
        "content": "陌上尘飞敕使来，亲传天语贺元台。\n门庭如水无珍献，惟有黄华伴寿杯。",
        "dynasty": "宋",
        "collection_info": null
    },
    {
        "uuid": "ad8c7f4d02492e128b8f07b7186e9195",
        "title": "郑丞相生日口号十首  其二",
        "author": "刘克庄",
        "content": "王吕纷更尚治安，史韩椓杙始凋残。\n乃知元佑调絃易，却是端平变局难。",
        "dynasty": "宋",
        "collection_info": null
    },
    {
        "uuid": "d1eaf233625b1cf9bf43d4ca7487c344",
        "title": "郑丞相生日口号十首  其三",
        "author": "刘克庄",
        "content": "金坞铜山二纪中，可无玉雪洗贪风。\n从今中外多廉吏，家有钱神赋一通。",
        "dynasty": "宋",
        "collection_info": null
    },
    {
        "uuid": "3cff950c94eba9ceca87e029b5ce1727",
        "title": "郑丞相生日口号十首  其四",
        "author": "刘克庄",
        "content": "小范登庸面稍腴，惟公不以位为娱。\n宅家亦自临朝说，丞相都因国事臞。",
        "dynasty": "宋",
        "collection_info": null
    },
    {
        "uuid": "39e25ea6595f6762c6a3d10dd330ded1",
        "title": "郑丞相生日口号十首  其五",
        "author": "刘克庄",
        "content": "舒黯淹留守相间，平津千载有惭颜。\n惜渠不见端平相，召了西山召鹤山。",
        "dynasty": "宋",
        "collection_info": null
    },
    {
        "uuid": "e92c4ddfeb0b10bdc39f9cf382165015",
        "title": "郑丞相生日口号十首  其六",
        "author": "刘克庄",
        "content": "忤旨婴鳞不自安，明朝密启与迁官。\n百僚举笏私相语，相国胸中得许宽。",
        "dynasty": "宋",
        "collection_info": null
    },
    {
        "uuid": "1d51566092dc92e32c3716f6a493e4f3",
        "title": "郑丞相生日口号十首  其七",
        "author": "刘克庄",
        "content": "旷怀未许众人窥，细行犹堪百世师。\n广厦千间无地起，灵台一片有天知。",
        "dynasty": "宋",
        "collection_info": null
    },
    {
        "uuid": "197fa8da6d1e66aff68de08e328e994a",
        "title": "郑丞相生日口号十首  其八",
        "author": "刘克庄",
        "content": "转了头厅屡乞归，已将传舍视黄扉。\n江湖不欠鱼羹饭，直为君恩未拂衣。",
        "dynasty": "宋",
        "collection_info": null
    },
    {
        "uuid": "7f07a19b9d0b5e790a8a87dbd9cd7e21",
        "title": "郑丞相生日口号十首  其九",
        "author": "刘克庄",
        "content": "篚苞不復入修门，民力微苏物渐蕃。\n见说海边停䱹局，介鳞亦被相君恩。",
        "dynasty": "宋",
        "collection_info": null
    },
    {
        "uuid": "fe71e4227e5408d60278d109c3e24fda",
        "title": "郑丞相生日口号十首  其一○",
        "author": "刘克庄",
        "content": "不用占蓍更讯龟，功成尚有赤松期。\n由来寿与仁相贯，季主君平未必知。",
        "dynasty": "宋",
        "collection_info": null
    },
    {
        "uuid": "bceb0901c50073732e57c9511ba4bace",
        "title": "出宿环碧",
        "author": "刘克庄",
        "content": "逐客挑包水榭中，忽闻干鹊噪东风。\n若非闽峤安书至，即是襄州吉语通。",
        "dynasty": "宋",
        "collection_info": null
    },
    {
        "uuid": "ca46e7dad0c3df88b746de57fcdc753d",
        "title": "环碧寒甚移宿客邸",
        "author": "刘克庄",
        "content": "香歇朝衣懒更熏，梦残宫漏远难闻。\n漫郎不称青绫被，退士惟堪白布裙。",
        "dynasty": "宋",
        "collection_info": null
    },
    {
        "uuid": "1ffdae9f08b3cbea36ea8a2995ea0d67",
        "title": "桐庐舟中即事",
        "author": "刘克庄",
        "content": "车前弯帽同声散，关外华簪一揖休。\n惟有浙江潮好事，肯随逐客到严州。",
        "dynasty": "宋",
        "collection_info": null
    },
    {
        "uuid": "ced9b991b243b252341520c82e1fd427",
        "title": "朱买臣庙",
        "author": "刘克庄",
        "content": "翁子平生最苦贫，晚将丹颈博朱轮。\n老儒五十无章绶，归去何妨且负薪。",
        "dynasty": "宋",
        "collection_info": null
    },
    {
        "uuid": "6266a1f22097398dfedd41bfe5d5ba1b",
        "title": "江山道中",
        "author": "刘克庄",
        "content": "纯绵未觉中年暖，薄酒难禁二月寒。\n可惜一溪桃李树，贪程不得过桥看。",
        "dynasty": "宋",
        "collection_info": null
    },
    {
        "uuid": "a547810c7b7f665c78bac9260441dc17",
        "title": "徐偃王庙",
        "author": "刘克庄",
        "content": "仁暴由来各异施，秦徐至竟孰雄雌。\n君看骊岫今无墓，得似柯山尚有祠。",
        "dynasty": "宋",
        "collection_info": null
    },
    {
        "uuid": "d710c681b64095a910487ea960042b76",
        "title": "渔梁",
        "author": "刘克庄",
        "content": "浅溪忽涨寻常水，朽树犹开千百花。\n有酒可沽鱼可买，造门莫问是谁家。",
        "dynasty": "宋",
        "collection_info": null
    },
    {
        "uuid": "14e5d79b0a3d054a6d4fbc6266efaacc",
        "title": "冯唐庙",
        "author": "刘克庄",
        "content": "当馈而今渴将材，岂无枭俊尚沉埋。\n不曾荐得云中守，也道身从省户来。",
        "dynasty": "宋",
        "collection_info": null
    },
    {
        "uuid": "10f2182884f657cf1ce9f79933bc1edb",
        "title": "新蓬二岭",
        "author": "刘克庄",
        "content": "路入云端一綫微，行人窃笑仆交讥。\n空囊非有连城璧，作么携从间道归。",
        "dynasty": "宋",
        "collection_info": null
    },
    {
        "uuid": "bfac7e9430726ed0ee4add18ee624836",
        "title": "春阴",
        "author": "刘克庄",
        "content": "春阴欺得病夫身，偶值晴天一欠伸。\n客舍无谁相管领，半檐红日苦留人。",
        "dynasty": "宋",
        "collection_info": null
    },
    {
        "uuid": "c29750fb07a5a424b2dce5ae08692090",
        "title": "宿小寺观主僧升座",
        "author": "刘克庄",
        "content": "静处尤宜策睡勋，径投禅榻炷鑪熏。\n恰为胡蝶春游美，忽吼华鲸曙色分。\n僧袒右肩方说法，我聋左耳若无闻。\n平生不作桑间恋，草草挑包下白云。",
        "dynasty": "宋",
        "collection_info": null
    },
    {
        "uuid": "fc4880d9d3d0e661c03a4dd46da09d0d",
        "title": "田舍即事十首  其一",
        "author": "刘克庄",
        "content": "去年赢粟尚储瓶，又见新秧蘸水青。\n野老逢人说惭愧，长官清白社公灵。",
        "dynasty": "宋",
        "collection_info": null
    },
    {
        "uuid": "e731679cd2dd41e1cdbed636fd15d100",
        "title": "田舍即事十首  其二",
        "author": "刘克庄",
        "content": "村落争看乌角巾，略谈北事向南人。\n百年只有中州乐，世世无为塞下民。",
        "dynasty": "宋",
        "collection_info": null
    },
    {
        "uuid": "000140d393b60338a56af3c746ded33f",
        "title": "田舍即事十首  其三",
        "author": "刘克庄",
        "content": "古来观社见春秋，茜袂银钗尽出游。\n欲与鲁人同猎较，可怜身世尚它州。",
        "dynasty": "宋",
        "collection_info": null
    },
    {
        "uuid": "d1e7267143211656b7d1c54a6e971d4f",
        "title": "田舍即事十首  其四",
        "author": "刘克庄",
        "content": "蹴踘鞵尖尘不涴，臂鹰袖窄样新裁。\n社中年少相容否，也待鲜衣染鬓来。",
        "dynasty": "宋",
        "collection_info": null
    },
    {
        "uuid": "44ec98bf307beb8595cb58bb1302ad45",
        "title": "田舍即事十首  其五",
        "author": "刘克庄",
        "content": "邻壁嘲啾诵学而，老人睡少听移时。\n它年谨勿如张禹，帝问床前谬不知。",
        "dynasty": "宋",
        "collection_info": null
    },
    {
        "uuid": "6af869c52c2a40126e2b0b479018033e",
        "title": "田舍即事十首  其六",
        "author": "刘克庄",
        "content": "田舍诸雏各雅驯，男儿盍有艺资身。\n古来医卜多名世，莫学文章点涴人。",
        "dynasty": "宋",
        "collection_info": null
    },
    {
        "uuid": "4be1512d03a532b2ed3e3105bfd9d521",
        "title": "田舍即事十首  其七",
        "author": "刘克庄",
        "content": "条桑女子两鬟垂，车马过门未省窥。\n生长柴门蓬户裏，安知世有二南诗。",
        "dynasty": "宋",
        "collection_info": null
    },
    {
        "uuid": "b9e34fe09b641a2ccc098d95807632cc",
        "title": "田舍即事十首  其八",
        "author": "刘克庄",
        "content": "草草衣装挈自随，壻贫毕竟与齐眉。\n绝胜京洛倾城色，鏁向侯门作侍儿。",
        "dynasty": "宋",
        "collection_info": null
    },
    {
        "uuid": "24428e9f3241c83a318508d70a0ff757",
        "title": "田舍即事十首  其九",
        "author": "刘克庄",
        "content": "儿女相携看市优，纵谈楚汉割鸿沟。\n山河不暇为渠惜，听到虞姬直是愁。",
        "dynasty": "宋",
        "collection_info": null
    },
    {
        "uuid": "94bae06450d2022ae94af26f4e0ef1f0",
        "title": "田舍即事十首  其一○",
        "author": "刘克庄",
        "content": "溪上渔郎占断春，一川碧浪映红云。\n问渠定是神仙否，艣去如飞语不闻。",
        "dynasty": "宋",
        "collection_info": null
    },
    {
        "uuid": "f0132a21331f666d685b41af985f070f",
        "title": "寄题赵广文南墅",
        "author": "刘克庄",
        "content": "博士才名贺白流，讵应蚤计到菟裘。\n宫中未索清平调，海上聊为汗漫游。\n隠几饱看山变态，开轩惟对竹清修。\n买邻有志嗟无力，肯与羊昙共赌不。",
        "dynasty": "宋",
        "collection_info": null
    },
    {
        "uuid": "777456a7149e7fea10cf71da24cd7df2",
        "title": "寄和汤仲能",
        "author": "刘克庄",
        "content": "忆昨桃包返故乡，意君束带侍明光。\n一书似坐穷为祟，百计无如去最长。\n蚁穴梦残何足记，蟇陵愿在莫须偿。\n即今台阁多收召，定有名公雪孝章。",
        "dynasty": "宋",
        "collection_info": null
    },
    {
        "uuid": "1bb0fe5a7f068e0025264cba071810db",
        "title": "送汤季庸监岳",
        "author": "刘克庄",
        "content": "季子真奇士，声名亚长君。\n尚难友裘牧，何敢吏朱云。\n江国无生业，沙场有异闻。\n临岐各珍重，世故属纷纭。",
        "dynasty": "宋",
        "collection_info": null
    },
    {
        "uuid": "364dd9fea63a1ed73835b773193844b5",
        "title": "送徐鼎夫用庐陵通守博士戴文韵",
        "author": "刘克庄",
        "content": "一春风雨郡斋寒，荒了麻姑老子坛。\n吏抱文书排闼至，客携诗卷退衙看。\n愁来镜裏丝难染，老去胸中锦已残。\n若棹扁舟见安道，为言岁晚习申韩。",
        "dynasty": "宋",
        "collection_info": null
    },
    {
        "uuid": "be4fe92e9f2c5a07e62169f2682033f1",
        "title": "次韵王元度二诗  其一",
        "author": "刘克庄",
        "content": "留落而今两鬓秋，暮年出处愧前修。\n敢云余补韩公处，极喜君来谢客州。\n奇甚宝镡腾紫气，清于玉瓒荐黄流。\n后生不作先贤远，便合相推出一头。",
        "dynasty": "宋",
        "collection_info": null
    },
    {
        "uuid": "7e5087d6157837f4fd2812ed8514ec9e",
        "title": "次韵王元度二诗  其二",
        "author": "刘克庄",
        "content": "向来绮语祸机深，几效灵均欲自沉。\n周庙人曾铭在背，管城子已秃无心。\n今谁伯乐能酬价，后有钟期必赏音。\n老矣尚须君警策，昔人一字答千金。",
        "dynasty": "宋",
        "collection_info": null
    },
    {
        "uuid": "9ee3e499491b5b0d5a5214013766f396",
        "title": "送赵叔愚赴浔州理掾",
        "author": "刘克庄",
        "content": "未奉三雍对，聊为五筦行。\n乡书踰岭少，诗思入湘清。\n远宦身差稳，中州事日生。\n向来几离别，此别最关情。",
        "dynasty": "宋",
        "collection_info": null
    },
    {
        "uuid": "4290b4efaf386fa7c59805572ea7bd1a",
        "title": "离郡五绝  其一",
        "author": "刘克庄",
        "content": "自伤临郡浅，有愧在民深。\n稽首文公庙，由唐直至今。",
        "dynasty": "宋",
        "collection_info": null
    },
    {
        "uuid": "9ddd2a664f20873bcb38233c64055db0",
        "title": "离郡五绝  其二",
        "author": "刘克庄",
        "content": "既收其印绶，犹送以车船。\n回首柱下史，江边更可怜。",
        "dynasty": "宋",
        "collection_info": null
    },
    {
        "uuid": "14013533ba5afd465063e9283fbfa51e",
        "title": "离郡五绝  其三",
        "author": "刘克庄",
        "content": "昨日专城守，今朝失国人。\n干坤如许大，无地着孤臣。",
        "dynasty": "宋",
        "collection_info": null
    },
    {
        "uuid": "b763989936f904b04111c03e32107dd1",
        "title": "离郡五绝  其四",
        "author": "刘克庄",
        "content": "赫赫戎衣定，区区扣马非。\n如何孤竹子，嫌粟不嫌薇。",
        "dynasty": "宋",
        "collection_info": null
    },
    {
        "uuid": "b137559a86932b4d0540957d67075373",
        "title": "离郡五绝  其五",
        "author": "刘克庄",
        "content": "丘笔郑克段，轲言象爱兄。\n回天力不足，削地罚犹轻。",
        "dynasty": "宋",
        "collection_info": null
    },
    {
        "uuid": "907c14ea6ca65a745c93ae2be76c47f4",
        "title": "寄徐直翁侍郎二首  其一",
        "author": "刘克庄",
        "content": "锐惰皆由气所为，浩然不屈是男儿。\n未知重入修门后，何似初攀折槛时。\n已有客贻绝交论，岂无人取送行诗。\n勿令一种求疵者，妄议君侯凤德衰。",
        "dynasty": "宋",
        "collection_info": null
    },
    {
        "uuid": "24486995b70d5a836d5d97f4b9398476",
        "title": "寄徐直翁侍郎二首  其二",
        "author": "刘克庄",
        "content": "忆昨纷纷众喙鸣，怪君噤齘久无声。\n得非家客留廷尉，或是闺人沮仲卿。\n白璧微瑕终古在，黄金横带霎时荣。\n从来公议无情甚，莫遣蒙斋独擅名。",
        "dynasty": "宋",
        "collection_info": null
    },
    {
        "uuid": "80af89a2e4cb21bb4a77e89375bddd8c",
        "title": "和仲弟十绝  其一",
        "author": "刘克庄",
        "content": "懒窥户外问晴阴，静向窗前阅古今。\n江国事稀聊袖手，钧天梦断久灰心。",
        "dynasty": "宋",
        "collection_info": null
    },
    {
        "uuid": "804f09739dcfcd1bd213f22cf294ca37",
        "title": "和仲弟十绝  其二",
        "author": "刘克庄",
        "content": "慈母清斋奉竺干，平生功行默通天。\n遥知静坐修禅观，永昼炉中一穗烟。",
        "dynasty": "宋",
        "collection_info": null
    },
    {
        "uuid": "808c14005d6b0ff9b39c92b297e3d37d",
        "title": "和仲弟十绝  其三",
        "author": "刘克庄",
        "content": "即今江表尚恬熙，忘却前迴饮马时。\n淝水岂无风鹤助，平凉莫受犬羊欺。",
        "dynasty": "宋",
        "collection_info": null
    },
    {
        "uuid": "2c48f6a24f014066a85c347d16c9736f",
        "title": "和仲弟十绝  其四",
        "author": "刘克庄",
        "content": "楼头吹彻几寒梅，推枕穿衣晓帐开。\n蚁斗蜗争求予决，老夫身世自难裁。",
        "dynasty": "宋",
        "collection_info": null
    },
    {
        "uuid": "760b6a64cd84f92738a49150344d6062",
        "title": "和仲弟十绝  其五",
        "author": "刘克庄",
        "content": "一春檐溜不曾停，滴破空阶藓晕青。\n便是儿时对床雨，绝怜老大不同听。",
        "dynasty": "宋",
        "collection_info": null
    },
    {
        "uuid": "30c01d09cfdc9a54cd50c9a77bd56257",
        "title": "和仲弟十绝  其六",
        "author": "刘克庄",
        "content": "行遍高台到曲池，闲将白髮照清漪。\n未应官舍无幽事，亦有临流啸咏时。",
        "dynasty": "宋",
        "collection_info": null
    },
    {
        "uuid": "50b5e600bbba81c8c54f8eb541696af6",
        "title": "和仲弟十绝  其七",
        "author": "刘克庄",
        "content": "少工文字老安施，不但才悭力已疲。\n无復滴泉来上绠，惠连入梦偶成诗。",
        "dynasty": "宋",
        "collection_info": null
    },
    {
        "uuid": "b68b11e64de909e78c05bacf9904f075",
        "title": "和仲弟十绝  其八",
        "author": "刘克庄",
        "content": "弟兄虽幸忝朱轮，各是人间五十人。\n只合共娱千岁母，可能少补二州民。",
        "dynasty": "宋",
        "collection_info": null
    },
    {
        "uuid": "7f51760721ca16dcdd35e5998b92bbc2",
        "title": "和仲弟十绝  其九",
        "author": "刘克庄",
        "content": "鴈回杳杳浑无报，鹊语啾啾似有凭。\n忽得远书看百过，眼昏自起剔残灯。",
        "dynasty": "宋",
        "collection_info": null
    },
    {
        "uuid": "c55a2a88a65eb6b646797c05f1626127",
        "title": "和仲弟十绝  其一○",
        "author": "刘克庄",
        "content": "千古堂堂一孔明，尚咨幼宰访州平。\n诸君应悉惓惓意，老子宁希赫赫声。",
        "dynasty": "宋",
        "collection_info": null
    },
    {
        "uuid": "2231913a58f6153d1fd1ae9f636a071b",
        "title": "丁酉重九日宿顺昌步云阁绝句七首呈味道明府  其一",
        "author": "刘克庄",
        "content": "傍邑曾为劫火尘，独兹犹是太平民。\n儿时所历今三纪，便唤溪山作故人。",
        "dynasty": "宋",
        "collection_info": null
    },
    {
        "uuid": "327181401649ee7c4079ca2f36f5eaf3",
        "title": "丁酉重九日宿顺昌步云阁绝句七首呈味道明府  其二",
        "author": "刘克庄",
        "content": "老子痴顽耐远游，平生腹不贮闲愁。\n今年天赐登高地，身在云峰最上头。",
        "dynasty": "宋",
        "collection_info": null
    },
    {
        "uuid": "5cd529269d99419577899e58dd87530e",
        "title": "丁酉重九日宿顺昌步云阁绝句七首呈味道明府  其三",
        "author": "刘克庄",
        "content": "小休绿树濯清泉，垢尽身轻意欲仙。\n岂必鲁儒知此乐，舞雩风止在溪边。",
        "dynasty": "宋",
        "collection_info": null
    },
    {
        "uuid": "c70e72c8619f173b11e567cc409ea1b2",
        "title": "丁酉重九日宿顺昌步云阁绝句七首呈味道明府  其四",
        "author": "刘克庄",
        "content": "九月南州菊未黄，芙蓉取次献新粧。\n不妨折取繁红插，四海皆知两鬓霜。",
        "dynasty": "宋",
        "collection_info": null
    },
    {
        "uuid": "d9ea8c6117801259ed1607bb50ae35b5",
        "title": "丁酉重九日宿顺昌步云阁绝句七首呈味道明府  其五",
        "author": "刘克庄",
        "content": "只了年年作逐臣，衣冠繿缕面埃尘。\n偶逢令尹留连我，不畏狂生点涴人。",
        "dynasty": "宋",
        "collection_info": null
    },
    {
        "uuid": "b8c4a6aa0c9ea560a787791413718f4b",
        "title": "丁酉重九日宿顺昌步云阁绝句七首呈味道明府  其六",
        "author": "刘克庄",
        "content": "先倩清风扫水轩，更呼凉月倒金樽。\n定知明府归侵夜，县郭留灯未闭门。",
        "dynasty": "宋",
        "collection_info": null
    },
    {
        "uuid": "f66c56db8d0c3a16db4a2eb028e5f1e2",
        "title": "丁酉重九日宿顺昌步云阁绝句七首呈味道明府  其七",
        "author": "刘克庄",
        "content": "长君论事天为动，季子居官水似清。\n双眊不能钞谏草，偏聋尚可听琴声。",
        "dynasty": "宋",
        "collection_info": null
    },
    {
        "uuid": "347a636f2ef22079311c0f5047ada6f1",
        "title": "友人李先辈丑父尝以夷成诗二帙示余莫知为何人所作心甚爱之过延平客有袖诗一章见访始知夷成者盖叶君之别号也鬚髮皓然矣诗与人皆可重因用其韵为谢",
        "author": "刘克庄",
        "content": "筋力都非少壮时，不烦揽镜觉吾衰。\n展禽出仕曾三已，表圣归休有四宜。\n饱阅交情悲世道，差强人意頼君诗。\n此生到死惭三士，本自难招况易麾。",
        "dynasty": "宋",
        "collection_info": null
    },
    {
        "uuid": "df6d3f3ab0d6dfd7c3531b468ad20a15",
        "title": "丁酉九月十四日黄源岭客舍题黄瀛父近诗",
        "author": "刘克庄",
        "content": "不但行吟又卧披，掩编因有感于斯。\n竞为蛙蚓号鸣态，乌覩龙鸾夭矫姿。\n损挹嫌人称大好，琢磨容我指微疵。\n自惭学识非匡鼎，安敢陪君共说诗。",
        "dynasty": "宋",
        "collection_info": null
    },
    {
        "uuid": "122b80d8fd8bfb6cb90f5a2f80352864",
        "title": "次王元度韵",
        "author": "刘克庄",
        "content": "占尽灵乌顾尽云，君恩宽大放归闽。\n一区二顷生缘薄，万绪千条素髮新。\n铁马即今征战士，金鸡何日赦纍臣。\n殷勤说向西飞鴈，多谢交游与吏民。",
        "dynasty": "宋",
        "collection_info": null
    },
    {
        "uuid": "7e5f71a57131143d365d831bd7c88349",
        "title": "送范守仲冶二首  其一",
        "author": "刘克庄",
        "content": "二年田里内，民不识追胥。\n官府绝无事，使君惟读书。\n俭于住家日，臞似下车初。\n太末方凋弊，公行不可徐。",
        "dynasty": "宋",
        "collection_info": null
    },
    {
        "uuid": "d7ea3d356d4a4c71f6e5eb7922646f3c",
        "title": "送范守仲冶二首  其二",
        "author": "刘克庄",
        "content": "放逐谙时态，惟侯意味长。\n醴为狂客设，羹许老人尝。\n南国留棠舍，西郊闭草堂。\n临岐先作恶，未可倚刚肠。",
        "dynasty": "宋",
        "collection_info": null
    },
    {
        "uuid": "c9e63c6092ff29a35c84729e23fb865f",
        "title": "挽赵漕简叔二首  其一",
        "author": "刘克庄",
        "content": "虽拥轺车贵，萧然似布韦。\n家依僧舍住，俸买古琴归。\n海内胜流尽，民间廉吏稀。\n空余诗卷在，展玩一沾衣。",
        "dynasty": "宋",
        "collection_info": null
    },
    {
        "uuid": "df1915100da76bf61b3665aebc95d218",
        "title": "挽赵漕简叔二首  其二",
        "author": "刘克庄",
        "content": "恰讶书题少，俄惊讣问临。\n死方抛笔研，贫不涴珠琛。\n劫火难隳节，浮云肯动心。\n悲哉广陵散，旧谱有谁寻。",
        "dynasty": "宋",
        "collection_info": null
    },
    {
        "uuid": "c5d5c3491eb775b6f546587394999783",
        "title": "曹路分赠诗次韵一首",
        "author": "刘克庄",
        "content": "古来诗律推曹氏，不数河梁与董逃。\n唐季三家松最胜，建安七子植尤高。\n短檠尚课儿精选，老笔真堪仆命骚。\n极欲留君横槊赋，舟人苦报粤江涛。",
        "dynasty": "宋",
        "collection_info": null
    },
    {
        "uuid": "808382261f79d4c8d2c9f71d9eb4d179",
        "title": "用曹帅侍郎韵赠曹路分",
        "author": "刘克庄",
        "content": "曹侯书满腹，非以剑防身。\n马上檄尤速，橐中诗不贫。\n虏情工变诈，时论主和亲。\n旗鼓何时建，方知国有人。",
        "dynasty": "宋",
        "collection_info": null
    },
    {
        "uuid": "a496771e4eeb178e3038284212c6c4cd",
        "title": "永嘉曹君赠诗次韵一首",
        "author": "刘克庄",
        "content": "开卷沉吟首屡搔，想提诗律比戎韬。\n清于学士茶烹雪，壮似将军弩射涛。\n再茜三纁由染渍，勺泉卷石可深高。\n蜗庐自笑无巵酒，不得浇君道路劳。",
        "dynasty": "宋",
        "collection_info": null
    },
    {
        "uuid": "8f1fce1adb4d46ebd10e5ee7ca2fc535",
        "title": "余大父着作尝以所得沈元用给事歙砚遗水南林府君后七十年林氏子大鼎以端研遗余答以小诗",
        "author": "刘克庄",
        "content": "隆干手泽稀疎甚，数帖悽其在水南。\n但看吾翁贻歙石，固应之子饷端岩。\n丁宁后裔藏为好，羞愧先民宝不贪。\n自笑老犹耽笔砚，少年莫也肯同参。",
        "dynasty": "宋",
        "collection_info": null
    },
    {
        "uuid": "5bfc13dc2494f1211c1709e10241d8ca",
        "title": "挽郑子敬都承二首  其一",
        "author": "刘克庄",
        "content": "重入修门两鬓丝，延和累疏竭忠规。\n立朝颇慕汲生戆，谋国不知晁氏危。\n老去故人能有几，古来君子例无时。\n传闻近事堪悲慨，说向重泉亦皱眉。",
        "dynasty": "宋",
        "collection_info": null
    },
    {
        "uuid": "e7c383c4eac23cadd78cb3e1a4951210",
        "title": "挽郑子敬都承二首  其二",
        "author": "刘克庄",
        "content": "向来俱触相君嗔，里社追随二十春。\n尚记残编灯下共，忽看华表路傍新。\n行车不忍过三步，临穴应难赎百身。\n岁晚空山风雨横，奠刍归去倍伤神。",
        "dynasty": "宋",
        "collection_info": null
    },
    {
        "uuid": "4e43aef7647d06ca4bbb4c560399b5dc",
        "title": "次韵实之二首  其一",
        "author": "刘克庄",
        "content": "孤臣去国四经春，迹远安知罪尚新。\n蚤亦曾讥秦氏者，晚为与议濮园人。\n懒笺光范干时宰，且伴田家赛社神。\n醉倒不能愁世事，倩他烟柳替含颦。",
        "dynasty": "宋",
        "collection_info": null
    },
    {
        "uuid": "bdeb61d511d16a93ab51fbe3759fa96c",
        "title": "次韵实之二首  其二",
        "author": "刘克庄",
        "content": "向来岁月半投闲，莫叹朝朝苜蓿盘。\n身后芬芳聊自诳，眼前腥腐饱曾餐。\n虫鸡一笑何须较，花鸟相疎恐被弹。\n清议自为儒者设，未应覊束老黄冠。",
        "dynasty": "宋",
        "collection_info": null
    },
    {
        "uuid": "be8a42a98bb0e5f6490b76679f8ad494",
        "title": "再和二首  其一",
        "author": "刘克庄",
        "content": "借屋城中又一春，桃符万口说清新。\n向来曾上庆历颂，老去甘为元佑人。\n健论真堪惊谄子，固穷不肯媚钱神。\n吾评此士西塘比，后进纷纷谩效颦。",
        "dynasty": "宋",
        "collection_info": null
    },
    {
        "uuid": "34e37b2ad533d49282cf4dbd150b1f40",
        "title": "再和二首  其二",
        "author": "刘克庄",
        "content": "与君未得便安闲，边警偏能恼涧槃。\n草地枣红犹索斗，田家稻白可能餐。\n谁将铁绠横江锁，莫靠琵琶出塞弹。\n处处衝梯楼上舞，不应诸老自巍冠。",
        "dynasty": "宋",
        "collection_info": null
    },
    {
        "uuid": "1e61f43bba421bf11bdecd7723228e3d",
        "title": "三和二首  其一",
        "author": "刘克庄",
        "content": "主圣时清万宇春，禽鱼花草各怀新。\n如何丹凤楼中手，未作金鸡竿下人。\n家有宁馨堪跨竈，囊无阿堵可通神。\n客谈江北狼烟息，暂展双眉不用颦。",
        "dynasty": "宋",
        "collection_info": null
    },
    {
        "uuid": "c31f790ee851f7851d009b5d03c93b87",
        "title": "三和二首  其二",
        "author": "刘克庄",
        "content": "厨人无职主君闲，春日惟供菜满槃。\n山下鸱肥聊共饱，堂中羊美得常餐。\n徧尝忧患肱三折，已过光阴指一弹。\n老去有巾宜漉酒，笑它楚客切云冠。",
        "dynasty": "宋",
        "collection_info": null
    },
    {
        "uuid": "2a124419fe2e8efae6e1ce895d57a597",
        "title": "挽戴丞",
        "author": "刘克庄",
        "content": "戴氏多人物，君尤月旦推。\n能传后仓礼，亦擅叔伦诗。\n故里悬车蚤，名场解褐迟。\n它年端有恨，椿桂不同时。",
        "dynasty": "宋",
        "collection_info": null
    },
    {
        "uuid": "63787b435c16698bff3c9770180e57b4",
        "title": "题永福黄生行卷",
        "author": "刘克庄",
        "content": "废诗二十余年矣，忽读来诗眼暂明。\n处士梅曾如许瘦，化人酒莫过于清。\n蛩鸣竞起为唐体，牛耳谁堪主夏盟。\n事阔语长殊未竟，跨馿作么问归程。",
        "dynasty": "宋",
        "collection_info": null
    },
    {
        "uuid": "f36b1c923eb262147457b7b9c951089e",
        "title": "送方清孙参学",
        "author": "刘克庄",
        "content": "仆负轻装主倚辕，交游握手若为言。\n须求沂水风雩乐，勿爱沙河夜市繁。\n曩日士曾宗郭太，它时我欲传何蕃。\n殷勤待折津亭柳，老怕春寒不出村。",
        "dynasty": "宋",
        "collection_info": null
    },
    {
        "uuid": "4e8a6c3e66e36276ace89ffbbbdb1e41",
        "title": "挽南塘赵尚书二首  其一",
        "author": "刘克庄",
        "content": "起掌端平制，萧萧素髮新。\n更生宗室老，太白谪僊人。\n贵矣狨施马，悲哉笔绝麟。\n谁为篆华表，题作宋词臣。",
        "dynasty": "宋",
        "collection_info": null
    },
    {
        "uuid": "260db4051462f53542b7aac692ce553e",
        "title": "挽南塘赵尚书二首  其二",
        "author": "刘克庄",
        "content": "自从水心死，麈柄独归公。\n于易疑程氏，惟诗取晦翁。\n二箴家有本，孤论世无同。\n不復重商榷，骑鲸浩渺中。",
        "dynasty": "宋",
        "collection_info": null
    },
    {
        "uuid": "fd4149ca67c8226ef0c8eae5d721b355",
        "title": "次韵实之春日二首  其一",
        "author": "刘克庄",
        "content": "向来文字擅中朝，留落而今赋大招。\n才子左迁追屈贾，相君高蹈友松乔。\n山行或与樵争席，涧饮聊将掬代瓢。\n借使终身无一事，亦令千载仰孤标。",
        "dynasty": "宋",
        "collection_info": null
    },
    {
        "uuid": "f8da4435df2740e44b8f38c373c91626",
        "title": "次韵实之春日二首  其二",
        "author": "刘克庄",
        "content": "梅醭朝衣尘满靴，曾穿细仗对延和。\n角巾久已寻初服，锦帐何须恋旧窝。\n能读书人天下少，不如意事古来多。\n半生寂寂因迂阔，垂老方惊岁月蹉。",
        "dynasty": "宋",
        "collection_info": null
    },
    {
        "uuid": "0218511ec593782bde044d78cb25a2ce",
        "title": "再和二首  其一",
        "author": "刘克庄",
        "content": "荥阳相昔独当朝，曾忝弓旌第一招。\n无力不能捄房管，有书安敢托洪乔。\n如闻徒步轻千驷，未觉堂厨胜一瓢。\n邓禹封侯子陵钓，君看二者孰风标。",
        "dynasty": "宋",
        "collection_info": null
    },
    {
        "uuid": "d0a6a4a602c22822c436aeb1321505a0",
        "title": "再和二首  其二",
        "author": "刘克庄",
        "content": "少小从军事袴鞾，祇今庙算主通和。\n胡来復去兔三窟，民散未收蜂一窝。\n病觉风光于我薄，老知书册误人多。\n罪言着就深藏取，自笑狂生壮志蹉。",
        "dynasty": "宋",
        "collection_info": null
    },
    {
        "uuid": "a3983d88632592618067ef87e7054c42",
        "title": "三和二首  其一",
        "author": "刘克庄",
        "content": "岂有丝毫补圣朝，去来扰扰费麾招。\n不能履屐供羣谢，未暇纶巾拥二乔。\n着老莱衣侔服冕，食于陵粟胜操瓢。\n臣之少也犹疎懒，何况头今插素标。",
        "dynasty": "宋",
        "collection_info": null
    },
    {
        "uuid": "ebdc7e1f5378048f22275c5164f783bd",
        "title": "三和二首  其二",
        "author": "刘克庄",
        "content": "长剑拄颐刀纳鞾，得如曝背趁阳和。\n买邻底用百万价，好事争为十二窝。\n异日史臣应有考，同时朝士欲无多。\n与君死守西山学，莫遣人讥末路蹉。",
        "dynasty": "宋",
        "collection_info": null
    },
    {
        "uuid": "3e8fa239cdcd2630ed5c7f9f8ef515dc",
        "title": "四和二首  其一",
        "author": "刘克庄",
        "content": "梦魂久不到清朝，纵遣巫咸未易招。\n塞北今惟一韦叡，江南前此几陈乔。\n扶颠个个无长策，排闷时时引大瓢。\n它日松根深掩骨，何须竹帛有名标。",
        "dynasty": "宋",
        "collection_info": null
    },
    {
        "uuid": "cb8ad501509a85d971e586761fd36714",
        "title": "四和二首  其二",
        "author": "刘克庄",
        "content": "朱门画鼓舞宫靴，应笑狂歌似采和。\n露坐一生无步障，春游是处有行窝。\n绍兴谠议谁当续，元佑全人本不多。\n办取九年同面壁，未应末后话头蹉。",
        "dynasty": "宋",
        "collection_info": null
    },
    {
        "uuid": "f6ed7f022e89138a6f177ec9bae6b4e0",
        "title": "五和二首  其一",
        "author": "刘克庄",
        "content": "尚记诸贤聚本朝，当时君相急旁招。\n箫韶九奏凤谐乐，金弹一声鶑下乔。\n彊项昔尝攀殿槛，饥肠今欲把僧瓢。\n蚤知不得文章力，却悔从初夺锦标。",
        "dynasty": "宋",
        "collection_info": null
    },
    {
        "uuid": "48790a803ace0f3b143d59a47e987d30",
        "title": "五和二首  其二",
        "author": "刘克庄",
        "content": "颓然一榻懒巾靴，二月东风尚未和。\n雀闯屋檐来作宿，蜂衔窗纸去为窝。\n牢愁余髮五分白，健思君才十倍多。\n欲访东皋贤鼻祖，几回路与醉乡蹉。",
        "dynasty": "宋",
        "collection_info": null
    },
    {
        "uuid": "c5c8632a843bf2378d5abc368c004923",
        "title": "六和二首  其一",
        "author": "刘克庄",
        "content": "那復熏衣事早朝，杖藜时赴野人招。\n谋身不善交韩吕，度世犹堪访贺乔。\n杖有百钱寻酒琖，家无一物止诗瓢。\n君看莘渭三王佐，何似夷齐万世标。",
        "dynasty": "宋",
        "collection_info": null
    },
    {
        "uuid": "820f00e9c106b67ba6327a6bd78caca5",
        "title": "六和二首  其二",
        "author": "刘克庄",
        "content": "生怕将军手涴靴，安能柔软舞灵和。\n艰虞夷甫方谋窟，老懒尧夫少出窝。\n时事纍棋如许急，春愁抽茧未为多。\n终南一径非常捷，自是吾徒问路蹉。",
        "dynasty": "宋",
        "collection_info": null
    },
    {
        "uuid": "208a73d3790e096bd45623e0fbf687c5",
        "title": "别张季",
        "author": "刘克庄",
        "content": "昔谒西山过里中，谈兵论易气如虹。\n若非遇彼负苓者，必是传于坠履翁。\n至竟白袍无谄屈，何曾黄策有英雄。\n秋风定访蒙斋否，为说冯唐老更穷。",
        "dynasty": "宋",
        "collection_info": null
    },
    {
        "uuid": "b1e8872955755e7d9062aea1c89cdf10",
        "title": "挽淮东丘升抚干",
        "author": "刘克庄",
        "content": "子美曼卿流，远携书剑游。\n惜攀丹桂晚，勇赴白檀秋。\n尚喜前筹壮，聊纾左衽忧。\n时危奇士夭，无泪可供愁。",
        "dynasty": "宋",
        "collection_info": null
    },
    {
        "uuid": "f0a03a7578514d0e095ca6b31862758d",
        "title": "五月旦日鷄鸣梦袖疏墀下先君问言何事答曰犹素论也先君太息称善闻追班声惊寤以诗识之",
        "author": "刘克庄",
        "content": "梦中候对殿东厢，解后先亲问答详。\n碓磨不能移素论，曝芹终欲献清光。\n触屏训谄生犹臭，攀槛传名死亦香。\n君父临之安所避，凌晨起坐涕淋浪。",
        "dynasty": "宋",
        "collection_info": null
    },
    {
        "uuid": "66e821950d5abc1a55f0834957f8b9a6",
        "title": "和张使君一首",
        "author": "刘克庄",
        "content": "里巷传呼府座来，柴门草户亦荣哉。\n相忘金鲫忽然跃，惯见白鸥浑不猜。\n墨客堵墙观落笔，花神步水出行杯。\n定知入奉吾丘计，万一君王访草莱。",
        "dynasty": "宋",
        "collection_info": null
    },
    {
        "uuid": "565299902fe41e635068c93a6a8f3b80",
        "title": "题赵别驾委斋",
        "author": "刘克庄",
        "content": "乍看华扁费寻思，徐叩微言极坦夷。\n无可奈何安命者，吾非恶此欲逃之。\n万羊赋禄渠前定，二鸟蒙恩彼一时。\n总被委斋参透了，不求符竹止求祠。",
        "dynasty": "宋",
        "collection_info": null
    },
    {
        "uuid": "dd48f0b24495574acef2ae7e6099bede",
        "title": "次张使君韵",
        "author": "刘克庄",
        "content": "欲架茅堂久不成，萧然身世托专城。\n日无车辖非常静，月有餐钱未是清。\n髠首向来输白粲，短衣老去斸黄精。\n绝怜不及梁间燕，岁岁新巢巧自营。",
        "dynasty": "宋",
        "collection_info": null
    },
    {
        "uuid": "7e7997bc9002a85e797fdc02935caa08",
        "title": "读邸报二首  其一",
        "author": "刘克庄",
        "content": "并驱华毂适通逵，中路安知判两岐。\n邪等惟余尤甚者，好官非汝孰为之。\n纍臣放逐无还理，陛下英明有寤时。\n闻向萧山呼渡急，想追前事亦颦眉。",
        "dynasty": "宋",
        "collection_info": null
    },
    {
        "uuid": "65ee219296a2c23c5e88a8d55d202c58",
        "title": "读邸报二首  其二",
        "author": "刘克庄",
        "content": "瑶编对秉初修笔，粉署同携夜直衾。\n虎既蒙皮甘搏噬，鹤因疮羽久呻吟。\n尽归一网机犹浅，横说三纲害最深。\n想到鄮山多暇日，轲书毋惜细研寻。",
        "dynasty": "宋",
        "collection_info": null
    },
    {
        "uuid": "8c00f97f1e718978b4340f9e71ac6687",
        "title": "自和二首  其一",
        "author": "刘克庄",
        "content": "横身久塞杨朱路，洒泣俄悲墨子岐。\n陋矣射钩而中者，壮哉鸣鼓以攻之。\n侍读自无迁府分，中丞还有僦船时。\n八风舞罢君恩歇，赢得闲愁上两眉。",
        "dynasty": "宋",
        "collection_info": null
    },
    {
        "uuid": "ce31e7899828e6e8d01eccd70a4ddb5f",
        "title": "自和二首  其二",
        "author": "刘克庄",
        "content": "贵豪渠已重金带，贫病侬犹旧布衾。\n钟阜解仇无宿憾，荆江感事有新吟。\n早知余耳交难保，晚觉王何罪未深。\n白首还乡应闭户，断无保社肯追寻。",
        "dynasty": "宋",
        "collection_info": null
    },
    {
        "uuid": "81144e79881bb978d717bd28b863a3b8",
        "title": "和实之读邸报四首  其一",
        "author": "刘克庄",
        "content": "祝鮀非是佞，莒仆未为凶。\n鬼谷从横舌，终南诡秘踪。\n断无麟在薮，独有鼠穿墉。\n千古谁俦匹，依稀似敬宗。",
        "dynasty": "宋",
        "collection_info": null
    },
    {
        "uuid": "6777373c23b35607f807c587747b010f",
        "title": "和实之读邸报四首  其二",
        "author": "刘克庄",
        "content": "穿凿彊挥麈，跳梁勇执弓。\n矫诬天亦怒，驱逐国为空。\n笑裏刀常有，盟边甲已衷。\n拾遗端可拜，诛佞笔生风。",
        "dynasty": "宋",
        "collection_info": null
    },
    {
        "uuid": "b586cd55a2d45ac996eb7974603ce285",
        "title": "和实之读邸报四首  其三",
        "author": "刘克庄",
        "content": "外观殊伟岸，内禀极憸柔。\n欲取汉清议，尽投唐浊流。\n鬼车鸣甚恶，猛虎死方羞。\n芳臭须臾判，哀哉不善谋。",
        "dynasty": "宋",
        "collection_info": null
    },
    {
        "uuid": "28d99666a937b31ce39980be6b9a8cba",
        "title": "和实之读邸报四首  其四",
        "author": "刘克庄",
        "content": "一抨初骇听，双泪谩求哀。\n极口诬贤者，甘心誉彼哉。\n早知豺不食，安用鸩为媒。\n试问高阳里，迎车几两来。",
        "dynasty": "宋",
        "collection_info": null
    },
    {
        "uuid": "eed3fb279a9339e7f0d5762e07a938fe",
        "title": "再和四首  其一",
        "author": "刘克庄",
        "content": "狐鸣工作祟，鸦噪每为凶。\n鲁观初尸罪，丘门永削踪。\n谋身真有窟，凿趾欲无墉。\n力击延龄去，堂堂似亢宗。",
        "dynasty": "宋",
        "collection_info": null
    },
    {
        "uuid": "fb723039e236d80a35e776aade062b71",
        "title": "再和四首  其二",
        "author": "刘克庄",
        "content": "旧知偏下石，远避亦伤弓。\n留落周南众，萧条冀北空。\n万言徒饰诈，双泪却由衷。\n王绩何曾醉，刘蕡本不风。",
        "dynasty": "宋",
        "collection_info": null
    },
    {
        "uuid": "6dd7a80cf748076e0cf7d2aa39cded70",
        "title": "再和四首  其三",
        "author": "刘克庄",
        "content": "噬人侔虺毒，害物比猫柔。\n清议姑驱逐，宽恩未放流。\n剑诛张禹佞，扇障褚渊羞。\n谏笔非私忿，惓惓为国谋。",
        "dynasty": "宋",
        "collection_info": null
    },
    {
        "uuid": "0e49f699a304f016b63f588cc951726f",
        "title": "再和四首  其四",
        "author": "刘克庄",
        "content": "伏阁何其壮，登舟得许哀。\n人多称快者，上岂少恩哉。\n恶草毋留种，夭桃不待媒。\n九重方远佞，宁放郑詹来。",
        "dynasty": "宋",
        "collection_info": null
    },
    {
        "uuid": "68c0153d9cbb3cc69a077b2c635fb388",
        "title": "挽李卿俦老二首  其一",
        "author": "刘克庄",
        "content": "苦说兵财少，臣非怯塞垣。\n上思前语验，人叹左迁冤。\n老大云中守，风寒国北门。\n故交头白尽，空为赋招魂。",
        "dynasty": "宋",
        "collection_info": null
    },
    {
        "uuid": "822300850d7376af88be4985da8b0048",
        "title": "挽李卿俦老二首  其二",
        "author": "刘克庄",
        "content": "人物今衰少，惟侯智勇兼。\n悲风起关塞，斜日薄嵫崦。\n老子无从涕，诸贤不及髯。\n知心惟蜀李，应为发幽潜。",
        "dynasty": "宋",
        "collection_info": null
    },
    {
        "uuid": "ccc94c1f40e7b3a05002941344f047ec",
        "title": "挽郑贡士",
        "author": "刘克庄",
        "content": "少日鸣秋赋，中年读古书。\n宁游鲁侯泮，不诣汉公车。\n郑老先生行，申公八十余。\n何妨凤雏小，玉润亢门闾。",
        "dynasty": "宋",
        "collection_info": null
    },
    {
        "uuid": "81a0b3a38eee7035f6870504499be3d8",
        "title": "梅州杨守铁庵",
        "author": "刘克庄",
        "content": "北客由来惮入南，仆家谏议饱曾谙。\n谁云瘴雾非吾土，曾有魁躔住此庵。\n身重岂容眉斧伐，时危犹要脊梁檐。\n公归未必怀陈迹，留与州人作美谈。",
        "dynasty": "宋",
        "collection_info": null
    },
    {
        "uuid": "dad0bc7d1baa196ae9ee9d603710f643",
        "title": "梅州重建中和堂",
        "author": "刘克庄",
        "content": "中和堂昔隳于火，今剪荒榛再落成。\n博士尊师重演说，史君存古不更名。\n渐摩伋学三风熄，流布褒诗五瘴清。\n天子金声兼玉振，会征褚大与儿生。",
        "dynasty": "宋",
        "collection_info": null
    },
    {
        "uuid": "864c385b2a40bafd2c240a326baf4e28",
        "title": "题张簿尉槎溪集",
        "author": "刘克庄",
        "content": "千载枯槎无主名，才翁子晦各偷撑。\n分明博望昇天诉，不许人间别姓争。",
        "dynasty": "宋",
        "collection_info": null
    },
    {
        "uuid": "a34a5d693ca53bb0df478042641074b8",
        "title": "陈景升顷遗余化度寺碑甚佳阙后三行归自龙溪始为余补足记以绝句",
        "author": "刘克庄",
        "content": "端平曾叹阙三行，淳佑重来为补亡。\n收拾一碑劳十载，此生凡事不须忙。",
        "dynasty": "宋",
        "collection_info": null
    },
    {
        "uuid": "8015ce4ae598831f003c34e7a4fd387b",
        "title": "端嘉杂诗二十首  其一",
        "author": "刘克庄",
        "content": "幅裂常包割地羞，扫平忽雪戴天雠。\n穹庐已蹀完颜血，露布新函守绪头。",
        "dynasty": "宋",
        "collection_info": null
    },
    {
        "uuid": "fa933c4ec4abae84569655da86739df7",
        "title": "端嘉杂诗二十首  其二",
        "author": "刘克庄",
        "content": "闻说关河唾掌收，拟为跛子看花游。\n可怜逸少兴公辈，说着中原得许愁。",
        "dynasty": "宋",
        "collection_info": null
    },
    {
        "uuid": "283a9b984d30aca3460322b900f33601",
        "title": "端嘉杂诗二十首  其三",
        "author": "刘克庄",
        "content": "由北图南有混并，自南取北费经营。\n从今束起书生论，噉饭看人致太平。",
        "dynasty": "宋",
        "collection_info": null
    },
    {
        "uuid": "a595042f449806ed8cbcadfabd831430",
        "title": "端嘉杂诗二十首  其四",
        "author": "刘克庄",
        "content": "不及生前见虏亡，放翁易箦愤堂堂。\n遥知小陆羞时荐，定告王师入洛阳。",
        "dynasty": "宋",
        "collection_info": null
    },
    {
        "uuid": "049169369f231359a2492805d1b1464b",
        "title": "端嘉杂诗二十首  其五",
        "author": "刘克庄",
        "content": "少年意气慕横行，不觉蹉跎过一生。\n便脱深衣笼窄袖，去参留守看东京。",
        "dynasty": "宋",
        "collection_info": null
    },
    {
        "uuid": "5950ce810758205d6e8298b6cf96e33f",
        "title": "端嘉杂诗二十首  其六",
        "author": "刘克庄",
        "content": "巩洛山川几过兵，汉家初遣使修陵。\n可无神物呵豺虎，直护香烟到柏城。",
        "dynasty": "宋",
        "collection_info": null
    },
    {
        "uuid": "08e639603e2daba7b5a687b52f1ee1f7",
        "title": "端嘉杂诗二十首  其七",
        "author": "刘克庄",
        "content": "苌尤桀点于坚者，勒固姦雄奈虎何。\n剩制赭袍添曲盖，中原假帝不胜多。",
        "dynasty": "宋",
        "collection_info": null
    },
    {
        "uuid": "d5d850c6f0d898d76dd64d64c827a902",
        "title": "端嘉杂诗二十首  其八",
        "author": "刘克庄",
        "content": "鞠躬解作华人语，辫髮来持虏帐书。\n祇合索绹牵畜狗，不烦伐鼓享鶢鶋。",
        "dynasty": "宋",
        "collection_info": null
    },
    {
        "uuid": "f25a5151711095f8815138252b3ac40e",
        "title": "端嘉杂诗二十首  其九",
        "author": "刘克庄",
        "content": "倴僝将军约早回，楚材相国更频催。\n江东将相真如虎，去报胡雏莫过来。",
        "dynasty": "宋",
        "collection_info": null
    },
    {
        "uuid": "8699918754e0b9e3f20912f69f2f0443",
        "title": "端嘉杂诗二十首  其一○",
        "author": "刘克庄",
        "content": "全众回军未可非，反旗鸣鼓亦兵机。\n不知三帅扬鞭际，谁为君王殿后归。",
        "dynasty": "宋",
        "collection_info": null
    },
    {
        "uuid": "b7ebe16721860f824d95ca10574d3d09",
        "title": "端嘉杂诗二十首  其一一",
        "author": "刘克庄",
        "content": "势穷斯变变斯通，局面初更便不同。\n西北怕他小老子，东南有箇太平翁。",
        "dynasty": "宋",
        "collection_info": null
    },
    {
        "uuid": "ced7c319aa1dab04f7dcceb6d5cfc7dd",
        "title": "端嘉杂诗二十首  其一二",
        "author": "刘克庄",
        "content": "一番旗鼓建行台，勇者投躯富辇财。\n边将不消横草战，国王祇要撒花回。",
        "dynasty": "宋",
        "collection_info": null
    },
    {
        "uuid": "3e4857c90b268e49b533f01e9d200b68",
        "title": "端嘉杂诗二十首  其一三",
        "author": "刘克庄",
        "content": "不妨割肉餧豺狼，和约依然堕渺茫。\n未必与吾盟夹谷，且须防彼劫平凉。",
        "dynasty": "宋",
        "collection_info": null
    },
    {
        "uuid": "c8eb7dd20e182f7795b1ef516ec2ad31",
        "title": "端嘉杂诗二十首  其一四",
        "author": "刘克庄",
        "content": "蠲除一倍台符下，权借三分督檄传。\n頼已夺麾耕垄上，不然伏锧徇军前。",
        "dynasty": "宋",
        "collection_info": null
    },
    {
        "uuid": "271ca328ccf5e5c45e1f3ccc9ccacf03",
        "title": "端嘉杂诗二十首  其一五",
        "author": "刘克庄",
        "content": "说向丁男与小姑，各勤耕织了军需。\n莫教塞北同文轨，却为江南减赋输。",
        "dynasty": "宋",
        "collection_info": null
    },
    {
        "uuid": "a05ae014ccf3d48590d53b8c38dc5ff8",
        "title": "端嘉杂诗二十首  其一六",
        "author": "刘克庄",
        "content": "胡来如鬼去如风，哨骑何曾待枣红。\n岘首一春无使至，兴元六月在围中。",
        "dynasty": "宋",
        "collection_info": null
    },
    {
        "uuid": "551853b5f88379583038a10e4fe40719",
        "title": "端嘉杂诗二十首  其一七",
        "author": "刘克庄",
        "content": "拥旄佩印各荣华，已贵无官可復加。\n若不扫门丞相府，必曾养马侍中家。",
        "dynasty": "宋",
        "collection_info": null
    },
    {
        "uuid": "9e122b23ed90922b9c93dcc7134a5c14",
        "title": "端嘉杂诗二十首  其一八",
        "author": "刘克庄",
        "content": "苏卫灭胡同拜爵，裴韩平蔡亦联镳。\n祇今光范门前客，太半河阳幕下寮。",
        "dynasty": "宋",
        "collection_info": null
    },
    {
        "uuid": "4bb6c5bb74cddebf569cdcd6098ee13a",
        "title": "端嘉杂诗二十首  其一九",
        "author": "刘克庄",
        "content": "元子置人防壁后，穰侯搜客到车中。\n鸩杯定不疑羊傅，匕首何曾害魏公。",
        "dynasty": "宋",
        "collection_info": null
    },
    {
        "uuid": "51393cfcf6319d88a57a74f7448164c6",
        "title": "端嘉杂诗二十首  其二○",
        "author": "刘克庄",
        "content": "秺侯世世袭蝉冠，庾氏人人筑将坛。\n但见门中俱贵盛，谁怜陛下最孤寒。",
        "dynasty": "宋",
        "collection_info": null
    },
    {
        "uuid": "2c5d9eebeefb9bf280856dac2a6bdf9c",
        "title": "洛阳桥三首  其一",
        "author": "刘克庄",
        "content": "周时宫室汉时城，废址遗基刬已平。\n乍见桥名惊老眼，南州安得有西京。",
        "dynasty": "宋",
        "collection_info": null
    },
    {
        "uuid": "e5a08bee06adb08ea23fd32df3446ab0",
        "title": "洛阳桥三首  其二",
        "author": "刘克庄",
        "content": "嬴氏曾驱六合人，蔡侯只用一州民。\n立犀岂不贤川守，鞭石何须役海神。",
        "dynasty": "宋",
        "collection_info": null
    },
    {
        "uuid": "d2804e7414688feac9abcf92f3816c57",
        "title": "洛阳桥三首  其三",
        "author": "刘克庄",
        "content": "面跨虚空趾没潮，长鲸吹浪莫漂摇。\n向来徒病川难涉，今日方知海可桥。",
        "dynasty": "宋",
        "collection_info": null
    },
    {
        "uuid": "6fe4a9ef39094da7822bf154e4cdaedb",
        "title": "泉州南郭二首  其一",
        "author": "刘克庄",
        "content": "闽人务本亦知书，若不耕樵必业儒。\n惟有桐城南郭外，朝为原宪莫陶朱。",
        "dynasty": "宋",
        "collection_info": null
    },
    {
        "uuid": "e4a929100636a992ed40d9f06438799a",
        "title": "泉州南郭二首  其二",
        "author": "刘克庄",
        "content": "海贾归来富不赀，以身殉货绝堪悲。\n似闻近日鸡林相，祇博黄金不博诗。",
        "dynasty": "宋",
        "collection_info": null
    },
    {
        "uuid": "79de0d6448c1327b72ec52937269af85",
        "title": "同安",
        "author": "刘克庄",
        "content": "城不能高甫及肩，临风搔首一怀贤。\n当时矮屋今存否，曾着文公住四年。",
        "dynasty": "宋",
        "collection_info": null
    },
    {
        "uuid": "2f6d60bdb1aa2051f714007ba3479d0c",
        "title": "龙溪道中",
        "author": "刘克庄",
        "content": "旷土茫茫无主名，朱门惟恐籍分明。\n老农犹记淳熙事，太息文公志未行。",
        "dynasty": "宋",
        "collection_info": null
    },
    {
        "uuid": "545c58a153269cd39edd5bd86e635e8a",
        "title": "木绵铺",
        "author": "刘克庄",
        "content": "庵远人稀行未休，风烟绝不类中州。\n何须更问明朝路，纔出南门极目愁。",
        "dynasty": "宋",
        "collection_info": null
    },
    {
        "uuid": "947ca9229da7d1775eea169eea8dd72b",
        "title": "灵着祠",
        "author": "刘克庄",
        "content": "甘宁关羽至今传，名将为神自古然。\n生不封侯三万户，死犹庙食数千年。",
        "dynasty": "宋",
        "collection_info": null
    },
    {
        "uuid": "2fd3f00d396b90e6d86f0cdaf99d8706",
        "title": "韩祠三首  其一",
        "author": "刘克庄",
        "content": "柳祠韩庙双碑在，孔思周情万古新。\n不信二公俱绝笔，别无诗可送迎神。",
        "dynasty": "宋",
        "collection_info": null
    },
    {
        "uuid": "ad9d334a3c6fe276bf12be82b70ec380",
        "title": "韩祠三首  其二",
        "author": "刘克庄",
        "content": "一宵丑类徙南溟，靡待仙官敕六丁。\n宗闵与绅空并世，可怜不似鳄鱼灵。",
        "dynasty": "宋",
        "collection_info": null
    },
    {
        "uuid": "c0984fac745cced49eef71f3dcde6e94",
        "title": "韩祠三首  其三",
        "author": "刘克庄",
        "content": "莱相竹今供戍卒，武侯柏亦付胡儿。\n南来独有昌黎木，神物千年尚护持。",
        "dynasty": "宋",
        "collection_info": null
    },
    {
        "uuid": "cb0f3b2d8fb12e8509970b24d36b1ad9",
        "title": "留衣庵",
        "author": "刘克庄",
        "content": "老子今年五十三，诸方参了又重参。\n谁能远礼文殊佛，且访颠师海上庵。",
        "dynasty": "宋",
        "collection_info": null
    },
    {
        "uuid": "b3f946b77ef57afd14a8e39d58990de8",
        "title": "潮惠道中",
        "author": "刘克庄",
        "content": "春深绝不见妍华，极目黄茅际白沙。\n几树半天红似染，居人云是木绵花。",
        "dynasty": "宋",
        "collection_info": null
    },
    {
        "uuid": "5c7c441bd7f642213f6b1f57fa9fe9c7",
        "title": "循梅路口四首  其一",
        "author": "刘克庄",
        "content": "赣客纷纷露刃过，断无徼吏敢讥诃。\n身今自是牢盆长，较尔能贤得几何。",
        "dynasty": "宋",
        "collection_info": null
    },
    {
        "uuid": "5e353e336359603109cca711f8371cbe",
        "title": "循梅路口四首  其二",
        "author": "刘克庄",
        "content": "导吏仓忙乞调兵，未应机动遣鸥惊。\n传闻老子单车至，惭愧偷儿让路行。",
        "dynasty": "宋",
        "collection_info": null
    },
    {
        "uuid": "eb01ac0f3764fba6c8118a093034ef6d",
        "title": "循梅路口四首  其三",
        "author": "刘克庄",
        "content": "钞法如弓末愈张，可堪于此更求详。\n祇应新执牙筹者，拾得研桑肘后方。",
        "dynasty": "宋",
        "collection_info": null
    },
    {
        "uuid": "1502f67836e48c39042860dfa2c00ee9",
        "title": "循梅路口四首  其四",
        "author": "刘克庄",
        "content": "三十年来边宿兵，大农无计饱连营。\n元来有箇浮盐策，南渡诸贤未讲明。",
        "dynasty": "宋",
        "collection_info": null
    },
    {
        "uuid": "de85cd02e86033d441c76a97d4628681",
        "title": "白云庵",
        "author": "刘克庄",
        "content": "太行以北海丰南，我与梁公各有惭。\n儿五十余亲八十，可堪来宿白云庵。",
        "dynasty": "宋",
        "collection_info": null
    },
    {
        "uuid": "4a908df6e981d20bba9eb81f84a35c6f",
        "title": "叱驭庵",
        "author": "刘克庄",
        "content": "所立未如温太真，讵宜跬步暂忘亲。\n乃知峻坂驱车者，有愧高堂扇枕人。",
        "dynasty": "宋",
        "collection_info": null
    },
    {
        "uuid": "14e297d4b5be97f7626d360eff65c5be",
        "title": "将至海丰",
        "author": "刘克庄",
        "content": "渔盐旧俗惯恬熙，兵火新民脱乱离。\n石路树阴三十里，今犹髣髴太平时。",
        "dynasty": "宋",
        "collection_info": null
    },
    {
        "uuid": "ef324db56f90da7ab0dccb69ac1804d1",
        "title": "东坡故居二首  其一",
        "author": "刘克庄",
        "content": "嘉佑寺荒谁与葺，合江楼是復疑非。\n已为韩子骑驎去，不见苏仙化鹤归。",
        "dynasty": "宋",
        "collection_info": null
    },
    {
        "uuid": "e181e75e4cb21289ee8d02100dccdacb",
        "title": "东坡故居二首  其二",
        "author": "刘克庄",
        "content": "惠州副使是新差，定武端明落旧阶。\n尽遣秦郎晁子去，只携周易鲁论来。",
        "dynasty": "宋",
        "collection_info": null
    },
    {
        "uuid": "ff62a0c512c745751423f1a8d54e41f1",
        "title": "丰湖三首  其一",
        "author": "刘克庄",
        "content": "岷峨一老古来少，杭颍二湖天下无。\n帝恐先生晚牢落，南迁犹得管丰湖。",
        "dynasty": "宋",
        "collection_info": null
    },
    {
        "uuid": "f39a7873deae94804c903f4cfcc76d42",
        "title": "丰湖三首  其二",
        "author": "刘克庄",
        "content": "小米侍郎生较晚，龙眠居士远难呼。\n不知若箇丹青手，能写微澜玉塔图。",
        "dynasty": "宋",
        "collection_info": null
    },
    {
        "uuid": "0280e11a5e7ee1ae7e71008d55db62a1",
        "title": "丰湖三首  其三",
        "author": "刘克庄",
        "content": "作桥聊结众生缘，不计全家落瘴烟。\n内翰翻身脱犀带，黄门劝妇助金钱。",
        "dynasty": "宋",
        "collection_info": null
    },
    {
        "uuid": "2e551fa92c11bc669222cf21be3cbbe8",
        "title": "罗湖八首  其一",
        "author": "刘克庄",
        "content": "平生不作贾胡留，怪底江边未发舟。\n泷吏不须前白事，更忙定要看罗浮。",
        "dynasty": "宋",
        "collection_info": null
    },
    {
        "uuid": "eec35e837a539cfc430acb8c42f24f25",
        "title": "罗湖八首  其二",
        "author": "刘克庄",
        "content": "中州无地堪投足，垂老携家泛瘴江。\n不爱朱丹画车毂，且贪紫翠入船窗。",
        "dynasty": "宋",
        "collection_info": null
    },
    {
        "uuid": "114ce3fdcc9c32aeaf2c88adbef8ec59",
        "title": "罗湖八首  其三",
        "author": "刘克庄",
        "content": "岁晚南游访稚川，苔封丹竈尚依然。\n不知的在山中否，万一归来说内篇。",
        "dynasty": "宋",
        "collection_info": null
    },
    {
        "uuid": "453f7c1580ef3c983aee000e746f5d57",
        "title": "罗湖八首  其四",
        "author": "刘克庄",
        "content": "颍水箕山未脱然，直须断尽世间缘。\n野人曾被朱轓涴，不作天仙作地仙。",
        "dynasty": "宋",
        "collection_info": null
    },
    {
        "uuid": "abae13d50a695dbe012b03b69ecbcae2",
        "title": "罗湖八首  其五",
        "author": "刘克庄",
        "content": "异境微茫在半霄，僊人垂手下相招。\n老来尚有君亲念，未敢相陪过铁桥。",
        "dynasty": "宋",
        "collection_info": null
    },
    {
        "uuid": "fee055901a36363b21ce240f3b51a2b7",
        "title": "罗湖八首  其六",
        "author": "刘克庄",
        "content": "衡岳仙都迹已陈，云台玉局敕犹新。\n暮年拟乞冲虚观，长向山中祝圣人。",
        "dynasty": "宋",
        "collection_info": null
    },
    {
        "uuid": "cb275413335f0c6ef068e40f98f2c2e8",
        "title": "罗湖八首  其七",
        "author": "刘克庄",
        "content": "浪迹人间状似颠，草书壁上笔如椽。\n吾评二士皆奇怪，未是真僊亦鬼仙。",
        "dynasty": "宋",
        "collection_info": null
    },
    {
        "uuid": "87aa7adb0a3f214ed6c529deefa75f81",
        "title": "罗湖八首  其八",
        "author": "刘克庄",
        "content": "五更海底涌金轮，咫尺蓬莱不远人。\n欲和苏诗临绝顶，可怜汉节尚随身。",
        "dynasty": "宋",
        "collection_info": null
    },
    {
        "uuid": "543bf9cfec192173add1d28f5846aa51",
        "title": "扶胥三首  其一",
        "author": "刘克庄",
        "content": "一阵东风扫曀霾，天容海色豁然开。\n何须更网珊瑚树，祇读韩碑也合来。",
        "dynasty": "宋",
        "collection_info": null
    },
    {
        "uuid": "59956e0cc291bf60c0968a3e3899c125",
        "title": "扶胥三首  其二",
        "author": "刘克庄",
        "content": "旸谷扶桑指顾间，冯夷得得报平安。\n为言博望乘槎至，莫作师襄击磬看。",
        "dynasty": "宋",
        "collection_info": null
    },
    {
        "uuid": "a23803c470658b387e23f1e021aaa6a8",
        "title": "扶胥三首  其三",
        "author": "刘克庄",
        "content": "前祭京师奉祝词，尊严不比百神祠。\n台家今岁筹边急，黄帕封香已过时。",
        "dynasty": "宋",
        "collection_info": null
    },
    {
        "uuid": "9bcb2052f4d8a52179f503c1dd9b7c93",
        "title": "兼舶一首",
        "author": "刘克庄",
        "content": "鬻筴飞刍瘴海濒，扇遮不断庾公尘。\n而今更遣兼琛节，羞写冰衔寄故人。",
        "dynasty": "宋",
        "collection_info": null
    },
    {
        "uuid": "ad165d7570ddc18865f7009aa90b6f37",
        "title": "兼诸司二首  其一",
        "author": "刘克庄",
        "content": "白头忽有印纍纍，符牒如山退食迟。\n但见旋添庭下事，不知顿减集中诗。",
        "dynasty": "宋",
        "collection_info": null
    },
    {
        "uuid": "c3c023f8788038183958188f287dee4e",
        "title": "兼诸司二首  其二",
        "author": "刘克庄",
        "content": "只是从前疎拙身，而今结驷昔悬鹑。\n伯鸾老去无遗恨，独忆同操井臼人。",
        "dynasty": "宋",
        "collection_info": null
    },
    {
        "uuid": "9ebd4914f19e70d51a2e3388ea3e03c6",
        "title": "唐子西故居二首  其一",
        "author": "刘克庄",
        "content": "一州两迁客，无地顿奇材。\n方送端明去，还迎博士来。",
        "dynasty": "宋",
        "collection_info": null
    },
    {
        "uuid": "cca94e9fa5b2cb3f9c206619d178dd04",
        "title": "唐子西故居二首  其二",
        "author": "刘克庄",
        "content": "无尽颇纵横，晚方攻蔡京。\n犹称贤宰相，应为客先生。",
        "dynasty": "宋",
        "collection_info": null
    },
    {
        "uuid": "9bfbe5c6087cb77850a6e2a2f249aba6",
        "title": "风旛堂二首  其一",
        "author": "刘克庄",
        "content": "告子早不动，先师四十余。\n乃知卢行者，暗合秀才书。",
        "dynasty": "宋",
        "collection_info": null
    },
    {
        "uuid": "60686f88c40d8055ed91bd3ba9a5141b",
        "title": "风旛堂二首  其二",
        "author": "刘克庄",
        "content": "夜夜各趺坐，朝朝同打斋。\n不知那箇子，曾梦祖师来。",
        "dynasty": "宋",
        "collection_info": null
    },
    {
        "uuid": "b44a92bd637edf6e264e2901a79e26ce",
        "title": "羊城使者庙",
        "author": "刘克庄",
        "content": "山川殊壮丽，井邑亦繁雄。\n独有羊城庙，萧然瓦砾中。",
        "dynasty": "宋",
        "collection_info": null
    },
    {
        "uuid": "0ece58bab87908118e63f5f54d738306",
        "title": "江南五首  其一",
        "author": "刘克庄",
        "content": "已报行营入，犹夸僣垒坚。\n何曾陵谷变，但见市朝迁。",
        "dynasty": "宋",
        "collection_info": null
    },
    {
        "uuid": "acd0d156d1d0c7cf1a02acf797e7f5f8",
        "title": "江南五首  其二",
        "author": "刘克庄",
        "content": "鋹也騃孺子，并蛙徒自尊。\n如何南武帝，面缚向夷门。",
        "dynasty": "宋",
        "collection_info": null
    },
    {
        "uuid": "accbaea0da629bc2ae3d1ce5e399187c",
        "title": "江南五首  其三",
        "author": "刘克庄",
        "content": "具舰逃安往，焚巢溃不支。\n区区一州力，不足辱王师。",
        "dynasty": "宋",
        "collection_info": null
    },
    {
        "uuid": "62bc6e5472a038936bf4e66eda81fe6b",
        "title": "江南五首  其四",
        "author": "刘克庄",
        "content": "宣劝犹疑鸩，龙颜笑引觞。\n络鞍奉明主，执梃长降王。",
        "dynasty": "宋",
        "collection_info": null
    },
    {
        "uuid": "2256018960839c655cf72c629c86fbe8",
        "title": "江南五首  其五",
        "author": "刘克庄",
        "content": "身是假皇帝，国由内太师。\n僞朝旧宫殿，历历有遗基。",
        "dynasty": "宋",
        "collection_info": null
    },
    {
        "uuid": "9a80cb77d255a428b22a1e8c2191557a",
        "title": "即事十首  其一",
        "author": "刘克庄",
        "content": "香火万家市，烟花二月时。\n居人空巷出，去赛海神祠。",
        "dynasty": "宋",
        "collection_info": null
    },
    {
        "uuid": "7d6159da2c43f9b7c845920ab4a142f3",
        "title": "即事十首  其二",
        "author": "刘克庄",
        "content": "东庙小儿队，南风大贾舟。\n不知今广市，何似古杨州。",
        "dynasty": "宋",
        "collection_info": null
    },
    {
        "uuid": "8600cb92b9529d0efaa0b6b6293be458",
        "title": "即事十首  其三",
        "author": "刘克庄",
        "content": "俗情重蒲饮，故事按舟师。\n莫倚无山越，闲将作水嬉。",
        "dynasty": "宋",
        "collection_info": null
    },
    {
        "uuid": "95ceea9f1bc9c5ca937de9a490d88e54",
        "title": "即事十首  其四",
        "author": "刘克庄",
        "content": "占断百花白，摘来三伏凉。\n着身素馨国，荀令未为香。",
        "dynasty": "宋",
        "collection_info": null
    },
    {
        "uuid": "12b39618691b92f0d3fce3323eaf922c",
        "title": "即事十首  其五",
        "author": "刘克庄",
        "content": "瓜果跽拳祝，㬋罗扑卖声。\n粤人重巧夕，灯火到天明。",
        "dynasty": "宋",
        "collection_info": null
    },
    {
        "uuid": "764a5969bd8e097b33aa854a4e9ddc78",
        "title": "即事十首  其六",
        "author": "刘克庄",
        "content": "名荔绝甘冷，与莆争长雄。\n不逢蔡公谱，埋没瘴烟中。",
        "dynasty": "宋",
        "collection_info": null
    },
    {
        "uuid": "2acf079413b193115d4ded40b90690f1",
        "title": "即事十首  其七",
        "author": "刘克庄",
        "content": "吾生分裂后，不到旧京游。\n空作樊楼梦，安知在越楼。",
        "dynasty": "宋",
        "collection_info": null
    },
    {
        "uuid": "9df0c4c7fd90cac11d4fb1f2ed8feb85",
        "title": "即事十首  其八",
        "author": "刘克庄",
        "content": "突薪初不戒，绠缶始言功。\n累甓为墙壁，前人智未工。",
        "dynasty": "宋",
        "collection_info": null
    },
    {
        "uuid": "bdda5a4fb8cd7797e1027b0578acdb2a",
        "title": "即事十首  其九",
        "author": "刘克庄",
        "content": "復关无雅操，涉洧有遗音。\n未可绳三尺，槟榔当委禽。",
        "dynasty": "宋",
        "collection_info": null
    },
    {
        "uuid": "73eaca1b6036486dfc750200bd8ed6ff",
        "title": "即事十首  其一○",
        "author": "刘克庄",
        "content": "沐髮眠常晏，濡唇饮不多。\n谁云五瘴毒，常备四时和。",
        "dynasty": "宋",
        "collection_info": null
    },
    {
        "uuid": "fc3219a5c90741e841e2f6387077b8ee",
        "title": "药洲四首  其一",
        "author": "刘克庄",
        "content": "非有干时策，聊为避地图。\n昔人补勾漏，老子管仙湖。",
        "dynasty": "宋",
        "collection_info": null
    },
    {
        "uuid": "ad5df520708a062ee4b24a8e9d8735d1",
        "title": "药洲四首  其二",
        "author": "刘克庄",
        "content": "役民如犬马，国破作降俘。\n往往湖中石，宣和艮岳无。",
        "dynasty": "宋",
        "collection_info": null
    },
    {
        "uuid": "456011f2618be8e8796c4e8aac5e69df",
        "title": "药洲四首  其三",
        "author": "刘克庄",
        "content": "怪怪奇奇石，谁能辨丑妍。\n莫教赞皇见，定辇入平泉。",
        "dynasty": "宋",
        "collection_info": null
    },
    {
        "uuid": "40c3d07f08309cfcc08a802e333340b4",
        "title": "药洲四首  其四",
        "author": "刘克庄",
        "content": "观寺临湖上，亭台出柳间。\n都忘来五岭，将谓在孤山。",
        "dynasty": "宋",
        "collection_info": null
    },
    {
        "uuid": "96046e7e44596e9155321d5d99823393",
        "title": "登城五首  其一",
        "author": "刘克庄",
        "content": "尉佗故秦吏，堪执酇侯鞭。\n箕踞问使者，吾方帝孰贤。",
        "dynasty": "宋",
        "collection_info": null
    },
    {
        "uuid": "da8594c39dc8d19ca02a999bad7221e2",
        "title": "登城五首  其二",
        "author": "刘克庄",
        "content": "已作南夷长，那为北面臣。\n未忘真定冢，毕竟是华人。",
        "dynasty": "宋",
        "collection_info": null
    },
    {
        "uuid": "9e1e41d45f37b73f9aad836dff0c06ff",
        "title": "登城五首  其三",
        "author": "刘克庄",
        "content": "汉人称劲粤，累世不加兵。\n狂卒纔三百，如何便缒城。",
        "dynasty": "宋",
        "collection_info": null
    },
    {
        "uuid": "9d7324524460465f76c2f7a86a95c77f",
        "title": "登城五首  其四",
        "author": "刘克庄",
        "content": "漫费人蒸土，常如物溃堤。\n傍疑为息壤，下恐有蟠泥。",
        "dynasty": "宋",
        "collection_info": null
    },
    {
        "uuid": "4fba780eb559c8cdd9c5df6bbe072a4e",
        "title": "登城五首  其五",
        "author": "刘克庄",
        "content": "郭外皆鲸浸，区中等螘窠。\n若无西鴈翅，客子奈愁何。",
        "dynasty": "宋",
        "collection_info": null
    },
    {
        "uuid": "60b4a4730e8edba052758cb69763e63f",
        "title": "城南",
        "author": "刘克庄",
        "content": "濒江多海物，比屋尽闽人。\n四野方多垒，三间欲卜邻。",
        "dynasty": "宋",
        "collection_info": null
    },
    {
        "uuid": "5a2455d94c7e17a101196017cd113281",
        "title": "题萧令山则文编二首  其一",
        "author": "刘克庄",
        "content": "茧纸银鈎写一通，殷勤投赠愧空空。\n辙环晚乃交吾子，稛载天将富此翁。\n着论未容符独步，操琴欲与愈争雄。\n儿童错认眉间喜，疑有珠犀满箧中。",
        "dynasty": "宋",
        "collection_info": null
    },
    {
        "uuid": "2b099126de8226b80dc74e9f2a6c33e5",
        "title": "题萧令山则文编二首  其二",
        "author": "刘克庄",
        "content": "咄咄人皆怪老夫，奈何此客去难呼。\n招温处士为罗否，待穆先生设醴无。\n我有青刍堪秣马，君言白髮久占乌。\n人生蝉冕腰金印，未抵斑衣膝下娱。",
        "dynasty": "宋",
        "collection_info": null
    },
    {
        "uuid": "8b42fb275587a196545ddd625a0da0a2",
        "title": "题唐察院诗卷二首  其一",
        "author": "刘克庄",
        "content": "细读公诗屡绝编，心知妙处口难传。\n言言箴儆堪垂世，历历行藏自谱年。\n但觉朱絃余倡嘆，不烦玉斧更雕镌。\n小儒可是通身胆，拟为坡仙注大全。",
        "dynasty": "宋",
        "collection_info": null
    },
    {
        "uuid": "27633c94b74942de5fcaca1eb69363ac",
        "title": "题唐察院诗卷二首  其二",
        "author": "刘克庄",
        "content": "不见林夫与子方，坦翁健笔亦堂堂。\n孝诚亲有终身慕，忠爱君无一饭忘。\n铭座六章韦作佩，入台五字铁为肠。\n未应径欲投吟社，谏草长留御榻傍。",
        "dynasty": "宋",
        "collection_info": null
    },
    {
        "uuid": "6a573e093b04becd68092e76b4b63387",
        "title": "次黄殿讲鸣佩亭",
        "author": "刘克庄",
        "content": "谁引扶胥水入城，循除终日爱琮琤。\n天风何许佩环响，秋色自然竽籁声。\n尽洗珠犀宁受涴，少留琴鹤未须行。\n它年父老传都漕，名与濂翁一样清。",
        "dynasty": "宋",
        "collection_info": null
    },
    {
        "uuid": "6250ffd6acc34226ca7e5b6a9a057125",
        "title": "广州劝驾一首",
        "author": "刘克庄",
        "content": "番禺文物于今盛，闽浙彬彬未足夸。\n丞相宅曾住南郭，鼎魁坊止在东家。\n好陈董子三篇策，莫看唐人一日花。\n珍重诏书相勉意，士先器识后词华。",
        "dynasty": "宋",
        "collection_info": null
    },
    {
        "uuid": "bf744df4eaacdfe4edd79a4722a53617",
        "title": "广州都试",
        "author": "刘克庄",
        "content": "自昔番禺统府雄，君恩暂许领元戎。\n不羞短髮垂肩白，且爱前旌照眼红。\n笔久不灵妨草檄，臂新无力怯开弓。\n即今超距多枭俊，安用辎车载此翁。",
        "dynasty": "宋",
        "collection_info": null
    },
    {
        "uuid": "5f26fc6d792e2a663c09c1c4250bb494",
        "title": "灯夕二首呈刘帅  其一",
        "author": "刘克庄",
        "content": "士女如云服珥鲜，暂陪猎较亦欣然。\n清于坡老游杭市，俭似乖崖在剑川。\n使指何功烦卜夜，遨头此念可通天。\n粤人拥道千层看，不见狨鞍三十年。",
        "dynasty": "宋",
        "collection_info": null
    },
    {
        "uuid": "fd5585c6f2bfbb95b22017f0fe07285e",
        "title": "灯夕二首呈刘帅  其二",
        "author": "刘克庄",
        "content": "陌上游人趁筦絃，岂知君相尚筹边。\n细听野老交谈处，犹记兵端未动前。\n草市收灯如许早，端门瞻跸定何年。\n书生晚抱忧时志，归画残灰理旧编。",
        "dynasty": "宋",
        "collection_info": null
    },
    {
        "uuid": "2e2ac8e9f6477a03058fbe79226a9f6f",
        "title": "次韵二首併呈仓使  其一",
        "author": "刘克庄",
        "content": "晚雾徐收月色鲜，承平物态尚依然。\n断无飓母起吹海，应有蚌胎还媚川。\n远俗熙恬犹乐土，孤臣流落谩忧天。\n夜归听得舆人语，且愿新年胜旧年。",
        "dynasty": "宋",
        "collection_info": null
    },
    {
        "uuid": "8aff20d0b63846a83d8ce53743896a68",
        "title": "次韵二首併呈仓使  其二",
        "author": "刘克庄",
        "content": "归念常如危柱絃，春来梦绕白云边。\n不知新雪添头上，但见繁星满目前。\n即事有诗聊记节，捄时无策但祈年。\n二公语妙堪传远，严杜何因可共编。",
        "dynasty": "宋",
        "collection_info": null
    },
    {
        "uuid": "806216792be7ae8862c14655004a692b",
        "title": "余哭蟾子潮士钟大鸣有诗相宽次韵  其一",
        "author": "刘克庄",
        "content": "愁眉暂展頼君诗，欲以先知觉后知。\n历引竺干宽此老，未甘嬴博窆吾儿。\n寄阿兰若俄经昔，祔短松冈会有期。\n欲访巫咸何处在，忧来自向理中推。",
        "dynasty": "宋",
        "collection_info": null
    },
    {
        "uuid": "ca3df2a12c38af5432438c7fd56e773e",
        "title": "余哭蟾子潮士钟大鸣有诗相宽次韵  其二",
        "author": "刘克庄",
        "content": "彭聃俱未离乎死，况汝孩提未有知。\n自昔丈夫怜少子，即今王母惜孙儿。\n探环尚记曾游处，建鼓应无再见期。\n三纪七挥儿女泪，孰尸寿夭莽难推。",
        "dynasty": "宋",
        "collection_info": null
    },
    {
        "uuid": "c7573f64d9b613bf8067173186d7e789",
        "title": "蒲涧寺",
        "author": "刘克庄",
        "content": "齐人陈迹此流传，班史苏诗岂必然。\n故老皆言家即寺，痴儿误入海求僊。\n莫将刘项分羹鼎，来涴巢由洗耳泉。\n欲采菖蒲无觅处，且随箫鼓乐新年。",
        "dynasty": "宋",
        "collection_info": null
    },
    {
        "uuid": "1a2984cea45dad77d6a2ee6fda4cb677",
        "title": "越台",
        "author": "刘克庄",
        "content": "南帝当年此筑台，称雄亦岂偶然哉。\n谩通异国求阳燧，不道偷儿饮漆杯。\n能使越人存旧迹，始知秦吏有奇才。\n祇今黄屋归何处，但见牛羊夕下来。",
        "dynasty": "宋",
        "collection_info": null
    },
    {
        "uuid": "d1454429827a354af864271c55dfe7e2",
        "title": "次韵刘帅出郊一首",
        "author": "刘克庄",
        "content": "竞逐朱轓载酒行，熙熙物态与人情。\n浴沂我欲寻儒服，涉洧公方厌郑声。\n试问冶容遨夜市，何如赤脚馌春耕。\n故山瓜圃应无恙，老去深知愧邵平。",
        "dynasty": "宋",
        "collection_info": null
    },
    {
        "uuid": "010fad949e9d72c271b50a1f59bca941",
        "title": "次韵李仓春游一首",
        "author": "刘克庄",
        "content": "秧马从今渐可行，林鸠未好便呼晴。\n敢云使者乘轺传，聊为君王式耦耕。\n有一日留忧职旷，无三宿恋觉身轻。\n此生不復持高论，愿友台佟与尚平。",
        "dynasty": "宋",
        "collection_info": null
    },
    {
        "uuid": "d669ec65c6a46fe93e3b4bd556198215",
        "title": "挽崔丞相三首  其一",
        "author": "刘克庄",
        "content": "先帝谋元帅，烦公护蜀淮。\n军皆歌范老，民各像乖崖。\n北顾犹关虑，西归已卷怀。\n早令扶日月，宁不扫氛霾。",
        "dynasty": "宋",
        "collection_info": null
    },
    {
        "uuid": "0b364bad65a75c7a4b29ae4dbecb6559",
        "title": "挽崔丞相三首  其二",
        "author": "刘克庄",
        "content": "麻卷扬庭久，蒲轮就道迟。\n虚传杨绾用，不奈蔡谟辞。\n祝柱从渠诮，摧梁得许悲。\n流传千载下，犹足励清规。",
        "dynasty": "宋",
        "collection_info": null
    },
    {
        "uuid": "f7c8c57d97c5be33dcfa8a18831bbdb7",
        "title": "挽崔丞相三首  其三",
        "author": "刘克庄",
        "content": "昔侍琼花宴，回头二纪余。\n嵇康作书懒，魏勃扫门疎。\n尚意开黄阁，安知尾素车。\n萧然旋马第，人指相君居。",
        "dynasty": "宋",
        "collection_info": null
    },
    {
        "uuid": "cb718dd9f0a88976fc8a5b48087a0e14",
        "title": "陆贾二首  其一",
        "author": "刘克庄",
        "content": "田横死士今亡矣，陈豨从车安在哉。\n独有尉佗尚黄屋，故应两费陆生来。",
        "dynasty": "宋",
        "collection_info": null
    },
    {
        "uuid": "000bd409504e0c53cb070be6aa701c6c",
        "title": "陆贾二首  其二",
        "author": "刘克庄",
        "content": "郦烹未久蒯几烹，陆子优游享令名。\n南帝称臣橐金返，更推余智教陈平。",
        "dynasty": "宋",
        "collection_info": null
    },
    {
        "uuid": "482bceb90a024110d3212eb415bc540e",
        "title": "浴日亭一首",
        "author": "刘克庄",
        "content": "归客飘然一叶身，尚能飞屐陟嶙峋。\n危亭下瞰嵎夷宅，积水上通河汉津。\n叱驭为臣前有志，乘桴从我更无人。\n暮年笔力全衰退，甘与韩苏作后尘。",
        "dynasty": "宋",
        "collection_info": null
    },
    {
        "uuid": "94d19e0c331dd6a51f1decf6f31a1a43",
        "title": "又追和坡韵一首",
        "author": "刘克庄",
        "content": "亭傍乔木拂云天，亭下高桅泊晚湾。\n白是张骞曾泛水，青疑徐福所求山。\n羊城隔雾愁回首，鲸浸收风喜见颜。\n却笑金乌并玉兔，辛勤出没雪涛间。",
        "dynasty": "宋",
        "collection_info": null
    },
    {
        "uuid": "60ddc337f684dffb4169f1c53ab9b5a8",
        "title": "白鹤故居",
        "author": "刘克庄",
        "content": "天稔中原祸，朝分党部争。\n当年谁宰相，此地着先生。\n故国难归去，新巢甫落成。\n如何鲸浸外，更遣打包行。",
        "dynasty": "宋",
        "collection_info": null
    },
    {
        "uuid": "4a6900a4045af91979971302c2673626",
        "title": "唐博士祠",
        "author": "刘克庄",
        "content": "博士位尤卑，投名入党碑。\n今观名世作，多在谪官时。\n太史沅湘笔，仪曹永柳诗。\n新祠绵蕞尔，未尽復遗基。",
        "dynasty": "宋",
        "collection_info": null
    },
    {
        "uuid": "7ebeb12cbc20290b0a3f5d87f2238d52",
        "title": "六如亭",
        "author": "刘克庄",
        "content": "吴儿解记真娘墓，杭俗犹存苏小坟。\n谁与惠州耆旧说，可无抔土覆朝云。",
        "dynasty": "宋",
        "collection_info": null
    },
    {
        "uuid": "002eeb01e402d7b547609762009b1fac",
        "title": "再题六如亭",
        "author": "刘克庄",
        "content": "昔人喜说坠楼姬，前辈尤高断臂妃。\n肯伴主君来过岭，不妨扶起六如碑。",
        "dynasty": "宋",
        "collection_info": null
    },
    {
        "uuid": "68f6de66d2df01de636ebc31039fbc17",
        "title": "十五里沙",
        "author": "刘克庄",
        "content": "只见如山白浪飞，更堪动地黑风吹。\n渺茫直际九州外，汹涌常如八月时。\n河伯岂能穷海若，灵胥仅可吓吴儿。\n惜无散髮骑鲸友，共了南游一段奇。",
        "dynasty": "宋",
        "collection_info": null
    },
    {
        "uuid": "c3d977191b34c2961c0904780c307324",
        "title": "道中读孚若题壁有感用其韵",
        "author": "刘克庄",
        "content": "淮雪江风裂面寒，往来万里一征鞍。\n三千客谩曾弹铗，十九人谁肯捧盘。\n自古英才多顿挫，只今世运尚艰难。\n空余败壁龙蛇字，黄鹄高飞不復还。",
        "dynasty": "宋",
        "collection_info": null
    },
    {
        "uuid": "f62092178f9bb26dafdd39c80425d986",
        "title": "送项使君季约二首  其一",
        "author": "刘克庄",
        "content": "世有凝香乐，君侯总未知。\n清斋灯火夕，闭閤荔支时。\n郡小留难住，民愚去始思。\n两年案头笔，一字不容私。",
        "dynasty": "宋",
        "collection_info": null
    },
    {
        "uuid": "e2c015f4800daeb8e28a5f37ebf815ee",
        "title": "送项使君季约二首  其二",
        "author": "刘克庄",
        "content": "但见两眉颦，何曾一馔珍。\n节如僧更苦，家比郡尤贫。\n琴鹤均为赘，莼鲈颇切身。\n荡山有来鴈，莫惜寄声频。",
        "dynasty": "宋",
        "collection_info": null
    },
    {
        "uuid": "1fa448ac7b51fb2344a6ae93be42ce40",
        "title": "送王梅州二首  其一",
        "author": "刘克庄",
        "content": "州境与潮邻，徐行止浃旬。\n瘴乡均一气，盐子亦吾民。\n日晏烟岚敛，兵余户口贫。\n定将田里事，闭閤细条陈。",
        "dynasty": "宋",
        "collection_info": null
    },
    {
        "uuid": "44bc90283ac304bda6afc61093a6c319",
        "title": "送王梅州二首  其二",
        "author": "刘克庄",
        "content": "祸始自三枪，菑犹被一方。\n帝将安渤海，君肯薄淮阳。\n老手何忧斲，新眉尚费粧。\n汉庭褒郡最，蚤晚入为郎。",
        "dynasty": "宋",
        "collection_info": null
    },
    {
        "uuid": "019b114642501f428c124477d2fbb73d",
        "title": "癸卯上元即席次杨使君韵二首  其一",
        "author": "刘克庄",
        "content": "初阳收久雨，淳佑第三春。\n聊与众行乐，稍欣农食新。\n俱蒙青帝力，莫问紫姑神。\n座上遨头作，流传遍郡人。",
        "dynasty": "宋",
        "collection_info": null
    },
    {
        "uuid": "ae6517e10b9e7b09e72e7e3d1203fe2a",
        "title": "癸卯上元即席次杨使君韵二首  其二",
        "author": "刘克庄",
        "content": "纵观姑游目，殷忧欲碎心。\n马嘶淮祲恶，鹃叫蜀冤深。\n玉座方停箸，椒涂亦脱簪。\n好为谏臣论，莫作醉翁吟。",
        "dynasty": "宋",
        "collection_info": null
    },
    {
        "uuid": "15843f8f8ac0a03e04200f4e74b54ba6",
        "title": "辛卯春日",
        "author": "刘克庄",
        "content": "甫报弓旌召，俄闻弹射攻。\n匹如饮甘露，又似斩春风。\n云梦吞伊辈，须弥纳箇中。\n故山多芧栗，不必问狙公。",
        "dynasty": "宋",
        "collection_info": null
    },
    {
        "uuid": "e37782199b65ad2cd540dc91ff6c9c2e",
        "title": "挽林焕章二首  其一",
        "author": "刘克庄",
        "content": "昔在端平际，临朝想老成。\n但闻辕固召，不见伏生行。\n霜柏无寒暑，朝华有悴荣。\n由来天所靳，上寿与高名。",
        "dynasty": "宋",
        "collection_info": null
    },
    {
        "uuid": "f7ffbfbec4023f942d163dcae670f1cd",
        "title": "挽林焕章二首  其二",
        "author": "刘克庄",
        "content": "束帛征诸老，深衣立一儒。\n乡人偕猎较，童子共风雩。\n屑屑羞来往，兢兢迨举扶。\n自惭衰竭久，书墓觉词芜。",
        "dynasty": "宋",
        "collection_info": null
    },
    {
        "uuid": "f46875362d2a74280886d15f08eaf6ec",
        "title": "送赵阜主簿",
        "author": "刘克庄",
        "content": "罢税无兼局，萧然古廨寒。\n士称为善类，民说是清官。\n力薄难推毂，身轻易起单。\n竹林逢大阮，试为问平安。",
        "dynasty": "宋",
        "collection_info": null
    },
    {
        "uuid": "4606f08f293282bed38801a69547973d",
        "title": "挽游勉之侍郎二首  其一",
        "author": "刘克庄",
        "content": "不假横金贵，居然比玉温。\n诸公从上雍，一老立东门。\n伯氏推难弟，先师有嫡孙。\n耆英凋落尽，旧事向谁论。",
        "dynasty": "宋",
        "collection_info": null
    },
    {
        "uuid": "1f5ecc63b32d940c612e766d120a6a7a",
        "title": "挽游勉之侍郎二首  其二",
        "author": "刘克庄",
        "content": "昔在高阳里，曾登夫子堂。\n武城愧言偃，畏垒化庚桑。\n病臂书全阙，惊心鑑忽亡。\n平生刍一束，道远不能将。",
        "dynasty": "宋",
        "collection_info": null
    },
    {
        "uuid": "ee1c8ec9cc9468ffea3bf7e1718d95a6",
        "title": "挽唐伯玉常卿二首  其一",
        "author": "刘克庄",
        "content": "身自无安处，昇州更广州。\n逐教子方去，死到了翁休。\n凤至虞廷喜，麟亡鲁野愁。\n忧时兼悼友，白却九分头。",
        "dynasty": "宋",
        "collection_info": null
    },
    {
        "uuid": "93d4a4bde0833f1cbb093cd0cbf5f221",
        "title": "挽唐伯玉常卿二首  其二",
        "author": "刘克庄",
        "content": "久欲携莼鲫，呻吟去未能。\n甫封陶母墓，俄吊董生陵。\n言立何曾死，骚招更不譍。\n那须论宿草，身尽泪方冰。",
        "dynasty": "宋",
        "collection_info": null
    },
    {
        "uuid": "06a031769017d02830f081b3e829d7fa",
        "title": "送居厚弟堂禀二首  其一",
        "author": "刘克庄",
        "content": "俱被光华遣，同归寂寞滨。\n吾灾因抱椠，子咎在埋轮。\n记忆烦明主，招徕到远臣。\n要须留晚节，它日白先人。",
        "dynasty": "宋",
        "collection_info": null
    },
    {
        "uuid": "67311d36b9d1d1f36a8184625f360c9e",
        "title": "送居厚弟堂禀二首  其二",
        "author": "刘克庄",
        "content": "怕与亲朋别，那堪送子行。\n天威难俟驾，秋暑勿贪程。\n若见知名士，为言不慧兄。\n孤危托君相，耕钓毕残生。",
        "dynasty": "宋",
        "collection_info": null
    },
    {
        "uuid": "32cc02c632546653018e5c542df0f7e4",
        "title": "居厚不果行次韵二首  其一",
        "author": "刘克庄",
        "content": "物色来林下，安排起海滨。\n居然蒙锦穽，幸未驾蒲轮。\n非我瑕疵女，云谁毁誉臣。\n只愁从此去，未易致虞人。",
        "dynasty": "宋",
        "collection_info": null
    },
    {
        "uuid": "da1cb1f10988508a3e47526514c50596",
        "title": "居厚不果行次韵二首  其二",
        "author": "刘克庄",
        "content": "祖帐方涓吉，公车已尼行。\n若非露消息，未免迫期程。\n水菽姑娱母，茅柴且酌兄。\n未应天禄阁，便欠一更生。",
        "dynasty": "宋",
        "collection_info": null
    },
    {
        "uuid": "1d19d710a20223231d52a29d90d157b6",
        "title": "闻居厚得祠復次韵二首  其一",
        "author": "刘克庄",
        "content": "诸贤谈稷下，孤士卧漳滨。\n母亦为投杼，儿宜勿斲轮。\n无书留逐客，有些吊纍臣。\n一室纔容榻，奚烦问疾人。",
        "dynasty": "宋",
        "collection_info": null
    },
    {
        "uuid": "6ba9cc7a4c9e17c2598c2b05cfcac214",
        "title": "闻居厚得祠復次韵二首  其二",
        "author": "刘克庄",
        "content": "稍欣公议白，又报啧言行。\n上漫招东马，人方毁李程。\n迎来新观主，伴取老师兄。\n汉士方云合，何须鲁两生。",
        "dynasty": "宋",
        "collection_info": null
    },
    {
        "uuid": "6e410999b2832b5bd460f8b471665cde",
        "title": "赠蜀士卢石受二首  其一",
        "author": "刘克庄",
        "content": "蜀郡卢夫子，沉冥不偶时。\n幽深病梨赋，奇怪磔蟇诗。\n古有严并李，今无旷与夔。\n何当短檠下，历历叩羣疑。",
        "dynasty": "宋",
        "collection_info": null
    },
    {
        "uuid": "583e6dcacd935a653241828cae9f6b15",
        "title": "赠蜀士卢石受二首  其二",
        "author": "刘克庄",
        "content": "井络缠兵惨，瞿塘下棹轻。\n命宁一钱直，腹载五车行。\n姑览无诸迹，休听望帝声。\n世无韩十八，谁识玉川生。",
        "dynasty": "宋",
        "collection_info": null
    },
    {
        "uuid": "8afdaa998516f854c9f7ca9a3bb20660",
        "title": "送陈霆之官连州",
        "author": "刘克庄",
        "content": "郡接湖南境，孤城若箇边。\n茆寮愁问宿，峡石善惊船。\n官小无迎吏，诗工有续编。\n古人高妙处，不过览山川。",
        "dynasty": "宋",
        "collection_info": null
    },
    {
        "uuid": "ece60272e77eda79902a2b0001b0afd6",
        "title": "挽林承奉",
        "author": "刘克庄",
        "content": "性与聃书合，平生宝俭慈。\n鹿门妻采药，蟾窟子攀枝。\n君可先贤传，吾惭幼妇碑。\n衰年窘才思，呵冻课哀诗。",
        "dynasty": "宋",
        "collection_info": null
    },
    {
        "uuid": "8037a7f10ba777ceb0792f01e1a6f2a2",
        "title": "挽姚漕贵叔",
        "author": "刘克庄",
        "content": "昔建经离乱，烦公出拊循。\n鲁宫恢故宇，蔡卒即吾人。\n薏苡何伤我，甘棠尚在民。\n悲哉元日召，当宁记名臣。",
        "dynasty": "宋",
        "collection_info": null
    },
    {
        "uuid": "e0b88fd08bbbbda7f60d673b26a660ac",
        "title": "挽开国陈寺丞二首  其一",
        "author": "刘克庄",
        "content": "昨御祥琴后，多传吉语通。\n虚令占列宿，不料奏悲风。\n华表孙从祖，生刍壻吊翁。\n九原一无憾，全璧见先公。",
        "dynasty": "宋",
        "collection_info": null
    },
    {
        "uuid": "25ccf04b7fd14e093c949c4e3d654120",
        "title": "挽开国陈寺丞二首  其二",
        "author": "刘克庄",
        "content": "伯也不可作，叔兮犹典刑。\n公车玉堂荐，书室鹤山铭。\n久上通侯印，新营太祝厅。\n衰年亲旧少，吟罢涕先零。",
        "dynasty": "宋",
        "collection_info": null
    },
    {
        "uuid": "1040516af9c00329391c485756bc94f4",
        "title": "挽王居之寺丞二首  其一",
        "author": "刘克庄",
        "content": "元老登庸晚，同年召用初。\n惜哉武公耄，甚矣董生迂。\n汾曲庐旋返，平津閤寖疎。\n空令双鬓白，犹待两轮朱。",
        "dynasty": "宋",
        "collection_info": null
    },
    {
        "uuid": "0ba1ead648cd96c93fb6db11b05e37ab",
        "title": "挽王居之寺丞二首  其二",
        "author": "刘克庄",
        "content": "忆昔陪真率，华居甫落成。\n坐宾来堕帻，侍女出弹筝。\n无復吴趋曲，空余楚些声。\n九泉见忠简，应问老门生。",
        "dynasty": "宋",
        "collection_info": null
    },
    {
        "uuid": "c9b0b056ebdcc104dec5cacd14a4685a",
        "title": "挽方𥳞贡士",
        "author": "刘克庄",
        "content": "秋赋曾宾送，春卿偶脱遗。\n离羣嗟老境，同队记儿时。\n终制从家礼，高怀见墓碑。\n亦如陶处士，自作诔兼诗。",
        "dynasty": "宋",
        "collection_info": null
    },
    {
        "uuid": "798ca3d9d261d72608475d8bbe654907",
        "title": "题永嘉黄仲炎文卷二首  其一",
        "author": "刘克庄",
        "content": "书坊黄册诱儿童，朝取封侯夕拜公。\n贾董奇材无地立，欧苏精鉴与人同。\n安知李廌麾门外，不觉刘几入彀中。\n蚤晚君王求极谏，莫教豪杰泣途穷。",
        "dynasty": "宋",
        "collection_info": null
    },
    {
        "uuid": "95063d4608ddbaf7a1e3d7bbb7ba47e2",
        "title": "题永嘉黄仲炎文卷二首  其二",
        "author": "刘克庄",
        "content": "龙泉笔绝文章熄，此作居然可贵珍。\n激处飜嫌董生缓，新来却笑退之陈。\n假令覆瓿无知者，尚可藏山待后人。\n外物区区均粪土，祝君爱取不赀身。",
        "dynasty": "宋",
        "collection_info": null
    },
    {
        "uuid": "344f63857edeb8c94539c53d621bc2f6",
        "title": "和吴教授投赠二首  其一",
        "author": "刘克庄",
        "content": "三径荒凉手自开，旋移花竹剪蒿莱。\n休休岂不缘迂惰，屑屑何为费往来。\n明主祇今蒐坠典，故人太半客翘材。\n纍臣方卧漳滨疾，错梦钧天听乐迴。",
        "dynasty": "宋",
        "collection_info": null
    },
    {
        "uuid": "9172e915f28928382ea9c8ac957effec",
        "title": "和吴教授投赠二首  其二",
        "author": "刘克庄",
        "content": "衮衮登瀛更上坡，且容老子钓烟波。\n凤麟自合呈祥瑞，凫鴈何曾繫少多。\n时有耦耕人共语，亦无问字客相过。\n倒囊欲答骊珠赠，柰此家徒四壁何。",
        "dynasty": "宋",
        "collection_info": null
    },
    {
        "uuid": "57bbcec86c92116e92a8e2f04a720602",
        "title": "和张简簿尉韵",
        "author": "刘克庄",
        "content": "旧案依俙在柏台，寄声杭本莫翻开。\n骑馿导从两黥挟，罗爵门庭几客来。\n务观可堪供史草，补之不会作宫梅。\n男儿盍建横行策，免使君王叹乏材。",
        "dynasty": "宋",
        "collection_info": null
    },
    {
        "uuid": "2a70800bd9a4f06f4c538f558a232236",
        "title": "用王去非侍郎韵二首送林元质提干秩满造朝併呈侍郎  其一",
        "author": "刘克庄",
        "content": "戍满归来薇亦刚，策名不觉十年彊。\n素无沂国三场志，曾有西山一瓣香。\n晁董未能免科举，孔颜方可语行藏。\n要为天下奇男子，宁论区区国与乡。",
        "dynasty": "宋",
        "collection_info": null
    },
    {
        "uuid": "156d3174f32796c9bb5f7ec4cfdc0f15",
        "title": "用王去非侍郎韵二首送林元质提干秩满造朝併呈侍郎  其二",
        "author": "刘克庄",
        "content": "叔季滔滔未见刚，每闻健论意差强。\n向来曾劾灯笼锦，老去聊凝画戟香。\n世运横流安所止，圣朝未舍岂容藏。\n几回欲上铃斋谒，衰病无因可去乡。",
        "dynasty": "宋",
        "collection_info": null
    },
    {
        "uuid": "d5a38872130c11dc2e1a7f0b2a6a195d",
        "title": "送李用之察院赴潮州二首  其一",
        "author": "刘克庄",
        "content": "乌府名臣暂拥麾，霜棱聊復变春熙。\n行人犹谓骢当避，圣世初无鳄可移。\n粤俗相携看上日，韩祠配食付它时。\n极知不作周南滞，禁闼须君补阙遗。",
        "dynasty": "宋",
        "collection_info": null
    },
    {
        "uuid": "6646139fd5227001f6ddd64abe8505de",
        "title": "送李用之察院赴潮州二首  其二",
        "author": "刘克庄",
        "content": "昔在番禺鬻筴时，瞽言不敢计从违。\n固知国有三空患，又欲民无再榷讥。\n篛裹为生尤瘠薄，牙筹所积恐纤微。\n公卿文学方矛盾，应待囊封决是非。",
        "dynasty": "宋",
        "collection_info": null
    },
    {
        "uuid": "38ce2181bd91de4c56d4f8f67606b345",
        "title": "贺王实之得第二子",
        "author": "刘克庄",
        "content": "臞翁活计未全迂，老骥新生汗血驹。\n攀桂肯输郎罢否，分梨还让阿兄无。\n应陈俎豆为嬉戏，想见诗书被抹涂。\n报与厨人多酿酒，王家例合有三珠。",
        "dynasty": "宋",
        "collection_info": null
    },
    {
        "uuid": "b4cfa68f6a5c2b0a914eb4dc9a035563",
        "title": "送方蒙仲赴省",
        "author": "刘克庄",
        "content": "童年觜距已专场，何况而今益老苍。\n天网恢然罩鸾鹄，朝阳鸣矣革蜩螗。\n士谁与贺争同进，众亦推弘诣太常。\n可惜祠官无气力，不能搢笏诵阿房。",
        "dynasty": "宋",
        "collection_info": null
    },
    {
        "uuid": "4bfcaad08edc5351b367415966b2b534",
        "title": "书事二首  其一",
        "author": "刘克庄",
        "content": "谦之绋翣迎归福，平甫灰钉送返莆。\n空累两家营后事，仅留四壁遗诸孤。\n学徒谁是单传者，史藁曾经乙览无。\n贫富皆当终牖下，招魂何处有神巫。",
        "dynasty": "宋",
        "collection_info": null
    },
    {
        "uuid": "9e9f5d8d37bd074c81fa56de6595aae5",
        "title": "书事二首  其二",
        "author": "刘克庄",
        "content": "二士平生极好修，箪瓢之外尚何求。\n暮年更傍谁门户，故国宁无某水丘。\n华箦殊非爱曾子，短衾自可覆黔娄。\n小车处士差安稳，十二行窝取次游。",
        "dynasty": "宋",
        "collection_info": null
    },
    {
        "uuid": "527c9f454e9d93fe5dc86c7f88aacb4c",
        "title": "送叶士岩二首  其一",
        "author": "刘克庄",
        "content": "曾约还辕访爵罗，几迴扫榻伫经过。\n待先生敬虽如此，与老人期柰后何。\n走马看花消许急，杀鸡为黍误侬多。\n吴中故旧还相问，一臂偏枯两鬓皤。",
        "dynasty": "宋",
        "collection_info": null
    },
    {
        "uuid": "a3f80bf5130431bff5afc7c10c9f32a1",
        "title": "送叶士岩二首  其二",
        "author": "刘克庄",
        "content": "向来参请徧诸方，恍惚如痴亦似狂。\n雪与膝平犹未退，斤从鼻过了无伤。\n拈花弟子知谁悟，撼树羣儿不自量。\n极欲为君露消息，天寒日短话头长。",
        "dynasty": "宋",
        "collection_info": null
    },
    {
        "uuid": "3157b6d6334e438b5a3913b65b2abe35",
        "title": "甲辰春日二首  其一",
        "author": "刘克庄",
        "content": "买牛搜粟向蛮烟，衰病安知璧偶全。\n使者召归曾四辈，臣之得罪又三年。\n柳刘漏语谁云尔，绛灌怜才定不然。\n纵使有泉堪洗耳，先生此愧若为湔。",
        "dynasty": "宋",
        "collection_info": null
    },
    {
        "uuid": "1d5309c927d553d75f0d8fd0a84a329e",
        "title": "甲辰春日二首  其二",
        "author": "刘克庄",
        "content": "学问过时已悍坚，文章垂老未精专。\n熏琴何患无赓载，秋扇明知有弃捐。\n旧读温寻浑不记，新吟锻炼久方圆。\n此生幸不当词翰，免被人嘲上水船。",
        "dynasty": "宋",
        "collection_info": null
    },
    {
        "uuid": "d7fec4298ee19ee72e4635fdf59c41df",
        "title": "题小室二首  其一",
        "author": "刘克庄",
        "content": "已向深林卓小庵，是中仅可着禅龛。\n士师何止三无愠，中散居然七不堪。\n一去重华那復得，方当盛汉勿多谈。\n近来弟子俱行脚，谁伴山僧面壁参。",
        "dynasty": "宋",
        "collection_info": null
    },
    {
        "uuid": "9b06cb9edd1b2816e7bbce68a2b9cd9f",
        "title": "题小室二首  其二",
        "author": "刘克庄",
        "content": "阡陌东西山北南，半生常带散人衔。\n何曾云梦芥八九，一任狙公芧四三。\n閤上大夫投欲死，瓮间吏部寝方酣。\n可怜子骏无家法，下见先人面有惭。",
        "dynasty": "宋",
        "collection_info": null
    },
    {
        "uuid": "fd3e5d06345110f9d2e2691077e6ed53",
        "title": "送表弟方时父",
        "author": "刘克庄",
        "content": "弃置空村饱世情，高轩乃肯顾柴荆。\n韩甥殷浩贫亲戚，李益卢纶外弟兄。\n两鬓萧疎惊老大，一灯明灭话平生。\n刺桐花下逢予季，多致诗人未害清。",
        "dynasty": "宋",
        "collection_info": null
    },
    {
        "uuid": "09e9fb961c0b68e9b2b7d6c9276f1830",
        "title": "叶桂发助教从李用之秘监于潮阳李持节使广部叶辞归福唐小诗话别",
        "author": "刘克庄",
        "content": "贺监空多惜别情，木绵花得似三荆。\n打包便是参禅客，垂橐何须使鬼兄。\n小郭今宁无赵子，四门古亦有欧生。\n南辕不涉贪泉境，归去诗肠彻底清。",
        "dynasty": "宋",
        "collection_info": null
    },
    {
        "uuid": "a3d7630405c14b3742429c3fdd950ef6",
        "title": "寄题建阳马氏晚香堂",
        "author": "刘克庄",
        "content": "自鉏空旷汲潺湲，占断清溪第几湾。\n傍九日开侵岁晏，居千花殿觉天悭。\n餐英饮露平生事，遗臭流芳一念间。\n菊不负君君负菊，年年秋不在家山。",
        "dynasty": "宋",
        "collection_info": null
    },
    {
        "uuid": "399a36a30335048a672c3bca120d6243",
        "title": "赠施道州二首  其一",
        "author": "刘克庄",
        "content": "施先生学有源流，家自长安徙益州。\n畴昔建牙当一面，祇今失国託诸侯。\n身侨岳麓无生计，目断岷峨起暮愁。\n闻道汉廷须黼黻，蜀珍那得此淹留。",
        "dynasty": "宋",
        "collection_info": null
    },
    {
        "uuid": "08ec9005698f889d50c39bb782b28a33",
        "title": "赠施道州二首  其二",
        "author": "刘克庄",
        "content": "胡尘突过剑门关，西顾于今尚未宽。\n早晚相如通僰道，苍皇子美问长安。\n拮据自笑营巢拙，枘凿明知合辙难。\n纵有望乡楼百尺，淡烟衰草莫凭栏。",
        "dynasty": "宋",
        "collection_info": null
    },
    {
        "uuid": "877e7b02e9510674a70f2f4677a86e11",
        "title": "送杨彦极提刑二首  其一",
        "author": "刘克庄",
        "content": "闽蜀相望万里遥，敢图斗垒屈魁杓。\n南州处士蒙殊礼，魏府牙兵不更骄。\n邦伯如今安得结，国人它日会思侨。\n瓣香垂去犹精祷，果有甘霖溉旱苗。",
        "dynasty": "宋",
        "collection_info": null
    },
    {
        "uuid": "f5f9f115cab09efc4df84d6773745d23",
        "title": "送杨彦极提刑二首  其二",
        "author": "刘克庄",
        "content": "绣斧翩翩向福唐，百城敛衽避风霜。\n梦迴桑下初何恋，手植棠阴故未忘。\n判笔有神皆可录，抄书无数即行装。\n从今病叟牢扃户，莫望严公访草堂。",
        "dynasty": "宋",
        "collection_info": null
    },
    {
        "uuid": "665d08170ea1c4af355b7c7458e3c7bc",
        "title": "题陈霆诗卷",
        "author": "刘克庄",
        "content": "读它人作多遗恨，君似连城璧少瑕。\n楮叶国工如许刻，菖蒲灵物偶然花。\n今无摩诘携同宿，后有荆公选百家。\n不惜矮窗残烛下，与将朱笔撷菁华。",
        "dynasty": "宋",
        "collection_info": null
    },
    {
        "uuid": "ec8f72f305cd296794329e6b725c07f4",
        "title": "梦方孚若二首  其一",
        "author": "刘克庄",
        "content": "仙鬼微茫果是非，不如辽鹤有归期。\n铸成范蠡何嗟及，绣作平原未必知。\n歌扇舞裙风雨散，野田荒草古今悲。\n可怜一觉寒窗梦，犹记联鞍出塞时。",
        "dynasty": "宋",
        "collection_info": null
    },
    {
        "uuid": "f5d56d49ae62aa693cf2025edba087d5",
        "title": "梦方孚若二首  其二",
        "author": "刘克庄",
        "content": "寤寐中原独着鞭，往来绝域几餐毡。\n封侯反出李蔡下，成佛却居灵运先。\n八百里烹飨军炙，九千缣辇作碑钱。\n祇今谁是田横客，回首荒丘一慨然。",
        "dynasty": "宋",
        "collection_info": null
    },
    {
        "uuid": "eebe88ffb500bdc967d66f793b3852a2",
        "title": "哭孙季蕃二首  其一",
        "author": "刘克庄",
        "content": "岁晚湖山寄幅巾，浩然不见两眉颦。\n看花李益无同伴，顾曲周郎有后身。\n厚禄殷勤营葬地，隠君欢喜得吟邻。\n看来造物于君厚，判断风光七十春。",
        "dynasty": "宋",
        "collection_info": null
    },
    {
        "uuid": "3616bbf0399e9d6a3cca36e2b7a68016",
        "title": "哭孙季蕃二首  其二",
        "author": "刘克庄",
        "content": "每岁鶑花要主盟，一生风月最关情。\n相君未识陈三面，儿女多知柳七名。\n自有菊泉供祭享，不消麦饭作清明。\n老身独殿诸人后，吟罢无端雪涕横。",
        "dynasty": "宋",
        "collection_info": null
    },
    {
        "uuid": "5bab35bd85b692a75138c7828be6c779",
        "title": "怀曾景建二首  其一",
        "author": "刘克庄",
        "content": "造物生才自昔难，此君夭矫类龙鸾。\n圣贤本柄藏椰子，佛祖机锋寓棘端。\n畴昔诸人多北面，暮年万里着南冠。\n伤心海内交游尽，箧有遗书不忍看。",
        "dynasty": "宋",
        "collection_info": null
    },
    {
        "uuid": "12f9ab27c7e1672b592d868c805d6080",
        "title": "怀曾景建二首  其二",
        "author": "刘克庄",
        "content": "曾有舂陵逐客篇，流传哀动紫阳仙。\n安知太白长流处，亦在重华野葬边。\n碎板一如坡贬日，盖棺不见桧薨年。\n谁云老眼枯无涕，闻说临川即泫然。",
        "dynasty": "宋",
        "collection_info": null
    },
    {
        "uuid": "6e6918ea2c659e72a1b4b6a517816e3d",
        "title": "内翰洪公舜俞哀诗二首  其一",
        "author": "刘克庄",
        "content": "忆昔端平典册新，三麻九制笔如神。\n内庭唤作真学士，晚辈推为老舍人。\n垂死遗言尤苦口，平生谏疏最婴鳞。\n建功不作于潜死，谁为君王说厚伦。",
        "dynasty": "宋",
        "collection_info": null
    },
    {
        "uuid": "f7b95cac7842b693e1305a5ca97d326d",
        "title": "内翰洪公舜俞哀诗二首  其二",
        "author": "刘克庄",
        "content": "回首杨州一梦余，故交已直玉堂庐。\n寒暄未省通君实，穷薄空烦诵子虚。\n甚愧丈人于甫厚，孰云夫子不回如。\n残年无復陪精论，开阖平生几幅书。",
        "dynasty": "宋",
        "collection_info": null
    },
    {
        "uuid": "8e591393ad976aca30f91219ba394e20",
        "title": "送李漕用之二首  其一",
        "author": "刘克庄",
        "content": "斜飞庆历皇华远，捷出熙宁使指新。\n但记欧公更此职，不知赵济是何人。\n剡章徧及孤寒士，奋笔先诛聚敛臣。\n自叹暮年衰飒甚，羡君老手独埋轮。",
        "dynasty": "宋",
        "collection_info": null
    },
    {
        "uuid": "8321a946a52857e55e6700d134e4598d",
        "title": "送李漕用之二首  其二",
        "author": "刘克庄",
        "content": "汉廷盐铁议交攻，有诏姑惟旧法从。\n闻道岭南歌圣主，一如河北感仁宗。\n向舒自是堪王佐，桑孔安知富大农。\n它日公归奉清问，可无鲠论赞烹封。",
        "dynasty": "宋",
        "collection_info": null
    },
    {
        "uuid": "f04da5d4b0eeb623ba92c7edd871ec9d",
        "title": "答谢法曹",
        "author": "刘克庄",
        "content": "二诗简澹扫秾华，作者几无以復加。\n璧十五城方定价，桃三千岁一开花。\n选骚意度卑唐体，晋宋文章让谢家。\n莫道老夫今耄矣，平章此事不应差。",
        "dynasty": "宋",
        "collection_info": null
    },
    {
        "uuid": "1ac4790786b34577ff28ca2e509ec9bd",
        "title": "次王实之家塾韵",
        "author": "刘克庄",
        "content": "新敞朱甍映碧岑，高门谁识庆源深。\n畤郊已解传家学，石礼皆堪直禁林。\n七叶文章真有种，二郎官职本无心。\n庭前玉树成阴未，着手栽培昉自今。",
        "dynasty": "宋",
        "collection_info": null
    },
    {
        "uuid": "bbf42f62306dd50569413719280a4067",
        "title": "喜汤伯纪登第",
        "author": "刘克庄",
        "content": "老觉人间无一忻，怪来干鹊耳边闻。\n休嗔穷鬼揶揄我，绝喜春官摸索君。\n畴昔先生有高第，即今后死与斯文。\n不应也跃看花马，忘却江天树与云。",
        "dynasty": "宋",
        "collection_info": null
    },
    {
        "uuid": "3e7bd8d2c679e40c4941d8c6d95f3760",
        "title": "三月二十一日泛舟十绝  其一",
        "author": "刘克庄",
        "content": "少游款段何从借，伯厚鸡栖未易求。\n看取后村翁简径，百钱聊税一渔舟。",
        "dynasty": "宋",
        "collection_info": null
    },
    {
        "uuid": "6b18bed0e5fb8af56cb314f1bf49f76e",
        "title": "三月二十一日泛舟十绝  其二",
        "author": "刘克庄",
        "content": "退之岁晚南溪上，把钓联诗得几迴。\n便与乌衣羣从约，及身强健更频来。",
        "dynasty": "宋",
        "collection_info": null
    },
    {
        "uuid": "d97e45f70070e17ad77fd98cc7c3e633",
        "title": "三月二十一日泛舟十绝  其三",
        "author": "刘克庄",
        "content": "向来平勃颇相知，使粤归来岁月移。\n只以一篙为导从，亦无剑马可相随。",
        "dynasty": "宋",
        "collection_info": null
    },
    {
        "uuid": "491ed95a22536b90fe5360417541cba8",
        "title": "三月二十一日泛舟十绝  其四",
        "author": "刘克庄",
        "content": "桥低水涨过船难，旋拆船篷復旋安。\n未免屈蟠篷底坐，谁教君爱切云冠。",
        "dynasty": "宋",
        "collection_info": null
    },
    {
        "uuid": "56dbbe37f8e8b86d6067557aa3721341",
        "title": "三月二十一日泛舟十绝  其五",
        "author": "刘克庄",
        "content": "弟兄玉映更珠联，岂减玄晖与惠连。\n却笑汉人无具眼，羡它李郭作神仙。",
        "dynasty": "宋",
        "collection_info": null
    },
    {
        "uuid": "2a9e8537a9aa456e537bd664db72d824",
        "title": "三月二十一日泛舟十绝  其六",
        "author": "刘克庄",
        "content": "眉洲屿隔雪涛中，闻此山川髣髴同。\n但是至人游息地，邦人处处作离宫。",
        "dynasty": "宋",
        "collection_info": null
    },
    {
        "uuid": "3831abcf19b1cb5c733639271b6eda1d",
        "title": "三月二十一日泛舟十绝  其七",
        "author": "刘克庄",
        "content": "虽沉璧马计安施，倏忽桑田变渺瀰。\n说与神通君看取，潮头不到艮山祠。",
        "dynasty": "宋",
        "collection_info": null
    },
    {
        "uuid": "95d0eb37022cb1ec43008d226521a847",
        "title": "三月二十一日泛舟十绝  其八",
        "author": "刘克庄",
        "content": "溪北溪南一雨通，山村佳处便掀篷。\n老身不怕无安处，着在渔翁保社中。",
        "dynasty": "宋",
        "collection_info": null
    },
    {
        "uuid": "ca1701af3d25ad23b0d6fc10bf127162",
        "title": "三月二十一日泛舟十绝  其九",
        "author": "刘克庄",
        "content": "稚子呼牛妇馌耕，早秧水足麦风清。\n老农喜极还垂涕，白首安知再太平。",
        "dynasty": "宋",
        "collection_info": null
    },
    {
        "uuid": "0f693d047e74f465034da738d18307f7",
        "title": "三月二十一日泛舟十绝  其一○",
        "author": "刘克庄",
        "content": "本朝耆旧数吾宗，老监轩昂洛社中。\n后五百年人定说，过江復有戴花翁。",
        "dynasty": "宋",
        "collection_info": null
    },
    {
        "uuid": "30f375d5cecfaeea6e05255d81bf861c",
        "title": "三月二十五日饮方校书园十绝  其一",
        "author": "刘克庄",
        "content": "纔入中年会面难，安知白首此团栾。\n不妨时驾柴车出，只作初骑竹马看。",
        "dynasty": "宋",
        "collection_info": null
    },
    {
        "uuid": "7d8e924640194b08cef33bf6e261790b",
        "title": "三月二十五日饮方校书园十绝  其二",
        "author": "刘克庄",
        "content": "伯兄乃汉司徒掾，季子亦唐行秘书。\n只愿荆花常烂熳，莫令瓜蔓稍稀疎。",
        "dynasty": "宋",
        "collection_info": null
    },
    {
        "uuid": "9a5040612bae07cc8e794a1312c5443e",
        "title": "三月二十五日饮方校书园十绝  其三",
        "author": "刘克庄",
        "content": "自古根深枝叶蕃，百年乔木到今存。\n只留谏草传家世，莫着轺车辱户门。",
        "dynasty": "宋",
        "collection_info": null
    },
    {
        "uuid": "563c515c5efe64ce53cfb5ff6c8ee28d",
        "title": "三月二十五日饮方校书园十绝  其四",
        "author": "刘克庄",
        "content": "西舍鸣笳索赋诗，东家拽石请书碑。\n眼中除却壶山外，多是新知少旧知。",
        "dynasty": "宋",
        "collection_info": null
    },
    {
        "uuid": "655ffbb7bd5b3204008443a9c9d2018a",
        "title": "三月二十五日饮方校书园十绝  其五",
        "author": "刘克庄",
        "content": "呼来不许望清光，麾去奚堪作省郎。\n莫是后身刘快活，插花重入少年场。",
        "dynasty": "宋",
        "collection_info": null
    },
    {
        "uuid": "cc07d7d2030e07160c4035ce5eccc673",
        "title": "三月二十五日饮方校书园十绝  其六",
        "author": "刘克庄",
        "content": "石室千年不復开，庭花无语委苍苔。\n席间旧客惟枚叟，白髮重将屐齿来。",
        "dynasty": "宋",
        "collection_info": null
    },
    {
        "uuid": "7375457cfa2105df4c8cd1f5135ff4a7",
        "title": "三月二十五日饮方校书园十绝  其七",
        "author": "刘克庄",
        "content": "空留藓石仆斜阳，不见奇章与赞皇。\n何必雍门弹一曲，蝉声极意说凄凉。",
        "dynasty": "宋",
        "collection_info": null
    },
    {
        "uuid": "5e39c8b5df0dc12f3f9e27205453dc38",
        "title": "三月二十五日饮方校书园十绝  其八",
        "author": "刘克庄",
        "content": "百年如电復如风，昨日孩提今日翁。\n乍可生前称醉汉，也胜死后谥愚公。",
        "dynasty": "宋",
        "collection_info": null
    },
    {
        "uuid": "ee7da3f2b526b2ea62ed3dc5ba2cd2e7",
        "title": "三月二十五日饮方校书园十绝  其九",
        "author": "刘克庄",
        "content": "早退分明胜一筹，年行六十復何求。\n东门瓜与南山豆，谁道君恩薄故侯。",
        "dynasty": "宋",
        "collection_info": null
    },
    {
        "uuid": "93df75f9b8132be37e55cf74b59d6c51",
        "title": "三月二十五日饮方校书园十绝  其一○",
        "author": "刘克庄",
        "content": "后有良工识苦心，今无善听孰知音。\n老来字字趋平易，免被儿童议刻深。",
        "dynasty": "宋",
        "collection_info": null
    },
    {
        "uuid": "233f704cb1dbf89eb387531b78ee2820",
        "title": "题江贯道山水十绝  其一",
        "author": "刘克庄",
        "content": "世间平远景，万幅在洪家。\n晚至番君国，方知不是夸。",
        "dynasty": "宋",
        "collection_info": null
    },
    {
        "uuid": "9f3567ec932efc862e85c78d0d95c299",
        "title": "题江贯道山水十绝  其二",
        "author": "刘克庄",
        "content": "一棹微茫裏，孤亭紫翠间。\n恍疑涉彭蠡，又似访庐山。",
        "dynasty": "宋",
        "collection_info": null
    },
    {
        "uuid": "fd8d0863afd300954714d5d390e38439",
        "title": "题江贯道山水十绝  其三",
        "author": "刘克庄",
        "content": "江险不容极，禹功胡可忘。\n向来小龙子，衮冕食千羊。",
        "dynasty": "宋",
        "collection_info": null
    },
    {
        "uuid": "3d1fb2882f1050506a8ef0ab58c68bfc",
        "title": "题江贯道山水十绝  其四",
        "author": "刘克庄",
        "content": "夹立朝羣玉，浓粧列万筓。\n中州不敢顿，抛在瘴云西。",
        "dynasty": "宋",
        "collection_info": null
    },
    {
        "uuid": "0f5595896d03c772a5bd23dd78d0fc62",
        "title": "题江贯道山水十绝  其五",
        "author": "刘克庄",
        "content": "茆山千万迭，不得见天全。\n帆出扶胥口，无山只有天。",
        "dynasty": "宋",
        "collection_info": null
    },
    {
        "uuid": "18bcad5c03c3db24824639c57acc8d45",
        "title": "题江贯道山水十绝  其六",
        "author": "刘克庄",
        "content": "雪冒禹碑石，云埋泌草堂。\n早知抱遗恨，悔不挟干粮。",
        "dynasty": "宋",
        "collection_info": null
    },
    {
        "uuid": "d3f2772e4fefbfa6c23970563765224f",
        "title": "题江贯道山水十绝  其七",
        "author": "刘克庄",
        "content": "半夜黄天荡，楼船雪浪中。\n当年草檄客，今日负樵翁。",
        "dynasty": "宋",
        "collection_info": null
    },
    {
        "uuid": "7edfac903ce1e22e049aebc55d650b91",
        "title": "题江贯道山水十绝  其八",
        "author": "刘克庄",
        "content": "太武求溲处，支祁着鏁边。\n淮风晨裂面，淮浪夜惊船。",
        "dynasty": "宋",
        "collection_info": null
    },
    {
        "uuid": "db3930adec2520c07feaa9c13abdd314",
        "title": "题江贯道山水十绝  其九",
        "author": "刘克庄",
        "content": "展卷嗟丘也，东西南北人。\n昔还行脚债，今作卧游身。",
        "dynasty": "宋",
        "collection_info": null
    },
    {
        "uuid": "c0e032bde98649968917b2464e6f8f46",
        "title": "题江贯道山水十绝  其一○",
        "author": "刘克庄",
        "content": "一匹好东绢，天寒家未温。\n尽教儿拆绣，闲管妇无禈。",
        "dynasty": "宋",
        "collection_info": null
    },
    {
        "uuid": "b2492f3d8c1f86f94b10a5af623731f0",
        "title": "杂咏一百首 苌弘",
        "author": "刘克庄",
        "content": "宗周危可悯，苌叔死非难。\n臣血三年碧，臣心一寸丹。",
        "dynasty": "宋",
        "collection_info": null
    },
    {
        "uuid": "5c12fc5ce66efb65fa5e37d67b61746e",
        "title": "杂咏一百首 柳下惠",
        "author": "刘克庄",
        "content": "不怨穷并佚，能安小与卑。\n何须立奇节，展季即吾师。",
        "dynasty": "宋",
        "collection_info": null
    },
    {
        "uuid": "9244beca1a4ac55cb86084b2e50cdf3d",
        "title": "杂咏一百首 乐毅",
        "author": "刘克庄",
        "content": "忿怼及韩驷，荒唐入郢鞭。\n乐生端可拜，宁死不谋燕。",
        "dynasty": "宋",
        "collection_info": null
    },
    {
        "uuid": "fcf9a7ce7f903b45259317c89a924b97",
        "title": "杂咏一百首 屈原",
        "author": "刘克庄",
        "content": "芈姓且为虏，纍臣安所逃。\n不能抱祭器，聊復着离骚。",
        "dynasty": "宋",
        "collection_info": null
    },
    {
        "uuid": "2f3ce67a68126b45cdc30795929773da",
        "title": "杂咏一百首 贾谊",
        "author": "刘克庄",
        "content": "寄声谢绛灌，勿毁洛阳人。\n岁晚治安策，谆谆礼大臣。",
        "dynasty": "宋",
        "collection_info": null
    },
    {
        "uuid": "889d34a6d8a9fefff24befba404be966",
        "title": "杂咏一百首 虞翻",
        "author": "刘克庄",
        "content": "孝廉已称帝，宾佐尽封侯。\n不道投荒客，交州白了头。",
        "dynasty": "宋",
        "collection_info": null
    },
    {
        "uuid": "5a4782634feacc34c4053a1112656462",
        "title": "杂咏一百首 颜鲁公",
        "author": "刘克庄",
        "content": "鬼质内持衡，胡雏外握兵。\n一朝临白刃，乞米老儒生。",
        "dynasty": "宋",
        "collection_info": null
    },
    {
        "uuid": "cdb791541937d3fe77cfdc927cb35d4f",
        "title": "杂咏一百首 李白",
        "author": "刘克庄",
        "content": "幸自忤将军，那堪触太真。\n世无郭中令，谁赎谪仙人。",
        "dynasty": "宋",
        "collection_info": null
    },
    {
        "uuid": "f19fe5b4e842e04b59ac445c10c0a27b",
        "title": "杂咏一百首 陆贽",
        "author": "刘克庄",
        "content": "饮食晚由窦，门庭谁敢闚。\n禁中无急诏，不记奉天时。",
        "dynasty": "宋",
        "collection_info": null
    },
    {
        "uuid": "8e8fbc25f5dae6bdc09d2fb6def6b249",
        "title": "杂咏一百首 刘蕡",
        "author": "刘克庄",
        "content": "貂珰窃大柄，韦布献孤忠。\n牓出惟风汉，无名在选中。",
        "dynasty": "宋",
        "collection_info": null
    },
    {
        "uuid": "d82188722f95e23e914508cdc27c6208",
        "title": "杂咏一百首 尹伯奇",
        "author": "刘克庄",
        "content": "不愁儿足冻，第恐母心伤。\n所以子范子，惟弹一履霜。",
        "dynasty": "宋",
        "collection_info": null
    },
    {
        "uuid": "51fff0c62560fb8c7267458146b6837b",
        "title": "杂咏一百首 宜臼",
        "author": "刘克庄",
        "content": "莫亲于父子，天性有时移。\n竟以妇为厉，空令传作诗。",
        "dynasty": "宋",
        "collection_info": null
    },
    {
        "uuid": "24de959e47bd239b1d54be8ee3b8eca1",
        "title": "杂咏一百首 申生",
        "author": "刘克庄",
        "content": "君父如天地，虽逃安所之。\n可怜共世子，死不恨骊姬。",
        "dynasty": "宋",
        "collection_info": null
    },
    {
        "uuid": "26cd93417e4f3254a00451aec159995e",
        "title": "杂咏一百首 曾子",
        "author": "刘克庄",
        "content": "亲劬何以报，子职贵乎勤。\n梨本非难熟，瓜殊未易耘。",
        "dynasty": "宋",
        "collection_info": null
    },
    {
        "uuid": "ad6033996b5c33838e949bdaffba49bf",
        "title": "杂咏一百首 伍尚",
        "author": "刘克庄",
        "content": "伍奢呼二子，一至一奔焉。\n逃父吾无取，雠君亦未然。",
        "dynasty": "宋",
        "collection_info": null
    },
    {
        "uuid": "83fe8280b8cf9600bac57975dafe3470",
        "title": "杂咏一百首 扶苏",
        "author": "刘克庄",
        "content": "诏自沙丘至，如何便释兵。\n君王令赐死，公子不求生。",
        "dynasty": "宋",
        "collection_info": null
    },
    {
        "uuid": "72fa6a92db983dfe9d953f3f15a471d4",
        "title": "杂咏一百首 东海王彊",
        "author": "刘克庄",
        "content": "圣经非拒父，古谊有传贤。\n据以兵求胜，彊能智自全。",
        "dynasty": "宋",
        "collection_info": null
    },
    {
        "uuid": "6d547552c0ec014aca008755f5f1a192",
        "title": "杂咏一百首 姜诗",
        "author": "刘克庄",
        "content": "晨兴风色恶，日晏汲归迟。\n宁与闺中诀，莫令堂上饥。",
        "dynasty": "宋",
        "collection_info": null
    },
    {
        "uuid": "5962439f22375d0439445536045f2c77",
        "title": "杂咏一百首 王祥",
        "author": "刘克庄",
        "content": "礼律通称母，宁分继与亲。\n乃知履霜子，绝似卧冰人。",
        "dynasty": "宋",
        "collection_info": null
    },
    {
        "uuid": "889ec4c13b1bfbda283b17c8011b0745",
        "title": "杂咏一百首 宁王",
        "author": "刘克庄",
        "content": "智出建成上，贤于子纠多。\n至今称让帝，当日唤宁哥。",
        "dynasty": "宋",
        "collection_info": null
    },
    {
        "uuid": "aaffcc297325a08930657a4d02d3e46f",
        "title": "杂咏一百首 伯夷",
        "author": "刘克庄",
        "content": "木主来西土，檀车济孟津。\n只应千万世，瞻仰首阳人。",
        "dynasty": "宋",
        "collection_info": null
    },
    {
        "uuid": "98cd88e5628e524813e8d1d130aa3e95",
        "title": "杂咏一百首 婴臼",
        "author": "刘克庄",
        "content": "贤矣两家臣，存孤极苦辛。\n后来有曹马，亦是受遗人。",
        "dynasty": "宋",
        "collection_info": null
    },
    {
        "uuid": "6a3052d67187ff64f034fdce302a4371",
        "title": "杂咏一百首 王蠋",
        "author": "刘克庄",
        "content": "稷下空多士，谁为国重轻。\n列城七十二，死者一书生。",
        "dynasty": "宋",
        "collection_info": null
    },
    {
        "uuid": "0bec88b810603be1fa3c7eb70408d6ff",
        "title": "杂咏一百首 鲁仲连",
        "author": "刘克庄",
        "content": "六国钧南面，甘为北面臣。\n向微生一叱，几帝虎狼秦。",
        "dynasty": "宋",
        "collection_info": null
    },
    {
        "uuid": "a1117242fea0e0f3d674d3d51a6d97f6",
        "title": "杂咏一百首 豫子",
        "author": "刘克庄",
        "content": "纷纷荆聂辈，犹有利而为。\n智氏已无后，先生欲报谁。",
        "dynasty": "宋",
        "collection_info": null
    },
    {
        "uuid": "a63334ceda085a753bda3eeead075ebf",
        "title": "杂咏一百首 龚胜",
        "author": "刘克庄",
        "content": "已设床临牖，何须绶着身。\n遂令移鼎贼，知愧饰巾人。",
        "dynasty": "宋",
        "collection_info": null
    },
    {
        "uuid": "54b0fd2df70ab1c41cf1cf24722a3807",
        "title": "杂咏一百首 陶渊明",
        "author": "刘克庄",
        "content": "卜筑堪容膝，休官免折腰。\n宁书处士卒，不践寄奴朝。",
        "dynasty": "宋",
        "collection_info": null
    },
    {
        "uuid": "8f2d7843bb31e8d8b94ef73fccf8b5c2",
        "title": "杂咏一百首 甄济",
        "author": "刘克庄",
        "content": "唐德虽中否，犹能愧畔臣。\n尽驱污贼者，往拜诈喑人。",
        "dynasty": "宋",
        "collection_info": null
    },
    {
        "uuid": "0ffdae6411478f79022df9838e2e634b",
        "title": "杂咏一百首 何蕃",
        "author": "刘克庄",
        "content": "城去曾联疏，宣收亦举幡。\n向令无太学，安得有何蕃。",
        "dynasty": "宋",
        "collection_info": null
    },
    {
        "uuid": "7b1b1925938729e11364084d2bb6d81d",
        "title": "杂咏一百首 司空图",
        "author": "刘克庄",
        "content": "节将飞扬去，牙郎卖弄余。\n唐臣不负国，惟有一尚书。",
        "dynasty": "宋",
        "collection_info": null
    },
    {
        "uuid": "825dd2cf23bc812896a318cc2d64e5a4",
        "title": "杂咏一百首 许由",
        "author": "刘克庄",
        "content": "一闻尧禅后，洗耳急归休。\n邻叟嫌泉浊，牵牛饮下流。",
        "dynasty": "宋",
        "collection_info": null
    },
    {
        "uuid": "2356b0911ebeae4606bce67e32615066",
        "title": "杂咏一百首 沮溺",
        "author": "刘克庄",
        "content": "皇皇问津者，藐藐耦耕人。\n不识吾夫子，宁非古逸民。",
        "dynasty": "宋",
        "collection_info": null
    },
    {
        "uuid": "ad854681d9f41d4cf3736a7579bbd056",
        "title": "杂咏一百首 荷莜丈人",
        "author": "刘克庄",
        "content": "客云自孔氏，不觉喜逢迎。\n止宿见二子，孰云无世情。",
        "dynasty": "宋",
        "collection_info": null
    },
    {
        "uuid": "a266a2c671db4aeef788a0662b33dd29",
        "title": "杂咏一百首 接舆",
        "author": "刘克庄",
        "content": "上古闻巢父，衰周有楚狂。\n由来豪杰士，不必待文王。",
        "dynasty": "宋",
        "collection_info": null
    },
    {
        "uuid": "25e2ca50197a8d39620dae046ec3f66f",
        "title": "杂咏一百首 四皓",
        "author": "刘克庄",
        "content": "去避坑焚祸，来成羽翼功。\n留侯不自语，驱使紫芝翁。",
        "dynasty": "宋",
        "collection_info": null
    },
    {
        "uuid": "19c1ed03ade99399ce8285ec600f1362",
        "title": "杂咏一百首 两生",
        "author": "刘克庄",
        "content": "尚恐公污我，何妨史失名。\n深衣与短制，同召不同行。",
        "dynasty": "宋",
        "collection_info": null
    },
    {
        "uuid": "b8f09af74d32c1d3bd172645f988f50f",
        "title": "杂咏一百首 严光",
        "author": "刘克庄",
        "content": "幸自沉冥去，无端物色求。\n蓑衣亦堪钓，何必被羊裘。",
        "dynasty": "宋",
        "collection_info": null
    },
    {
        "uuid": "acdc8e6ca488537b2555079819e7b369",
        "title": "杂咏一百首 梁鸿",
        "author": "刘克庄",
        "content": "肃宗汉明主，犹恶五噫诗。\n一旦拂衣去，世人那得知。",
        "dynasty": "宋",
        "collection_info": null
    },
    {
        "uuid": "e200b5539964dfc54265ebd49bb63277",
        "title": "杂咏一百首 庞公",
        "author": "刘克庄",
        "content": "采药栖迟稳，燃萁篡夺危。\n景升不爱子，却念德公儿。",
        "dynasty": "宋",
        "collection_info": null
    },
    {
        "uuid": "cdcfd596496167f17b9bdaa5b7effb67",
        "title": "杂咏一百首 汾亭钓者",
        "author": "刘克庄",
        "content": "太公辅西伯，严子客东京。\n独有汾亭者，无人得姓名。",
        "dynasty": "宋",
        "collection_info": null
    },
    {
        "uuid": "47b51d5cb5ee9450eaba8da9e2d12948",
        "title": "杂咏一百首 荀卿",
        "author": "刘克庄",
        "content": "历历非诸子，骎骎及圣丘。\n乃知焚籍相，亦自有源流。",
        "dynasty": "宋",
        "collection_info": null
    },
    {
        "uuid": "b6d2d98cbb31c23aa5202f8bee83c90f",
        "title": "杂咏一百首 穆生",
        "author": "刘克庄",
        "content": "决去先生勇，怀安二子惭。\n向令犹在坐，楚市赭衣三。",
        "dynasty": "宋",
        "collection_info": null
    },
    {
        "uuid": "49cdf2d3e445f60da908f274561966b5",
        "title": "杂咏一百首 伏生",
        "author": "刘克庄",
        "content": "偶脱骊山厄，龙钟九十余。\n谁知汉掌故，传得不全书。",
        "dynasty": "宋",
        "collection_info": null
    },
    {
        "uuid": "afbdb2b56e640426e1ee96216e592ec3",
        "title": "杂咏一百首 辕固",
        "author": "刘克庄",
        "content": "面折公孙子，堂堂负直声。\n安知上前议，那復有黄生。",
        "dynasty": "宋",
        "collection_info": null
    },
    {
        "uuid": "312de54426b62c49303888117c493418",
        "title": "杂咏一百首 申公",
        "author": "刘克庄",
        "content": "绾臧不自保，强致老先生。\n鲁邸今朝罢，蒲轮昨日迎。",
        "dynasty": "宋",
        "collection_info": null
    },
    {
        "uuid": "d01a977d0a74d4d1b2af2ccc8885f3f0",
        "title": "杂咏一百首 儿宽",
        "author": "刘克庄",
        "content": "茂陵轻朴学，宽对乃忻然。\n口谩谈三代，书纔说一篇。",
        "dynasty": "宋",
        "collection_info": null
    },
    {
        "uuid": "7b364f1401243bc7c547ea252a5e0906",
        "title": "杂咏一百首 刘向",
        "author": "刘克庄",
        "content": "窃弓俱奋臂，窥鼎迭磨牙。\n同姓余中垒，昌言抑外家。",
        "dynasty": "宋",
        "collection_info": null
    },
    {
        "uuid": "d9559685cb361b3b922ddd8f09b89b93",
        "title": "杂咏一百首 周堪",
        "author": "刘克庄",
        "content": "旧𠎝臣学浅，晚召主恩深。\n莫鉴萧张否，重来遂病瘖。",
        "dynasty": "宋",
        "collection_info": null
    },
    {
        "uuid": "ea0ee491e2a42f2764e03111f7e5cb24",
        "title": "杂咏一百首 郑司农",
        "author": "刘克庄",
        "content": "新笺传后学，古训发先儒。\n不拟狂年少，灯前骂老奴。",
        "dynasty": "宋",
        "collection_info": null
    },
    {
        "uuid": "6b80633e618e4ff371baea1effd6262c",
        "title": "杂咏一百首 王通",
        "author": "刘克庄",
        "content": "当时三晋地，已有圣人生。\n不晓河汾氏，为隋策太平。",
        "dynasty": "宋",
        "collection_info": null
    },
    {
        "uuid": "8078dc3510c18f06666a661619aa0f35",
        "title": "杂咏一百首 孟之反",
        "author": "刘克庄",
        "content": "弃甲争先去，收兵殿后回。\n但云马不进，应自圣门来。",
        "dynasty": "宋",
        "collection_info": null
    },
    {
        "uuid": "9439376eca29714eda412d3fa86ebbef",
        "title": "杂咏一百首 曹沬",
        "author": "刘克庄",
        "content": "数战数败北，宁非将略疎。\n收功一匕首，安用读兵书。",
        "dynasty": "宋",
        "collection_info": null
    },
    {
        "uuid": "abcaa7a285a02f10f4c41c0d9961c2df",
        "title": "杂咏一百首 廉颇",
        "author": "刘克庄",
        "content": "浪说三遗矢，犹堪一据鞍。\n君王不自试，耳目信人难。",
        "dynasty": "宋",
        "collection_info": null
    },
    {
        "uuid": "0e553b65ece6cfbb1daed41d577db701",
        "title": "杂咏一百首 李牧",
        "author": "刘克庄",
        "content": "说客为秦谍，君王信郭开。\n向令名将在，兵得到丛台。",
        "dynasty": "宋",
        "collection_info": null
    },
    {
        "uuid": "0ad320abe3154af2640f007f64be7190",
        "title": "杂咏一百首 白起",
        "author": "刘克庄",
        "content": "太息臣无罪，胡为伏剑铓。\n悲哉四十万，宁不诉苍苍。",
        "dynasty": "宋",
        "collection_info": null
    },
    {
        "uuid": "2d898525a49ea966b34e062692cc52cd",
        "title": "杂咏一百首 蒙恬",
        "author": "刘克庄",
        "content": "绝漠功虽大，长城怨亦深。\n但知伤地脉，不悟失人心。",
        "dynasty": "宋",
        "collection_info": null
    },
    {
        "uuid": "e69a4f6d4ff419bf34ac00111169412a",
        "title": "杂咏一百首 魏尚",
        "author": "刘克庄",
        "content": "塞外传烽急，云中调守难。\n谁为帝言者，白髮老郎官。",
        "dynasty": "宋",
        "collection_info": null
    },
    {
        "uuid": "78baaae24df675a58eca118a406fb0d0",
        "title": "杂咏一百首 李广",
        "author": "刘克庄",
        "content": "飞将无时命，庸奴有战勋。\n谁怜老卫尉，身属大将军。",
        "dynasty": "宋",
        "collection_info": null
    },
    {
        "uuid": "4aa1d1161cbd5372965d44333c6f6f0c",
        "title": "杂咏一百首 马援",
        "author": "刘克庄",
        "content": "土室不堪处，其如瘴毒何。\n莫年款段马，有愧少游多。",
        "dynasty": "宋",
        "collection_info": null
    },
    {
        "uuid": "a56d7efbff94cbfb546f041840c7055f",
        "title": "杂咏一百首 刘琨",
        "author": "刘克庄",
        "content": "除却祖生外，余皆在下风。\n老奴口耳小，安得肖司空。",
        "dynasty": "宋",
        "collection_info": null
    },
    {
        "uuid": "b29a749784a5b78718f4860bc70ba9d4",
        "title": "杂咏一百首 广成子",
        "author": "刘克庄",
        "content": "不能战涿鹿，聊復隠崆峒。\n挥手谢轩帝，毋烦顺下风。",
        "dynasty": "宋",
        "collection_info": null
    },
    {
        "uuid": "cb3cc42ff4b35d14f96a165f6e4deac0",
        "title": "杂咏一百首 彭祖",
        "author": "刘克庄",
        "content": "活得如彭老，忧愁八百春。\n频为哭殇叟，屡作悼亡人。",
        "dynasty": "宋",
        "collection_info": null
    },
    {
        "uuid": "5413c537a38904e479b50d8ae653ee17",
        "title": "杂咏一百首 老子",
        "author": "刘克庄",
        "content": "了不见矜色，晬然真德容。\n先生新沐髮，弟子叹犹龙。",
        "dynasty": "宋",
        "collection_info": null
    },
    {
        "uuid": "f12353746a07578342f10df9149a3727",
        "title": "杂咏一百首 列子",
        "author": "刘克庄",
        "content": "肉身无羽翼，那有许神通。\n会得泠然意，人人可御风。",
        "dynasty": "宋",
        "collection_info": null
    },
    {
        "uuid": "396167b5922d2580a271532696f6b37c",
        "title": "杂咏一百首 徐甲",
        "author": "刘克庄",
        "content": "白骨因谁活，青牛与尔俱。\n未酬再生德，更索积年逋。",
        "dynasty": "宋",
        "collection_info": null
    },
    {
        "uuid": "94bb680c03d74d19a83e4a3f12d01896",
        "title": "杂咏一百首 王子晋",
        "author": "刘克庄",
        "content": "宿有骖鸾约，飘然遡碧霄。\n不为君主鬯，却伴女吹箫。",
        "dynasty": "宋",
        "collection_info": null
    },
    {
        "uuid": "4057b25418bd2eb04488e57616c71c9d",
        "title": "杂咏一百首 安期生",
        "author": "刘克庄",
        "content": "子羽徒扛鼎，其如欠转圜。\n不能决王霸，聊去作神仙。",
        "dynasty": "宋",
        "collection_info": null
    },
    {
        "uuid": "fd362d2920026207fac8268b5d8f387d",
        "title": "杂咏一百首 刘安",
        "author": "刘克庄",
        "content": "忽弃国中去，疑为方外游。\n早知守都厕，何似莫仙休。",
        "dynasty": "宋",
        "collection_info": null
    },
    {
        "uuid": "411959a6db48e753460cc58c6f9557ac",
        "title": "杂咏一百首 梅福",
        "author": "刘克庄",
        "content": "忽去为吴卒，深逃安汉公。\n翻身天地外，脱屣市朝中。",
        "dynasty": "宋",
        "collection_info": null
    },
    {
        "uuid": "742062dc7b682942757b6ca09ac311d2",
        "title": "杂咏一百首 孙思邈",
        "author": "刘克庄",
        "content": "药品用昆虫，遂亏全活功。\n至今仙未得，只在蜀山中。",
        "dynasty": "宋",
        "collection_info": null
    },
    {
        "uuid": "45fbe1608e1dbe4a5fe6387a00c82338",
        "title": "杂咏一百首 瞿昙",
        "author": "刘克庄",
        "content": "世传汉明帝，始梦见金身。\n曷不观列子，西方有圣人。",
        "dynasty": "宋",
        "collection_info": null
    },
    {
        "uuid": "0c1c2727805307a176e09b0eec512b8a",
        "title": "杂咏一百首 维摩",
        "author": "刘克庄",
        "content": "面色削瓜黄，眉毫覆雪长。\n安知四天下，只在一禅床。",
        "dynasty": "宋",
        "collection_info": null
    },
    {
        "uuid": "2d9471f7f5c4e20867f05daff627fe7b",
        "title": "杂咏一百首 善财",
        "author": "刘克庄",
        "content": "放勋访吾叔，鲁叟问弘聃。\n所以此童子，诸方亦遍参。",
        "dynasty": "宋",
        "collection_info": null
    },
    {
        "uuid": "64174e107a2b23662a16933e8f1dd08f",
        "title": "杂咏一百首 达磨",
        "author": "刘克庄",
        "content": "直以心为佛，西来说最高。\n始知周孔外，别自有英豪。",
        "dynasty": "宋",
        "collection_info": null
    },
    {
        "uuid": "e64b9abe15bf2f2924adcac35e3c1b81",
        "title": "杂咏一百首 卢能",
        "author": "刘克庄",
        "content": "明镜偷神秀，菩提犯卧轮。\n更将旧衣钵，占断不传人。",
        "dynasty": "宋",
        "collection_info": null
    },
    {
        "uuid": "6fafafbf263ffa209bde582dfdd58d36",
        "title": "杂咏一百首 马祖",
        "author": "刘克庄",
        "content": "若非大气魄，只是小机锋。\n老子一声喝，学人三日聋。",
        "dynasty": "宋",
        "collection_info": null
    },
    {
        "uuid": "a80d78482085e80f28548d2f2a94376c",
        "title": "杂咏一百首 德山",
        "author": "刘克庄",
        "content": "此老手中棒，轻轻也有瘢。\n佛来与三十，某甲莫须餐。",
        "dynasty": "宋",
        "collection_info": null
    },
    {
        "uuid": "6952d552d8a3499eefc5f21c744fe416",
        "title": "杂咏一百首 支遁",
        "author": "刘克庄",
        "content": "若以色见我，几于貌失人。\n林公少鬚髮，澄观欠冠巾。",
        "dynasty": "宋",
        "collection_info": null
    },
    {
        "uuid": "0ecc8cd50508ab902de5c35b07dda90f",
        "title": "杂咏一百首 澄公",
        "author": "刘克庄",
        "content": "值乱行何适，随缘住亦安。\n能将石虎辈，只作海鸥看。",
        "dynasty": "宋",
        "collection_info": null
    },
    {
        "uuid": "0b87a3a95ea5464b8bbcb08ff66eb438",
        "title": "杂咏一百首 志公",
        "author": "刘克庄",
        "content": "寺甲于江左，身迎入禁中。\n如何浄居殿，饿杀老萧公。",
        "dynasty": "宋",
        "collection_info": null
    },
    {
        "uuid": "26775286cc0b70f15e41d91cb22032d9",
        "title": "杂咏一百首 卫姜",
        "author": "刘克庄",
        "content": "俱着锦衣裳，凭谁办绿黄。\n可怜君耄矣，贤嬖不贤姜。",
        "dynasty": "宋",
        "collection_info": null
    },
    {
        "uuid": "80d710ef5b04b9270733992929dc8e89",
        "title": "杂咏一百首 阿娇",
        "author": "刘克庄",
        "content": "甫闻阿娇进，又报卫娘留。\n莫倚金为屋，重重只锁愁。",
        "dynasty": "宋",
        "collection_info": null
    },
    {
        "uuid": "c4fc88a8912e43e684141b3541ffbb74",
        "title": "杂咏一百首 乌孙公主",
        "author": "刘克庄",
        "content": "玉座吞声别，毡车触目悲。\n如何汉公主，去作虏阏氏。",
        "dynasty": "宋",
        "collection_info": null
    },
    {
        "uuid": "8ae6ba8ea8d2eebb1e639b9301534675",
        "title": "杂咏一百首 平后",
        "author": "刘克庄",
        "content": "歆已作佐命，雄甘为大夫。\n独余黄室主，不肯面新都。",
        "dynasty": "宋",
        "collection_info": null
    },
    {
        "uuid": "e47e212be0778ac38c421533c835c36c",
        "title": "杂咏一百首 辟司徒妻",
        "author": "刘克庄",
        "content": "仓皇问君父，忠孝两关心。\n绝胜杞梁妇，惟知哭藁砧。",
        "dynasty": "宋",
        "collection_info": null
    },
    {
        "uuid": "f94265ac491854ab7f4f36dc4714c31a",
        "title": "杂咏一百首 冀缺妻",
        "author": "刘克庄",
        "content": "昔有二人贫，耕田与负薪。\n朱妻恚求去，郄妇敬如宾。",
        "dynasty": "宋",
        "collection_info": null
    },
    {
        "uuid": "bca8a40248b8ac628801d5f308610416",
        "title": "杂咏一百首 黔娄妻",
        "author": "刘克庄",
        "content": "夫节独高古，妇贤传至今。\n既为加美谥，復不用邪衾。",
        "dynasty": "宋",
        "collection_info": null
    },
    {
        "uuid": "1febb3a1730a256eb4be18a85c99706f",
        "title": "杂咏一百首 齐人妻",
        "author": "刘克庄",
        "content": "不敢怨夫子，徒悲误妾身。\n安知同穴者，乃是乞墦人。",
        "dynasty": "宋",
        "collection_info": null
    },
    {
        "uuid": "511e1b20fa3882d4af45f75552fc1a62",
        "title": "杂咏一百首 儒仲妻",
        "author": "刘克庄",
        "content": "彼雏饰容服，吾穉业耕锄。\n不以贫惭富，贤哉妇儆夫。",
        "dynasty": "宋",
        "collection_info": null
    },
    {
        "uuid": "3ed3a5bbaf71ddb07a812919d3fca052",
        "title": "杂咏一百首 庐江小吏妻",
        "author": "刘克庄",
        "content": "尊嫜有严命，妾不获从夫。\n去去犹回首，谆谆别小姑。",
        "dynasty": "宋",
        "collection_info": null
    },
    {
        "uuid": "854fb5acd11fb851b213185d90cea337",
        "title": "杂咏一百首 召南媵",
        "author": "刘克庄",
        "content": "贵贱有定分，勤劳无怨心。\n若令逢吕武，亦化作姜任。",
        "dynasty": "宋",
        "collection_info": null
    },
    {
        "uuid": "414b8d37d5ef852ddf97ef44e1f3b2d5",
        "title": "杂咏一百首 李夫人",
        "author": "刘克庄",
        "content": "恍惚疑如在，缠绵爱未休。\n明知已仙去，犹欲出神求。",
        "dynasty": "宋",
        "collection_info": null
    },
    {
        "uuid": "285ac198cd0d55a561166f97aa799611",
        "title": "杂咏一百首 冯昭仪",
        "author": "刘克庄",
        "content": "兽不能加害，倾身障赭红。\n安知丁与傅，他日鸷于熊。",
        "dynasty": "宋",
        "collection_info": null
    },
    {
        "uuid": "da67d60a15105b0020219f0595efc8d0",
        "title": "杂咏一百首 班婕妤",
        "author": "刘克庄",
        "content": "妾命薄如纸，君恩冷似冰。\n生当事长信，死愿奉延陵。",
        "dynasty": "宋",
        "collection_info": null
    },
    {
        "uuid": "c780864d4288d60c60da7db8d2c77631",
        "title": "杂咏一百首 苏秦邻妾",
        "author": "刘克庄",
        "content": "主命亦危矣，媪谋真拙哉。\n烦君赐妾杖，嗔妾覆君杯。",
        "dynasty": "宋",
        "collection_info": null
    },
    {
        "uuid": "55f4cc575086679ed443239a465f4a37",
        "title": "杂咏一百首 樊通德",
        "author": "刘克庄",
        "content": "粧束姑随世，风流亦动人。\n等闲拥髻语，千载尚如新。",
        "dynasty": "宋",
        "collection_info": null
    },
    {
        "uuid": "ae147a6ab7f2dab54d341138ee204c6c",
        "title": "杂咏一百首 铜雀妓",
        "author": "刘克庄",
        "content": "谁谓曹瞒智，回头玉座空。\n向来台上妓，尽入洛阳宫。",
        "dynasty": "宋",
        "collection_info": null
    },
    {
        "uuid": "142b2e8b847e2f9d4cd3904dff600a23",
        "title": "杂咏一百首 房老",
        "author": "刘克庄",
        "content": "残香犹在笥，旧曲尚书裙。\n不及新歌舞，樽前奉主君。",
        "dynasty": "宋",
        "collection_info": null
    },
    {
        "uuid": "b6d377cabbd4ca84498257db73e55536",
        "title": "杂咏一百首 绿珠",
        "author": "刘克庄",
        "content": "向来金谷友，至此散如云。\n却是娉婷者，楼前不负君。",
        "dynasty": "宋",
        "collection_info": null
    },
    {
        "uuid": "5a6d4a8e6bc8ffd96341851cf72da5a2",
        "title": "杂咏一百首 柳家婢",
        "author": "刘克庄",
        "content": "忽见牙郎态，吁嗟悔失身。\n不虞小婢子，曾是柳家人。",
        "dynasty": "宋",
        "collection_info": null
    },
    {
        "uuid": "8d228c4e2f49775c96eeeaeac087825d",
        "title": "杂咏一百首 毛遂",
        "author": "刘克庄",
        "content": "两国争衡际，诸君袖手观。\n羣然着珠履，谁肯捧铜盘。",
        "dynasty": "宋",
        "collection_info": null
    },
    {
        "uuid": "9fba6a081dc7e63f5bda36668726689b",
        "title": "杂咏一百首 荆轲",
        "author": "刘克庄",
        "content": "把袖谋几售，开图计忽穷。\n空遗千古恨，不中祖龙胸。",
        "dynasty": "宋",
        "collection_info": null
    },
    {
        "uuid": "9cd54dee9896acfe2504f625eca99a85",
        "title": "杂咏一百首 项羽",
        "author": "刘克庄",
        "content": "顿无英霸气，尚有妇儿仁。\n闻汉购吾首，持将赠故人。",
        "dynasty": "宋",
        "collection_info": null
    },
    {
        "uuid": "c443c9fb196e75aa4845dc4f6c1d42a0",
        "title": "杂咏一百首 陈胜",
        "author": "刘克庄",
        "content": "辛苦佣耕久，饥寒谪戍余。\n竟令秦失鹿，首为汉驱鱼。",
        "dynasty": "宋",
        "collection_info": null
    },
    {
        "uuid": "b624625f591f93d9cdf20536e2084274",
        "title": "杂咏一百首 博浪壮士",
        "author": "刘克庄",
        "content": "殿上俄流血，沙中竟脱身。\n乃知燕刺客，有媿汉谋臣。",
        "dynasty": "宋",
        "collection_info": null
    },
    {
        "uuid": "5e6db15c9afdc1bb71afffb1beeb9199",
        "title": "杂咏一百首 朱家",
        "author": "刘克庄",
        "content": "贵不见渠面，危曾活尔身。\n柰何施一饭，便责翳桑人。",
        "dynasty": "宋",
        "collection_info": null
    },
    {
        "uuid": "30167b041e61388909f3b05bbca3cb35",
        "title": "杂咏一百首 田横",
        "author": "刘克庄",
        "content": "南面称孤贵，西京谒帝卑。\n谁能如李密，更望一台司。",
        "dynasty": "宋",
        "collection_info": null
    },
    {
        "uuid": "6e00f751452e577a4d7f0fbfad3ef68d",
        "title": "杂咏一百首 剧孟",
        "author": "刘克庄",
        "content": "向令从七国，是自列陪臣。\n太尉空称赏，非知剧孟人。",
        "dynasty": "宋",
        "collection_info": null
    },
    {
        "uuid": "16ad161ce19000ee297ac12b77179c84",
        "title": "杂咏一百首 孙策",
        "author": "刘克庄",
        "content": "鱼服俄离网，龙泉忽缺铓。\n却将江左业，分付紫髯郎。",
        "dynasty": "宋",
        "collection_info": null
    },
    {
        "uuid": "ee8fcf69705eeed492d81e40d330b6c3",
        "title": "杂咏一百首 周戴",
        "author": "刘克庄",
        "content": "戴昔劫名士，周尝暴里人。\n少年一荡子，岁晚两忠臣。",
        "dynasty": "宋",
        "collection_info": null
    },
    {
        "uuid": "0158eb527882d54af9b69e104068d5d7",
        "title": "杂咏一百首 鬼谷子",
        "author": "刘克庄",
        "content": "遗书今羽化，传者匪真书。\n此老纵横祖，仪秦得绪余。",
        "dynasty": "宋",
        "collection_info": null
    },
    {
        "uuid": "541dd9fba47dfdfd3f31de994249a239",
        "title": "杂咏一百首 二衍",
        "author": "刘克庄",
        "content": "虽以宾师待，几于妾妇然。\n不羞君割地，谩对客谈天。",
        "dynasty": "宋",
        "collection_info": null
    },
    {
        "uuid": "38e0e85ee0b059e4f9027452b81b2629",
        "title": "杂咏一百首 韩非",
        "author": "刘克庄",
        "content": "韩子流于惨，聃书妙造微。\n百年同一传，谁是復谁非。",
        "dynasty": "宋",
        "collection_info": null
    },
    {
        "uuid": "ba427320b34bb751946151b6ff9b4110",
        "title": "杂咏一百首 庄子",
        "author": "刘克庄",
        "content": "夸大帝传由，形容跖侮丘。\n仅饶聃御寇，共载一虚舟。",
        "dynasty": "宋",
        "collection_info": null
    },
    {
        "uuid": "7b8e149dced58915b9a5bf7cb806cabd",
        "title": "杂咏一百首 侯嬴",
        "author": "刘克庄",
        "content": "白髮夷门老，能兴晋鄙师。\n魏王备它盗，曾不备如姬。",
        "dynasty": "宋",
        "collection_info": null
    },
    {
        "uuid": "86c865b22d2cc35a60cabd54c780bc02",
        "title": "杂咏一百首 范雎",
        "author": "刘克庄",
        "content": "不待精神契，惟凭颊舌求。\n莫年荐燕客，差胜似穰侯。",
        "dynasty": "宋",
        "collection_info": null
    },
    {
        "uuid": "0f652cd416e4086a0dd95eee7e9f26c0",
        "title": "杂咏一百首 苏秦",
        "author": "刘克庄",
        "content": "常产常心论，平生不谓然。\n晚知苏季子，佩印为无田。",
        "dynasty": "宋",
        "collection_info": null
    },
    {
        "uuid": "8db9dd74588fa95b3f89a1d6a71f2256",
        "title": "杂咏一百首 田光",
        "author": "刘克庄",
        "content": "北面老先生，人间事饱更。\n不闻求乐氏，但见荐荆卿。",
        "dynasty": "宋",
        "collection_info": null
    },
    {
        "uuid": "8da6555a36a658a43247b19d1c79de50",
        "title": "杂咏一百首 茅焦",
        "author": "刘克庄",
        "content": "焦子如天胆，秦王似屋嗔。\n如何刀机上，活得解衣人。",
        "dynasty": "宋",
        "collection_info": null
    },
    {
        "uuid": "51daf95189862a529b6a8fde9d7645d5",
        "title": "杂咏一百首 蒯通",
        "author": "刘克庄",
        "content": "郦生方横死，蒯彻亦阳狂。\n设不逢刘季，同趋一鼎汤。",
        "dynasty": "宋",
        "collection_info": null
    },
    {
        "uuid": "fe5177e3ce595f74058cfa7b5eda2259",
        "title": "杂咏一百首 墨翟",
        "author": "刘克庄",
        "content": "墨子城无恙，公输械有穷。\n要须能壁立，未可恃梯攻。",
        "dynasty": "宋",
        "collection_info": null
    },
    {
        "uuid": "f262ed3744b63cf3104f4e521fe1fc2e",
        "title": "杂咏一百首 樗里子",
        "author": "刘克庄",
        "content": "石马残陵下，金鳬出藏中。\n谁云樗里智，卜墓近秦宫。",
        "dynasty": "宋",
        "collection_info": null
    },
    {
        "uuid": "3d0e3162792578d07af96b7b68404c57",
        "title": "杂咏一百首 陈平",
        "author": "刘克庄",
        "content": "巧言愚冒顿，厚赂饵阏氏。\n秘计言之丑，刚云世莫知。",
        "dynasty": "宋",
        "collection_info": null
    },
    {
        "uuid": "ba62f483c8502172f77219184e590700",
        "title": "杂咏一百首 鼌错",
        "author": "刘克庄",
        "content": "危晁知不免，削楚虑空长。\n东市哀朝服，西京号智囊。",
        "dynasty": "宋",
        "collection_info": null
    },
    {
        "uuid": "d88a719bc1b6f5a82604d0dbd26c0f8a",
        "title": "杂咏一百首 杨修",
        "author": "刘克庄",
        "content": "老贼有肝鬲，多为德祖窥。\n谁令预筹事，更与共观碑。",
        "dynasty": "宋",
        "collection_info": null
    },
    {
        "uuid": "2f42ad9798da185ab7d02050d59e7142",
        "title": "杂咏一百首 仓舒",
        "author": "刘克庄",
        "content": "全活嚙鞍吏，平章秤象船。\n丕乎真有幸，舒也竟无年。",
        "dynasty": "宋",
        "collection_info": null
    },
    {
        "uuid": "39bec97c90a554198bdbfa6a4868f1a1",
        "title": "杂咏一百首 荀彧",
        "author": "刘克庄",
        "content": "杀身明逆顺，濡足救危亡。\n未必荀文若，甘为操子房。",
        "dynasty": "宋",
        "collection_info": null
    },
    {
        "uuid": "b05c36a7e760e83bb33e99462417730f",
        "title": "杂咏一百首 刘备",
        "author": "刘克庄",
        "content": "华容芦荻裏，一炬可无遗。\n叹息刘玄德，平生见事迟。",
        "dynasty": "宋",
        "collection_info": null
    },
    {
        "uuid": "f16261f686bcd59f6eac7208e270f73d",
        "title": "杂咏一百首 杜预",
        "author": "刘克庄",
        "content": "征南满腹智，实似小儿痴。\n汉水有涸日，沉碑无出时。",
        "dynasty": "宋",
        "collection_info": null
    },
    {
        "uuid": "eb7c4c7df75988e39dd02b6166f87c9c",
        "title": "杂咏一百首 李卫公",
        "author": "刘克庄",
        "content": "肘后臣非靳，胸中彼未纯。\n乃知兵妙处，不可妄传人。",
        "dynasty": "宋",
        "collection_info": null
    },
    {
        "uuid": "68f28eef4c4b1a9f550cdc140f8b790d",
        "title": "杂咏一百首 韩起",
        "author": "刘克庄",
        "content": "带从内府颁，枕出古陵间。\n却笑韩宣子，区区爱一环。",
        "dynasty": "宋",
        "collection_info": null
    },
    {
        "uuid": "aad680389ef2877a4d198dd1e0d944bb",
        "title": "杂咏一百首 富平侯",
        "author": "刘克庄",
        "content": "童作夫人纺，藏钱百万多。\n不知三箧内，还记旧书么。",
        "dynasty": "宋",
        "collection_info": null
    },
    {
        "uuid": "131cf430d7be006556a1b32010f2e3b0",
        "title": "杂咏一百首 董卓",
        "author": "刘克庄",
        "content": "虎视无强对，鸱张有篡心。\n可怜脐裏烛，不照坞中金。",
        "dynasty": "宋",
        "collection_info": null
    },
    {
        "uuid": "4e2c3ed91ed650d8b57194042fcd31be",
        "title": "杂咏一百首 王戎",
        "author": "刘克庄",
        "content": "惜李常钻核，商财自执筹。\n如何嵇阮辈，放入竹林游。",
        "dynasty": "宋",
        "collection_info": null
    },
    {
        "uuid": "c6518569c46f3ba4e135563b9e22bddd",
        "title": "杂咏一百首 石崇",
        "author": "刘克庄",
        "content": "金谷觞豪友，珠楼拥艷姬。\n南交来处悖，东市悔何追。",
        "dynasty": "宋",
        "collection_info": null
    },
    {
        "uuid": "a8ec148e478af77cfd32ace9eb616f4b",
        "title": "杂咏一百首 祖珽",
        "author": "刘克庄",
        "content": "左氏讥怀璧，杨公却袖金。\n安知机巧者，藏得叵罗深。",
        "dynasty": "宋",
        "collection_info": null
    },
    {
        "uuid": "92d9ac3a054eb827acb9cdbb7c862d78",
        "title": "杂咏一百首 张说",
        "author": "刘克庄",
        "content": "玉检匪颁隆，珠帘馈遗通。\n更挥谀墓笔，褒讚死姚崇。",
        "dynasty": "宋",
        "collection_info": null
    },
    {
        "uuid": "72fa4fa03c7be7e18dbb295f26872c67",
        "title": "杂咏一百首 元载",
        "author": "刘克庄",
        "content": "三千两钟乳，八百斛胡椒。\n不悟口中袜，犹贪掌上腰。",
        "dynasty": "宋",
        "collection_info": null
    },
    {
        "uuid": "9c11f2f2c5e38dd3497d5b93163b8b34",
        "title": "杂咏一百首 杜兼",
        "author": "刘克庄",
        "content": "没有财遗臭，生无善可传。\n向来堆白屋，尽是窟郎钱。",
        "dynasty": "宋",
        "collection_info": null
    },
    {
        "uuid": "cc5e039548a3246b77708ffb4e5868e8",
        "title": "杂咏一百首 桑维翰",
        "author": "刘克庄",
        "content": "五季骄诸镇，终朝易千人。\n使无孔方癖，犹是晋名臣。",
        "dynasty": "宋",
        "collection_info": null
    },
    {
        "uuid": "e6800e11aaa4c80d52e5e7b3250b7176",
        "title": "杂咏一百首 尹氏",
        "author": "刘克庄",
        "content": "聚橛并番楀，今犹唾姓名。\n国人深可畏，尹氏更须平。",
        "dynasty": "宋",
        "collection_info": null
    },
    {
        "uuid": "67b50aa34d64fcc6c04dde2c0d9d6d55",
        "title": "杂咏一百首 太宰嚭",
        "author": "刘克庄",
        "content": "西子宴姑苏，灵胥赐属镂。\n如何居上宰，忠越不忠吴。",
        "dynasty": "宋",
        "collection_info": null
    },
    {
        "uuid": "7006c1466488ecd2f82c4644f91fa9f7",
        "title": "杂咏一百首 吕不韦",
        "author": "刘克庄",
        "content": "豫建无长虑，旁窥有贩心。\n绝嬴由吕相，继马乃牛金。",
        "dynasty": "宋",
        "collection_info": null
    },
    {
        "uuid": "22112d1595f9cf4e58228aeb210b4967",
        "title": "杂咏一百首 李斯",
        "author": "刘克庄",
        "content": "焚余宁有籍，坑后更无儒。\n不解愚刘项，翻令二世愚。",
        "dynasty": "宋",
        "collection_info": null
    },
    {
        "uuid": "28781101e88f15cef7d06549734a3bcf",
        "title": "杂咏一百首 公孙弘",
        "author": "刘克庄",
        "content": "极力排舒黯，联翩去不迴。\n惟应刀笔吏，时得到翘材。",
        "dynasty": "宋",
        "collection_info": null
    },
    {
        "uuid": "a77eb94e4728459dea33d3bc03172152",
        "title": "杂咏一百首 孔光",
        "author": "刘克庄",
        "content": "佞幸传呼至，师臣伛偻迎。\n暮年灵寿杖，幸自可扶行。",
        "dynasty": "宋",
        "collection_info": null
    },
    {
        "uuid": "dc471414fc861cb6aae5cf6ef107d0eb",
        "title": "杂咏一百首 李林甫",
        "author": "刘克庄",
        "content": "二相去留际，中原治乱分。\n异时马上泪，遥洒曲江坟。",
        "dynasty": "宋",
        "collection_info": null
    },
    {
        "uuid": "9c951c384114b212ecdb28edf5e4285c",
        "title": "杂咏一百首 卢杞",
        "author": "刘克庄",
        "content": "僣僞蟠宫阙，忠贤血贼庭。\n相君无喜愠，面色只蓝青。",
        "dynasty": "宋",
        "collection_info": null
    },
    {
        "uuid": "6e2f17474e7a7e29a377078ec8746c9f",
        "title": "杂咏一百首 崔昌遐",
        "author": "刘克庄",
        "content": "本欲除阉腐，安知召寇戎。\n缁郎不为相，朱贼得称雄。",
        "dynasty": "宋",
        "collection_info": null
    },
    {
        "uuid": "a459a52ecd5e875d3e1ca6c192d50bd1",
        "title": "杂咏一百首 冯道",
        "author": "刘克庄",
        "content": "坐阅数朝主，竟为何代人。\n汉官扬历遍，更作虏师臣。",
        "dynasty": "宋",
        "collection_info": null
    },
    {
        "uuid": "41f9fe0583530d538b7796366776a058",
        "title": "杂咏一百首 巷伯",
        "author": "刘克庄",
        "content": "哆侈何其甚，忧伤只自知。\n虽经夫子笔，不废寺人诗。",
        "dynasty": "宋",
        "collection_info": null
    },
    {
        "uuid": "1e99730dcdbb3fe2b6f3e61805c8637b",
        "title": "杂咏一百首 梁丘据",
        "author": "刘克庄",
        "content": "国渐移田氏，人谁悟景公。\n牛山两行泪，据与寡人同。",
        "dynasty": "宋",
        "collection_info": null
    },
    {
        "uuid": "a85269f7ebb74ab78744d9d5dd22964e",
        "title": "杂咏一百首 臧氏",
        "author": "刘克庄",
        "content": "嬖与贤分国，贤疎嬖在旁。\n未尝无乐克，其柰有臧仓。",
        "dynasty": "宋",
        "collection_info": null
    },
    {
        "uuid": "6cda2f2bfd7a0c3ac56464ca9ba28ce6",
        "title": "杂咏一百首 景监",
        "author": "刘克庄",
        "content": "但见颛朝久，谁知媚竈勤。\n纷纷由嬖进，非特一商君。",
        "dynasty": "宋",
        "collection_info": null
    },
    {
        "uuid": "e6d33d4a890587a66c112911d13fbb00",
        "title": "杂咏一百首 赵高",
        "author": "刘克庄",
        "content": "归自沙丘后，因专定策功。\n国由中府令，帝在望夷宫。",
        "dynasty": "宋",
        "collection_info": null
    },
    {
        "uuid": "bace78ad8c00673c35a58556d03c57b5",
        "title": "杂咏一百首 曹腾",
        "author": "刘克庄",
        "content": "费亭侯在日，乱已有萌芽。\n养得螟蛉种，犹能覆汉家。",
        "dynasty": "宋",
        "collection_info": null
    },
    {
        "uuid": "898f4fe36598938f7c2d6540745d702c",
        "title": "杂咏一百首 张让",
        "author": "刘克庄",
        "content": "举国排阉尹，还乡少弔宾。\n太丘刍一束，全活几多人。",
        "dynasty": "宋",
        "collection_info": null
    },
    {
        "uuid": "f190535ff4cdee41c570030e06142282",
        "title": "杂咏一百首 高力士",
        "author": "刘克庄",
        "content": "五十年间事，浑如晓梦余。\n三郎南内裏，何况老家奴。",
        "dynasty": "宋",
        "collection_info": null
    },
    {
        "uuid": "b27755136210664e9b460ac24089a230",
        "title": "杂咏一百首 仇士良",
        "author": "刘克庄",
        "content": "国老辞机密，阉儿叩绪余。\n殷勤传一诀，莫遣上观书。",
        "dynasty": "宋",
        "collection_info": null
    },
    {
        "uuid": "89efd3f9fae0bc35e9f881d7015c3fba",
        "title": "杂咏一百首 张承业",
        "author": "刘克庄",
        "content": "敕使为唐患，忠唐独有君。\n晚知王自取，悞杀老监军。",
        "dynasty": "宋",
        "collection_info": null
    },
    {
        "uuid": "5f5293029d46b94e8299829544e93b3f",
        "title": "杂咏一百首 神农",
        "author": "刘克庄",
        "content": "尽识参无毒，明知堇有灾。\n安知尝试者，百死百生来。",
        "dynasty": "宋",
        "collection_info": null
    },
    {
        "uuid": "9c88b4a51a3a8f51f3d88128b725139d",
        "title": "杂咏一百首 素女",
        "author": "刘克庄",
        "content": "厥初赋形貌，固已具阴阳。\n素问无人读，流为采战方。",
        "dynasty": "宋",
        "collection_info": null
    },
    {
        "uuid": "2b40c30e05dbd28e03b3c6d286438a0f",
        "title": "杂咏一百首 扁鹊",
        "author": "刘克庄",
        "content": "疾始于荣卫，哀哉不豫谋。\n贪生讳闻死，天下几桓侯。",
        "dynasty": "宋",
        "collection_info": null
    },
    {
        "uuid": "4263965a5e082e52712986df067ac409",
        "title": "杂咏一百首 医和",
        "author": "刘克庄",
        "content": "寿有可延理，医无不死方。\n扁曾忧骨髓，和亦畏膏肓。",
        "dynasty": "宋",
        "collection_info": null
    },
    {
        "uuid": "8eb8c0d812099140d0c45e68006960da",
        "title": "杂咏一百首 李酰",
        "author": "刘克庄",
        "content": "自昔名高世，皆由艺入神。\n未应除扁鹊，世上便无人。",
        "dynasty": "宋",
        "collection_info": null
    },
    {
        "uuid": "99488ac3d06d6fb59fa5fa4725aac2a7",
        "title": "杂咏一百首 夏无且",
        "author": "刘克庄",
        "content": "秦法严堂陛，秦兵遶殿庐。\n如何危急际，只有一无且。",
        "dynasty": "宋",
        "collection_info": null
    },
    {
        "uuid": "d43d650b31f26b86c29978c1c98c3747",
        "title": "杂咏一百首 华佗",
        "author": "刘克庄",
        "content": "古来神异少，天下妄庸多。\n文帝能全意，曹瞒竟杀佗。",
        "dynasty": "宋",
        "collection_info": null
    },
    {
        "uuid": "1b6a3f191267cfeef0c4f6a2385e5422",
        "title": "杂咏一百首 壶公",
        "author": "刘克庄",
        "content": "跳入无人见，谁知有路通。\n长房非黠者，草草出壶中。",
        "dynasty": "宋",
        "collection_info": null
    },
    {
        "uuid": "598aa431958c023d3702ebc3f2272c1b",
        "title": "杂咏一百首 陶隠居",
        "author": "刘克庄",
        "content": "方差能腊腹，学误至渐襟。\n幸有经文在，休于注脚寻。",
        "dynasty": "宋",
        "collection_info": null
    },
    {
        "uuid": "0cc7e677eaf813164bb21108ec5f9789",
        "title": "杂咏一百首 韩伯休",
        "author": "刘克庄",
        "content": "女子乃知我，明朝变姓名。\n可怜逃不密，犹迫诏书行。",
        "dynasty": "宋",
        "collection_info": null
    },
    {
        "uuid": "60a0824893c8168ac8be257d6381e581",
        "title": "杂咏一百首 巫咸",
        "author": "刘克庄",
        "content": "列书诧知死，楚些说招魂。\n尚莫窥壶子，安能返屈原。",
        "dynasty": "宋",
        "collection_info": null
    },
    {
        "uuid": "02cb9b9d60582f1c81016981a3997daa",
        "title": "杂咏一百首 史苏",
        "author": "刘克庄",
        "content": "繇语几于谶，流传信有诸。\n王何谩辛苦，易自是占书。",
        "dynasty": "宋",
        "collection_info": null
    },
    {
        "uuid": "89f7acfb9672445fec0d7ccde76583a0",
        "title": "杂咏一百首 詹尹",
        "author": "刘克庄",
        "content": "鱼腹纍臣诀，蛾眉众女仇。\n灵均空发问，詹尹若为酬。",
        "dynasty": "宋",
        "collection_info": null
    },
    {
        "uuid": "01e4fea0d7b7bc559f8779ff30532632",
        "title": "杂咏一百首 季主",
        "author": "刘克庄",
        "content": "宋贾两名士，茫然立下风。\n信知古贤圣，多隠卜医中。",
        "dynasty": "宋",
        "collection_info": null
    },
    {
        "uuid": "81e513c4d1c77594b3422221b350b7e3",
        "title": "杂咏一百首 洛下闳",
        "author": "刘克庄",
        "content": "巧历虽千岁，先知一日差。\n未能下算子，亦道是占家。",
        "dynasty": "宋",
        "collection_info": null
    },
    {
        "uuid": "5af55bd3a29919c5a9e54f5d36cf8b1d",
        "title": "杂咏一百首 严君平",
        "author": "刘克庄",
        "content": "卖卜本逃名，下帘无市声。\n如何穹壤内，知世有君平。",
        "dynasty": "宋",
        "collection_info": null
    },
    {
        "uuid": "94cb3391add9e28bf19630edc34f5a03",
        "title": "杂咏一百首 京房",
        "author": "刘克庄",
        "content": "元帝何曾谕，京生自此疎。\n区区推卦气，欲撼石中书。",
        "dynasty": "宋",
        "collection_info": null
    },
    {
        "uuid": "5bd27a9847166d20294732eb8b15f9e4",
        "title": "杂咏一百首 管辂",
        "author": "刘克庄",
        "content": "平叔知几语，疑于易学通。\n岁朝不相见，隔日问三公。",
        "dynasty": "宋",
        "collection_info": null
    },
    {
        "uuid": "9cfb8beb46b4b83d1880a259466b6e8d",
        "title": "杂咏一百首 李淳风",
        "author": "刘克庄",
        "content": "逆知生女主，预说覆唐宗。\n误杀五娘子，安知在后宫。",
        "dynasty": "宋",
        "collection_info": null
    },
    {
        "uuid": "5126bd6bf8d44275b5ba1371f64f85b6",
        "title": "杂咏一百首 袁天纲",
        "author": "刘克庄",
        "content": "似有人推背，相传果是非。\n请君看秘记，若箇泄天机。",
        "dynasty": "宋",
        "collection_info": null
    },
    {
        "uuid": "971d05d24e2788716d6fa7a7f9a3742d",
        "title": "杂咏一百首 项橐",
        "author": "刘克庄",
        "content": "义理无穷尽，虽丘或未知。\n老聃与项橐，圣岂有常师。",
        "dynasty": "宋",
        "collection_info": null
    },
    {
        "uuid": "415714b036f55986c08fabf7ba699b18",
        "title": "杂咏一百首 甘罗",
        "author": "刘克庄",
        "content": "函谷非无士，登庸乳臭儿。\n空令园绮辈，头白不逢时。",
        "dynasty": "宋",
        "collection_info": null
    },
    {
        "uuid": "4b1000bfda9b2e7d547495e5fc4b2d89",
        "title": "杂咏一百首 外黄儿",
        "author": "刘克庄",
        "content": "子羽力扛鼎，诸侯屈膝臣。\n能从小儿语，尽活一城人。",
        "dynasty": "宋",
        "collection_info": null
    },
    {
        "uuid": "6a433f60ca818926714b45b92276613d",
        "title": "杂咏一百首 终童",
        "author": "刘克庄",
        "content": "武帝有荒志，终童无远谋。\n长缨自繫耳，莫繫越王头。",
        "dynasty": "宋",
        "collection_info": null
    },
    {
        "uuid": "88f5a9f83ce585a9495c3f5644fe2058",
        "title": "杂咏一百首 童乌",
        "author": "刘克庄",
        "content": "击蒙凿帝窍，躐等尊玄经。\n混沌死七日，童乌夭九龄。",
        "dynasty": "宋",
        "collection_info": null
    },
    {
        "uuid": "d52ecd4dd93e2ad293ca9f42ca6defd7",
        "title": "杂咏一百首 荀陈",
        "author": "刘克庄",
        "content": "彧作操谋主，羣为丕上公。\n暮年翻有愧，膝上与车中。",
        "dynasty": "宋",
        "collection_info": null
    },
    {
        "uuid": "8e3c24ba36cb376722b62053b67b5bcc",
        "title": "杂咏一百首 孔融子",
        "author": "刘克庄",
        "content": "二穉吁何罪，冤犹在史书。\n老瞒浑忘却，只记哭仓舒。",
        "dynasty": "宋",
        "collection_info": null
    },
    {
        "uuid": "88bc1b4c99544c205d4f0b88663ff035",
        "title": "杂咏一百首 通子",
        "author": "刘克庄",
        "content": "但爱梨并栗，不传琴与书。\n乃翁莫惆怅，它日举篮舆。",
        "dynasty": "宋",
        "collection_info": null
    },
    {
        "uuid": "d70c7eb992749965e2dd305ec779d0c7",
        "title": "杂咏一百首 阿宜",
        "author": "刘克庄",
        "content": "牧有谆谆诲，宜无赫赫声。\n假令如叔父，一世得狂名。",
        "dynasty": "宋",
        "collection_info": null
    },
    {
        "uuid": "d4d7aa92329f5fae62ff0da9093cf853",
        "title": "杂咏一百首 阿买",
        "author": "刘克庄",
        "content": "座上交游广，城南讲读余。\n如何万金产，只解八分书。",
        "dynasty": "宋",
        "collection_info": null
    },
    {
        "uuid": "b5a605e4b40f6ad9a05d95e132ddd01c",
        "title": "杂咏一百首 漆室女",
        "author": "刘克庄",
        "content": "举国听桓子，呼天诔孔丘。\n可怜倚楹女，徒为鲁君忧。",
        "dynasty": "宋",
        "collection_info": null
    },
    {
        "uuid": "69751aa5860f5f90b9254fede66dd14f",
        "title": "杂咏一百首 东家女",
        "author": "刘克庄",
        "content": "神女登徒子，微词未必然。\n感襄通一梦，窥玉费三年。",
        "dynasty": "宋",
        "collection_info": null
    },
    {
        "uuid": "43f93025b0c55820564dcd5499b8d578",
        "title": "杂咏一百首 散花女",
        "author": "刘克庄",
        "content": "狡狯疑为幻，姝妍復似魔。\n殷勤把花去，莫恼病维摩。",
        "dynasty": "宋",
        "collection_info": null
    },
    {
        "uuid": "d97b8ba8a60341e4cb6442da2303c041",
        "title": "杂咏一百首 缇萦",
        "author": "刘克庄",
        "content": "天子览书悲，肉刑无復施。\n不惟嘉烈女，亦自活神医。",
        "dynasty": "宋",
        "collection_info": null
    },
    {
        "uuid": "01b529a123f5735f0cf62cbefc03a2e3",
        "title": "杂咏一百首 曹娥",
        "author": "刘克庄",
        "content": "穹壤有时敝，娥名万古垂。\n直从彤管笔，便到色丝碑。",
        "dynasty": "宋",
        "collection_info": null
    },
    {
        "uuid": "f8297434bb33006202fc4dc52c46f85f",
        "title": "杂咏一百首 阿承女",
        "author": "刘克庄",
        "content": "古人重言德，初不论倾城。\n切莫伤容鬓，犹堪嫁孔明。",
        "dynasty": "宋",
        "collection_info": null
    },
    {
        "uuid": "d04fdc736aaae2f59113a6b85ece1690",
        "title": "杂咏一百首 戴良女",
        "author": "刘克庄",
        "content": "竹笥并綀帔，何妨托妾身。\n若逢夫壻问，向道乃翁贫。",
        "dynasty": "宋",
        "collection_info": null
    },
    {
        "uuid": "aedc5dd01583ac7c1d80e20d146770ce",
        "title": "杂咏一百首 木兰",
        "author": "刘克庄",
        "content": "出塞男儿勇，还乡女子身。\n尚能吞北虏，断不慕西邻。",
        "dynasty": "宋",
        "collection_info": null
    },
    {
        "uuid": "b3af64b5513b385ca18097b24fec58d4",
        "title": "杂咏一百首 投梭女",
        "author": "刘克庄",
        "content": "琴挑何曾动，梭投未免惭。\n女郎循古礼，元不解清谈。",
        "dynasty": "宋",
        "collection_info": null
    },
    {
        "uuid": "773a968c789bcbd22d793693dfed7b18",
        "title": "杂咏一百首 灵照",
        "author": "刘克庄",
        "content": "首如飞蓬乱，家卖漉篱供。\n老汉惊吾女，禅机捷乃翁。",
        "dynasty": "宋",
        "collection_info": null
    },
    {
        "uuid": "07b77605f0c6210bf0d4443d7839e04e",
        "title": "读竹溪诗一首",
        "author": "刘克庄",
        "content": "不敢匆匆看，晴窗几绝编。\n参它少陵髓，饶得弈秋先。\n友愿低头拜，师曾枕膝传。\n已将牌印子，牒过竹溪边。",
        "dynasty": "宋",
        "collection_info": null
    },
    {
        "uuid": "6699268e6788424949a1fc36605a2df5",
        "title": "甲辰书事二首  其一",
        "author": "刘克庄",
        "content": "捷书犹湿谤书随，太息斯人得祸奇。\n文举旧曾称一鹗，退之亦自喜孤罴。\n彼谗罔极身罗织，吾意怜才力髮丝。\n老去眼中神骏少，诸君莫怪道林师。",
        "dynasty": "宋",
        "collection_info": null
    },
    {
        "uuid": "8a57ba99e3b2fa37733e4b01be44edc8",
        "title": "甲辰书事二首  其二",
        "author": "刘克庄",
        "content": "往昔曼卿曾夺敕，后来同甫竟成名。\n草茅匹士谋身拙，槐棘诸公议法平。\n囚服若为探禹穴，明时定不血秦坑。\n何当拜舞鸡竿了，沽酒刲羊与压惊。",
        "dynasty": "宋",
        "collection_info": null
    },
    {
        "uuid": "f4dab26e23e70f173b24bcf823fbe51b",
        "title": "再和  其一",
        "author": "刘克庄",
        "content": "动而得谤亦名随，生子看来不必奇。\n尔辈真堪畀豺虎，君王安用猎熊罴。\n人言李白文如锦，谁信卢能命若丝。\n迴首世间机穽恶，子归闭户有余师。",
        "dynasty": "宋",
        "collection_info": null
    },
    {
        "uuid": "096ac27721722d7ac8fef97b54b2eba9",
        "title": "再和  其二",
        "author": "刘克庄",
        "content": "鹄袍再着姑行法，鴈塔重来定策名。\n大尹前呵宽贾岛，相君十反访州平。\n故溪旧有钓鱼石，平地今多陷马坑。\n不信天公囚两鸟，一鸣会遣百虫惊。",
        "dynasty": "宋",
        "collection_info": null
    },
    {
        "uuid": "ea6943205fb8d970bc57a35c3ef7e5f1",
        "title": "三和  其一",
        "author": "刘克庄",
        "content": "自古名高易毁随，谁令俶傥更权奇。\n心知吾友必中鹄，眼见乃翁初梦罴。\n所幸解骖逢晏子，不须结客报袁丝。\n古人进德多因此，公冶台卿即汝师。",
        "dynasty": "宋",
        "collection_info": null
    },
    {
        "uuid": "bb48581f07bbdd4ba287ebceb67a162b",
        "title": "三和  其二",
        "author": "刘克庄",
        "content": "同进多为蕡讼屈，薄徒苦与贺争名。\n从教雪犬吠所怪，肯学秋虫鸣不平。\n沙虱伺人阴发矢，虾𢋙欲客化为坑。\n相逢莫说当时事，说着当时尚失惊。",
        "dynasty": "宋",
        "collection_info": null
    },
    {
        "uuid": "9df2293a7c285a2cee3b4c05efd8d7d1",
        "title": "四和  其一",
        "author": "刘克庄",
        "content": "一橐萧然五鬼随，竟缘名盛与文奇。\n可曾天下无麟凤，何必山中有虎罴。\n蜂虿尾犹如许毒，蜘蛛腹得几多丝。\n圣贤不校吾家法，车及蒲骚岂足师。",
        "dynasty": "宋",
        "collection_info": null
    },
    {
        "uuid": "38381b2596030adc8aebcac88b29fc3e",
        "title": "四和  其二",
        "author": "刘克庄",
        "content": "谁谓斯文无定价，独怜之子坐虚名。\n主司头与笔俱点，宰物心如秤样平。\n骏马却还国西域，病鸱堕落屋东坑。\n老夫谢绝人间事，亦为诸贤喜且惊。",
        "dynasty": "宋",
        "collection_info": null
    },
    {
        "uuid": "0f3e7ed99f62eeb2807e9892e5091191",
        "title": "五和  其一",
        "author": "刘克庄",
        "content": "出门机穽已相随，竟放灵均逐伯奇。\n始者啮肤微似蚋，俄然择肉及于罴。\n不言快箭穿杨叶，却讶长松托兔丝。\n败坏人材由利禄，乃知曾点胜颛师。",
        "dynasty": "宋",
        "collection_info": null
    },
    {
        "uuid": "fcc8ef4f1c35d580029b7961779ec344",
        "title": "五和  其二",
        "author": "刘克庄",
        "content": "少日父兄夸俊声，后来场屋擅文名。\n锦囊久矣憎长吉，玉枕几于杀阿平。\n怪底鸥羣及鱼队，化为虎落与蛇坑。\n可怜彩翠矜毛羽，顾影无言只自惊。",
        "dynasty": "宋",
        "collection_info": null
    },
    {
        "uuid": "fa73267b6d2f5cd5703cad17d179dec0",
        "title": "六和  其一",
        "author": "刘克庄",
        "content": "对策南宫耻诡随，聊摅腹愤发胸奇。\n并驱何异牛同骥，独步方知虎畏罴。\n罚汝业儒磨铁砚，输它拥妓写乌丝。\n区区梦裏争蕉鹿，笑杀傍人与士师。",
        "dynasty": "宋",
        "collection_info": null
    },
    {
        "uuid": "0b1a0c22ae136fb67632eacdf0c4eff8",
        "title": "六和  其二",
        "author": "刘克庄",
        "content": "范老登科犹别姓，余公应举亦更名。\n人心何止矛般险，世道于今砥似平。\n到了赭衣同适市，知它白棓欲谁坑。\n云端别有冥冥翼，不受虚弦浪箭惊。",
        "dynasty": "宋",
        "collection_info": null
    },
    {
        "uuid": "11a20247b2f4aea4159b8a5aeb250a8a",
        "title": "七和  其一",
        "author": "刘克庄",
        "content": "妙年文价重和随，不料东家产此奇。\n谗者纷纷传有虎，词人往往让于罴。\n探囊已足三年艾，补衮那无五色丝。\n闻说卜邻王翰了，长卿安敢出偏师。",
        "dynasty": "宋",
        "collection_info": null
    },
    {
        "uuid": "c227b8b5503e70b8be259691a3abd36d",
        "title": "七和  其二",
        "author": "刘克庄",
        "content": "南宫放榜已蜚英，北阙传胪却漏名。\n潜捄八人文最敏，尽归一网气难平。\n白生作么教持杵，越石争些已见坑。\n莫倚晴天频吐绶，儿童见了又须惊。",
        "dynasty": "宋",
        "collection_info": null
    },
    {
        "uuid": "aa08cd5fe6d9598df6dace898caec4c5",
        "title": "八和  其一",
        "author": "刘克庄",
        "content": "黠儿阴挟弹丸随，发巧悬知中必奇。\n蝇本至微求附骥，貙犹可畏况生罴。\n烘燖似蝨羣藏絮，缠缚如蚕自吐丝。\n玉汝于成頼渠辈，何须挟策远从师。",
        "dynasty": "宋",
        "collection_info": null
    },
    {
        "uuid": "d72fd43c87e48d4bb421fca0fa7149df",
        "title": "八和  其二",
        "author": "刘克庄",
        "content": "早知抱璞烦三献，底用操觚角一名。\n归去馿堪驮子美，向来羊尚记初平。\n里居仅有箪瓢巷，壁立元无鼓铸坑。\n说与添丁并德曜，从今熟寝不须惊。",
        "dynasty": "宋",
        "collection_info": null
    },
    {
        "uuid": "d6e1d2880cd0000b4bc831bda9b97091",
        "title": "九和  其一",
        "author": "刘克庄",
        "content": "羣儿孰敢比肩随，翻水成文出愈奇。\n人欲关弓戕后羿，天宁飞箭中王罴。\n爱材不忍淹丛棘，去恶真如斩乱丝。\n珍重阿蒙宜努力，此生不可负君师。",
        "dynasty": "宋",
        "collection_info": null
    },
    {
        "uuid": "1d2f7c728d18cc2cf87abe774540c7d4",
        "title": "九和  其二",
        "author": "刘克庄",
        "content": "贯索星明方用事，金花帖至枉标名。\n朝无左右容邹子，家有婵媛詈屈平。\n忍使衣冠同坐锢，未闻逢掖自相坑。\n还乡何止交游绝，鸥鸟逢渠也自惊。",
        "dynasty": "宋",
        "collection_info": null
    },
    {
        "uuid": "126b2f3c265730bfc4c4f9bae5ffe38c",
        "title": "十和  其一",
        "author": "刘克庄",
        "content": "一夫倡祸翕然随，白昼通都作祟奇。\n割肉直将人餧虎，闻声能感类求罴。\n忽传先辈逢清雪，失喜衰翁有黑丝。\n自古英材须乐育，谓予不信质先师。",
        "dynasty": "宋",
        "collection_info": null
    },
    {
        "uuid": "2f1f61b43c08cbbe3b074ff99acf48f5",
        "title": "十和  其二",
        "author": "刘克庄",
        "content": "盛德能容人有技，忮心尤忌士知名。\n训狐声厉憎韩子，鹦鹉才高累祢平。\n斑特隠君几负局，塞鸿奴辈不烦坑。\n客来林下温前话，尚得山翁掩耳惊。",
        "dynasty": "宋",
        "collection_info": null
    },
    {
        "uuid": "8924a9634c07e30a43b10d4eedb843bf",
        "title": "送实之倅庐陵二首  其一",
        "author": "刘克庄",
        "content": "刍言当日偶然同，白首家山各固穷。\n海内仅存一畏友，人间遂有两愚公。\n似闻黄阁登迂叟，且向青原访醉翁。\n此士未应无着处，栖栖十载六治中。",
        "dynasty": "宋",
        "collection_info": null
    },
    {
        "uuid": "8778e4763c44cab3fed27bb897b7dcc3",
        "title": "送实之倅庐陵二首  其二",
        "author": "刘克庄",
        "content": "君去江边春色浓，郡花照席万枝红。\n守分风月元非赘，吏白文书但托聋。\n黄本何堪处秦观，白麻近已拜申公。\n早归了却兰台史，莫久吟诗快阁中。",
        "dynasty": "宋",
        "collection_info": null
    },
    {
        "uuid": "8d2985bdf4ff9544403f295d8b97dd4c",
        "title": "送叶士龙归竹林精舍",
        "author": "刘克庄",
        "content": "侍讲开甥馆，三间不至奢。\n少曾居北面，老只住东家。\n野笋庖尤美，深衣衮未华。\n何时寻旧路，去谒玉川茶。",
        "dynasty": "宋",
        "collection_info": null
    },
    {
        "uuid": "ba3fd33f0b76e074dcf67786d8420305",
        "title": "题李斗南诗卷",
        "author": "刘克庄",
        "content": "君家两诗人，诗名满天地。\n大者扶宿酲，入论金銮事。\n小者乘天风，去草玉楼记。\n却后五百年，之子岂苗裔。\n奈何不神僊，亦復未富贵。\n抱瑟诸公门，索米长安市。",
        "dynasty": "宋",
        "collection_info": null
    },
    {
        "uuid": "b2999d14ff6257e2cd6de6eff1e8375e",
        "title": "题安仁陈慧父词卷",
        "author": "刘克庄",
        "content": "已着西山序集端，欲添一字愧才悭。\n平生行脚千诗裏，岁晚营巢万竹间。\n后有杨雄宁不好，世无孔子孰能删。\n归舟它日溪边过，珍重先生莫掩关。",
        "dynasty": "宋",
        "collection_info": null
    },
    {
        "uuid": "61ea0c216a72f06287196b55cc0c33d0",
        "title": "夜读乐平吴燊书钞用与伯纪韵",
        "author": "刘克庄",
        "content": "病思羁怀少豫忻，暮年犹幸友多闻。\n千枝管秃因稽古，一啜芹甘欲献君。\n明主何曾轻朴学，后儒大率读今文。\n藏山俟圣吾侪事，何必时人好子云。",
        "dynasty": "宋",
        "collection_info": null
    },
    {
        "uuid": "a865d39e1d24ff26ec894756d98db76d",
        "title": "挽汤仲能二首  其一",
        "author": "刘克庄",
        "content": "拔起真三秀，分飞祇二难。\n怕趋丞相热，宁忍后山寒。\n梅老徒书局，徂徕不谏官。\n如何令国弈，白首局傍观。",
        "dynasty": "宋",
        "collection_info": null
    },
    {
        "uuid": "5d47dff593207946d283f30a8578163a",
        "title": "挽汤仲能二首  其二",
        "author": "刘克庄",
        "content": "讣至聋三日，悲来赎百身。\n太丘州里化，伯起子孙贫。\n零落欧门士，消磨濮议人。\n殷勤赍掬泪，一洒素车尘。",
        "dynasty": "宋",
        "collection_info": null
    },
    {
        "uuid": "d1f589b13271593a3119750a62a98f8d",
        "title": "无题",
        "author": "刘克庄",
        "content": "主圣如天忍弃遗，臣愚何地着孤危。\n白虹贯日殆虚语，中野履霜无怨辞。\n宝玦已随尸血浸，铁鞭未必鬼臀知。\n莫年一寸丹心在，却怪湘纍有许悲。",
        "dynasty": "宋",
        "collection_info": null
    },
    {
        "uuid": "54f195890c98083db0c08e7997c2c560",
        "title": "十一月二日至紫极宫诵李白诗及坡谷和篇因念苏李听竹时各年四十九予今五十九矣遂次其韵",
        "author": "刘克庄",
        "content": "翰林两僊人，偶来听风竹。\n萧萧玉千竿，采采绿一掬。\n少时负不羣，中岁乃见独。\n嗟余长十年，所至恋三宿。\n径当还笏归，奚俟揲蓍卜。\n夜郎与儋耳，老大费往復。\n宜州殿其后，路险车又覆。\n山中采芝去，舍下炊粱熟。",
        "dynasty": "宋",
        "collection_info": null
    },
    {
        "uuid": "2be550567f89caaa9542f298d0d67d04",
        "title": "答王侍郎和紫极宫诗",
        "author": "刘克庄",
        "content": "侍郎如苍官，岁寒友梅竹。\n步行以当车，瓢饮不如掬。\n旧人存者少，灵光岿然独。\n朝野推意新，州闾敬齿宿。\n嗟余诗学浅，未敢窥卫卜。\n朱絃纔一倡，白圭费三復。\n共谈端平事，前局尚堪覆。\n愿言介眉寿，江乡秫田熟。",
        "dynasty": "宋",
        "collection_info": null
    },
    {
        "uuid": "24a61af583f3206d3f42e54cf321968d",
        "title": "答庐陵彭士先",
        "author": "刘克庄",
        "content": "昔牧昌黎州，尝负君诗债。\n今使番君国，又辱君访逮。\n稍讶颜髮非，因感岁月迈。\n君气不惰归，君诗有光怪。\n乍观祛目眚，徐听惊耳聩。\n奈何行推敲，不使坐赓载。\n茫茫彭蠡津，众水之所汇。\n投竿鰲堪钓，拔剑鲸可脍。\n兹事要力量，斯文极变态。\n吾方困缿筩，君亦挑布袋。\n人生并合难，况復各老大。",
        "dynasty": "宋",
        "collection_info": null
    },
    {
        "uuid": "d039de3f7f5eee401afeb7e6292ccaae",
        "title": "题弋阳方友民所藏紫岩西山二帖",
        "author": "刘克庄",
        "content": "摩挲妙墨忆微言，故箧纔余二帖存。\n往昔翁为紫岩客，后来子及浦城门。\n晚生多说参诸老，它日谁堪见九原。\n自叹西河索居者，暮年归梦遶田园。",
        "dynasty": "宋",
        "collection_info": null
    },
    {
        "uuid": "4dde7dc43287483d87cc61148836bae6",
        "title": "题方友民诗卷",
        "author": "刘克庄",
        "content": "删定实惟曾大父，文忠况是老先生。\n力行所学斯无愧，偶发于诗亦有声。\n合止笙镛成雅奏，抉挑草木示微情。\n嗟予公事君归兴，不得相从细讲明。",
        "dynasty": "宋",
        "collection_info": null
    },
    {
        "uuid": "c29020762ba9376916b5a14cc5323ffb",
        "title": "答陈楙伯二首  其一",
        "author": "刘克庄",
        "content": "乃翁良玉不劳攻，之子天葩特地红。\n海道扁舟明日具，江东尊酒几时同。\n上楼谁伴老玄德，惊座今逢小孟公。\n回首暮云千里合，有书何处托征鸿。",
        "dynasty": "宋",
        "collection_info": null
    },
    {
        "uuid": "d378241f905f1c8034783c8bc9cacb24",
        "title": "答陈楙伯二首  其二",
        "author": "刘克庄",
        "content": "圣处分明世鲜知，古人岂是异肝脾。\n谓鰲可钓无传法，视虱如轮有悟时。\n老子梦中还说梦，郎君诗外试求诗。\n向来柱立埋腰雪，妙在心通不在师。",
        "dynasty": "宋",
        "collection_info": null
    },
    {
        "uuid": "0b82da97460f11f43b51b13d110626a7",
        "title": "送王允恭隠君",
        "author": "刘克庄",
        "content": "一叶撑来江浪阔，兼金却去客囊空。\n都将岁月供丹竈，不要功名上景钟。\n古有礼罗招处士，今无书币起逋翁。\n南阳祇在荆州北，时一登高吊卧龙。",
        "dynasty": "宋",
        "collection_info": null
    },
    {
        "uuid": "94707b15b73ba1f68531fba9e9d71fea",
        "title": "送方时父",
        "author": "刘克庄",
        "content": "向来羞作绕枝飞，刘表区区不足依。\n索饭儿嗔郎罢出，画眉人约藁砧归。\n食鱼底处容长铗，射虎今方尚短衣。\n老缚一官行未得，羡君去采故山薇。",
        "dynasty": "宋",
        "collection_info": null
    },
    {
        "uuid": "e912e3c25a6d758249010753e7cf9bff",
        "title": "题宋谦父四时佳致楼",
        "author": "刘克庄",
        "content": "四序推移景迭新，二诗体认理尤亲。\n爱莲亦既见君子，看竹不须通主人。\n领畧春风来广坐，分张月色过比邻。\n端能着我西家否，客户何妨赘一民。",
        "dynasty": "宋",
        "collection_info": null
    },
    {
        "uuid": "175323c80b16661a74c365bf54ee72d9",
        "title": "题宋谦父诗卷",
        "author": "刘克庄",
        "content": "佳山祠畔结茅茨，犹记吹埙更和箎。\n苏氏旧称小坡赋，秦家晚重少章诗。\n交游一老今华髮，畴昔诸昆最白眉。\n子不可来吾欲去，壁间尘榻拂何时。",
        "dynasty": "宋",
        "collection_info": null
    },
    {
        "uuid": "13e80e2d6d71a0a54bc8324e75a98af7",
        "title": "寄杨休文高士",
        "author": "刘克庄",
        "content": "未答前书每有惭，忽收近讯自开缄。\n缴回玉笥山人号，换得金门羽客衔。\n石鼎联诗尘满砚，竹宫应制草盈函。\n可怜予与君俱错，投老方思卸戏衫。",
        "dynasty": "宋",
        "collection_info": null
    },
    {
        "uuid": "7bf0ef1f0c780775a8f0db37bb971b83",
        "title": "题倪上人诗卷",
        "author": "刘克庄",
        "content": "故交岁晚各西东，解后斯人慰老穷。\n莫把冠巾浼澄观，更添鬚髮恼林公。\n强牵谢客为禅客，闲伴涪翁作钓翁。\n行矣余方有公事，异时傥肯访山中。",
        "dynasty": "宋",
        "collection_info": null
    },
    {
        "uuid": "eecae6ce1cbe20dd1fbbe34de4815e79",
        "title": "题罗亨祖丛菊隠居",
        "author": "刘克庄",
        "content": "令君抱送当秋晚，手种寒葩占断清。\n伯始厚颜贪饮水，灵均满腹饱餐英。\n要须晚节分香臭，宁与朝华角悴荣。\n父老方夸琴调古，未应高兴慕渊明。",
        "dynasty": "宋",
        "collection_info": null
    },
    {
        "uuid": "26b28c112bed1de2c6015d56b66234fe",
        "title": "题余干姚三锡书钞",
        "author": "刘克庄",
        "content": "顷传汤序心倾挹，兹得姚钞手阖开。\n朱子所疑非孔传，汉儒之罪甚秦灰。\n时清纵未经筵召，岁晚宁无掌故来。\n揽辔远臣惭力薄，不能为国论遗材。",
        "dynasty": "宋",
        "collection_info": null
    },
    {
        "uuid": "2d4a1bff9adc4fc0d75474b52cb95a8f",
        "title": "挽李秀岩二首  其一",
        "author": "刘克庄",
        "content": "耆旧凋零尚秀岩，可堪华表揭新衔。\n甘泉颂就抛荷橐，宝苑方收入枕函。\n宿昔山人来少室，暮年太史滞周南。\n嗟余去速公归晚，不得埋腰立雪参。",
        "dynasty": "宋",
        "collection_info": null
    },
    {
        "uuid": "cfba1147d442cb190335fd6d1f4698b0",
        "title": "挽李秀岩二首  其二",
        "author": "刘克庄",
        "content": "获麟以后更休论，化鹤而归亦浪言。\n过眼忽看遗老传，终身不及长公门。\n山房惜未从公择，书局闻曾拟道原。\n六合茫茫千载远，些成无路可招魂。",
        "dynasty": "宋",
        "collection_info": null
    },
    {
        "uuid": "ac0d3ce2cb0cc2cbaf51c27c2823fd86",
        "title": "追用南塘韵题尹刚中潜斋",
        "author": "刘克庄",
        "content": "幽士慕鳞潜，通人笑蚓廉。\n诳肠齑味美，节腹笋生添。\n诸老徒推毂，先生且下帘。\n食惟陈簋二，馈不费金兼。\n和靖招延晚，方斋仕进恬。\n绪言传粹密，古调扫秾纤。\n紫气来傍境，灵氛告吉占。\n因思眠雨艇，得似曝晴檐。\n无己游坡谷，徂徕客弼淹。\n刍言轻一羽，未必动岩瞻。",
        "dynasty": "宋",
        "collection_info": null
    },
    {
        "uuid": "5012551e1f405d173322e15d6944d543",
        "title": "追和南塘韵呈汤伯纪尹子潜",
        "author": "刘克庄",
        "content": "诔南浦了诔余杭，各掩新丘若斧堂。\n不见天球在东序，竞吹宫笛奏西凉。\n后生谁附青云传，故吏惟余白首郎。\n浩叹缥缥双凤远，老身如鴈漫随阳。",
        "dynasty": "宋",
        "collection_info": null
    },
    {
        "uuid": "b5797a7e3feb43b0f8ee1180cb4461ad",
        "title": "题蔡烓主簿诗卷  其一",
        "author": "刘克庄",
        "content": "诗作平生祟，因而废不为。\n君豪频挑战，吾老怯交绥。\n哨骑来无定，纲船发尚迟。\n日长无职事，半是捻髭时。",
        "dynasty": "宋",
        "collection_info": null
    },
    {
        "uuid": "863e8eac65e2ba05094c49da135c1603",
        "title": "题蔡烓主簿诗卷  其二",
        "author": "刘克庄",
        "content": "旧止四人为律体，今通天下话头行。\n谁编宗派应添谱，要续传灯不记名。\n放子一头嗟我老，避君三舍与之平。\n由来作者皆攻苦，莫信人言七步成。",
        "dynasty": "宋",
        "collection_info": null
    },
    {
        "uuid": "1563bf1c8fbb64ca0deb7db8252683a9",
        "title": "题汪道士云庵",
        "author": "刘克庄",
        "content": "触石纔肤寸，垂天忽怒飞。\n道人不出户，笑汝出还归。",
        "dynasty": "宋",
        "collection_info": null
    },
    {
        "uuid": "d648be4ec6ce53ea52b3d35dde31c3a8",
        "title": "次韵汤伯纪送别二首  其一",
        "author": "刘克庄",
        "content": "尚在朝廷记忆中，敢于父命择西东。\n独怜家有百岁母，可使人嗤六十翁。\n芰制子能华岁晏，莼羹吾亦感秋风。\n书成藏向深山裏，莫费君王遣所忠。",
        "dynasty": "宋",
        "collection_info": null
    },
    {
        "uuid": "4682a99e0b92f1b20c6340409a25e38b",
        "title": "次韵汤伯纪送别二首  其二",
        "author": "刘克庄",
        "content": "比似莆杭倾盖时，更崇古雅黜新奇。\n久栖衡泌宁非乐，不倚门墙未易麾。\n析理自应重讲席，论文吾合竖降旗。\n抚絃欲奏成三叹，何处而今有子期。",
        "dynasty": "宋",
        "collection_info": null
    },
    {
        "uuid": "fff367c8fddb394dbef6f38942f05ec9",
        "title": "饯送高大着出镇严陵",
        "author": "刘克庄",
        "content": "抗疏鸣阳易，翻身出昼难。\n无家归蜀道，有敕管严滩。\n席藁臣言戆，分茅圣度宽。\n空令同馆士，极目认帆竿。",
        "dynasty": "宋",
        "collection_info": null
    },
    {
        "uuid": "2083dfc360072c6ab7ec4f35037f0423",
        "title": "进经筵讲礼记彻章诗",
        "author": "刘克庄",
        "content": "惟王建邦国，以礼定干坤。\n大分严堂陛，弥文及冠昏。\n徐行非曰逊，亟拜不为烦。\n臣岂容私量，人谁越短垣。\n秦惟损则覆，鲁以秉而存。\n制备周京奠，仪成汉帝尊。\n民彜何可泯，经籍未尝燔。\n明主亲临决，诸儒共讲论。\n裨谌谩求野，戴圣自专门。\n伋学方垂范，聃书盍塞源。\n四篇殊建武，百问陋开元。\n会稡新编鉅，芟夷聚讼繁。\n俚辞羞狗曲，小辨戒猩言。\n舞蹈威颜近，传宣诏语温。\n昭回洒牺画，燕衎洽尧樽。\n宝带攽藏府，名驹出大宛。\n㨀持叨象版，烹啜试龙园。\n羁贱均蝼蚁，清华缀鹭鹓。\n謏闻惭倚席，朽质谬乘轩。\n占毕无嘉颂，将何报上恩。",
        "dynasty": "宋",
        "collection_info": null
    },
    {
        "uuid": "7cc759051ce76e88f74e6ee1cbcf2407",
        "title": "恭和御制礼记彻章诗",
        "author": "刘克庄",
        "content": "临决遗经自圣衷，固殊野外与淹中。\n五三典礼勤稽古，十六星霜久积功。\n倚席居然惭寡浅，登床安敢紊卑崇。\n防民不在文为末，端繫宫庭实践充。",
        "dynasty": "宋",
        "collection_info": null
    },
    {
        "uuid": "010558b1dfb1a39dc3e2f8b714e9f400",
        "title": "丁未春五首  其一",
        "author": "刘克庄",
        "content": "端平淳佑两匆匆，过眼光阴掣电同。\n六十一翁无出理，孤山长寄梦魂中。",
        "dynasty": "宋",
        "collection_info": null
    },
    {
        "uuid": "260f5e17e5d50a6fa19bfa0c70551483",
        "title": "丁未春五首  其二",
        "author": "刘克庄",
        "content": "生死荣枯一付天，谁能躶露自求全。\n殷勤寄语袁司隶，滥及无鬚或可怜。",
        "dynasty": "宋",
        "collection_info": null
    },
    {
        "uuid": "f975764ecf169e1dc1a8b69b9a37c0b1",
        "title": "丁未春五首  其三",
        "author": "刘克庄",
        "content": "道是生姜树上生，不应一世也随声。\n暮年受用尧夫语，莫与张程几箇争。",
        "dynasty": "宋",
        "collection_info": null
    },
    {
        "uuid": "6931801c931970627d818da68fdc55cf",
        "title": "丁未春五首  其四",
        "author": "刘克庄",
        "content": "屡批龙鳞眷未衰，孤臣万死负恩私。\n玉阶方寸从容语，惟有天知与上知。",
        "dynasty": "宋",
        "collection_info": null
    },
    {
        "uuid": "ae65032ecb889b95df8b1ac488783c1d",
        "title": "丁未春五首  其五",
        "author": "刘克庄",
        "content": "朝领诸儒上木天，夕同野老话茅椽。\n何须支枕思残梦，宫锦渔簑总偶然。",
        "dynasty": "宋",
        "collection_info": null
    },
    {
        "uuid": "e4d1c018ec586cf2ce30c45d86133a68",
        "title": "和钟子鸿二首  其一",
        "author": "刘克庄",
        "content": "匹雏欲拔佞山难，还敕区区慕守官。\n捋虎自怜余勇在，狎鸥似责昔盟寒。\n新麻断腕毋容草，堕甑迴头不更看。\n老子平生差耐事，肯于得丧置悲懽。",
        "dynasty": "宋",
        "collection_info": null
    },
    {
        "uuid": "e34e8ac7494f0f4ae3f3580c774c9f4a",
        "title": "和钟子鸿二首  其二",
        "author": "刘克庄",
        "content": "清吟颇觉续貂难，衔袖勤于贽热官。\n怪子车轮行地远，愧予门户似冰寒。\n舂粱礼数呼儿具，覆醤文章怕客看。\n老去商歌声满屋，孰云野处寂无懽。",
        "dynasty": "宋",
        "collection_info": null
    },
    {
        "uuid": "a41f07c131c7aa9c0237ffc7a830680a",
        "title": "题端溪王使君诗卷",
        "author": "刘克庄",
        "content": "社友凋零雅道穷，使君于此信英雄。\n性情所发前无古，骚选虽高不必同。\n蚤日甫曾怀渭北，暮年丘只在家东。\n何时偃伯兴文治，尽采新吟献法宫。",
        "dynasty": "宋",
        "collection_info": null
    },
    {
        "uuid": "1464dd6132e299e871bdfe9ff3d66237",
        "title": "迭前韵谢元邃",
        "author": "刘克庄",
        "content": "愈叩新新愈不穷，小儒气索敢争雄。\n安知太白心肠异，但见曹公口鼻同。\n顾我牢愁来泽畔，放君独步向江东。\n他时应制金銮殿，定有蛾眉妬入宫。",
        "dynasty": "宋",
        "collection_info": null
    },
    {
        "uuid": "5219ecdda3cdec56a07716e39471c7a3",
        "title": "三迭",
        "author": "刘克庄",
        "content": "文字无穷才有穷，可能纤艷敌浑雄。\n蚤知大将坛场峻，晚作邻翁保社同。\n臣向雠书曾殿北，君公避世且墙东。\n男儿遇合由时命，岂必诗名满六宫。",
        "dynasty": "宋",
        "collection_info": null
    },
    {
        "uuid": "02f5ed7253b0563114dba9fec11b486d",
        "title": "挽陈惠倅",
        "author": "刘克庄",
        "content": "昔预八僊饮，深知七子才。\n云何埋玉树，不復倒金罍。\n锦制曾三试，罗浮欠一来。\n吾衰惭诔笔，搔首寄余哀。",
        "dynasty": "宋",
        "collection_info": null
    },
    {
        "uuid": "0c2128d793e1d9c962881c04c9a5bd1b",
        "title": "挽姚循州",
        "author": "刘克庄",
        "content": "太息龙川守，专城美绩传。\n方闻歌叔度，俄有谤文渊。\n旧府黄茅外，新丘紫帽边。\n二姚俱已矣，怀昔一悽然。",
        "dynasty": "宋",
        "collection_info": null
    },
    {
        "uuid": "f7e5c87d0b6357f1f0b6da2b7abe8471",
        "title": "荔支盛熟四绝  其一",
        "author": "刘克庄",
        "content": "绣行乡国诧儿童，锦裹宫城擅长雄。\n看取后村真富贵，屋山丹绘半天中。",
        "dynasty": "宋",
        "collection_info": null
    },
    {
        "uuid": "6f14950e2c826373794780327ebc3ad0",
        "title": "荔支盛熟四绝  其二",
        "author": "刘克庄",
        "content": "曾攀玉李青冥上，亦摘蟠桃缥缈边。\n定是三生有灵骨，谪归犹作荔支僊。",
        "dynasty": "宋",
        "collection_info": null
    },
    {
        "uuid": "b05ae29c996c453d853a5d532160a6cb",
        "title": "荔支盛熟四绝  其三",
        "author": "刘克庄",
        "content": "牡丹姚魏荔方陈，欧蔡亡来罕识真。\n纵使有文堪续谱，未知楷法属何人。",
        "dynasty": "宋",
        "collection_info": null
    },
    {
        "uuid": "815cdf6dd76727a23a30263576c2b471",
        "title": "荔支盛熟四绝  其四",
        "author": "刘克庄",
        "content": "吴儿一夏甑生尘，染藕炊菱不疗贫。\n安得风樯驰万树，属餍菜色苋肠人。",
        "dynasty": "宋",
        "collection_info": null
    },
    {
        "uuid": "e087c27140354efc3a7a82536d10fdfa",
        "title": "石塘感旧十绝  其一",
        "author": "刘克庄",
        "content": "浮空紫气何须尔，度世金丹岂有之。\n函谷不烦关尹出，城南莫遣树精知。",
        "dynasty": "宋",
        "collection_info": null
    },
    {
        "uuid": "28aa32af22af33d11c29c3c04c6dd010",
        "title": "石塘感旧十绝  其二",
        "author": "刘克庄",
        "content": "鹿门陈迹有余哀，犹记庞公返自崖。\n行到当时相送处，不知老泪自何来。",
        "dynasty": "宋",
        "collection_info": null
    },
    {
        "uuid": "b857b68b3eb237d58f3ec9dd8cf337f4",
        "title": "石塘感旧十绝  其三",
        "author": "刘克庄",
        "content": "沈郎院闭綵云收，寂寞秋花拆树头。\n留取断絃来世续，此生长抱百年愁。",
        "dynasty": "宋",
        "collection_info": null
    },
    {
        "uuid": "b315665ad45722ff470ab51c0c759b97",
        "title": "石塘感旧十绝  其四",
        "author": "刘克庄",
        "content": "比丘会泣别瞿昙，秦失三号吊老聃。\n自笑此翁非铁汉，白头来此哭同参。",
        "dynasty": "宋",
        "collection_info": null
    },
    {
        "uuid": "8d1b047e923d69f5cfc6b591d75a70ba",
        "title": "石塘感旧十绝  其五",
        "author": "刘克庄",
        "content": "鬓边雪映眼中花，更阅人间几岁华。\n丁未老人开七秩，尚携鸡絮到君家。",
        "dynasty": "宋",
        "collection_info": null
    },
    {
        "uuid": "3b6d101baeb269481bc94fb5ba91975a",
        "title": "石塘感旧十绝  其六",
        "author": "刘克庄",
        "content": "光霁丰标今寂灭，灵明根性讵消磨。\n夜来一段佳风月，不见尧夫只见窝。",
        "dynasty": "宋",
        "collection_info": null
    },
    {
        "uuid": "4c1301112af12f03cc3babc116410228",
        "title": "石塘感旧十绝  其七",
        "author": "刘克庄",
        "content": "三茔相望一牛鸣，来扫新松百感生。\n季札旋封丘哭墓，晋人谬谓圣忘情。",
        "dynasty": "宋",
        "collection_info": null
    },
    {
        "uuid": "59ee09a61123abaab6d3bf156d3bc33d",
        "title": "石塘感旧十绝  其八",
        "author": "刘克庄",
        "content": "禅学年来亦自衰，大丛林属小阇梨。\n寒翁庵子如蜗殻，却有弥天释住持。",
        "dynasty": "宋",
        "collection_info": null
    },
    {
        "uuid": "107d768b5b5946574111df42d50c4056",
        "title": "石塘感旧十绝  其九",
        "author": "刘克庄",
        "content": "中军晚岁甥辞去，左相今朝客不来。\n看取少林诚长老，死生林下伴寒斋。",
        "dynasty": "宋",
        "collection_info": null
    },
    {
        "uuid": "18abcda3e011a9950fab171277e4280b",
        "title": "石塘感旧十绝  其一○",
        "author": "刘克庄",
        "content": "久作辽天独鹤飞，镜鸾余念尚依依。\n荒山野水苏溪路，愁绝鳏翁挈影归。",
        "dynasty": "宋",
        "collection_info": null
    },
    {
        "uuid": "c71cb01011cdb3e7709266d7614d2856",
        "title": "九日登辟支岩过丁元晖给事墓及仲弟新阡二首  其一",
        "author": "刘克庄",
        "content": "绝巅万籁静沉沉，重倚阑干感慨深。\n古佛龛中苔上面，故交宰上树成阴。\n山无白额妨幽讨，野有黄花且满斟。\n莫怪裴徊侵暮色，老人能得几登临。",
        "dynasty": "宋",
        "collection_info": null
    },
    {
        "uuid": "f34782f34edbff912b73787585202a8c",
        "title": "九日登辟支岩过丁元晖给事墓及仲弟新阡二首  其二",
        "author": "刘克庄",
        "content": "历历向时游览处，重来年已迫桑榆。\n大衾尚欲同林下，华表安知忽路隅。\n自古曾悲摘瓜蔓，即今不共插茱萸。\n人生患不高年尔，到得年高万感俱。",
        "dynasty": "宋",
        "collection_info": null
    },
    {
        "uuid": "69b1d9c47276c1991516e5ca86826dc0",
        "title": "题林璞经属平寇录",
        "author": "刘克庄",
        "content": "倏尔蜂窝起，俄然鼠首枭。\n果能歌竞病，不枉事票姚。\n瘴岭收氛祲，朝家赏烂焦。\n祝君深养勇，稍北有天骄。",
        "dynasty": "宋",
        "collection_info": null
    },
    {
        "uuid": "5bee669c86ad595c1a94177a34f31b1d",
        "title": "季父习静哀诗四首  其一",
        "author": "刘克庄",
        "content": "关洛源流远，干淳辈行尊。\n一檠常对卷，贰簋亦开樽。\n缟素几空巷，玄纁不及门。\n异时遗逸传，谁定访丘园。",
        "dynasty": "宋",
        "collection_info": null
    },
    {
        "uuid": "4d829c1168a4f1005878a5f386dd3aa4",
        "title": "季父习静哀诗四首  其二",
        "author": "刘克庄",
        "content": "忆在婴儿日，常依少父傍。\n不嗔仲容小，犹记阿宜长。\n诲语祛蒙吝，埋辞愧惰荒。\n从今有疑义，无復叩山房。",
        "dynasty": "宋",
        "collection_info": null
    },
    {
        "uuid": "883675f8685ce0d032ac96b735d0e919",
        "title": "季父习静哀诗四首  其三",
        "author": "刘克庄",
        "content": "习静先生子刘子，新阡即此是标题。\n便无华表翔双鹤，不有生刍藉隻鸡。\n在昔陶潜书处士，从它孟德揭征西。\n原头一恸关伦纪，始信彭殇未易齐。",
        "dynasty": "宋",
        "collection_info": null
    },
    {
        "uuid": "e13358101f75083f6d4d382d37c76b7d",
        "title": "季父习静哀诗四首  其四",
        "author": "刘克庄",
        "content": "易学纷纷各着书，独于师说着功夫。\n涪翁旧传七分止，邵子先天一画无。\n不遣耆英陪讲读，空留章句授生徒。\n即今黄策方施用，姑可藏山待后儒。",
        "dynasty": "宋",
        "collection_info": null
    },
    {
        "uuid": "a39028ff0ab45a9de4536957e11370f9",
        "title": "工部弟哀诗二首  其一",
        "author": "刘克庄",
        "content": "忽然吹散恨难平，六十年间老弟兄。\n春草池塘成昨梦，夜床风雨付来生。\n归谋甫里田差晚，去与端溪石共行。\n部曲出门情态异，不如笼鹤有哀声。",
        "dynasty": "宋",
        "collection_info": null
    },
    {
        "uuid": "56db02c2c5dfad6d6590e3e88701b2b7",
        "title": "工部弟哀诗二首  其二",
        "author": "刘克庄",
        "content": "去岁书来欲解麾，数行遗墨半倾欹。\n斑衣不遂娱亲志，白髮因吟哭子诗。\n让枣犹如前日事，摘瓜空抱暮年悲。\n情知衰泪无堪滴，原上寒笳苦死吹。",
        "dynasty": "宋",
        "collection_info": null
    },
    {
        "uuid": "69d61bbce0fc735b86d5ed518ea150b4",
        "title": "挽方德润宝学三首  其一",
        "author": "刘克庄",
        "content": "龚胜乘车晚，阳城伏閤初。\n自云臣语戆，不是上恩疎。\n黄壤全名节，青编载谏书。\n始知年与德，造物有乘除。",
        "dynasty": "宋",
        "collection_info": null
    },
    {
        "uuid": "99caacedea72f3ece64eea306012ab67",
        "title": "挽方德润宝学三首  其二",
        "author": "刘克庄",
        "content": "忆被乌台劾，聃非传偶同。\n瞽言拚万死，明诏赦孤忠。\n全活皆英主，淹留各秃翁。\n伤心古遗直，不返瘴云中。",
        "dynasty": "宋",
        "collection_info": null
    },
    {
        "uuid": "fa75f7315ffad0846ebdf6953b5fc143",
        "title": "挽方德润宝学三首  其三",
        "author": "刘克庄",
        "content": "晚赐延和对，言公去国深。\n遂良垂白髮，臣甫抱丹心。\n驰驿无银信，移麾有玉音。\n遥知遗奏上，未免动宸襟。",
        "dynasty": "宋",
        "collection_info": null
    },
    {
        "uuid": "f6b0a921f122fc19e8e028115f883e63",
        "title": "挽方孺人一首",
        "author": "刘克庄",
        "content": "壸范经亲授，笄年咏好逑。\n谓迎荷橐返，岂料蕣华休。\n断鴈元方恨，离鸾小宋愁。\n邻翁惫无力，不及送原头。",
        "dynasty": "宋",
        "collection_info": null
    },
    {
        "uuid": "a610d3a2e9299bcd3628343ec61b6e3c",
        "title": "陪诸先辈题名登春台臞轩即席次故相陈魏公韵某继作  其一",
        "author": "刘克庄",
        "content": "台荒屋老阅人深，拂拭留题重整襟。\n科目一朝来券外，姓名三世在碑阴。\n公孙晚岁叨明诏，裘氏当年费苦吟。\n报与曲江先辈道，老婆非復少时心。",
        "dynasty": "宋",
        "collection_info": null
    },
    {
        "uuid": "b462f3c0da2a10110b1d0ce53d5e88f0",
        "title": "陪诸先辈题名登春台臞轩即席次故相陈魏公韵某继作  其二",
        "author": "刘克庄",
        "content": "遨头唱首各高深，才薄难披作赋襟。\n已觉鶑花成一梦，尚贪萤雪竞分阴。\n即今空负台莱意，宿昔曾赓殿阁吟。\n北望钧天搔白首，区区终有祝尧心。",
        "dynasty": "宋",
        "collection_info": null
    },
    {
        "uuid": "8a91bad804ddbf40acb64fc028624872",
        "title": "答循倅潜起",
        "author": "刘克庄",
        "content": "别后书稀梦亦稀，忽传尺素到柴扉。\n不知天骥方徐步，将谓云鹏久怒飞。\n句律斩新过似旧，姓名略是復疑非。\n长官僊去宾朋散，存者依稀有杜微。",
        "dynasty": "宋",
        "collection_info": null
    },
    {
        "uuid": "70af2d4f650c79e05ad1e61d7255e76e",
        "title": "过季父新阡",
        "author": "刘克庄",
        "content": "父兄俱映汉藜青，独老空山聚冻萤。\n生不肯扶灵寿杖，死堪上应少微星。\n向来枕膝传师学，末后悬棺合礼经。\n惟有书房旧时月，夜深得得照疎櫺。",
        "dynasty": "宋",
        "collection_info": null
    },
    {
        "uuid": "4db627d4ff3c941f7060861093ab0904",
        "title": "梅花十绝答石塘二林  其一",
        "author": "刘克庄",
        "content": "纵赏梅园彼一时，枝头往往挂参旗。\n可怜铁汉今衰飒，榾柮炉边自锻诗。",
        "dynasty": "宋",
        "collection_info": null
    },
    {
        "uuid": "b7f1759a96ce0bc259afb4fe31e0bf25",
        "title": "梅花十绝答石塘二林  其二",
        "author": "刘克庄",
        "content": "东邻安得如渠白，西域何曾有许香。\n苏二聪明真道着，杏花恐不敢承当。",
        "dynasty": "宋",
        "collection_info": null
    },
    {
        "uuid": "bcb90549bec0d6064d3b24db7fad3f27",
        "title": "梅花十绝答石塘二林  其三",
        "author": "刘克庄",
        "content": "无梅诗兴阑珊了，无雪梅花冷淡休。\n懊恼天公堪恨处，不教滕六到南州。",
        "dynasty": "宋",
        "collection_info": null
    },
    {
        "uuid": "b21310e04dfece6cea90a104da97dc76",
        "title": "梅花十绝答石塘二林  其四",
        "author": "刘克庄",
        "content": "薇药无情自紫红，白头閤老去匆匆。\n林閒翠羽偷相语，可是梅花累此翁。",
        "dynasty": "宋",
        "collection_info": null
    },
    {
        "uuid": "0a9d831fe8b76df3f8ae6e3a30f530f5",
        "title": "梅花十绝答石塘二林  其五",
        "author": "刘克庄",
        "content": "少狂籍草共追欢，铁笛横吹到夜阑。\n老怕画檐风露冷，不如吹烛隔窗看。",
        "dynasty": "宋",
        "collection_info": null
    },
    {
        "uuid": "04ca2227a8a837be8fcfbed74b790754",
        "title": "梅花十绝答石塘二林  其六",
        "author": "刘克庄",
        "content": "塞北寒梅要笛催，更凭画鼓夺春回。\n江南气候闽尤暖，只用诗催也自开。",
        "dynasty": "宋",
        "collection_info": null
    },
    {
        "uuid": "022a2639aa52cc52f99c024670ec608b",
        "title": "梅花十绝答石塘二林  其七",
        "author": "刘克庄",
        "content": "斧残留得半株斜，相对微吟到暮鸦。\n堪嘆病翁无绮语，不如枯树有琪花。",
        "dynasty": "宋",
        "collection_info": null
    },
    {
        "uuid": "928ebcf80475eaecf11c1e4a766f45e4",
        "title": "梅花十绝答石塘二林  其八",
        "author": "刘克庄",
        "content": "丁宽与易俱东去，神秀离禅作北宗。\n天恐孤山无种子，一枝分擘付寒翁。",
        "dynasty": "宋",
        "collection_info": null
    },
    {
        "uuid": "0a8e5656aa89be63f919cacfe1a21425",
        "title": "梅花十绝答石塘二林  其九",
        "author": "刘克庄",
        "content": "有香影处即追攀，岂必西湖水月间。\n若问何人传此诀，后村翁授小孤山。",
        "dynasty": "宋",
        "collection_info": null
    },
    {
        "uuid": "733734c31c29acd53182b0374c439190",
        "title": "梅花十绝答石塘二林  其一○",
        "author": "刘克庄",
        "content": "翁与梅花即主宾，月中缟袂对乌巾。\n不知卫玠何为者，举世推他作玉人。",
        "dynasty": "宋",
        "collection_info": null
    },
    {
        "uuid": "4fc1f045145af196e6668c63993a3caa",
        "title": "二迭  其一",
        "author": "刘克庄",
        "content": "晚作园翁自荷锄，春风那肯到吾庐。\n且须怜意着芳洁，纔说和羹俗了渠。",
        "dynasty": "宋",
        "collection_info": null
    },
    {
        "uuid": "fa43328856ca4815fa98f69d98aaba84",
        "title": "二迭  其二",
        "author": "刘克庄",
        "content": "生在荒山野水傍，可曾倚市更窥墙。\n幽妍丑杀施朱女，高洁贤于傅粉郎。",
        "dynasty": "宋",
        "collection_info": null
    },
    {
        "uuid": "6a0211bdaebc23de3eb357d157a98f54",
        "title": "二迭  其三",
        "author": "刘克庄",
        "content": "汉魏诸贤韵已卑，六朝人物復何为。\n平生老子羞由径，不识虫儿与玉儿。",
        "dynasty": "宋",
        "collection_info": null
    },
    {
        "uuid": "8b68c1bc1ee46cf3dfb53416dd6d2c08",
        "title": "二迭  其四",
        "author": "刘克庄",
        "content": "浮休叹柳斫为薪，子美怜梅傍战尘。\n只愿玉关烽燧息，老身长作看花人。",
        "dynasty": "宋",
        "collection_info": null
    },
    {
        "uuid": "25440e210515762305c17d955f140bac",
        "title": "二迭  其五",
        "author": "刘克庄",
        "content": "环子丽华皆已美，谪仙狎客两堪悲。\n悬知千载难湔洗，留下沉香结绮诗。",
        "dynasty": "宋",
        "collection_info": null
    },
    {
        "uuid": "d231b2cd97f0114369413b90faebef60",
        "title": "二迭  其六",
        "author": "刘克庄",
        "content": "百卉凋零独凛然，谷风栗烈涧冰坚。\n阴山餐雪有臣节，中野履霜无母怜。",
        "dynasty": "宋",
        "collection_info": null
    },
    {
        "uuid": "4cfe8eba2d784729b9d2a956d167db57",
        "title": "二迭  其七",
        "author": "刘克庄",
        "content": "暮年鼻塞等熏莸，高摘浓熏两罢休。\n奴折长枝汲薪水，老夫不復置香篝。",
        "dynasty": "宋",
        "collection_info": null
    },
    {
        "uuid": "906de8ed05529f69b4459fa8e17936d0",
        "title": "二迭  其八",
        "author": "刘克庄",
        "content": "看来天地萃精英，占断人间一味清。\n唤作花王应不忝，未应但做水仙兄。",
        "dynasty": "宋",
        "collection_info": null
    },
    {
        "uuid": "eaaef0d86446c5bec1c342c5d19bb6c7",
        "title": "二迭  其九",
        "author": "刘克庄",
        "content": "呕出心肝捻短髭，篱边沙际动移时。\n獠奴窃笑翁迂阔，因斲梅诗忘午炊。",
        "dynasty": "宋",
        "collection_info": null
    },
    {
        "uuid": "03e2440ea384284347acb7a8abdaf765",
        "title": "二迭  其一○",
        "author": "刘克庄",
        "content": "锦囊玉笛昔追从，度曲联诗雪月中。\n老对梅花无意味，欠诗欠笛欠花翁。",
        "dynasty": "宋",
        "collection_info": null
    },
    {
        "uuid": "f295a72f49b33ef7a2d7d8c2b1730671",
        "title": "三迭  其一",
        "author": "刘克庄",
        "content": "唐时才子总能诗，张祜轻狂李益痴。\n管甚三姨偷玉笛，诳他小玉写乌丝。",
        "dynasty": "宋",
        "collection_info": null
    },
    {
        "uuid": "15d305d0fcdb0e050b14b035ac0116b1",
        "title": "三迭  其二",
        "author": "刘克庄",
        "content": "银烛千枝插树头，烛光花气半空浮。\n人间富贵真珠室，天上通明白玉楼。",
        "dynasty": "宋",
        "collection_info": null
    },
    {
        "uuid": "babf617bf951b519b6bbab202138b134",
        "title": "三迭  其三",
        "author": "刘克庄",
        "content": "羣玉峯头玉帝家，桥边池上玉横斜。\n白头老监今留落，曾领群仙共赏花。",
        "dynasty": "宋",
        "collection_info": null
    },
    {
        "uuid": "2ca8b788e53e4f4e934224e19dcb384c",
        "title": "三迭  其四",
        "author": "刘克庄",
        "content": "瓦瓶侧畔设蒲龛，纵有推敲紧闭庵。\n何庾诸人俱谢去，只饶和靖作同参。",
        "dynasty": "宋",
        "collection_info": null
    },
    {
        "uuid": "06bf4c84b85a29448e0c0e3a0c8379a4",
        "title": "三迭  其五",
        "author": "刘克庄",
        "content": "半卸红绡出洞房，依稀侍辇幸温汤。\n三郎方爱霓裳舞，珍重梅姬且素粧。",
        "dynasty": "宋",
        "collection_info": null
    },
    {
        "uuid": "4b37d3985d23cf97c4a74cdde49a0c0e",
        "title": "三迭  其六",
        "author": "刘克庄",
        "content": "春意萌于肃杀中，玄冥信有斡回功。\n东皇太一无情甚，吹去纔消几阵风。",
        "dynasty": "宋",
        "collection_info": null
    },
    {
        "uuid": "cb23d0e901e04064481fb0964dec44dd",
        "title": "三迭  其七",
        "author": "刘克庄",
        "content": "曲径无尘聊席地，小亭有月即凭栏。\n此翁虽老犹高致，不但能评黑牡丹。",
        "dynasty": "宋",
        "collection_info": null
    },
    {
        "uuid": "268d6a5965f0c4030c64cef07b93243d",
        "title": "三迭  其八",
        "author": "刘克庄",
        "content": "脂粉形容总未然，高标端可配先贤。\n不陪严子羊裘后，即傍王郎麈尾边。",
        "dynasty": "宋",
        "collection_info": null
    },
    {
        "uuid": "9291786428443fe6a1faf78aad85c5dd",
        "title": "三迭  其九",
        "author": "刘克庄",
        "content": "濡墨先愁染素衣，和铅亦恐浼冰肌。\n后村老子无声画，压倒花光与补之。",
        "dynasty": "宋",
        "collection_info": null
    },
    {
        "uuid": "8ed47354164bf64808e78bff11c38c56",
        "title": "三迭  其一○",
        "author": "刘克庄",
        "content": "早知粉黛非真色，晚觉雕镌损自然。\n天巧千林均一气，人痴一叶费三年。",
        "dynasty": "宋",
        "collection_info": null
    },
    {
        "uuid": "fd3674d0d73e1eb71498850ed7adeb6f",
        "title": "四迭  其一",
        "author": "刘克庄",
        "content": "帝恐先生岁晚贫，清晨颁瑞到幽人。\n巡檐已觉成银屋，糁地犹堪作玉尘。",
        "dynasty": "宋",
        "collection_info": null
    },
    {
        "uuid": "c056c68a519c1eade90f3fa24eb3eb0c",
        "title": "四迭  其二",
        "author": "刘克庄",
        "content": "海山大士素中单，鹦鹉前驱不怕寒。\n只在屋东人不识，善财错去礼旃檀。",
        "dynasty": "宋",
        "collection_info": null
    },
    {
        "uuid": "d033281bf92c198adea4330a58a0b154",
        "title": "四迭  其三",
        "author": "刘克庄",
        "content": "草户柴门野老居，恍然疑执化人裾。\n不知身在花阴卧，但见亭台似积苏。",
        "dynasty": "宋",
        "collection_info": null
    },
    {
        "uuid": "845aeccfa18c1332f013b97b9b441ad1",
        "title": "四迭  其四",
        "author": "刘克庄",
        "content": "抹涂元不加真色，凋谢犹当易美名。\n天下断无西子白，古来惟有伯夷清。",
        "dynasty": "宋",
        "collection_info": null
    },
    {
        "uuid": "e0f7db65b3d81c5c830aed8538d71265",
        "title": "四迭  其五",
        "author": "刘克庄",
        "content": "偶捉麈挥尤有韵，不须犀辟自无尘。\n早闻玉振真名士，古说冰肤是至人。",
        "dynasty": "宋",
        "collection_info": null
    },
    {
        "uuid": "3aac43ba01935a3f2119b5bc75f48b42",
        "title": "四迭  其六",
        "author": "刘克庄",
        "content": "狩获祥麟而史作，梦吞白凤以玄成。\n吾诗岂得无佳瑞，枝上啁嘈翠羽声。",
        "dynasty": "宋",
        "collection_info": null
    },
    {
        "uuid": "aa05e8c8e870db9ce5b86676e723e82b",
        "title": "四迭  其七",
        "author": "刘克庄",
        "content": "愁见当时玉镜台，返魂无诀可胜哀。\n暮年尚有余情在，月下迢迢挈影来。",
        "dynasty": "宋",
        "collection_info": null
    },
    {
        "uuid": "a430dcfca3b458dcb7d3624abd0e21ea",
        "title": "四迭  其八",
        "author": "刘克庄",
        "content": "□□□□□□□，□□□□□□□。\n□□□□□□论，不信山矾敢雁行。",
        "dynasty": "宋",
        "collection_info": null
    },
    {
        "uuid": "2fb2ff9d5b69deef0ab80b1b46837b66",
        "title": "四迭  其九",
        "author": "刘克庄",
        "content": "带雨折来如有恨，被风催去最关情。\n面垂玉筯居然白，身着铢衣直是轻。",
        "dynasty": "宋",
        "collection_info": null
    },
    {
        "uuid": "edbc118d5a48719521197cf5e5c053c6",
        "title": "四迭  其一○",
        "author": "刘克庄",
        "content": "典刑堪受百花朝，风致宜为万世标。\n啮雪节刚难屈膝，拈花妙法愿埋腰。",
        "dynasty": "宋",
        "collection_info": null
    },
    {
        "uuid": "29ce41c1ea69b5c942d26c98618bddb2",
        "title": "四迭  其一一",
        "author": "刘克庄",
        "content": "宋台未了又齐台，有扇应难障彦回。\n岁晚玉人在空谷，何曾羞面见人来。",
        "dynasty": "宋",
        "collection_info": null
    },
    {
        "uuid": "6b5c4c65fc12ac5d8490e0e59e0437e8",
        "title": "四迭  其一二",
        "author": "刘克庄",
        "content": "通宵璧月迷琼树，破晓霜葩糁玉枝。\n明艳能花老夫眼，温柔不粟美人肌。",
        "dynasty": "宋",
        "collection_info": null
    },
    {
        "uuid": "8ac4334f283d61073d5d9bf56af90676",
        "title": "四迭  其一三",
        "author": "刘克庄",
        "content": "不曾解佩献明珰，莫比徐妃与寿阳。\n五出至今污宋史，半粧当日怨萧郎。",
        "dynasty": "宋",
        "collection_info": null
    },
    {
        "uuid": "6fb86ea981ee9fa3a3bf6206d7832e61",
        "title": "九迭  其一",
        "author": "刘克庄",
        "content": "商畧红儿何足比，丁宁青女不须嗔。\n故横瘦影禁持月，时送微香漏洩春。",
        "dynasty": "宋",
        "collection_info": null
    },
    {
        "uuid": "ffec2fa82b9c847409f2716648e967f8",
        "title": "九迭  其二",
        "author": "刘克庄",
        "content": "翠袖佳人寒倚竹，素衣仙子昼看花。\n村墟忽有殊尤观，茅屋俄成富贵家。",
        "dynasty": "宋",
        "collection_info": null
    },
    {
        "uuid": "930a89b24776467b565d109e9c65b16f",
        "title": "九迭  其三",
        "author": "刘克庄",
        "content": "苍头呵欠纳诗卷，赤脚鬅鬙收药铛。\n惟有小窗一枝影，夜寒不睡伴先生。",
        "dynasty": "宋",
        "collection_info": null
    },
    {
        "uuid": "06976bdb209010c5995cef83075310a4",
        "title": "九迭  其四",
        "author": "刘克庄",
        "content": "贵家选色斛量珠，洗尽铅华绝代无。\n老子效颦聊復尔，名昆崙婢作琼奴。",
        "dynasty": "宋",
        "collection_info": null
    },
    {
        "uuid": "3e2173219cbd03284e3fe028c6031a46",
        "title": "九迭  其五",
        "author": "刘克庄",
        "content": "薄薄中单掩塞酥，不知眉黛有愁无。\n微颦莫是尝梅子，好事讹为齿痛图。",
        "dynasty": "宋",
        "collection_info": null
    },
    {
        "uuid": "e98a4f92d4c2e98c25bee214ad99b644",
        "title": "九迭  其六",
        "author": "刘克庄",
        "content": "国色名花俱绝代，玉人甘后本双身。\n劝君薄薄施朱粉，莫遣名花妬玉人。",
        "dynasty": "宋",
        "collection_info": null
    },
    {
        "uuid": "619f0fecad8894967d19313cc07669b1",
        "title": "九迭  其七",
        "author": "刘克庄",
        "content": "名见商书又见诗，畹兰难拟况江蓠。\n灵均苦要羣芳聚，却怪骚中偶见遗。",
        "dynasty": "宋",
        "collection_info": null
    },
    {
        "uuid": "184e65d77e0f69f41833567ce8fa55ad",
        "title": "九迭  其八",
        "author": "刘克庄",
        "content": "门户重重绣幕遮，十分国艷属侯家。\n谁知蔡琰燕山北，愁听胡笳对雪花。",
        "dynasty": "宋",
        "collection_info": null
    },
    {
        "uuid": "04c372cb57193e39700390b727c6a8d3",
        "title": "九迭  其九",
        "author": "刘克庄",
        "content": "和靖终身欠孟光，只留一鹤伴山房。\n唐人未识花高致，苦欲为渠聘海棠。",
        "dynasty": "宋",
        "collection_info": null
    },
    {
        "uuid": "4b1013cbba9d5e47baf3b394fa0df299",
        "title": "九迭  其一○",
        "author": "刘克庄",
        "content": "新咏平生陋玉台，梨园以后更堪哀。\n宁随太白金鞍去，莫放花奴羯鼓来。",
        "dynasty": "宋",
        "collection_info": null
    },
    {
        "uuid": "550d609066a8bd8b931ef246eac9aaac",
        "title": "十迭  其一",
        "author": "刘克庄",
        "content": "纔得几朝浑拆徧，只消一霎又吹空。\n何曾学舞能回雪，便不为台与避风。",
        "dynasty": "宋",
        "collection_info": null
    },
    {
        "uuid": "d91c3e936fa99b29e2bc90326201b57d",
        "title": "十迭  其二",
        "author": "刘克庄",
        "content": "尺棰拟为千世用，一梅欲足百人酸。\n苦心乍可齑盐裏，粉骨何须鼎鼐间。",
        "dynasty": "宋",
        "collection_info": null
    },
    {
        "uuid": "0e2c7d3e00cc0674cafc47794e2dcd2f",
        "title": "十迭  其三",
        "author": "刘克庄",
        "content": "花离京洛缁尘少，诗到齐梁绮语多。\n老子七言虽淡泊，不曾一字犯阴何。",
        "dynasty": "宋",
        "collection_info": null
    },
    {
        "uuid": "8a53bd3ff875fe9591a4844ea92f0d96",
        "title": "十迭  其四",
        "author": "刘克庄",
        "content": "有花多处便凭栏，插在金瓶不必看。\n百斛量珠真富贵，两枝剪綵太寒酸。",
        "dynasty": "宋",
        "collection_info": null
    },
    {
        "uuid": "85d04fd0c2e13dec8a0398f737050895",
        "title": "十迭  其五",
        "author": "刘克庄",
        "content": "赋繁台雪云将暮，歌后庭花月未残。\n客至苑皆琼作树，宾来并用玉为栏。",
        "dynasty": "宋",
        "collection_info": null
    },
    {
        "uuid": "d4a9afc42089895b4d300e20837cec1a",
        "title": "十迭  其六",
        "author": "刘克庄",
        "content": "起来无頼晚风狂，便恐飘零损岁芳。\n飞燕不持身欲去，绿珠虽坠魄犹香。",
        "dynasty": "宋",
        "collection_info": null
    },
    {
        "uuid": "a36756ba9a8332de2d2b62ac6d04e714",
        "title": "十迭  其七",
        "author": "刘克庄",
        "content": "江左风流属谢家，诸郎如玉女尤佳。\n如何雪裏同联句，不比梅花比柳花。",
        "dynasty": "宋",
        "collection_info": null
    },
    {
        "uuid": "10bb9b7e812d9098093b228914bcb8c2",
        "title": "十迭  其八",
        "author": "刘克庄",
        "content": "天子封松作某官，相君復报竹平安。\n梅花一点无沾惹，三友中间独岁寒。",
        "dynasty": "宋",
        "collection_info": null
    },
    {
        "uuid": "8b46e5ff76b3709edc987c2ce6f255f1",
        "title": "十迭  其九",
        "author": "刘克庄",
        "content": "霜皜千林冻欲僵，经旬不爨只餐香。\n何曾转授休粮诀，却是单传屑玉方。",
        "dynasty": "宋",
        "collection_info": null
    },
    {
        "uuid": "7a1e59a04ebe0d0eaf738da9bf91b6eb",
        "title": "十迭  其一○",
        "author": "刘克庄",
        "content": "珠树无多攀不已，珊瑚有尽采无穷。\n海神上诉天公怒，似怕龙宫宝藏空。",
        "dynasty": "宋",
        "collection_info": null
    },
    {
        "uuid": "8533c76f8df044fbca57e4e2d2940201",
        "title": "陪新进士公讌用太守韵",
        "author": "刘克庄",
        "content": "去年黄敕许怀归，拭目乡邦一段奇。\n老马不堪空冀野，大鹏自合化天池。\n琼林花发浑如昨，玉塞锋销未有期。\n汲汲九重方旰食，吾侪何以补明时。",
        "dynasty": "宋",
        "collection_info": null
    },
    {
        "uuid": "0a8099dcba7122e3238904b0005f96a0",
        "title": "重次林守韵并柬臞轩二首  其一",
        "author": "刘克庄",
        "content": "晨坐黄堂夕未归，偶然闭阁句尤奇。\n颇知韦守临苏郡，不省山公到习池。\n烧尾且陪攀桂集，遨头别有探梅期。\n自惭属和悭才思，尤甚春船上水时。",
        "dynasty": "宋",
        "collection_info": null
    },
    {
        "uuid": "756646b3e2d908cfb6066631e3f3c001",
        "title": "重次林守韵并柬臞轩二首  其二",
        "author": "刘克庄",
        "content": "禁中前欲唤公归，读轼文章每叹奇。\n玉节不烦熬雪海，金芝元合产铜池。\n愈郊各洗饥寒语，甫白曾为汗漫期。\n上尽青云记回首，某丘某水钓游时。",
        "dynasty": "宋",
        "collection_info": null
    },
    {
        "uuid": "0f4307121131be2514d9c90612a037c2",
        "title": "即席用实之郎中韵",
        "author": "刘克庄",
        "content": "偶临羣彦讌公堂，老去斯庄莫遣荒。\n东道主人如谢守，西阶重客欠王郎。\n不能席上题鹦鹉，争免池边夺凤凰。\n圣世英贤俱入彀，岂论狗监与鹰坊。",
        "dynasty": "宋",
        "collection_info": null
    },
    {
        "uuid": "fb63ba87af12e06d218d34f09ab18a4e",
        "title": "重次臞轩韵二首  其一",
        "author": "刘克庄",
        "content": "忆昔抽毫白玉堂，奏篇字字谷年荒。\n内人久已呼才子，明主今方记寝郎。\n驽豆未应堪秣骥，鹑笼谁道可容皇。\n何当雅奏登郊庙，一洗梨园与教坊。",
        "dynasty": "宋",
        "collection_info": null
    },
    {
        "uuid": "764074bfd29b81b7454f3118ef837abc",
        "title": "重次臞轩韵二首  其二",
        "author": "刘克庄",
        "content": "潦倒常惭室弗堂，君恩特地与开荒。\n灵津误作乘槎客，华髮羞陪射策郎。\n金菊歌新赓下鹄，碧梧枝老许栖皇。\n退臣无路酬天奬，旦旦鑪熏祝宝坊。",
        "dynasty": "宋",
        "collection_info": null
    },
    {
        "uuid": "becc8a103ad8052f695fb0212f250513",
        "title": "蒙仲唱第归约朝服相见",
        "author": "刘克庄",
        "content": "向来幞被出关时，恩大身犹草芥微。\n仅有两生携酒送，不如二谏得诗归。\n负杨临贺滔滔是，客卫将军落落稀。\n老接亲朋惟野服，寄声夷甫莫朝衣。",
        "dynasty": "宋",
        "collection_info": null
    },
    {
        "uuid": "0e22447427448eb1db70b8d5196b0c73",
        "title": "题方楷一轩",
        "author": "刘克庄",
        "content": "初看华扁知趋向，徐览羣言见切磋。\n鹄至安能令弈善，羊亡岂不为歧多。\n爻重翼十几繁矣，贰二参三奈一何。\n老汉暮年无顿处，轩中半榻肯分么。",
        "dynasty": "宋",
        "collection_info": null
    },
    {
        "uuid": "3325d653bbe35059c82431dbd6597ff3",
        "title": "梦中为人跋画两绝  其一",
        "author": "刘克庄",
        "content": "三相入朝马，诸姨照夜骢。\n故应留小蹇，专载拾遗公。",
        "dynasty": "宋",
        "collection_info": null
    },
    {
        "uuid": "e415e39631edb76092ce3e6cc98d683a",
        "title": "梦中为人跋画两绝  其二",
        "author": "刘克庄",
        "content": "花鸟皆诗料，江山即画图。\n暮归锦囊重，压杀小奚奴。",
        "dynasty": "宋",
        "collection_info": null
    },
    {
        "uuid": "2ca0e3e78df7ecfd99b1d1070915e4fd",
        "title": "读汤伯纪大人赋",
        "author": "刘克庄",
        "content": "此赋何曾涉怪神，本诸孔孟体诸身。\n乃知犬子揄扬者，纔是僬侥国裏人。",
        "dynasty": "宋",
        "collection_info": null
    },
    {
        "uuid": "76ecd4d5cbcef6e75e6607148a357bc6",
        "title": "寄强甫二首  其一",
        "author": "刘克庄",
        "content": "出户询来使，能言别后臞。\n病余双鬓改，俸外一钱无。\n撰杖陪诸老，篝灯课二雏。\n梅天费调燮，善保不赀躯。",
        "dynasty": "宋",
        "collection_info": null
    },
    {
        "uuid": "ab1ee7a0f47482b277b01eb889fe5bbf",
        "title": "寄强甫二首  其二",
        "author": "刘克庄",
        "content": "守局喧卑地，携孥寂寞滨。\n鲁儒犹委吏，周礼有盐人。\n勿发泥涂叹，姑持玉雪身。\n秋风怀檄否，莆与福比邻。",
        "dynasty": "宋",
        "collection_info": null
    },
    {
        "uuid": "60e1efc75776b952bba7bcead07b8b2a",
        "title": "病起夜坐读书一首",
        "author": "刘克庄",
        "content": "蜀剂十杯扶胃气，南烹一筯忍馋涎。\n病梨虽以樵贺废，寿栎翻因拥肿全。\n已脱坡翁赤猴月，併逃谢傅白鸡年。\n新凉尚起亲灯兴，谁道过时已悍坚。",
        "dynasty": "宋",
        "collection_info": null
    },
    {
        "uuid": "d7fb57a23af45e57f29462c57845f396",
        "title": "徐潭即事二首  其一",
        "author": "刘克庄",
        "content": "不要元戎访草堂，勿烦儿子表泷冈。\n一窗看设囊萤几，四壁惟安梦蝶床。\n聊与僧分半间屋，且无人夺上三房。\n韩公作志潘郎诔，得似先生自举扬。",
        "dynasty": "宋",
        "collection_info": null
    },
    {
        "uuid": "7f3f05b7a1b084195482a387c9c74ae4",
        "title": "徐潭即事二首  其二",
        "author": "刘克庄",
        "content": "一生常寄人篱落，入手斯丘得自专。\n防墓向来封四尺，骊山何必锢三泉。\n暮年已作饰巾客，它日那无挂剑贤。\n种万株松千本桂，不忧千载不参天。",
        "dynasty": "宋",
        "collection_info": null
    },
    {
        "uuid": "aac8b50904275bd9ed4ef23391abc7fc",
        "title": "自和徐潭二首  其一",
        "author": "刘克庄",
        "content": "从今快活安斯寝，那復辛勤陟彼冈。\n万里路曾双不借，四天下只一禅床。\n宽如马驿名方丈，劣似鸡栖即客房。\n自唱山歌樵牧和，底须论着学班扬。",
        "dynasty": "宋",
        "collection_info": null
    },
    {
        "uuid": "a2a6d548142e8e8a7e7a286ae8b28c0b",
        "title": "自和徐潭二首  其二",
        "author": "刘克庄",
        "content": "远游昔结四方缘，高卧今贪一壑专。\n有客埋腰衝许雪，无人洗耳涴吾泉。\n金棺未免荼毗厄，玉匣安知裸葬贤。\n多积荆薪宽酿酒，龙钟禁不得霜天。",
        "dynasty": "宋",
        "collection_info": null
    },
    {
        "uuid": "b127166d438eb7b7547c8b0785f10761",
        "title": "挽漳浦陈丞璧",
        "author": "刘克庄",
        "content": "非但闻诗礼，居然识典章。\n探环如梦裏，拥笏向亲旁。\n州县淹斯立，家庭惜季方。\n北风无頼甚，吹鴈不成行。",
        "dynasty": "宋",
        "collection_info": null
    },
    {
        "uuid": "31e3a77816478c7c70ade0b0c1588ece",
        "title": "用石塘二林韵  其一",
        "author": "刘克庄",
        "content": "夜绩旁边映隙光，忆曾参扣遍诸方。\n扫眉众女偏谣诼，开口羣儿亦谤伤。\n后有知音分雅郑，今谁协律谱宫商。\n戏衫欲脱无人付，诸子披襟直下当。",
        "dynasty": "宋",
        "collection_info": null
    },
    {
        "uuid": "ddb142a4b79a72d627d78da3e86819d1",
        "title": "用石塘二林韵  其二",
        "author": "刘克庄",
        "content": "少狂浪走无寻处，晚向深山得悟门。\n火候足时丹始熟，国工琢了玉尤温。\n低头欲下追随拜，摩顶无忘付授恩。\n大有名山要行脚，未甘瓶钵老荒村。",
        "dynasty": "宋",
        "collection_info": null
    },
    {
        "uuid": "d3f7356f413eae94a0776aa32b46cd74",
        "title": "题六二第诗卷",
        "author": "刘克庄",
        "content": "万卷胸中融化成，却怜郊岛太寒生。\n霜蹄历块骏无匹，赤子探珠龙失惊。\n警句宜为康乐弟，痴年谬作季方兄。\n此诗异日君牢记，后有钟嵘不改评。",
        "dynasty": "宋",
        "collection_info": null
    },
    {
        "uuid": "dba209cc33f735603876913d309e32d4",
        "title": "跋桂侄梅绝句",
        "author": "刘克庄",
        "content": "老鹤收声只自悲，戛然清唳警衰迟。\n不嫌汝伯无漆髮，稍喜吾家有白眉。\n二尺檠边能办此，百花头上更饶谁。\n隆干衣钵须人继，莫负樊川望阿宜。",
        "dynasty": "宋",
        "collection_info": null
    },
    {
        "uuid": "ba7adaf201e5f2a42745df41bfd1462f",
        "title": "题林琦友于轩",
        "author": "刘克庄",
        "content": "城中甲第连霄汉，吾子书窗占地悭。\n卧起大衾长枕共，呻吟细字短檠间。\n一门兄季推谌纪，北屋东西着孔颜。\n祗恐四方羔雁到，未容坚坐闭柴关。",
        "dynasty": "宋",
        "collection_info": null
    },
    {
        "uuid": "f33c581aa6973b0b2faa78b641637887",
        "title": "题方至诗卷",
        "author": "刘克庄",
        "content": "华宗人物甲吾乡，丹穴由来出凤凰。\n万卷楼高谁敢上，五言城小不能当。\n几曾费我挥斤力，尚欲传君啮镞方。\n何日重寻溪上路，共羹苦荬饭黄粱。",
        "dynasty": "宋",
        "collection_info": null
    },
    {
        "uuid": "522171ebb5de9b96f49dd58473248831",
        "title": "方汝一下第饯诗盈轴余亦继作",
        "author": "刘克庄",
        "content": "纷纷肉马上青天，骥耳双垂亦可怜。\n郊岂因穷吟遂辍，蕡虽不第策犹传。\n会须有集鸣当世，肯为无媒怨盛年。\n斗气烛君文卷裏，更于何处觅龙泉。",
        "dynasty": "宋",
        "collection_info": null
    },
    {
        "uuid": "4a9d3b08eb95a19e1795175e5562bb88",
        "title": "跋方寔孙长短句",
        "author": "刘克庄",
        "content": "金针玉指巧安排，直把天孙锦剪裁。\n樊素口中都道得，春鶑啭处细听来。\n欲歌郢客声难和，纔误周郎首已迴。\n可惜禁中无应制，等闲老却谪仙才。",
        "dynasty": "宋",
        "collection_info": null
    },
    {
        "uuid": "76654a353f943b324e2c4546fda4ddca",
        "title": "题林梦馨本朝杂咏",
        "author": "刘克庄",
        "content": "二百新题字四千，庚申已后甲寅前。\n继周可以知百世，续汉谁曾到八年。\n江左重修泰陵录，水心绝重建隆编。\n何时老子真闲退，共结青灯蠹简缘。",
        "dynasty": "宋",
        "collection_info": null
    },
    {
        "uuid": "c4af4c557503d873f43d2b3869795d5d",
        "title": "蒙恩除大蓬一首",
        "author": "刘克庄",
        "content": "拜昭文相闢翘材，封冠军侯筑将台。\n得以先生新主判，两为玉帝管蓬莱。",
        "dynasty": "宋",
        "collection_info": null
    },
    {
        "uuid": "ccb55384fcf2889352765c668d7f19f4",
        "title": "辛亥三月九日宿囊山",
        "author": "刘克庄",
        "content": "已买荒山卜毳藏，岂知来此借禅床。\n傍人尽怪病摩诘，送客不嫌穷孟尝。\n皓白羣仙应笑老，昏花太乙谩分光。\n何时邻里持牛酒，却贺先生返故乡。",
        "dynasty": "宋",
        "collection_info": null
    },
    {
        "uuid": "bf8b76e2d86cc83b7b7384b9c8627d31",
        "title": "与零陵周倅子镕",
        "author": "刘克庄",
        "content": "满目山河异，南冠十六期。\n胡羝无乳日，辽鹤有归时。\n诇虏几韲粉，还朝不磷缁。\n汉家重名节，郎秩未为卑。",
        "dynasty": "宋",
        "collection_info": null
    },
    {
        "uuid": "b0799835bf5405968c7141af5506ee6b",
        "title": "与叶士岩",
        "author": "刘克庄",
        "content": "叶子客长安，孤居久离群。\n载贽肯妄投，上书辄报闻。\n有时携斗酒，孤上酹隠君。\n兴到喜吟诗，粮绝耻卖文。\n所交皆将相，不数琐细云。\n腹有书传香，厨无燔炙纷。\n未逢古伯乐，姑待后子云。\n五子更精斲，要和南风熏。",
        "dynasty": "宋",
        "collection_info": null
    },
    {
        "uuid": "3ac1ed5f90ae725b70d47046b4422cc8",
        "title": "九月初十日值宿玉堂七绝  其一",
        "author": "刘克庄",
        "content": "西山遗业付门人，岁晚推迁接后尘。\n綵笔梦中先索去，不知持底作词臣。",
        "dynasty": "宋",
        "collection_info": null
    },
    {
        "uuid": "1bfd1b4ed2c64ea6bd40aeb09b164589",
        "title": "九月初十日值宿玉堂七绝  其二",
        "author": "刘克庄",
        "content": "制书挥就进明光，天笔批还墨尚香。\n草本偶然无贴改，非关臣亿怕商量。",
        "dynasty": "宋",
        "collection_info": null
    },
    {
        "uuid": "a9c2e4d61bf4ecfd2ccb2157e57158e4",
        "title": "九月初十日值宿玉堂七绝  其三",
        "author": "刘克庄",
        "content": "转枕依然梦不成，小窗颇觉晓寒生。\n昏花却怕宫莲照，垂下纱幮听六更。",
        "dynasty": "宋",
        "collection_info": null
    },
    {
        "uuid": "17dccdb796022d630f866fd3039f1d74",
        "title": "九月初十日值宿玉堂七绝  其四",
        "author": "刘克庄",
        "content": "内厨进膳惟蔬素，御帕封香徧竹宫。\n明日金乌迎玉辂，始知圣主与天通。",
        "dynasty": "宋",
        "collection_info": null
    },
    {
        "uuid": "078715a13f73ac4ff59650e6fbc60cdd",
        "title": "九月初十日值宿玉堂七绝  其五",
        "author": "刘克庄",
        "content": "窗外茶梅几树斜，薄寒生意已萌芽。\n主人不作明朝计，愁绝无因见放花。",
        "dynasty": "宋",
        "collection_info": null
    },
    {
        "uuid": "9cd3a90553a844de320e4e03f6765f9d",
        "title": "九月初十日值宿玉堂七绝  其六",
        "author": "刘克庄",
        "content": "形槁心灰一秃翁，偶来视草禁林中。\n幼吹葱叶还堪听，老画葫芦却未工。",
        "dynasty": "宋",
        "collection_info": null
    },
    {
        "uuid": "50e9c4de51b6325c11faf2131555263d",
        "title": "九月初十日值宿玉堂七绝  其七",
        "author": "刘克庄",
        "content": "四壁蠹书常锁闭，数行苏墨半糢糊。\n院中老吏无存者，谁记南塘与雁湖。",
        "dynasty": "宋",
        "collection_info": null
    },
    {
        "uuid": "74c463cc744c8f5f1cd79c2c50a401b4",
        "title": "题赵上舍崇𦝚诗卷",
        "author": "刘克庄",
        "content": "系出诸王后，名高胄子中。\n昔惟称八凯，今復有□□。\n疏可编遗史，诗宁论变风。\n所交皆胜彦，未必记衰翁。",
        "dynasty": "宋",
        "collection_info": null
    },
    {
        "uuid": "fc4f76130863f5b452061c76d6324e19",
        "title": "辛亥各口占十绝  其一",
        "author": "刘克庄",
        "content": "和靖湖边冷笑人，白头来恋属车尘。\n此行莫与孤山诀，重见除非是后身。",
        "dynasty": "宋",
        "collection_info": null
    },
    {
        "uuid": "cafe820b0f48d276cbcbd4a65af2c036",
        "title": "辛亥各口占十绝  其二",
        "author": "刘克庄",
        "content": "苇间一叶且延缘，奎壁祥光上烛天。\n定有异人遥望气，箇船不是米家船。",
        "dynasty": "宋",
        "collection_info": null
    },
    {
        "uuid": "b4619f178765d2ad840cb26cbe533266",
        "title": "辛亥各口占十绝  其三",
        "author": "刘克庄",
        "content": "乞骸亲奉留行诏，擢髮犹蒙掩覆恩。\n泽畔纍臣回首处，汤村已远更徐村。",
        "dynasty": "宋",
        "collection_info": null
    },
    {
        "uuid": "cd7c21b02c6808e0b8bb86a3da30c791",
        "title": "辛亥各口占十绝  其四",
        "author": "刘克庄",
        "content": "曝背聊披陶子絮，压衣且繫吕公绦。\n可怜太白心犹騃，不着蓑衣着锦袍。",
        "dynasty": "宋",
        "collection_info": null
    },
    {
        "uuid": "e1683216a77926e2be6290354426617e",
        "title": "辛亥各口占十绝  其五",
        "author": "刘克庄",
        "content": "玉局摛文毫尚湿，金华开卷席犹温。\n不妨缴纳朝堂了，帝赐新衔号后村。",
        "dynasty": "宋",
        "collection_info": null
    },
    {
        "uuid": "6b744047693473b39f52a095f62445b6",
        "title": "辛亥各口占十绝  其六",
        "author": "刘克庄",
        "content": "汗脚谁教上玉台，却寻前路繫芒鞋。\n自嫌到了无仙分，已踏金鰲跌下来。",
        "dynasty": "宋",
        "collection_info": null
    },
    {
        "uuid": "77d8984868209dd7560198ad7e520131",
        "title": "辛亥各口占十绝  其七",
        "author": "刘克庄",
        "content": "向来宠辱皆虚假，老去亲冤两扫平。\n岂有陈三送迁客，亦无邢七卖先生。",
        "dynasty": "宋",
        "collection_info": null
    },
    {
        "uuid": "88f4ad1ef18e6adb08725df21fa068eb",
        "title": "辛亥各口占十绝  其八",
        "author": "刘克庄",
        "content": "院吏忙抄诏草辞，家奴却负锦囊随。\n更无客议坡公制，一任人嘲李老诗。",
        "dynasty": "宋",
        "collection_info": null
    },
    {
        "uuid": "12195ad9e26599c6dff8264c330481a1",
        "title": "辛亥各口占十绝  其九",
        "author": "刘克庄",
        "content": "柱史颂卿压病身，年高拜立两愁人。\n龙钟忽被还山诏，腰脚于今得欠伸。",
        "dynasty": "宋",
        "collection_info": null
    },
    {
        "uuid": "77c6da3215da72eb75141fc200ed3514",
        "title": "辛亥各口占十绝  其一○",
        "author": "刘克庄",
        "content": "诛虎窃弓谁继者，留邕执笔定何如。\n东都台阁犹多士，未便无人续汉书。",
        "dynasty": "宋",
        "collection_info": null
    },
    {
        "uuid": "82320e2951833aa15b07d1d9e6fab9dc",
        "title": "跋唐贤论史图",
        "author": "刘克庄",
        "content": "定是当时有难疑，一贤指画众肩随。\n而今纵有人挥麈，问者为谁听者谁。",
        "dynasty": "宋",
        "collection_info": null
    },
    {
        "uuid": "fd0ac48bcb6f926ef32162cb2f9b6609",
        "title": "跋张敞画眉图",
        "author": "刘克庄",
        "content": "列岫新眉淡復浓，黛螺百斛不堪供。\n迴头却笑张京兆，只扫闺中两点峰。",
        "dynasty": "宋",
        "collection_info": null
    },
    {
        "uuid": "f36eeb2cd18a1ac58226092e6148dc89",
        "title": "小圃有双莲夏芙蓉之喜文字祥也各赋一诗为宗族亲朋联名得隽之谶  其一",
        "author": "刘克庄",
        "content": "一色双葩费剪裁，固知造物巧胚胎。\n机云乍自吴中出，坡颍初从蜀道来。\n佳谶似因先辈设，瑞苞不为老人开。\n集英明岁熏风裏，席上英才即斗魁。",
        "dynasty": "宋",
        "collection_info": null
    },
    {
        "uuid": "a381924a38518e808b69b99d1c1d6419",
        "title": "小圃有双莲夏芙蓉之喜文字祥也各赋一诗为宗族亲朋联名得隽之谶  其二",
        "author": "刘克庄",
        "content": "四月池边见拒霜，园丁惊问此何祥。\n花如云锦翻新样，叶似宫袍染御香。\n病不能陪花酒伴，诗犹堪譟鼓旗傍。\n诸君笔力回元化，努力先春压众芳。",
        "dynasty": "宋",
        "collection_info": null
    },
    {
        "uuid": "efb7edf5214cedf3417a66f9511dcb25",
        "title": "自和二首  其一",
        "author": "刘克庄",
        "content": "□□□间不知裁，老思安能更夺胎。\n九制一挥嗟事在，重□双导繫时来。\n拟营草具留连赏，莫放花神取次开。\n堪叹吾门今寂寂，过江曾有两抡魁。",
        "dynasty": "宋",
        "collection_info": null
    },
    {
        "uuid": "042dc8d45e7bd01a839f6e096527795b",
        "title": "自和二首  其二",
        "author": "刘克庄",
        "content": "老子而今两鬓霜，未应痴绝泥禨祥。\n不能木末搴朝露，未免篱边嗅晚香。\n便合折来书卷畔，讵宜簪向宝钗傍。\n漫山千树方芽甲，肯信人间有早芳。",
        "dynasty": "宋",
        "collection_info": null
    },
    {
        "uuid": "34a3f4b64bec6c320dadae5bb72efdbc",
        "title": "题四贤像 陈希夷",
        "author": "刘克庄",
        "content": "钱子非仙者，种郎岂隠哉。\n先生闭门睡，弟子下山来。",
        "dynasty": "宋",
        "collection_info": null
    },
    {
        "uuid": "7f49ba5a29974609d90ba6035bad726c",
        "title": "题四贤像 魏处士",
        "author": "刘克庄",
        "content": "曾箴王太尉，亦讽寇莱公。\n无端两丞相，有愧一山翁。",
        "dynasty": "宋",
        "collection_info": null
    },
    {
        "uuid": "35d252da272b976cabdb9b786fa93d90",
        "title": "题四贤像 林和靖",
        "author": "刘克庄",
        "content": "吟共僧同社，居分鹤伴间。\n魂归应太息，亭榭遍孤山。",
        "dynasty": "宋",
        "collection_info": null
    },
    {
        "uuid": "d196da0f294ac5e828b2f3081eeae9b7",
        "title": "题四贤像 邵康节",
        "author": "刘克庄",
        "content": "晚喜貛郎学，前知杜宇声。\n乃知常处士，不及邵先生。",
        "dynasty": "宋",
        "collection_info": null
    },
    {
        "uuid": "a85ae1a4c86a0a86c5704a295f4dde85",
        "title": "次韵张秘丞皱玉诗",
        "author": "刘克庄",
        "content": "雨湿红裳靡待秋，摘来深愧木瓜投。\n祗今陈紫无真本，比昔姚黄胜一筹。\n聊荐金盘蠲渴肺，不烦绮席啭歌喉。\n圣朝仁远停包贡，頼有公诗为拔尤。",
        "dynasty": "宋",
        "collection_info": null
    },
    {
        "uuid": "591f1c5df7b7a0b89d0824f24881fc27",
        "title": "次王玠投赠韵三首  其一",
        "author": "刘克庄",
        "content": "平生拙计类愚公，处处撑篙遡逆风。\n身已呻吟行泽畔，谁令剥啄到山中。\n历官蚁穴一场梦，闷事鸡窠百岁翁。\n颇恨暮年持酒戒，不能领客访无功。",
        "dynasty": "宋",
        "collection_info": null
    },
    {
        "uuid": "4ad89f72328d4d59a4902785e0b9e825",
        "title": "次王玠投赠韵三首  其二",
        "author": "刘克庄",
        "content": "在野宜赓击壤歌，隠忧不禁亩忠何。\n殷生宰相安知否，逸少羣贤感慨多。\n老觉鬓丝难掩覆，穷惟心铁未消磨。\n早知掷却毛锥子，有警犹为国荷戈。",
        "dynasty": "宋",
        "collection_info": null
    },
    {
        "uuid": "8af2bafd9b8c297a1f8a2f35b519656f",
        "title": "次王玠投赠韵三首  其三",
        "author": "刘克庄",
        "content": "两被宸奎擢史官，曾参豹尾属车间。\n不能直笔公褒贬，安敢高谈到画珊。\n老有丹心犹恋阙，死无一字可藏山。\n儿童忘记翁年甲，但笑颜苍与鬓斑。",
        "dynasty": "宋",
        "collection_info": null
    },
    {
        "uuid": "fa7f1bd50518d31b1b4051adc3c08f94",
        "title": "题丁给事祠堂",
        "author": "刘克庄",
        "content": "辽鹤何年返故乡，天风剑佩已骞翔。\n郡人议叶来胥宇，兄子才高肯弗堂。\n里选诸儒俱饮惠，谏书百世尚流芳。\n试歌此曲陈蕉荔，万一乘云下帝旁。",
        "dynasty": "宋",
        "collection_info": null
    },
    {
        "uuid": "1673b524744b596a1a407332f05b1056",
        "title": "壬子九日与羣从子侄登乌石山用樊川韵",
        "author": "刘克庄",
        "content": "垂髫登巘捷于飞，岁晚重来脚力微。\n壹死壹生羣从少，某丘某水几人归。\n即今秉烛游清夜，自古无绳繫夕晖。\n莫忆宫门谢时服，海图尚可补寒衣。",
        "dynasty": "宋",
        "collection_info": null
    },
    {
        "uuid": "96631b783ff8bbbbeac02e2998d2eb2c",
        "title": "别赋一首",
        "author": "刘克庄",
        "content": "平芜尽处即沧溟，身寄区中等一萍。\n种杞菊翁犹老健，插茱萸伴半凋零。\n去年勅设尘飞鞚，今日村酤草塞瓶。\n却笑痴人妄分别，何人未必胜刘伶。",
        "dynasty": "宋",
        "collection_info": null
    },
    {
        "uuid": "9e469a2c99797624036458317480e57e",
        "title": "聂令人挽诗",
        "author": "刘克庄",
        "content": "轵井夫人风义远，阜陵丞相典刑存。\n妇言初不踰闺壸，家法尤先下里门。\n命服六珈宜大国，送车千乘忽寒原。\n暮年无復升堂拜，草就埋辞一断魂。",
        "dynasty": "宋",
        "collection_info": null
    },
    {
        "uuid": "eab921625e745188128fec63c23aa01f",
        "title": "竹湖李内翰哀诗二首  其一",
        "author": "刘克庄",
        "content": "鳌顶纶言古，蝇头谏草忠。\n予环犹昨日，赐扇忽秋风。\n貌肃深衣叟，官同秃鬓翁。\n百年会有别，不料许匆匆。",
        "dynasty": "宋",
        "collection_info": null
    },
    {
        "uuid": "756b7b193e125e6ba42779bffe3201c0",
        "title": "竹湖李内翰哀诗二首  其二",
        "author": "刘克庄",
        "content": "自古稀全传，于今独重名。\n羞蒙彼相力，宁伴此君清。\n加璧犹坚卧，搘筇或散行。\n过江不大用，汪李两端明。",
        "dynasty": "宋",
        "collection_info": null
    },
    {
        "uuid": "0ddcbb28dd749cd0c7a13fe88f766b44",
        "title": "郑甥有大西上",
        "author": "刘克庄",
        "content": "岁晚亲朋少，何堪远别离。\n人谁念原父，甥勿似牢之。\n宗伯惊文卷，慈亲望捷旗。\n饯行应满袖，不欠病翁诗。",
        "dynasty": "宋",
        "collection_info": null
    },
    {
        "uuid": "b70568758d3ed2dad8dfcad94d33dea1",
        "title": "次韵张秘丞劝驾",
        "author": "刘克庄",
        "content": "一纸黄书举茂才，使君后輓復前推。\n似闻太史占奎宿，先敕天官起蛰雷。\n唐世科场先进士，汉家郊庙要抡魁。\n白头乡老殷勤处，西望旗铃送喜来。",
        "dynasty": "宋",
        "collection_info": null
    },
    {
        "uuid": "ae91b52717e08a32524f5ac8270577fa",
        "title": "送丁南一",
        "author": "刘克庄",
        "content": "畴昔奇君志不凡，天风万里送云帆。\n只须读赋惊崔郾，何待移书祝陆傪。\n墨点不施红勒帛，锦衣与换白襕衫。\n定知慷慨丹墀对，千载平津尚有惭。",
        "dynasty": "宋",
        "collection_info": null
    },
    {
        "uuid": "0fc8128859154bba556f5461c7b1c279",
        "title": "送方楷",
        "author": "刘克庄",
        "content": "才子囊书入帝京，鷃飞安敢料鹏程。\n赴南宫缓功夫久，携北碑多嗜好清。\n玉镜台边无别泪，金花笺上有芳名。\n可怜病叟如蜗缩，呵冻题诗当饯行。",
        "dynasty": "宋",
        "collection_info": null
    },
    {
        "uuid": "2b3f4fbc8c8fcfaab86030bca0d7a926",
        "title": "送方寔孙",
        "author": "刘克庄",
        "content": "丹诏求贤切，西行不可徐。\n便乘天厩马，莫跨霸桥馿。\n太白清平调，相如谏猎书。\n定将新述作，一一寄田庐。",
        "dynasty": "宋",
        "collection_info": null
    },
    {
        "uuid": "1e52089a02300864048ef7aae2b013fc",
        "title": "送方至",
        "author": "刘克庄",
        "content": "老去怜才癖转深，爱君笔力擅词林。\n抟扶摇上二虫笑，从渥漥来万马瘖。\n书号醇儒渐者远，弘称曲学到于今。\n汉家旃厦崇经术，莫事推敲枉费心。",
        "dynasty": "宋",
        "collection_info": null
    },
    {
        "uuid": "2a54d7bee6e975eaf84a6483ba7cf2c0",
        "title": "送林与桂",
        "author": "刘克庄",
        "content": "曾与元方友，因知季子贤。\n乌衣况推笏，黄甲必还毡。\n华髮询安问，重瞳览奏篇。\n此行宜努力，忠孝几人全。",
        "dynasty": "宋",
        "collection_info": null
    },
    {
        "uuid": "bf75824cafc319388b33a29d359af3c4",
        "title": "读本朝事有感十首  其一",
        "author": "刘克庄",
        "content": "若纳希文受责均，前贤初岂有冤亲。\n暮生颍上还惆怅，引起无穷射羿人。",
        "dynasty": "宋",
        "collection_info": null
    },
    {
        "uuid": "bed5ae2aec45bac2e50cd3fcd2cd7ded",
        "title": "读本朝事有感十首  其六",
        "author": "刘克庄",
        "content": "京携刽子丹谁颈，恕发私书族几家。\n天下那贵黄背子，人间岂有白桃花。",
        "dynasty": "宋",
        "collection_info": null
    },
    {
        "uuid": "65f74542340c3b38ed2822a578993405",
        "title": "读本朝事有感十首  其七",
        "author": "刘克庄",
        "content": "未谏瑶华世未知，故人已讶道乡迟。\n退之着论差伤早，不待阳城伏閤时。",
        "dynasty": "宋",
        "collection_info": null
    },
    {
        "uuid": "8595840762d0e419ee2b65e9ee1f7431",
        "title": "读本朝事有感十首  其八",
        "author": "刘克庄",
        "content": "垂帘復辟身俱稳，送吕迎章话又新。\n瞒得庭中相泣者，难瞒屏后窃听人。",
        "dynasty": "宋",
        "collection_info": null
    },
    {
        "uuid": "ae0ac06b255b41e56574fe9025d0840d",
        "title": "读本朝事有感十首  其九",
        "author": "刘克庄",
        "content": "翻来覆去几枰棋，靖国崇宁各一时。\n前日雕笼栖宿者，等闲飞过蔡家池。",
        "dynasty": "宋",
        "collection_info": null
    },
    {
        "uuid": "9253f05e85e2794cbc84af8db97c5e3f",
        "title": "读本朝事有感十首  其一○",
        "author": "刘克庄",
        "content": "愈作唐经还蓄缩，邕知汉事谩喽啰。\n假令实录成书了，其奈雍丘问目何。",
        "dynasty": "宋",
        "collection_info": null
    },
    {
        "uuid": "3260111eb8d6efb587825db5dd21c5ad",
        "title": "题四梦图 梦蝶",
        "author": "刘克庄",
        "content": "浪说身如蝶，安能及蝶哉。\n穿花终日去，据槁霎时回。",
        "dynasty": "宋",
        "collection_info": null
    },
    {
        "uuid": "83ff8934bb11a0c4e33d81beeda959d3",
        "title": "题四梦图 梦笔",
        "author": "刘克庄",
        "content": "异世犹相惎，同时必见攻。\n区区一枝笔，悔惜与文通。",
        "dynasty": "宋",
        "collection_info": null
    },
    {
        "uuid": "62cd8a9906adc7de322755207ed2add7",
        "title": "题四梦图 黄粱",
        "author": "刘克庄",
        "content": "偶然眠一觉，推枕起来惊。\n寂寞犹前日，荣华已隔生。",
        "dynasty": "宋",
        "collection_info": null
    },
    {
        "uuid": "cb2abd96424a98a43825371447253782",
        "title": "题四梦图 南柯",
        "author": "刘克庄",
        "content": "筑馆如萧史，专城似买臣。\n不知身是幻，错认梦为真。",
        "dynasty": "宋",
        "collection_info": null
    },
    {
        "uuid": "dc077d96256d352459ac7dade60d7099",
        "title": "无题二首  其一",
        "author": "刘克庄",
        "content": "游公念旧纔叁月，郑傅怜才恰半年。\n老去独当千箭镞，向来不踏两船舷。",
        "dynasty": "宋",
        "collection_info": null
    },
    {
        "uuid": "222666e21ab8307a207d66629362928d",
        "title": "无题二首  其二",
        "author": "刘克庄",
        "content": "顶垂翅短立䙰褷，孤泪谁听祇自悲。\n宁瘗焦山山下土，不将身托上林枝。",
        "dynasty": "宋",
        "collection_info": null
    },
    {
        "uuid": "df9546b3fa5fb24d5c3687e2a9f1472b",
        "title": "林贡士哀诗",
        "author": "刘克庄",
        "content": "秋赋空高荐，春官辄报闻。\n坡公遗李廌，合辈愧刘蕡。\n铁砚三升墨，银袍四尺坟。\n自言阴隲远，鹤表会干云。",
        "dynasty": "宋",
        "collection_info": null
    },
    {
        "uuid": "de043f8ce1e26009916b40d0b2897849",
        "title": "挽陈孺人",
        "author": "刘克庄",
        "content": "隠衣先自着，舂具亦同操。\n不但鸿高节，鸿妻节更高。",
        "dynasty": "宋",
        "collection_info": null
    },
    {
        "uuid": "e27a9213d48ad4ac3827f647cd35adb0",
        "title": "送僧道茔",
        "author": "刘克庄",
        "content": "胡卿阑热曾鸟寺，刘叟荒凉似鸟窠。\n无客嘲雄知免矣，有僧谒愈欲如何。\n真禅和子逢场少，会实封人说法多。\n若见珍公烦问讯，天寒煨芋肯公么。",
        "dynasty": "宋",
        "collection_info": null
    },
    {
        "uuid": "b02eec0e939ee293525024e035b3458f",
        "title": "故襄师陈端明挽诗  其一",
        "author": "刘克庄",
        "content": "公昔加黄钺，堂堂国势尊。\n边人开北户，索虏祭南门。\n军册甲寅报，炊烟戊己屯。\n吴儿勿轻议，公论在襄樊。",
        "dynasty": "宋",
        "collection_info": null
    },
    {
        "uuid": "d73b8e70713a27dff96b41fdae2bb25d",
        "title": "故襄师陈端明挽诗  其二",
        "author": "刘克庄",
        "content": "部曲吞声惜，朝廷拊髀思。\n谁知钓璜叟，堪将渡辽师。\n无復湟中谷，空余岘首碑。\n韩门翱湜在，行状与铭诗。",
        "dynasty": "宋",
        "collection_info": null
    },
    {
        "uuid": "fc60f64253ca8913700a594b15189fda",
        "title": "周天益由福侨剑水灾毁室辄奉小诗劝缘",
        "author": "刘克庄",
        "content": "水患被东南，陵谷倏变易。\n朝犹万家聚，夕为一沙碛。\n非惟齐民灾，亦是诗人厄。\n鹳鸣鲁望田，蛙跳周颙宅。\n稚子衣露骭，处士泥没膝。\n厨人需米盐，匠氏索材甓。\n先当缮井竈，次议补篱壁。\n自古托天公，讵肯怨河伯。\n后村空劝缘，诗不一钱直。\n莫愁草堂赀，必得檀越力。",
        "dynasty": "宋",
        "collection_info": null
    },
    {
        "uuid": "e96d03a77ad36dccc5303d84884f8086",
        "title": "岁除一首",
        "author": "刘克庄",
        "content": "度朔山尤远，酆都狱甚宽。\n傩驱顽不去，愈送瞥然还。",
        "dynasty": "宋",
        "collection_info": null
    },
    {
        "uuid": "939f6f8476a9f801d7659cc2dc2bdd34",
        "title": "和张秘丞灯夕韵四首  其一",
        "author": "刘克庄",
        "content": "公承赤地饥荒后，一念通天立致和。\n永日庭中私谒少，丰年陌上醉人多。\n更生昔忝陪藜杖，臣甫今宁想玉珂。\n益郡乐歌何足拟，要书善政续归禾。",
        "dynasty": "宋",
        "collection_info": null
    },
    {
        "uuid": "94607f7fcb517b6f32f523527ebce12f",
        "title": "和张秘丞灯夕韵四首  其二",
        "author": "刘克庄",
        "content": "牧守二期方奉计，末期君已得民和。\n不愁米送官仓少，但怪莲开陆地多。\n座客共霑眉寿酒，厩人预戒早朝珂。\n诸公若问龙钟叟，为说腰鎌自刈禾。",
        "dynasty": "宋",
        "collection_info": null
    },
    {
        "uuid": "e06d5c18a8ce44693ebd0e4c5b7c04cb",
        "title": "和张秘丞灯夕韵四首  其三",
        "author": "刘克庄",
        "content": "君侯谈笑该能事，诗到元和字永和。\n五夜纵游聊与众，一年更借不为多。\n牙旗此际留宵钥，宝马来春蹋晓珂。\n白髮老农相告语，看灯归去要栽禾。",
        "dynasty": "宋",
        "collection_info": null
    },
    {
        "uuid": "e84658f77be24d859ba9cffe0b5a1ae5",
        "title": "和张秘丞灯夕韵四首  其四",
        "author": "刘克庄",
        "content": "频年沴气稀安业，一旦仁风忽扇和。\n野老说侯游豫少，醉翁与客倡酬多。\n一筇扶我蹒跚步，五马输君蹀躞珂。\n得雨下秧晴亦好，旧冬犹有未鞭禾。",
        "dynasty": "宋",
        "collection_info": null
    },
    {
        "uuid": "76e69a90e48a726c127248c8b2e028b7",
        "title": "挽郑瑞州",
        "author": "刘克庄",
        "content": "召来未得久居中，麾去安知尚不容。\n虹卧雪涛怀旧惠，马跑白日掩新封。\n村边宅昔邻王翰，冢上碑今愧蔡邕。\n绿树青山总无恙，伤心杖履断过从。",
        "dynasty": "宋",
        "collection_info": null
    },
    {
        "uuid": "d41498a24a33e7054fe4b26956f989ab",
        "title": "挽赵卿无垢二首  其一",
        "author": "刘克庄",
        "content": "血衣尚在久乘边，入手功名费十年。\n圯上一编非鬼授，晋阳三版以人全。\n共祠石室思方切，不画云台命使然。\n玉树堂堂如昨日，安知冠剑隔重泉。",
        "dynasty": "宋",
        "collection_info": null
    },
    {
        "uuid": "e663893bab16b18e93c3e42f9af6e604",
        "title": "挽赵卿无垢二首  其二",
        "author": "刘克庄",
        "content": "自是妖星死诸葛，非关潦雾病文渊。\n莼鲈不復归吴矣，琴鹤还如出蜀然。\n贤有丰碑存岘首，俭无高冢象祁连。\n东风一掬交游泪，吹向柯山宰树边。",
        "dynasty": "宋",
        "collection_info": null
    },
    {
        "uuid": "c89b9b592bb30e337fb24e91bd1bb26c",
        "title": "挽丘大卿二首  其一",
        "author": "刘克庄",
        "content": "方喜辽天孤鹤返，忽惊蔡岭一牛鸣。\n理官未遣俦三后，拙宦纔令至九卿。\n尽翦萑莆潢弄息，不囊薏苡粤装轻。\n厚诬岂待他人雪，自有尧言与辨明。",
        "dynasty": "宋",
        "collection_info": null
    },
    {
        "uuid": "ec0e84196493577f26252a01053a4d88",
        "title": "挽丘大卿二首  其二",
        "author": "刘克庄",
        "content": "武仲孝标皆己矣，可堪又夺到丘迟。\n汉家卿将今能几，洛社耆英在者谁。\n作有道碑宁免愧，过乔公墓定何时。\n春风自绿原头草，不管人间殄瘁悲。",
        "dynasty": "宋",
        "collection_info": null
    },
    {
        "uuid": "7e29794ca8e2ab239af434211f1e8e36",
        "title": "赋得牛驼各一首  其一",
        "author": "刘克庄",
        "content": "以羊相易惭羊小，与象同称笑象轻。\n碧草充肠随意饱，黄钟满脰有时鸣。\n力麤曾索寅人斗，骨朽难湔丑座名。\n空费景升刍与藁，不如羸㹀尚堪耕。",
        "dynasty": "宋",
        "collection_info": null
    },
    {
        "uuid": "5534589d888333ff0664064d87e934a8",
        "title": "赋得牛驼各一首  其二",
        "author": "刘克庄",
        "content": "形模狞怪骇儿童，技与黔馿大略同。\n葱岭驮经曾有力，岐阳载鼓竟无功。\n效牵尚记随班后，健倒安知卧棘中。\n莫信人言君背贵，肉鞍强似锦鞯蒙。",
        "dynasty": "宋",
        "collection_info": null
    },
    {
        "uuid": "459241c201eb90d0dabfc8e27fd38ec0",
        "title": "送林知录观",
        "author": "刘克庄",
        "content": "除却留耕知己外，其他蹊径不曾钻。\n泉人浪自夸清史，冰氏安能动热官。\n一鹤随身来去易，匹雏无力挽推难。\n东风作意开桃杏，且閟清芗待岁寒。",
        "dynasty": "宋",
        "collection_info": null
    },
    {
        "uuid": "5653174f031a75dec0d23b1119c7fd98",
        "title": "送惠州弟",
        "author": "刘克庄",
        "content": "半竹分来岂不荣，三荆拆散若为情。\n莫云炎峤非吾土，直为丰湖作此行。\n交趾珠能令绶去，鬰林石可压舟轻。\n悬知解印无南物，留面归看白髮兄。",
        "dynasty": "宋",
        "collection_info": null
    },
    {
        "uuid": "b4955a8e8ea1b8101b4ead1b9ebf3786",
        "title": "喜雨二首柬张使君  其一",
        "author": "刘克庄",
        "content": "一穟祥烟彻九关，六丁澒洞起泥蟠。\n皆云端笏精虔际，不觉翻飘肸蠁间。\n侯念牧刍无德色，仆尸香火有惭颜。\n分明唤得天公应，清旦朱幡谢雨还。",
        "dynasty": "宋",
        "collection_info": null
    },
    {
        "uuid": "dde8d504c8c2e25581f3756b84075b02",
        "title": "喜雨二首柬张使君  其二",
        "author": "刘克庄",
        "content": "天人谁道不相关，方寸精诚极际蟠。\n绿简赤文宣读顷，青秧白水立谈间。\n昔霑一溉犹衡虑，今卜三登始解颜。\n野老放锄相劳苦，官租堪了债堪还。",
        "dynasty": "宋",
        "collection_info": null
    },
    {
        "uuid": "4cd98eea17bff3e6049e2204f31c0988",
        "title": "又和八首  其一",
        "author": "刘克庄",
        "content": "莫信天高虎守关，懒龙至此不容蟠。\n须臾雨慰三农望，肤寸云弥六合间。\n愈谓勾龙功配社，轲云后稷道同颜。\n老儒负耒今无力，也趁田丁种莳还。",
        "dynasty": "宋",
        "collection_info": null
    },
    {
        "uuid": "bef653dc7627c825736fdb8bd4d07895",
        "title": "又和八首  其二",
        "author": "刘克庄",
        "content": "今雨何人更叩关，庭花不扫竹根蟠。\n论诗子美严公际，尚友长沮桀溺间。\n只怕荷锄伤地脉，都忘载笔侍天颜。\n受廛幸在滕君国，白酒黄鷄得往还。",
        "dynasty": "宋",
        "collection_info": null
    },
    {
        "uuid": "06345e9b7842fb4a95e2f1e49f97e398",
        "title": "又和八首  其三",
        "author": "刘克庄",
        "content": "白首还乡铁铸关，云泥不復计飞蟠。\n原田高下雨三日，庵屋中分云半间。\n麻麦芃芃迴秀色，茅柴薄薄暂酡颜。\n若非铃閤诗筒至，身在华胥的未还。",
        "dynasty": "宋",
        "collection_info": null
    },
    {
        "uuid": "54284e7d6b212c055629cbe27b130d05",
        "title": "又和八首  其四",
        "author": "刘克庄",
        "content": "老畏春寒紧闭关，群龙应笑一蛇蟠。\n茆茨掩翳三家聚，桑柘依稀十亩间。\n茇蔽芾棠公自爱，食支离粟我何颜。\n人生安稳惟田舍，归晚犹胜死不还。",
        "dynasty": "宋",
        "collection_info": null
    },
    {
        "uuid": "8247833a29a0fcd4dc1841c58ed87c99",
        "title": "又和八首  其五",
        "author": "刘克庄",
        "content": "参透黄陈向上关，肯将风月乞杨蟠。\n君才不忝图书府，吾老安能笔砚间。\n有鄙拙歌叩牛角，无清平调动龙颜。\n暮年多被蒲轮赚，岂独申公罢遣还。",
        "dynasty": "宋",
        "collection_info": null
    },
    {
        "uuid": "3b69bdb7b30894c61024feef969d667e",
        "title": "又和八首  其六",
        "author": "刘克庄",
        "content": "浅池荒榭不施关，一任蟆跳更蚓蟠。\n儒墨是非凭纸上，阴晴变态验窗间。\n晨光可爱聊晞髮，老相堪憎莫镜颜。\n頼有笥中奎墨在，绝胜疎傅槖金还。",
        "dynasty": "宋",
        "collection_info": null
    },
    {
        "uuid": "b2824067de86e5f676077dd3de86c73c",
        "title": "又和八首  其七",
        "author": "刘克庄",
        "content": "不识三君与八关，平生所敬独肱蟠。\n扶犂甘雨祥风裏，占籍廉泉让水间。\n聊伴渔翁歌欵乃，且饶犬子赋孱颜。\n村深隠隠闻箫鼓，知是田家赛社还。",
        "dynasty": "宋",
        "collection_info": null
    },
    {
        "uuid": "2267238e1eba42d30c9aaf9bac4cda4d",
        "title": "又和八首  其八",
        "author": "刘克庄",
        "content": "免周柱史出函关，岂有根株可据蟠。\n但见名刊党碑内，可曾身在属车间。\n老尤怕血斤边指，春不能朱镜裏颜。\n谁道先生浑懒去，巾车检校别村还。",
        "dynasty": "宋",
        "collection_info": null
    },
    {
        "uuid": "f5aed45571f2615e14f31fe98c3f2c95",
        "title": "居厚弟示和诗復课十首  其一",
        "author": "刘克庄",
        "content": "家事从今勿更关，山深林密且栖蟠。\n白眉君秀闺门内，秃鬓余惭季孟间。\n厚族肯分南舍阮，亢宗何减北州颜。\n西山幸有薇堪采，免被人驱去復还。",
        "dynasty": "宋",
        "collection_info": null
    },
    {
        "uuid": "0d0ca019e5a10eeb9b16bdfd893ee67d",
        "title": "居厚弟示和诗復课十首  其二",
        "author": "刘克庄",
        "content": "古书时务了无关，却悔胸中万卷蟠。\n尚可追陪鸥鸟社，安能生死蠹鱼间。\n毁言自叹今销骨，戆草谁怜昔犯颜。\n圣主恩深臣命薄，黄冠结裹季真还。",
        "dynasty": "宋",
        "collection_info": null
    },
    {
        "uuid": "af1a1464f75482c6da6e6070ab153813",
        "title": "居厚弟示和诗復课十首  其三",
        "author": "刘克庄",
        "content": "野处经时懒入关，放教野蔓向窗蟠。\n岂无求仲住邻曲，仅有惠连来梦间。\n架上书聊揩老眼，墓前誓已白慈颜。\n山灵未可相嘲戏，犹胜周颙去不还。",
        "dynasty": "宋",
        "collection_info": null
    },
    {
        "uuid": "f58b723eba7136d03d616dc5f3f8802f",
        "title": "居厚弟示和诗復课十首  其四",
        "author": "刘克庄",
        "content": "近传铁马哨榆关，想见西南杀气蟠。\n常恐漏名青史上，不令效命白衣间。\n本无高论生丛谤，虚过明时死厚颜。\n春水渐生天向暑，寄声速载帝羓还。",
        "dynasty": "宋",
        "collection_info": null
    },
    {
        "uuid": "135974d8ecbe2b14bd72bd45d8337098",
        "title": "居厚弟示和诗復课十首  其五",
        "author": "刘克庄",
        "content": "自与浮名了不关，腾空岂若抱珠蟠。\n浪云史学三刘后，敢道诗名二宋间。\n青帝纵然迴暖律，苍官安得有韶颜。\n日晡坐客俱辞去，盐酪城中买未还。",
        "dynasty": "宋",
        "collection_info": null
    },
    {
        "uuid": "ed91ec25bbcccadb9be660e6374bbd24",
        "title": "居厚弟示和诗復课十首  其六",
        "author": "刘克庄",
        "content": "病夫岂有力翘关，腹愤胸奇漫结蟠。\n昔臂灵旗穷塞下，今腰长镵乱山间。\n秫田易了渊明醉，菊井难湔伯始颜。\n惭愧天魔呈伎俩，老僧入定未曾还。",
        "dynasty": "宋",
        "collection_info": null
    },
    {
        "uuid": "d6cbed079a695ac3a8db8c08f1b491e6",
        "title": "居厚弟示和诗復课十首  其七",
        "author": "刘克庄",
        "content": "脱身朝市恶机关，弓饵安能到伏蟠。\n把似去梯置楼上，何如抱瓮灌畦间。\n有黄粱枕休圆梦，无紫金丹可驻颜。\n直入深山更深处，时人莫叫孔宾还。",
        "dynasty": "宋",
        "collection_info": null
    },
    {
        "uuid": "52a25028957c9f920ae5b62b6f1753b9",
        "title": "居厚弟示和诗復课十首  其八",
        "author": "刘克庄",
        "content": "病久溪堂镇日关，潭空不復着蛟蟠。\n断无喝道来松下，时有挐音到苇间。\n上宰相书浑绝笔，闻皇子报一开颜。\n出门应被盟鸥笑，谁遣高飞带箭还。",
        "dynasty": "宋",
        "collection_info": null
    },
    {
        "uuid": "1b347032a4bb0de2cc4fda8884efb867",
        "title": "居厚弟示和诗復课十首  其九",
        "author": "刘克庄",
        "content": "花深藓合似禅关，千岁榕根入水蟠。\n方土何须求海上，地仙元不离人间。\n忘言已悟铜铭背，却老非干玉炼颜。\n客至未应愁酒尽，少需便了巷沽还。",
        "dynasty": "宋",
        "collection_info": null
    },
    {
        "uuid": "1e83980610a854aaaa928f560383e66a",
        "title": "居厚弟示和诗復课十首  其一○",
        "author": "刘克庄",
        "content": "身如齐客脱秦关，迴首危途毒虺蟠。\n宿昔立螭曾柱下，即今叱犊且田间。\n迂疎素不工栀貌，老丑安能竞蕣颜。\n自笑此翁犹矍铄，与云俱出鸟俱还。",
        "dynasty": "宋",
        "collection_info": null
    },
    {
        "uuid": "de309dece3fe8323a0cfd303e797b66b",
        "title": "寄方时父",
        "author": "刘克庄",
        "content": "忆骑竹马已情亲，何况而今雪鬓新。\n早日无金能结客，暮年有腻解污人。\n忝三品料余宜斥，厌五侯鲭子不贫。\n已向榕阴添钓石，傥来溪上伴垂纶。",
        "dynasty": "宋",
        "collection_info": null
    },
    {
        "uuid": "d61fc2aa11699366148b5e7836696720",
        "title": "用强甫蒙仲韵十首  其一",
        "author": "刘克庄",
        "content": "病着经旬卧小斋，一窗萤雪与谁偕。\n季宣易尚资到溉，茂叔书曾取寿涯。\n志苦白头宁退惰，论孤黄吻竞攻排。\n兔园册子俱拈起，且放芙蓉月照怀。",
        "dynasty": "宋",
        "collection_info": null
    },
    {
        "uuid": "79004887548df39fd5ff1302c32c4adc",
        "title": "用强甫蒙仲韵十首  其二",
        "author": "刘克庄",
        "content": "绝无上足担簦至，仅有长鬚荷锸从。\n乍可沙边狎虫鸟，谁能池上送夔龙。\n入耆英社老能几，举力田科今不逢。\n翠管檀槽方迭奏，未应考击到编钟。",
        "dynasty": "宋",
        "collection_info": null
    },
    {
        "uuid": "4e52daff31d9ac5c4661a7041cdc2475",
        "title": "用强甫蒙仲韵十首  其三",
        "author": "刘克庄",
        "content": "不数浮溪与止斋，网罗欲与巽岩偕。\n极知浩博窥辕固，未肯轻浮学佑涯。\n愧我孤根难树立，误君初草未编排。\n藏山行世俱闲事，莫把穷通累雅怀。",
        "dynasty": "宋",
        "collection_info": null
    },
    {
        "uuid": "d22937f33b039b97452b8584e6db8cee",
        "title": "用强甫蒙仲韵十首  其四",
        "author": "刘克庄",
        "content": "俊物终当腾踏去，钝桹犹欲溯洄从。\n邻家东岂无□子，小屋西堪住士龙。\n掷笔不求佳传作，署门怕与恶宾逢。\n山歌亦自谐音节，莫管人嘲似哑钟。",
        "dynasty": "宋",
        "collection_info": null
    },
    {
        "uuid": "4fc8f240845cdaf8c3b1a78e175d3bd5",
        "title": "用强甫蒙仲韵十首  其五",
        "author": "刘克庄",
        "content": "老病难持绣佛斋，田翁泥欲与之偕。\n凤凰渺渺翔千仞，牛马区区辨两涯。\n骥尾传休劳附见，蛾眉班不待推排。\n得君小住为佳耳，姑置闲谈叙别怀。",
        "dynasty": "宋",
        "collection_info": null
    },
    {
        "uuid": "e5e0be0748ee0d8e3de32e7af2333a1e",
        "title": "用强甫蒙仲韵十首  其六",
        "author": "刘克庄",
        "content": "久矣设罗无客至，居然执简尚予从。\n微辞幸不遭阳虎，几谏谁能谅触龙。\n窃曼倩桃无復味，闻安期枣有谁逢。\n残年饮啄随缘过，能费支离粟几钟。",
        "dynasty": "宋",
        "collection_info": null
    },
    {
        "uuid": "b692d1cba6c0f35873a3c5145ff72c1b",
        "title": "用强甫蒙仲韵十首  其七",
        "author": "刘克庄",
        "content": "玉堂岂必胜茅斋，误得虚名与谤偕。\n法吏淬磨真出角，先生度量莫窥涯。\n谤书堪丑毋庸辨，闷赋虽工未易排。\n已设葛幮安菊枕，投床不觉到无怀。",
        "dynasty": "宋",
        "collection_info": null
    },
    {
        "uuid": "d28d8d2d92225bc6399b93bab6cd1ebd",
        "title": "用强甫蒙仲韵十首  其八",
        "author": "刘克庄",
        "content": "幼磨铁砚翁同学，晚捧铜槃客鲜从。\n十二相宁分虎鼠，两家子各判猪龙。\n有时扪虱灯前话，亦或骑鲸海上逢。\n自是老人眠睡少，梦回原不为晨钟。",
        "dynasty": "宋",
        "collection_info": null
    },
    {
        "uuid": "58ee8bad625fe909e541fb9fb5c766a6",
        "title": "用强甫蒙仲韵十首  其九",
        "author": "刘克庄",
        "content": "已傍先庐敞便斋，善和万卷与君偕。\n少时岁月真驰隙，圣处工夫未涉涯。\n海浅蓬莱疑可近，云深阊阖不容排。\n信书至老成何事，有酒聊浇磊块怀。",
        "dynasty": "宋",
        "collection_info": null
    },
    {
        "uuid": "59a30ceef068fd43c10db9bee4a32d70",
        "title": "用强甫蒙仲韵十首  其一○",
        "author": "刘克庄",
        "content": "先生拟把衣冠挂，穉子能操杖履从。\n叔夜只堪伴鱼鸟，子云何至况蛇龙。\n豹皮尚欲留名死，鸡肋安知与怒逢。\n老去自鸣还自止，篑桴何敢间金钟。",
        "dynasty": "宋",
        "collection_info": null
    },
    {
        "uuid": "2c4dfb466d2417b8f071a254414bc729",
        "title": "和季弟韵二十首  其一",
        "author": "刘克庄",
        "content": "何处有禾三百廛，芋区止在舍西边。\n室如蒙叟生虚白，诗赛唐人选极玄。\n耐久不如常友石，固穷未肯便兄钱。\n春晴尤惬看花者，却怕山田欠水泉。",
        "dynasty": "宋",
        "collection_info": null
    },
    {
        "uuid": "6f3176fb6719dc198671fbf931790177",
        "title": "和季弟韵二十首  其二",
        "author": "刘克庄",
        "content": "古书随读已微茫，时事閒思欲发狂。\n愿保残年同绛老，不贪来世作缁郎。\n史饶西汉宁论晋，诗止黄初不及唐。\n海阔天高孤鹤远，寄声飞矢莫抽房。",
        "dynasty": "宋",
        "collection_info": null
    },
    {
        "uuid": "db3dd2b5a13593fb2f73cba7003e5899",
        "title": "和季弟韵二十首  其三",
        "author": "刘克庄",
        "content": "放逐归来老一廛，旧巢回首五云边。\n固知七略惭臣向，误把三长责子玄。\n岂有侍郎留下榼，亦无司业送来钱。\n丰年不怕相如渴，处处人家酒似泉。",
        "dynasty": "宋",
        "collection_info": null
    },
    {
        "uuid": "9696940f716d46a06d49c8e1a465176a",
        "title": "和季弟韵二十首  其四",
        "author": "刘克庄",
        "content": "即今巾镜叹苍茫，但觉书痴胜酒狂。\n已怕词头趋坡老，更禁帖子累秦郎。\n鲁生竞起为绵蕝，邶俗谁能不采唐。\n自唱樵歌余季和，免教人谤到君房。",
        "dynasty": "宋",
        "collection_info": null
    },
    {
        "uuid": "6a405e50c6494a280f76edc53db34edf",
        "title": "和季弟韵二十首  其五",
        "author": "刘克庄",
        "content": "秋输急急了园廛，生怕租瘢照水边。\n有客耸肩对摩诘，无人拥髻伴伶玄。\n俗中安得游仙枕，世上原须使鬼钱。\n却笑赞皇归不得，崖州城北望平泉。",
        "dynasty": "宋",
        "collection_info": null
    },
    {
        "uuid": "2dc279d161f32638fc7c7a20917a51fd",
        "title": "和季弟韵二十首  其六",
        "author": "刘克庄",
        "content": "梦事迴头堕渺茫，松间梅畔放清狂。\n直须添竹成三友，不必栽槐待二郎。\n老爱家山安畏垒，早知世路险瞿唐。\n人间腥腐如何向，莫怪灵均葺药房。",
        "dynasty": "宋",
        "collection_info": null
    },
    {
        "uuid": "cd8048520fb1a38ba2ea9e563fdc95e6",
        "title": "和季弟韵二十首  其七",
        "author": "刘克庄",
        "content": "虽与渔樵共受廛，尚余气习雪萤边。\n故须堂下参轮扁，未可灯前骂郑玄。\n那有传求千斛米，更无策捄五铢钱。\n陈编老矣犹加勉，凿久安知不及泉。",
        "dynasty": "宋",
        "collection_info": null
    },
    {
        "uuid": "c071621e712a0291e8727201e2f791c4",
        "title": "和季弟韵二十首  其八",
        "author": "刘克庄",
        "content": "蠡管安能测混茫，楚狂敢道国人狂。\n似闻函谷逐秦客，恰见初筵笑郭郎。\n壮志不如乘下泽，微辞何足讽高唐。\n入山未即无邻伴，书室旁边着鹤房。",
        "dynasty": "宋",
        "collection_info": null
    },
    {
        "uuid": "a4a3cc1349c8d37ed2239fac870ed721",
        "title": "和季弟韵二十首  其九",
        "author": "刘克庄",
        "content": "去国为农混里廛，故书抛向短檠边。\n台卿复壁犹温孟，夷甫排墙始悔玄。\n送老只消营藁葬，买春不过费榆钱。\n枯肠欲汲无涓滴，谁道先生万斛泉。",
        "dynasty": "宋",
        "collection_info": null
    },
    {
        "uuid": "fe95bec3f02a74f4262d50fb5b6327af",
        "title": "和季弟韵二十首  其一○",
        "author": "刘克庄",
        "content": "天海凭高两杳茫，岂无容地着吾狂。\n俗人不惯呼聱叟，明主何曾罪寝郎。\n耕富春山能重汉，隠王官谷未忘唐。\n自嫌老病疎溪墅，只靠邻僧守竹房。",
        "dynasty": "宋",
        "collection_info": null
    },
    {
        "uuid": "33ed31afc13a78ed4f666eb29773ee2b",
        "title": "和季弟韵二十首  其一一",
        "author": "刘克庄",
        "content": "栖山毕竟胜居廛，投老柴门古道边。\n儋死更无人守墨，雄存已有客嘲玄。\n鸱夷腹大常盛酒，麈尾谈清绝口钱。\n挂起桔槔能几日，田间轧轧又机泉。",
        "dynasty": "宋",
        "collection_info": null
    },
    {
        "uuid": "c6d19c6b73ceb842bb7f1f647cf5d217",
        "title": "和季弟韵二十首  其一二",
        "author": "刘克庄",
        "content": "群书烟海眩弥茫，一念毫釐判圣狂。\n煽宠艷诗多狎客，漏名直笔几牙郎。\n同时待诏余枚叟，何处山人似李唐。\n老矣自筹身世事，不将卦气问京房。",
        "dynasty": "宋",
        "collection_info": null
    },
    {
        "uuid": "568df380d888654fe3e8a28f6be7fd3b",
        "title": "和季弟韵二十首  其一三",
        "author": "刘克庄",
        "content": "不管开阡与税廛，自锄瓜芋小溪边。\n向来一鹗谩荐祢，它日隻鸡谁诔玄。\n埋骨要邻高士冢，买山莫费故人钱。\n舍旁苔井尤宜茗，何必人间第一泉。",
        "dynasty": "宋",
        "collection_info": null
    },
    {
        "uuid": "ac27073c5dc17825c941ade2b9279ba0",
        "title": "和季弟韵二十首  其一四",
        "author": "刘克庄",
        "content": "几欲乘桴泛淼茫，世间讵着次公狂。\n幸无珠可分房老，安得钱堪遗窟郎。\n直笔今谁书汉晋，巍冠昔谩讲虞唐。\n那知溪上垂纶叟，曾导龙绡辇出房。",
        "dynasty": "宋",
        "collection_info": null
    },
    {
        "uuid": "bf90fc8487ec34b32696e3e458a41fbc",
        "title": "和季弟韵二十首  其一五",
        "author": "刘克庄",
        "content": "小隠山林大隠廛，市尘吹不到书边。\n知他孟喜传谁易，仅一侯芭受我玄。\n古有饭牛仍扣角，世无骑鹤又腰钱。\n溪光门外清如镜，莫遣胡公涴菊泉。",
        "dynasty": "宋",
        "collection_info": null
    },
    {
        "uuid": "0fe8a47803601a5c72a3e6f712daa0d8",
        "title": "和季弟韵二十首  其一六",
        "author": "刘克庄",
        "content": "且耕閒旷钓迷茫，风月佳时亦放狂。\n辟谷久从赤松子，对花几换紫微郎。\n王何变晋为东晋，郊岛催唐入季唐。\n此事故须商榷在，铁檠未可厌山房。",
        "dynasty": "宋",
        "collection_info": null
    },
    {
        "uuid": "f23658b3d914c0c718071c5056f681c8",
        "title": "和季弟韵二十首  其一七",
        "author": "刘克庄",
        "content": "村有数家无百廛，小轩送目到鸿边。\n青牛曾动半空紫，白凤端为一卷玄。\n上世架籤犹万轴，太平斗米只三钱。\n课童更渫墙西井，拟学苏仙赋乳泉。",
        "dynasty": "宋",
        "collection_info": null
    },
    {
        "uuid": "6b492e0f16bfc47eb7c06564af6d4150",
        "title": "和季弟韵二十首  其一八",
        "author": "刘克庄",
        "content": "倘来事已付茫茫，朝野皆知故态狂。\n视草偶曾称学士，看花未了失台郎。\n贾生作赋先扬马，屈子分骚与景唐。\n绝笔且宜高束起，要赓黄鹄和芝房。",
        "dynasty": "宋",
        "collection_info": null
    },
    {
        "uuid": "3df07c49ce263603a99320c2c8b7c27d",
        "title": "和季弟韵二十首  其一九",
        "author": "刘克庄",
        "content": "荒村随分有区廛，不在花边即水边。\n甚懒安能诗咏史，已归不復赋思玄。\n提壶声好行沽酒，扑满身灾坐贮钱。\n拣箇名山藏断藁，莫教望气识龙泉。",
        "dynasty": "宋",
        "collection_info": null
    },
    {
        "uuid": "3502039fa27ab2348b1f5099ab956656",
        "title": "和季弟韵二十首  其二○",
        "author": "刘克庄",
        "content": "帆近蓬莱忽浩茫，归来散髮且阳狂。\n昔陪上帝图书府，今作清都山水郎。\n子美愁来曾叫舜，退之老去独鸣唐。\n商歌满屋如金石，绝胜箫声出洞房。",
        "dynasty": "宋",
        "collection_info": null
    },
    {
        "uuid": "3646257f33033d391252fa029cc9a1e6",
        "title": "三日喜雨呈张守",
        "author": "刘克庄",
        "content": "方寸忧勤匝四封，兵厨不爨鲜懽悰。\n青苗暂阁农加额，朱表亲题帝动容。\n便着蓑衣驾秧马，莫投铁简起湫龙。\n邦人唤作张侯雨，三日油云泼墨浓。",
        "dynasty": "宋",
        "collection_info": null
    },
    {
        "uuid": "39de820cd44a814b193cc7bcb4b19bf5",
        "title": "又和六首  其一",
        "author": "刘克庄",
        "content": "浃日甘霖徧履封，悬知苍昊鉴丹悰。\n蔬肠贤牧通斋禁，菜色愚民有喜容。\n鬻马余犹堪买犊，刑鹅公不更祠龙。\n去年恨杀茅柴薄，惭愧而今琥珀浓。",
        "dynasty": "宋",
        "collection_info": null
    },
    {
        "uuid": "468b8c2022f018a36846b4b098fb1b9c",
        "title": "又和六首  其二",
        "author": "刘克庄",
        "content": "四山犹被乱云封，卧听檐声洗病悰。\n焦谷萌芽非尔力，晚花膏沐为谁容。\n水田渺渺飞双鹭，晹谷徐徐起六龙。\n莫道农家无供帐，扶疎遶屋绿阴浓。",
        "dynasty": "宋",
        "collection_info": null
    },
    {
        "uuid": "08d0c60bb4756b007f1eb8aec11b8d04",
        "title": "又和六首  其三",
        "author": "刘克庄",
        "content": "曾抗归田疏几封，天高殊未察微悰。\n时人今雨谁相过，地主春风独见容。\n取友肯遗沮桀溺，论功不下弃勾龙。\n眉间黄色元无事，因拆诗筒一点浓。",
        "dynasty": "宋",
        "collection_info": null
    },
    {
        "uuid": "fceca5f3e9e6fd03c4971f68f5fe5b81",
        "title": "又和六首  其四",
        "author": "刘克庄",
        "content": "乡县俱叨析爵封，弟兄麾节媿慆悰。\n腐红有兆宽枵腹，新渌无端照丑容。\n青草池荒休去蝈，黄梅雨歇近分龙。\n即今诸老调元手，野叟閒愁浪自浓。",
        "dynasty": "宋",
        "collection_info": null
    },
    {
        "uuid": "0e996d1a845fe2ca83f7f3d8b948d4df",
        "title": "又和六首  其五",
        "author": "刘克庄",
        "content": "熏蔷薇水启函封，妙语端能破闷悰。\n自请把麾行雅志，渠能腰扇障羞容。\n居然雄狡伏麟凤，何止杰魁如虎龙。\n致了丰年归未晚，西来诏墨似鸦浓。",
        "dynasty": "宋",
        "collection_info": null
    },
    {
        "uuid": "0c121bcc1045c7d98188e6e6e7d57d3c",
        "title": "又和六首  其六",
        "author": "刘克庄",
        "content": "昨闻英断有烹封，泽畔纍臣抱寸悰。\n巧智不如葵卫足，曲蟠谁与木为容。\n祠官失职惭虚蠹，野老无知祷象龙。\n欲上高楼瞻魏阙，乱山千迭暮云浓。",
        "dynasty": "宋",
        "collection_info": null
    },
    {
        "uuid": "7d355196593edc65f11761c167f8922c",
        "title": "挽王礼部二首  其一",
        "author": "刘克庄",
        "content": "留滞身犹健，招延鬓已皤。\n竟无金实橐，虚有锦为窠。\n貂角传空响，蛾眉妒渐多。\n向来真率伴，回首半消磨。",
        "dynasty": "宋",
        "collection_info": null
    },
    {
        "uuid": "60e08db263a4a3bbd391ceb85270031c",
        "title": "挽王礼部二首  其二",
        "author": "刘克庄",
        "content": "曲学多希世，方穿竟忤时。\n麈谈巾垫角，燕处案齐眉。\n峙鹄非常秀，离鸾得许悲。\n残年有何乐，偏作故人诗。",
        "dynasty": "宋",
        "collection_info": null
    },
    {
        "uuid": "1b7c200ecc31e25bf0b927507dc0fa2b",
        "title": "居厚弟诗将活鹿寿余次韵一首",
        "author": "刘克庄",
        "content": "从猎曾陪汉建章，肄歌遣寿鲁灵光。\n山林放去全渠性，町疃归来获此祥。\n却笑缋皮资少府，底须折角向朝堂。\n残年不作蕉中梦，得丧冥心付一觞。",
        "dynasty": "宋",
        "collection_info": null
    },
    {
        "uuid": "1e6cda23012e09fcaed3642dba378e03",
        "title": "送方蒙中赴辟二首  其一",
        "author": "刘克庄",
        "content": "谁云逢掖不知兵，一士居然繫重轻。\n往昔下愚融铁鏁，即今上圣倚金城。\n可怜蒋子开三径，又被乌公夺二生。\n旋作凯歌驰露布，残年犹拟看昇平。",
        "dynasty": "宋",
        "collection_info": null
    },
    {
        "uuid": "684d314a8d3468be06de7cdf7134f2f8",
        "title": "送方蒙中赴辟二首  其二",
        "author": "刘克庄",
        "content": "圣君羔鴈远相求，去去榆关迫盛秋。\n应念霜寒履中野，定分月色照鄜州。\n画江谋拙难言智，出塞诗豪不惹愁。\n却笑缚轮观井者，一生过计更私忧。",
        "dynasty": "宋",
        "collection_info": null
    },
    {
        "uuid": "d8fab265ef35b08b22a76caad9e70d12",
        "title": "赠高效士",
        "author": "刘克庄",
        "content": "季咸莫测壶丘子，詹尹安知屈大夫。\n老子即今无可卜，问君活得几年无。",
        "dynasty": "宋",
        "collection_info": null
    },
    {
        "uuid": "cff2ca152e0dfaef2b342cb8d3aeab2d",
        "title": "达摩渡芦图",
        "author": "刘克庄",
        "content": "长啸生风白浪起，高桅千尺如折棰。\n佛狸百万不敢渡，师跣双髐踏一苇。\n视鲁叟桴差简捷，比博望槎尤俶诡。\n岂小儿女狡狯然，亦大神通游戏尔。\n老胡西来纷文字，遍东西旦撒种子。\n塔藏共礼熊耳骨，壁观谁得少林髓。\n吾闻至人未尝死，岁晚翩翩携隻履。\n学人其如初祖何，应身已度葱岭矣。",
        "dynasty": "宋",
        "collection_info": null
    },
    {
        "uuid": "e7fc2ff281d497fd24c7813452d83006",
        "title": "送张守秘丞二首  其一",
        "author": "刘克庄",
        "content": "斗垒那堪数旱饥，君侯苦节未为非。\n宾筵虽画何尝卜，雩祷于天且不违。\n岁俭粟输仓氏少，郡贫饷入洛阳稀。\n老农夹道攀辕叹，作么携琴载鹤归。",
        "dynasty": "宋",
        "collection_info": null
    },
    {
        "uuid": "21111d869f8b137589dd6ba9ec027ee1",
        "title": "送张守秘丞二首  其二",
        "author": "刘克庄",
        "content": "逐客门庭断履綦，时迂小队访茅茨。\n追随雅有蓬山旧，爱助惭无薤水规。\n舆腻岂为名士涴，羊碑长遣后人思。\n安知昭代輶轩使，不向民间采此诗。",
        "dynasty": "宋",
        "collection_info": null
    },
    {
        "uuid": "a3263236f862384d32d91c5c2cab897c",
        "title": "癸丑记颜",
        "author": "刘克庄",
        "content": "放逐归来寂寞滨，颠毛雪色面皮皴。\n怪奇昔有观邕者，老丑今无看玠人。\n一枕唤回将觉梦，三熏惜取已来身。\n绣裳蝉冕丛忧愧，得似先生折角巾。",
        "dynasty": "宋",
        "collection_info": null
    },
    {
        "uuid": "edf755efe9ef08afb8fbc9bb62548a0e",
        "title": "送郑司户",
        "author": "刘克庄",
        "content": "目送双旌已黯然，可堪之子去联翩。\n遥知幕下闻三语，不要山阴送一钱。\n聊与远民蠲热瘴，併为迁客饮寒泉。\n昔游仅及罗浮半，安得从君访绝巅。",
        "dynasty": "宋",
        "collection_info": null
    },
    {
        "uuid": "744c60038694603307d25c1625235515",
        "title": "送归善郑主簿",
        "author": "刘克庄",
        "content": "境胜多遗迹，州贫异旧闻。\n雌堂方致士，矮屋可烦君。\n黄放无遐迩，朱勾有惰勤。\n岭民如见问，白首布襦裙。",
        "dynasty": "宋",
        "collection_info": null
    },
    {
        "uuid": "a6d5094f4e14d5edd200cbe8e38a57d0",
        "title": "游东山图",
        "author": "刘克庄",
        "content": "亭榭缥缈无点尘，竹树苍翠溪粼粼。\n宝钗导前瑶簪后，三君高屐华阳巾。\n颀然锦衣者谁氏，道韫诸姑姊长妹。\n当时偶动寂寂嘆，藁砧不答高掩鼻。\n棋边指麾百万秦，温浩二子非其伦。\n中原热血方相泼，江表有此暇整人。\n暮年功高忧谗惎，回首故山归不遂。\n岂知王郎袖有檛，空听桓伊筝垂泪。",
        "dynasty": "宋",
        "collection_info": null
    },
    {
        "uuid": "3374d5e23afe3358f46558d1635c9ba8",
        "title": "唐二妃像  其一",
        "author": "刘克庄",
        "content": "不但烹三庶，东宫亦屡危。\n元来玉环子，别有锦綳儿。",
        "dynasty": "宋",
        "collection_info": null
    },
    {
        "uuid": "3ed7fac59d44de0fd737a40dab12ef83",
        "title": "唐二妃像  其二",
        "author": "刘克庄",
        "content": "素艷羞粧额，红膏妒雪肤。\n宁临白刃死，不受赤眉污。",
        "dynasty": "宋",
        "collection_info": null
    },
    {
        "uuid": "555f7d29f4a52aa9bf51362c7d858137",
        "title": "三醉图",
        "author": "刘克庄",
        "content": "一尖一髠一逢掖，鼎足剧饮豪无敌。\n前杯未釂注后杯，髠腹虽大盛不得。\n就中觱篥胆尤麤，奋臂乃欲倒葫芦。\n瞿聃有此两高弟，彼儒以是丘之徒。\n老夫少年亦酣畅，衰病着身屏盆盎。\n颇能和会三家书，安敢追陪百觚量。",
        "dynasty": "宋",
        "collection_info": null
    },
    {
        "uuid": "b9cf9ad0362c5c5c65a4c3f54ddf9207",
        "title": "四快图",
        "author": "刘克庄",
        "content": "一人筅耳手不住，一人坦背抓痒处。\n一人理髮虱禽获，一人喷嚏虎惊去。\n余鼻久塞耳骤聋，虱无附丽头已童。\n惟背负暄觉奇痒，麻姑之爪未易逢。\n吾闻气洩如堤溃，枕高唾远道家忌。\n且留眼读养生书，莫将身试快意事。",
        "dynasty": "宋",
        "collection_info": null
    },
    {
        "uuid": "a1c61ff2a9e4d2aaa0b870e967048070",
        "title": "三笑图",
        "author": "刘克庄",
        "content": "坚白相非是，高虚目送雄。\n远公差解事，孔老各牢笼。",
        "dynasty": "宋",
        "collection_info": null
    },
    {
        "uuid": "ce7c9b372e4b7122363276768af7d3cb",
        "title": "卧雪图",
        "author": "刘克庄",
        "content": "冻合千门闭，传呼一市惊。\n岂无僵卧者，辇毂未知名。",
        "dynasty": "宋",
        "collection_info": null
    },
    {
        "uuid": "528091447057598cf32dc988ffea8bf9",
        "title": "莲社图",
        "author": "刘克庄",
        "content": "但见篮舆出，安知酒榼空。\n老僧翻折本，收不得陶公。",
        "dynasty": "宋",
        "collection_info": null
    },
    {
        "uuid": "c91198ae9e7d1db614db01dc468a1732",
        "title": "赤壁图",
        "author": "刘克庄",
        "content": "共餐鲈一箸，各饮酒三升。\n客去主人睡，明朝醉未兴。",
        "dynasty": "宋",
        "collection_info": null
    },
    {
        "uuid": "6ca17880efe1c802c2e64d759b8006c1",
        "title": "过水罗汉图",
        "author": "刘克庄",
        "content": "陟浅犹须杖，谁云佛有神。\n乃知杯渡者，祇是热瞒人。",
        "dynasty": "宋",
        "collection_info": null
    },
    {
        "uuid": "5efd4b055a0f5bac4c93832763a0769f",
        "title": "石虎礼佛图",
        "author": "刘克庄",
        "content": "一虎虽凶暴，其尊孔释同。\n矫情馈夫子，合爪礼澄公。",
        "dynasty": "宋",
        "collection_info": null
    },
    {
        "uuid": "d1517602f278094ef30d34a0dcba3712",
        "title": "梁武修忏图",
        "author": "刘克庄",
        "content": "紫袍临蜀殿，黄屋建梁台。\n异世为鹃去，前身作蚓来。",
        "dynasty": "宋",
        "collection_info": null
    },
    {
        "uuid": "bc21c40f35574942a773cd9dbb5777b7",
        "title": "老子出关图",
        "author": "刘克庄",
        "content": "去国有华髮，出关无送车。\n未能尽韬晦，紫气作前驱。",
        "dynasty": "宋",
        "collection_info": null
    },
    {
        "uuid": "7d85139eba9645cd00dc9359139594a9",
        "title": "孔子问礼图",
        "author": "刘克庄",
        "content": "却莱辨夷夏，隳郈肃君臣。\n丘岂生知者，聃非绝灭人。",
        "dynasty": "宋",
        "collection_info": null
    },
    {
        "uuid": "51cdd9ff3fa5e47ed31bf981ba6cb2e9",
        "title": "明皇幸蜀图  其一",
        "author": "刘克庄",
        "content": "狼烟起幽蓟，鸟道幸岷峨。\n穆满尚八骏，隆基惟一骡。",
        "dynasty": "宋",
        "collection_info": null
    },
    {
        "uuid": "588c8d4db936f14b2a142a022b8f148d",
        "title": "明皇幸蜀图  其二",
        "author": "刘克庄",
        "content": "失守文皇业，来听望帝声。\n向令曲江在，吾岂有兹行。",
        "dynasty": "宋",
        "collection_info": null
    },
    {
        "uuid": "6dac05db873e02d82c8d0fb36e230313",
        "title": "绿珠",
        "author": "刘克庄",
        "content": "畏死仕新室，轻生谢季伦。\n细评投阁者，大愧坠楼人。",
        "dynasty": "宋",
        "collection_info": null
    },
    {
        "uuid": "333db36e6f1b82e8a9c7cdfa77e7756a",
        "title": "蔡奴",
        "author": "刘克庄",
        "content": "帝令工写貌，相讽尹加笞。\n且赏折枝杏，休嘲有靥枝。",
        "dynasty": "宋",
        "collection_info": null
    },
    {
        "uuid": "f69093ebbaf0d3069403d7d4f913a766",
        "title": "寿计院族兄",
        "author": "刘克庄",
        "content": "晏温全不似霜天，开遍芙蓉蜀锦鲜。\n昔我父兄悭上寿，今君翁媪各稀年。\n清狂尚欲簪花舞，答飒无端据槁眠。\n闻道日边消息好，除书断在一阳前。",
        "dynasty": "宋",
        "collection_info": null
    },
    {
        "uuid": "efccb44e444fdbeec12bf50ce507def3",
        "title": "陈倩调真阳尉奉台檄摄潮阳尉小诗将别",
        "author": "刘克庄",
        "content": "相阀白眉子，吾家坦腹郎。\n莫贪鸢雾裏，小住鳄溪傍。\n粤槖无卷石，韩祠有瓣香。\n两翁各钟念，安讯托风樯。",
        "dynasty": "宋",
        "collection_info": null
    },
    {
        "uuid": "b67d860d6afc8dea5c5dda57b4ebf67d",
        "title": "挽李秘监",
        "author": "刘克庄",
        "content": "初与游杨事伊洛，后闻王魏起并汾。\n空令蟠结千年核，难掩光芒万丈文。\n儿似福郊传旧学，友为子厚志新坟。\n身今独老西河上，欲酹生刍隔暮云。",
        "dynasty": "宋",
        "collection_info": null
    },
    {
        "uuid": "06f26189c50a0d7f396303087d97ddf8",
        "title": "挽林武博二首  其一",
        "author": "刘克庄",
        "content": "郭令科名翁冠绝，董生制策子蝉联。\n向来景行珠林老，末后冰衔玉局僊。\n食肉恨公非燕颔，冲霄从古要鸢肩。\n可怜閒袖功名手，仅驾朱轮楚泽边。",
        "dynasty": "宋",
        "collection_info": null
    },
    {
        "uuid": "66b79573da6eaebccab6a321dbb78cf5",
        "title": "挽林武博二首  其二",
        "author": "刘克庄",
        "content": "畴昔论交四十霜，知公出处我尤详。\n召来空赏凌云赋，麾去全疎偃月堂。\n近寄丽参怜老病，忽吟楚些隔存亡。\n从今野叟凝尘几，无復三溪字数行。",
        "dynasty": "宋",
        "collection_info": null
    },
    {
        "uuid": "5499a68c396c84d6c4db9721ad4b2029",
        "title": "送胡叔献被召二首  其一",
        "author": "刘克庄",
        "content": "君去闽山亦动容，即今岁俭更民穷。\n有豺当道凭谁问，无凤鸣阳恐国空。\n莫放钦夫归岳下，岂容子骏久京东。\n传闻玉座筹边急，颇牧何妨在禁中。",
        "dynasty": "宋",
        "collection_info": null
    },
    {
        "uuid": "a6530975e26fd609b2542a49f68b1bee",
        "title": "送胡叔献被召二首  其二",
        "author": "刘克庄",
        "content": "解瑟于今又再秋，弓旌所致总名流。\n积轻曾覆祁公鼎，偏重能翻涑水舟。\n袖裏弹文差快意，局傍观弈尚私忧。\n信庵丞相如通讯，为说狂生霜满头。",
        "dynasty": "宋",
        "collection_info": null
    },
    {
        "uuid": "4f146d0ecf098de65d058aea26393a3a",
        "title": "赵礼部和余梅花十绝送林录参微而婉哀而不怨杂之万如诗中殆不可辨老拙不敢当也别课一诗以谢",
        "author": "刘克庄",
        "content": "更无一点涴铅华，状出冰枝糁玉葩。\n十绝顿令侬北面，万如元住子东家。\n自羞贫女钗边朵，难傍宫人额上花。\n纵使朔风如铁劲，未妨雪月照槎牙。",
        "dynasty": "宋",
        "collection_info": null
    },
    {
        "uuid": "5f4a660668cacbbdfaeccd5988380244",
        "title": "诸人颇有和余百梅诗者各赋一首  其一",
        "author": "刘克庄",
        "content": "诗至中山不可加，直将幽澹扫秾华。\n宁依处士坟前竹，不爱都人担上花。\n老子骚魂常住世，郎君吟笔又名家。\n遥知丈室无天女，纸帐香篝瘦影斜。",
        "dynasty": "宋",
        "collection_info": null
    },
    {
        "uuid": "ecbef12ab8e00deb6950a852e9b546e7",
        "title": "诸人颇有和余百梅诗者各赋一首  其二",
        "author": "刘克庄",
        "content": "字字追还水部公，篇篇压倒后村翁。\n可怜和靖拘香影，更笑花光着色空。\n自许铁心坚晚节，渠能粉面向春风。\n菁华落尽惟枯枿，頼有何郎嗜好同。",
        "dynasty": "宋",
        "collection_info": null
    },
    {
        "uuid": "8f1ae1bf0cb9cdcddce24eecbac9604c",
        "title": "诸人颇有和余百梅诗者各赋一首  其三",
        "author": "刘克庄",
        "content": "诗境千梅匝草堂，参军今又课梅忙。\n悬知句子追羣谢，每见乡人说季方。\n处士骨寒谁得髓，老夫鼻塞尚闻香。\n请君摘出惊人语，玉篴横吹入乐章。",
        "dynasty": "宋",
        "collection_info": null
    },
    {
        "uuid": "2fc1a73b06d8b4aeb797c547665a97f0",
        "title": "诸人颇有和余百梅诗者各赋一首  其四",
        "author": "刘克庄",
        "content": "百首初成六十余，朝涂暮改费居诸。\n谁将綵笔传于子，人怪青春小似余。\n一笑拈花差易耳，三年刻楮欲何如。\n梅兄樗叟俱枯槁，总把风光义让渠。",
        "dynasty": "宋",
        "collection_info": null
    },
    {
        "uuid": "0bc20f7cbea3e54a137476050d046e38",
        "title": "诸人颇有和余百梅诗者各赋一首  其五",
        "author": "刘克庄",
        "content": "盘屈高才入短章，卷中字字挟冰霜。\n直探宝藏珠盈掬，倒泻金茎露浣肠。\n铁笛一枝横夜月，水沉三舍避天香。\n妙年早去吟薇药，莫共侬争寂寞乡。",
        "dynasty": "宋",
        "collection_info": null
    },
    {
        "uuid": "647cc0b43a1138f76c81d06705400d78",
        "title": "诸人颇有和余百梅诗者各赋一首  其六",
        "author": "刘克庄",
        "content": "方扃北户逃生客，忽折南枝寄病翁。\n雪裏骑馿非俗格，茶边放鹤有家风。\n写真影过于形好，凿窍香来与鼻通。\n不敢袖归防电取，殷勤返璧锦囊中。",
        "dynasty": "宋",
        "collection_info": null
    },
    {
        "uuid": "039066d58bb55f28bef419707f7d057b",
        "title": "诸人颇有和余百梅诗者各赋一首  其七",
        "author": "刘克庄",
        "content": "贫儿篱下看花窠，曾见千株玉雪么。\n画得诗禅三昧少，诗如无住一联多。\n过时结实心犹苦，从古调羹味在和。\n我坐耸肩穷到老，君肩欲耸又如何。",
        "dynasty": "宋",
        "collection_info": null
    },
    {
        "uuid": "78a91939869e8c70092f0da623c99073",
        "title": "诸人颇有和余百梅诗者各赋一首  其八",
        "author": "刘克庄",
        "content": "出香影外别商量，尽撷菁英发秘藏。\n难把微酸谐众口，只消一白赛宫粧。\n却疑彼相调金鼎，未召斯人试玉堂。\n便好去供春帖子，君才何止倍秦郎。",
        "dynasty": "宋",
        "collection_info": null
    },
    {
        "uuid": "dfa6187658574039f154ea492406f686",
        "title": "诸人颇有和余百梅诗者各赋一首  其九",
        "author": "刘克庄",
        "content": "每抱怀中玉雪如，吴霜不觉点虬鬚。\n生三槐裔皆当贵，为六梅孙莫太臞。\n抹黛村眉惭丑怪，约黄宫额费粧涂。\n南园树老花零落，还许邹枚访旧无。",
        "dynasty": "宋",
        "collection_info": null
    },
    {
        "uuid": "c9a734a534e52c33d890a931ee6e23ca",
        "title": "又答袁卿相子一首",
        "author": "刘克庄",
        "content": "百篇端可补诗亡，形秽何堪在玉傍。\n方苎萝山尤觉艷，入旃檀国不知香。\n一枝我欲簪蓬葆，七字君宜和柏梁。\n卧雪家风要人继，莫因摇落便凄凉。",
        "dynasty": "宋",
        "collection_info": null
    },
    {
        "uuid": "895ced1dbf3c43389148c7153d868c65",
        "title": "题戴贡士诗卷",
        "author": "刘克庄",
        "content": "新吟亹亹来相逼，华胄遥遥请具陈。\n安道晋时名处士，叔伦唐世老诗人。\n百家衣莫劳针指，九转丹能蜕肉身。\n肯访柴门衰老叟，愧无薄具可留宾。",
        "dynasty": "宋",
        "collection_info": null
    },
    {
        "uuid": "56bd81dab776c295c9f873dbb43463e6",
        "title": "送叶尚书赴永嘉二首  其一",
        "author": "刘克庄",
        "content": "洛蜀纷纷孰是非，孤忠惟上与天知。\n何曾后世无公论，不愿明时有党碑。\n去奉绣帘差足喜，来调金鼎未为迟。\n铃斋一穟柑香起，细听中和乐职诗。",
        "dynasty": "宋",
        "collection_info": null
    },
    {
        "uuid": "735230ff940af6c3fc734f2962c860bf",
        "title": "送叶尚书赴永嘉二首  其二",
        "author": "刘克庄",
        "content": "曾繫金狨扈属车，田间访旧尚勤渠。\n都忘森戟临方岳，但记燃藜共值庐。\n谢守吟来谁继者，洛英老去各何如。\n山林深密江湖远，相见烦公问起居。",
        "dynasty": "宋",
        "collection_info": null
    },
    {
        "uuid": "b6c162db4b7489cf424014237757730f",
        "title": "咏潇湘八景各一首 远浦归帆",
        "author": "刘克庄",
        "content": "极目无边际，惟天与水连。\n烟中帆几点，若箇是君船。",
        "dynasty": "宋",
        "collection_info": null
    },
    {
        "uuid": "0424d23c5d3b27cde70d70ea8ff006ee",
        "title": "咏潇湘八景各一首 平沙鴈落",
        "author": "刘克庄",
        "content": "背冷来趋暖，虽微善自谋。\n如何纔得意，飞去不回头。",
        "dynasty": "宋",
        "collection_info": null
    },
    {
        "uuid": "e9927df0edbad6c99752340e186b0c90",
        "title": "咏潇湘八景各一首 山市晴岚",
        "author": "刘克庄",
        "content": "晓雾轻绡捲，岚光抹黛新。\n萧条数家聚，三两趁墟人。",
        "dynasty": "宋",
        "collection_info": null
    },
    {
        "uuid": "cd9bd330f99b16d63b47a39b61efb7f3",
        "title": "咏潇湘八景各一首 渔村夕照",
        "author": "刘克庄",
        "content": "估客繫征缆，渔家收钓筒。\n何妨千嶂黑，犹作半江红。",
        "dynasty": "宋",
        "collection_info": null
    },
    {
        "uuid": "9027ec822460a5acd702c1a59b8671c8",
        "title": "咏潇湘八景各一首 洞庭秋月",
        "author": "刘克庄",
        "content": "寄声谢轩帝，不必奏钧天。\n一碧九万里，横吹铁笛眠。",
        "dynasty": "宋",
        "collection_info": null
    },
    {
        "uuid": "dba02e075fbc99caf8ed0bf715f40f35",
        "title": "咏潇湘八景各一首 潇湘夜雨",
        "author": "刘克庄",
        "content": "楚泽秋声早，湘山暮色遥。\n偏来短篷上，终夜滴萧萧。",
        "dynasty": "宋",
        "collection_info": null
    },
    {
        "uuid": "fb8d7e38dfe0ccc5650b6840cbaed4b6",
        "title": "咏潇湘八景各一首 烟寺晚钟",
        "author": "刘克庄",
        "content": "问寺莫知处，跻攀又溯洄。\n惟钟藏不密，日暮过溪来。",
        "dynasty": "宋",
        "collection_info": null
    },
    {
        "uuid": "8b3bb5886d2fb6f9fcae8fa8aa9bba1c",
        "title": "咏潇湘八景各一首 江天暮雪",
        "author": "刘克庄",
        "content": "縴路泥尤滑，柴门扫不开。\n子猷返棹后，不见有船来。",
        "dynasty": "宋",
        "collection_info": null
    },
    {
        "uuid": "0089626b0ecd82a2f0a7d69777b7bfe6",
        "title": "至日",
        "author": "刘克庄",
        "content": "钧天残梦忽惊回，金钥遥知已掣开。\n不復五更三点入，刚云七日一阳来。\n即今空恋唐宫阙，畴昔曾登鲁观台。\n犹记小窗添线晷，强揩老眼乱书堆。",
        "dynasty": "宋",
        "collection_info": null
    },
    {
        "uuid": "5ea51ff10f575eb2547646a9d5c7b6bc",
        "title": "题听蛙方君诗卷二首  其一",
        "author": "刘克庄",
        "content": "湘絃泗磬有遗声，肯作秋蛩唧唧鸣。\n同社共推一日长，古人尤重十年兄。\n放开隻眼饶初祖，蟠屈长身接后生。\n不是学人无赞嘆，学人见得未分明。",
        "dynasty": "宋",
        "collection_info": null
    },
    {
        "uuid": "5d8452f0398c5830bd3c91f7db07ce95",
        "title": "题听蛙方君诗卷二首  其二",
        "author": "刘克庄",
        "content": "前辈凋零雅道衰，陈岩一叟尚庞眉。\n昂藏且伴戴花老，么么安知撼树儿。\n警句可编半山集，高风宜配客星祠。\n有诗一卷留天地，绝胜征南立二碑。",
        "dynasty": "宋",
        "collection_info": null
    },
    {
        "uuid": "a1178130eaa5491d86f3bf93f1b08b56",
        "title": "题晤上人诗卷",
        "author": "刘克庄",
        "content": "星星短髮茁霜根，今后村非昔后村。\n无客雨中能裹饭，有僧月下忽敲门。\n佛为摩顶虽真觉，儒劝加巾亦格言。\n师不茹荤余止酒，何时煮茗得重论。",
        "dynasty": "宋",
        "collection_info": null
    },
    {
        "uuid": "aaee7ebdfa1edd3856fddc1986496415",
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老儒",
        "author": "刘克庄",
        "content": "向来岁月雪萤边，老去生涯井臼前。\n举孝廉科非復古，给灵寿杖定何年。\n空蟠万卷终无用，专巧三场恐未然。\n犹记儿时闻绪论，白头不敢负师传。",
        "dynasty": "宋",
        "collection_info": null
    },
    {
        "uuid": "d845838ffd8cfb049dea8f40da2926b5",
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老僧",
        "author": "刘克庄",
        "content": "半间古屋冷飕飕，死尽同参偶独留。\n昔已寻师远行脚，今惟见佛小低头。\n旧绫无用聊收取，破衲难缝且着休。\n年少还知贫道不，曾同王谢二公游。",
        "dynasty": "宋",
        "collection_info": null
    },
    {
        "uuid": "baa7e03ed2a62c0cd68f201363b9b569",
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老道",
        "author": "刘克庄",
        "content": "炼不成丹死不休，岂知岁月竟悠悠。\n老于蒙叟仍黄馘，丑似弥明亦结喉。\n尚隔蓬莱三万里，浪云椿树八千秋。\n暮年却羡邻儿黠，阿母蟠桃也去偷。",
        "dynasty": "宋",
        "collection_info": null
    },
    {
        "uuid": "f151542fc0d4c6c1ce8506b9a07304e1",
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老农",
        "author": "刘克庄",
        "content": "身已龙钟不出村，尚能抱瓮灌蔬园。\n瓦盆甚朴常盛酒，茅屋虽低可负暄。\n锄倦扶藜访邻叟，祭归怀肉遗诸孙。\n后生记取耆年语，世世休思入县门。",
        "dynasty": "宋",
        "collection_info": null
    },
    {
        "uuid": "885679b6def92cf29604917b607fdfcd",
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老医",
        "author": "刘克庄",
        "content": "刘叟衣装绛老年，市中卖药且随缘。\n驰名最久经三世，阅病虽多未十全。\n龟手有方俄贵矣，乌髭无诀独皤然。\n卧闻鹊噪扶筇起，偶有邻翁送谢钱。",
        "dynasty": "宋",
        "collection_info": null
    },
    {
        "uuid": "164fcc78d5a69a08af100318b3197cf0",
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老巫",
        "author": "刘克庄",
        "content": "灾祸妖祥判立谈，白头犹舞茜衣衫。\n卖符效速抛农业，治祟年深转法衔。\n三老赛冬为杀豕，四婆开岁倩祈蚕。\n暮归舍下分余胙，不信人间有季咸。",
        "dynasty": "宋",
        "collection_info": null
    },
    {
        "uuid": "450809f76065a18a2fca657a30e374ec",
        "title": "听蛙方君作八老诗效颦各赋一首内三题余四十年前已作遂不重说倡言别赋二题足成十老 老吏",
        "author": "刘克庄",
        "content": "少谙刀笔晚尤工，旧贯新条问畧通。\n斗智固应雄鹜辈，论年亦合作狙公。\n孙魁明有堪瞒处，包老严犹在套中。\n祇恐阎罗难抹过，铁鞭它日鬼臀红。",
        "dynasty": "宋",
        "collection_info": null
    },
    {
        "uuid": "190ca9eda1c0b0525fb8595a46c3e7df",
        "title": "赋得老松老鹤各一首  其一",
        "author": "刘克庄",
        "content": "山秃林疎万窍风，独全晚节傲严冬。\n老惟交此三益友，梦不贪渠十八公。\n青帝行将转邹律，苍官何必爱秦封。\n树根定有苓堪掘，造物方当寿此翁。",
        "dynasty": "宋",
        "collection_info": null
    },
    {
        "uuid": "2310cafe4d451ab9cb200048236edf53",
        "title": "赋得老松老鹤各一首  其二",
        "author": "刘克庄",
        "content": "腥腐年来懒啄吞，䙰褷惟有顶丹存。\n长吭偏到清霄唳，病翅犹当霁月翻。\n云杪孤飞因避箭，殻中新鷇各乘轩。\n士衡晚抱无穷恨，谁向华亭酹一樽。",
        "dynasty": "宋",
        "collection_info": null
    },
    {
        "uuid": "2b7fc4572c3efd1ca3752c7dbb420761",
        "title": "题方元吉诗卷",
        "author": "刘克庄",
        "content": "古来名世者，一字费吟哦。\n物贵常因少，诗传不在多。\n词人三影句，处士五噫歌。\n子壮吾衰矣，无因共琢磨。",
        "dynasty": "宋",
        "collection_info": null
    },
    {
        "uuid": "1bf71122f64b823ecdb0fa8d22713f2c",
        "title": "送赵将崇慹一首",
        "author": "刘克庄",
        "content": "边地犹防哨，中原屡失机。\n君豪横槊去，吾老荷锄归。\n昔被毛锥误，今凭羽扇挥。\n军前需露布，陛下久宵衣。",
        "dynasty": "宋",
        "collection_info": null
    },
    {
        "uuid": "64ac6b446a61b98bf924f5008c43f782",
        "title": "甲寅元月二首  其一",
        "author": "刘克庄",
        "content": "少小逢场老罢休，衰残更阅几春秋。\n瓜牛庐有亲情贺，罗雀门无谒刺留。\n梦断玉皇香案畔，诗成田舍火垆头。\n赐驹牵与萧京兆，归去姑乘款段游。",
        "dynasty": "宋",
        "collection_info": null
    },
    {
        "uuid": "be056d91048f71884868bb318bff4315",
        "title": "甲寅元月二首  其二",
        "author": "刘克庄",
        "content": "七袠骎骎病鲜懽，君恩犹许备祠官。\n婢传稚子屠苏酒，奴笑先生苜蓿槃。\n自嘆管君今老秃，更悲庞嫂不团栾。\n新年辜负如筛餠，炮附煨姜胃尚寒。",
        "dynasty": "宋",
        "collection_info": null
    },
    {
        "uuid": "fa1757e3ad5ded89c7005d640eb107a5",
        "title": "立春一首",
        "author": "刘克庄",
        "content": "又见城门出土牛，鸡肤龟手稍和柔。\n懒陪内史吟人日，不记灵均降孟陬。\n病与风光犹未隔，老逢节序只添愁。\n可怜满镜星星髮，欲戴春幡却自羞。",
        "dynasty": "宋",
        "collection_info": null
    },
    {
        "uuid": "e37429e51b7ce7ecfed8112744c5ce78",
        "title": "席间即事",
        "author": "刘克庄",
        "content": "急召传来主第中，孙郎上马鼓三通。\n山人无復金莲梦，稳听琵琶到曲中。",
        "dynasty": "宋",
        "collection_info": null
    },
    {
        "uuid": "623a0ac0cb5a7bfe04bb09042ace6d5b",
        "title": "和乡侯灯夕六首  其一",
        "author": "刘克庄",
        "content": "老去逢春尚怯寒，牛衣那得傍鰲山。\n莫陪画隼行穿市，姑对囊萤坐闭关。\n昔听仙韶游帝所，今披宫锦谪尘寰。\n溪村可是无风景，几点渔灯照碧湾。",
        "dynasty": "宋",
        "collection_info": null
    },
    {
        "uuid": "2a152306537bb83bc23c6ab469d26128",
        "title": "和乡侯灯夕六首  其二",
        "author": "刘克庄",
        "content": "侯拥双旌舞两骖，应怜一叟卧周南。\n插门仅有一枝柳，照水全无万椀柑。\n藜去似知瞳子眊，梅开且向鼻端参。\n铃斋诗句兵厨酒，浅酌微吟意已酣。",
        "dynasty": "宋",
        "collection_info": null
    },
    {
        "uuid": "6fc1fcd2255b61a9fcdb6d7887cf3fa0",
        "title": "和乡侯灯夕六首  其三",
        "author": "刘克庄",
        "content": "榾柮通红未辟寒，病身无异着囚山。\n俊游与众聊同乐，欢事于侬了不关。\n一霎莲华开陆地，十分桂影洗瀛寰。\n朝家若访玄真子，知在清溪第几湾。",
        "dynasty": "宋",
        "collection_info": null
    },
    {
        "uuid": "9910ce89d4285b92ca1ad84c6869eebe",
        "title": "和乡侯灯夕六首  其四",
        "author": "刘克庄",
        "content": "颇闻珠履从騑骖，士女憧憧忘北南。\n墨客共延素娥桂，鳏翁未遗细君柑。\n坐窗书癖惟孤炷，森戟诗豪且细参。\n输与邻村垂白叟，卖薪归去已醺酣。",
        "dynasty": "宋",
        "collection_info": null
    },
    {
        "uuid": "e92e8918847ffca2c31c1717c8a3324a",
        "title": "和乡侯灯夕六首  其五",
        "author": "刘克庄",
        "content": "街鼓冬冬霜月寒，冶游夹道拥如山。\n衡门谢客孤吟过，铃阁忧民一念关。\n变赤地余成佛国，望红云处隔仙寰。\n华灯收了霏微雨，最好耘田更钓湾。",
        "dynasty": "宋",
        "collection_info": null
    },
    {
        "uuid": "a1c2f0b100c396f6b64905f8551b61dc",
        "title": "和乡侯灯夕六首  其六",
        "author": "刘克庄",
        "content": "传呼铃下戒舆骖，清晓牙旗过水南。\n一瓣预祈今岁稼，两枚不受郡人柑。\n端门侍辇公修觐，禅几传灯我饱参。\n童子归谈城内事，遨头诗好众宾酣。",
        "dynasty": "宋",
        "collection_info": null
    },
    {
        "uuid": "449ffcc3a3a6c75243022b536093405e",
        "title": "又和喜雨四首  其一",
        "author": "刘克庄",
        "content": "茅檐卧听雨声寒，晨起油云遍海山。\n州牧忧勤真可记，田家苦乐最相关。\n亲祈閟宇神其吐，谁道灵湫鬼所寰。\n但愿时平鱼稻熟，结茅青壁舣沧湾。",
        "dynasty": "宋",
        "collection_info": null
    },
    {
        "uuid": "a74558f330e9907c5eb95b595a41b10d",
        "title": "又和喜雨四首  其二",
        "author": "刘克庄",
        "content": "暮年台笠代羸骖，信步篱东过舍南。\n稍喜农家行食麦，径催园户去移柑。\n寻花公倘来过甫，置薤吾无可语参。\n诸县丰登条教简，醉翁饮少已先酣。",
        "dynasty": "宋",
        "collection_info": null
    },
    {
        "uuid": "05380cf71c24331b16de84ba105959ae",
        "title": "又和喜雨四首  其三",
        "author": "刘克庄",
        "content": "催花小雨饯余寒，衰病今朝始出山。\n移北阜文从汝笑，非西畴事勿予关。\n预知帝耜开耕籍，初洒天瓢徧域寰。\n便起笔床茶竈兴，钓舟久矣阁前湾。",
        "dynasty": "宋",
        "collection_info": null
    },
    {
        "uuid": "5563de0fcc9ab73019d620796400c242",
        "title": "又和喜雨四首  其四",
        "author": "刘克庄",
        "content": "白头无復驾征骖，薄有田庐汾水南。\n但使金穰堪拾穗，何曾玉食欠包柑。\n莫辞社酒传三爵，犹胜障泥趁六参。\n不必宗文扶亦可，老人不饮似微酣。",
        "dynasty": "宋",
        "collection_info": null
    },
    {
        "uuid": "c51bd6d669f861d64e38abddcf4ee789",
        "title": "又和感旧四首  其一",
        "author": "刘克庄",
        "content": "三世高枝折广寒，谓宜挽致道家山。\n使君紫马重临郡，柱史青牛亦出关。\n占籍喜居廉让里，操觚悔记太平寰。\n新篇犹觉波澜阔，堪笑持竿向浅湾。",
        "dynasty": "宋",
        "collection_info": null
    },
    {
        "uuid": "22a6e36648bc29504fe2cdcd841205b4",
        "title": "又和感旧四首  其二",
        "author": "刘克庄",
        "content": "蹇馿谁驾復谁骖，略似遗公在剑南。\n尚有三钟加十束，那无二顷种千柑。\n不烦剥啄敲门访，且可跏趺面壁参。\n春到茅檐殊未觉，晓窗差薄日初酣。",
        "dynasty": "宋",
        "collection_info": null
    },
    {
        "uuid": "4dab4883417605b6fae6055b1216a5c7",
        "title": "又和感旧四首  其三",
        "author": "刘克庄",
        "content": "人言上界足高寒，错踏金鰲绝顶山。\n恩许乞身镜湖曲，老难效命玉门关。\n明知甑破休回首，犹喜弓亡不出寰。\n便合挂帆沧海去，义溪三十六重湾。",
        "dynasty": "宋",
        "collection_info": null
    },
    {
        "uuid": "9ee31c183381357e21b8f0bb8e8a8a7c",
        "title": "又和感旧四首  其四",
        "author": "刘克庄",
        "content": "老马虺隤不服骖，纍然病起泛溪南。\n失侯我尚堪耘豆，出牧公方自种柑。\n畏垒屡丰愧桑楚，汉嘉虽小屈岑参。\n新年闻说茅柴贱，陌上逢人各半酣。",
        "dynasty": "宋",
        "collection_info": null
    },
    {
        "uuid": "129250395fdf8cf72c25484c6f7750c2",
        "title": "又即事二首  其一",
        "author": "刘克庄",
        "content": "唤回暖律解严寒，甚矣吾侯似次山。\n拾穗有农田尽闢，诟租无吏户常关。\n家于莆积百年爱，帝视闽如千里寰。\n欲扫草堂迎小队，钓台只在北溪湾。",
        "dynasty": "宋",
        "collection_info": null
    },
    {
        "uuid": "df75a0c63a3f8372abf867e32696cf87",
        "title": "又即事二首  其二",
        "author": "刘克庄",
        "content": "放逐谁曾为解骖，自治芜秽垦山南。\n西畴会有两歧麦，东府底须三寸柑。\n芋美尤于饥后觉，榄甜少待味回参。\n采薇散髮无穷乐，寄语痴人勿豢酣。",
        "dynasty": "宋",
        "collection_info": null
    },
    {
        "uuid": "dc1f31e2c8823b98756769efeb39063a",
        "title": "又闻边报四首  其一",
        "author": "刘克庄",
        "content": "篱援萧疎堂奥寒，西从蜀岭北淮山。\n少狂曾似身摩垒，衰暮今无力拓关。\n烽火终年烦斥堠，车书何日混舆寰。\n采飞冗惰楼船敝，谁为朝家备海湾。",
        "dynasty": "宋",
        "collection_info": null
    },
    {
        "uuid": "db6d4e6927376e128c08453ac241ddd2",
        "title": "又闻边报四首  其二",
        "author": "刘克庄",
        "content": "八骏西游造父骖，六飞草草幸东南。\n故宫久嘆生禾黍，急驿毋烦贡荔柑。\n自古庙谟劳圣虑，即今军事有人参。\n行宫一穗祥云起，应解三边黑祲酣。",
        "dynasty": "宋",
        "collection_info": null
    },
    {
        "uuid": "25a57ddaf6dabc9012546583bc9446be",
        "title": "又闻边报四首  其三",
        "author": "刘克庄",
        "content": "玉帛朝驰盟暮寒，覆车胡不鉴燕山。\n未闻一范出乘塞，忽报六符来叩关。\n孙氏已凭江立国，孔融误以许为寰。\n洛花岁岁无消息，极目芦洲更蓼湾。",
        "dynasty": "宋",
        "collection_info": null
    },
    {
        "uuid": "35de7dde1fafdde04095d2c4f18245b7",
        "title": "又闻边报四首  其四",
        "author": "刘克庄",
        "content": "一车两马不烦骖，草地蠕行到极南。\n春燕无栖各依木，佛狸有使辄求柑。\n按中军请东阳徙，获左车谁北面参。\n凭语吴儿莫游冶，塞鸿回处阵云酣。",
        "dynasty": "宋",
        "collection_info": null
    },
    {
        "uuid": "c3ff84b738ac9fded046f88f5d62f66b",
        "title": "又即事四首  其一",
        "author": "刘克庄",
        "content": "塞氛未静铁衣寒，愁绝江南庾子山。\n谁使石郎捐一道，仅闻柴氏復三关。\n西当太白余孤垒，北望神州隔几寰。\n犹忆楼船建黄钺，夕烽明灭照龙湾。",
        "dynasty": "宋",
        "collection_info": null
    },
    {
        "uuid": "d2512290d0b1124acf655fc1cf292979",
        "title": "又即事四首  其二",
        "author": "刘克庄",
        "content": "鷃飞安敢并鸾骖，去矣休休顾渭南。\n稍喜园官来送菜，不愁御史出携柑。\n铜山贼有钱神援，玉版禅须铁汉参。\n闻道五原钲鼓急，崆峒山叟昼眠酣。",
        "dynasty": "宋",
        "collection_info": null
    },
    {
        "uuid": "510474abc03f0bcc91a8faef8cd4db2a",
        "title": "又即事四首  其三",
        "author": "刘克庄",
        "content": "霜髭捻断雪肩寒，帝放还山莫下山。\n饶取两生留鲁国，笑他四皓出蓝关。\n弈秋局已翻新势，王会图应復旧寰。\n老不预人家国事，自撑一叶向深湾。",
        "dynasty": "宋",
        "collection_info": null
    },
    {
        "uuid": "13512e5e7c29a469e6f26bb7417264cc",
        "title": "又即事四首  其四",
        "author": "刘克庄",
        "content": "鹰已离鞴马释骖，弇州西畔大槐南。\n酢梅难比奉宸杏，病橘本非供御柑。\n怕向道旁逢醉尉，底须帐裏着髯参。\n细听檐溜谐宫征，床下安知斗蚁酣。",
        "dynasty": "宋",
        "collection_info": null
    },
    {
        "uuid": "be4203b6bf9a7b950744486fb0023728",
        "title": "䂬陈贡士挽诗",
        "author": "刘克庄",
        "content": "早佩廉丞训，中偕计吏行。\n那知身啬报，仅见子成名。\n表里高阳氏，铭阡辅嗣孙。\n他年燎黄诰，亦足慰幽明。",
        "dynasty": "宋",
        "collection_info": null
    },
    {
        "uuid": "c238bad25c5a27301daf7d2e4dd3066c",
        "title": "喜六二弟生子",
        "author": "刘克庄",
        "content": "邵子生男四十五，弟今方邵过三年。\n莫随夷甫举遗逸，且教伯温成大贤。\n洛下耆英为汝喜，河南闻见待渠传。\n会当杨柳芙蓉下，快与翁抄击壤编。",
        "dynasty": "宋",
        "collection_info": null
    },
    {
        "uuid": "2f8c25de9b902da27255c4dac93c9352",
        "title": "和朱主簿四首  其一",
        "author": "刘克庄",
        "content": "在朝无友助，于野有人同。\n生愧饮牛叟，死惭招鹤翁。\n未应千载后，也似百年中。\n一掬珠林泪，凭高洒北风。",
        "dynasty": "宋",
        "collection_info": null
    },
    {
        "uuid": "5e0508da1ed9222e0cbbf26711e0c7f0",
        "title": "和朱主簿四首  其二",
        "author": "刘克庄",
        "content": "玉座怀贤远，黄扉取友端。\n吾方观治象，渠忍铩祥鸾。\n家学应难改，贤名已不刊。\n三年无一字，怀旧忽汍澜。",
        "dynasty": "宋",
        "collection_info": null
    },
    {
        "uuid": "59172e133240f1a18489d01a5459cd83",
        "title": "和朱主簿四首  其三",
        "author": "刘克庄",
        "content": "耄矣犹耽学，天乎不背师。\n仅余芭受业，曾许赐言诗。\n鲁兀存尊足，虞翻乏媚姿。\n迴头谢房魏，努力辅明时。",
        "dynasty": "宋",
        "collection_info": null
    },
    {
        "uuid": "195ec828cd8edc447365cffdf362bf93",
        "title": "和朱主簿四首  其四",
        "author": "刘克庄",
        "content": "君思清如许，吾诗浅矣哉。\n不能具刍饭，虚辱受琼瑰。\n伊洛推游谢，韩欧赏孟梅。\n武夷老仙伯，相引上蓬莱。",
        "dynasty": "宋",
        "collection_info": null
    },
    {
        "uuid": "234d2775d8d7be2b684cbbb7c7f19436",
        "title": "同秘书弟赋三老各一首 老奴",
        "author": "刘克庄",
        "content": "少贱肠枵破褐单，傍人门户活饥寒。\n自从毁齿初成券，直至长鬚尚不冠。\n冷炙时霑筵上馂，秃芒旋扫臼边残。\n他时纵取封侯印，仅得君王踞厕看。",
        "dynasty": "宋",
        "collection_info": null
    },
    {
        "uuid": "d8b7288e7c7bbd41a28519a173945d23",
        "title": "同秘书弟赋三老各一首 老妾",
        "author": "刘克庄",
        "content": "伤春感旧似中酲，乐器全抛曲谱生。\n自小抱衾无怨色，有时拥髻尚风情。\n曾陪太尉斟还唱，犹记司空眼与声。\n着主衣裳为主寿，莫如琴客别宜城。",
        "dynasty": "宋",
        "collection_info": null
    },
    {
        "uuid": "79533629bd50c04192971301b70a3c2e",
        "title": "同秘书弟赋三老各一首 老兵",
        "author": "刘克庄",
        "content": "昔拥琱戈射铁帘，可堪蓬鬓映冰髯。\n金疮常有些儿痛，斗力今难寸许添。\n至老安能希骆甲，从初悔不事蒙恬。\n莫嗟身上衣裘薄，犹向官中请半缣。",
        "dynasty": "宋",
        "collection_info": null
    },
    {
        "uuid": "297f4656077e65f165084b810fe95d20",
        "title": "赠浦城陈贡士适",
        "author": "刘克庄",
        "content": "闻与先师是切邻，束书无定橐装贫。\n不辞远道长为客，未有荒山可掩亲。\n石椁悬知非尔力，麦舟今岂乏斯人。\n吾闻葬礼随丰俭，布被珠襦到底均。",
        "dynasty": "宋",
        "collection_info": null
    },
    {
        "uuid": "bf9d061809688275adf9f1a7be61b664",
        "title": "赠郭相士俊夫",
        "author": "刘克庄",
        "content": "东郭无全履，南辕似转蓬。\n自惭老中垒，莫误小林宗。\n若见同胞子，为言秃鬓翁。\n衰年不堪玩，一病一龙钟。",
        "dynasty": "宋",
        "collection_info": null
    },
    {
        "uuid": "cdbc918666f5931172f8e33c62dc1850",
        "title": "病起窥园十绝  其一",
        "author": "刘克庄",
        "content": "夜起饭牛薄暮舂，古人既老始明农。\n残年尚欲勤东作，未肯将身旁瘦筇。",
        "dynasty": "宋",
        "collection_info": null
    },
    {
        "uuid": "a4d808e1016b88abd5777f65f1d9320b",
        "title": "病起窥园十绝  其二",
        "author": "刘克庄",
        "content": "谬叨虚奬每惭颜，奇字新经未一斑。\n除却骑馿搜句外，了无些子似钟山。",
        "dynasty": "宋",
        "collection_info": null
    },
    {
        "uuid": "76418d99565d3dcc64ff18c44e50e8f2",
        "title": "病起窥园十绝  其三",
        "author": "刘克庄",
        "content": "青帝施恩野老家，分张红白乞年华。\n安知巽二无斟酌，吹尽先生一架花。",
        "dynasty": "宋",
        "collection_info": null
    },
    {
        "uuid": "655e12dbfc90b306d7536dc75577222c",
        "title": "病起窥园十绝  其四",
        "author": "刘克庄",
        "content": "一阵狂风吹彩云，猩红万点落缤纷。\n人间无处堪翻诉，说向天公似不闻。",
        "dynasty": "宋",
        "collection_info": null
    },
    {
        "uuid": "9b40af40b9d9597de639a2e15e998911",
        "title": "病起窥园十绝  其五",
        "author": "刘克庄",
        "content": "经月龙钟少下床，土花上壁笋穿墙。\n不知老去无筋力，犹自支吾探海棠。",
        "dynasty": "宋",
        "collection_info": null
    },
    {
        "uuid": "2969cce43ee57b9a98b45519e1313277",
        "title": "病起窥园十绝  其六",
        "author": "刘克庄",
        "content": "久匣菱花懒一窥，都忘挟弹洛阳时。\n若非病起临池水，白尽鬚眉不自知。",
        "dynasty": "宋",
        "collection_info": null
    },
    {
        "uuid": "a6078060190b939bf85e44514da99f46",
        "title": "病起窥园十绝  其七",
        "author": "刘克庄",
        "content": "病来岂有力迎缓，耄及已将家付康。\n干蛊久劳小儿子，探丸未遇大医王。",
        "dynasty": "宋",
        "collection_info": null
    },
    {
        "uuid": "c1e6d8b175a2372669dcae5a8b3509e1",
        "title": "病起窥园十绝  其八",
        "author": "刘克庄",
        "content": "姑山糠粃铸尧舜，铁拐刀圭度吕钟。\n结裹诸君成禹孟，可能不是老夫功。",
        "dynasty": "宋",
        "collection_info": null
    },
    {
        "uuid": "cc33b0080934ecf07415ab2945909219",
        "title": "病起窥园十绝  其九",
        "author": "刘克庄",
        "content": "花外小车时出游，有佳风月亦登楼。\n水晶宫与人间相，把乞先生未点头。",
        "dynasty": "宋",
        "collection_info": null
    },
    {
        "uuid": "d0b458d71c3c19d68f59df1446458143",
        "title": "病起窥园十绝  其一○",
        "author": "刘克庄",
        "content": "云裏金乌瞥见些，屋山鹊语亦查查。\n侵晨扫径开篱户，童子知翁出看花。",
        "dynasty": "宋",
        "collection_info": null
    },
    {
        "uuid": "8e1121fe09f732034e4813a5bec1b79c",
        "title": "小园即事五首  其一",
        "author": "刘克庄",
        "content": "投老诛茆水竹村，未论避谤且逃喧。\n屋低稳似于谁屋，园小贤于乐彼园。\n待小车来时上阁，有高轩过勿开门。\n蜗牛不晓虫鱼法，作意麻搽篆粉垣。",
        "dynasty": "宋",
        "collection_info": null
    },
    {
        "uuid": "ead2eb25af430f4002e245679e77506f",
        "title": "小园即事五首  其二",
        "author": "刘克庄",
        "content": "灵椿难减菌难加，莫笑山翁两鬓华。\n不与公荣同饮酒，只留禹锡独看花。\n客来稍觉罍空耻，事去方知瓮算差。\n归老东陈无可恨，失侯不失故园瓜。",
        "dynasty": "宋",
        "collection_info": null
    },
    {
        "uuid": "a04056d90e4ee9f96d7fc6418c4448dc",
        "title": "小园即事五首  其三",
        "author": "刘克庄",
        "content": "乍脱重裘试薄纨，绿阴多处小凭栏。\n李甘尚可分螬半，柿落何妨拾鸟残。\n贷粟监侯宁忍饿，借衣友壻不如寒。\n獠奴但怪沉吟久，肯信诗中字未安。",
        "dynasty": "宋",
        "collection_info": null
    },
    {
        "uuid": "3d41629438cb068f031af35e196fe28e",
        "title": "小园即事五首  其四",
        "author": "刘克庄",
        "content": "拂拭桃笙设葛幮，床头老易卷还舒。\n惯听小子嘲师语，懒作痴人駡鬼书。\n无復出神游帝所，有时信脚到华胥。\n独怜短梦匆匆觉，不晓希夷睡月余。",
        "dynasty": "宋",
        "collection_info": null
    },
    {
        "uuid": "1f73b5ca705198d259bf822561fc3767",
        "title": "小园即事五首  其五",
        "author": "刘克庄",
        "content": "稍转阳和解积阴，暂停汤熨事微吟。\n翠禽娱客有佳咔，金鲫知人无杀心。\n一片不留花着树，数竿忽见笋成林。\n野蹊滑滑泥平膝，荷锸奴扶试一寻。",
        "dynasty": "宋",
        "collection_info": null
    },
    {
        "uuid": "d6bc36ab5f366007e3e03e2094f37b7f",
        "title": "送赵知录与启",
        "author": "刘克庄",
        "content": "饯送多逢掖，俱怀倒屣恩。\n浮图无合颖，冤狱有平反。\n辇路催华毂，山城漫綵门。\n病翁不下榻，判袂一销魂。",
        "dynasty": "宋",
        "collection_info": null
    },
    {
        "uuid": "199b5ce612ff8de15217bf87f822ec1d",
        "title": "送哀倅方岩仲并呈太守汤息庵",
        "author": "刘克庄",
        "content": "去郡于兹十八年，讙传良牧出藩宣。\n更烦逸骥康沂海，会见灵禽下颍川。\n绝喜铃斋新有助，莫嫌玉局冷无懽。\n此行未论胶东赏，且作廉丞亦自贤。",
        "dynasty": "宋",
        "collection_info": null
    },
    {
        "uuid": "bc2f94a5bf05445755e38d77318aea0b",
        "title": "送金潮州三首  其一",
        "author": "刘克庄",
        "content": "五管惟潮地接闽，自唐牧守畀名臣。\n欲安瘴岭疮痍俗，暂辍天家肺腑亲。\n新堞永为州壮观，綵虹忽间海横陈。\n皆言明主临轩遣，不是诸公启拟人。",
        "dynasty": "宋",
        "collection_info": null
    },
    {
        "uuid": "57b80ffe1b6eaa3ac744c23469cfce20",
        "title": "送金潮州三首  其二",
        "author": "刘克庄",
        "content": "潮人无计驻轩车，来扇仁风仅岁余。\n棘院从今添立鹄，金堤亘古免为鱼。\n真堪香火陪韩庙，谁采风谣继叶渠。\n曾忝史官牛马走，不妨奋笔为公书。",
        "dynasty": "宋",
        "collection_info": null
    },
    {
        "uuid": "5d1224547c0c112e9d2cfdfd5a450526",
        "title": "送金潮州三首  其三",
        "author": "刘克庄",
        "content": "虞翻骨体素多屯，垂老遭逢白髮新。\n岂有一辞裨衮斧，亦无三制报丝纶。\n孤臣命薄难谐世，明主恩深欠杀身。\n不道归田无以报，暮年长作祝尧人。",
        "dynasty": "宋",
        "collection_info": null
    },
    {
        "uuid": "3ce9c0a96516174c7cc3b6fc9c362d5e",
        "title": "杂记十首  其一",
        "author": "刘克庄",
        "content": "绿野池新凿，平泉墅又开。\n乃知造凉殿，谏者不能回。",
        "dynasty": "宋",
        "collection_info": null
    },
    {
        "uuid": "1dac19f2f5e119706c6cf50e32fdc7f0",
        "title": "杂记十首  其二",
        "author": "刘克庄",
        "content": "骏马如花妾，平生不负春。\n如何飞燕语，不恕辇边人。",
        "dynasty": "宋",
        "collection_info": null
    },
    {
        "uuid": "23f86e846e9d6852ef27b6b90fccfe4a",
        "title": "杂记十首  其三",
        "author": "刘克庄",
        "content": "相国私英倩，将军嬖子都。\n可怜洛阳令，只问主家奴。",
        "dynasty": "宋",
        "collection_info": null
    },
    {
        "uuid": "7d3e3d68ca99e72bb434f1db2a06974e",
        "title": "杂记十首  其四",
        "author": "刘克庄",
        "content": "恍惚天书事，庄严土木功。\n暮年王太尉，典领玉清宫。",
        "dynasty": "宋",
        "collection_info": null
    },
    {
        "uuid": "70685b18c9607b9a76f00c0bd3be8857",
        "title": "杂记十首  其五",
        "author": "刘克庄",
        "content": "养成河北贼，挑致海东夷。\n空国坐朋字，乱华由党碑。",
        "dynasty": "宋",
        "collection_info": null
    },
    {
        "uuid": "a1fbd28d27ac3c1987b239ca7830f39b",
        "title": "杂记十首  其六",
        "author": "刘克庄",
        "content": "虽则仇平仲，何曾问大年。\n崇宁一相拜，元佑几人全。",
        "dynasty": "宋",
        "collection_info": null
    },
    {
        "uuid": "f331300814c841c0f56d09c7af0e1e5d",
        "title": "杂记十首  其七",
        "author": "刘克庄",
        "content": "登庸局面变，报復念头差。\n贬削村夫子，褒崇笑夜叉。",
        "dynasty": "宋",
        "collection_info": null
    },
    {
        "uuid": "9de082991c81f4d7d9d37f73b21ea241",
        "title": "杂记十首  其八",
        "author": "刘克庄",
        "content": "着论贬临川，谈经抑老泉。\n权书并字说，究竟果谁贤。",
        "dynasty": "宋",
        "collection_info": null
    },
    {
        "uuid": "5cbb71803a18f45962e7a0870fca6457",
        "title": "杂记十首  其九",
        "author": "刘克庄",
        "content": "至郭陪清语，留衣示别情。\n奈何凤翔骨，不得宪宗迎。",
        "dynasty": "宋",
        "collection_info": null
    },
    {
        "uuid": "f411ab436935d177542b59147ecce89d",
        "title": "杂记十首  其一○",
        "author": "刘克庄",
        "content": "剑履崇刀笔，钧衡付蹶张。\n贾生年尚少，且去傅诸王。",
        "dynasty": "宋",
        "collection_info": null
    },
    {
        "uuid": "f24d19352fd094b63d78461199e2053c",
        "title": "闻祥应庙优戏甚盛二首  其一",
        "author": "刘克庄",
        "content": "空巷无人尽出嬉，烛光过似放灯时。\n山中一老眠初觉，棚上诸君闹未知。\n游女归来寻坠珥，邻翁看罢感牵丝。\n可怜朴散非渠罪，薄俗如今几偃师。",
        "dynasty": "宋",
        "collection_info": null
    },
    {
        "uuid": "6408301b63ae4893145d4cd5ded7a54a",
        "title": "闻祥应庙优戏甚盛二首  其二",
        "author": "刘克庄",
        "content": "巫祝讙言岁事详，丛祠十里鼓箫忙。\n衣冠优孟名孙□，□□□□□□□。\n□□阏氏成妬妇，幻教穆满作□□。\n□□□□□□□，何必区区笑郭郎。",
        "dynasty": "宋",
        "collection_info": null
    },
    {
        "uuid": "fefdbd652be1b9d8bc1e557d987793a8",
        "title": "□□□□□□□卷后",
        "author": "刘克庄",
        "content": "□□□□□□□，□□□梁一点尘。\n遶树都忘寒彻□，□□□□□□□。\n□□客至徘徊月，不怕天嗔漏□□。\n□□□□□□□，咏梅合属姓林人。",
        "dynasty": "宋",
        "collection_info": null
    },
    {
        "uuid": "43096b1b7434c745783ebe0a6f73e4b7",
        "title": "□□□",
        "author": "刘克庄",
        "content": "华宗文□□□□，□□梅花似有缘。\n君復清风一身止，寒翁□□□□□。\n□尘只解污渠辈，色笔今知落尔边。\n□□□□□□□，□将老丑斗春妍。",
        "dynasty": "宋",
        "collection_info": null
    },
    {
        "uuid": "0d022bb7eb863854fd5cbe46df475ecb",
        "title": "□□□",
        "author": "刘克庄",
        "content": "我为明道君崇道，同□□□晚节光。\n徧阅后来积薪者，仅存前度看花郎。\n雕零堪嘆瓜三摘，老退犹贪粟一囊。\n但愿弟兄享华髮，多批祠考赛汾阳。",
        "dynasty": "宋",
        "collection_info": null
    },
    {
        "uuid": "8e116edf50e83c4641c5abe19c1756e7",
        "title": "又和二首  其一",
        "author": "刘克庄",
        "content": "只有短辕车锡导，更无灵寿杖扶光。\n林间竹笋饱一世，阁下薇花阅几郎。\n曩欲裂麻宁拂袖，老当还笏不须囊。\n绿阴周匝迷行径，谁念茙葵惟向阳。",
        "dynasty": "宋",
        "collection_info": null
    },
    {
        "uuid": "f99886935dac76a7fe908dd6db719d4f",
        "title": "又和二首  其二",
        "author": "刘克庄",
        "content": "禁林忝士相如草，芸阁曾分太乙光。\n亳社重新依老子，天台自古属刘郎。\n判无除目污黄纸，空有孤忠满皂囊。\n迴首觚棱残梦断，下招不必遣巫阳。",
        "dynasty": "宋",
        "collection_info": null
    },
    {
        "uuid": "6e15cc68f0d84bf3234e656f05fdaaff",
        "title": "记杂画 醉钟馗",
        "author": "刘克庄",
        "content": "坠帻长鬚丑，遗靴一足濡。\n不须诃小鬼，烂醉要渠扶。",
        "dynasty": "宋",
        "collection_info": null
    },
    {
        "uuid": "520f61720cddd7f66993165fd4a36a89",
        "title": "记杂画 尝醋图",
        "author": "刘克庄",
        "content": "酿者不沾唇，旁观吸者颦。\n翁真堪宰相，妪亦可夫人。",
        "dynasty": "宋",
        "collection_info": null
    },
    {
        "uuid": "a97eb2f6dbb2caa6ae5a40cbb621b06d",
        "title": "记杂画 瘿",
        "author": "刘克庄",
        "content": "咬韲饥饿□，□□□□□。\n乍可训童子，谁能说老兵。",
        "dynasty": "宋",
        "collection_info": null
    },
    {
        "uuid": "fbe418ec57d1e08c5e43b41427ddac68",
        "title": "记杂画 □□□",
        "author": "刘克庄",
        "content": "舜提归□□，□□□□梁。\n束手无争执，应惭此玺郎。",
        "dynasty": "宋",
        "collection_info": null
    },
    {
        "uuid": "484c2b09ff010daaf01b8b005a643b81",
        "title": "记杂画 □□□",
        "author": "刘克庄",
        "content": "君耳污□□，□□□□湾。\n首阳落第二，前已有箕山。",
        "dynasty": "宋",
        "collection_info": null
    },
    {
        "uuid": "be0932ac1a8cd340780619edb3bb3f50",
        "title": "记杂画 □□□",
        "author": "刘克庄",
        "content": "□□□□□，□□□□池。\n却恐鱼之乐，庄生未必知。",
        "dynasty": "宋",
        "collection_info": null
    },
    {
        "uuid": "a4d6af2b419526ba99bf3885ac8f57f9",
        "title": "记杂画 □□□",
        "author": "刘克庄",
        "content": "□□□□□，□□□□□。\n不必询名姓，知渠是谪仙。",
        "dynasty": "宋",
        "collection_info": null
    },
    {
        "uuid": "50d52b93c7ddef7fac248094e57099a3",
        "title": "记杂画 □□□",
        "author": "刘克庄",
        "content": "□□□□□，□□□□□。\n历历丹青意，如讥睡海棠。",
        "dynasty": "宋",
        "collection_info": null
    },
    {
        "uuid": "2993a36e0c634f52eef7a0a8e322ba9d",
        "title": "记杂画 卖炭图",
        "author": "刘克庄",
        "content": "衣襟成墨色，面目带煤尘。\n尽爱炉中兽，谁怜窑下人。",
        "dynasty": "宋",
        "collection_info": null
    },
    {
        "uuid": "85fb76ce93ae0c32edf2e3ee28f7a705",
        "title": "记杂画 卖卜图",
        "author": "刘克庄",
        "content": "牵羔仍抱子，翁媪各鹑悬。\n破扇题周易，全家頼卦钱。",
        "dynasty": "宋",
        "collection_info": null
    },
    {
        "uuid": "27d85e25f795063d42de6faee5d705f2",
        "title": "送仲晦国录赴康州二首  其一",
        "author": "刘克庄",
        "content": "帝重南邦妙选抡，徐卿又驾两朱轮。\n龙潜不付茧丝手，蜑俗争看玉雪人。\n五瘴下车如痛痒，二麾负郭尚清贫。\n吾评此去今萧汲，惜不居中牧远民。",
        "dynasty": "宋",
        "collection_info": null
    },
    {
        "uuid": "60153b7088b84414679a2f6373a2a84d",
        "title": "送仲晦国录赴康州二首  其二",
        "author": "刘克庄",
        "content": "别我暑行三百里，使君此举古今稀。\n班荆不以牙旗从，剪韭都忘草具微。\n浪汩鸢飞毋久住，颍川凤下可遄归。\n未妨黠鬼揶揄笑，专壑专城孰是非。",
        "dynasty": "宋",
        "collection_info": null
    },
    {
        "uuid": "1f2ccc3d36f62606220d8baf7a16087a",
        "title": "送陈使君二首  其一",
        "author": "刘克庄",
        "content": "博士曾森戟，甘棠爱尚新。\n漫余受廛叟，获见拜厅人。\n醴酒多延士，蒲鞭不及民。\n一年三易守，无乃送迎频。",
        "dynasty": "宋",
        "collection_info": null
    },
    {
        "uuid": "c9dbb2290a116467e8be1abd2b23f9f9",
        "title": "送陈使君二首  其二",
        "author": "刘克庄",
        "content": "庞老趋城少，严公出郭多。\n难攀逸民传，堪举力田科。\n夙昔烦驺哄，从今闭雀罗。\n若逢两狨橐，应问一渔蓑。",
        "dynasty": "宋",
        "collection_info": null
    },
    {
        "uuid": "0e22d4eb323b75e91ea296a8ef578b16",
        "title": "和赵广文韵",
        "author": "刘克庄",
        "content": "赵室儒英盍聚奎，奈何白首钓磻溪。\n不通光范门前谒，□较征西墓上题。\n晚节画工图广受，高文太史序重黎。\n章泉没后无耆旧，他日清名可与齐。",
        "dynasty": "宋",
        "collection_info": null
    },
    {
        "uuid": "17fe5317e5f4b60f170b836354b23c4c",
        "title": "溪庵十首  其一",
        "author": "刘克庄",
        "content": "涨水侵门堂跳蛙，偶来常是到昏鸦。\n宛如逆旅主人舍，谁访毗耶居士家。\n煨芋不嫌牛粪火，供茶就用鹿衔花。\n老来脚力全非昔，且可龛中坐结跏。",
        "dynasty": "宋",
        "collection_info": null
    },
    {
        "uuid": "daedf80d54c435cfae58702dd21f086d",
        "title": "溪庵十首  其二",
        "author": "刘克庄",
        "content": "昔美少年今老黧，云林深处葺幽栖。\n空房安得登伽女，同穴惟应法喜妻。\n尧桀两忘何足辨，彭殇俱尽不须齐。\n灵山弟子都麾去，免绕金棺掩面啼。",
        "dynasty": "宋",
        "collection_info": null
    },
    {
        "uuid": "d4d88cb7809c33c4ad380d129a4bebb0",
        "title": "溪庵十首  其三",
        "author": "刘克庄",
        "content": "曾结丝絇侍玉旒，暮年身世寄沧洲。\n丑容讵得陪三阁，强项安能事五楼。\n何用渡芦登彼岸，偶然斩草乐斯邱。\n牧童窃听商歌起，此老胸中不着愁。",
        "dynasty": "宋",
        "collection_info": null
    },
    {
        "uuid": "92576ef1de66ec0f81dd829bcf1587aa",
        "title": "溪庵十首  其四",
        "author": "刘克庄",
        "content": "买断荒山手拮据，旋移短树已扶疎。\n尊堂背市知闻少，竹径通溪出入迂。\n闢瓮牖轩聊对卷，改弓弦路劣容车。\n可怜四壁空诸有，客至难营饭与刍。",
        "dynasty": "宋",
        "collection_info": null
    },
    {
        "uuid": "2eb915e93f2bfb7a25ff1b37b3232f5e",
        "title": "溪庵十首  其五",
        "author": "刘克庄",
        "content": "挟册相从祇一童，林间终日饱松风。\n小窗面野容山入，曲甽分溪与沼通。\n定有裔孙寻远祖，尽教智叟笑愚翁。\n绝怜樗里无标致，一墓何须夹二宫。",
        "dynasty": "宋",
        "collection_info": null
    },
    {
        "uuid": "36614d06b3a82231938fca2ce6308d40",
        "title": "溪庵十首  其六",
        "author": "刘克庄",
        "content": "自有身来即有愁，谁能身外出神游。\n西方佛比于泡影，南面王输与髑髅。\n儒运金椎尤可笑，魋为石椁更何忧。\n曹瞒遗令空悲慨，铜雀台荒邺水流。",
        "dynasty": "宋",
        "collection_info": null
    },
    {
        "uuid": "9045225ace835278d9de9a400c920807",
        "title": "溪庵十首  其七",
        "author": "刘克庄",
        "content": "病鹤曾栖禁苑枝，瞥然惊坠羽䙰褷。\n包弹靡靡萧萧制，指摘深深款款诗。\n表圣暇时先卜圹，牧之他日自为碑。\n独惭师说多遗忘，老抱残编嘱付谁。",
        "dynasty": "宋",
        "collection_info": null
    },
    {
        "uuid": "8aab1301a79b45aea904a512ba79a21e",
        "title": "溪庵十首  其八",
        "author": "刘克庄",
        "content": "村深保社杂樵渔，岁晚溪翁此卜居。\n门下诸生皆去矣，冢旁二客定谁欤。\n即今不惜频投辖，他日毋烦更下车。\n却笑兰亭轻感慨，王侯归处即丘墟。",
        "dynasty": "宋",
        "collection_info": null
    },
    {
        "uuid": "10fef601c4b1f7dfcdf88abaccc87bc3",
        "title": "溪庵十首  其九",
        "author": "刘克庄",
        "content": "户外履綦常不到，手中锄柄少曾闲。\n古时废地今花坞，昨日荒陂忽蓼湾。\n牧马童乖能识路，操蛇神黠怕移山。\n颜曾老矣虽难免，犹在长沮桀溺间。",
        "dynasty": "宋",
        "collection_info": null
    },
    {
        "uuid": "20999a694fa3bb5bd603f246d89c189d",
        "title": "溪庵十首  其一○",
        "author": "刘克庄",
        "content": "豫为终制付诸儿，莫待飞腾变化时。\n涑水书仪非含玉，魏公治命欲披缁。\n外加麟楦中先悴，生着蝉冠死岂知。\n除卸布衾堪覆首，更无一物可相随。",
        "dynasty": "宋",
        "collection_info": null
    },
    {
        "uuid": "4c3753dd0cea143a8fb9c86d39deed0b",
        "title": "别张倅一首",
        "author": "刘克庄",
        "content": "同谒金闺觐茂陵，鼎湖弓剑隔西兴。\n绝怜晚景如庞老，空为州人惜许丞。\n自有名姬调绿绮，可无侍女直青绫。\n梦中雪鼓搀天碧，恨不陪君拄瘦藤。",
        "dynasty": "宋",
        "collection_info": null
    },
    {
        "uuid": "f507119d4550c8f98a9a5ce9952ca50f",
        "title": "送陈叔方侍郎二首  其一",
        "author": "刘克庄",
        "content": "八郡皆知德度宽，缿筒罢设讼堂闲。\n治如清献乖崖样，人在原明子野间。\n岂有珠鱼堪作贡，亦无金鹤可携还。\n暮年腰脚犹顽健，惜不从公看雁山。",
        "dynasty": "宋",
        "collection_info": null
    },
    {
        "uuid": "6ee3e2f44bed69bf09745cc9f55611ac",
        "title": "送陈叔方侍郎二首  其二",
        "author": "刘克庄",
        "content": "犹记同穿豹尾中，一翻覆手异蛇龙。\n吕侯赐履作方伯，毛颖免冠成秃翁。\n清苦吏人无厚禄，殷勤军将有斜封。\n君归定访耆英社，问讯周南太史公。",
        "dynasty": "宋",
        "collection_info": null
    },
    {
        "uuid": "49402ac0beb1bdcc83cfe585f1cea78a",
        "title": "挽王助教",
        "author": "刘克庄",
        "content": "彼此俱丁未，相逢忆少时。\n工书有筋骨，嗜句入肝脾。\n鲁泮郎君秀，唐官助教卑。\n直须燎黄诰，方慰蓼莪悲。",
        "dynasty": "宋",
        "collection_info": null
    },
    {
        "uuid": "f410c70ad9c7cd6393cb4880da376317",
        "title": "题刘生雪巢",
        "author": "刘克庄",
        "content": "吾宗手葺幽栖处，雪径依稀认虎跑。\n冻折岩前百寻木，压翻屋上几重茅。\n懒吟二首干韩愈，且耸双肩学孟郊。\n只怕景思来认业，别无人与子争巢。",
        "dynasty": "宋",
        "collection_info": null
    },
    {
        "uuid": "c72e7db119c57422de34e05b4e241b06",
        "title": "寄题惠州嘉佑寺坡公手植枞树",
        "author": "刘克庄",
        "content": "谁道炎州无劲植，君看韩木与苏枞。\n憩棠此日成遗爱，伐树当年不见容。\n巴俗曾传莱相柏，番人犹敬范公松。\n阅三甲子方拈出，吴令之贤岂易逢。",
        "dynasty": "宋",
        "collection_info": null
    },
    {
        "uuid": "1424e775f9d60c7656cb7f9fe489e621",
        "title": "山中祠堂",
        "author": "刘克庄",
        "content": "端平闻说建斯堂，白首纔重一炷香。\n早有埋辞表真曜，晚为画赞讼东方。\n秋风浩荡吹坟树，落月依稀照屋樑。\n千古行人来下马，陈诗不必奠椒浆。",
        "dynasty": "宋",
        "collection_info": null
    },
    {
        "uuid": "e5b12f63b4f958eb948f6318aa38df14",
        "title": "雪观顾夫人哀诗二首  其一",
        "author": "刘克庄",
        "content": "贞烈过男子，当于简册求。\n剪鬟众宾款，断臂六臣羞。\n防墓铭旌远，泷冈宰树秋。\n可怜彤管废，史笔未曾收。",
        "dynasty": "宋",
        "collection_info": null
    },
    {
        "uuid": "6843f4835becf3b451c88cc7059350d3",
        "title": "雪观顾夫人哀诗二首  其二",
        "author": "刘克庄",
        "content": "吾母尤高洁，夫人亦步趋。\n书窗共残烛，禅几对团蒲。\n不愧顾家妇，能存赵氏孤。\n郎君奉鸾诰，聊足报亲劬。",
        "dynasty": "宋",
        "collection_info": null
    },
    {
        "uuid": "05f2cdc7e8d8cdf04b1dbe7396bc487d",
        "title": "送尉侄",
        "author": "刘克庄",
        "content": "忽有先驱至，相迎看武夷。\n尉尤去民近，汝勿嘆官卑。\n不必求三步，惟当戒四知。\n要令人刮眼，云是挺之儿。",
        "dynasty": "宋",
        "collection_info": null
    },
    {
        "uuid": "ddfb282db47b5c03aeea23da0b9e3620",
        "title": "题灵石日长老所藏寒斋遗墨",
        "author": "刘克庄",
        "content": "佛子扫空泡影后，道家跳出{囱页}门余。\n日公未得为超脱，犹宝寒斋数纸书。",
        "dynasty": "宋",
        "collection_info": null
    },
    {
        "uuid": "9219fd5af1945ae7d4f3e3cab4dbd1d7",
        "title": "送强浦注籍",
        "author": "刘克庄",
        "content": "老别亲朋已动情，可堪玉树离阶庭。\n新吟不数苍蝇窍，多病真成碧鹤形。\n翁迫崦嵫迟暮景，儿看风雪短长亭。\n早归共举屠苏酒，莫爱西湖柳色青。",
        "dynasty": "宋",
        "collection_info": null
    },
    {
        "uuid": "0671ab659c0c94b66a589abcc2d0dc2f",
        "title": "赠女学士",
        "author": "刘克庄",
        "content": "女子谈天世有之，福唐吴媛独神奇。\n语多中的疑明思，心自通灵不问龟。\n闻道膝边随季主，定传肘后与文姬。\n未知谁是吹笙侣，玉镜台前要画眉。",
        "dynasty": "宋",
        "collection_info": null
    },
    {
        "uuid": "c318bc47fee2db870ca1a5bb7586b5b5",
        "title": "题吕广文春秋易传大圭",
        "author": "刘克庄",
        "content": "砾裂扫空凡例说，精微勘破后先天。\n遥知长麈升高座，惜未巍冠列细毡。\n秦火安能燔六籍，汉儒浪自费三年。\n自惭不是韩宣子，获见春秋易象全。",
        "dynasty": "宋",
        "collection_info": null
    },
    {
        "uuid": "c24dacf1faaab3f45c37fb76d5dae2e7",
        "title": "惠州弟哀诗二首  其一",
        "author": "刘克庄",
        "content": "两张遗墨六亲悲，台下黄瓜摘渐稀。\n用北辰阡殊不乱，似南柯梦復疑非。\n向来岂有葡萄博，末后元无薏苡归。\n七十残骸双秃鬓，可堪原上泪频挥。",
        "dynasty": "宋",
        "collection_info": null
    },
    {
        "uuid": "767cbd357a6cd2966e03c69dcebfd773",
        "title": "惠州弟哀诗二首  其二",
        "author": "刘克庄",
        "content": "同产居惭余最长，二尊尤向汝钟情。\n斑衣犹记循陔乐，白髮皆从陟岵生。\n一老吹埙无復和，十年废乐未能平。\n伤心溪墅成陈迹，谁听松风看月明。",
        "dynasty": "宋",
        "collection_info": null
    },
    {
        "uuid": "6a07ecae6ca2367bd8b981e59803bfb8",
        "title": "答翁权教",
        "author": "刘克庄",
        "content": "铁庵同队亦同庚，鹏鷃逍遥各问程。\n渠梦南柯曾富贵，君归西洛作耆英。\n戴花未肯疎刘监，起蕝终当致鲁生。\n须向乘除验天理，莫将夕秀博朝荣。",
        "dynasty": "宋",
        "collection_info": null
    },
    {
        "uuid": "41e7fafaeebb30978b79983e64b3f819",
        "title": "庆老需云溪诗",
        "author": "刘克庄",
        "content": "虚空自在由舒卷，岩穴何曾碍往迴。\n只向旁山依水住，莫教行雨出溪来。",
        "dynasty": "宋",
        "collection_info": null
    },
    {
        "uuid": "a2acbd4df316469854e62169025a7e37",
        "title": "送封州方法曹",
        "author": "刘克庄",
        "content": "地远无迎吏，州城若箇边。\n宁甘茅屋粥，勿饮石门泉。\n旋橐挑诗卷，家书託客船。\n安知二千石，不荐议曹贤。",
        "dynasty": "宋",
        "collection_info": null
    },
    {
        "uuid": "f96a8fe4edba2c01181bdf174e54581a",
        "title": "挽林安人",
        "author": "刘克庄",
        "content": "薄宦周旋广及邕，一生甘苦藁砧同。\n孟光事远嗟谁继，督护歌悲听未终。\n鹤表魂栖高燥地，凤毛名在广寒宫。\n病翁空自吟哀些，捻断霜髭竟欠工。",
        "dynasty": "宋",
        "collection_info": null
    },
    {
        "uuid": "46c5e815d2041727ef8a1fe3dcc3ddc2",
        "title": "赠唐谷",
        "author": "刘克庄",
        "content": "唐氏源流远，奇才每间生。\n勤于骚有分，举以相知名。\n吾子攻诗苦，先民耻艺成。\n常卿不可见，见汝眼犹明。",
        "dynasty": "宋",
        "collection_info": null
    },
    {
        "uuid": "d8f64d19ae332b5136a9eacbf90f5ed7",
        "title": "记事",
        "author": "刘克庄",
        "content": "辇路香风吹软尘，拥途士女看朱轮。\n朝为赫赫大京兆，暮作栖栖逆旅人。\n姬院肉屏俄顷散，帝城眉样一番新。\n惟应唤醒茅檐叟，长驾柴车戴幅巾。",
        "dynasty": "宋",
        "collection_info": null
    },
    {
        "uuid": "ad900dc5a0ea1edae7696dd3f0f685e9",
        "title": "题水西何侯诗卷",
        "author": "刘克庄",
        "content": "刘翰潘柽社友称，何侯直要续心灯。\n阴山有雪双雕下，碧落无云一鹤新。\n觜距专场渠克畏，鼓旗傍噪我安能。\n男儿何必毛锥子，麟阁云台有分登。",
        "dynasty": "宋",
        "collection_info": null
    },
    {
        "uuid": "c7b1dfce3b7e8c12152d239a4e60da17",
        "title": "甲寅岁除",
        "author": "刘克庄",
        "content": "老戴黄冠备扫除，空餐忽忽岁云徂。\n繫衔每愧监临旷，书考犹欣过犯无。\n地主多情馈椒酒，阍人失职废桃符。\n绝怜榾柮通红火，不与吾儿共地炉。",
        "dynasty": "宋",
        "collection_info": null
    },
    {
        "uuid": "a67bc318a1a3b0fc13a255a9b3fc811a",
        "title": "乙卯元日",
        "author": "刘克庄",
        "content": "免赴早朝参扈从，径寻初服返樵渔。\n前街鹤料权停阁，旧谴鸡竿已赦除。\n手板抽还大丞相，颠毛秃尽老中书。\n暮年相伴惟穷鬼，虚左迎渠莫送渠。",
        "dynasty": "宋",
        "collection_info": null
    },
    {
        "uuid": "8277e4900ba852adc146a7eb4903da4a",
        "title": "明道祠满",
        "author": "刘克庄",
        "content": "初作衡山香火缘，不教俗事到吟边。\n清狂畴昔有三藁，警策即今无一联。\n汝辈未宜轻宿士，此翁犹及见先贤。\n丁宁稚子收残草，他日笺家要谱年。",
        "dynasty": "宋",
        "collection_info": null
    },
    {
        "uuid": "4a35a8dca5eaaef3d4aafac07451e872",
        "title": "忆强甫",
        "author": "刘克庄",
        "content": "临歧约共屠苏酒，及饮屠苏汝未归。\n纵使举头瞻日近，可堪返顾见云飞。\n索长安米难淹久，迴剡溪船果是非。\n别后安书如束笋，眼穿新岁雁来稀。",
        "dynasty": "宋",
        "collection_info": null
    },
    {
        "uuid": "4122fac678702cb57af7fc826483b8bd",
        "title": "即事三首  其一",
        "author": "刘克庄",
        "content": "抽簪脱袴满城忙，大半人多在戏场。\n膈膊鸡犹金爪距，勃跳狙亦衮衣裳。\n湘纍无奈众人醉，鲁蜡曾令一国狂。\n空巷冶游惟病叟，半窗淡月伴昏黄。",
        "dynasty": "宋",
        "collection_info": null
    },
    {
        "uuid": "3773387a50ff82e2b0856aa47311e303",
        "title": "即事三首  其二",
        "author": "刘克庄",
        "content": "家世相传逢掖衣，如今结果亦随时。\n二三子遂舍瑟作，七十翁方扶杖嬉。\n野老忧晴妨宝穑，社人怕雨湿灵旗。\n遥知铃阁无歌管，一点青灯照董帷。",
        "dynasty": "宋",
        "collection_info": null
    },
    {
        "uuid": "2dd061e4adf1ec5b7f52b6febf8d4f08",
        "title": "即事三首  其三",
        "author": "刘克庄",
        "content": "陌上鸣钲夜向晨，缀行花锦照城闉。\n湔裙未免多游女，舍耒深忧有惰民。\n史载孝娥今列祀，骚云帝子没为神。\n腊傩固匪儒家法，居鲁安能异鲁人。",
        "dynasty": "宋",
        "collection_info": null
    },
    {
        "uuid": "8b89863f078af330ed851806ccad5a7b",
        "title": "次韵三首  其一",
        "author": "刘克庄",
        "content": "邻鸡初唱晓粧忙，空郡疑开选色场。\n未许丛台夸袨服，却将淇水易渐裳。\n咏归惟点曾言志，驰骋虽聃亦发狂。\n闭目不窥惟地主，且祈麻麦接青黄。",
        "dynasty": "宋",
        "collection_info": null
    },
    {
        "uuid": "86a0f4570ed0fb6ca54e11a8cdbba90c",
        "title": "次韵三首  其二",
        "author": "刘克庄",
        "content": "病怯春寒添絮衣，神情全减少年时。\n仅堪田舍陪乡饮，难向湖亭看水嬉。\n清旦羲和升日毂，迴风王母带云旗。\n管箫声散人归晚，独有萤穿马季帷。",
        "dynasty": "宋",
        "collection_info": null
    },
    {
        "uuid": "570fcd681996eab6a265524a3f1022e1",
        "title": "次韵三首  其三",
        "author": "刘克庄",
        "content": "拂拂东风欲辨晨，新晴和气满郊闉。\n未妨吹雅存豳俗，何必沉巫怖邺民。\n田父扶携问鸡卜，村姑呼唤祭蚕神。\n柴门不识征租吏，便是尧时击壤人。",
        "dynasty": "宋",
        "collection_info": null
    },
    {
        "uuid": "cda35efefe28aed92896592db1e11a4c",
        "title": "又三首  其一",
        "author": "刘克庄",
        "content": "冠盖憧憧有许忙，直从虚市到毬场。\n宝珠似得于佗冢，卉服疑来自越裳。\n鬓雪难勾小儿队，眼花休发少年狂。\n几时游女归蚕织，勿学施朱与约黄。",
        "dynasty": "宋",
        "collection_info": null
    },
    {
        "uuid": "7667407f437b10f203efaa792fbe940c",
        "title": "又三首  其二",
        "author": "刘克庄",
        "content": "莫惜倾囊更典衣，繁华尤诧送神时。\n不惟宝髻修容出，亦有银钗跣足嬉。\n但见春城催画角，何曾夜市拥牙旗。\n遨头清俭君毋怪，畴昔书囊在殿帷。",
        "dynasty": "宋",
        "collection_info": null
    },
    {
        "uuid": "a7ab12edd4e153dff4ce84cdd0f47de9",
        "title": "又三首  其三",
        "author": "刘克庄",
        "content": "暂抛穑事竞芳晨，在野稀疎总在闉。\n俚俗讙言宜上庙，贤侯初意欲新民。\n今无麟笔非观社，古有豚蹄可祝神。\n身是鲁中儒服者，闲搔白髮看游人。",
        "dynasty": "宋",
        "collection_info": null
    },
    {
        "uuid": "e775ad3a44651de72dd4dd3ee363ce0e",
        "title": "赠张南金二绝  其一",
        "author": "刘克庄",
        "content": "家寄桐城身在蒲，袖中又有峤南书。\n茅山极目茶亭远，知向何州度岁除。",
        "dynasty": "宋",
        "collection_info": null
    },
    {
        "uuid": "d89c8699b8b30dd95b46d5fbc95d0a58",
        "title": "赠张南金二绝  其二",
        "author": "刘克庄",
        "content": "韩慥林开妙不传，请君自算小行年。\n公卿谁是挥金者，大半将诗准卦钱。",
        "dynasty": "宋",
        "collection_info": null
    },
    {
        "uuid": "f57290033a598d2ac41be19853a7542a",
        "title": "灵石日长老访留之樗庵",
        "author": "刘克庄",
        "content": "妄念已知今世错，勤修别结后身缘。\n尺三汗脚踏龙尾，丈六金身坐象筵。\n昔趁蛾眉班谒帝，今从牛矢路归田。\n未知葱岭何边去，且向庵中伴老禅。",
        "dynasty": "宋",
        "collection_info": null
    },
    {
        "uuid": "f40b2d3d8a1b16ea2735874b21d39da3",
        "title": "贺秘书弟提举崇禧",
        "author": "刘克庄",
        "content": "句曲除书至，山灵亦喜闻。\n皆云新管辖，还是小茅君。\n无粟可舂惠，有薇堪采分。\n已盟猿鹤了，不怕客移文。",
        "dynasty": "宋",
        "collection_info": null
    },
    {
        "uuid": "87b7edfa696d3eff9a625cbb42afa99d",
        "title": "次韵",
        "author": "刘克庄",
        "content": "不惟慵进取，兼亦断知闻。\n交友赤松子，弟兄孤竹君。\n共寻对床约，更割半山分。\n新敕冰衔峻，何须刻籍文。",
        "dynasty": "宋",
        "collection_info": null
    },
    {
        "uuid": "9b34c620e9695d24becda90a99409fbc",
        "title": "灵石日长老拂衣退院连帅陆尚书比之石霜小诗赞叹",
        "author": "刘克庄",
        "content": "我结小庵犹舴艋，师抛大剎似蘧庐。\n菩提身外更无物，椰子腹中惟有书。\n不踏一芦堪去矣，许分半芋竟何如。\n元来又被寒翁引，径指坟山作退居。",
        "dynasty": "宋",
        "collection_info": null
    },
    {
        "uuid": "08f5ac01bc4a2721fc8b4b392c296cee",
        "title": "送明甫初筮十首  其一",
        "author": "刘克庄",
        "content": "三间参佐廨，昔也处先公。\n矮屋儿无叹，翁生矮屋中。",
        "dynasty": "宋",
        "collection_info": null
    },
    {
        "uuid": "10b75deed79fd4dcf2f4d4788a5eba27",
        "title": "送明甫初筮十首  其二",
        "author": "刘克庄",
        "content": "守相卿耆旧，相逢必霁威。\n渠宁私邑子，汝勿视翁归。",
        "dynasty": "宋",
        "collection_info": null
    },
    {
        "uuid": "fe2355690851134ce630aa5b840b7554",
        "title": "送明甫初筮十首  其三",
        "author": "刘克庄",
        "content": "禄米皆前定，分铢不可添。\n园葵莫争利，邻枣亦伤廉。",
        "dynasty": "宋",
        "collection_info": null
    },
    {
        "uuid": "282e654954d18bc4f4130fcd4f6a6045",
        "title": "送明甫初筮十首  其四",
        "author": "刘克庄",
        "content": "宁游屋溪畔，勿傍盗泉边。\n监竹不食笋，先贤样在前。",
        "dynasty": "宋",
        "collection_info": null
    },
    {
        "uuid": "38640d2d302a8e774412bfee1711555c",
        "title": "送明甫初筮十首  其五",
        "author": "刘克庄",
        "content": "莫叹家庭远，卿侯即父师。\n尚于吾缱绻，定不汝瑕疵。",
        "dynasty": "宋",
        "collection_info": null
    },
    {
        "uuid": "8e89136e685d19863784beb896a73835",
        "title": "送明甫初筮十首  其六",
        "author": "刘克庄",
        "content": "先绪微如綫，未知谁亢宗。\n翁犹惭父祖，汝可復惭翁。",
        "dynasty": "宋",
        "collection_info": null
    },
    {
        "uuid": "c9bc4ea5853905a4761a3ad7098f35a4",
        "title": "送明甫初筮十首  其七",
        "author": "刘克庄",
        "content": "十载脾神厄，何曾食有鱼。\n击鲜徒溷汝，遗鲊适忧吾。",
        "dynasty": "宋",
        "collection_info": null
    },
    {
        "uuid": "6b44c893d006bfdb2f23bb5b9380fe0a",
        "title": "送明甫初筮十首  其八",
        "author": "刘克庄",
        "content": "记取元城语，南州热异常。\n别无卫生诀，止酒是丹方。",
        "dynasty": "宋",
        "collection_info": null
    },
    {
        "uuid": "c61ecb9a2d499e82e09b1915e98ff15e",
        "title": "送明甫初筮十首  其九",
        "author": "刘克庄",
        "content": "博士今儒彦，遥知讲席重。\n汝宜束修往，吾亦执经从。",
        "dynasty": "宋",
        "collection_info": null
    },
    {
        "uuid": "212edd1a7b42e3922eeaa46c0c29c607",
        "title": "送明甫初筮十首  其一○",
        "author": "刘克庄",
        "content": "汝幼不努力，忽为三十余。\n勉旃教汝子，要付善和书。",
        "dynasty": "宋",
        "collection_info": null
    },
    {
        "uuid": "9afd742408954e3166bf2228a4355405",
        "title": "肃翁饷石门芥菜",
        "author": "刘克庄",
        "content": "食指清晨动，馋涎异味来。\n高情分石芥，辣性似徂徕。",
        "dynasty": "宋",
        "collection_info": null
    },
    {
        "uuid": "d7975ac1bdd5e097b12408cf2d320aca",
        "title": "偶题二首  其一",
        "author": "刘克庄",
        "content": "自幼耽章句，年高竟未工。\n自称豁达老，人号嗫嚅翁。",
        "dynasty": "宋",
        "collection_info": null
    },
    {
        "uuid": "6ba6a3d97742cc7e9d2f55ff97aea45f",
        "title": "偶题二首  其二",
        "author": "刘克庄",
        "content": "莫耗官仓粟，休贪御手羹。\n新年采薇食，诗比旧年清。",
        "dynasty": "宋",
        "collection_info": null
    },
    {
        "uuid": "4ea55e85cb1a165df1dfab44e5390b5c",
        "title": "题张元德着作春秋解二首  其一",
        "author": "刘克庄",
        "content": "端平俱辱弓旌召，鹏鷃逍遥各不同。\n笑我赭衣钳楚市，愧君白帽老辽东。\n董迂因被公羊误，杜癖惟于左氏忠。\n晚取诸家高束起，且看渠与意林公。",
        "dynasty": "宋",
        "collection_info": null
    },
    {
        "uuid": "7831e60fe0f8fd634a6ba7ee778b7d7e",
        "title": "题张元德着作春秋解二首  其二",
        "author": "刘克庄",
        "content": "白头召寘石渠中，将析微言合异同。\n灵寿不扶汉庭上，儒衣空立鲁门东。\n谁云丞相知殷侑，漫费君王遣所忠。\n犹觉暮年有遗恨，书成未及质文公。",
        "dynasty": "宋",
        "collection_info": null
    },
    {
        "uuid": "c44a53070c31927c7cfc21795e020f2b",
        "title": "送陈德林巡辖",
        "author": "刘克庄",
        "content": "拔丁而去矣，袖瓦似要之。\n谁道州人薄，君行有綵旗。",
        "dynasty": "宋",
        "collection_info": null
    },
    {
        "uuid": "b2fcdcba3e022ce48b53f8ee033bfa46",
        "title": "乙卯端午十绝  其一",
        "author": "刘克庄",
        "content": "不曾窥户外，偶出至溪边。\n欲访斩蛟庙，聊呼放鸭船。",
        "dynasty": "宋",
        "collection_info": null
    },
    {
        "uuid": "702dda16d0522a626164152e8f4fe9c2",
        "title": "乙卯端午十绝  其二",
        "author": "刘克庄",
        "content": "桃李已成尘，葵榴各斗新。\n红颜年少子，白髮背时人。",
        "dynasty": "宋",
        "collection_info": null
    },
    {
        "uuid": "912f3bddc006a6ffa9ad09f7e53e827b",
        "title": "乙卯端午十绝  其三",
        "author": "刘克庄",
        "content": "餐菊饮朝露，平生不歠醨。\n与龙争角黍，无乃谤湘纍。",
        "dynasty": "宋",
        "collection_info": null
    },
    {
        "uuid": "746fa4de64b65259dcf58c7313d42b2e",
        "title": "乙卯端午十绝  其四",
        "author": "刘克庄",
        "content": "唤起龙泉老，侬今把钓缗。\n还公旗与鼓，别付夺标人。",
        "dynasty": "宋",
        "collection_info": null
    },
    {
        "uuid": "39f4cbe15009a4ccc19aad73eb184ff4",
        "title": "乙卯端午十绝  其五",
        "author": "刘克庄",
        "content": "不喜追风骠，尤憎竞渡船。\n宁为之反殿，怕着祖生先。",
        "dynasty": "宋",
        "collection_info": null
    },
    {
        "uuid": "22a2705b54556dfe604e36f67940a9f8",
        "title": "乙卯端午十绝  其六",
        "author": "刘克庄",
        "content": "时服颁周府，熏絃奏舜廊。\n未知新帖子，几首似欧阳。",
        "dynasty": "宋",
        "collection_info": null
    },
    {
        "uuid": "edaac53575d8e63c8f1bd8fefba73054",
        "title": "乙卯端午十绝  其七",
        "author": "刘克庄",
        "content": "客屦自来去，山翁病不知。\n座无曲道士，门有艾天师。",
        "dynasty": "宋",
        "collection_info": null
    },
    {
        "uuid": "312b63a50e2803cc11a93a0bf6136966",
        "title": "乙卯端午十绝  其八",
        "author": "刘克庄",
        "content": "儿女需京缬，经时买未归。\n似嫌无艾虎，不肯换生衣。",
        "dynasty": "宋",
        "collection_info": null
    },
    {
        "uuid": "e0e3feac95afc10c4435b9a46c3d4c0f",
        "title": "乙卯端午十绝  其九",
        "author": "刘克庄",
        "content": "韩庙坡为记，罗池愈制碑。\n老农不识字，自唱送神诗。",
        "dynasty": "宋",
        "collection_info": null
    },
    {
        "uuid": "bd61ed5bd3f71b4d87341246f7232bf5",
        "title": "乙卯端午十绝  其一○",
        "author": "刘克庄",
        "content": "朝朝责太平，日日御延英。\n欲识太平处，冬冬社鼓声。",
        "dynasty": "宋",
        "collection_info": null
    },
    {
        "uuid": "b4a797c588579186d7ed6603d99b8e95",
        "title": "余辛卯岁卧病郡城陈宗之胡希圣有诗问讯后五岁希圣寄新刊漫游集前诗已载集中次韵二首  其一",
        "author": "刘克庄",
        "content": "晚悟河难塞，收方入枕函。\n五穷衰併现，百病老皆谙。\n强起留奚益，全归死亦甘。\n癃残愧英妙，努力勿多谈。",
        "dynasty": "宋",
        "collection_info": null
    },
    {
        "uuid": "beda26ef3bf5826e0a2cd356e745d1f5",
        "title": "余辛卯岁卧病郡城陈宗之胡希圣有诗问讯后五岁希圣寄新刊漫游集前诗已载集中次韵二首  其二",
        "author": "刘克庄",
        "content": "如闻攻老拙，颇似斫虚空。\n众口嘲投阁，新眉妬入宫。\n一身槁梧上，百岁大槐中。\n莫嘆形骸废，姑留两颊红。",
        "dynasty": "宋",
        "collection_info": null
    },
    {
        "uuid": "0a20618ac2471f1d82c444d24421c0b0",
        "title": "辛亥去国陈宗之胡希圣送行避谤不敢见希圣赠二诗亦不敢答乙卯追和其韵  其一",
        "author": "刘克庄",
        "content": "苛留不觉夏徂秋，甚笑周颙却效尤。\n往圣明言衰戒得，先贤亦谓耄宜休。\n空疎谒帝无高论，老退明农已熟筹。\n惭愧二君更迂阔，远看逐客欲何求。",
        "dynasty": "宋",
        "collection_info": null
    },
    {
        "uuid": "43a9e9e1e5d1f029c4f24b86c9f3c490",
        "title": "辛亥去国陈宗之胡希圣送行避谤不敢见希圣赠二诗亦不敢答乙卯追和其韵  其二",
        "author": "刘克庄",
        "content": "屡叩龙墀自免冠，虺隤初喜卸华鞍。\n病疎宾客麾之去，老爱儿孙遗以安。\n夙昔赐茶邻御座，即今送菜仰园官。\n萧然几案无书册，时取君诗反覆看。",
        "dynasty": "宋",
        "collection_info": null
    },
    {
        "uuid": "0c706e0f2b785104e98b50136b0bf64f",
        "title": "挽顾监丞",
        "author": "刘克庄",
        "content": "四州鼓吹迓前茅，几载疮痍变乐郊。\n黎母盗清民有犊，佽飞士勇海无蛟。\n安排循吏添新传，检点耆英少故交。\n欲发幽潜慰冥漠，自惭笔砚暮年抛。",
        "dynasty": "宋",
        "collection_info": null
    },
    {
        "uuid": "69f78d2eeb63284b08e814af566cfa91",
        "title": "昔陈北山赵南塘二老各有观物十咏笔力高妙暮年偶效颦为之韵险不復和也 五憎 其一",
        "author": "刘克庄",
        "content": "伺夜偏乘隙，逢人辄噬肤。\n不饶豫让炭，肯恕玉环酥。\n闇空愁逢蝠，虚檐巧避蛛。\n吾无红拂妓，姑命小奴驱。",
        "dynasty": "宋",
        "collection_info": null
    },
    {
        "uuid": "4e11ede0bd408a675ffc1e2c4d1851a7",
        "title": "昔陈北山赵南塘二老各有观物十咏笔力高妙暮年偶效颦为之韵险不復和也 五憎 其二",
        "author": "刘克庄",
        "content": "绛帕妖方士，青襟小茂才。\n集瓜讥汝否，止棘刺谁哉。\n倏忽寻声去，曾无濯足来。\n吾衰臂力短，驱去復飞迴。",
        "dynasty": "宋",
        "collection_info": null
    },
    {
        "uuid": "74aa4663c67f4ce160236582fd6e5003",
        "title": "昔陈北山赵南塘二老各有观物十咏笔力高妙暮年偶效颦为之韵险不復和也 五憎 其三",
        "author": "刘克庄",
        "content": "么么常情忽，潜形未易知。\n嗅香太尉足，起粟婕妤肌。\n酰瓮偏常集，纱厨巧似窥。\n平生长麈尾，至此竟难麾。",
        "dynasty": "宋",
        "collection_info": null
    },
    {
        "uuid": "ef24da569305684575670b87b081b1bf",
        "title": "昔陈北山赵南塘二老各有观物十咏笔力高妙暮年偶效颦为之韵险不復和也 五憎 其四",
        "author": "刘克庄",
        "content": "物理或难诘，疑经多未通。\n蜚虽笔麟史，荔不产龟蒙。\n记异因同蜮，为灾岂减螽。\n恨余非博识，安敢注鱼虫。",
        "dynasty": "宋",
        "collection_info": null
    },
    {
        "uuid": "992efd60522f515c4d4f3a36de4b57f9",
        "title": "昔陈北山赵南塘二老各有观物十咏笔力高妙暮年偶效颦为之韵险不復和也 五憎 其五",
        "author": "刘克庄",
        "content": "不觉渠泥臭，偏依井干蹲。\n声尤麤水鸟，腹欲大河豚。\n焚鞠存经训，如簧避谮言。\n主人方戒杀，毋怪尔徒喧。",
        "dynasty": "宋",
        "collection_info": null
    },
    {
        "uuid": "96fa65371694dae0443c0e76f3caa313",
        "title": "昔陈北山赵南塘二老各有观物十咏笔力高妙暮年偶效颦为之韵险不復和也 五爱 其一",
        "author": "刘克庄",
        "content": "天不生斯物，将如冻者何。\n为谁忙作茧，到底化为蛾。\n种至春还育，功于世最多。\n香闺不知织，岁岁赐香罗。",
        "dynasty": "宋",
        "collection_info": null
    },
    {
        "uuid": "196eda0bc988f8f5a178189054645c05",
        "title": "昔陈北山赵南塘二老各有观物十咏笔力高妙暮年偶效颦为之韵险不復和也 五爱 其二",
        "author": "刘克庄",
        "content": "兹虫虽小物，一一抱微忠。\n多士从先主，群臣立悼公。\n献花朝贡谨，酿蜜国储丰。\n处仲目空露，名居畔逆中。",
        "dynasty": "宋",
        "collection_info": null
    },
    {
        "uuid": "2a030af7ada5f2a90859d965d262c0a0",
        "title": "昔陈北山赵南塘二老各有观物十咏笔力高妙暮年偶效颦为之韵险不復和也 五爱 其三",
        "author": "刘克庄",
        "content": "占断十分清，飞来一点轻。\n死还为腐草，生怕傍长檠。\n扇扑随风远，囊盛彻夜明。\n藜灯与莲炬，不似尔多情。",
        "dynasty": "宋",
        "collection_info": null
    },
    {
        "uuid": "3bc96ec3d9665073499e3893bf0b9e62",
        "title": "昔陈北山赵南塘二老各有观物十咏笔力高妙暮年偶效颦为之韵险不復和也 五爱 其四",
        "author": "刘克庄",
        "content": "未省吞腥腐，惟承晚露餐。\n三生齐女怨，千首孟郊寒。\n腹馁鸣尤激，身轻蜕不难。\n何须珥华冕，吾欲挂吾冠。",
        "dynasty": "宋",
        "collection_info": null
    },
    {
        "uuid": "cb7d7501d6a0d93c4f9f98d4e5bcae02",
        "title": "昔陈北山赵南塘二老各有观物十咏笔力高妙暮年偶效颦为之韵险不復和也 五爱 其五",
        "author": "刘克庄",
        "content": "古云龟与鹤，阅世寿尤长。\n试问刳肠卜，何如曳尾藏。\n有灵宁毁椟，无用且支床。\n吸视堪传否，仙家不死方。",
        "dynasty": "宋",
        "collection_info": null
    },
    {
        "uuid": "0be2bfedbd9adf224ca8cc1acd91e35e",
        "title": "诘旦思之世岂有不押之韵辄和北山十首  其一",
        "author": "刘克庄",
        "content": "细比蝇鬚类，凶加豹脚名。\n飞扬新得势，么喝远闻声。\n抱怨芳筋露，惊眠玉颊頳。\n天公许姑息，长养更生成。",
        "dynasty": "宋",
        "collection_info": null
    },
    {
        "uuid": "26b19d6a2813430cc222adbc8cad216f",
        "title": "诘旦思之世岂有不押之韵辄和北山十首  其二",
        "author": "刘克庄",
        "content": "了不分芳臭，营营浪自喧。\n士为女听惑，溷比帝居尊。\n鱼馁庖难脍，瓜香圃欠樊。\n冰霜不恕汝，卦义取诸坤。",
        "dynasty": "宋",
        "collection_info": null
    },
    {
        "uuid": "d205c5394b398b021c8205ca97dcc82c",
        "title": "诘旦思之世岂有不押之韵辄和北山十首  其三",
        "author": "刘克庄",
        "content": "绝喜有肉汉，何嫌逐臭夫。\n形悭一粒粟，口徧四方餬。\n鲁叟袗絺绤，荆卿袖匕图。\n朝来询酒瓮，莫已变酸无。",
        "dynasty": "宋",
        "collection_info": null
    },
    {
        "uuid": "466bedec5c97d8597a724dd8d7621751",
        "title": "诘旦思之世岂有不押之韵辄和北山十首  其四",
        "author": "刘克庄",
        "content": "闽人尤惜荔，鲁史首书灾。\n秽德非常臭，鲜装若自媒。\n今年暂枵腹，来世勿投胎。\n安得清风扫，何忧绛实隤。",
        "dynasty": "宋",
        "collection_info": null
    },
    {
        "uuid": "a450b9d3848302614429431dc20fa12a",
        "title": "诘旦思之世岂有不押之韵辄和北山十首  其五",
        "author": "刘克庄",
        "content": "嘈杂乘阴雨，跳梁占废池。\n张唇谁不厌，磔腹帝宁私。\n足踏银床险，身蒙锦袄痴。\n世方多吻士，吾有感于斯。",
        "dynasty": "宋",
        "collection_info": null
    },
    {
        "uuid": "bd89abe7d6ac13a6cb45caf23772a9fc",
        "title": "诘旦思之世岂有不押之韵辄和北山十首  其六",
        "author": "刘克庄",
        "content": "姑妇晨粧废，其他务未遑。\n愁逢桑叶贵，贫共织灯光。\n战士支衣众，宫嫔剪綵忙。\n可怜功最大，不待华清汤。",
        "dynasty": "宋",
        "collection_info": null
    },
    {
        "uuid": "8bf4112522d7edcf94019466168c62b1",
        "title": "诘旦思之世岂有不押之韵辄和北山十首  其七",
        "author": "刘克庄",
        "content": "出穴营新邑，分房定嗣君。\n共为绵蕝礼，各效采花勤。\n暮返宜修夕，晨趋每辨昕。\n逢人施毒虿，宁比细腰云。",
        "dynasty": "宋",
        "collection_info": null
    },
    {
        "uuid": "9633374b6f9cb8779765e373f1e04b25",
        "title": "诘旦思之世岂有不押之韵辄和北山十首  其八",
        "author": "刘克庄",
        "content": "忽忽聚还散，荧荧暗復明。\n去嫌灭烛秽，来照读书清。\n不必烦罗扇，何妨屏铁檠。\n蚌珠大如月，不及尔身轻。",
        "dynasty": "宋",
        "collection_info": null
    },
    {
        "uuid": "394f2d1c31bf5c14716350edad84c34d",
        "title": "诘旦思之世岂有不押之韵辄和北山十首  其九",
        "author": "刘克庄",
        "content": "所谓善鸣者，泠然入耳清。\n为谁絃雅奏，举世赏繁声。\n露可充渠腹，泉堪濯我缨。\n直令抱枝槁，终不肯蝇营。",
        "dynasty": "宋",
        "collection_info": null
    },
    {
        "uuid": "ce4df3d772fefc7bbe9b2e5d366e1d90",
        "title": "诘旦思之世岂有不押之韵辄和北山十首  其一○",
        "author": "刘克庄",
        "content": "未必灵于己，徒令厌我龟。\n元君虚见梦，太卜不能知。\n偶活因涂尾，宁饥勿朵颐。\n会携渠与鹤，海上访安期。",
        "dynasty": "宋",
        "collection_info": null
    },
    {
        "uuid": "1e9ac89e3e3565010bac72e70e0fc0c8",
        "title": "又和南塘十首  其一",
        "author": "刘克庄",
        "content": "聚群雷乍喊，乘暗月初斜。\n至黠穿怀袖，虽微具爪牙。\n麈挥那肯去，扇障不能遮。\n近水尤喧聒，殊妨赏藕花。",
        "dynasty": "宋",
        "collection_info": null
    },
    {
        "uuid": "4f8e4dc2eea593fe028ae9b70dd47205",
        "title": "又和南塘十首  其二",
        "author": "刘克庄",
        "content": "甚矣形骸秽，居然孕育繁。\n来常屯几格，去不离墙藩。\n□□多朋类，鸡鸣误妇言。\n至今宾与主，相对废盘餐。",
        "dynasty": "宋",
        "collection_info": null
    },
    {
        "uuid": "ba670af7c9644de81b891a1a1d2562d9",
        "title": "又和南塘十首  其三",
        "author": "刘克庄",
        "content": "倏来如诇伺，奇中费堤防。\n最善逃形影，恶知辨臭香。\n□□□不见，乌获臂空攘。\n□诧藏幽密，其如盖愈彰。",
        "dynasty": "宋",
        "collection_info": null
    },
    {
        "uuid": "54d37a9c5b085c7f16b1e4f1dadabcab",
        "title": "又和南塘十首  其四",
        "author": "刘克庄",
        "content": "□□□负汝，作意欲空之。\n童子持竿□，□家挂纸祈。\n□□□已载，蔡谱偶然遗。\n秋至扫□□，殆非人力为。",
        "dynasty": "宋",
        "collection_info": null
    },
    {
        "uuid": "7fa7924cacdc3073d495c4ea13c99020",
        "title": "又和南塘十首  其五",
        "author": "刘克庄",
        "content": "雨恋池三尺，晴窥月一方。\n未□□□□，敢望若并洋。\n□怪曾惊耳，仝嗔欲刃肠。\n谁能□□□，老子欲追凉。",
        "dynasty": "宋",
        "collection_info": null
    },
    {
        "uuid": "b8d9161e25b43498ef63b46e986bc076",
        "title": "又和南塘十首  其六",
        "author": "刘克庄",
        "content": "初见微于□，徐惊巧入神。\n忽然缠作茧，信矣出如纶。\n桑遶罗敷舍，机鸣孟母邻。\n明当晒新□，霁月镕□□。",
        "dynasty": "宋",
        "collection_info": null
    },
    {
        "uuid": "e2b1a064b04cb5e65a1d1ae09de00338",
        "title": "又和南塘十首  其七",
        "author": "刘克庄",
        "content": "大计当传子，齐盟共定王。\n不惟分户牖，亦自峙糇粮。\n修□疑知礼，谋迁似辨方。\n朱门需蜜蜡，空费一春忙。",
        "dynasty": "宋",
        "collection_info": null
    },
    {
        "uuid": "df1fa0173deeb5d2644a30973ea450fe",
        "title": "又和南塘十首  其八",
        "author": "刘克庄",
        "content": "密疎多不定，来往少曾停。\n穿幌非阴燐，窥窗若曙星。\n微能破幽暗，高欲傍青冥。\n忽起江湖思，微茫隔远汀。",
        "dynasty": "宋",
        "collection_info": null
    },
    {
        "uuid": "e1dfbc4cf0c6df02f3c1de359dada615",
        "title": "又和南塘十首  其九",
        "author": "刘克庄",
        "content": "短歌殊不足，袅袅发长吟。\n□□□□□，□□□□□。\n渴饥资坠露，栖止□□阴。\n痀偻安知道，区区有巧心。",
        "dynasty": "宋",
        "collection_info": null
    },
    {
        "uuid": "07917ed8a5f29944f7572037f3023b8f",
        "title": "又和南塘十首  其一○",
        "author": "刘克庄",
        "content": "□□渔辄获，元□□几戕。\n不足烦三顾，毋宁且□□。\n刳钻供卜筮，巾笥沐恩光。\n何似泥中伏，朝朝出太阳。",
        "dynasty": "宋",
        "collection_info": null
    },
    {
        "uuid": "cd22372f56d052d60469578bef8560df",
        "title": "答吴□和梅百咏",
        "author": "刘克庄",
        "content": "□□空疎不拟传，安知腾播累诸贤。\n即今同社几千首，当日孤山止一联。\n眼饱诳他忍饥腹，句寒耸我□吟肩。\n未知谁是苏司业，肯向梅边送酒钱。",
        "dynasty": "宋",
        "collection_info": null
    },
    {
        "uuid": "a63772ac163318f4f6c5a1a6a6c8c0b0",
        "title": "送林上舍",
        "author": "刘克庄",
        "content": "□传纸贵洛阳城，畴昔推高月旦评。\n下笔□□□□□，举幡亦足唱诸生。\n诗如东野无高论，策到□□□直声。\n病叟一春亲药裹，卧看柳色动离情。",
        "dynasty": "宋",
        "collection_info": null
    },
    {
        "uuid": "8163c455bbdc6902489ac54371a14ea7",
        "title": "送陈亨叔县丞",
        "author": "刘克庄",
        "content": "已折仙桂到月宫，安知再转瘴烟中。\n坐看管□封孤□，却使崔丞对二松。\n此士鼻端何待垩，老生指血至今红。\n祝君努力鸣昭代，切勿呻吟学冻蛩。",
        "dynasty": "宋",
        "collection_info": null
    },
    {
        "uuid": "78ff788eaf9b934fc292c6bbe381f286",
        "title": "送金仙上人罢讲",
        "author": "刘克庄",
        "content": "翻经岩电眼，竖拂海潮音。\n暂卓飞空锡，坚辞布地金。\n忉忉菩萨语，切切老婆心。\n明日入山去，城中何处寻。",
        "dynasty": "宋",
        "collection_info": null
    },
    {
        "uuid": "2a917adc53361c2fcaa2637620f7437d",
        "title": "挽卢氏子考功",
        "author": "刘克庄",
        "content": "二难不在机云下，犹记联翩入洛来。\n方喜朱絃将迭奏，忽惊白璧已双埋。\n守曹参法曾传髓，效玉川诗亦夺胎。\n愁绝象贤肇家传，夜窗三復有余哀。",
        "dynasty": "宋",
        "collection_info": null
    },
    {
        "uuid": "5e7f075be3e6879b2b848db8ce8788ff",
        "title": "读友人奏藁",
        "author": "刘克庄",
        "content": "首规旒冕次钧衡，纸价遥知贵洛城。\n谷永有知应愧死，曹蜍无气谩偷生。\n弘宽敛衽惭三策，桑濮收声让九成。\n闻说龙天俱赞叹，法筵第一义分明。",
        "dynasty": "宋",
        "collection_info": null
    },
    {
        "uuid": "3945c0b724103d5bbcb6eb2f9689897f",
        "title": "温陵太守赵右司惠诗求荔子适大风雨扫尽辄和二绝  其一",
        "author": "刘克庄",
        "content": "吾家皱玉玉堂红，粹美宁非间气钟。\n绝喜诗来相品藻，安知物有不遭逢。",
        "dynasty": "宋",
        "collection_info": null
    },
    {
        "uuid": "d1f880804b20d8b8afbe9bd417816678",
        "title": "温陵太守赵右司惠诗求荔子适大风雨扫尽辄和二绝  其二",
        "author": "刘克庄",
        "content": "端明仙去谱犹存，珍重君侯拂藓痕。\n法石白虽无一颗，太仓红已饱千村。",
        "dynasty": "宋",
        "collection_info": null
    },
    {
        "uuid": "7d4331fe3f8e14a0b6e1dfc16b1c7a63",
        "title": "送日老住九座山",
        "author": "刘克庄",
        "content": "瓶锡飞来方款曲，旛华迎去倏分离。\n草眠毡睡身皆稳，刀割香涂佛岂知。\n守土亲为大檀越，开山留下废砧基。\n直须金碧千间了，却访溪庵亦未迟。",
        "dynasty": "宋",
        "collection_info": null
    },
    {
        "uuid": "6773f9bc7615ead8d0d1d5cf404b1cc5",
        "title": "答仙游黄尉岩孙",
        "author": "刘克庄",
        "content": "乡近尤谙俗，山深莫掩名。\n士皆夸尉好，民亦诵官清。\n入幙交游少，依僧去住轻。\n它年汉廷上，定不愧黄生。",
        "dynasty": "宋",
        "collection_info": null
    },
    {
        "uuid": "6e232b1985e9a681f3dd133516ac5316",
        "title": "赠林信夫",
        "author": "刘克庄",
        "content": "昔日相师今画师，依然红颊映霜髭。\n懒为阅世青白眼，写出无声水墨诗。\n胸次九流人物镜，笔端三友岁寒枝。\n刺桐城裏多豪贵，绝艺何忧不见知。",
        "dynasty": "宋",
        "collection_info": null
    },
    {
        "uuid": "8e53a3dbc48212950043a1afefd75063",
        "title": "答吴侍郎二首  其一",
        "author": "刘克庄",
        "content": "昨泛灵槎河汉津，今撑小艇水云身。\n相居自作蹲池计，天子何曾如屋嗔。\n开绿野尊姑领客，第甘泉颂可无人。\n白沙翠竹宜闲步，绝胜东华踏软尘。",
        "dynasty": "宋",
        "collection_info": null
    },
    {
        "uuid": "57f393ed557ab3e89a84963ea181f85d",
        "title": "答吴侍郎二首  其二",
        "author": "刘克庄",
        "content": "宿昔瞻依日月光，迟迟去鲁未须忙。\n附炎渠自手炙热，忍冻儿宁足履霜。\n谏草平生慕王魏，诗名余事压钱郎。\n可怜老病兼穷薄，推毂当朝愧郑庄。",
        "dynasty": "宋",
        "collection_info": null
    },
    {
        "uuid": "9caf3daf6ddaede90249ea12801286ea",
        "title": "学进士作大方无隅二首  其一",
        "author": "刘克庄",
        "content": "趋出范围表，方之大者乎。\n理同然不异，隅至此俱无。\n圣岂东西判，游何内外拘。\n鹄边天浩浩，蜗角国区区。\n广可包三极，微宁泣一夫。\n晚知庄老诞，终向孔门趋。",
        "dynasty": "宋",
        "collection_info": null
    },
    {
        "uuid": "7fa9dfdcd203d7a1661c4e9995fdc146",
        "title": "学进士作大方无隅二首  其二",
        "author": "刘克庄",
        "content": "举世游方内，规规臆见拘。\n惟其全体大，所以四隅无。\n矩絜岂能尽，轨同安有殊。\n其崖谁见者，何岸可登乎。\n固异管窥智，宁如斗绝区。\n彼哉露圭角，毋乃小人儒。",
        "dynasty": "宋",
        "collection_info": null
    },
    {
        "uuid": "4fe259b5061953be74ef79358ecc6010",
        "title": "又二首  其一",
        "author": "刘克庄",
        "content": "诸子皆蠡管，惟聃说大方。\n其隅四无有，于道两相忘。\n未易五车尽，难将寸矩量。\n楚辞迷极际，柳对昧中旁。\n鸟止丘何小，蜗争角许忙。\n更须参孟叟，归宿要知乡。",
        "dynasty": "宋",
        "collection_info": null
    },
    {
        "uuid": "eca66ef7d1d5dd3954e5f9d8a89ec7b9",
        "title": "又二首  其二",
        "author": "刘克庄",
        "content": "难与拘儒论，无方即大方。\n洞然皆我闼，隅竟在何乡。\n惠说犹为寡，聃书不可量。\n莫知崖内外，乌覩道藩傍。\n血战蛮争角，狂行士望洋。\n区区胶小见，肝胆画封疆。",
        "dynasty": "宋",
        "collection_info": null
    },
    {
        "uuid": "dbe45433773361e00c872deb2760100a",
        "title": "秘书弟牵玉羔为寿将以唐律次韵一首",
        "author": "刘克庄",
        "content": "玉羔直岁讵能神，羝触堪嗟命不辰。\n昔比素丝曾着节，今为白石且眠春。\n同人挟策安能牧，小弟磨刀恐未仁。\n六日披裘把竿钓，拟他五羖岂其伦。",
        "dynasty": "宋",
        "collection_info": null
    },
    {
        "uuid": "a2f5a44dcbb17d01a260cf284995251d",
        "title": "喜雨口号九首呈潘侯  其一",
        "author": "刘克庄",
        "content": "谷贱如泥未一年，那堪四野復焦卷。\n亢桑姑射神通小，惟有君侯立动天。",
        "dynasty": "宋",
        "collection_info": null
    },
    {
        "uuid": "c326d65fc9d48db03c74929840be3080",
        "title": "喜雨口号九首呈潘侯  其二",
        "author": "刘克庄",
        "content": "虽拥朱幡只泽臞，孕鱼丹荔免苞苴。\n未应旱魃无分别，更把秋阳懊恼渠。",
        "dynasty": "宋",
        "collection_info": null
    },
    {
        "uuid": "22e43ab00f7407fcec04aea8ddde7ab1",
        "title": "喜雨口号九首呈潘侯  其三",
        "author": "刘克庄",
        "content": "忧见鬚眉膳却荤，分明上帝见忠勤。\n赤章夜彻通明殿，一缕烟生六合云。",
        "dynasty": "宋",
        "collection_info": null
    },
    {
        "uuid": "f1b40baa081d428572c545efae6f405e",
        "title": "喜雨口号九首呈潘侯  其四",
        "author": "刘克庄",
        "content": "昨日旸乌赤似金，朝来忽化作甘霖。\n老农失喜逢人说，滴滴来从太守心。",
        "dynasty": "宋",
        "collection_info": null
    },
    {
        "uuid": "c1569c2264a9aeed264017c0259b0ddd",
        "title": "喜雨口号九首呈潘侯  其五",
        "author": "刘克庄",
        "content": "火伞朱旗总叱开，新凉稍自白苹迴。\n世人枉了嗔风伯，到底烦渠送雨来。",
        "dynasty": "宋",
        "collection_info": null
    },
    {
        "uuid": "4b79be4e575941a7c56c805120aeb8b6",
        "title": "喜雨口号九首呈潘侯  其六",
        "author": "刘克庄",
        "content": "先做田间三日霖，冰轮出海扫秋阴。\n人言侯是调元手，慰了农心慰士心。",
        "dynasty": "宋",
        "collection_info": null
    },
    {
        "uuid": "774a8de710d93665125ecd113c83161a",
        "title": "喜雨口号九首呈潘侯  其七",
        "author": "刘克庄",
        "content": "蔬是侬家野八珍，小畦自灌极艰辛。\n清晨卧听檐声喜，余惠分沾抱瓮人。",
        "dynasty": "宋",
        "collection_info": null
    },
    {
        "uuid": "c3c9aea46baa8cef01c3c9d1402c8f6d",
        "title": "喜雨口号九首呈潘侯  其八",
        "author": "刘克庄",
        "content": "扶杖追凉看稻花，不烦轧轧踏沟车。\n残年无以酬公上，长作输租第一家。",
        "dynasty": "宋",
        "collection_info": null
    },
    {
        "uuid": "e4ccfc1535f84e2f6146633496668b3d",
        "title": "喜雨口号九首呈潘侯  其九",
        "author": "刘克庄",
        "content": "白首归来作老农，丰年里社得过从。\n劝君莫梗贤侯化，去后思侯未易逢。",
        "dynasty": "宋",
        "collection_info": null
    },
    {
        "uuid": "772e0a6a106c6fa97910141c897b01b7",
        "title": "赠杨相士",
        "author": "刘克庄",
        "content": "西北功名奋发秋，南辕咄咄欲何求。\n似闻君识壶丘子，自笑吾非定远侯。\n鹓鹭行难看鳬雁，麒麟阁不画猕猴。\n故人若问樗庵老，林下吟诗白却头。",
        "dynasty": "宋",
        "collection_info": null
    },
    {
        "uuid": "5182e58617ca5617e1073378e1ead586",
        "title": "哭日老二首  其一",
        "author": "刘克庄",
        "content": "初闻灭度指三弹，俄报荼毗鼻一酸。\n始悟杖头挑布袋，不如龛裏坐蒲团。\n故交相与归函骨，弟子谁来会涅槃。\n犹喜喝衣无一物，洞开方丈与人看。",
        "dynasty": "宋",
        "collection_info": null
    },
    {
        "uuid": "873c807cf77f48eb56897ac08123574f",
        "title": "哭日老二首  其二",
        "author": "刘克庄",
        "content": "竹湖畴昔叹兼通，孔墨何曾是别宗。\n唐代儒先重颠老，晋朝名胜赏林公。\n颂辞大众存遗札，塔与寒斋共一峯。\n闻说结跏挥手际，亦留半偈别樗翁。",
        "dynasty": "宋",
        "collection_info": null
    },
    {
        "uuid": "82676c522841aaac235583d49f75328c",
        "title": "无题二首  其一",
        "author": "刘克庄",
        "content": "郭郎綫断事都休，卸了衣冠返沐猴。\n棚上偃师何处去，误他棚下几人愁。",
        "dynasty": "宋",
        "collection_info": null
    },
    {
        "uuid": "ba54ac5bcddd3d9106a5520c1e86fd58",
        "title": "无题二首  其二",
        "author": "刘克庄",
        "content": "棚空众散足凄凉，昨日人趋似堵墙。\n儿女不知时事变，相呼入市看新场。",
        "dynasty": "宋",
        "collection_info": null
    },
    {
        "uuid": "26ab000d7c8d8864241626535530b0b0",
        "title": "挽毅斋郑观文二首  其一",
        "author": "刘克庄",
        "content": "嘉定名尤重，端平眷最浓。\n子虽曾摄相，公自要明农。\n尚意宣麻拜，俄惊斩板封。\n白头西府掾，无復奉从容。",
        "dynasty": "宋",
        "collection_info": null
    },
    {
        "uuid": "51860954cf62d0b65119c8cce7d694cb",
        "title": "挽毅斋郑观文二首  其二",
        "author": "刘克庄",
        "content": "卷服辞三事，深衣立一儒。\n羞扶孔公杖，宁入洛英图。\n鑑已云亡矣，梁其不坏乎。\n纷纷扫门客，曾拜董陵无。",
        "dynasty": "宋",
        "collection_info": null
    },
    {
        "uuid": "c1319b7785cb47689a336083db6699d5",
        "title": "挽郑宣教",
        "author": "刘克庄",
        "content": "传嫡生枢府，耽书肖肯亭。\n未论禽拜后，姑喜鲤趋庭。\n葛帔悲交态，瑶环忆妙龄。\n吾无施力处，遗恨托于铭。",
        "dynasty": "宋",
        "collection_info": null
    },
    {
        "uuid": "73e78dd74b1457fd98ccd02aef43a064",
        "title": "赠梅岩王相士二绝  其一",
        "author": "刘克庄",
        "content": "王大曹瞒伎俩均，华佗郭璞枉危身。\n传君秘诀君牢记，但道君侯是贵人。",
        "dynasty": "宋",
        "collection_info": null
    },
    {
        "uuid": "73be2b4cb8ec5b86b228b8811d8c7a6f",
        "title": "赠梅岩王相士二绝  其二",
        "author": "刘克庄",
        "content": "和靖诗高千古瘦，逃禅画妙一生贫。\n劝君别换新标榜，莫靠梅花赚杀人。",
        "dynasty": "宋",
        "collection_info": null
    },
    {
        "uuid": "ea1182bc8831709308fcd0dd187689ea",
        "title": "余除铸钱使者居厚除尚书郎俄皆销印即事二首呈居厚  其一",
        "author": "刘克庄",
        "content": "出处平生大致同，中间得失等鸡虫。\n髧髦昔似晋诸谢，华髮今成楚两龚。\n握有兰香为子祟，家无铜臭坐余穷。\n善和旧宅残书卷，只合连床听晓钟。",
        "dynasty": "宋",
        "collection_info": null
    },
    {
        "uuid": "408da66df7bdda8683e2dd98a9cfc7f4",
        "title": "余除铸钱使者居厚除尚书郎俄皆销印即事二首呈居厚  其二",
        "author": "刘克庄",
        "content": "病鸿垂翅噤无声，惯见虚弦莫浪惊。\n二仲卜邻元不恶，两生坚壁未尝行。\n出关谁识为周史，入社犹堪伴洛英。\n都把首阳山占断，采薇到老没人争。",
        "dynasty": "宋",
        "collection_info": null
    },
    {
        "uuid": "087d1302a60f88033a08264257862dd7",
        "title": "寄题徐仲晦须友堂二首  其一",
        "author": "刘克庄",
        "content": "病翁岁晚朋从绝，细读高文面发惭。\n士贵切磋宁独学，僧虽苦硬有同参。\n名堂盖取伦之五，开径那无益者三。\n见说户庭来不拒，傥分半席待樗庵。",
        "dynasty": "宋",
        "collection_info": null
    },
    {
        "uuid": "e1c05bbce836af5680d0cc147d5127be",
        "title": "寄题徐仲晦须友堂二首  其二",
        "author": "刘克庄",
        "content": "西山仙去各离羣，穷达区区不足云。\n仅有尹谯守伊洛，更无房魏说河汾。\n虎皮子盍闿新义，蠹简予方辑旧闻。\n何日蹇馿载樽酒，一灯析理更论文。",
        "dynasty": "宋",
        "collection_info": null
    },
    {
        "uuid": "ba382b10935aa626ca4579ba15e6c8bd",
        "title": "寄题建阳宋景高友于堂",
        "author": "刘克庄",
        "content": "枢相落成文甚古，府君卜筑墨犹新。\n宛如酿枣分梨日，堪愧燃萁煮豆人。\n五桂必攀昆季爽，三荆不析户庭春。\n梦中犹识三溪路，安得登堂列下宾。",
        "dynasty": "宋",
        "collection_info": null
    },
    {
        "uuid": "20672ffe7f2aba0c00987e8803c5313c",
        "title": "和潘侯劝驾韵",
        "author": "刘克庄",
        "content": "底须辛苦访蓬莱，唾手功名亦快哉。\n唐季闽尤多进士，宋兴莆已四抡魁。\n来听雅乐歌三阕，去占群花第一开。\n乡老献书侯劝驾，共为昭代育群才。",
        "dynasty": "宋",
        "collection_info": null
    },
    {
        "uuid": "5b7a2f4306d94a8363df480918a18bec",
        "title": "送赴省诸友 徐懋功",
        "author": "刘克庄",
        "content": "小陆词章海内传，名场久盍着先鞭。\n惯看余子瓦枢坏，太息斯人铁砚穿。\n畴昔熏香过半世，即今拾芥已中年。\n病翁拟拭昏花眼，快向茅檐读奏篇。",
        "dynasty": "宋",
        "collection_info": null
    },
    {
        "uuid": "9e5a2a1de6f1a03826f8fe5be02250a5",
        "title": "送赴省诸友 林德遇",
        "author": "刘克庄",
        "content": "原夫辇岂敢追攀，每叹君文似左班。\n不许犬鸡舐丹鼎，肯为鼷鼠发黄间。\n主司一洗冬烘谤，老子前知昼锦还。\n空诵子虚不能荐，送行未免有惭颜。",
        "dynasty": "宋",
        "collection_info": null
    },
    {
        "uuid": "cb56044e7f946b96ab15ce57bd1987c5",
        "title": "送赴省诸友 卓怡丈",
        "author": "刘克庄",
        "content": "辇下银袍似堵墙，名涂箇箇着鞭忙。\n期年操木何容易，一日看花得许狂。\n韩子吟披惟六艺，沂公吃着岂三场。\n临岐不待殷勤祝，涵养功深讲贯详。",
        "dynasty": "宋",
        "collection_info": null
    },
    {
        "uuid": "6c38cacee0a8138d17f8f97fefa6193f",
        "title": "送赴省诸友 郑耕道",
        "author": "刘克庄",
        "content": "束髮词林久着名，及兹书剑始西行。\n里人预谶龙头喜，相者兼言豸骨清。\n笔老定非场屋作，声和必为国家鸣。\n汉廷儒术多通显，不说公孙说董生。",
        "dynasty": "宋",
        "collection_info": null
    },
    {
        "uuid": "a85eb6e009d3eb5bbcf5e28b57d00dd3",
        "title": "送赴省诸友 方善夫昆仲",
        "author": "刘克庄",
        "content": "君家科级每蝉联，何况高才更妙年。\n肄业机云同屋住，论文坡颍对床眠。\n一双璧有连城价，九转丹能拔宅仙。\n来岁亲朋迎画绣，病翁亦出至溪边。",
        "dynasty": "宋",
        "collection_info": null
    },
    {
        "uuid": "61e19af5de7eee729990a550f308c0e0",
        "title": "送赴省诸友 林汝大",
        "author": "刘克庄",
        "content": "天性怜才老未衰，爱君笔力绝新奇。\n引絃连发天山箭，举手高攀月窟枝。\n藻藴科名通谱牒，旦希优劣系修为。\n穷人只有诗堪赠，空耸山肩捻雪髭。",
        "dynasty": "宋",
        "collection_info": null
    },
    {
        "uuid": "fb1d16870b37e48ff5d4d2f7df1286ea",
        "title": "送赴省诸友 柯德明",
        "author": "刘克庄",
        "content": "昔人抱璞经三献，今子排云叫九关。\n千佛经应冠鰲顶，大人赋可动龙颜。\n探梅腊雪园林后，对策熏风殿阁间。\n若见故人询病叟，但言深入万重山。",
        "dynasty": "宋",
        "collection_info": null
    },
    {
        "uuid": "a26272cfb865104d9559b9193b953933",
        "title": "送赴省诸友 林少嘉",
        "author": "刘克庄",
        "content": "此君词翰逼晁秦，万鹄袍中少拟伦。\n色笔探怀如有助，朱衣点首岂能神。\n长安市素多游侠，天子廷曹怀士人。\n玉座临轩亲发策，可无鲠论披龙鳞。",
        "dynasty": "宋",
        "collection_info": null
    },
    {
        "uuid": "a852b0b4adadacf408add61c0c0dc8d6",
        "title": "送赴省诸友 方云卿昆仲",
        "author": "刘克庄",
        "content": "先朝取士尚雕虫，前辈皆因此显融。\n衡鑑集中推范老，混成篇裏得沂公。\n杏园饮畅鶑声早，梨岭飞高雁影同。\n岁晚交游各西上，不留一箇伴溪翁。",
        "dynasty": "宋",
        "collection_info": null
    },
    {
        "uuid": "139d5ea2bc2064c50428957e5f053003",
        "title": "铜雀瓦砚歌一首谢林法曹",
        "author": "刘克庄",
        "content": "凉州贼烧洛阳宫，黄屋迁播侨邺中。\n兵驱椒房出复壁，帝不能捄忧及躬。\n台下役夫皆菜色，台上美人如花红。\n九州战血丹野草，不闻鬼哭闻歌钟。\n时人肆駡作汉贼，相国自许贤周公。\n一朝西陵瘗弓剑，帐殿寂寞来悲风。\n美人去事黄初帝，家法乃与穹庐同。\n繁华销歇世代远，惟有漳水流无穷。\n时时耕者镢遗瓦，苏侵土蚀疑古铜。\n后来好事斲成砚，平视端歙相长雄。\n参军得之喜不寐，携归光怪夜吐虹。\n谓宜载宝饷洛贵，顾肯割爱遗山翁。\n翁生建安七子后，幼览方册梦寐通。\n白头始获交石友，非不磨砺无新功。\n復愁偷儿瞰吾屋，窃去奚异玉与弓。\n书生一砚何足计，老瞒万瓦扫地空。",
        "dynasty": "宋",
        "collection_info": null
    },
    {
        "uuid": "ef154512f1f07350acffb5c5d2fb3704",
        "title": "和林肃翁有所思韵  其一",
        "author": "刘克庄",
        "content": "老厌人间事远游，弇州西畔比台州。\n须弥身大安知痛，云梦胸宽不贮愁。\n旧友惟君真管鲍，诸生若箇是程仇。\n跳丸去速还舟晚，独立空山两鬓秋。",
        "dynasty": "宋",
        "collection_info": null
    },
    {
        "uuid": "6a9c7f7cb2a8d0716d8780ad8c87433b",
        "title": "和林肃翁有所思韵  其二",
        "author": "刘克庄",
        "content": "少豪曾挟一筇游，晚似庞公怕入州。\n橡栗尚烦天赋粟，茅柴如以水浇愁。\n何妨范史书钩党，不愿欧碑说解仇。\n自古放臣多感慨，吾评哀郢胜悲秋。",
        "dynasty": "宋",
        "collection_info": null
    },
    {
        "uuid": "6ea8c31033400d50ba6190f50ee71b6c",
        "title": "冬至二首  其一",
        "author": "刘克庄",
        "content": "病逢佳节径投床，卧听群儿笑老苍。\n仅可六藏数龟息，安能三黜入鹓行。\n脉微药焙常储火，足冷茅檐定有霜。\n多谢天公相暖热，起披败絮负朝阳。",
        "dynasty": "宋",
        "collection_info": null
    },
    {
        "uuid": "b8dc337284a859c5bf4a756fd2644805",
        "title": "冬至二首  其二",
        "author": "刘克庄",
        "content": "慈颜幽翳几星霜，犹记斑衣共举觞。\n老弟颇怜伯仁短，小孙突过阿宜长。\n亲朋不至谙时态，儿女无知竞晓粧。\n老退尚余忧国念，朝来云物果灾祥。",
        "dynasty": "宋",
        "collection_info": null
    },
    {
        "uuid": "c8eae7a0e4a2f20f427fd24e54480d45",
        "title": "挽韩母李氏",
        "author": "刘克庄",
        "content": "持家霜满鬓，誓口铁为心。\n兄戴万钟禄，黔娄一布衾。\n嘉宾怀截髮，孤女感抽簪。\n遗庆观贤子，交游属望深。",
        "dynasty": "宋",
        "collection_info": null
    },
    {
        "uuid": "1ef413fe91b1ed27e51111c136b75ad7",
        "title": "居厚弟改提举鸿禧一首",
        "author": "刘克庄",
        "content": "召来未及拥青绫，麾去何妨拄赤藤。\n粉署冯唐无辈行，镜湖贺老有交承。\n吏柂月给帮虚设，客怪冰衔字稍增。\n犹胜亳州前管辖，鬒毛秃尽欲归僧。",
        "dynasty": "宋",
        "collection_info": null
    },
    {
        "uuid": "91d63fbea1cc799c7bfe90930e027f1a",
        "title": "又次居厚韵一首",
        "author": "刘克庄",
        "content": "衰迟已迫挂冠年，三黜皆因恋九迁。\n且傍雁行游福地，免陪豹尾幸甘泉。\n早知丹汞方难验，晚悟□□□不然。\n闻说青云梯磴捷，老无肩力可攀缘。",
        "dynasty": "宋",
        "collection_info": null
    },
    {
        "uuid": "2cb71f5433a510e56c14ad86bba16aaf",
        "title": "同安权县林丞和余二首趁韵答之  其一",
        "author": "刘克庄",
        "content": "虽与尊公甲子同，悬鹑久矣愧华虫。\n程仇不□□□魏，王贡安能胜鲍龚。\n时有放歌吟屋破，且无□□□途穷。\n故山处处薇堪采，何必支离粟几钟。",
        "dynasty": "宋",
        "collection_info": null
    },
    {
        "uuid": "256764d0cb87db11fe2bb475d47a73f9",
        "title": "同安权县林丞和余二首趁韵答之  其二",
        "author": "刘克庄",
        "content": "颇闻四境有絃声，雉傍人飞犬不惊。\n在处棠阴应勿伐，等闲花判亦流行。\n掞庭子盍摛新藻，绝廪□□□落英。\n台府诸公衡尺审，春风荐子有谁争。",
        "dynasty": "宋",
        "collection_info": null
    },
    {
        "uuid": "d0e8e7357efbcfc01c22edce47f552fb",
        "title": "击壤图",
        "author": "刘克庄",
        "content": "昔闻华胥与凈土，道释寓言非目覩。\n此图物色皆华人，太平气象在裏许。\n竞披野服装束俭，旋泻薄醪盆盎古。\n小姑丘嫂丑骇人，襁儿于背行伛偻。\n峄桐泗磬未尝试，手持蒉桴叩土鼓。\n当时四里安耕凿，百姓焉知有官府。\n帝心犹不奈丛脞，欲以黄屋让支父。\n乌乎放勋去已远，朝野多事民愁苦。\n腐儒未暇论秦汉，齐榷鱼盐鲁税亩。\n舟鲛衡麓设讥禁，□若海神愁摘煮。\n计臣各操享上说，祸先及农次商贾。\n南邻责米借斗斛，西舍诛帛空机杼。\n又闻更盼平□□，□□□□□官庾。\n何况防秋羽檄急，□□□□选材武。\n下乡卒毒惨于蛇，坐衙官恶猛如虎。\n十家九亡村落静，存者鬼质身繿缕。\n有时适野挑荠食，亦或逢场戴花舞。\n披图茅屋晴窗下，偶然释耒一摩拊。\n老农未知陶唐世，过予瞪视口谵语。\n暮年憔悴欲移乡，借问此是何处所。",
        "dynasty": "宋",
        "collection_info": null
    },
    {
        "uuid": "a9204e57adb6f0deaa3aa2c427aa54da",
        "title": "乙卯岁除",
        "author": "刘克庄",
        "content": "井竈萧条岁又残，呼童扫地具杯盘。\n村舂堪笑生涯俭，家祭方知拜起难。\n衲坏蒙头寒自若，烛烧见跋夜将阑。\n卧闻傩鼓冬冬过，不与诸孙作伴看。",
        "dynasty": "宋",
        "collection_info": null
    },
    {
        "uuid": "619d2310a17f8b22065cb0dbb76f824a",
        "title": "丙辰元日",
        "author": "刘克庄",
        "content": "免骑朝马趁南衙，五见空村换岁华。\n旋遣厨人挑荠菜，虚劳座客颂椒花。\n不施鬰垒钧编户，虽饮屠苏殿一家。\n二十宦游今七十，于身何损復何加。",
        "dynasty": "宋",
        "collection_info": null
    },
    {
        "uuid": "8a9c5a79f3707c60c78083049b98cf64",
        "title": "早去",
        "author": "刘克庄",
        "content": "早去天知无宦情，急攻人惎有虚名。\n老而能学□□少，耄不加刑黜典轻。\n宿昔□□□未就，他时血碧尚难平。\n吾书岂必行今世，千□□□泣蒯生。",
        "dynasty": "宋",
        "collection_info": null
    },
    {
        "uuid": "871748e35a2978b31e763fb60b88c3fe",
        "title": "门外  其一",
        "author": "刘克庄",
        "content": "门外沙鸥忽散羣，云何飞矢远寻君。\n今身莫是前□干，异世宁无后子云。\n早岁多言生悔吝，暮年双聩断知闻。\n吾儿谨勿趋华藻，宁使班书议少文。",
        "dynasty": "宋",
        "collection_info": null
    },
    {
        "uuid": "d8b552688bfe3a9051cabebc0857818b",
        "title": "门外  其二",
        "author": "刘克庄",
        "content": "平生孤立懒随群，未爱标名附五君。\n投老病身甘碓□，无穷世事等轮云。\n牛衣尚许寻初服，蚕室何堪续旧闻。\n玉座他年如记忆，安知不讲礼融文。",
        "dynasty": "宋",
        "collection_info": null
    },
    {
        "uuid": "f3d11e166b40376ba36f789abc92875d",
        "title": "髮脱",
        "author": "刘克庄",
        "content": "髮脱纷纷不待爬，天将丑怪变妍华。\n论为城旦宁非怒，度作沙弥亦自佳。\n稚子笑翁簪柏叶，侍人讳老匣菱花。\n霜寒尤要泥丸暖，惭愧乌巾着意遮。",
        "dynasty": "宋",
        "collection_info": null
    },
    {
        "uuid": "27d98427730afc68726ee8b8bdab06db",
        "title": "忆昔",
        "author": "刘克庄",
        "content": "忆昔春郊共踏青，十人中已九凋零。\n溘先未遣随朝露，殿后姑留作曙星。\n老眼蝇书犹可读，微聋蚁闹不须听。\n申公岁晚殊多事，白首番番诣汉廷。",
        "dynasty": "宋",
        "collection_info": null
    },
    {
        "uuid": "11f0a0e8abb90577e3903e17456cd6a2",
        "title": "夜检故书得孙季蕃词有怀其人二首  其一",
        "author": "刘克庄",
        "content": "贪听谯更夜未眠，偶拈一卷向灯前。\n凤箫按谱声声叶，鲛帕盛珠颗颗圆。\n洛叟曾规秦学士，蜀公晚喜柳屯田。\n江湖冷落词人少，难起花翁傍酒边。",
        "dynasty": "宋",
        "collection_info": null
    },
    {
        "uuid": "4df973719d4d7093eabb479818ad736c",
        "title": "夜检故书得孙季蕃词有怀其人二首  其二",
        "author": "刘克庄",
        "content": "中年豪宕以词行，醉墨淋漓一座倾。\n昔竞捧笺求少藴，今谁沥酒吊耆卿。\n戴花起舞生无闷，荐菊为肴死亦清。\n愁绝水仙祠畔路，萋萋原草几枯荣。",
        "dynasty": "宋",
        "collection_info": null
    },
    {
        "uuid": "451a69d5dd7db2b93c59b6fd4ac839ed",
        "title": "门前榕树",
        "author": "刘克庄",
        "content": "木寿尤推栎与樗，观榕可信漆园书。\n绝无翡翠来巢此，曾有蚍蜉欲撼渠。\n五凤修成安用汝，万牛力挽竟何如。\n山头旦旦寻斤斧，拥肿全生计未疎。",
        "dynasty": "宋",
        "collection_info": null
    },
    {
        "uuid": "51dc1e44aedffb9b63b0de2f454347ff",
        "title": "不寐二首  其一",
        "author": "刘克庄",
        "content": "□□凭书作睡媒，夜窗危坐乱书堆。\n甫从安乐窝移去，又向华胥国遣回。\n转枕易如炊斗黍，据梧听彻奏□□。\n□□□□东方白，仍取残编更阖开。",
        "dynasty": "宋",
        "collection_info": null
    },
    {
        "uuid": "3365fc6ab7dd9188fd6bf3e4628227ce",
        "title": "不寐二首  其二",
        "author": "刘克庄",
        "content": "□□□□听漏筹，檐声得得伴春愁。\n残灯似唤人开□，□□□□妾护篝。\n昔者鹤曾为道士，俄而蜨又化庄周。\n要知梦觉皆虚幻，且拨寒炉起坐休。",
        "dynasty": "宋",
        "collection_info": null
    },
    {
        "uuid": "29e2c8608c0bd6bd869d2f02cb6de312",
        "title": "答赴补同人",
        "author": "刘克庄",
        "content": "莫厌春泥没膝深，公卿皆拔自词林。\n鹄袍肯在诸生列，虫篆原非壮士心。\n山下久无吾屐齿，苇间忽听子挐音。\n年来懒与人谀墓，欲赠刘叉未有金。",
        "dynasty": "宋",
        "collection_info": null
    },
    {
        "uuid": "7b1e5e17114fa9cd3660d179af12a282",
        "title": "答上饶江涛",
        "author": "刘克庄",
        "content": "赵傁万篇韩半之，江湖尤重两贤诗。\n不须负笈行千里，回首东家自有师。",
        "dynasty": "宋",
        "collection_info": null
    },
    {
        "uuid": "f6b53ce2d04d57ab3a6d723c076b57ed",
        "title": "挽徐吏部二首  其一",
        "author": "刘克庄",
        "content": "仰钻无篚实，平进少梯媒。\n一鹤竟归去，万牛难挽回。\n空驰驿使召，不见省郎来。\n欲挂原头剑，徐君安在哉。",
        "dynasty": "宋",
        "collection_info": null
    },
    {
        "uuid": "a12d3174f2fa1d1a3868b2c3207974a0",
        "title": "挽徐吏部二首  其二",
        "author": "刘克庄",
        "content": "昔过高阳里，宫墙许一窥。\n有楼藏册子，无院处歌姬。\n罗雀闭穷巷，杀鸡留晚炊。\n欲携船鲫往，道远叹吾衰。",
        "dynasty": "宋",
        "collection_info": null
    },
    {
        "uuid": "bf1a6ebad4293200cd98c25846ff076b",
        "title": "挽蔡遵府阁学二首  其一",
        "author": "刘克庄",
        "content": "外庸为世冠，内守与时乖。\n鲠论传文懿，麟编法止斋。\n晚方颛史笔，早不面公槐。\n已病犹箴谏，难忘耿耿怀。",
        "dynasty": "宋",
        "collection_info": null
    },
    {
        "uuid": "c5d8faf192b4657baf4fcd71d3fbf35b",
        "title": "挽蔡遵府阁学二首  其二",
        "author": "刘克庄",
        "content": "俱侍清光迩，相看素髮稠。\n已拚老聃去，尚意孔戣留。\n雌甲何其厄，同庚只么休。\n龙钟不出户，持此诔新丘。",
        "dynasty": "宋",
        "collection_info": null
    },
    {
        "uuid": "7019394634cc5e54aef9aead122ff1cd",
        "title": "二月初七日寿溪十绝  其一",
        "author": "刘克庄",
        "content": "丑石榕堪坐，晴坡草可眠。\n若非古沂水，亦是小斜川。",
        "dynasty": "宋",
        "collection_info": null
    },
    {
        "uuid": "efffb86a2c1f30e93e0d2c6381554395",
        "title": "二月初七日寿溪十绝  其二",
        "author": "刘克庄",
        "content": "士不论穷达，离乡即可哀。\n白头孙七十，岁岁埽松来。",
        "dynasty": "宋",
        "collection_info": null
    },
    {
        "uuid": "b48936d6fd5a5d0df3d85ed556b3521b",
        "title": "二月初七日寿溪十绝  其三",
        "author": "刘克庄",
        "content": "仙不离人世，何须远觅仙。\n桃花最深处，更着小渔船。",
        "dynasty": "宋",
        "collection_info": null
    },
    {
        "uuid": "1d623cdad3d1e69d94f0629f929f04f8",
        "title": "二月初七日寿溪十绝  其四",
        "author": "刘克庄",
        "content": "广筑长城一，纷纷走避秦。\n长城遍天下，底处着逃人。",
        "dynasty": "宋",
        "collection_info": null
    },
    {
        "uuid": "1e72b88b88b323d949272a9c7e2064de",
        "title": "二月初七日寿溪十绝  其五",
        "author": "刘克庄",
        "content": "锁却藏舟屋，丁宁勿浪开。\n渔郎最饶舌，曾去引人来。",
        "dynasty": "宋",
        "collection_info": null
    },
    {
        "uuid": "785f607e0365eb326f16bfcb9d01fddb",
        "title": "二月初七日寿溪十绝  其六",
        "author": "刘克庄",
        "content": "□受职于天，李冰周处然。\n何曾现灵怪，专一管丰年。",
        "dynasty": "宋",
        "collection_info": null
    },
    {
        "uuid": "7c04223d98cbd0f8a938af7a5d45d0e3",
        "title": "二月初七日寿溪十绝  其七",
        "author": "刘克庄",
        "content": "□□宽裁领，蓬头乱插花。\n相呼挈牲酒，再拜祷桑麻。",
        "dynasty": "宋",
        "collection_info": null
    },
    {
        "uuid": "dd8680a36cccbafdf1ac4b31acd7795c",
        "title": "二月初七日寿溪十绝  其八",
        "author": "刘克庄",
        "content": "□□□夜裏，折箭传黄旗。\n野老心无事，闻之忽皱眉。",
        "dynasty": "宋",
        "collection_info": null
    },
    {
        "uuid": "03c70d63dcdb6178fdeaf6182bedfd60",
        "title": "二月初七日寿溪十绝  其九",
        "author": "刘克庄",
        "content": "□□眼中人，纍纍原上坟。\n昔作夸毗子，今为冥漠君。",
        "dynasty": "宋",
        "collection_info": null
    },
    {
        "uuid": "2e57aef085e1940a84e6d10eb2d10329",
        "title": "二月初七日寿溪十绝  其一○",
        "author": "刘克庄",
        "content": "城郭有时变，市朝回首非。\n谁为辽鹤说，第一莫来归。",
        "dynasty": "宋",
        "collection_info": null
    },
    {
        "uuid": "ab5bb8d0f5c7a10150cd56c697f6f9c6",
        "title": "即事十绝  其一",
        "author": "刘克庄",
        "content": "战士不解甲，于今四十年。\n尖量太仓粟，烂铸水衡钱。",
        "dynasty": "宋",
        "collection_info": null
    },
    {
        "uuid": "12d66fc4752ed50d1bbdfbe63821ab72",
        "title": "即事十绝  其二",
        "author": "刘克庄",
        "content": "□□传闻恶，邕宜守备孱。\n各宜更短制，未可靠巍冠。",
        "dynasty": "宋",
        "collection_info": null
    },
    {
        "uuid": "ce19e56de4ea02d3835b529684dd12e2",
        "title": "即事十绝  其三",
        "author": "刘克庄",
        "content": "国蹙公卿耻，诸贤强自宽。\n向来沙市冢，太半徙公安。",
        "dynasty": "宋",
        "collection_info": null
    },
    {
        "uuid": "ce23233da04f80f43ae74eb1adc67828",
        "title": "即事十绝  其四",
        "author": "刘克庄",
        "content": "荆益俱危急，风涛共一舟。\n未知策应使，兵已至何州。",
        "dynasty": "宋",
        "collection_info": null
    },
    {
        "uuid": "8fa8d6172223c622d701f0fd19258131",
        "title": "即事十绝  其五",
        "author": "刘克庄",
        "content": "移阃于重庆，支吾亦十霜。\n但闻绳魏尚，不见雪陈汤。",
        "dynasty": "宋",
        "collection_info": null
    },
    {
        "uuid": "56e540589ccda4e448f5b951a0b4d34d",
        "title": "即事十绝  其六",
        "author": "刘克庄",
        "content": "初谓武陵远，移来不计春。\n近传湖户警，愁杀避秦人。",
        "dynasty": "宋",
        "collection_info": null
    },
    {
        "uuid": "d062f92d0d613ed5ece7eaa25557ec46",
        "title": "即事十绝  其七",
        "author": "刘克庄",
        "content": "老贼顺流下，周郎凭轼观。\n不干春水事，一蹙走曹瞒。",
        "dynasty": "宋",
        "collection_info": null
    },
    {
        "uuid": "6ade580b81c2a7733c8ab939198f3107",
        "title": "即事十绝  其八",
        "author": "刘克庄",
        "content": "玄琰俱年少，能摧百万师。\n如何桓幼子，轻议谢家儿。",
        "dynasty": "宋",
        "collection_info": null
    },
    {
        "uuid": "8c69f5e8f16b87eabf4a7ce6b6032399",
        "title": "即事十绝  其九",
        "author": "刘克庄",
        "content": "饮血吞奴羯，盛溲饷佛貍。\n勿论城大小，但问守城谁。",
        "dynasty": "宋",
        "collection_info": null
    },
    {
        "uuid": "1775fc278498e502d0d2e479eb8f0376",
        "title": "即事十绝  其一○",
        "author": "刘克庄",
        "content": "穹庐迫淝水，黄屋幸澶州。\n谢傅方争弈，莱公亦掷骰。",
        "dynasty": "宋",
        "collection_info": null
    },
    {
        "uuid": "79cc37b54bc2451eb28226dab068cdd3",
        "title": "神君歌十首  其一",
        "author": "刘克庄",
        "content": "幽明虽异趣，追远岂殊哉。\n隠隠闻箫鼓，神君尚冢回。",
        "dynasty": "宋",
        "collection_info": null
    },
    {
        "uuid": "29196a9d8dbf3c351e4384436477bc93",
        "title": "神君歌十首  其二",
        "author": "刘克庄",
        "content": "草市鱼虾贱，园家芋栗肥。\n一城空巷出，万烛送神归。",
        "dynasty": "宋",
        "collection_info": null
    },
    {
        "uuid": "b605f7e1732270c1e6a9873e83d0a7e0",
        "title": "神君歌十首  其三",
        "author": "刘克庄",
        "content": "樵苏出林看，士女拥途迎。\n要识神通趣，年年此际晴。",
        "dynasty": "宋",
        "collection_info": null
    },
    {
        "uuid": "7073afcdc14fe28726cf1173ae43390b",
        "title": "神君歌十首  其四",
        "author": "刘克庄",
        "content": "狙裹周公服，优蒙孙叔冠。\n无论騃儿女，神亦被渠瞒。",
        "dynasty": "宋",
        "collection_info": null
    },
    {
        "uuid": "caf0bb7739228797afe5df6e9a45b99d",
        "title": "神君歌十首  其五",
        "author": "刘克庄",
        "content": "武当并灌口，闻说毁于兵。\n独有东南远，人神尚太平。",
        "dynasty": "宋",
        "collection_info": null
    },
    {
        "uuid": "802e8df46cac4a59999dfec698a1d4b9",
        "title": "神君歌十首  其六",
        "author": "刘克庄",
        "content": "村乐殊音节，蛮讴欠雅驯。\n老儒无酌献，歌此送迎神。",
        "dynasty": "宋",
        "collection_info": null
    },
    {
        "uuid": "771b56c0d875fcb32afc190cad13d495",
        "title": "神君歌十首  其七",
        "author": "刘克庄",
        "content": "往昔扬州市，神仙爱夜游。\n夜来灯与月，不忝小扬州。",
        "dynasty": "宋",
        "collection_info": null
    },
    {
        "uuid": "edc9d41ac17afb38304aced112ef5629",
        "title": "神君歌十首  其八",
        "author": "刘克庄",
        "content": "泮涣舞雩乐，懽呼祀蜡忙。\n且记童子咏，莫管国人狂。",
        "dynasty": "宋",
        "collection_info": null
    },
    {
        "uuid": "d98d4d007470674f1219d24cd372eefa",
        "title": "神君歌十首  其九",
        "author": "刘克庄",
        "content": "乱离无醉者，有则以为祥。\n惭愧生平世，人人在酔乡。",
        "dynasty": "宋",
        "collection_info": null
    },
    {
        "uuid": "0ad813d89800b9ab69aa15f717c9241e",
        "title": "神君歌十首  其一○",
        "author": "刘克庄",
        "content": "冬冬街鼓动，寂寂市声稀。\n祭罢社人散，老巫怀肉归。",
        "dynasty": "宋",
        "collection_info": null
    },
    {
        "uuid": "70687433c7c90dff4a4fe85ccd5f6ef0",
        "title": "答徐雷震投赠",
        "author": "刘克庄",
        "content": "颇闻谱与寿溪通，桑梓吾宁不敬恭。\n东汉聘君真处士，晚唐先辈亦文宗。\n方当夭矫惊春蛰，未可呻吟学冻蛩。\n老矣麾幢俱屏去，空弮难与子争锋。",
        "dynasty": "宋",
        "collection_info": null
    },
    {
        "uuid": "b6aed52da2a29ef6b15611a4bc09cccf",
        "title": "送黄□赴补",
        "author": "刘克庄",
        "content": "泽宫选新俊，鼓箧者云从。\n此士堪穿札，同人学避锋。\n朝家方教胄，天子必临雍。\n去去飞潜异，云山隔几重。",
        "dynasty": "宋",
        "collection_info": null
    },
    {
        "uuid": "13979d9c83a341331987a7bbe57fcf78",
        "title": "北耗",
        "author": "刘克庄",
        "content": "京师渠敢洩边机，北耗传讹果是非。\n不见红旗加露布，颇传黄屋尚宵衣。\n南风不竞师将老，春水方生虏必归。\n何日灵台真偃伯，更无一点战尘飞。",
        "dynasty": "宋",
        "collection_info": null
    },
    {
        "uuid": "ae98f9336bc414d90b9adc19278660ac",
        "title": "送赵司理归永嘉",
        "author": "刘克庄",
        "content": "终岁闭柴荆，于君面尚生。\n客谈花判健，民道李官清。\n方喜片言折，忽因微罪行。\n吕侯今秉钺，羔雁必来迎。",
        "dynasty": "宋",
        "collection_info": null
    },
    {
        "uuid": "f9382945736d89255c88b8aaf7e3ec2a",
        "title": "送林宽夫父子",
        "author": "刘克庄",
        "content": "家学有渊源，传之于艾轩。\n三珠生老蚌，百鸟避雏鹓。\n同进谁争贺，诸生定闭蕃。\n吾穷无可赆，握手赠君言。",
        "dynasty": "宋",
        "collection_info": null
    },
    {
        "uuid": "2e16ff84af3a8c73db34d6f0671e489e",
        "title": "蜀捷",
        "author": "刘克庄",
        "content": "吠南初谓予堪侮，折北俄闻彼不支。\n挞览果歼强弩下，鬼章有入槛车时。\n钟繇捷表前无古，班固铭诗继者谁。\n白髮腐儒心胆薄，一春林下浪攒眉。",
        "dynasty": "宋",
        "collection_info": null
    },
    {
        "uuid": "29430c64046150153d6fe729509d2a8f",
        "title": "题周从龙养生图",
        "author": "刘克庄",
        "content": "二图心悟非师传，子若通之可以仙。\n欲向丹房供洒扫，老人炉竈坏多年。",
        "dynasty": "宋",
        "collection_info": null
    },
    {
        "uuid": "1f5b5a4143d0415a57dacd19b8e4d90b",
        "title": "挽刘母王宜人二首  其一",
        "author": "刘克庄",
        "content": "上寿今何憾，殷忧昔备尝。\n分灯照邻女，画荻训贤郎。\n石窌将开邑，陇阡自表冈。\n吾衰彤管废，短些不成章。",
        "dynasty": "宋",
        "collection_info": null
    },
    {
        "uuid": "f6eb4b26e5e8449ddd6dc85d5aee30f9",
        "title": "挽刘母王宜人二首  其二",
        "author": "刘克庄",
        "content": "原上车千两，倾城出送终。\n孟邻怀旧好，防墓怆新封。\n鹤弔孤峯顶，牛鸣半驿中。\n会携刍一束，自往唁林宗。",
        "dynasty": "宋",
        "collection_info": null
    },
    {
        "uuid": "88ec8fc12f96d9309d5c8cd80d01eff2",
        "title": "挽陈判官",
        "author": "刘克庄",
        "content": "□□□兵少，匹马命如丝。\n宝玦化为烬，锦囊存者诗。\n无丹驻光景，有雪上鬚眉。\n坐阅君三世，如之何勿思。",
        "dynasty": "宋",
        "collection_info": null
    },
    {
        "uuid": "37d1641c0109c6352d409cae5b2c989f",
        "title": "送林推官",
        "author": "刘克庄",
        "content": "仕泉一郡共称贤，今仕于漳想亦然。\n非有珠犀堪自献，若无栀蜡可为妍。\n恶贪泉水平生洁，缺相轮尖早晚圆。\n若是尚书问村叟，衰残恰似挂冠年。",
        "dynasty": "宋",
        "collection_info": null
    },
    {
        "uuid": "8df48ec8db16484e562614b0e1c5a64d",
        "title": "长溪陈梦雷携表弟赵君玉书相访",
        "author": "刘克庄",
        "content": "□□外弟寄双鱼，细读银鈎卷復舒。\n愧我挂冠方草奏，误君载盾过茆庐。\n罢祠久绝支离粟，失势谁看闲杂书。\n老畏春寒缩如鳖，坐妨沽酒摘园蔬。",
        "dynasty": "宋",
        "collection_info": null
    },
    {
        "uuid": "f85f7a3698b5cedb14ada43ae6dbdf2f",
        "title": "寄汤伯纪秘书",
        "author": "刘克庄",
        "content": "挽留天语极谆谆，愿为明时远牧民。\n倏去居然令国削，至清浑不怕州贫。\n断无苞匪聊崇俭，纔用蒲鞭亦害仁。\n莫比寻常骑竹马，使君元结一流人。",
        "dynasty": "宋",
        "collection_info": null
    },
    {
        "uuid": "9396e63cba4062ca1846a7b0160f1c31",
        "title": "六言二首答陈天骥长短句  其一",
        "author": "刘克庄",
        "content": "天孙机上刀尺，雪儿口裏宫商。\n愧我元非郢客，恨君不识秦郎。",
        "dynasty": "宋",
        "collection_info": null
    },
    {
        "uuid": "639d1b23bb2af937f9d63a5c79b71508",
        "title": "六言二首答陈天骥长短句  其二",
        "author": "刘克庄",
        "content": "书裙曾累逐客，坠钗能谤酔翁。\n宁作经学博士，勿为曲子相公。",
        "dynasty": "宋",
        "collection_info": null
    },
    {
        "uuid": "04c93bad8689f143607050868cbfbaee",
        "title": "寄汤季庸侍郎",
        "author": "刘克庄",
        "content": "粤从紫气度函关，更十年中几赐环。\n一叶身轻归去勇，六丁力尽挽来难。\n高情常寄纷华外，晚节全观出处间。\n别后有书无寄处，聊凭小阮问平安。",
        "dynasty": "宋",
        "collection_info": null
    },
    {
        "uuid": "566da8769b817567de808d2ddf677975",
        "title": "送广东宪",
        "author": "刘克庄",
        "content": "疏屡循墙诏屡催，绣衣安得更徘徊。\n直从象窟埋轮去，曾向龙墀折槛来。\n度岭尊尧心未已，登台叫舜首频回。\n遥知行橐无南物，驿使归时且寄梅。",
        "dynasty": "宋",
        "collection_info": null
    },
    {
        "uuid": "64e388918c2b34230b97fb644e622fe3",
        "title": "次韵赵克勤吏部六首  其一",
        "author": "刘克庄",
        "content": "甫里薄田汾曲庐，儿曹堪垦亦堪居。\n惟应水竹并风月，尚属先生未属渠。",
        "dynasty": "宋",
        "collection_info": null
    },
    {
        "uuid": "1fa2ecbacdfd8eb4e7179c2d1010129a",
        "title": "次韵赵克勤吏部六首  其二",
        "author": "刘克庄",
        "content": "苔径荒芜薇架斜，树头吹尽不留些。\n奴欺主病慵锄草，魔笑翁衰免散花。",
        "dynasty": "宋",
        "collection_info": null
    },
    {
        "uuid": "6e7799d12530f190685ea1c840ed8245",
        "title": "次韵赵克勤吏部六首  其三",
        "author": "刘克庄",
        "content": "有小林泉傍隠庐，无閒宾客访村居。\n辛勤闢地添支径，曲折通溪入浅渠。",
        "dynasty": "宋",
        "collection_info": null
    },
    {
        "uuid": "e37e18e9288de2e04b7485a8dec3f9bb",
        "title": "次韵赵克勤吏部六首  其四",
        "author": "刘克庄",
        "content": "篱边雪畔影横斜，应讶何郎太瘦些。\n未可被渠瞒老眼，玉堂茅舍一般花。",
        "dynasty": "宋",
        "collection_info": null
    },
    {
        "uuid": "87b4fcba252d987b5b887b91083450fb",
        "title": "次韵赵克勤吏部六首  其五",
        "author": "刘克庄",
        "content": "忆昔承明共直庐，而今寂寞赋閒居。\n戴花社裏聊容我，起草台边可欠渠。",
        "dynasty": "宋",
        "collection_info": null
    },
    {
        "uuid": "dcd9e58eb071e66107a377e1b901062e",
        "title": "次韵赵克勤吏部六首  其六",
        "author": "刘克庄",
        "content": "两鬓星星暮景斜，清狂减似向来些。\n短供未至瓶无粟，妖梦皆因笔有花。",
        "dynasty": "宋",
        "collection_info": null
    },
    {
        "uuid": "567d7f0c979e0b62c6686bf7244ef31f",
        "title": "齿落",
        "author": "刘克庄",
        "content": "愈悲第二牙辞去，况我今亏第一牙。\n嚼比牛饲衰毕现，豁如狗窦丑难遮。\n讌陈麟脯真虚设，庖进鱼䐹不必嗟。\n岁晚鲁公惟食粥，断无仙骨饭胡麻。",
        "dynasty": "宋",
        "collection_info": null
    },
    {
        "uuid": "578334bc433007c3ab2917c5dd215bca",
        "title": "四月八日三绝  其一",
        "author": "刘克庄",
        "content": "征在生夫子，摩耶育释迦。\n人人衣逢掖，箇箇着袈裟。",
        "dynasty": "宋",
        "collection_info": null
    },
    {
        "uuid": "0bafeb9fe0432be69e31cbaf0d9a91eb",
        "title": "四月八日三绝  其二",
        "author": "刘克庄",
        "content": "九龙吐香水，兹事已千秋。\n道是本无垢，年年浴未休。",
        "dynasty": "宋",
        "collection_info": null
    },
    {
        "uuid": "7ff0e60392cfe9e557c146c1b4422877",
        "title": "四月八日三绝  其三",
        "author": "刘克庄",
        "content": "生曾辞宝位，死却要金棺。\n达士发冷笑，痴人被热瞒。",
        "dynasty": "宋",
        "collection_info": null
    },
    {
        "uuid": "4548a891033931ab43015cdda74628e7",
        "title": "绳技",
        "author": "刘克庄",
        "content": "公卿黠似双环女，权位危于百尺竿。\n身在半天贪进步，脚离实地骇傍观。\n愈悲登华高难下，载却寻橦险不安。\n谁与贵人铭座右，等闲记取退朝看。",
        "dynasty": "宋",
        "collection_info": null
    },
    {
        "uuid": "43a613db5b46285eaf626c4fd3ae39c6",
        "title": "荔枝二首  其一",
        "author": "刘克庄",
        "content": "去年一颗难钻核，今岁千林尽着花。\n老子有方能辟谷，纯将绛雪代丹砂。",
        "dynasty": "宋",
        "collection_info": null
    },
    {
        "uuid": "3732a75c5a89e3db9de548d7968a143c",
        "title": "荔枝二首  其二",
        "author": "刘克庄",
        "content": "寂寂南州少物华，有园池处只梅茶。\n荔枝花发差平等，不问贫家富贵家。",
        "dynasty": "宋",
        "collection_info": null
    },
    {
        "uuid": "ed7c5a63aaf64b495f34c1b3d9d09f15",
        "title": "蒙恩復畀明道祠寄呈赵克勤吏部三首  其一",
        "author": "刘克庄",
        "content": "曾对青藜汉阁中，天风吹散各西东。\n白头重得为僚友，同为君王辖竹宫。",
        "dynasty": "宋",
        "collection_info": null
    },
    {
        "uuid": "8f9338133dccea235657e276ac718603",
        "title": "蒙恩復畀明道祠寄呈赵克勤吏部三首  其二",
        "author": "刘克庄",
        "content": "柱史荒坛仅有名，可能香火似承平。\n却愁旧制难遥领，直要先生出按行。",
        "dynasty": "宋",
        "collection_info": null
    },
    {
        "uuid": "165ae0445bf0843aeff050ccd24149d0",
        "title": "蒙恩復畀明道祠寄呈赵克勤吏部三首  其三",
        "author": "刘克庄",
        "content": "云台玉局旧曾谙，回首茅山亦再监。\n惟有亳祠尤久任，白头三度入冰衔。",
        "dynasty": "宋",
        "collection_info": null
    },
    {
        "uuid": "a05052065c15bc9ea592e5cf6aac4a2e",
        "title": "陈亨叔司理见遗长笺小诗还贽",
        "author": "刘克庄",
        "content": "贫近山家作此行，潘舆来只费三程。\n责儿反鲊嫌疑谨，使妇供鲑奉养清。\n吾不入城避瓜李，子因谋野过柴荆。\n紫薇老病君房去，自课樵歌代远情。",
        "dynasty": "宋",
        "collection_info": null
    },
    {
        "uuid": "9e3bd8690ffe5e3542e3ca13a9bf18c3",
        "title": "久雨二首  其一",
        "author": "刘克庄",
        "content": "倏暖俄寒气候偏，未梅一月雨连绵。\n移床自笑无干处，炼石渠能补漏天。\n风卷杜陵几重屋，江通甫里百弓田。\n谁言野老无忧责，据枕终宵不得眠。",
        "dynasty": "宋",
        "collection_info": null
    },
    {
        "uuid": "659480afbbedae970a9f0f2256674740",
        "title": "久雨二首  其二",
        "author": "刘克庄",
        "content": "登高四望积云深，失了金乌底处寻。\n未可沤麻需潦退，临当晒麦辄天阴。\n宝开元画忧岚湿，惜善和书怕蠹侵。\n只道闲人无繫累，岂知亦有事关心。",
        "dynasty": "宋",
        "collection_info": null
    },
    {
        "uuid": "ccd21c55627ff4b12441cacd9c776ac5",
        "title": "挽赵虚斋二首  其一",
        "author": "刘克庄",
        "content": "俱列儒臣侍细毡，各为逐客问归船。\n亲贤有诏征刘向，疎远无人赎史迁。\n当日金台诸客散，暮年铁壁几人全。\n伤心滴露研朱笔，抱在萤窗雪案边。",
        "dynasty": "宋",
        "collection_info": null
    },
    {
        "uuid": "c0ebb1bb3fdeeb47e652b028282b85cf",
        "title": "挽赵虚斋二首  其二",
        "author": "刘克庄",
        "content": "前岁山人来访逮，墓田丙舍报余知。\n法书尚宝元章帖，拙笔深惭有道碑。\n重作大招难尽意，共谈太极永无期。\n可怜老病忘昏昼，但记西窗剪烛时。",
        "dynasty": "宋",
        "collection_info": null
    },
    {
        "uuid": "982dda406d6867909d3c6eebf566e525",
        "title": "艾人六言二首  其一",
        "author": "刘克庄",
        "content": "不惟宝剑衝斗，亦自高冠切云。\n令祖岂非艾子，先师莫是茅君。",
        "dynasty": "宋",
        "collection_info": null
    },
    {
        "uuid": "08b6b8663d7660976e1c8b0fede8cb4b",
        "title": "艾人六言二首  其二",
        "author": "刘克庄",
        "content": "欹枕三彭暂去，烧船五鬼俱还。\n我欲膝行倒屣，君无髮上衝冠。",
        "dynasty": "宋",
        "collection_info": null
    },
    {
        "uuid": "a616676f65cb4308d3abb0f36c6401cb",
        "title": "病起",
        "author": "刘克庄",
        "content": "病起龙钟怯负犁，劣能扶杖视蔬畦。\n罢休自笑同刍狗，老去君当恕木鸡。\n孤鹤惊飞沙苑箭，群乌嗔借上林栖。\n终须觅箇安巢处，万迭青山缭碧溪。",
        "dynasty": "宋",
        "collection_info": null
    },
    {
        "uuid": "ede2e41418b09c6365cfd6022dd3fd95",
        "title": "警斋吴侍郎再和余送行及居厚弟诗各次韵  其一",
        "author": "刘克庄",
        "content": "朝阳凤咮更谁同，回首啾啾笑候虫。\n洛下二龙闲马吕，建中两豸数邹龚。\n呼来伯雅聊排闷，叱去奴星莫送穷。\n华髮未交衰飒甚，敢鸣破釜答编钟。",
        "dynasty": "宋",
        "collection_info": null
    },
    {
        "uuid": "ea59105ea832a19cb05ad467f688c3da",
        "title": "警斋吴侍郎再和余送行及居厚弟诗各次韵  其二",
        "author": "刘克庄",
        "content": "朝骑宝马听鸡声，夕问归舟灶婢惊。\n手扳抽还无责任，谏书讫了少施行。\n有时短褐过邻舍，不记巍冠待迩英。\n善类合离关世运，非人颊舌所能争。",
        "dynasty": "宋",
        "collection_info": null
    },
    {
        "uuid": "c90f018b4e1b6ed8dc3263ca9f1bbc26",
        "title": "警斋吴侍郎再和余送行及居厚弟诗各次韵  其三",
        "author": "刘克庄",
        "content": "曾听仙韶宴玉津，岂知金弹忽危身。\n谁为高树凤凰语，无奈雕笼鹦鹉嗔。\n拙射元非落鵰手，村眉难比扫蛾人。\n新裁白纻衣如雪，一点休教染洛尘。",
        "dynasty": "宋",
        "collection_info": null
    },
    {
        "uuid": "9a44f86a21b991889a4971c83bf2d58e",
        "title": "警斋吴侍郎再和余送行及居厚弟诗各次韵  其四",
        "author": "刘克庄",
        "content": "少小携书借隙光，宵眠常晏起常忙。\n莫嫌茅舍曝朝日，犹胜板桥行晓霜。\n藜杖久疎前阁老，桃花不记旧台郎。\n自惭道学工夫浅，晚却逃儒入老庄。",
        "dynasty": "宋",
        "collection_info": null
    },
    {
        "uuid": "67e7cc8585d9b71430308ca8debda2e1",
        "title": "梅花一首",
        "author": "刘克庄",
        "content": "造化生尤物，居然冠众芳。\n东家傅粉白，西域返魂香。\n真可壻芍药，未妨妃海棠。\n平生恨欧九，极口说姚黄。",
        "dynasty": "宋",
        "collection_info": null
    },
    {
        "uuid": "29de9e2f37205e2bea26f1542b8cc81a",
        "title": "蚍蜉一首",
        "author": "刘克庄",
        "content": "梅月炎官尚敛威，纷纷此物傍綀衣。\n扑灯似怕光芒掩，撼树都忘力量微。\n因爱积阴憎景日，逆知将雨洩天机。\n未应蚁子浑无援，时至皆能插羽飞。",
        "dynasty": "宋",
        "collection_info": null
    },
    {
        "uuid": "ff0f199bc68e712e80b44823b0711682",
        "title": "揽镜六言三首  其一",
        "author": "刘克庄",
        "content": "背伛水牛泅磵，髮白冰蚕吐丝。\n貌丑似猴行者，诗瘦于鹤何师。",
        "dynasty": "宋",
        "collection_info": null
    },
    {
        "uuid": "f9edf1b611a35e5561140e9ebf9d446c",
        "title": "揽镜六言三首  其二",
        "author": "刘克庄",
        "content": "天上映藜已懒，雾中看花不真。\n顾我七十余老，见公三两分人。",
        "dynasty": "宋",
        "collection_info": null
    },
    {
        "uuid": "9d4d5ae3e35deec90738e4e690bb2ffd",
        "title": "揽镜六言三首  其三",
        "author": "刘克庄",
        "content": "蚊睫僾然不见，蝇头老矣停披。\n盲左邱明作传，瞎张太祝工诗。",
        "dynasty": "宋",
        "collection_info": null
    },
    {
        "uuid": "69402994e348cc00bd7a3a7895dd2266",
        "title": "送林元质侍郎赴宣城二首  其一",
        "author": "刘克庄",
        "content": "江乡民力已凋疲，妙选名臣往拊绥。\n此去天家增保障，向来帝子拥旌麾。\n萧生补郡宁忘谏，谢守看山定有诗。\n相国若询周柱史，为言健似出关时。",
        "dynasty": "宋",
        "collection_info": null
    },
    {
        "uuid": "5ae316f6fc2e14168c1c564b19c5fd32",
        "title": "送林元质侍郎赴宣城二首  其二",
        "author": "刘克庄",
        "content": "玉阶接武侍凝旒，岁晚同寻洛社游。\n骑竹小儿迎辄去，戴花老监挽难留。\n班春行李那容缓，亭午前茅盍少休。\n造物殷勤爱公处，傍无妙丽护衣篝。",
        "dynasty": "宋",
        "collection_info": null
    },
    {
        "uuid": "a69b47608c1bfaf620a63ea503270f36",
        "title": "抄近藁六言二首  其一",
        "author": "刘克庄",
        "content": "和调失黏诗句，按摸出格文章。\n尽可追陪党进，不消更觅君房。",
        "dynasty": "宋",
        "collection_info": null
    },
    {
        "uuid": "ed1639acd96312525829735ee82c3684",
        "title": "抄近藁六言二首  其二",
        "author": "刘克庄",
        "content": "东邻莫效西子，南窗何减北扉。\n一萤道我来往，焉用宫莲送归。",
        "dynasty": "宋",
        "collection_info": null
    },
    {
        "uuid": "f5aa031c07798f64696916fea9b3d5c9",
        "title": "代举人主司问答六言二首  其一",
        "author": "刘克庄",
        "content": "破题得李程赋，结语取钱起诗。\n遂令眊矂举子，不满冬烘主司。",
        "dynasty": "宋",
        "collection_info": null
    },
    {
        "uuid": "5c7168f2c1b442406ecaf6fcc2e9b095",
        "title": "代举人主司问答六言二首  其二",
        "author": "刘克庄",
        "content": "梦裏谁无綵笔，暗中别有朱衣。\n苏二得援失荐，欧九黜几取辉。",
        "dynasty": "宋",
        "collection_info": null
    },
    {
        "uuid": "349cf814758c555917a73643badd75a5",
        "title": "采荔子十绝  其一",
        "author": "刘克庄",
        "content": "策杖凌晨出，携筐薄暮归。\n未知故山荔，何似首阳薇。",
        "dynasty": "宋",
        "collection_info": null
    },
    {
        "uuid": "010dbf5941b108d6994aab54071c6651",
        "title": "采荔子十绝  其二",
        "author": "刘克庄",
        "content": "一鹤为前导，奚烦绛节哉。\n樵苏私借问，何处地仙来。",
        "dynasty": "宋",
        "collection_info": null
    },
    {
        "uuid": "3f835379e7c23a74da3813cc19179fae",
        "title": "采荔子十绝  其三",
        "author": "刘克庄",
        "content": "开国何其忝，笺天未必俞。\n缴还三百户，换赐一千株。",
        "dynasty": "宋",
        "collection_info": null
    },
    {
        "uuid": "e3d2ca1c2813ebe899724a764132cc98",
        "title": "采荔子十绝  其四",
        "author": "刘克庄",
        "content": "日日烦汤使，年年费火攻。\n暮龄知艾附，不及荔枝功。",
        "dynasty": "宋",
        "collection_info": null
    },
    {
        "uuid": "279d5100dc3d7dd77afe2aaea0e9b115",
        "title": "采荔子十绝  其五",
        "author": "刘克庄",
        "content": "解使冰肠暖，能令玉色腴。\n谁能补丹诀，素女绛罗襦。",
        "dynasty": "宋",
        "collection_info": null
    },
    {
        "uuid": "ad836c30661ff0a5109a0ea397a216ed",
        "title": "采荔子十绝  其六",
        "author": "刘克庄",
        "content": "童子偷无怪，先生老尚馋。\n采时留绝顶，猿鸟要分甘。",
        "dynasty": "宋",
        "collection_info": null
    },
    {
        "uuid": "874dbf41d48f6a287fad7618f31514ab",
        "title": "采荔子十绝  其七",
        "author": "刘克庄",
        "content": "帝享老臞仙，丹苞实醴泉。\n犹嫌无供帐，赐以锦漫天。",
        "dynasty": "宋",
        "collection_info": null
    },
    {
        "uuid": "f962ffc2fe8cb2bc595fb5e0f53bddfd",
        "title": "采荔子十绝  其八",
        "author": "刘克庄",
        "content": "包柚书云尔，分桃传有之。\n怜渠生处远，玉食偶然遗。",
        "dynasty": "宋",
        "collection_info": null
    },
    {
        "uuid": "cfdac7189112dd8a153dd9f404676021",
        "title": "采荔子十绝  其九",
        "author": "刘克庄",
        "content": "怀橘悲何及，芸瓜老不任。\n摘来先庙祭，洒泪向松阴。",
        "dynasty": "宋",
        "collection_info": null
    },
    {
        "uuid": "aa5f24fe6f162167d76af72d9e6e95b5",
        "title": "采荔子十绝  其一○",
        "author": "刘克庄",
        "content": "传得上林种，曾于艮岳栽。\n吾君无嗜好，不贡一株来。",
        "dynasty": "宋",
        "collection_info": null
    },
    {
        "uuid": "0eb620e9bb0e3c4184f2c326ecbc6c03",
        "title": "赠日者朱俊甫二首  其一",
        "author": "刘克庄",
        "content": "老子瞢腾大化中，支干一字不能通。\n请君留取谈天口，去访横渠与了翁。",
        "dynasty": "宋",
        "collection_info": null
    },
    {
        "uuid": "86d5613662de4615a6ea662f2a5ef078",
        "title": "赠日者朱俊甫二首  其二",
        "author": "刘克庄",
        "content": "谢公闭墅懒围棋，董相还家且下帷。\n见说金瓯殊未定，问君魁柄属之谁。",
        "dynasty": "宋",
        "collection_info": null
    },
    {
        "uuid": "5adbb6e8e2fa6d22c2f1fc608b634a86",
        "title": "赠罗摄官",
        "author": "刘克庄",
        "content": "一梦端为文字祥，华宗復出小君章。\n无家来去如潮水，有鬼揶揄向路傍。\n肯顾雀罗殊郑重，欲为鸡黍愧荒凉。\n燕昭殁后金台少，僮瘦馿饥驿堠长。",
        "dynasty": "宋",
        "collection_info": null
    },
    {
        "uuid": "a02381877d13c1146aaa0bf6431fb1ea",
        "title": "哀仲妹",
        "author": "刘克庄",
        "content": "壸范班班在里闾，始知列女传非虚。\n室无遗桂空花妄，溪有新茔宰树疎。\n弟忆雪中联汝句，兄行雷岸寄家书。\n自怜戴白龙钟叟，犹向原头驾素车。",
        "dynasty": "宋",
        "collection_info": null
    },
    {
        "uuid": "64ea1664e792201e5989cc8af3cfa4d0",
        "title": "挽方亲来伯",
        "author": "刘克庄",
        "content": "弆藏古物或千年，汉晋隋唐在目前。\n死有一孙堪付託，生惟四友共周旋。\n宝扶风簋如原甫，临永兴书逼米颠。\n占尽人间最清事，吾碑百世后方传。",
        "dynasty": "宋",
        "collection_info": null
    },
    {
        "uuid": "e3ffec24ab24f847bfe34b218494f219",
        "title": "答杨浩",
        "author": "刘克庄",
        "content": "往前曾爱铭文嘱，老病安知拟议差。\n柏下人埋将宿草，管城子秃已无花。\n自惭吾匪三长史，谁误君寻五作家。\n今代李邕领袖手，往来碑版不须嗟。",
        "dynasty": "宋",
        "collection_info": null
    },
    {
        "uuid": "21a2a0b228d224ec0897986147cc2002",
        "title": "九日游华严寺二首  其一",
        "author": "刘克庄",
        "content": "堂闭厨荒藓壁颓，重寻陈迹故堪哀。\n残僧远避游山屐，饥雀空窥施食台。\n鬓换绝无黑丝出，樽空不见白衣来。\n千林摇落秋容老，未有黄花一朵开。",
        "dynasty": "宋",
        "collection_info": null
    },
    {
        "uuid": "b0bc9fa6b1a82ac90eb903e492165190",
        "title": "九日游华严寺二首  其二",
        "author": "刘克庄",
        "content": "古塔东偏景最奇，年深何处认苔基。\n碧纱笼毁雷轰壁，黄缬林疎叶脱枝。\n鹘没暮云天杳杳，鹤归旧里冢纍纍。\n牛山泪与龙山帽，雨洗风吹在者谁。",
        "dynasty": "宋",
        "collection_info": null
    },
    {
        "uuid": "8874401b86bd653d09b1ccbbf609a192",
        "title": "答建士谢旿二首  其一",
        "author": "刘克庄",
        "content": "贽余一两卷，览罢恍然惊。\n老子犹坚壁，偏师忽劫营。\n今人轻雅道，造物靳诗名。\n自笑空空者，将何赠尔行。",
        "dynasty": "宋",
        "collection_info": null
    },
    {
        "uuid": "773c39e02bde97f080b8acd8e33e79e8",
        "title": "答建士谢旿二首  其二",
        "author": "刘克庄",
        "content": "偶有幽人访，柴门始一开。\n大颠留偈去，小谢袖诗来。\n幞被嫌三宿，挑灯读百回。\n惟应双屐齿，历历在莓苔。",
        "dynasty": "宋",
        "collection_info": null
    },
    {
        "uuid": "c0af412b77a5172e42bc67825e06f7a9",
        "title": "挽安溪黄丞",
        "author": "刘克庄",
        "content": "未得毛锥力，空将铁砚磨。\n暗投主司老，私淑里人多。\n三韭何妨饱，双松不待哦。\n乡邻惜耆旧，为辍相舂歌。",
        "dynasty": "宋",
        "collection_info": null
    },
    {
        "uuid": "dcf62b3e9b96ff37f28bfdff7c3edebb",
        "title": "题赵主簿省试议併以将行",
        "author": "刘克庄",
        "content": "世儒通易少，公子信人豪。\n几载韦编绝，三篇纸价高。\n素心鄙温饱，余事及风骚。\n台阃招徕广，勾朱不足劳。",
        "dynasty": "宋",
        "collection_info": null
    },
    {
        "uuid": "0140bb2e4b7a11bd1421993a53a12c16",
        "title": "记梦",
        "author": "刘克庄",
        "content": "昔梦趋旃厦，巍冠预讲论。\n孤忠鄙张禹，薄命类虞翻。\n稍觉刍言戆，徐瞻玉色温。\n放臣绝朝谒，无路可酬恩。",
        "dynasty": "宋",
        "collection_info": null
    },
    {
        "uuid": "ab0f6954fb4b65192e53c2f11d1b7166",
        "title": "书事二首  其一",
        "author": "刘克庄",
        "content": "空空都没一行书，行行徒矜九尺躯。\n面上带妖真可耻，脚中有鬼不容扶。\n末年铁拐传仙诀，他日金锥抉冢珠。\n泉下定为明允笑，果能看破半山无。",
        "dynasty": "宋",
        "collection_info": null
    },
    {
        "uuid": "8227b8b09b0efd231006d783cc485ef9",
        "title": "书事二首  其二",
        "author": "刘克庄",
        "content": "利刃斩风空恶毒，疾声吠雪似獃颠。\n嗟余刍狗木鸡尔，视汝螟蛉蜾蠃然。\n墓上将军堪吓鬼，龛中大士且安禅。\n不须忏礼如来足，佛与波旬共结缘。",
        "dynasty": "宋",
        "collection_info": null
    },
    {
        "uuid": "a08cc773c16c7857eac03d166cb16d24",
        "title": "饯潘使君二首  其一",
        "author": "刘克庄",
        "content": "送去迎来两毂朱，如侯治行极稀疎。\n清惟薄采闽山荔，仁不曾苞丙穴鱼。\n遗爱验于还印后，归装贫似下车初。\n汉廷尚有公卿阙，颇怪龚黄欠玺书。",
        "dynasty": "宋",
        "collection_info": null
    },
    {
        "uuid": "acb2857f18067b83ea6aaefe94e4a313",
        "title": "饯潘使君二首  其二",
        "author": "刘克庄",
        "content": "一念拳拳帝所临，士民皆谅使君心。\n随车雨每孚精祷，下濑船多出俸金。\n两载公真茹蘗苦，百年人尚爱棠阴。\n从今紧闭袁安户，庭雪平腰径草深。",
        "dynasty": "宋",
        "collection_info": null
    },
    {
        "uuid": "c46317a50714c7971a2612f5f80ca664",
        "title": "哭吴卿明辅二首  其一",
        "author": "刘克庄",
        "content": "水心文印虽传嫡，青出于蓝自一家。\n尚意祥麟来泰畤，安知怪鵩集长沙。\n忤因宫妾头无髮，去为将军手污靴。\n他日史官如立传，先书气节后词华。",
        "dynasty": "宋",
        "collection_info": null
    },
    {
        "uuid": "537a604d232ca7c152ba7a124cb64cf0",
        "title": "哭吴卿明辅二首  其二",
        "author": "刘克庄",
        "content": "吴兢史法蔡邕碑，每嘆斯文尚在兹。\n老夺故交堪痛惜，晚征集序未遑为。\n单传骨髓惟吾子，空呕心肝向阿谁。\n道远束刍携不去，覆翻遗墨岂胜悲。",
        "dynasty": "宋",
        "collection_info": null
    },
    {
        "uuid": "716aee15c19af1847252c96156e2261b",
        "title": "挽方惠倅",
        "author": "刘克庄",
        "content": "家谱推贤裔，乡评号吉人。\n佩银成短梦，冠玉漫长身。\n朱轸鸾胶断，青林鹤表新。\n空令柱下史，反惜幕中宾。",
        "dynasty": "宋",
        "collection_info": null
    },
    {
        "uuid": "8e34a8158c90c8ce8ff9b6cd25e29f87",
        "title": "挽叶谦夫尚书二首  其一",
        "author": "刘克庄",
        "content": "履声腾上逼星辰，俄驾朱轓去牧民。\n不作金张门下客，亦非牛李党中人。\n公宁抽版还丞相，谁更移书责谏臣。\n爪距纷纷夸鸷搏，安知鲁野有祥麟。",
        "dynasty": "宋",
        "collection_info": null
    },
    {
        "uuid": "6236fb331ec96adf9817a2b6d8486237",
        "title": "挽叶谦夫尚书二首  其二",
        "author": "刘克庄",
        "content": "道山昔谬领羣仙，同舍推公最妙年。\n方立班心九霄上，忽骑箕尾列星边。\n奏篇谁肯收遗藁，主祭妻为选象贤。\n百嶂千峰环县郭，未知何处是新阡。",
        "dynasty": "宋",
        "collection_info": null
    },
    {
        "uuid": "4bf92f3cf8be081415c50ca2d54b5266",
        "title": "冬夜读几案间杂书得六言二十首  其一",
        "author": "刘克庄",
        "content": "叔夜真龙凤矣，嗣宗犹螟蠃然。\n一以广陵散死，一以劝进表全。",
        "dynasty": "宋",
        "collection_info": null
    },
    {
        "uuid": "ffd6af777a3f6fcc0e34281250eed974",
        "title": "冬夜读几案间杂书得六言二十首  其二",
        "author": "刘克庄",
        "content": "盘龙恨庾长史，太宰哀李崖州。\n达人能和大怨，壮士不报细雠。",
        "dynasty": "宋",
        "collection_info": null
    },
    {
        "uuid": "bda0fcbb5b2d36c421afdb19d8ec47a8",
        "title": "冬夜读几案间杂书得六言二十首  其三",
        "author": "刘克庄",
        "content": "有教圣愚无类，非人父子勿传。\n此乃靖欲反矣，是亦羿有罪焉。",
        "dynasty": "宋",
        "collection_info": null
    },
    {
        "uuid": "a37099a2c7f8b54d9da40345476a3478",
        "title": "冬夜读几案间杂书得六言二十首  其四",
        "author": "刘克庄",
        "content": "阴德必食阳报，忮心终为馁魂。\n智伯死而无后，愚公子又生孙。",
        "dynasty": "宋",
        "collection_info": null
    },
    {
        "uuid": "5ed0acbd2efa0116e62ea8d46de98f57",
        "title": "冬夜读几案间杂书得六言二十首  其五",
        "author": "刘克庄",
        "content": "鬼谷弟子捭阖，东方先生滑稽。\n彼哉妾妇道也，上以俳优畜之。",
        "dynasty": "宋",
        "collection_info": null
    },
    {
        "uuid": "9663743935e6e14dc3f30cd6fe6d97cb",
        "title": "冬夜读几案间杂书得六言二十首  其六",
        "author": "刘克庄",
        "content": "举世尽兄孔方，无人敢卿五郎。\n客喜大夫粪苦，奴夸太尉足香。",
        "dynasty": "宋",
        "collection_info": null
    },
    {
        "uuid": "1bf81774825a42c010183d322bdde9c2",
        "title": "冬夜读几案间杂书得六言二十首  其七",
        "author": "刘克庄",
        "content": "昔有初祖见性，今无导师指迷。\n死底埋震旦东，活底在葱岭西。",
        "dynasty": "宋",
        "collection_info": null
    },
    {
        "uuid": "e651798c566fa0b80e732793015a3050",
        "title": "冬夜读几案间杂书得六言二十首  其八",
        "author": "刘克庄",
        "content": "人言美恶必復，孰若亲冤两忘。\n僧乃谤第二祖，佛不嗔哥利王。",
        "dynasty": "宋",
        "collection_info": null
    },
    {
        "uuid": "be1aa9d9cadaefc595c73a4b9f1f2c93",
        "title": "冬夜读几案间杂书得六言二十首  其九",
        "author": "刘克庄",
        "content": "横议游侠四出，清流标榜自贤。\n血染瓜田方止，尸投浊河可怜。",
        "dynasty": "宋",
        "collection_info": null
    },
    {
        "uuid": "330304e3de4643b0dffefd9d4a5d402d",
        "title": "冬夜读几案间杂书得六言二十首  其一○",
        "author": "刘克庄",
        "content": "笺疏虫鱼小物，抉挑草木微情。\n兔葵累刘梦得，燕泥辜薛道衡。",
        "dynasty": "宋",
        "collection_info": null
    },
    {
        "uuid": "a1599f0df25b41b2366c766b3f20d66f",
        "title": "冬夜读几案间杂书得六言二十首  其一一",
        "author": "刘克庄",
        "content": "□□本非家法，偶语安知朝仪。\n宫中遂有秘戏，殿上竟问小遗。",
        "dynasty": "宋",
        "collection_info": null
    },
    {
        "uuid": "b25e10bf88a5ba5cf584086ea31cb454",
        "title": "冬夜读几案间杂书得六言二十首  其一二",
        "author": "刘克庄",
        "content": "宋玉口多微词，曼倩言不纯师。\n陈赋讽荐枕女，抗义斩卖珠儿。",
        "dynasty": "宋",
        "collection_info": null
    },
    {
        "uuid": "63c7a6c1e3dadcb6f6a3df5da6f786ed",
        "title": "冬夜读几案间杂书得六言二十首  其一三",
        "author": "刘克庄",
        "content": "鹦鹉洲犹自若，铜雀台安在哉。\n老瞒真大不道，狂生恃小有才。",
        "dynasty": "宋",
        "collection_info": null
    },
    {
        "uuid": "e5f54c11d33d9a3f318404930a0d9e9a",
        "title": "冬夜读几案间杂书得六言二十首  其一四",
        "author": "刘克庄",
        "content": "巢居吸景休粮，壁观入定放光。\n三万里隔弱水，六千劫坐道场。",
        "dynasty": "宋",
        "collection_info": null
    },
    {
        "uuid": "fcc17906b2207ef3f4988ba7d19aeac5",
        "title": "冬夜读几案间杂书得六言二十首  其一五",
        "author": "刘克庄",
        "content": "六郎子晋后身，董君汉廷近亲。\n大罗天女男妾，馆陶公主肥人。",
        "dynasty": "宋",
        "collection_info": null
    },
    {
        "uuid": "ff782db609b8f523fdd879c5d69e0331",
        "title": "冬夜读几案间杂书得六言二十首  其一六",
        "author": "刘克庄",
        "content": "进来金丹搀吃，放下玉笛偷吹。\n先丁宁雪衣女，勿漏泄锦綳儿。",
        "dynasty": "宋",
        "collection_info": null
    },
    {
        "uuid": "2444ac8bfe9a2807de50d4969601c076",
        "title": "冬夜读几案间杂书得六言二十首  其一七",
        "author": "刘克庄",
        "content": "李妹玉曜肤色，梅娘淡粧素衣。\n大主嗔老奴爱，三郎怕肥婢知。",
        "dynasty": "宋",
        "collection_info": null
    },
    {
        "uuid": "15469d4c371da9ee50476c50ef15b07c",
        "title": "冬夜读几案间杂书得六言二十首  其一八",
        "author": "刘克庄",
        "content": "裙是千叶榴染，鬓似折枝杏簪。\n空问天孙乞巧，其奈君王爱憨。",
        "dynasty": "宋",
        "collection_info": null
    },
    {
        "uuid": "7ac365330772817ad9e27ffe5ea69cc4",
        "title": "冬夜读几案间杂书得六言二十首  其一九",
        "author": "刘克庄",
        "content": "宁置寒冰隘巷，勿长妇人深宫。\n儿□昭仪箧内，孙毙季龙抱中。",
        "dynasty": "宋",
        "collection_info": null
    },
    {
        "uuid": "faba9f40d36cac7c9e4040a7d99ff171",
        "title": "冬夜读几案间杂书得六言二十首  其二○",
        "author": "刘克庄",
        "content": "南朝有脂粉气，李唐夸锦绣堆。\n接休文声响去，梦太白脚板来。",
        "dynasty": "宋",
        "collection_info": null
    },
    {
        "uuid": "ca162d3675eaa90f7822d8471c2c1134",
        "title": "哭伯姊二首  其一",
        "author": "刘克庄",
        "content": "弟为龟湖妹制碑，伯姬舍我復何之。\n今彤史笔嗟谁炳，古锦囊诗独姊知。\n起絮撒盐才有间，燎鬚作粥力安施。\n澜湍石畔霜风冷，行路无情亦涕洟。",
        "dynasty": "宋",
        "collection_info": null
    },
    {
        "uuid": "caef2720bd2604d82512885263cd31ef",
        "title": "哭伯姊二首  其二",
        "author": "刘克庄",
        "content": "幼以木兰为长兄，岂堪垂老隔幽明。\n空疎谁更讥匡鼎，友爱何曾詈屈平。\n服已降朞从变礼，圣犹尚左况诸生。\n追严不必伊蒲供，自有松风与涧声。",
        "dynasty": "宋",
        "collection_info": null
    },
    {
        "uuid": "db19e392b29905b202f15a73f726dfc4",
        "title": "答王掀将士",
        "author": "刘克庄",
        "content": "明时无復精英气，化作祥风及庆云。\n马鬣安能埋此骨，□□亦可与斯文。\n当年宾客谁珠履，今日郎君尚练裙。\n独有后村翁尚在，匹雏无力漫殷勤。",
        "dynasty": "宋",
        "collection_info": null
    },
    {
        "uuid": "e6f7f222ef8f4b30f6c5e8e9d4d1cffb",
        "title": "新元二首  其一",
        "author": "刘克庄",
        "content": "朝三暮四昔尚童，踰七望八今成翁。\n见佛未肯右肩袒，对客尝称左耳聋。\n叩额有疏拜墀下，断腕无麻纳禁中。\n自怜老病菁华竭，不及花枝岁岁红。",
        "dynasty": "宋",
        "collection_info": null
    },
    {
        "uuid": "6d1a9aa6fda27b3c097f722e8cbbfd1e",
        "title": "新元二首  其二",
        "author": "刘克庄",
        "content": "朝来微霰阁轻阴，揽镜空添雪满簪。\n官送桃符犹懒写，儿酬椒酒勿多斟。\n病于懽事全然淡，老觉春寒未易禁。\n惟有改诗成一癖，消磨不尽少年心。",
        "dynasty": "宋",
        "collection_info": null
    },
    {
        "uuid": "8affeee0082517da82d7d61dc3502bcb",
        "title": "梦馆宿二首  其一",
        "author": "刘克庄",
        "content": "花木扶疎月露清，昔人来此比登瀛。\n不知做得神仙未，身在乔松顶上行。",
        "dynasty": "宋",
        "collection_info": null
    },
    {
        "uuid": "7904675973da11ad762409d33a1e8f9a",
        "title": "梦馆宿二首  其二",
        "author": "刘克庄",
        "content": "罡风误送到蓬莱，昔种琪花今已开。\n僮鹤来迎俱嘆息，老仙又老似前回。",
        "dynasty": "宋",
        "collection_info": null
    },
    {
        "uuid": "5611bac2a6c4746efc0db499bf23b027",
        "title": "挽南雄林使君",
        "author": "刘克庄",
        "content": "东路归何及，南柯梦忽醒。\n居然鸣輓铎，都未制斋铃。\n官已题华表，名空录御屏。\n遥知泉下意，犹待竹溪铭。",
        "dynasty": "宋",
        "collection_info": null
    },
    {
        "uuid": "88a6dd562213d0b5c8869a5af18c3317",
        "title": "题赵西里诗卷二首  其一",
        "author": "刘克庄",
        "content": "紫芝仲白飞仙去，常恐英才不復生。\n人叹斯文逢厄运，天留此老主齐盟。\n执鞭孰可为之御，序齿吾犹事以兄。\n未必时人能着价，后千百载话头行。",
        "dynasty": "宋",
        "collection_info": null
    },
    {
        "uuid": "14aedca5eec7c9d39aa93114aeeb7eec",
        "title": "题赵西里诗卷二首  其二",
        "author": "刘克庄",
        "content": "不向鶑边繫宝鞍，海门东畔把鱼竿。\n无蒲萄酒博太守，有竹枝歌传小蛮。\n到处名山留屐齿，看来元气在毫端。\n绣娃辛苦描新样，肯信春风放牡丹。",
        "dynasty": "宋",
        "collection_info": null
    },
    {
        "uuid": "c06842788623b4d9e5cb6fe50b834539",
        "title": "灯夕守舍",
        "author": "刘克庄",
        "content": "百口惟翁懒入闉，讙传画隼出行春。\n冶容淇上多游女，群饮街头有醉人。\n听黑箫韶成假寐，映青藜杖是前身。\n不知谁侍传柑宴，早为君王靖塞尘。",
        "dynasty": "宋",
        "collection_info": null
    },
    {
        "uuid": "a37a6c0dbeab05773386a8bca35ab9a2",
        "title": "无题二首  其一",
        "author": "刘克庄",
        "content": "江北尘高战鼓酣，惜无赤壁顺风帆。\n城池险固为楼百，郡邑萧条有户三。\n明主依然劳圣虑，诸君岂得尚清谈。\n呜呼颇牧不復作，谁与儿郎共苦甘。",
        "dynasty": "宋",
        "collection_info": null
    },
    {
        "uuid": "1466a9e05d81bd1fbf1deee963b98910",
        "title": "无题二首  其二",
        "author": "刘克庄",
        "content": "夕烽一夕彻甘泉，铸印分弓玉座前。\n天狗如雷防急变，佛貍死卯竟譌传。\n汉家岂可无三策，胡运何曾有百年。\n渐觉风寒逼堂奥，寄声诸老急筹边。",
        "dynasty": "宋",
        "collection_info": null
    },
    {
        "uuid": "d45dd138c623142da691525c61d33e7d",
        "title": "即事二首  其一",
        "author": "刘克庄",
        "content": "秃翁未敢佚余生，洗竹浇兰立课程。\n辛苦谋身无瓮算，殷勤娱耳有瓶笙。\n垆寒烧叶回春意，烛尽携书就月明。\n一欠伸间分梦觉，何须它日曲池平。",
        "dynasty": "宋",
        "collection_info": null
    },
    {
        "uuid": "601e36332254f253c99a84930c4a8c3e",
        "title": "即事二首  其二",
        "author": "刘克庄",
        "content": "生涯草草旋安排，先架茅堂次竹斋。\n傍榾柮边名燠室，有榕树处当凉台。\n且饶林下一人去，莫问门前几客来。\n新买溪西山数亩，便思辇石更移梅。",
        "dynasty": "宋",
        "collection_info": null
    },
    {
        "uuid": "d5e8aa40f43210055f78fe0409e6f64a",
        "title": "久雨一首",
        "author": "刘克庄",
        "content": "春来能得几朝晴，病叟深藏似冻蝇。\n独夜山房惟烛影，暮年家乐只檐声。\n垫巾此老犹标致，裹饭何人访死生。\n村北村南泥滑滑，且宜高卧闭柴荆。",
        "dynasty": "宋",
        "collection_info": null
    },
    {
        "uuid": "5bc12c57aef21516e5a819861c14e18c",
        "title": "春寒二首  其一",
        "author": "刘克庄",
        "content": "东皇太乙漫行春，无頼封姨未霁嗔。\n薄酒不红皱靴面，湿薪难直曲钩身。\n埋腰健羡单传者，堕指深惭远戍人。\n莫笑布衾如铁冷，也胜去傍相君茵。",
        "dynasty": "宋",
        "collection_info": null
    },
    {
        "uuid": "8e973025d8d6ea94b79ba17404556798",
        "title": "春寒二首  其二",
        "author": "刘克庄",
        "content": "百艺惟诗老始工，未应冻死杜陵翁。\n耸肩偏怯春衣薄，曝背尤贪晓日红。\n草鼓暖于狨坐子，蒲龛清似肉屏风。\n几时天地回生意，只费阳和一点功。",
        "dynasty": "宋",
        "collection_info": null
    },
    {
        "uuid": "abbfcf5fde66f8f0b39ea9043359f40e",
        "title": "二月十八日过梅庵追怀主人二首  其一",
        "author": "刘克庄",
        "content": "犹记寻梅负酒瓢，当时宾主正丰标。\n通宵纵饮烧银烛，搀早催开唤玉箫。\n摘艷人亡谁共赏，戴花翁在老无憀。\n重来只是新华表，不忍攀枝更折条。",
        "dynasty": "宋",
        "collection_info": null
    },
    {
        "uuid": "5ea312afb7512a57b347e678c01b94df",
        "title": "二月十八日过梅庵追怀主人二首  其二",
        "author": "刘克庄",
        "content": "惯作梁园座右宾，非惟管鲍亦朱陈。\n自从石友幽明隔，谁访瑶妃寂寞滨。\n花若无情还有恨，树犹如此况于人。\n不知宋玉归何处，口诵招魂一怆神。",
        "dynasty": "宋",
        "collection_info": null
    },
    {
        "uuid": "573df6d4c2011e09c3a87acccfbde469",
        "title": "林贵州哀诗二首  其一",
        "author": "刘克庄",
        "content": "四壁空留宅，双旌漫典州。\n无钱堆别屋，有石压归舟。\n纵未封孙叔，犹当庙柳侯。\n吾铭皆实录，亦足继前修。",
        "dynasty": "宋",
        "collection_info": null
    },
    {
        "uuid": "497030751069766a09fe33014c52ddf8",
        "title": "林贵州哀诗二首  其二",
        "author": "刘克庄",
        "content": "岁晚淹留潦雾间，朱幡虽宠变苍颜。\n颍川凤下来何晚，浪泊鸢飞去不还。\n道远返丧新燧改，州贫无赙旅囊悭。\n新邱莫嘆封茔俭，绝胜痴人锦裹山。",
        "dynasty": "宋",
        "collection_info": null
    },
    {
        "uuid": "5f09babedacc8b7f35cd5d24ae140d3c",
        "title": "待制赵公伯泳哀诗二首  其一",
        "author": "刘克庄",
        "content": "赵氏源流自副枢，至公清节亢门闾。\n绪言犹接淳熙际，亲擢何惭庆历初。\n班马定为廉吏传，韩欧无责谏臣书。\n可怜衮斧忠邪学，仅向甘泉扈属车。",
        "dynasty": "宋",
        "collection_info": null
    },
    {
        "uuid": "5f3a7ca511d522860a6c25c0993edc75",
        "title": "待制赵公伯泳哀诗二首  其二",
        "author": "刘克庄",
        "content": "忆昔鹓行接武趋，与君肝胆素相孚。\n孤忠不忍欺明主，健论真堪立懦夫。\n公是意林曾续否，退之手註尚存无。\n暮年数出交游泪，莫怪星星满鬓鬚。",
        "dynasty": "宋",
        "collection_info": null
    },
    {
        "uuid": "4b80d7bc3fb8cab987d14078a21babc8",
        "title": "禽言九首 杜鹃",
        "author": "刘克庄",
        "content": "门前客劝不如住，树头鸟劝不如去。\n廷尉重来客又集，丞相欲去门人泣。\n客误主人固不少，哀哉人有不如鸟。",
        "dynasty": "宋",
        "collection_info": null
    },
    {
        "uuid": "bad37c1eb037319b9ead712397f3b71b",
        "title": "禽言九首 接客",
        "author": "刘克庄",
        "content": "向来客至投辖留，而今避客如避仇。\n山禽儆我似有理，何不握髮更倒屣。\n禽兮禽兮汝岂知，人生衰旺各有时。\n主人老病客勿怪，爨冷樽空无管待。",
        "dynasty": "宋",
        "collection_info": null
    },
    {
        "uuid": "7d96be6b2accd598e35be5616ae9074d",
        "title": "禽言九首 姑恶",
        "author": "刘克庄",
        "content": "有鸟有鸟林间呼，声声句句唯怨姑。\n夜挑锦字嫌眠懒，晨执帨巾嗔起晚。\n老人食性尤难准，冰天求鱼冬责笋。\n爷娘错计遣嫁夫，悔不长作闺中姝。\n新妇新妇牢记着，人生百年更苦乐。\n他时堂上作阿家，莫教新妇云姑恶。",
        "dynasty": "宋",
        "collection_info": null
    },
    {
        "uuid": "37ef8967a4cf44f9553de29e9709d5d6",
        "title": "禽言九首 行不得哥哥",
        "author": "刘克庄",
        "content": "羊肠汝尚行不得，而况汝兄脚无力。\n何曾知有陟冈诗，声声叫兄不容释。\n四达之逵如掌平，井廪危道慎无行。\n禽鸟微类犹有情，鼻亭公岂不爱兄。",
        "dynasty": "宋",
        "collection_info": null
    },
    {
        "uuid": "6c86cb84873897db701dab4c877b36ba",
        "title": "禽言九首 提葫芦",
        "author": "刘克庄",
        "content": "朝愁暮愁愁不已，生为愁人死愁鬼。\n百禽唯尔尤可喜，劝我移住醉乡裏。\n刘伶毕卓善自谋，生前死后不识愁。",
        "dynasty": "宋",
        "collection_info": null
    },
    {
        "uuid": "119abd6f6f7200054d6c4d6f98d18192",
        "title": "禽言九首 脱布袴",
        "author": "刘克庄",
        "content": "贵家纨袴金梭织，贫家布袴纔蔽膝。\n半夜打门持文书，脱袴贳酒待里胥。\n何时赎袴要御寒，亦为官掩催租瘢。",
        "dynasty": "宋",
        "collection_info": null
    },
    {
        "uuid": "6778c4e420dafadc43f884bb12615e2e",
        "title": "禽言九首 布谷",
        "author": "刘克庄",
        "content": "墙壁虽有劝农文，不如禽语尤殷勤。\n春泥滑滑陂水满，晨出下秧薄暮返。\n乌呼三农养一兵，汝曹努力勿惰耕。\n朱门日高眠未起，却嫌布谷声聒耳。",
        "dynasty": "宋",
        "collection_info": null
    },
    {
        "uuid": "ecd29e9834022a01c2e76bcd90a8d7d6",
        "title": "禽言九首 婆餠焦",
        "author": "刘克庄",
        "content": "阿婆八十双鬓皤，屑麦为餠将奉婆。\n小家新妇拙烹调，不觉铛热令餠焦。\n高堂日晏婆停筯，小姑诃婢郎谴妇。\n新妇敛手前谢过，别就热铛翻一箇。",
        "dynasty": "宋",
        "collection_info": null
    },
    {
        "uuid": "aab61b01a40f0907ec1755b7df0130fd",
        "title": "禽言九首 郭公",
        "author": "刘克庄",
        "content": "郭公郭公曾君国，魂化为鸟憾未释。\n满目山河属别人，旧时宫殿归不得。\n更姓改物今千春，历历记忆常如新。\n郭公蜀帝两痴绝，自古失国知几人。",
        "dynasty": "宋",
        "collection_info": null
    },
    {
        "uuid": "5abcfe0729821c9a5d9d988b887e7a89",
        "title": "题近藁二首  其一",
        "author": "刘克庄",
        "content": "吾年开八秩，形槁更心灰。\n禅缚病居士，诗殃冻秀才。\n无功上麟阁，有案在乌台。\n攻苦三千首，谁曾着价来。",
        "dynasty": "宋",
        "collection_info": null
    },
    {
        "uuid": "aa3c0fe879aad499c3ee300ca55f4b87",
        "title": "题近藁二首  其二",
        "author": "刘克庄",
        "content": "世间小家数，不瘦失之寒。\n都未饱鲸脍，徒然烹虮肝。\n于今无对垒，亘古有荒坛。\n改窜无全句，明朝更取看。",
        "dynasty": "宋",
        "collection_info": null
    },
    {
        "uuid": "3e5adfacfc58695e32191d9fbca2e476",
        "title": "瓦送",
        "author": "刘克庄",
        "content": "瓦送绣行均一去，如公之去独贤哉。\n国侨存校如迂阔，涑水辞枢冀挽回。\n聊为先师主精舍，不烦残客到翘村。\n半山未是忘情者，重拜头厅便出来。",
        "dynasty": "宋",
        "collection_info": null
    },
    {
        "uuid": "67db2023545d2ff43fb54471cbb7f197",
        "title": "村居即事六言十首  其一",
        "author": "刘克庄",
        "content": "盘石时时垂钓，茅檐旦旦负暄。\n小杓行鱼羹饭，长竿晒犊鼻裈。",
        "dynasty": "宋",
        "collection_info": null
    },
    {
        "uuid": "f054008c37510ff0756466395a2bdcc0",
        "title": "村居即事六言十首  其二",
        "author": "刘克庄",
        "content": "呵冻画灰锻诗，傍人笑汝白痴。\n五百年有名世，七十翁如小儿。",
        "dynasty": "宋",
        "collection_info": null
    },
    {
        "uuid": "093be9eae8834e4c2890194916824ebe",
        "title": "村居即事六言十首  其三",
        "author": "刘克庄",
        "content": "钝根无慧能偈，信必有梵志诗。\n黄吻少年忘语，庞眉尊者不知。",
        "dynasty": "宋",
        "collection_info": null
    },
    {
        "uuid": "d673070c5e62e6f95783454d33d51b7a",
        "title": "村居即事六言十首  其四",
        "author": "刘克庄",
        "content": "老蚌剖胎枯矣，雄鸡断尾弃之。\n刎颈交谁捄汝，犁舌狱无出时。",
        "dynasty": "宋",
        "collection_info": null
    },
    {
        "uuid": "69ad58686dcffee18921c2df4cd0f135",
        "title": "村居即事六言十首  其五",
        "author": "刘克庄",
        "content": "有时散髮松风，有时一剑秋空。\n讲易白牛溪上，题诗黄鹤楼中。",
        "dynasty": "宋",
        "collection_info": null
    },
    {
        "uuid": "dc97271b17c4a3d7a719d1f89e053270",
        "title": "村居即事六言十首  其六",
        "author": "刘克庄",
        "content": "风窗有竹相敲，地炉无叶可烧。\n乱书翻覆未了，一灯明灭频挑。",
        "dynasty": "宋",
        "collection_info": null
    },
    {
        "uuid": "f1abd74a0cde35e36f4aa11b2d2bfe2a",
        "title": "村居即事六言十首  其七",
        "author": "刘克庄",
        "content": "一把算未能下，万户棋苦不高。\n老子腹中无物，渠侬笑裏有刀。",
        "dynasty": "宋",
        "collection_info": null
    },
    {
        "uuid": "94fd96b824e0bc0e4fc08ad9133598a5",
        "title": "村居即事六言十首  其八",
        "author": "刘克庄",
        "content": "坐处在细旃上，立时傍红云边。\n宁罚公干磨石，可使刘陶铸钱。",
        "dynasty": "宋",
        "collection_info": null
    },
    {
        "uuid": "fdc3f04940ca442705d168793b22ce85",
        "title": "村居即事六言十首  其九",
        "author": "刘克庄",
        "content": "髮脱秃鹙无异，背伛橐驼逼真。\n不是进贤冠者，亦非灵寿杖人。",
        "dynasty": "宋",
        "collection_info": null
    },
    {
        "uuid": "d3607857e5efc6a040256ad29bc4ec3a",
        "title": "村居即事六言十首  其一○",
        "author": "刘克庄",
        "content": "敝缊袍足蔽体，恶草具可享宾。\n犊车荣过九锡，鲊饭甘于八珍。",
        "dynasty": "宋",
        "collection_info": null
    },
    {
        "uuid": "1e6a2a2c792ca1c0cc36134aa01f1bda",
        "title": "春夜温故六言二十首  其一",
        "author": "刘克庄",
        "content": "侍中谲取玉带，尚书苦爱貂蝉。\n家破谪黎母矣，冢穿无髑髅焉。",
        "dynasty": "宋",
        "collection_info": null
    },
    {
        "uuid": "670e99779fa1e4cf381a9ca2f9703100",
        "title": "春夜温故六言二十首  其二",
        "author": "刘克庄",
        "content": "私怨有公论者，反噬非人情哉。\n颖叔发修阴事，资深叹轼奇才。",
        "dynasty": "宋",
        "collection_info": null
    },
    {
        "uuid": "e7ecd30eda7fbfa5f3935ab4389cb846",
        "title": "春夜温故六言二十首  其三",
        "author": "刘克庄",
        "content": "鼎镬烹东都党，烟瘴磨元佑人。\n但看纸上陈迹，始知陛下至仁。",
        "dynasty": "宋",
        "collection_info": null
    },
    {
        "uuid": "ac5154dd13e8e90620933a24f4c748c9",
        "title": "春夜温故六言二十首  其四",
        "author": "刘克庄",
        "content": "骨朽是非始定，怒炎毁誉未公。\n太平呼奇宰相，野狐目半山翁。",
        "dynasty": "宋",
        "collection_info": null
    },
    {
        "uuid": "a6ce65fbe8d60c1bf159a102eb51a4d6",
        "title": "春夜温故六言二十首  其五",
        "author": "刘克庄",
        "content": "燕山张皇薄伐，艮岳文饰太平。\n黼贺克復受赏，瓘忧分裂有萌。",
        "dynasty": "宋",
        "collection_info": null
    },
    {
        "uuid": "54c2711da9e2251c872782c94e1108d5",
        "title": "春夜温故六言二十首  其六",
        "author": "刘克庄",
        "content": "门前客已去矣，屋裏人安在哉。\n寒雀张罗可得，春燕衔泥不来。",
        "dynasty": "宋",
        "collection_info": null
    },
    {
        "uuid": "53ca7d821959c693fa8bdfb878222c35",
        "title": "春夜温故六言二十首  其七",
        "author": "刘克庄",
        "content": "丞相训子尤俭，夫人送女已非。\n盥面用瓦盆子，籍足以锦地衣。",
        "dynasty": "宋",
        "collection_info": null
    },
    {
        "uuid": "9cc242cb06aec4a0c8345efeb32a5798",
        "title": "春夜温故六言二十首  其八",
        "author": "刘克庄",
        "content": "出入息顷冷暖，翻覆手间雨云。\n斩颐从教万段，卖颁不直分文。",
        "dynasty": "宋",
        "collection_info": null
    },
    {
        "uuid": "dc6db5dd9f6df66ee4a79231d5d86aa6",
        "title": "春夜温故六言二十首  其九",
        "author": "刘克庄",
        "content": "京桧皆黄髮老，攸熺各黑头公。\n当时号为小相，至今叹作顽童。",
        "dynasty": "宋",
        "collection_info": null
    },
    {
        "uuid": "3f8f56c636cfb2994716b024ec57fe24",
        "title": "春夜温故六言二十首  其一○",
        "author": "刘克庄",
        "content": "选人片言授钺，贵臣万里建侯。\n平洮致绿石研，復燕得碧云油。",
        "dynasty": "宋",
        "collection_info": null
    },
    {
        "uuid": "53a15fcf21878728f3927e843bee83b1",
        "title": "春夜温故六言二十首  其一一",
        "author": "刘克庄",
        "content": "拔舌犯世深忌，枕肱夸师绪言。\n徂徕生为鬼怪，伊川死尚还魂。",
        "dynasty": "宋",
        "collection_info": null
    },
    {
        "uuid": "bc4edfc3d543b9ead730fb5eba147efc",
        "title": "春夜温故六言二十首  其一二",
        "author": "刘克庄",
        "content": "子长交游莫捄，孙盛门户几危。\n执简而往误矣，阁笔相视得之。",
        "dynasty": "宋",
        "collection_info": null
    },
    {
        "uuid": "0453195b93830002cc628877653e5f94",
        "title": "春夜温故六言二十首  其一三",
        "author": "刘克庄",
        "content": "书姦书盗不隠，讳周讳鲁若私。\n使乱贼惧直笔，于定哀多微辞。",
        "dynasty": "宋",
        "collection_info": null
    },
    {
        "uuid": "014f2e0c5f8042a35791a1dba5cc6d5d",
        "title": "春夜温故六言二十首  其一四",
        "author": "刘克庄",
        "content": "向来动脚已谬，末后濡尾转非。\n伏生力辞不至，申公不合而归。",
        "dynasty": "宋",
        "collection_info": null
    },
    {
        "uuid": "63543111d2939bcd9709e3669021a0cd",
        "title": "春夜温故六言二十首  其一五",
        "author": "刘克庄",
        "content": "一部日录付壻，三经新义传儿。\n跻翁超乎亚圣，赞父光于仲尼。",
        "dynasty": "宋",
        "collection_info": null
    },
    {
        "uuid": "c14e6d34b0885e4b2815e2249b1cb31b",
        "title": "春夜温故六言二十首  其一六",
        "author": "刘克庄",
        "content": "惩舒之志甚锐，祚宋之言可悲。\n浓墨书姦党石，长绳拽粹德碑。",
        "dynasty": "宋",
        "collection_info": null
    },
    {
        "uuid": "7207ea572b4987142df68725a86ecb02",
        "title": "春夜温故六言二十首  其一七",
        "author": "刘克庄",
        "content": "图覇卧薪尝胆，为农拾穗行歌。\n短衾敛首形矣，高官如跋疐何。",
        "dynasty": "宋",
        "collection_info": null
    },
    {
        "uuid": "f0ed85e68f3f12fd30b46a818df3a5fd",
        "title": "春夜温故六言二十首  其一八",
        "author": "刘克庄",
        "content": "绝交书谢伊辈，养生论真吾师。\n诗无风刺尤妙，史有天刑勿为。",
        "dynasty": "宋",
        "collection_info": null
    },
    {
        "uuid": "c063e4310e374138e60324a05e6a6b15",
        "title": "春夜温故六言二十首  其一九",
        "author": "刘克庄",
        "content": "辨才师苦死爱，文皇帝得许痴。\n温韬劫陵大盗，萧翼穿窬小儿。",
        "dynasty": "宋",
        "collection_info": null
    },
    {
        "uuid": "f1fa7e938f7b1c0e45df4c0df218a72e",
        "title": "春夜温故六言二十首  其二○",
        "author": "刘克庄",
        "content": "相郎穴厨而窃，王相坎壁以藏。\n十袭为传家宝，一点无入己赃。",
        "dynasty": "宋",
        "collection_info": null
    },
    {
        "uuid": "f32b5aba513b08567edbc30f5bbf3caf",
        "title": "挽林韶州  其一",
        "author": "刘克庄",
        "content": "堕落红巾手，崎岖白刃间。\n死难令北面，囚尚着南冠。\n汉使无金赎，相如与璧还。\n都将双鬓雪，换得两轮丹。",
        "dynasty": "宋",
        "collection_info": null
    },
    {
        "uuid": "49ad0f6f9b356f16b1a6ba5e903a1328",
        "title": "挽林韶州  其二",
        "author": "刘克庄",
        "content": "东起平戎策，铃斋昼掩扉。\n身留峤南老，饷至洛中稀。\n瘴自茅花起，丧同薏苡归。\n不知汤介子，朝论是耶非。",
        "dynasty": "宋",
        "collection_info": null
    },
    {
        "uuid": "4683c28c31366da1916932f4f5ecb965",
        "title": "和黄户曹投赠二首  其一",
        "author": "刘克庄",
        "content": "羞问胡奴乞米炊，君恩朴断老儋祠。\n蚤赓殿阁微凉作，晚课田园杂兴诗。\n洛下共游无在者，岩头末句欲传谁。\n天公别有相裨补，素髮星星两鬓垂。",
        "dynasty": "宋",
        "collection_info": null
    },
    {
        "uuid": "c56217ff52b402f195eded9e415a8586",
        "title": "和黄户曹投赠二首  其二",
        "author": "刘克庄",
        "content": "巫医末技有师生，古道今人鲜復行。\n受子云玄谁卒业，附韩公传不埋名。\n虱犹可以箭锋贯，蝇岂能增秤尾轻。\n颇欲他时观续集，定将苍老换朱荣。",
        "dynasty": "宋",
        "collection_info": null
    },
    {
        "uuid": "ae3a45d52d388e5a74cb0ca38eb2de68",
        "title": "又二首  其一",
        "author": "刘克庄",
        "content": "莱菔可虀秔可炊，绝胜远访碧溪祠。\n渠能去伴舒为诰，时有来听鼎说诗。\n江夏奇童今属子，金华仙伯更传谁。\n锦囊倒赠贫家了，不管旁观笑橐垂。",
        "dynasty": "宋",
        "collection_info": null
    },
    {
        "uuid": "e527ed191d713d23b40f9c0b0e676681",
        "title": "又二首  其二",
        "author": "刘克庄",
        "content": "诗家事业可怜生，骨朽人间有集行。\n锻炼鬼犹惊险语，折磨天亦妬虚名。\n长骑馿背嫌肩耸，欲拔鲸牙恨力轻。\n吟得擅场成底事，不如黄策挹浮荣。",
        "dynasty": "宋",
        "collection_info": null
    },
    {
        "uuid": "c57a4288b7810046f66f7e6f5a771fbc",
        "title": "答杨公朝",
        "author": "刘克庄",
        "content": "昔抱遗编事悦堂，蟇陵宰树想荒凉。\n问君乡土生悲感，家住秦溪又姓杨。",
        "dynasty": "宋",
        "collection_info": null
    },
    {
        "uuid": "7c3d87c973bf514edea9503e34e96108",
        "title": "鹤会三首  其一",
        "author": "刘克庄",
        "content": "晚觉方家总寓言，儋书只说谷神存。\n不烦姹女来丹竈，忽有婴儿出顖门。",
        "dynasty": "宋",
        "collection_info": null
    },
    {
        "uuid": "4c08daa31d2726dba5a8afa1eb885a85",
        "title": "鹤会三首  其二",
        "author": "刘克庄",
        "content": "肉眼安能辨圣凡，有时巾褐过城南。\n亦无肘后堪传汝，且向纯阳两字参。",
        "dynasty": "宋",
        "collection_info": null
    },
    {
        "uuid": "f15ddcbf3e765d5ea8f16c58cc0a3bc0",
        "title": "鹤会三首  其三",
        "author": "刘克庄",
        "content": "投不赀躯火宅中，须臾鬓雪换颜红。\n暮年颇欲从翁去，共过蓬莱听水风。",
        "dynasty": "宋",
        "collection_info": null
    },
    {
        "uuid": "2b2a19279f3b3473362bf34996f34c94",
        "title": "林知录和余梅百咏",
        "author": "刘克庄",
        "content": "一已为多况百哉，得君诗卷久惊猜。\n乍疑姑射山头比，谁唤勾芒雪裏迴。\n委壤可怜渠有命，倾城岂是子无媒。\n直须着意描香影，和靖宗人合咏梅。",
        "dynasty": "宋",
        "collection_info": null
    },
    {
        "uuid": "6f8c57030d86ef8efdb5cdd6db157f27",
        "title": "送林知录",
        "author": "刘克庄",
        "content": "狗监知才子，雌堂惜上宾。\n归船载画重，清俸买书贫。\n已作扶犁叟，难留拄笏人。\n洛英如见问，为说卧漳滨。",
        "dynasty": "宋",
        "collection_info": null
    },
    {
        "uuid": "c07668a09db4b192d70a2c50107ecbf2",
        "title": "周天益辞归延平",
        "author": "刘克庄",
        "content": "自说镡津上，辛勤葺数楹。\n一家侨寄活，隻手拮据成。\n俗薄诗人厄，州贫太守清。\n闻君不由径，想见揽衣迎。",
        "dynasty": "宋",
        "collection_info": null
    },
    {
        "uuid": "cd3fcc08fbb67bbf40d0ee242de36521",
        "title": "送仙游黄尉",
        "author": "刘克庄",
        "content": "三载仙溪上，萧然少府厅。\n不曾填格日，但见纂图经。\n黄绶离卑冗，青衿冒典刑。\n泉潮相接壤，尤可奉亲庭。",
        "dynasty": "宋",
        "collection_info": null
    },
    {
        "uuid": "2b538f352886d27d9672464e48361e4e",
        "title": "赠贵上人",
        "author": "刘克庄",
        "content": "贵公葬法妙蓍龟，眼力尤高异管窥。\n先世曾从牧堂学，前身疑是涅槃师。\n服寒食散方谁验，营土馒头计已迟。\n我卜寝丘将斩草，重来莫负老人期。",
        "dynasty": "宋",
        "collection_info": null
    },
    {
        "uuid": "dd6f9f623bbcabeba097c8af9f5f030d",
        "title": "次韵黄户曹问讯二首  其一",
        "author": "刘克庄",
        "content": "理窟骚坛两罢休，倒持麈柄让名流。\n向来袒裼欲暴虎，老去短衣聊饮牛。\n敛退始知颜巷乐，迂疎空抱杞天忧。\n名山何处无灵药，长笑痴人入海求。",
        "dynasty": "宋",
        "collection_info": null
    },
    {
        "uuid": "b4d18c8dcf3b5cf21fa208cc0168a7f1",
        "title": "次韵黄户曹问讯二首  其二",
        "author": "刘克庄",
        "content": "残年宜去亦宜休，出处输渠第一流。\n华表归三千岁鹤，具区有四十蹄牛。\n吟熏风殿曾微讽，祖夕阳亭尚隠忧。\n干鹊噪檐无别喜，书筒诗卷远相求。",
        "dynasty": "宋",
        "collection_info": null
    },
    {
        "uuid": "b8f6110a5f05d745cf8571c03e51ca27",
        "title": "寄题杨𢡟卿孝感堂",
        "author": "刘克庄",
        "content": "哭时闻者亦欷歔，双鹤随声下碧虚。\n帝出丝纶照穹壤，官施绰楔表门闾。\n今无陶侃谁能尔，古有苏耽莫是渠。\n华髮史儋曾载笔，尚能浓墨为君书。",
        "dynasty": "宋",
        "collection_info": null
    },
    {
        "uuid": "5564216924b5d58168cc236843ca46e4",
        "title": "摘玉堂红皱玉  其一",
        "author": "刘克庄",
        "content": "颗颗苞甘液，年年饫老饕。\n绝胜九千岁，三度窃蟠桃。",
        "dynasty": "宋",
        "collection_info": null
    },
    {
        "uuid": "e2bcc32f6568ccafb8f19746dd03a1d1",
        "title": "摘玉堂红皱玉  其二",
        "author": "刘克庄",
        "content": "珍贵均摩勒，甘滋过醴泉。\n谓天不吾享，岂不厚诬天。",
        "dynasty": "宋",
        "collection_info": null
    },
    {
        "uuid": "744562340f887eb954d36c1e74190f69",
        "title": "樗庵采荔  其一",
        "author": "刘克庄",
        "content": "村叟相持捋白髭，羡侬健似去年时。\n野儒枯槁无师授，传得单方服荔枝。",
        "dynasty": "宋",
        "collection_info": null
    },
    {
        "uuid": "196bb90036d24ba004e998e7e09db054",
        "title": "樗庵采荔  其二",
        "author": "刘克庄",
        "content": "坠殻纷纷满树间，更抛墙外费防闲。\n暗中仍被揶揄笑，此老冬烘可热瞒。",
        "dynasty": "宋",
        "collection_info": null
    },
    {
        "uuid": "9c14abcf691d058e9841e157a1a205af",
        "title": "余平生不至庐山六月廿八日夜梦同孙季蕃游焉林木参天瀑声如雷山中物色良是一剎甚幽邃傍人告曰此中有不出院僧余与季蕃欣然访之语未终而觉将晓矣窗外檐溜淋浪纪以二诗  其一",
        "author": "刘克庄",
        "content": "似与孙郎有宿期，共穿紫翠探幽奇。\n水帘喷雪非常爽，火伞张空了不知。\n蒙衲僧宁非惠远，结茅人莫是凝之。\n惜今粉绘无名笔，尚可追摹入拙诗。",
        "dynasty": "宋",
        "collection_info": null
    },
    {
        "uuid": "71adb0bd0df031a5f435c6fcf5587f9f",
        "title": "余平生不至庐山六月廿八日夜梦同孙季蕃游焉林木参天瀑声如雷山中物色良是一剎甚幽邃傍人告曰此中有不出院僧余与季蕃欣然访之语未终而觉将晓矣窗外檐溜淋浪纪以二诗  其二",
        "author": "刘克庄",
        "content": "泉声㶁㶁树苍苍，云有高僧占一房。\n粮绝罕曾起烟火，佛来不肯下禅床。\n缁流谁可传宗旨，黄敕难招坐道场。\n何必真分一间住，偶为但过亦清凉。",
        "dynasty": "宋",
        "collection_info": null
    },
    {
        "uuid": "dae2a3eef5bbf1156b6eb1fbc748f99d",
        "title": "虎暴二首  其一",
        "author": "刘克庄",
        "content": "趫捷超山径，咆哮噉土墙。\n昔无当道卧，今有税人场。\n班特归栏早，韩卢入窦忙。\n四方多伏弩，未可恃雄强。",
        "dynasty": "宋",
        "collection_info": null
    },
    {
        "uuid": "53e72aa3cde8add43899c87b3e9250af",
        "title": "虎暴二首  其二",
        "author": "刘克庄",
        "content": "噬至饱而止，出为饥所驱。\n东邻栈失羖，西舍廐亡驹。\n浪说裴旻射，难施抱朴符。\n雌雄已堪畏，况挟小于菟。",
        "dynasty": "宋",
        "collection_info": null
    },
    {
        "uuid": "e28087a0d82797b11ee66ccd591322cd",
        "title": "初秋感事三首  其一",
        "author": "刘克庄",
        "content": "徧阅同参入涅槃，傍观尽怪老僧顽。\n有诗传世天机浅，无史藏山笔钺闲。\n梦境瞿庄更唤醒，醉乡陶阮夹扶还。\n吾庐寂寂人稀至，不是先生爱掩关。",
        "dynasty": "宋",
        "collection_info": null
    },
    {
        "uuid": "b74ddbd2dc7b28e1e58ca96fea7554dd",
        "title": "初秋感事三首  其二",
        "author": "刘克庄",
        "content": "跌荡当年赋两京，晚抛笔砚事春耕。\n达空函启已心懒，读夹注书犹眼明。\n金匮旧闻虚论次，香奁少作悔流行。\n而今老病都休也，起听秋声百感生。",
        "dynasty": "宋",
        "collection_info": null
    },
    {
        "uuid": "6c92a8aad1faff64184bcb70295cba8b",
        "title": "初秋感事三首  其三",
        "author": "刘克庄",
        "content": "恩放归田又数期，少犹迂阔况衰迟。\n日非夸父追能及，山岂愚公力可移。\n前席虚怀何日报，细旃密启有天知。\n太阳所烛皆萌达，不照墙阴藿与葵。",
        "dynasty": "宋",
        "collection_info": null
    },
    {
        "uuid": "a93982079f0608ca8230fb5fb249a183",
        "title": "赠宇文贡士",
        "author": "刘克庄",
        "content": "君家忠节着先朝，庙院如今稍寂寥。\n晋代褒勋侯谢澹，唐人诏姓取颜标。\n地寒访我门罗爵，天定看君世珥貂。\n欲扫空斋同夜话，山荒黄独尚无苗。",
        "dynasty": "宋",
        "collection_info": null
    },
    {
        "uuid": "0562d42ce3623f030465f1544e9d9ba2",
        "title": "跋青阳尉古赋",
        "author": "刘克庄",
        "content": "青阳少府笔如椽，袖出骚人体物篇。\n往昔上林推蜀客，后来赤壁有坡仙。\n自言避地侨江表，谁诵凌云向上前。\n萤雪一生家万里，汉庭给札定何年。",
        "dynasty": "宋",
        "collection_info": null
    },
    {
        "uuid": "281ca6a360e6cded01c6032fe54d7266",
        "title": "尉侄寄百雀图",
        "author": "刘克庄",
        "content": "犹子知余嗜，封来半尺绡。\n谁将一兔颖，写作百鹪鹩。\n具体侔针粟，卑飞集苇苕。\n笑他九万里，辛苦上云霄。",
        "dynasty": "宋",
        "collection_info": null
    },
    {
        "uuid": "6fb5190ba0fc1fa7223ffd303ada3791",
        "title": "夜坐二首  其一",
        "author": "刘克庄",
        "content": "依约前生是蠹鱼，坐窗不觉晓钟余。\n都忘还笏休官了，浑是担簦应举初。\n亥豕安能承谬误，雪萤尚欲补空疎。\n玄花生眼蜩鸣耳，贪校新抄数板书。",
        "dynasty": "宋",
        "collection_info": null
    },
    {
        "uuid": "7acfe136feebc406dde37e0c87b4024c",
        "title": "夜坐二首  其二",
        "author": "刘克庄",
        "content": "世法人情已尽抛，深林自占一枝巢。\n病来不饮疎欢伯，老去惟书作淡交。\n马尾动烦刊笔误，蝇头尚可就灯抄。\n山空月落商歌起，不管秋风捲屋茅。",
        "dynasty": "宋",
        "collection_info": null
    },
    {
        "uuid": "20ab1cc4e362fb362d778810faf2300d",
        "title": "秋旱继以大风即事十首  其一",
        "author": "刘克庄",
        "content": "虽作尧时击壤民，田家忧乐尚关身。\n抱珠难起龙公睡，走石谁撩飓毋嗔。",
        "dynasty": "宋",
        "collection_info": null
    },
    {
        "uuid": "acb96d946af605eba9bfe32ec182a40f",
        "title": "秋旱继以大风即事十首  其二",
        "author": "刘克庄",
        "content": "苹末萧萧忽怒飞，松公欲仆竹君欹。\n无人委曲镌风伯，晚稻方花最怕吹。",
        "dynasty": "宋",
        "collection_info": null
    },
    {
        "uuid": "a1cc3b2e28c7ea6c3ad9935ddbea449f",
        "title": "秋旱继以大风即事十首  其三",
        "author": "刘克庄",
        "content": "作苦三时逸在冬，安知一篑尚亏功。\n愁闻地籁吹羊角，不见天瓢滴马鬃。",
        "dynasty": "宋",
        "collection_info": null
    },
    {
        "uuid": "d0bff237728ac9b0f5b607db388f9f3d",
        "title": "秋旱继以大风即事十首  其四",
        "author": "刘克庄",
        "content": "曾立龙墀忝近臣，深知玉座最忧民。\n近传奎画蠲租赋，稽首觚棱祝圣人。",
        "dynasty": "宋",
        "collection_info": null
    },
    {
        "uuid": "42ea79031b675c49d4829adb9bfcea5d",
        "title": "秋旱继以大风即事十首  其五",
        "author": "刘克庄",
        "content": "吴中见说亦枯焦，勺水如金汲路遥。\n但有清尘无洒道，不能破块止鸣条。",
        "dynasty": "宋",
        "collection_info": null
    },
    {
        "uuid": "2a98240dac5b9008529be55afea03ea2",
        "title": "秋旱继以大风即事十首  其六",
        "author": "刘克庄",
        "content": "抱瓮区区溉旱苗，忍饥终胜似操瓢。\n饮尧井水耕尧野，偶作樵歌亦誉尧。",
        "dynasty": "宋",
        "collection_info": null
    },
    {
        "uuid": "ce65b13df0e8740d6485b56193b0eb18",
        "title": "秋旱继以大风即事十首  其七",
        "author": "刘克庄",
        "content": "古人一念感而通，不待焚巫祭雨工。\n汤反诸身防六事，汉移其咎责三公。",
        "dynasty": "宋",
        "collection_info": null
    },
    {
        "uuid": "e1accdab9a55c2320ee6052e9b25143e",
        "title": "秋旱继以大风即事十首  其八",
        "author": "刘克庄",
        "content": "老农相戒早输官，何日爰书得少宽。\n明府安知帘外事，路人却见水中瘢。",
        "dynasty": "宋",
        "collection_info": null
    },
    {
        "uuid": "17d9f237b3d3089bd022943b071e0bb3",
        "title": "秋旱继以大风即事十首  其九",
        "author": "刘克庄",
        "content": "禹功远矣世犹思，谁谷吾州頼两陂。\n待与閟宫碑岁月，併为神作送迎诗。",
        "dynasty": "宋",
        "collection_info": null
    },
    {
        "uuid": "6cd67fd64fca437850ed62d5339fd245",
        "title": "秋旱继以大风即事十首  其一○",
        "author": "刘克庄",
        "content": "少耽章句老明农，无意为文忽自工。\n戏作小诗说场圃，细看似可续豳风。",
        "dynasty": "宋",
        "collection_info": null
    },
    {
        "uuid": "524524e1c223092a6209cab2e4fe8129",
        "title": "杂兴十首  其一",
        "author": "刘克庄",
        "content": "苍苔满意上庭除，应为新来客屦疎。\n老圃宁无螬半李，贫家尚有鼠余蔬。\n身光退士吟招隠，儿劝尊公赋遂初。\n已与山灵盟歃了，龙钟断不就安车。",
        "dynasty": "宋",
        "collection_info": null
    },
    {
        "uuid": "83361f6f5325219f6a9b7f59779b9782",
        "title": "杂兴十首  其二",
        "author": "刘克庄",
        "content": "曾忝开元供奉班，君恩全护放还山。\n诸公纵欲俎豆汝，老子安能笔砚间。\n试拂毛锥嗟已秃，便扶灵寿亦何颜。\n迴头猿鹤休相笑，犹胜周颙去不还。",
        "dynasty": "宋",
        "collection_info": null
    },
    {
        "uuid": "0b89e3a88e03bfece2bc39db06a49b00",
        "title": "杂兴十首  其三",
        "author": "刘克庄",
        "content": "少喜清谈拙自谋，行年至此復焉求。\n归休谁肯争幽谷，贫杀犹堪买沃洲。\n笛作曾垂安石泪，扇遮难护彦回羞。\n伯阳老去差姦黠，真出函关不少留。",
        "dynasty": "宋",
        "collection_info": null
    },
    {
        "uuid": "a564e30e3281a88e90800dd5b2ffe045",
        "title": "杂兴十首  其四",
        "author": "刘克庄",
        "content": "旋插疎篱设矮扉，仅容老子自娱嬉。\n国蜗角上何嫌小，巢鸟窠边不觉危。\n石椁无陈鸡絮者，朱门有设雀罗时。\n平泉花木奇樟桧，辛苦栽培竟属谁。",
        "dynasty": "宋",
        "collection_info": null
    },
    {
        "uuid": "5ff36703c918ae2ca37047d91dfd360f",
        "title": "杂兴十首  其五",
        "author": "刘克庄",
        "content": "鬓髮萧萧牙齿疎，耄荒不记兔园书。\n有时待月□□榭，蓦地看花命小车。\n早慕两龚辞病去，晚从二仲卜邻居。\n阿戎解执牙筹耳，嵇阮中间却顿渠。",
        "dynasty": "宋",
        "collection_info": null
    },
    {
        "uuid": "7873543ab110c03ff0641a4e84e6b3a7",
        "title": "杂兴十首  其六",
        "author": "刘克庄",
        "content": "何止才疎亦命悭，暮年身世寄田间。\n望尘早不游金谷，投笔今难戍玉关。\n日祷泥龙晴自若，昼骑秧马夕方还。\n跳丸只了东西走，不道能苍壮士颜。",
        "dynasty": "宋",
        "collection_info": null
    },
    {
        "uuid": "ae2005a1f0d48a9d801dd7a87fb05a1c",
        "title": "杂兴十首  其七",
        "author": "刘克庄",
        "content": "淳熙以后绍熙前，曹马灰寒不復燃。\n宁作归来词引避，可为劝进表求全。\n斜川妙语超言外，广武狂谈发酒边。\n頼有遗文堪可质，世谁陶阮岂其然。",
        "dynasty": "宋",
        "collection_info": null
    },
    {
        "uuid": "5085615d55f5f85f035b8f55aaa60f52",
        "title": "杂兴十首  其八",
        "author": "刘克庄",
        "content": "诸公衮衮一番新，留得山林着放臣。\n鞍破马移它廐去，巢空燕觉主家贫。\n甥陪棋局何须客，儿举篮舆不觅人。\n膜外浮荣酒中趣，看来二者孰关身。",
        "dynasty": "宋",
        "collection_info": null
    },
    {
        "uuid": "e008482aa0bf2175a87cb7ac1c148efd",
        "title": "杂兴十首  其九",
        "author": "刘克庄",
        "content": "迴首危途尚可惊，三家村裏送余生。\n入无奥主常孤立，归有邻翁可耦耕。\n駡坐不闻因耳重，悬车已决觉身轻。\n小诗何必诸公诵，自向閒时咏太平。",
        "dynasty": "宋",
        "collection_info": null
    },
    {
        "uuid": "28a2830972c0eb62ce3fcf6ed289df96",
        "title": "杂兴十首  其一○",
        "author": "刘克庄",
        "content": "古书踳驳承讹久，新义支离折衷难。\n孔墨达观无异道，触蛮角立有争端。\n壁中科斗经传写，瓮裏酰鸡味笔残。\n老子暮年亲勘破，束书阁上不须看。",
        "dynasty": "宋",
        "collection_info": null
    },
    {
        "uuid": "55dbdf4b995bb3fc12871e50be41c5a8",
        "title": "太守宋监丞新三先生祠刊二刘遗文以二诗纪实  其一",
        "author": "刘克庄",
        "content": "两翁仕不至丞郎，名节能流百世芳。\n穷巷号为通德里，旧书藏在善和坊。\n古楹日敝加丹刻，老柏年深益黛苍。\n太守怀贤崇教化，乡先生盍祭于乡。",
        "dynasty": "宋",
        "collection_info": null
    },
    {
        "uuid": "f502de84f6c7ddb673e819e24b1dec4a",
        "title": "太守宋监丞新三先生祠刊二刘遗文以二诗纪实  其二",
        "author": "刘克庄",
        "content": "俱事重华着直声，百年藏藁未流行。\n世评谏疏如刘向，公读遗书感乐生。\n里有襄阳耆旧传，史无齐鲁大臣名。\n孤孙白首荒家学，甘作滕民负耒耕。",
        "dynasty": "宋",
        "collection_info": null
    },
    {
        "uuid": "9ce6557069dca47b348c7b73776f6814",
        "title": "使君次韵再赋二首  其一",
        "author": "刘克庄",
        "content": "当年双璧甲科郎，未羡燕山五桂芳。\n奏赋何曾因狗监，谏书直乞罢鹰坊。\n聚萤窗冷韦编蠹，下马陵芜宰树苍。\n不是使君来北海，邦人岂识郑公乡。",
        "dynasty": "宋",
        "collection_info": null
    },
    {
        "uuid": "7e7ff61b07218819a9f9fde83b5a151d",
        "title": "使君次韵再赋二首  其二",
        "author": "刘克庄",
        "content": "下车不识疾呼声，郡政清平教亦行。\n曹相治齐宾盖老，何侯在楚厚龚生。\n甘棠通国俱怀惠，遗藁因公得记名。\n老受一廛无以报，先畴不腆尚堪耕。",
        "dynasty": "宋",
        "collection_info": null
    },
    {
        "uuid": "20b8c91abd713bd659e4169339b7b765",
        "title": "芙蓉六言四首  其一",
        "author": "刘克庄",
        "content": "东林百草摇落，老圃数株白红。\n楚客空悲岁晏，班姬错怨秋风。",
        "dynasty": "宋",
        "collection_info": null
    },
    {
        "uuid": "1682cfea1cfcb69ec1b7095d3a9c0502",
        "title": "芙蓉六言四首  其二",
        "author": "刘克庄",
        "content": "雪白露初泣晓，酒红日欲平西。\n王姬何彼秾矣，美人清扬婉兮。",
        "dynasty": "宋",
        "collection_info": null
    },
    {
        "uuid": "02860095a09154c0b5333ae8627ebfbe",
        "title": "芙蓉六言四首  其三",
        "author": "刘克庄",
        "content": "月地不离人世，花城岂必仙家。\n且容康节向月，不羡曼卿主花。",
        "dynasty": "宋",
        "collection_info": null
    },
    {
        "uuid": "3106fcf3c2ed3232e93f1a9a8d853955",
        "title": "芙蓉六言四首  其四",
        "author": "刘克庄",
        "content": "羞作太真妃帐，宁为屈大夫裳。\n帝赏此花高节，别赐一名拒霜。",
        "dynasty": "宋",
        "collection_info": null
    },
    {
        "uuid": "201c1ad6adb09673b9c0d1a21c30d7e4",
        "title": "端明无惰赵公哀诗二首  其一",
        "author": "刘克庄",
        "content": "忆昔并居封驳地，相期叶力共推车。\n惯看东阁批黄敕，同向南衙沮白麻。\n高兴竟归安石墅，大疑犹访魏舒家。\n仅存一鑑今亡矣，想见昕朝亦嘆嗟。",
        "dynasty": "宋",
        "collection_info": null
    },
    {
        "uuid": "31618fc197a039230d9eee926e18f948",
        "title": "端明无惰赵公哀诗二首  其二",
        "author": "刘克庄",
        "content": "惜身顾影世滔滔，叹息斯人振古豪。\n中垒老犹献封事，三闾去尚作离骚。\n无金可遗贫如故，加璧难招节更高。\n有泪数行刍一束，若为飞渡浙江涛。",
        "dynasty": "宋",
        "collection_info": null
    },
    {
        "uuid": "f10899686a489bc3c60eb404e987cfb7",
        "title": "惜笋二首  其一",
        "author": "刘克庄",
        "content": "主人尤爱竹，老病鲜窥园。\n粟鼠竞携子，箨龙空长孙。\n化为玉版去，留得锦綳存。\n虽有监临者，贪眠昼闭门。",
        "dynasty": "宋",
        "collection_info": null
    },
    {
        "uuid": "ffe554d8689f89dde2df22ec9a751133",
        "title": "惜笋二首  其二",
        "author": "刘克庄",
        "content": "手移孤竹氏，遍地长孙枝。\n挺挺堪传嫡，疎疎欲咎谁。\n汝馋犹可忍，吾俗恐难医。\n虽有监临法，宽柔不忍施。",
        "dynasty": "宋",
        "collection_info": null
    },
    {
        "uuid": "1f5302f3a262b90213def446dfcf7873",
        "title": "赠天台陈相士",
        "author": "刘克庄",
        "content": "径草齐腰人迹稀，凌晨忽有叩柴扉。\n远携吾子出疆贽，来看先生杜德机。\n许燕颔侯行且验，评鸢肩夭是耶非。\n惜无斗酒堪浇汝，一曲劳歌赠北归。",
        "dynasty": "宋",
        "collection_info": null
    },
    {
        "uuid": "55685fa6fef41e185d758ec19053b72d",
        "title": "赠日者程士熙",
        "author": "刘克庄",
        "content": "竹溪满口相称说，韩慥林间一辈流。\n少不如人今已老，天之命我子难修。\n桑蓬壮志无成就，箕斗虚名有悔尤。\n试为端蓍占岁晚，几囤枣实几蹄牛。",
        "dynasty": "宋",
        "collection_info": null
    },
    {
        "uuid": "8530adef64ce26f3bc998faaf0b65b8e",
        "title": "挽郑永福",
        "author": "刘克庄",
        "content": "竹间梧畔故应佳，非但才高诗亦葩。\n世胄蚤通枢相谱，里人知是大魁家。\n谁言陶令纔为米，不遣潘郎再种花。\n□□云深华表远，北风无頼送哀笳。",
        "dynasty": "宋",
        "collection_info": null
    },
    {
        "uuid": "4bead7d24db3884dd4ad7636a2e9434d",
        "title": "寄题赵尉若钰兰所六言四首  其一",
        "author": "刘克庄",
        "content": "平生憎鲍鱼肆，何处割山麝房。\n试与君评花品，不如渠有国香。",
        "dynasty": "宋",
        "collection_info": null
    },
    {
        "uuid": "3ba614469ad8cf1d1df4c74be53831fe",
        "title": "寄题赵尉若钰兰所六言四首  其二",
        "author": "刘克庄",
        "content": "屈子平章荃蕙，荀卿区别芷槐。\n志洁真饮露者，性恶似渐滫来。",
        "dynasty": "宋",
        "collection_info": null
    },
    {
        "uuid": "090c20c76a217fd3d44afc06d754b9fe",
        "title": "寄题赵尉若钰兰所六言四首  其三",
        "author": "刘克庄",
        "content": "高标可敬难狎，幽香似有如无。\n世间少别花者，海上多逐臭夫。",
        "dynasty": "宋",
        "collection_info": null
    },
    {
        "uuid": "6141dd50866a22a87aa31fcd62ae6d51",
        "title": "寄题赵尉若钰兰所六言四首  其四",
        "author": "刘克庄",
        "content": "遶林寻香不见，对花写貌失真。\n痴人鼻孔无辨，俗子毫端有尘。",
        "dynasty": "宋",
        "collection_info": null
    },
    {
        "uuid": "3031a632b2209abb6d925e6baa1fecb6",
        "title": "答括士李同二首  其一",
        "author": "刘克庄",
        "content": "忆昔骎骎逼要津，迂疎谁遣批龙鳞。\n羞为庆历一不肖，妄意熙宁三舍人。\n鬼质若非天夺魄，纍臣岂有地容身。\n江湖社友应相问，为说萧萧雪鬓新。",
        "dynasty": "宋",
        "collection_info": null
    },
    {
        "uuid": "257984d19ad90548e7ebaeb1a05bc478",
        "title": "答括士李同二首  其二",
        "author": "刘克庄",
        "content": "秃翁门巷冷涔涔，僮报诗人远见寻。\n微露毫芒足奇怪，少加煅炼愈高深。\n肯来邺下从公干，待向关中说季心。\n黄鹄池边需应制，劝君莫学冻蛩吟。",
        "dynasty": "宋",
        "collection_info": null
    },
    {
        "uuid": "f53c1dd187b113dad28447b396df5fa1",
        "title": "赠永福黄国孙",
        "author": "刘克庄",
        "content": "尚记鸣琴锦水滨，华宗赞府偶同寅。\n涉哦松笔规随我，传种花词脍炙人。\n潘令鬓毛两堆雪，崔丞诗赋一微尘。\n览君姓氏询乡里，旧事关心感慨频。",
        "dynasty": "宋",
        "collection_info": null
    },
    {
        "uuid": "a62cc32c1d68971a3f6b34facc85f302",
        "title": "强甫西上",
        "author": "刘克庄",
        "content": "平进差贤似躁求，乃翁岂不为儿谋。\n今寒畯士难京秩，古子男邦亦小侯。\n翘馆讵宜频造请，孤山虽好勿淹留。\n谁言此老心如铁，临别无端作许愁。",
        "dynasty": "宋",
        "collection_info": null
    },
    {
        "uuid": "e70b30147eae975a625890c90f10146a",
        "title": "挽薛潮州",
        "author": "刘克庄",
        "content": "醇谨真贤胄，廉能亦吏师。\n潘花一手种，韩木百年思。\n良友招魂些，遗民堕泪碑。\n今无黄绢笔，书墓嘆吾衰。",
        "dynasty": "宋",
        "collection_info": null
    },
    {
        "uuid": "3cb4826452cc0da3dbb4d66a343dcb5b",
        "title": "留别表弟方时父二首  其一",
        "author": "刘克庄",
        "content": "四壁萧萧落叶声，招留聊试子交情。\n不应华屋延珠履，得似蓬窗共铁檠。\n幞被都无三宿恋，重裘未觉一寒生。\n暮年彼此懽悰薄，相对清谈听断更。",
        "dynasty": "宋",
        "collection_info": null
    },
    {
        "uuid": "9a453b5dd3a8bc227752eb9f16763409",
        "title": "留别表弟方时父二首  其二",
        "author": "刘克庄",
        "content": "忆昔分携今再闰，君犹黑鬓我霜颠。\n绝怜卢弟真才子，若比殷兄尚少年。\n渭北几时重把酒，山阴作么便迴船。\n未知后会平安否，搔首临风意惘然。",
        "dynasty": "宋",
        "collection_info": null
    },
    {
        "uuid": "67e2a6538123a3f906c127ea34f6b193",
        "title": "輓方宜人二首  其一",
        "author": "刘克庄",
        "content": "贫道我儿孝，姑云此妇贤。\n诸郎丹穴种，夫子玉堂仙。\n□□□宁忍，煎胶法不传。\n多情潘骑省，应赋悼亡篇。",
        "dynasty": "宋",
        "collection_info": null
    },
    {
        "uuid": "55b1ae4835e6561425ab8501011741d9",
        "title": "輓方宜人二首  其二",
        "author": "刘克庄",
        "content": "分断金钗股，全遮玉镜辉。\n竟令鸾独舞，愁见雉双飞。\n月照梁鸿案，尘凝孟母机。\n平生竺干学，至此是真归。",
        "dynasty": "宋",
        "collection_info": null
    },
    {
        "uuid": "5fe3fde171c7a0e5b51c938d404a117b",
        "title": "记颜二首  其一",
        "author": "刘克庄",
        "content": "不冻肩山耸，方暄鬓雪浓。\n或云寿者相，敢道德人容。\n补助无灵药，扶持頼瘦筇。\n傍观莫相笑，年事合龙钟。",
        "dynasty": "宋",
        "collection_info": null
    },
    {
        "uuid": "ba6507cef1203bbfd1a5b3b9a967e754",
        "title": "记颜二首  其二",
        "author": "刘克庄",
        "content": "恰纔犹两髧，倏忽已双皤。\n昔似卫洗马，今成郭橐驼。\n窝中老康节，龛裏活弥陀。\n纵使加冠剑，其如丑怪何。",
        "dynasty": "宋",
        "collection_info": null
    },
    {
        "uuid": "8254fe862b93f04bff4657aee27eb218",
        "title": "田舍即事十首  其一",
        "author": "刘克庄",
        "content": "闽土资生少，农家作苦多。\n尚能盖牛屋，未肯入鸡窠。\n社裏戴花舞，原头拾穗歌。\n设令生汉代，堪冠力田科。",
        "dynasty": "宋",
        "collection_info": null
    },
    {
        "uuid": "a8cfab93cda37e58717feb323166ce7f",
        "title": "田舍即事十首  其二",
        "author": "刘克庄",
        "content": "场圃先修筑，囷仓次补完。\n坐居邻叟下，身杂役夫间。\n荷莜侵星出，肩禾束藴还。\n小窗残卷在，未敢便偷闲。",
        "dynasty": "宋",
        "collection_info": null
    },
    {
        "uuid": "205b3d8e35cd54503014116d58836470",
        "title": "田舍即事十首  其三",
        "author": "刘克庄",
        "content": "此日田舍汉，当年省禁臣。\n丝纶隔世事，蓑笠暮年身。\n龙弃真初祖，羊求在近邻。\n南朝足名士，吾独爱吾真。",
        "dynasty": "宋",
        "collection_info": null
    },
    {
        "uuid": "9d3be4fa451b8be56de7a11b082876e5",
        "title": "田舍即事十首  其四",
        "author": "刘克庄",
        "content": "事国尝陈力，明农晚乞骸。\n击鲜儿勿费，执醤老难偕。\n仅可从沮溺，安能望赐回。\n几曾识奇字，门外客休来。",
        "dynasty": "宋",
        "collection_info": null
    },
    {
        "uuid": "20b5b01579ae3357b98eb075481da83c",
        "title": "田舍即事十首  其五",
        "author": "刘克庄",
        "content": "小筑三家聚，新篘万户春。\n昔豪几腐胁，今病罕沾唇。\n太古华胥氏，丰年畏垒人。\n超然市朝外，未易葛天民。",
        "dynasty": "宋",
        "collection_info": null
    },
    {
        "uuid": "7fc19326397034b4cb552867831b320c",
        "title": "田舍即事十首  其六",
        "author": "刘克庄",
        "content": "畴昔元疎懒，如今转耄荒。\n都忘高士传，仅记庶人章。\n栖亩牛羊饱，开囷雀鼠忙。\n老农识惭愧，先议道官仓。",
        "dynasty": "宋",
        "collection_info": null
    },
    {
        "uuid": "7c4b392c663248e71c3c90124c60720b",
        "title": "田舍即事十首  其七",
        "author": "刘克庄",
        "content": "小榭无丹雘，低墙略塈茨。\n辛勤趋穑事，快活过花时。\n懒献嘉禾颂，闲赓滞穗诗。\n幸生太平世，不乐復何为。",
        "dynasty": "宋",
        "collection_info": null
    },
    {
        "uuid": "6e262f1d7ac51e916fd74508086a39cf",
        "title": "田舍即事十首  其八",
        "author": "刘克庄",
        "content": "浅甽须穿浚，荒畦要粪除。\n何尝舍耒出，亦或带经锄。\n古有神农学，今传氾胜书。\n野儒曾涉猎，未可议空疎。",
        "dynasty": "宋",
        "collection_info": null
    },
    {
        "uuid": "894c5c86648c816092e17ffd15eeab70",
        "title": "田舍即事十首  其九",
        "author": "刘克庄",
        "content": "比屋篝车满，深林鼓笛喧。\n簇花迎妇担，抛果浴儿盆。\n古礼曾求野，先民或灌园。\n子孙记吾语，切勿羡华轩。",
        "dynasty": "宋",
        "collection_info": null
    },
    {
        "uuid": "c8c8082007672951354101c284a6dc7f",
        "title": "田舍即事十首  其一○",
        "author": "刘克庄",
        "content": "凋邑租符紧，荒祠木偶新。\n吏谈长官健，巫託社公嗔。\n烹犬看承客，吹螺降送神。\n二豪怀肉返，去诳别村人。",
        "dynasty": "宋",
        "collection_info": null
    },
    {
        "uuid": "04d498943dbc289e004cdd9cdb1ab6a7",
        "title": "輓方倅岩仲二首  其一",
        "author": "刘克庄",
        "content": "上世师朱氏，慈闱祖艾轩。\n惓惓纂遗绪，历历识前言。\n柳记多先友，迁书頼外孙。\n悲哉此奇士，寂寞向寒原。",
        "dynasty": "宋",
        "collection_info": null
    },
    {
        "uuid": "ff8843a627fbf9b58b9f0bcdf60f4408",
        "title": "輓方倅岩仲二首  其二",
        "author": "刘克庄",
        "content": "身后青名在，辛勤卜此阡。\n书丹翰林笔，埋玉息庵钱。\n葛帔孤谁託，蒿簪妇亦贤。\n许丞无事业，千古以廉传。",
        "dynasty": "宋",
        "collection_info": null
    },
    {
        "uuid": "4ced2cc0489b89996440439be2ab4ca0",
        "title": "輓郑郎公卫夫妇二首  其一",
        "author": "刘克庄",
        "content": "灯窗磨岁月，竹帛勒功名。\n晦迹溪西隠，终身谷口耕。\n似山犹有漏，于佛悟无生。\n尚喜家驹骏，何惭辅嗣甥。",
        "dynasty": "宋",
        "collection_info": null
    },
    {
        "uuid": "891b8675b71a4a80d1ac350bcb835f82",
        "title": "輓郑郎公卫夫妇二首  其二",
        "author": "刘克庄",
        "content": "遗言传属纩，内则冠幽闺。\n刘尹真长妹，黔娄处士妻。\n鸾离暮年恨，鹤弔冻云迷。\n慧性无生灭，幡花导向西。",
        "dynasty": "宋",
        "collection_info": null
    },
    {
        "uuid": "45d8afd023e779c5c024e66ff3c2c93b",
        "title": "题同班小录  其一",
        "author": "刘克庄",
        "content": "犹记甲申引见，传头几度春风。\n短梦听钧天乐，一生泣鼎湖弓。",
        "dynasty": "宋",
        "collection_info": null
    },
    {
        "uuid": "7b1cd0136fbc2888962767c4a81bf90e",
        "title": "题同班小录  其二",
        "author": "刘克庄",
        "content": "周章鹤碧朝服，咫尺猩红御袍。\n风号先帝陵木，霜着孤臣鬓毛。",
        "dynasty": "宋",
        "collection_info": null
    },
    {
        "uuid": "2ac3b0a498326685a91414c5a0fa2648",
        "title": "题同班小录  其三",
        "author": "刘克庄",
        "content": "帐殿久移南内，桥山已隔西兴。\n同时谒帝评事，回首不忘茂陵。",
        "dynasty": "宋",
        "collection_info": null
    },
    {
        "uuid": "a64badf59f016b5f7d4c30df05f5414b",
        "title": "丁巳启建二首  其一",
        "author": "刘克庄",
        "content": "一息营升斗，留翁寂寞滨。\n白头携暮子，来作祝尧人。",
        "dynasty": "宋",
        "collection_info": null
    },
    {
        "uuid": "f12665f3af2a9b7d2a35133ffb1ba67b",
        "title": "丁巳启建二首  其二",
        "author": "刘克庄",
        "content": "有意祝灵椿，无堪献野芹。\n玉杯真缪巧，金镜最忠勤。",
        "dynasty": "宋",
        "collection_info": null
    },
    {
        "uuid": "3422a9f2430873572ec6baf3ca62ad34",
        "title": "夜坐二首  其一",
        "author": "刘克庄",
        "content": "坐久乌薪尽，呼童扫叶忙。\n海风过雪冷，冬夜抵年长。\n故纸真糟粕，枯骴孰臭香。\n老无闲记性，读罢转头忘。",
        "dynasty": "宋",
        "collection_info": null
    },
    {
        "uuid": "01465a7a3ac882d55cbf1782bd1059c9",
        "title": "夜坐二首  其二",
        "author": "刘克庄",
        "content": "併拥三重絮，犹新二尺檠。\n屋高先见月，城远忽闻更。\n藜杖光芒歇，茅柴力量轻。\n若非檐铁响，淡杀老书生。",
        "dynasty": "宋",
        "collection_info": null
    },
    {
        "uuid": "85fca1cb3a70f7804e49f7535cc38b26",
        "title": "南山感旧  其一",
        "author": "刘克庄",
        "content": "髫龀随二亲，旅泊承天寺。\n姆抱殿上嬉，忽覩瞿昙氏。",
        "dynasty": "宋",
        "collection_info": null
    },
    {
        "uuid": "f042a97d7107253a964914ea63f5eff0",
        "title": "南山感旧  其二",
        "author": "刘克庄",
        "content": "自从出腹来，未尝识奇伟。\n顾瞻忽眩晃，冷汗如泼水。",
        "dynasty": "宋",
        "collection_info": null
    },
    {
        "uuid": "21e5c901bb36a099b98f5671f5eadbe9",
        "title": "南山感旧  其三",
        "author": "刘克庄",
        "content": "战掉病三日，汤熨乃能起。\n譬如秦武阳，震慴白帝子。",
        "dynasty": "宋",
        "collection_info": null
    },
    {
        "uuid": "8376a34bc0eac42c571c674393c32d28",
        "title": "南山感旧  其四",
        "author": "刘克庄",
        "content": "弹指七十年，颜髮遽如此。\n棒喝夹攻之，碓磨备尝矣。",
        "dynasty": "宋",
        "collection_info": null
    },
    {
        "uuid": "e34dbdf599ef0e53fbea3465be602acc",
        "title": "南山感旧  其五",
        "author": "刘克庄",
        "content": "既具顶门眼，逐得少林髓。\n南山梵王宫，规模自唐始。",
        "dynasty": "宋",
        "collection_info": null
    },
    {
        "uuid": "efa196f2167836a04a3f6eba6f90180a",
        "title": "南山感旧  其六",
        "author": "刘克庄",
        "content": "轮奂绝鉅丽，像设尤卓诡。\n瓣香大雄前，恍然忆稚齿。",
        "dynasty": "宋",
        "collection_info": null
    },
    {
        "uuid": "31ae4f8423041fd2b53775e0bc7c6c9f",
        "title": "南山感旧  其七",
        "author": "刘克庄",
        "content": "侬久离怖畏，佛亦生欢喜。\n却看丈六身，僬侥国人尔。",
        "dynasty": "宋",
        "collection_info": null
    },
    {
        "uuid": "616609aaded6cd6143a1620194de358d",
        "title": "挽陈建昌",
        "author": "刘克庄",
        "content": "一麾踰峤几星霜，岁晚乘云觐帝傍。\n方喜吾丘来春计，又闻翁子去怀章。\n百弓别业虽清旷，九尺长身已老苍。\n原上悲风吹宰树，伤心鸡絮莫携将。",
        "dynasty": "宋",
        "collection_info": null
    },
    {
        "uuid": "45ceadcba8c6d5372188131f09fd4a0a",
        "title": "连日寒甚怀强甫二首  其一",
        "author": "刘克庄",
        "content": "同云作色日潜辉，咄咄玄冥未霁威。\n驿使能无一枝寄，客程应有六花飞。\n乌公恩重宜亲谒，绛老年高可蚤归。\n想见仙霞三尺雪，布衾如铁起添衣。",
        "dynasty": "宋",
        "collection_info": null
    },
    {
        "uuid": "e4578f72e8b52922af83fe4a057960ca",
        "title": "连日寒甚怀强甫二首  其二",
        "author": "刘克庄",
        "content": "人生各有稻粱谋，暂去家庭作远游。\n年事但看翁齿髮，天寒深念汝衣裘。\n履霜我独知琴操，立雪谁来问话头。\n但愿茅檐相保守，千书说不尽离愁。",
        "dynasty": "宋",
        "collection_info": null
    },
    {
        "uuid": "13e55bc866c287428d2b48ccee88200a",
        "title": "夜读传灯杂书六言八首  其一",
        "author": "刘克庄",
        "content": "曾为魔女摄入，亦被罔明唤迴。\n锦覆陷穽可畏，铁铸门关勿开。",
        "dynasty": "宋",
        "collection_info": null
    },
    {
        "uuid": "cce24e675030e4d538dde2248a79b7d1",
        "title": "夜读传灯杂书六言八首  其二",
        "author": "刘克庄",
        "content": "稍喜世缘渐薄，尚嫌家事相关。\n种子入豹林谷，庞公遯鹿门山。",
        "dynasty": "宋",
        "collection_info": null
    },
    {
        "uuid": "aaf7ea6f3f8864dc766fb337c00899d8",
        "title": "夜读传灯杂书六言八首  其三",
        "author": "刘克庄",
        "content": "达人蘧蘧梦觉，獃汉屑屑往来。\n剪断郭郎线索，送还赵老灯台。",
        "dynasty": "宋",
        "collection_info": null
    },
    {
        "uuid": "fdc496bc03b2df324eb3b37e750b46fb",
        "title": "夜读传灯杂书六言八首  其四",
        "author": "刘克庄",
        "content": "神秀元来得法，志公了不见几。\n半夜一钵南迈，明朝隻履西归。",
        "dynasty": "宋",
        "collection_info": null
    },
    {
        "uuid": "dc510dfc1c207305a7120882effd5d05",
        "title": "夜读传灯杂书六言八首  其五",
        "author": "刘克庄",
        "content": "麟经之笔既绝，蚕室之书遂行。\n聃非二子同传，齐鲁两生失名。",
        "dynasty": "宋",
        "collection_info": null
    },
    {
        "uuid": "a1149c8a753b383a8830d626c52501bc",
        "title": "夜读传灯杂书六言八首  其六",
        "author": "刘克庄",
        "content": "悠然东篱把菊，登彼西山采薇。\n重华去我已久，神农没矣安归。",
        "dynasty": "宋",
        "collection_info": null
    },
    {
        "uuid": "3b85b2f327061880421ce99535c2d4bc",
        "title": "夜读传灯杂书六言八首  其七",
        "author": "刘克庄",
        "content": "赠半山翁甚美，责临淄公不轻。\n大苏肯念旧恶，小宋犹有宿酲。",
        "dynasty": "宋",
        "collection_info": null
    },
    {
        "uuid": "897227caf1bcf91c3bc004b2241b848b",
        "title": "夜读传灯杂书六言八首  其八",
        "author": "刘克庄",
        "content": "孙以献公称祖，妻以康子谥夫。\n何必议郎博士，千秋万岁称呼。",
        "dynasty": "宋",
        "collection_info": null
    },
    {
        "uuid": "9d1c86af365a33e08718554e058cd13b",
        "title": "仲晦昆仲求近稿戏答二首  其一",
        "author": "刘克庄",
        "content": "过去生平一念差，偶因薄技忝清华。\n宁吟韩子将归操，不草韦郎起復麻。\n绮语预愁无间狱，纶言见笑当行家。\n而今老矣全瘖了，匹似枯株不着花。",
        "dynasty": "宋",
        "collection_info": null
    },
    {
        "uuid": "03f34a5bceeade2eb8d987deb9161573",
        "title": "仲晦昆仲求近稿戏答二首  其二",
        "author": "刘克庄",
        "content": "辛苦搜肠更捻鬚，适资谈者指瑕瑜。\n中郎碑好犹名愧，吏部铭高未免谀。\n余忿燕泥能道否，遗言鹤唳可闻乎。\n从今一字休思索，千古文人一律愚。",
        "dynasty": "宋",
        "collection_info": null
    },
    {
        "uuid": "a86a05a46a0ac9e9ab973494a2af8761",
        "title": "赠洪道人圆定",
        "author": "刘克庄",
        "content": "道人三昧力，手阅几岩砖。\n既用功追琢，何忧质得坚。\n玉因石攻美，月以斧修圆。\n非遇良工剖，陶泓不受镌。",
        "dynasty": "宋",
        "collection_info": null
    },
    {
        "uuid": "6f44363ea5e99486de27aa8470e7bcb5",
        "title": "岁晚试笔一首",
        "author": "刘克庄",
        "content": "忆与诸贤共造廷，暮年屈指略凋零。\n颜郎衫色有时紫，潘令鬓毛无日青。\n小草自应惭远志，落英犹足制颓龄。\n左丞岂识吾诗者，举向村姑倚树听。",
        "dynasty": "宋",
        "collection_info": null
    },
    {
        "uuid": "52f01333f6e13fb0199d970bf8ae12ef",
        "title": "题研六言四首  其一",
        "author": "刘克庄",
        "content": "嘘呵肌理泉润，拊摩德性玉温。\n可谓无毫髮恨，何曾犯斧凿痕。",
        "dynasty": "宋",
        "collection_info": null
    },
    {
        "uuid": "39473221a7e6fe144b0bfdbd283a499a",
        "title": "题研六言四首  其二",
        "author": "刘克庄",
        "content": "其面固已晬然，其背贵不可言。\n宁捧以供李白，勿举以掷郑畋。",
        "dynasty": "宋",
        "collection_info": null
    },
    {
        "uuid": "3a5d3505cd8fc515d8dee9ab95718ee8",
        "title": "题研六言四首  其三",
        "author": "刘克庄",
        "content": "无驳杂者其色，不磷缁者其德。\n方岩求之不得，后村不求而获。",
        "dynasty": "宋",
        "collection_info": null
    },
    {
        "uuid": "33512d2be7b475ad731cf0b56a51171c",
        "title": "题研六言四首  其四",
        "author": "刘克庄",
        "content": "眼如胡僧之碧，口如老庞之吸。\n子云要伴玄草，添丁勿翻墨汁。",
        "dynasty": "宋",
        "collection_info": null
    },
    {
        "uuid": "13d5d38d2319d183d3609c5a9d04810a",
        "title": "纵笔二首  其一",
        "author": "刘克庄",
        "content": "虚费灯窗一世勤，老师曾许与斯文。\n玉台不善谐新咏，金匮犹堪记旧闻。\n浅学安能演繁露，华堂苦爱诵微云。\n史香骚艷无穷尽，叹息何人共摘熏。",
        "dynasty": "宋",
        "collection_info": null
    },
    {
        "uuid": "a9295c54279957bb335277e7bb77cdd4",
        "title": "纵笔二首  其二",
        "author": "刘克庄",
        "content": "风月佳时一放怀，幸无章绶束筋骸。\n眵昏端以亲灯故，忧患皆从识字来。\n受业门人留不住，载醪客子尽教迴。\n闭门自了身心事，寄语时贤莫浪猜。",
        "dynasty": "宋",
        "collection_info": null
    },
    {
        "uuid": "530948b98887d0fdff77eb66f61fa099",
        "title": "示画者",
        "author": "刘克庄",
        "content": "眉宇巑岏鬓秃残，愧君模写向冰纨。\n削瓜古有形相肖，掷果今无众聚观。\n且可夷犹狎鸥鹭，不消夭矫比龙鸾。\n去为将相开生面，莫貌山翁骨相寒。",
        "dynasty": "宋",
        "collection_info": null
    },
    {
        "uuid": "5de25ee698ccbb3cc27876cf9028577e",
        "title": "书感",
        "author": "刘克庄",
        "content": "恩赐残骸得返耕，孤臣安敢厌承明。\n羊肠曾有单车覆，牛背那无一笛横。\n俗子休疑眉宇异，痴人错望耳毫生。\n老身虽厄心常泰，听取商歌遶屋声。",
        "dynasty": "宋",
        "collection_info": null
    },
    {
        "uuid": "2793cc038d685df3f4119e8af9f44ebf",
        "title": "对卷",
        "author": "刘克庄",
        "content": "妙在心通与理融，卓然有见是英雄。\n大儒晚作韩考异，往哲曾非墨尚同。\n折角争希郭有道，鬀眉求似狄梁公。\n可怜老学孤无助，月落参横读未终。",
        "dynasty": "宋",
        "collection_info": null
    },
    {
        "uuid": "c5b6b5a79335ccea51348c0820bb3f91",
        "title": "立春二首  其一",
        "author": "刘克庄",
        "content": "丝切登盘菜，花垂插鬓幡。\n老人总无分，回施与诸孙。",
        "dynasty": "宋",
        "collection_info": null
    },
    {
        "uuid": "4afab989afddf2cc46031a47e53bee3e",
        "title": "立春二首  其二",
        "author": "刘克庄",
        "content": "枯槁蒙膏润，谁非喜雨人。\n儿童翻懊恼，惜不看鞭春。",
        "dynasty": "宋",
        "collection_info": null
    },
    {
        "uuid": "7e4b5e80b171f792dab2b9a4a93f5a3f",
        "title": "忿慾一首",
        "author": "刘克庄",
        "content": "忿慾伤生甚斧斨，易言惩窒味尤长。\n古人明着佩韦戒，前辈犹烦按剑防。\n养似斗鷄逢纪渻，避如决鹿见毛嫱。\n小斋扫去闲书画，专揭吾诗置座傍。",
        "dynasty": "宋",
        "collection_info": null
    },
    {
        "uuid": "3daa2836c35ea59adabad136409a86f5",
        "title": "观傩二首  其一",
        "author": "刘克庄",
        "content": "烟熏野狐怪，雨熄毕方譌。\n惟有三彭黠，深藏不畏傩。",
        "dynasty": "宋",
        "collection_info": null
    },
    {
        "uuid": "391a0e91b60cd149bec7681a85dbe8ad",
        "title": "观傩二首  其二",
        "author": "刘克庄",
        "content": "祓除啸梁祟，惊走散花魔。\n切莫驱穷鬼，相从岁月多。",
        "dynasty": "宋",
        "collection_info": null
    },
    {
        "uuid": "7491c45e11c4ee82be32726bb5e72d12",
        "title": "岁除二首  其一",
        "author": "刘克庄",
        "content": "儿童烧爆竹，妇女治椒花。\n独有龙钟叟，凄凉感岁华。",
        "dynasty": "宋",
        "collection_info": null
    },
    {
        "uuid": "9aec4c40519dfaa032de5556f65387ad",
        "title": "岁除二首  其二",
        "author": "刘克庄",
        "content": "冰衔常恁么，雪鬓转皤然。\n一事差堪喜，诗多似去年。",
        "dynasty": "宋",
        "collection_info": null
    },
    {
        "uuid": "de21c6e43168cf0404f01c8ef24e4a6b",
        "title": "戊午元日二首  其一",
        "author": "刘克庄",
        "content": "过去光阴箭离弦，河清易俟鬓难玄。\n再加孔子从心岁，三倍周郎破贼年。\n耄齿阻陪鸠杖列，瞽言曾献兽樽前。\n磻溪淇澳吾何敢，且学香山也自贤。",
        "dynasty": "宋",
        "collection_info": null
    },
    {
        "uuid": "631adcea29c9b0e14edcdbd88c4c10f7",
        "title": "戊午元日二首  其二",
        "author": "刘克庄",
        "content": "败絮萧然拥病身，久疎朝谒作閒人。\n公卿各趁黄麾仗，宾客谁看乌角巾。\n菱照无情难讳老，杏梢作意已撩春。\n卧闻儿女夸翁健，诗句年光一样新。",
        "dynasty": "宋",
        "collection_info": null
    },
    {
        "uuid": "c905a7c36fef0f053f2239db90969a8b",
        "title": "送山甫铨试二首并寄强甫  其一",
        "author": "刘克庄",
        "content": "二昆南北各驱驰，季復随群试有司。\n蕃衍皆因先世积，荒嬉端为乃翁慈。\n争名古有笞儿语，任运吾无责子诗。\n万一原夫能末缀，采蒲裹粽待归期。",
        "dynasty": "宋",
        "collection_info": null
    },
    {
        "uuid": "93c493af014554981223c63cf0844704",
        "title": "送山甫铨试二首并寄强甫  其二",
        "author": "刘克庄",
        "content": "家事如今亦尽传，此冠未挂待何年。\n忍抛老汉□□畔，去傍渠侬水镜边。\n逆旅我能几时客，自家□□□人怜。\n归鸿数寄平安字，莫遣衰翁望眼穿。",
        "dynasty": "宋",
        "collection_info": null
    },
    {
        "uuid": "2fe07c600181273b2a6cc2a0a83a93dc",
        "title": "挽南皋刘二先生  其一",
        "author": "刘克庄",
        "content": "久无羔雁聘遗贤，白首邱园气最全。\n聊与荆公续诗选，不闻谯叟入经筵。\n讲师翁庶几三昧，朴学余纔说一篇。\n两侍细旃莫推挽，谀儒此愧若为湔。",
        "dynasty": "宋",
        "collection_info": null
    },
    {
        "uuid": "a14cf1a3e69dbcc886c9c62052fea55f",
        "title": "挽南皋刘二先生  其二",
        "author": "刘克庄",
        "content": "少时已诵水心铭，今息庵文可并行。\n椿算过如大君子，蒲轮莫致老先生。\n纵无掌故来传诏，盍有门人与易名。\n尝辱蓬山授经说，蟇陵道远一伤情。",
        "dynasty": "宋",
        "collection_info": null
    },
    {
        "uuid": "03f05c82d8dd677cd530dd1163038dfa",
        "title": "天基节口占二首  其一",
        "author": "刘克庄",
        "content": "报道东方欲辨晨，强扶衰惫起冠绅。\n差贤眇者与跛者，窃比封人祝圣人。\n野老岂知蒙帝力，农夫稍有告余春。\n不须景慕斜川叟，且作田间击壤民。",
        "dynasty": "宋",
        "collection_info": null
    },
    {
        "uuid": "90bfb0b94c2a40ba7307c67336f99a12",
        "title": "天基节口占二首  其二",
        "author": "刘克庄",
        "content": "赫风隠隠听宫县，曾立红云一朵边。\n天语下询颜不远，帝歌自作墨犹鲜。\n台郎谁是玄都旧，舆尉安知绛老年。\n散吏宫花能几许，诸孙争怕落人先。",
        "dynasty": "宋",
        "collection_info": null
    },
    {
        "uuid": "fe39c0522184c9d621966d1ab830b11e",
        "title": "人日",
        "author": "刘克庄",
        "content": "元日至人日，未有不晴时。\n剥復观周易，吟哦及杜诗。\n将开户北向，折到杏南枝。\n不得东风力，余寒岂易支。",
        "dynasty": "宋",
        "collection_info": null
    },
    {
        "uuid": "4d985e35dea0a073da43d05e03e4b85a",
        "title": "君畴仰晦茂功蒙仲和余差鬚韵二诗再答二首  其一",
        "author": "刘克庄",
        "content": "懊悔平生择术差，誓将秋实代春华。\n幸无大节污青史，曾有狂言坏白麻。\n已约宗雷同入社，且饶燕许自成家。\n傍人不必争残线，秃笔何因肯再花。",
        "dynasty": "宋",
        "collection_info": null
    },
    {
        "uuid": "7738acd3b0e9c98013a975d11b2272d0",
        "title": "君畴仰晦茂功蒙仲和余差鬚韵二诗再答二首  其二",
        "author": "刘克庄",
        "content": "衡与修皆捋虎鬚，不论公干与元瑜。\n讥弹山寺诗为谤，指点沧洲疏似谀。\n毛垢人将吹洗汝，涅磨渠不磷缁乎。\n劝君刊落闲枝叶，佩服高柴一字愚。",
        "dynasty": "宋",
        "collection_info": null
    },
    {
        "uuid": "41771f64771d852cf5287192a76bb082",
        "title": "挽赵漕克勤礼部二首  其一",
        "author": "刘克庄",
        "content": "渠观英游转首空，玄都葵麦几春风。\n米郎笔绝九霄上，子骏星移五管东。\n雅拜从渠投石友，遗言以子为山公。\n定应去判芙蓉馆，不堕蛮云蜑雨中。",
        "dynasty": "宋",
        "collection_info": null
    },
    {
        "uuid": "987ad1b2b92860e1b8a429e9df5c9eae",
        "title": "挽赵漕克勤礼部二首  其二",
        "author": "刘克庄",
        "content": "息影空山与世疎，感君意气独勤渠。\n颇怜凤阁舍人老，犹寄羊城使者书。\n化鹤安知耽是我，骑鲸难问白何如。\n岂无莼鲫堪携去，衰病谁扶上素车。",
        "dynasty": "宋",
        "collection_info": null
    },
    {
        "uuid": "6221ade234578b21164d53a75cf36c8c",
        "title": "灯夕二首  其一",
        "author": "刘克庄",
        "content": "久矣庞公懒入城，偶逢节序尚牵情。\n盛鸱夷酒出行乐，铸褭蹄金难买晴。\n不与贤豪竞华毂，且随儿女看优棚。\n老儒更为明时喜，闻说西南黑祲清。",
        "dynasty": "宋",
        "collection_info": null
    },
    {
        "uuid": "85c63a0a2e8454fadc624f8cb4c0f63c",
        "title": "灯夕二首  其二",
        "author": "刘克庄",
        "content": "本子流传自柳荣，着行线綵斗鲜明。\n似从傀儡家传出，又说熙河帅教成。\n边地烽烟差向裏，中州灯火尚承平。\n何尝夜夺昆崙隘，真为君王奏凯声。",
        "dynasty": "宋",
        "collection_info": null
    },
    {
        "uuid": "76408228dcb0edd144ef81177d495459",
        "title": "又和宋侯三首  其一",
        "author": "刘克庄",
        "content": "春风纔扇已微和，灯市新年笑语多。\n时有老农行拾穗，岂无太史笔归禾。\n少留楼上三通鼓，休记云间第一歌。\n传说遨头诗句好，曹刘墙短不难过。",
        "dynasty": "宋",
        "collection_info": null
    },
    {
        "uuid": "7fcbe5d04e08c5bc9c461a14cad51262",
        "title": "又和宋侯三首  其二",
        "author": "刘克庄",
        "content": "铃斋教令得民和，月色今宵十倍多。\n节物人家俱插柳，霁华田舍可鞭禾。\n坐中客醉僛僛舞，陌上花开缓缓歌。\n老子尚堪牵率在，夜归已有木鱼过。",
        "dynasty": "宋",
        "collection_info": null
    },
    {
        "uuid": "d0bc0a89449babd9f173ce372dd3911d",
        "title": "又和宋侯三首  其三",
        "author": "刘克庄",
        "content": "梨园部裏奏云和，衰惰烦公发药多。\n有啭春鶑觞客酒，无如龙马暴民禾。\n盍陪天下传柑宴，且听民间秀麦歌。\n归对蓬窗灯一点，却疑太乙夜相过。",
        "dynasty": "宋",
        "collection_info": null
    },
    {
        "uuid": "49ed5c4347573f7f1e66cf9ee602c07a",
        "title": "和居厚弟一首",
        "author": "刘克庄",
        "content": "处处笙歌杂诵谣，盍簪一笑共今宵。\n宛然上齿尊三老，非若班廷序百僚。\n乡饮讵宜先仗出，虞人不必以弓招。\n明时各适鸢鱼性，在野尤和似在朝。",
        "dynasty": "宋",
        "collection_info": null
    },
    {
        "uuid": "0449253fca03420de1a289b9a23205e9",
        "title": "送质甫侄铨试",
        "author": "刘克庄",
        "content": "处和昔牧罗浮郡，不载南州一物还。\n醖藉汝何惭小阮，空疎吾谬作梁山。\n步趋诸老先生后，遨兀斋郎太祝间。\n华髮病翁无喜事，直须春榜一开颜。",
        "dynasty": "宋",
        "collection_info": null
    },
    {
        "uuid": "d09cd3db3bec2ea0b177bcd721ab2801",
        "title": "宋侯和灯夕诗再用韵二首  其一",
        "author": "刘克庄",
        "content": "茜袂黄眉出满城，贤侯游豫顺民情。\n鼓声足验村田乐，月色遥占辇路晴。\n定有儒臣映藜仗，又闻京尹折莲棚。\n祠官一瓣无它祝，但愿旄头尽扫清。",
        "dynasty": "宋",
        "collection_info": null
    },
    {
        "uuid": "f588d695ba1c5dda152f6e77162abf3b",
        "title": "宋侯和灯夕诗再用韵二首  其二",
        "author": "刘克庄",
        "content": "近传桂管置行营，想见临淮号令明。\n书载舞干文德远，曲名破阵武功成。\n小儿队整遗风在，大将坛荒旧址平。\n未得军前实消息，强歌安得有欢声。",
        "dynasty": "宋",
        "collection_info": null
    },
    {
        "uuid": "2d6677d01c8e342925819d3f73785c00",
        "title": "挽林计院二首  其一",
        "author": "刘克庄",
        "content": "材名汉廷选，文学孔门科。\n不仿治安策，宜赓喜起歌。\n三麾老龚遂，一榻病维摩。\n此事悬于命，吁嗟可奈何。",
        "dynasty": "宋",
        "collection_info": null
    },
    {
        "uuid": "f0254907a6ed4b1eb5bd292caf647bb8",
        "title": "挽林计院二首  其二",
        "author": "刘克庄",
        "content": "检点齐年友，凋零重可悲。\n君逢庚子鵩，我叹甲辰雌。\n鸥社同盟少，蟇陵会哭谁。\n暮龄多感慨，邻笛更须吹。",
        "dynasty": "宋",
        "collection_info": null
    },
    {
        "uuid": "801c714bf157d4b52cf9dd92dc2933ec",
        "title": "录汉唐事六言五首  其一",
        "author": "刘克庄",
        "content": "渔阳之鼓动地，蚩尤之旗竟天。\n梨园弟子按乐，竹宫方士求仙。",
        "dynasty": "宋",
        "collection_info": null
    },
    {
        "uuid": "79e88e41e2f75faecf1627e7d153704a",
        "title": "录汉唐事六言五首  其二",
        "author": "刘克庄",
        "content": "群雄竞起问鼎，老贼傍观朵颐。\n汾阴三趾去矣，桐江一丝繫之。",
        "dynasty": "宋",
        "collection_info": null
    },
    {
        "uuid": "450dce61280e643a875d6dee449b1b66",
        "title": "录汉唐事六言五首  其三",
        "author": "刘克庄",
        "content": "二圣已重劝了，西京无一尘飞。\n白衣山人辞去，青袍拾遗步归。",
        "dynasty": "宋",
        "collection_info": null
    },
    {
        "uuid": "610cc53648844d5b9a93e1873474daff",
        "title": "录汉唐事六言五首  其四",
        "author": "刘克庄",
        "content": "文叔亲临卧所，君房邀过台司。\n脚加帝腹一笑，身居鼎足尚痴。",
        "dynasty": "宋",
        "collection_info": null
    },
    {
        "uuid": "534cf087ab2059b0b51d81447b3100c8",
        "title": "录汉唐事六言五首  其五",
        "author": "刘克庄",
        "content": "燕许秉笔封岱，欧虞挥翰登瀛。\n宁死开元贞观，勿生天宝广明。",
        "dynasty": "宋",
        "collection_info": null
    },
    {
        "uuid": "3c6f0a852f62f266b14328730c9e6609",
        "title": "答章林伯",
        "author": "刘克庄",
        "content": "自笑狂吟浪窃名，敢将孤垒敌长城。\n才高君策追风骠，计急吾陈背水兵。\n远道书来如面见，异时序反託诗行。\n残年无復游吴楚，樽酒何由得细评。",
        "dynasty": "宋",
        "collection_info": null
    },
    {
        "uuid": "f13d1970c0db534b460a921b516f1107",
        "title": "南康赵明府赠予四诗和其首篇二首  其一",
        "author": "刘克庄",
        "content": "曾掌兰台纂旧闻，亦瞻玉座和来熏。\n戆愚漫有诛姦笔，疎拙元无乞巧文。\n执简自知愧南董，免冠谁肯救朱云。\n消磨不尽惟诗在，社友寻盟意尚勤。",
        "dynasty": "宋",
        "collection_info": null
    },
    {
        "uuid": "44e279965dbf68eb0d7cca03c5f15e2a",
        "title": "南康赵明府赠予四诗和其首篇二首  其二",
        "author": "刘克庄",
        "content": "二老风流接见闻，余香未远尚堪熏。\n明师岂不使人巧，老仆安能重子文。\n策蹇何由追抹电，化龙吾亦愿为云。\n从来作圣功夫处，不在生知在积勤。",
        "dynasty": "宋",
        "collection_info": null
    },
    {
        "uuid": "9a6a9a63e08e93e4c26cbe56ce0939d1",
        "title": "送黄户曹",
        "author": "刘克庄",
        "content": "拂榻迟居久，今纔问戍瓜。\n海乡真佛国，府主似包家。\n友喜吟添稿，胥惊判有花。\n笋柑妙天下，长铗不须嗟。",
        "dynasty": "宋",
        "collection_info": null
    },
    {
        "uuid": "48d9d3b44e5e61de7ad18376bf77b737",
        "title": "君畴仲晦蒙仲再和余差鬚二诗警斋侍郎又继之趁韵走谢  其一",
        "author": "刘克庄",
        "content": "丹炉爆裂话头差，揽镜颜苍两鬓华。\n不记省中咏薇药，径归韦曲问桑麻。\n卿云方荐汉郊庙，郊岛难鸣唐国家。\n谁向玄都君子说，有春风处有桃花。",
        "dynasty": "宋",
        "collection_info": null
    },
    {
        "uuid": "5e0cc3d7cef6e9c6fa2dee4055d6c683",
        "title": "君畴仲晦蒙仲再和余差鬚二诗警斋侍郎又继之趁韵走谢  其二",
        "author": "刘克庄",
        "content": "垢衣忘澣虱游鬚，岂有村情似长瑜。\n作圣德诗无乃怪，进文鑑序近于谀。\n热中人有谗余者，殿后天将寿我乎。\n晚觉陶翁嗔子懒，不如坡老愿儿愚。",
        "dynasty": "宋",
        "collection_info": null
    },
    {
        "uuid": "a43692a5feea920eb1c0074403815cdc",
        "title": "奉酬吴洪二公三和之什  其一",
        "author": "刘克庄",
        "content": "千层坠为一毫差，还了鱼鬚脱革华。\n数尺了无怀内锦，三斤空有话头麻。\n早曾谒帝吟熏殿，晚欲逃儒入墨家。\n自笑老人心尚骏，故吾不换换新花。",
        "dynasty": "宋",
        "collection_info": null
    },
    {
        "uuid": "942a92bdf6377ed725b01326872b7cde",
        "title": "奉酬吴洪二公三和之什  其二",
        "author": "刘克庄",
        "content": "衰容懒镊白髭鬚，新咏难追纪少瑜。\n攀槛公曾排禹佞，下帷我亦鄙弘谀。\n瓶沽何必太玄也，褐博尝闻大勇乎。\n捽茹脍肝均一饱，不知谁圣復谁愚。",
        "dynasty": "宋",
        "collection_info": null
    },
    {
        "uuid": "9ec9b4fad72e324c2d8bb1dc42092b21",
        "title": "答卓常簿二首  其一",
        "author": "刘克庄",
        "content": "神仙富贵拟皆差，已把云台让仲华。\n幸有庾郎三种韭，别无滕叔两车麻。\n斩新句子包诸体，放泼腔儿令一家。\n白白红红满山谷，不知天女散何花。",
        "dynasty": "宋",
        "collection_info": null
    },
    {
        "uuid": "71c1b946afdf45caefdaac5d0e86924d",
        "title": "答卓常簿二首  其二",
        "author": "刘克庄",
        "content": "点点新霜上鬓鬚，深藏谁辨握中瑜。\n曾为上寝斜封滥，可使人讥曲学谀。\n已作凤飞天外者，安能鳬泛水中乎。\n近来赠诔多虚美，自考平生合谥愚。",
        "dynasty": "宋",
        "collection_info": null
    },
    {
        "uuid": "35900236aa92ebcbd48049e6953323e2",
        "title": "诸公和差鬚二诗不已又得二首  其一",
        "author": "刘克庄",
        "content": "壮志蹉跎隠事差，瓣香稽首向南华。\n岁收别业无千绢，晨起斋厨止一麻。\n麦饭何妨荐寒食，榆钱元不济贫家。\n金瓶烂熳簪姚魏，谁问幽兰涧底花。",
        "dynasty": "宋",
        "collection_info": null
    },
    {
        "uuid": "58f6c06f8f215616ed06800c0f1e7382",
        "title": "诸公和差鬚二诗不已又得二首  其二",
        "author": "刘克庄",
        "content": "乏萧生表褚公鬚，那更痴年已倍瑜。\n爱北征诗穷愈壮，鄙东封稿死犹谀。\n誉臣亦有毁臣者，知我宁无罪我乎。\n惜取宝珍常自照，底须揭日耀群愚。",
        "dynasty": "宋",
        "collection_info": null
    },
    {
        "uuid": "21220459b24dc272092d61be3534eda3",
        "title": "陪宋侯赵倅过仓部弟家园宾主有诗次韵二首  其一",
        "author": "刘克庄",
        "content": "驾鷄栖尾隼舆行，取次亭台若幻成。\n五亩季方荣独乐，一麾侯岂厌承明。\n芳时别驾联镳出，归晚华灯夹道迎。\n留得广平春却否，传闻已有玺书旌。",
        "dynasty": "宋",
        "collection_info": null
    },
    {
        "uuid": "ade2aa64c5ac0baad47b1cdab824a56f",
        "title": "陪宋侯赵倅过仓部弟家园宾主有诗次韵二首  其二",
        "author": "刘克庄",
        "content": "偶陪小队谢池行，云澹风轻雨未成。\n梦草诗情全老退，见花病眼尚分明。\n即今樵笛村童和，当日金莲院吏迎。\n得向骚坛分半席，绝胜一品与三旌。",
        "dynasty": "宋",
        "collection_info": null
    },
    {
        "uuid": "124635cce301a45d04280e64d8ed93e4",
        "title": "次韵使君劭农一首",
        "author": "刘克庄",
        "content": "朱幡奉诏省春耕，扫去阴霾旋放晴。\n应有罗敷随马看，不烦桃叶渡江迎。\n棠阴民各为封植，木德侯方体发生。\n少借一年天肯否，要看穑宝得秋成。",
        "dynasty": "宋",
        "collection_info": null
    },
    {
        "uuid": "d68fa3e618cc9ec017d935fa4965c47e",
        "title": "中𡼢春祀二首  其一",
        "author": "刘克庄",
        "content": "少者游方老守闾，独携鱼菽荐幽墟。\n何时汝辈无行役，岁岁为翁策蹇馿。",
        "dynasty": "宋",
        "collection_info": null
    },
    {
        "uuid": "32d7324741deeb5dc63b0ef42d3fe6dc",
        "title": "中𡼢春祀二首  其二",
        "author": "刘克庄",
        "content": "归鞍常苦夕阳催，小憩聊分饮胙杯。\n万一得年如小父，尚堪十度扫松来。",
        "dynasty": "宋",
        "collection_info": null
    },
    {
        "uuid": "38b511340ca66e86dec5395a86b765ec",
        "title": "延平汤使君惠双溪楼记跋以小诗",
        "author": "刘克庄",
        "content": "吾评此记前无古，历历溪山在目中。\n潦后数椽谁朴斲，云间千尺忽青红。\n比滁亭笔尤高简，与洛桥碑角长雄。\n父老皆云侯苦节，咄嗟幻出化人宫。",
        "dynasty": "宋",
        "collection_info": null
    },
    {
        "uuid": "d97638283d37ee0777ce6602e5eac181",
        "title": "次韵别宋希仁",
        "author": "刘克庄",
        "content": "四山寂寞南塘死，此事今谁得绪余。\n耳冷不闻前辈论，眼明犹读后生书。\n我如蒲柳惊秋早，君似芙蕖出水初。\n此别未知重面日，可堪回首送轩车。",
        "dynasty": "宋",
        "collection_info": null
    },
    {
        "uuid": "117123e4c3d2d1561a717afdb40294e4",
        "title": "题张遯夫诗卷",
        "author": "刘克庄",
        "content": "忆昔乘云觐帝傍，一时耸听凤鸣阳。\n久无老子出幽谷，曾有谪仙流夜郎。\n嘿似铜人姑勿论，忧能玉汝义何伤。\n唾壶麈尾俱麾去，只挈随身古锦囊。",
        "dynasty": "宋",
        "collection_info": null
    },
    {
        "uuid": "fe3bc33266090002b7cf5c0c77421e3d",
        "title": "蒙仲书监通守温陵以戴尚书肖望李内翰元善尝历是官即西偏作室匾以西清风月宾主唱和甚盛次韵二首  其一",
        "author": "刘克庄",
        "content": "懒即蓬莱访具茨，平分不费一钱赀。\n子綦隠几而闻者，太白停杯以问之。\n螃蠏螯肥毋与事，琵琶调下莫题诗。\n是知二老回头笑，不料清源有此奇。",
        "dynasty": "宋",
        "collection_info": null
    },
    {
        "uuid": "6b14002c4f57d5c9c0afb2f79f416abd",
        "title": "蒙仲书监通守温陵以戴尚书肖望李内翰元善尝历是官即西偏作室匾以西清风月宾主唱和甚盛次韵二首  其二",
        "author": "刘克庄",
        "content": "自北及南捷径行，冰厅消得此嘉名。\n且参光霁儒家景，谁管歌呼吏舍声。\n碎安道琴时好淡，种文正竹话偏清。\n每闻酬倡皆皮陆，耄矣无因共脍鲸。",
        "dynasty": "宋",
        "collection_info": null
    },
    {
        "uuid": "a68d26763199250c1b0d83b2a910caa5",
        "title": "送陈郎玉汝之官二首  其一",
        "author": "刘克庄",
        "content": "昔一平津阁，今随孟博车。\n径趋乌幕远，渐向鲤廷疎。\n分袂三年别，平安两字书。\n何时迎昼绣，携酒煮溪鱼。",
        "dynasty": "宋",
        "collection_info": null
    },
    {
        "uuid": "4371e77f24a0546246f4cfe1927a2a9b",
        "title": "送陈郎玉汝之官二首  其二",
        "author": "刘克庄",
        "content": "管鲍交三世，朱陈共一村。\n居惭阿承女，获事太丘孙。\n惜别吾钟爱，相宾右格言。\n应怜垂白叟，计日望迴辕。",
        "dynasty": "宋",
        "collection_info": null
    },
    {
        "uuid": "20ac7d3a1f6c4a589a3e48ed0e164b13",
        "title": "警斋侍郎和放翁与茶山五言寄余次韵一首",
        "author": "刘克庄",
        "content": "髫龀参诸老，辱置书册前。\n上起马本纪，下迄李续编。\n积勤迫榆景，扶病登木天。\n貌丑况古粧，臂短非善缘。\n时人讪晚谬，弟子嘲昼眠。\n堕甑懒迴顾，弃扇羞乞怜。\n众皆惊曲径，余惟泥方穿。\n平生忧世病，华佗不能痊。\n仰即丹凤鶱，俯视磨蚁旋。\n居常哂触蛮，安肯分济川。\n舐鼎堪骨蜕，载质从心悁。\n何当坐一月，大胜读十年。\n惜哉已耄及，晨镜雪满颠。\n僊家能返童，肘后傥能传。",
        "dynasty": "宋",
        "collection_info": null
    },
    {
        "uuid": "b2ff4d2ba52326757b3186bcfc5018b3",
        "title": "答尤溪赵广文",
        "author": "刘克庄",
        "content": "怪来喜事上双眉，袖有恬轩老子诗。\n几箇□□□□断，十年长敢比肩随。\n古耆旧传犹堪续，今少微星更是谁。\n笑杀太清刘管辖，此冠不挂待何时。",
        "dynasty": "宋",
        "collection_info": null
    },
    {
        "uuid": "5fd85b341125cae7cab516e2108161b0",
        "title": "题尤溪赵氏连桂堂",
        "author": "刘克庄",
        "content": "一从五窦联芳后，直至君家四桂堂。\n莫是燕山传下本，又疑蟾窟摘来香。\n即今录续题千佛，伊昔栽培记十郎。\n却笑郄生太矜露，一枝未足诧名场。",
        "dynasty": "宋",
        "collection_info": null
    },
    {
        "uuid": "3a0fbf864c2f690f6f6c10414bc1bcef",
        "title": "戊午上巳谒何恭人坟三绝  其一",
        "author": "刘克庄",
        "content": "织素尘机长寂寞，燎黄锦诰谩荣华。\n堪同络秀书前史，谁为王符访外家。",
        "dynasty": "宋",
        "collection_info": null
    },
    {
        "uuid": "a9466e3844818498ec0cd7743d59aac7",
        "title": "戊午上巳谒何恭人坟三绝  其二",
        "author": "刘克庄",
        "content": "华堂不洎千钟养，荒壠空遗四尺封。\n愁绝狐狸潭畔路，不知更扫几番松。",
        "dynasty": "宋",
        "collection_info": null
    },
    {
        "uuid": "9aafa6f638f1d4078ee29714e6798402",
        "title": "戊午上巳谒何恭人坟三绝  其三",
        "author": "刘克庄",
        "content": "当日封崇殊草创，末年付授绝悲哀。\n子孙记取吾翁语，斗酒单鷄岁岁来。",
        "dynasty": "宋",
        "collection_info": null
    },
    {
        "uuid": "7e3692363f6534b282e48559bc7a8cf9",
        "title": "夏旱五首  其一",
        "author": "刘克庄",
        "content": "南荡浅堪戽，北沟干可田。\n龙船无顿处，欲起待明年。",
        "dynasty": "宋",
        "collection_info": null
    },
    {
        "uuid": "b25a4e58cef616f34086a95cb6a9d551",
        "title": "夏旱五首  其二",
        "author": "刘克庄",
        "content": "井以瓶罂竭，溪堪揭厉行。\n蟹泉一摘子，辛苦上山迎。",
        "dynasty": "宋",
        "collection_info": null
    },
    {
        "uuid": "ff4c9f363c38cc7ead838c729fadec52",
        "title": "夏旱五首  其三",
        "author": "刘克庄",
        "content": "尚食停珍膳，清斋祷竹宫。\n方当歌云汉，未可和熏风。",
        "dynasty": "宋",
        "collection_info": null
    },
    {
        "uuid": "c8e298079d2e6a552714b6b207a68e5d",
        "title": "夏旱五首  其四",
        "author": "刘克庄",
        "content": "奴挈军持去，丁宁费耳提。\n汝宁缓花坞，吾欲救蔬畦。",
        "dynasty": "宋",
        "collection_info": null
    },
    {
        "uuid": "2836d7c2d45d8af275054c1f2fdbb983",
        "title": "夏旱五首  其五",
        "author": "刘克庄",
        "content": "士穷犹可忍，拾穗亦可歌。\n岁事还如此，畦间有穗么。",
        "dynasty": "宋",
        "collection_info": null
    },
    {
        "uuid": "8cae3eb41450f03689fa962ff39a3766",
        "title": "喜雨五首  其一",
        "author": "刘克庄",
        "content": "箫鼓修雩祭，风雷起古湫。\n虽无豢龙氏，尚有斩蛟侯。",
        "dynasty": "宋",
        "collection_info": null
    },
    {
        "uuid": "9ce33aca7e2b7a026d97a9044f5df6bc",
        "title": "喜雨五首  其二",
        "author": "刘克庄",
        "content": "点点沃枯焦，声声伴寂寥。\n五更初听雨，千载后闻韶。",
        "dynasty": "宋",
        "collection_info": null
    },
    {
        "uuid": "31ee1446e92f1df3adef04693459275c",
        "title": "喜雨五首  其三",
        "author": "刘克庄",
        "content": "巫祝呼神去，缁黄送水还。\n若非宿来雨，仙圣亦惭颜。",
        "dynasty": "宋",
        "collection_info": null
    },
    {
        "uuid": "fefd8ce15506e56694c8a69f2f1e746c",
        "title": "喜雨五首  其四",
        "author": "刘克庄",
        "content": "昕朝避黄屋，露祷动苍穹。\n野老安知帝，豚蹄赛社公。",
        "dynasty": "宋",
        "collection_info": null
    },
    {
        "uuid": "b68d08fe1a574289e4efe3ca6daf10d1",
        "title": "喜雨五首  其五",
        "author": "刘克庄",
        "content": "在处陂池白，宁愁汲路遥。\n老犹堪抱瓮，穷未至操瓢。",
        "dynasty": "宋",
        "collection_info": null
    },
    {
        "uuid": "37bcf6bef8e31ed550656e58836915a3",
        "title": "寄题心泉",
        "author": "刘克庄",
        "content": "之子幽栖恨未深，飞泉来处有亭临。\n觚悬木杪犹烦耳，易在床头且洗心。\n夸士十浆须五馈，痴人一帚享千金。\n箕山颍水应如故，太息巢由不可寻。",
        "dynasty": "宋",
        "collection_info": null
    },
    {
        "uuid": "56a3ee63d9a29ce8ac4a03a76afb5369",
        "title": "久雨五首  其一",
        "author": "刘克庄",
        "content": "復置汉平准，稍修隋义仓。\n羣公犹禹稷，陛下况尧汤。",
        "dynasty": "宋",
        "collection_info": null
    },
    {
        "uuid": "7ac37a7ac174b352e50b92083983eb0c",
        "title": "久雨五首  其二",
        "author": "刘克庄",
        "content": "昔忧腹不谷，今恐耳生禾。\n谁向卫公说，翻瓢莫太多。",
        "dynasty": "宋",
        "collection_info": null
    },
    {
        "uuid": "2700c08ff5261022e1c9d4338da28238",
        "title": "久雨五首  其三",
        "author": "刘克庄",
        "content": "试倚高楼望，桑田化渺弥。\n安知为野老，农事上双眉。",
        "dynasty": "宋",
        "collection_info": null
    },
    {
        "uuid": "c4219894dfa1e43b0aac25ee72244657",
        "title": "久雨五首  其四",
        "author": "刘克庄",
        "content": "噫声初发窍，巨浸倏漫空。\n我欲镌箕毕，为天节雨风。",
        "dynasty": "宋",
        "collection_info": null
    },
    {
        "uuid": "40ec7aff8243836ea5cf232fba831d9f",
        "title": "久雨五首  其五",
        "author": "刘克庄",
        "content": "久断过从客，尤妨刈穫夫。\n羲和应烂醉，晨起失金乌。",
        "dynasty": "宋",
        "collection_info": null
    },
    {
        "uuid": "be768a721f574696da6de1c804e0c3b5",
        "title": "挽朱吏部子明二首  其一",
        "author": "刘克庄",
        "content": "渡江太史后，当世大儒门。\n诸老贤宗子，文公爱嫡孙。\n不来陪讲席，却去护留屯。\n寂寞冯唐老，无人为上言。",
        "dynasty": "宋",
        "collection_info": null
    },
    {
        "uuid": "bc8d085b92e68c9ffba80528fe021235",
        "title": "挽朱吏部子明二首  其二",
        "author": "刘克庄",
        "content": "忝居言偃室，偶在郑公乡。\n尽识阶庭秀，多窥屋壁藏。\n数行杜陵泪，一瓣孔林香。\n吾老无行役，何由沥奠觞。",
        "dynasty": "宋",
        "collection_info": null
    },
    {
        "uuid": "d6a5274e222c9c96a3777f5916fbd2d5",
        "title": "喜晴一首",
        "author": "刘克庄",
        "content": "□□尚纷扰，烛龙深伏藏。\n金鷄不能忍，腾出照扶桑。",
        "dynasty": "宋",
        "collection_info": null
    },
    {
        "uuid": "23994edceeceb08fac10a5f43248866d",
        "title": "警斋侍郎舟和放翁五言过奬衰朽且示雄文二编次韵一首",
        "author": "刘克庄",
        "content": "熟读公诗文，高出骚选前。\n蹇余相追逐，严句入杜编。\n里鼓闻咸池，山歌混葛天。\n刀圭靳付授，分寸难扳缘。\n偶逢浮丘伯，月下吹箫眠。\n凤咮不可和，蚓窍殊自怜。\n披我云锦裳，易去短褐穿。\n啖我玉井藕，洒然渴肺痊。\n迴澜使东之，斡天令左旋。\n斯文恃砥柱，诸老随游川。\n交游愧忝窃，熏摘劳结悁。\n当论先后觉，宁较大小年。\n已得渥漥骏，共登昆崙颠。\n指点归宿处，目览非耳传。",
        "dynasty": "宋",
        "collection_info": null
    },
    {
        "uuid": "c7da4a4ddf13b5aaea6a9045b11f2fb5",
        "title": "仓部弟生日五绝  其一",
        "author": "刘克庄",
        "content": "郎宿临初度，村翁喜欲颠。\n要知侬甲子，老弟已稀年。",
        "dynasty": "宋",
        "collection_info": null
    },
    {
        "uuid": "a3dcfd5510cbc1fd9f5980c743dd17c9",
        "title": "仓部弟生日五绝  其二",
        "author": "刘克庄",
        "content": "爵并开乡邑，官皆视大蓬。\n年龄高畧似，鬚髮黑难同。",
        "dynasty": "宋",
        "collection_info": null
    },
    {
        "uuid": "4e50ea0b01df8ba29b915b29dc24bc0b",
        "title": "仓部弟生日五绝  其三",
        "author": "刘克庄",
        "content": "我昔单栖久，君今半被空。\n天公将老寿，裨补两鳏翁。",
        "dynasty": "宋",
        "collection_info": null
    },
    {
        "uuid": "be90a86e764bd3e826dcc3e53c0a7ba9",
        "title": "仓部弟生日五绝  其四",
        "author": "刘克庄",
        "content": "菰甘因辍送，荔熟亦均分。\n食指真欺我，脾神不似君。",
        "dynasty": "宋",
        "collection_info": null
    },
    {
        "uuid": "3cc2dbddeb8a12a05e677607e1b85761",
        "title": "仓部弟生日五绝  其五",
        "author": "刘克庄",
        "content": "平生老兄弟，岁晚共婆娑。\n苏氏推同叔，程家说二哥。",
        "dynasty": "宋",
        "collection_info": null
    },
    {
        "uuid": "a2b403766965404779ff38d3de803075",
        "title": "仓部弟和前韵再得五首  其一",
        "author": "刘克庄",
        "content": "节腹羞浮食，徐行畏疾颠。\n仙须有癯相，贵亦出长年。",
        "dynasty": "宋",
        "collection_info": null
    },
    {
        "uuid": "d3c8321dad22cf201f19886a960c1d39",
        "title": "仓部弟和前韵再得五首  其二",
        "author": "刘克庄",
        "content": "莫放双眉皱，休嗟两鬓蓬。\n耆英图裏看，若箇弟兄同。",
        "dynasty": "宋",
        "collection_info": null
    },
    {
        "uuid": "740aa128571bad7a64a835b9f4b3c782",
        "title": "仓部弟和前韵再得五首  其三",
        "author": "刘克庄",
        "content": "荆花开渐少，瓜蔓摘几空。\n頼有长头子，相从秃鬓翁。",
        "dynasty": "宋",
        "collection_info": null
    },
    {
        "uuid": "7aea8d6b2833c8c702a9a99dff45b1d0",
        "title": "仓部弟和前韵再得五首  其四",
        "author": "刘克庄",
        "content": "秧马催予出，铜鱼羡子分。\n无莲照学士，有竹比封君。",
        "dynasty": "宋",
        "collection_info": null
    },
    {
        "uuid": "d4a1c6f33a2cc8c4cf7f45daf99d11fd",
        "title": "仓部弟和前韵再得五首  其五",
        "author": "刘克庄",
        "content": "甫昔排阊阖，雄曾赋馺娑。\n而今行不得，切莫唤哥哥。",
        "dynasty": "宋",
        "collection_info": null
    },
    {
        "uuid": "51525d4025fafcb9ba38ddc7e941dd86",
        "title": "精卫衔石填海",
        "author": "刘克庄",
        "content": "精卫衔寃切，轻生志可怜。\n只愁石易尽，不道海难填。\n幻化存遗魄，飞鸣累一拳。\n终朝纳芥子，何日变桑田。\n鹃怨啼成血，鸱沉怒拍天。\n君看尝胆者，终有沼吴年。",
        "dynasty": "宋",
        "collection_info": null
    },
    {
        "uuid": "97ac9046283f6f863fc8ace9fde5cae3",
        "title": "六言五首赠李相士景春  其一",
        "author": "刘克庄",
        "content": "谤东家丘如狗，誉太史儋犹龙。\n卿可自用卿法，吾未始出吾宗。",
        "dynasty": "宋",
        "collection_info": null
    },
    {
        "uuid": "5f0ee19e6efaf4003cc7abab868127d1",
        "title": "六言五首赠李相士景春  其二",
        "author": "刘克庄",
        "content": "少年勿议宿士，阿瞒自是相师。\n蒙叟馘黄项槁，桓郎眼小声雌。",
        "dynasty": "宋",
        "collection_info": null
    },
    {
        "uuid": "d5db93b07def59f28e5ef591b94310f0",
        "title": "六言五首赠李相士景春  其三",
        "author": "刘克庄",
        "content": "马公带些火色，孟生不合山肩。\n争问唐举相法，谁赠君平卦钱。",
        "dynasty": "宋",
        "collection_info": null
    },
    {
        "uuid": "7b2f2317949a38a2e46e6e2dc112f11a",
        "title": "六言五首赠李相士景春  其四",
        "author": "刘克庄",
        "content": "被人看杀叔宝，无地逃生伯喈。\n试问天人眉宇，何如土木形骸。",
        "dynasty": "宋",
        "collection_info": null
    },
    {
        "uuid": "b76e8f6601d1cdcdd4c3afdbd6022c92",
        "title": "六言五首赠李相士景春  其五",
        "author": "刘克庄",
        "content": "眼有紫棱安用，眉无黄色何妨。\n自断非封侯相，尚堪作牧牛郎。",
        "dynasty": "宋",
        "collection_info": null
    },
    {
        "uuid": "9e4239de37b912e585502c733760d618",
        "title": "再和仲晦监簿",
        "author": "刘克庄",
        "content": "少狂藴奇志，探索删画前。\n安能一措辞，何止三绝编。\n俚音和熏风，短梦游钧天。\n竟无鱼水分，姑了萤雪缘。\n北扉失脚堕，南窗抱膝眠。\n宁为英雄笑，不受儿女怜。\n徐侯金闺彦，岁晚铁砚穿。\n掊击羣疑亡，发药沉疴痊。\n鲸浪怒喷薄，蚁封妙回旋。\n精博昔骑省，奇逸今师川。\n望古多慷慨，感时尝忧悁。\n肯羡萧芥荣，甘保樗栎年。\n君有论绝交，吾无书辨颠。\n倡和诳饥腹，聊与好事传。",
        "dynasty": "宋",
        "collection_info": null
    },
    {
        "uuid": "35830a12298c6a163e45a71ea7529060",
        "title": "兑女余最小孙也慧而夭悼以六言二首  其一",
        "author": "刘克庄",
        "content": "性慧于灵照女，年小似善财童。\n急急之符夺汝，琅琅之音恼翁。",
        "dynasty": "宋",
        "collection_info": null
    },
    {
        "uuid": "020097af5664a896ae02c5110ec3b529",
        "title": "兑女余最小孙也慧而夭悼以六言二首  其二",
        "author": "刘克庄",
        "content": "不合小时了了，可堪长夜茫茫。\n暮年欠汝泪债，已干更滴数行。",
        "dynasty": "宋",
        "collection_info": null
    },
    {
        "uuid": "3ec0837c8501f32dad19a60dbac41019",
        "title": "借韵跋林肃翁省题诗",
        "author": "刘克庄",
        "content": "昔冠南宫淡墨书，当年万卷各名糊。\n至今处子尚绰约，应笑老婆曾抹涂。\n咏庆云图如着色，和熏风句肯从谀。\n行三十里余方悟，敢与杨修较智愚。",
        "dynasty": "宋",
        "collection_info": null
    },
    {
        "uuid": "72d92da4e9eab62a7b1ea202f425700b",
        "title": "温陵诸贤接刊拙稿竹溪直院有诗助譟戏和一首",
        "author": "刘克庄",
        "content": "行世安能保不刊，自怜敝帚笑傍观。\n熏香未可疎班马，抓痒无过看杜韩。\n雷挟六丁来取易，天教两鸟不鸣难。\n吾闻海上鲸堪脍，休把鸾刀切蚁肝。",
        "dynasty": "宋",
        "collection_info": null
    },
    {
        "uuid": "b5ef0225d360ed9f64dd99bb5cbf1875",
        "title": "挽陈梧州二首  其一",
        "author": "刘克庄",
        "content": "谷目多名士，西轩与石门。\n族皆通一谱，君独秀诸孙。\n叔季斯人少，耆英几箇存。\n可怜同社叟，反袂赋招魂。",
        "dynasty": "宋",
        "collection_info": null
    },
    {
        "uuid": "f6a48d71f5b9856e6b6327a8e08c4888",
        "title": "挽陈梧州二首  其二",
        "author": "刘克庄",
        "content": "小室夷之筑，荒州舜所藏。\n身过冰蘗苦，面带瘴茅黄。\n察使临阳子，遗民笑化光。\n定知廉吏传，他日一名香。",
        "dynasty": "宋",
        "collection_info": null
    },
    {
        "uuid": "36e0991f88974fdd2f1fc3bd198eae09",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 驻跸山",
        "author": "刘克庄",
        "content": "险绝朝鲜国，微茫海四环。\n帝于焉驻跸，人以此名山。\n虏詟天威近，师行雪浪间。\n车旗临鸟道，草木识龙颜。\n露布虬鬚喜，铙歌鸭绿还。\n可怜房与魏，扈从不随班。",
        "dynasty": "宋",
        "collection_info": null
    },
    {
        "uuid": "0313a6cbe8282112c73055d09fe44552",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 腐草化为萤",
        "author": "刘克庄",
        "content": "造化于微物，生生品彙兹。\n流萤倏然集，腐草化而为。\n雨径陈荄积，寒塘碧色衰。\n与星斗光彩，助月吐神奇。\n明灭形无定，枯荣理孰推。\n莫矜太阳近，会有肃霜时。",
        "dynasty": "宋",
        "collection_info": null
    },
    {
        "uuid": "228a6f18108b46aef28f3681bba3e83b",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 乘月登楼",
        "author": "刘克庄",
        "content": "越石通身胆，英英管乐俦。\n防秋戍孤垒，乘月上高楼。\n粉堞齐云逈，冰轮出海浮。\n目中无虏骑，笑裏有边筹。\n枭羯言犹壮，闻鸡志未酬。\n素娥知往事，犹照丽谯头。",
        "dynasty": "宋",
        "collection_info": null
    },
    {
        "uuid": "40a31343ece6c9f45ee75b5d442d212a",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 望祀蓬莱",
        "author": "刘克庄",
        "content": "齐鲁多方士，荒唐竞自媒。\n微茫隔烟雾，向望祀蓬莱。\n甲帐云旗下，离宫月户开。\n海难架桥渡，风易引船回。\n求药童安在，乘槎使不来。\n空令仁圣悔，世岂有仙哉。",
        "dynasty": "宋",
        "collection_info": null
    },
    {
        "uuid": "4d72ee9f9b5a97198884810c153fa2fa",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 登封泰山",
        "author": "刘克庄",
        "content": "天下名山众，岩岩独岱崇。\n圣朝久熙洽，天子乃登封。\n清跸临危顶，钩陈备祲容。\n下观红日出，中起白云浓。\n太史陪祀见，燕公载笔从。\n安知千载后，樵者斧坛松。",
        "dynasty": "宋",
        "collection_info": null
    },
    {
        "uuid": "56a277f2ae569b75f03f11f6d8675898",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 为郎牧羊",
        "author": "刘克庄",
        "content": "式也堪其选，非赀所可为。\n谁知省郎者，自处牧羊儿。\n夜幞青绫被，晨趋白玉墀。\n都忘列宿贵，甘慕乘田卑。\n衣布犹平日，烹桑耸一时。\n迴头怜犬子，空献上林辞。",
        "dynasty": "宋",
        "collection_info": null
    },
    {
        "uuid": "1fee760c32c894ef95f6fd647e87bccc",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 道不拾遗",
        "author": "刘克庄",
        "content": "通国兴仁逊，浑然太古时。\n不营分表事，肯拾道傍遗。\n山步多樵笛，郊行足酒旗。\n马应无失塞，羊岂有亡歧。\n坠李羞三咽，堆金畏四知。\n如何仙圣境，着得窃桃儿。",
        "dynasty": "宋",
        "collection_info": null
    },
    {
        "uuid": "ecdb1183c657ee2db937d5feb5b6ff9a",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 登单于台",
        "author": "刘克庄",
        "content": "五叶英雄主，长驱等拉摧。\n单于先退舍，天子自登台。\n鸣镝经营远，乘舆警跸来。\n穹庐空漠遁，黄屋半天开。\n鴈塞三更月，龙廷一炬灰。\n公卿争上寿，扈从翠华迴。",
        "dynasty": "宋",
        "collection_info": null
    },
    {
        "uuid": "39e7e977bcb7691afcafb09b5376ddb6",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 公主嫁单于",
        "author": "刘克庄",
        "content": "莫爱于公主，情钟掌上珠。\n是谁误天子，遣嫁与单于。\n帝女生而贵，王姬礼亦殊。\n竟令乘凤侣，远适牧羊奴。\n不信和戎者，真能保塞无。\n如何丈人行，金絮奉胡雏。",
        "dynasty": "宋",
        "collection_info": null
    },
    {
        "uuid": "79a4a80df863e027da5cc727e534de06",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 闻鷄起舞",
        "author": "刘克庄",
        "content": "百动俱休息，遥闻野外鷄。\n起提孤剑舞，肯恋一枝栖。\n乍枕琱戈寝，俄惊绛帻啼。\n自嗟褐宽博，不觉褎昂低。\n茅店寒声绝，函关晓色迷。\n细腰方按曲，风雨漫凄凄。",
        "dynasty": "宋",
        "collection_info": null
    },
    {
        "uuid": "93b324e48f1049f98ce28d9ff1c00f88",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 寒机晓犹织",
        "author": "刘克庄",
        "content": "婉彼小家女，终年乐事稀。\n忍寒惟业织，晓至尚闻机。\n漏听铜壶滴，梭随玉腕挥。\n只愁老姑促，忘送素娥归。\n甚矣献裘切，伤哉恤纬微。\n盈庭皆赐帛，何以补宵衣。",
        "dynasty": "宋",
        "collection_info": null
    },
    {
        "uuid": "df3d33cff6e7a2f1e6bb3c11f60b0ad5",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 太平无象二首 其一",
        "author": "刘克庄",
        "content": "试听舆人诵，如何是太平。\n有生遂其性，无象得而名。\n刁斗三边静，锄耰万里耕。\n毋庸奏奎聚，不必诵河清。\n尧岂容知识，文非以色声。\n樵歌殊质俚，未足赞休明。",
        "dynasty": "宋",
        "collection_info": null
    },
    {
        "uuid": "4f399acc1eb8eb42c7cefe4a0d0bbb84",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 太平无象二首 其二",
        "author": "刘克庄",
        "content": "治象难言说，风谣采道涂。\n太平于此盛，旷古以来无。\n腰笛童鞭犊，烹葵妇馌夫。\n文如未见者，尧岂可名乎。\n礼乐河汾策，衣冠洛社图。\n□□工黼黻，笔力若为摹。",
        "dynasty": "宋",
        "collection_info": null
    },
    {
        "uuid": "7385a7574f82fba755117e10ce98234e",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 祖饯二疎",
        "author": "刘克庄",
        "content": "祖席为谁设，诸公愧二疎。\n虽无人主眷，頼有史官书。\n故里山川近，都门供帐初。\n百城图画笔，几两送寒车。\n老氏先知足，逋翁晚定储。\n萧生亦宫傅，岁晏竟何如。",
        "dynasty": "宋",
        "collection_info": null
    },
    {
        "uuid": "95d5bd0d140fe5aaf628cd16126827d3",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 四更山吐月",
        "author": "刘克庄",
        "content": "夜境沉沉寂，高城忽四更。\n山收霾凈尽，月吐魄初生。\n已过三通鼓，犹残二尺檠。\n始疑千嶂合，徐觉半窗明。\n顾兔空留照，荒鷄太少情。\n应须烦玉斧，缺处更修成。",
        "dynasty": "宋",
        "collection_info": null
    },
    {
        "uuid": "c896dcb0c3a410baf6ae43264809586c",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 鷄鸣度关",
        "author": "刘克庄",
        "content": "关法晨方度，其如夜未明。\n危机真虎口，急计假鷄鸣。\n唱罢城乌起，闻来野雉惊。\n秦人百二险，齐客两三声。\n珠履颜何厚，狐裘计已行。\n昭王见事缓，食顷遣追兵。",
        "dynasty": "宋",
        "collection_info": null
    },
    {
        "uuid": "fad730a2bcdcc03b69ab25ccc11e8d62",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 堕泪碑",
        "author": "刘克庄",
        "content": "治化无深浅，要诸久始知。\n遗民它日泪，太傅向来碑。\n反袂缘何事，轻裘若在时。\n勋名一片石，尸祝百年思。\n不比山公醉，惟应湛辈悲。\n征南亦深刻，感慨者为谁。",
        "dynasty": "宋",
        "collection_info": null
    },
    {
        "uuid": "31c8490f29739439985b9e93e3e83566",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 五言长城",
        "author": "刘克庄",
        "content": "五字非容易，鬚曾断几茎。\n身虽居破屋，人比作长城。\n塞北李都尉，江东阮步兵。\n偏师攻不下，老将望而惊。\n立帜骚坛峻，降旗敌垒平。\n可怜秦系辈，浅陋欲争衡。",
        "dynasty": "宋",
        "collection_info": null
    },
    {
        "uuid": "5f268d172048ca34128781e5c72a601d",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 杏坛",
        "author": "刘克庄",
        "content": "夫子昔居地，流传后代看。\n竹藏壁中简，杏落水边坛。\n流藻尤蘩盛，依槐免折残。\n一时雩舞乐，千古孔林寒。\n渔父繫舟听，门人舍瑟嘆。\n世多伐木者，吾道欲行难。",
        "dynasty": "宋",
        "collection_info": null
    },
    {
        "uuid": "cbcf00eb08c2610efe083eff9b488d4b",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 围棋赌墅",
        "author": "刘克庄",
        "content": "安石心夷旷，难将浅见窥。\n能拚百弓墅，只赌一枰棋。\n苻虏投鞭急，羊生对弈迟。\n土山今乞汝，泉石更由谁。\n侍女收残局，羣儿走捷旗。\n拊筝并折屐，无喜亦无悲。",
        "dynasty": "宋",
        "collection_info": null
    },
    {
        "uuid": "d1ee41d5a870c906a4b29953c59be0d9",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 饮马长城窟",
        "author": "刘克庄",
        "content": "绝塞多为窟，秦时所筑城。\n因怜吾马渴，教饮彼泉清。\n霜雪卢龙塞，风烟骠骑营。\n远从贰师垒，瞥过武安坑。\n心警投鞭虏，身先荷杵兵。\n宁为伏波死，不作李陵生。",
        "dynasty": "宋",
        "collection_info": null
    },
    {
        "uuid": "2d3b0205e3cec28006ca826152a86d04",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 鴈足书",
        "author": "刘克庄",
        "content": "塞鴈先荒徼，猨弓莫射渠。\n心怀南向意，足有北来书。\n翔集鸿毛迅，缄题鸟迹疎。\n上言存魏阙，下说厌穹庐。\n陇右平安远，云中探报虚。\n不知子卿妇，锦字託谁欤。",
        "dynasty": "宋",
        "collection_info": null
    },
    {
        "uuid": "a331aebd83c595fd095d96dde866c6f6",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 门多长者车",
        "author": "刘克庄",
        "content": "小径通车辙，全家隠薜萝。\n俗人望崖返，长者及门多。\n往往知蜗舍，时时叩雀罗。\n鷄栖伯厚去，犊驾太丘过。\n骥尾聊同託，骊驹且莫歌。\n平生疑泄柳，不纳意如何。",
        "dynasty": "宋",
        "collection_info": null
    },
    {
        "uuid": "0c8756c1c8460af72620c5bdec019fca",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 笛裏关山月",
        "author": "刘克庄",
        "content": "月裏谁横笛，秋深战垒闲。\n别吹新曲调，偏照旧关山。\n响激商飙起，声随陇水潺。\n远传边塞外，高入广寒间。\n解白嫦娥髮，能苍壮士颜。\n倚楼人谩拜，何日凯歌还。",
        "dynasty": "宋",
        "collection_info": null
    },
    {
        "uuid": "511bd0638ab8f0be7ee65ae9e278708e",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 济河焚舟",
        "author": "刘克庄",
        "content": "河势尤湍急，滔滔去莫留。\n此行期死敌，既济遂焚舟。\n背水陈师出，乘风纵燎休。\n若非拚血战，不復渡黄流。\n竹帛今犹载，桑榆晚始收。\n后来烧栈道，毋乃祖余谋。",
        "dynasty": "宋",
        "collection_info": null
    },
    {
        "uuid": "75fb8c67b2c79fc2bfbf93416480b2fc",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 渔父辞剑",
        "author": "刘克庄",
        "content": "父隠于渔者，怜渠后骑追。\n得船从此逝，赠剑漠然辞。\n一叶吾贫甚，千金子宝之。\n仅存钓竿在，焉用太阿为。\n齐客弹何鄙，徐君挂尚疑。\n不如苇间叟，千古励清规。",
        "dynasty": "宋",
        "collection_info": null
    },
    {
        "uuid": "ea1b75de427f9841933966e0769c47e5",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 扁舟五湖",
        "author": "刘克庄",
        "content": "种蠡功名士，吾评蠡最优。\n五湖足春水，一叶寄扁舟。\n变姓乘单舸，翻身退急流。\n千金徒铸象，万里孰驯鸥。\n震泽鲈堪脍，苏台鹿已游。\n君王既称霸，求尽沼吴谋。",
        "dynasty": "宋",
        "collection_info": null
    },
    {
        "uuid": "80b283fadb5c82e8cdfbf52b10b9a36d",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 瓜田不纳履",
        "author": "刘克庄",
        "content": "君子防微谨，嫌疑远未然。\n从来纳履处，不傍种瓜田。\n樊圃芸初熟，耕畦瓞已绵。\n黄台虽可摘，东郭未尝穿。\n尾虎惩危道，挥蝇慕昔贤。\n浪云择地蹈，濡血在山前。",
        "dynasty": "宋",
        "collection_info": null
    },
    {
        "uuid": "24f59f2c6e285d78e667128df6ace1f1",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 李下不整冠",
        "author": "刘克庄",
        "content": "李下虽云僻，行人冷处看。\n彼方垂美实，渠可整巍冠。\n纔见花初缟，俄惊核可钻。\n吾宁垫雨过，君欲切云难。\n鶑集枝多折，螬侵颗半残。\n谁令服章甫，拘束畏傍观。",
        "dynasty": "宋",
        "collection_info": null
    },
    {
        "uuid": "71b5f13f6d29ba4c01dfa271135761fc",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 无絃琴",
        "author": "刘克庄",
        "content": "□□□琴癖，渊明独不然。\n所藏聊备物，欲拊更无絃。\n焦尾珍无价，朱丝绝有年。\n曾参徽外趣，肯向谱中传。\n抱在王门下，弹于日影边。\n两生为巧累，益见此翁贤。",
        "dynasty": "宋",
        "collection_info": null
    },
    {
        "uuid": "73176a9731f8eafbe9fe5ccbcd4a6d44",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 梦见周公",
        "author": "刘克庄",
        "content": "汲汲怀人梦，皇皇救世功。\n有心哉鲁叟，所见者周公。\n政绩简编在，精神寤寐通。\n宛如尚为左，忘却已迁东。\n凤去经纶远，麟来笔削终。\n空令千载下，跪奠两楹中。",
        "dynasty": "宋",
        "collection_info": null
    },
    {
        "uuid": "99ade2531e738c16e65d0466ed6560f1",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 棋声花院闭",
        "author": "刘克庄",
        "content": "静院闭花时，沉沉昼漏移。\n偶然声出户，应是客围碁。\n夜寂推枰响，机深落子迟。\n恼禅天女去，入定老僧知。\n鹄至难传艺，鶑啼许借枝。\n须臾分局势，何待烂柯为。",
        "dynasty": "宋",
        "collection_info": null
    },
    {
        "uuid": "98070001124061d1ceecc589118cccdf",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 蒲鞭",
        "author": "刘克庄",
        "content": "陌上儿童说，时清长吏贤。\n岂能无朴教，不过示蒲鞭。\n采彼轻柔质，施诸牧御权。\n坐令强梗者，若挞市朝然。\n院舍棠阴合，圜扉草色鲜。\n弛笞能败子，威爱贵兼全。",
        "dynasty": "宋",
        "collection_info": null
    },
    {
        "uuid": "59e0d28a26a083de89b85551da7c3464",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 隔竹敲茶臼",
        "author": "刘克庄",
        "content": "午杵谁敲臼，山童髻两髽。\n偶因声隔竹，不觉意思茶。\n北牖沉沉静，南墙故故遮。\n微闻孤杵响，初试一旗斜。\n门掩王猷宅，泉甘陆羽家。\n搜肠搅文字，毋乃太清耶。",
        "dynasty": "宋",
        "collection_info": null
    },
    {
        "uuid": "02990ac60e280d04ec572a1be20e600d",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 西狩获麟",
        "author": "刘克庄",
        "content": "获处从西鄙，胡然瑞物臻。\n子因书曰狩，世始识为麟。\n出匪于中国，来常以圣人。\n皆云麕且角，谁辨兽而仁。\n已嘆吾无位，于嗟汝不辰。\n茂陵好奇怪，得者惜非真。",
        "dynasty": "宋",
        "collection_info": null
    },
    {
        "uuid": "90b7a45efd0e39dadad63aa0796e2bb1",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 客星",
        "author": "刘克庄",
        "content": "不为刘郎屈，萧然钓远汀。\n当时无此客，其象见于星。\n龙衮思同学，羊裘谒广庭。\n九行仰黄道，一曜动青冥。\n帝座容伸足，云台肯绘形。\n少微非大隠，光彩谩荧荧。",
        "dynasty": "宋",
        "collection_info": null
    },
    {
        "uuid": "7d6a61d2cb79b2b4e99653ab64cb4f62",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 掬水月在手",
        "author": "刘克庄",
        "content": "月体无拘碍，那堪得水清。\n暂从掬处动，还在水中明。\n长物瓢安用，寒光握不盈。\n注眸蟾彩乱，入掌蚌珠生。\n顾兔攀难住，骑鲸捉太轻。\n犹胜倒持版，去作晋公卿。",
        "dynasty": "宋",
        "collection_info": null
    },
    {
        "uuid": "c4e7672194855eb947c850101f6c4539",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 弄花香满衣",
        "author": "刘克庄",
        "content": "偶弄闲花久，春浓晚露晞。\n是谁设香供，终日满人衣。\n戏把繁枝玩，常愁一片飞。\n疑熏沉水过，似惹御垆归。\n若爱流芳远，深怜逐臭非。\n平生好奇服，未忍改菲菲。",
        "dynasty": "宋",
        "collection_info": null
    },
    {
        "uuid": "2571ee7c9a5a8313ccf703ad3b2a56f8",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 肃时雨若",
        "author": "刘克庄",
        "content": "肃在于方寸，高高已嘿知。\n端能令雨若，焉敢诿天时。\n此念渊冰凛，其机影响随。\n宝熏一队起，银竹四檐垂。\n有物皆膏润，无民更怨咨。\n谆谆书喜闵，麟笔寓箴规。",
        "dynasty": "宋",
        "collection_info": null
    },
    {
        "uuid": "7db4162aa48d9a9c2704dad961eeccc8",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 渴不饮盗泉水",
        "author": "刘克庄",
        "content": "饮啄于身切，宜无决择然。\n岂其阳忍渴，嫌以盗名泉。\n北泽行犹至，东陵恶莫湔。\n羞为滥觞者，宁作挂瓢贤。\n激齿希高士，流涎异醉仙。\n枯肠一勺足，勿傍石门边。",
        "dynasty": "宋",
        "collection_info": null
    },
    {
        "uuid": "d02c94a2352ac80497c4f0af8d7098ef",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 热不息恶木阴",
        "author": "刘克庄",
        "content": "触热慵休息，谁知志士心。\n既名为恶木，不可就繁阴。\n炎赫当三伏，轮囷欲百寻。\n蔽牛徒隠映，下马復沉吟。\n浊世无孤竹，中原有邓林。\n飘然远游兴，散髮更披襟。",
        "dynasty": "宋",
        "collection_info": null
    },
    {
        "uuid": "eed3665291efeb9ceb01befcef9842af",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 洗砚鱼吞墨",
        "author": "刘克庄",
        "content": "一砚常摩拊，宁容点涴痕。\n洗教残墨去，乞与小鱼吞。\n岩石微尘浣，漥泉寸鬣翻。\n安知马肝紫，姑爱麝胶浑。\n体制该秦篆，飞腾慕禹门。\n校人勿烹汝，腹有素书存。",
        "dynasty": "宋",
        "collection_info": null
    },
    {
        "uuid": "d0bc29a59bab26eb3676f205214ded48",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 烹茶鹤避烟",
        "author": "刘克庄",
        "content": "吾鹤尤驯扰，俄如引避然。\n何曾厌茅舍，多是为茶烟。\n活计穷桑苎，枯肠老玉川。\n苍头犹爨下，丹顶已松颠。\n渴饮谁能免，高飞尔自贤。\n须臾休茗事，却下竹傍边。",
        "dynasty": "宋",
        "collection_info": null
    },
    {
        "uuid": "eb9269886f0babb1461bb7d05578abb8",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 僧敲月下门",
        "author": "刘克庄",
        "content": "古寺何年废，松门月似冰。\n间然孰为主，敲者只归僧。\n地僻禅扃寂，天高兔魄升。\n周游何处晚，剥啄有谁譍。\n未易分邻烛，又难上佛灯。\n安知无岛辈，开户结诗盟。",
        "dynasty": "宋",
        "collection_info": null
    },
    {
        "uuid": "0f3b46f7dea5d152f00c098f1450e6ab",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 惜花春起早",
        "author": "刘克庄",
        "content": "清早披衣起，春深好事家。\n非干眠警枕，自是惜名花。\n培溉疎泉脉，攀翻带露葩。\n看常先晓蝶，来未散晨鸦。\n风恶为台避，晴烘着幙遮。\n古人云昼短，莫待夕阳斜。",
        "dynasty": "宋",
        "collection_info": null
    },
    {
        "uuid": "99f73c47a777be8b022d90433d0d4d39",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 爱月夜眠迟",
        "author": "刘克庄",
        "content": "性癖多幽事，尤于爱月偏。\n远从天际待，迟至夜深眠。\n方恨冰轮缺，俄欣玉镜圆。\n且哦丹桂下，未傍大槐边。\n快欲骑鲸去，轻如化蝶然。\n徘徊惜余景，窗下映陈编。",
        "dynasty": "宋",
        "collection_info": null
    },
    {
        "uuid": "fc5235c793d933b235c9a1e696a476f1",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 师直为壮",
        "author": "刘克庄",
        "content": "胜负无常数，先观曲直知。\n隠然壮吾国，孰敢敌王师。\n致讨皆声罪，徂征必有辞。\n一言明逆顺，大势决雄雌。\n缟素炎图定，包茅霸业基。\n后儒喜穿凿，妄意说升陑。",
        "dynasty": "宋",
        "collection_info": null
    },
    {
        "uuid": "a0a11ce04bf33cfdd3a561ad0091398c",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 岁寒知松柏 其一",
        "author": "刘克庄",
        "content": "植物惟松柏，苍苍贯四时。\n岁虽寒不改，人到老方知。\n风籁龙吟冷，冰枝鹤立危。\n一株独青在，万木后凋谁。\n齐寝樵苏矣，秦宫点涴之。\n斧斤寻未已，善保栋梁姿。",
        "dynasty": "宋",
        "collection_info": null
    },
    {
        "uuid": "28f0ac4f838ba5eb9d25d6e0da2d7512",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 岁寒知松柏 其二",
        "author": "刘克庄",
        "content": "松柏无姿媚，平时未易看。\n要知渠特操，直待岁隆寒。\n塞草枯先白，江枫冷变丹。\n凛然友青士，至此识苍官。\n物遁天刑少，人全晚节难。\n惟应漆园叟，与蕣合而观。",
        "dynasty": "宋",
        "collection_info": null
    },
    {
        "uuid": "215ade15a6ce05b604e765a7e720c20e",
        "title": "竹溪直院盛称起予草堂诗之善暇日览之多有可恨者因效颦作十首亦前人广骚反骚之意内二十九首用旧题惟岁寒知松柏被褐怀珠玉三首效山谷余十八首别命题或追录少作并存于卷以训童蒙之意 被褐怀珠玉",
        "author": "刘克庄",
        "content": "珠玉嫌轻衒，深藏意自佳。\n不归胡贾手，却入褐夫怀。\n宽博宁儒戏，从容与道偕。\n用之荐郊庙，舍则媚渊崖。\n龙起惊空藏，虹来贯小斋。\n平生不求售，非为价难谐。",
        "dynasty": "宋",
        "collection_info": null
    },
    {
        "uuid": "94ff9e05dd7140c1e3326d848c437fc8",
        "title": "送明甫赴铜铅场六言七首  其一",
        "author": "刘克庄",
        "content": "文度何须膝上，阿奴姑可目前。\n载驰载驱王事，一喜一惧父年。",
        "dynasty": "宋",
        "collection_info": null
    },
    {
        "uuid": "17b10a0e4a28a68b550fdff68de9e8b3",
        "title": "送明甫赴铜铅场六言七首  其二",
        "author": "刘克庄",
        "content": "盐铁论儿读否，聚敛臣子攻之。\n公卿大夫民贼，贤良文学汝师。",
        "dynasty": "宋",
        "collection_info": null
    },
    {
        "uuid": "68ecf49ddd45f17106debda8edf4b33d",
        "title": "送明甫赴铜铅场六言七首  其三",
        "author": "刘克庄",
        "content": "山程行店绝少，官舍去家匪遥。\n吾闻粉□□□，□□红巾已枭。",
        "dynasty": "宋",
        "collection_info": null
    },
    {
        "uuid": "858820dd63629de008fa1da1b071c5e2",
        "title": "送明甫赴铜铅场六言七首  其四",
        "author": "刘克庄",
        "content": "旦市有攫金者，地灵岂爱宝哉。\n零陵贪而乳尽，合浦清而蚌迴。",
        "dynasty": "宋",
        "collection_info": null
    },
    {
        "uuid": "b7fe93bd02ec39badc18c33cc7c19be6",
        "title": "送明甫赴铜铅场六言七首  其五",
        "author": "刘克庄",
        "content": "世禄鲜由礼法，家驹勿使荒嬉。\n但愿儿读十纸，孰云孙隔一皮。",
        "dynasty": "宋",
        "collection_info": null
    },
    {
        "uuid": "a3dd6161912a1472fe7b75b19569e7e6",
        "title": "送明甫赴铜铅场六言七首  其六",
        "author": "刘克庄",
        "content": "化蝶但贪睡美，舐犊尚为爱牵。\n三年不见心痗，十日无书眼穿。",
        "dynasty": "宋",
        "collection_info": null
    },
    {
        "uuid": "ecc738b062069e81b9fe186eafa5a751",
        "title": "戊午生朝和居厚弟五绝  其一",
        "author": "刘克庄",
        "content": "懒值悬弧浑不记，老当还笏復奚疑。\n潞公未得为全福，晚惜斋旄尚涕垂。",
        "dynasty": "宋",
        "collection_info": null
    },
    {
        "uuid": "e0f754933b8b3f527ade8f8650775eac",
        "title": "戊午生朝和居厚弟五绝  其二",
        "author": "刘克庄",
        "content": "符辈安能刬且编，可怜辛苦事雕镌。\n绝絃举世无能听，覆瓿他时未必传。",
        "dynasty": "宋",
        "collection_info": null
    },
    {
        "uuid": "604c87c8d692481dae194f8607857fac",
        "title": "戊午生朝和居厚弟五绝  其三",
        "author": "刘克庄",
        "content": "□□□□□□□，□□□□□□□。\n□□□□□□从，晚福全输于少公。",
        "dynasty": "宋",
        "collection_info": null
    },
    {
        "uuid": "b5cccd31708d1b9de4115ca9b3c70ab5",
        "title": "戊午生朝和居厚弟五绝  其四",
        "author": "刘克庄",
        "content": "灵龟曳尾防钻殻，老蚌潜光怕剖珠。\n史笔久无两龚传，画家曾有二疎图。",
        "dynasty": "宋",
        "collection_info": null
    },
    {
        "uuid": "8eb1d7e25e2f6cd16a72b6b4ba9f5862",
        "title": "戊午生朝和居厚弟五绝  其五",
        "author": "刘克庄",
        "content": "曾结诗絇玉座傍，放狂归去老知章。\n钝迟一任嘲元白，迂阔皆因駮录黄。",
        "dynasty": "宋",
        "collection_info": null
    },
    {
        "uuid": "724774e9ff5204a3e56c98fa9b9c6379",
        "title": "昔与仙游傅常博父子游从识其幼子方总角晚归田里忽袖二诗见访余开八秩君亦六十矣感叹之余因次其韵  其一",
        "author": "刘克庄",
        "content": "议郎座上识郎君，窃意趋庭有异闻。\n客屦今无同辈在，书灯昔与长公分。\n虫冰寒暑余侵耄，萤雪光阴子尚勤。\n见说架籤犹万卷，肯将浊臭博清芬。",
        "dynasty": "宋",
        "collection_info": null
    },
    {
        "uuid": "3444606ea5bd4076302e94cbd0ed635b",
        "title": "昔与仙游傅常博父子游从识其幼子方总角晚归田里忽袖二诗见访余开八秩君亦六十矣感叹之余因次其韵  其二",
        "author": "刘克庄",
        "content": "窗下陈编懒更窥，还丹难染镜中丝。\n后生可畏前贤远，妄校皆封老将奇。\n辟谷差贤东郭乞，归耕莫待北山移。\n凤凰池听渠侬夺，不夺溪边放鸭池。",
        "dynasty": "宋",
        "collection_info": null
    },
    {
        "uuid": "0489f9b2df4b4096a450de01e6029cd9",
        "title": "送方蒙仲赴辟江阃分韵得既字",
        "author": "刘克庄",
        "content": "昔忝玉麟招，主君解衣衣。\n于时事会来，中原方鼎沸。\n封侯命大谬，更仆谈未既。\n俯仰四十年，岁月堪累欷。\n多垒诸公辱，万竈大农费。\n玁狁至于泾，颛臾近于费。\n譬如寝积薪，徒幸火然未。\n边人厌虏暴，别都尚王气。\n管钥居守尊，衮钺宗臣贵。\n呼吸草檄书，蒐拣拔茅彙。\n粲粲玄英孙，鲁叟之所畏。\n枚邹愿游梁，陈阮亦客魏。\n非惟揖将军，抑可欢大尉。\n杀羊必及斟，啖鹅肯移毅。\n拙谋鄙画江，长策在耕渭。\n驾驭雄狡服，拊摩军民慰。\n要当扫旄头，宁论烂羊胃。\n病翁越世久，嚼蜡淡无味。\n胆薄怯观井，忧深遑恤纬。\n临分执玉手，苦言君勿讳。",
        "dynasty": "宋",
        "collection_info": null
    },
    {
        "uuid": "5321f8b59c6f38bd4a1717c3ad1bdd33",
        "title": "再送蒙仲二首  其一",
        "author": "刘克庄",
        "content": "昔人曾叹择栖难，今子翱游二相间。\n对弈未妨看露布，论诗未合上斋坛。\n沉来铁鏁真儿戏，吟退毡裘却凯还。\n班固作铭繇捷表，待揩老眼细传观。",
        "dynasty": "宋",
        "collection_info": null
    },
    {
        "uuid": "f70ce555c5ab14f7e1210786de458219",
        "title": "再送蒙仲二首  其二",
        "author": "刘克庄",
        "content": "送君怀旧一销魂，谢墅孙陵髣髴存。\n下濑楼船皆万斛，曲江宫殿尚千门。\n笑陈狎客为俳体，与晋诸贤洗泪痕。\n定有奇谋裨玉帐，莫挥麈尾事清言。",
        "dynasty": "宋",
        "collection_info": null
    },
    {
        "uuid": "ec33d657cc38f99c5d074b4baff30ca7",
        "title": "题读碑图",
        "author": "刘克庄",
        "content": "二人共读道旁碑，一敏一钝天赋之。\n敏者过目跃骑去，钝者停鞭方凝思。\n哀哉德祖丹颈祸，伏于伯喈黄绢辞。\n古人服善有公是，回也知十赐知二。\n圣师笑曰女弗如，未闻端木惎颜氏。\n呜呼向使颜氏逢若人，未知何地堪容身。",
        "dynasty": "宋",
        "collection_info": null
    },
    {
        "uuid": "cd031cd8927e12bac9b888293b9844c8",
        "title": "溪庵放言十首  其一",
        "author": "刘克庄",
        "content": "石椁堤防速朽，金棺粧点湼槃。\n说干矢橛差胜，恋臭皮袋一般。",
        "dynasty": "宋",
        "collection_info": null
    },
    {
        "uuid": "424ab47ed94f4351575528a4383512ca",
        "title": "溪庵放言十首  其二",
        "author": "刘克庄",
        "content": "八斛四斗舍利，一丈六尺金身。\n右胁已寂已灭，双趺是妄是真。",
        "dynasty": "宋",
        "collection_info": null
    },
    {
        "uuid": "698c6ebc0dc1cf479650a8dbcefd1df0",
        "title": "溪庵放言十首  其三",
        "author": "刘克庄",
        "content": "拟拉陶潜入社，不消王翰卜邻。\n有梦通华胥国，无德熏晋鄙人。",
        "dynasty": "宋",
        "collection_info": null
    },
    {
        "uuid": "22be3c0c14d80151b28a2ac372a5d311",
        "title": "溪庵放言十首  其四",
        "author": "刘克庄",
        "content": "客子相过有携，先生烂醉如泥。\n暮年尚可三爵，他日不烦隻鷄。",
        "dynasty": "宋",
        "collection_info": null
    },
    {
        "uuid": "55ae6f40c1bbf4af7d07f0c6e4ee8dca",
        "title": "溪庵放言十首  其五",
        "author": "刘克庄",
        "content": "辟疆驱名士出，穰侯怕说客来。\n樗庵无一钱事，柴门作八字开。",
        "dynasty": "宋",
        "collection_info": null
    },
    {
        "uuid": "3bf668903fb614b4708246c262352d4f",
        "title": "溪庵放言十首  其六",
        "author": "刘克庄",
        "content": "少而汲汲皇皇，老犹踽踽凉凉。\n即今归□□□，□□起瞻四方。",
        "dynasty": "宋",
        "collection_info": null
    },
    {
        "uuid": "523b991e499e5ee62eda82d50988e447",
        "title": "溪庵放言十首  其七",
        "author": "刘克庄",
        "content": "蒙叟之言卓诡，尹喜之事诞夸。\n白云腾上尸假，紫气横空眼花。",
        "dynasty": "宋",
        "collection_info": null
    },
    {
        "uuid": "0e955df62b3b36b4d1ad80423a2c4189",
        "title": "溪庵放言十首  其八",
        "author": "刘克庄",
        "content": "林处士功行满，谯先生鬚眉苍。\n见说两川丧乱，不知二叟在亡。",
        "dynasty": "宋",
        "collection_info": null
    },
    {
        "uuid": "c4203bf0a98b0f34ff1e91232ee7708e",
        "title": "溪庵放言十首  其九",
        "author": "刘克庄",
        "content": "废陵有斧柏盗，清野无浇松人。\n百年幸生佛国，一点不吹战尘。",
        "dynasty": "宋",
        "collection_info": null
    },
    {
        "uuid": "741c504f7c75f42f4bfc375975866849",
        "title": "溪庵放言十首  其一○",
        "author": "刘克庄",
        "content": "市朝易得虚夸，乡井难讳实年。\n还笏殿前已晚，饰巾牖下差贤。",
        "dynasty": "宋",
        "collection_info": null
    },
    {
        "uuid": "ecf8f319e7273d91d160ce8f0c38ae05",
        "title": "别宋倅一首",
        "author": "刘克庄",
        "content": "往昔少司农，朱幡牧刺桐。\n见碑怀叔子，有庙祀文翁。\n家法惟清白，军储必腐红。\n遥知门户肃，不与贾胡通。",
        "dynasty": "宋",
        "collection_info": null
    },
    {
        "uuid": "1f7bb03dac2e4e87e3c0331bd0fd8e84",
        "title": "郦生长揖图",
        "author": "刘克庄",
        "content": "高阳狂生六十余，入谒自通臣博徒。\n刘季嫚士如庸奴，对客濯足以两姝。\n生云足下扶义初，奈何不礼长者乎。\n隆准一笑延坐隅，与随何辈载后车。\n刻六国印识尤迂，向微留侯几误渠。\n胡雏闻人说汉书，千载而下犹揶揄。\n掉舌所得良区区，投身沸鼎何其愚。\n呜呼，博徒果不贤腐儒。",
        "dynasty": "宋",
        "collection_info": null
    },
    {
        "uuid": "1b0b6cb155d71590a989edcef7f9e9b3",
        "title": "观调发四首  其一",
        "author": "刘克庄",
        "content": "路傍纷纷送者谁，相顾泪下如绠縻。\n妻牵郎衣留不得，儿抱爷颈尤可悲。\n寄声征夫且止泪，矫情勿为识者窥。\n国贫端坐养士耳，汝曹衣廪民血髓。\n边头战士寒堕指，霜风猎猎阵云起，湓城善地亦靠裏。",
        "dynasty": "宋",
        "collection_info": null
    },
    {
        "uuid": "04bb4080b56559851c5622053ee7fd7b",
        "title": "观调发四首  其二",
        "author": "刘克庄",
        "content": "南州健儿生佛国，平时宽博如逢掖。\n一朝烟尘起荆益，半夜虎符来抽摘。\n逗挠法严羽檄迫，仓皇受甲面蓝色。\n病夫少也曾从戎，今成新丰折臂翁。\n儿郎行矣早策功，安知行间无吕蒙。\n虏来定作太尉公，虏去暴露赏亦浓。",
        "dynasty": "宋",
        "collection_info": null
    },
    {
        "uuid": "84d3107ea38c898993fc5c00da3cba45",
        "title": "观调发四首  其三",
        "author": "刘克庄",
        "content": "大胡自来未易当，谓鞭可投沙可囊。\n庙谟先事自为备，天堑虽险难撤防。\n健儿白叟乡之望，愿闻一语以自壮。\n老儒无以激发君，历历为君说名将。\n武襄贵不除黥文，韩岳亦隶河北军。\n当时繿缕何足云，异日挂剑图元勋。",
        "dynasty": "宋",
        "collection_info": null
    },
    {
        "uuid": "d0830076a761597e91bde721e636537f",
        "title": "观调发四首  其四",
        "author": "刘克庄",
        "content": "胡马止能战平地，安知东南有长技。\n大江无时起风涛，下濑楼船如屋高。\n丕坚二子曾夺魄，曰彼有人此勍敌。\n当时百万鸟兽奔，况尔小丑真游魂。\n妇语藁砧闬语罢，鼓行勿信傍人吓。\n明年汉淮春水生，凯旋笳吹来相迎。",
        "dynasty": "宋",
        "collection_info": null
    },
    {
        "uuid": "e95d00394af4daf5da1e76b5c6590e92",
        "title": "九日二首  其一",
        "author": "刘克庄",
        "content": "拒霜过了菊又悭，纨扇知收觉薄寒。\n邻有新篘谋醉易，家无旧绣补衣难。\n今谁狂客同吹帽，老不中书合免冠。\n人到暮年亲旧少，登临非復曩时欢。",
        "dynasty": "宋",
        "collection_info": null
    },
    {
        "uuid": "358078dbaef21da1b8d0a31c650b8959",
        "title": "九日二首  其二",
        "author": "刘克庄",
        "content": "戏马呼鹰盖世豪，废台千载委蓬蒿。\n不愁绛县疑年甲，生怕清溪照鬓毛。\n浊酒闷人聊饮湿，小楼携客准登高。\n落英果可充肠否，空和陶诗续楚骚。",
        "dynasty": "宋",
        "collection_info": null
    },
    {
        "uuid": "1cd064ebcb075ec1b67433b63231906b",
        "title": "三和友人有所思韵",
        "author": "刘克庄",
        "content": "某邱某水晚重游，绝胜才翁在许州。\n懒学少年条痛楚，且同骚客赋牢愁。\n悬知五鬼为渠祟，不晓三彭有底仇。\n兀坐蓬窗无意绪，冻蛩唧唧更鸣秋。",
        "dynasty": "宋",
        "collection_info": null
    },
    {
        "uuid": "67ae3a76e6d9539398a4ad164e50a4c7",
        "title": "四和",
        "author": "刘克庄",
        "content": "昔年东观接英游，岁晚南柯各拜州。\n炊黍有时成幻梦，着书自古要穷愁。\n散花魔女聊相恼，□□□□□□仇。\n诏募佽飞求跅弛，与公投笔去防秋。",
        "dynasty": "宋",
        "collection_info": null
    },
    {
        "uuid": "4f013fd2e8fd384a9b330a547d2da5b1",
        "title": "杂题十首  其一",
        "author": "刘克庄",
        "content": "鸡絮交懽远，琵琶寄恨深。\n早知胡地冷，永巷亦甘心。",
        "dynasty": "宋",
        "collection_info": null
    },
    {
        "uuid": "569a354c2a95ae57b70dd9ef9adeac0e",
        "title": "杂题十首  其二",
        "author": "刘克庄",
        "content": "鴈足书良是，鸾胶事已非。\n如何子卿内，不待藁砧归。",
        "dynasty": "宋",
        "collection_info": null
    },
    {
        "uuid": "58ad4ed6665bdf690d7724b137c8305a",
        "title": "杂题十首  其三",
        "author": "刘克庄",
        "content": "人事多翻覆，由来不可量。\n安知议郎女，远嫁左贤王。",
        "dynasty": "宋",
        "collection_info": null
    },
    {
        "uuid": "32386954439c6798e867dd659cdf72dc",
        "title": "杂题十首  其四",
        "author": "刘克庄",
        "content": "寄语涉川女，安知往问津。\n水神不妬汝，偏妬冶容人。",
        "dynasty": "宋",
        "collection_info": null
    },
    {
        "uuid": "748c4f5dd0159f47825298d0a5a2cb07",
        "title": "杂题十首  其五",
        "author": "刘克庄",
        "content": "短梦曾留枕，余情更献珰。\n宓妃空绝代，不得偶陈王。",
        "dynasty": "宋",
        "collection_info": null
    },
    {
        "uuid": "68d82f2b243b23f6a39b5023f5fe7631",
        "title": "杂题十首  其六",
        "author": "刘克庄",
        "content": "春暖披香殿，夜寒长信宫。\n帝方安祸水，妾敢怨秋风。",
        "dynasty": "宋",
        "collection_info": null
    },
    {
        "uuid": "d01fe94af28787e26da7dd394be59fbc",
        "title": "杂题十首  其七",
        "author": "刘克庄",
        "content": "姊弟皆殊色，专房擅主恩。\n何曾送归妾，但见啄皇孙。",
        "dynasty": "宋",
        "collection_info": null
    },
    {
        "uuid": "bbfc3532311fa92dae2aa017904632f8",
        "title": "杂题十首  其八",
        "author": "刘克庄",
        "content": "父魄下沉渊，儿声上彻天。\n向令逢孔氏，是亦女参骞。",
        "dynasty": "宋",
        "collection_info": null
    },
    {
        "uuid": "8e212d900cfc433292d1f23447855cb7",
        "title": "杂题十首  其九",
        "author": "刘克庄",
        "content": "淑妃寒食语，千载尚堪哀。\n不念同光帝，□□□□□。",
        "dynasty": "宋",
        "collection_info": null
    },
    {
        "uuid": "40013f2438179e2e35e2f2c7d8f685ba",
        "title": "杂题十首  其一○",
        "author": "刘克庄",
        "content": "刘季开基主，周昌託子臣。\n不能活如意，何况戚夫人。",
        "dynasty": "宋",
        "collection_info": null
    },
    {
        "uuid": "0c11fdd49903a85c41d092f8d1b3144d",
        "title": "送方楷之官",
        "author": "刘克庄",
        "content": "博雅今萧翼，招延小孟尝。\n虽操牙算子，不废□□□。\n秘箧珍储富，公车荐墨香。\n惟应猿鹤怨，三载□□房。",
        "dynasty": "宋",
        "collection_info": null
    },
    {
        "uuid": "2b9083e5b2644d836591ec17bd47eb66",
        "title": "余自戊申春得疾止酒十年戊午秋开戒小饮二首  其一",
        "author": "刘克庄",
        "content": "久罢长鲸吸，宁逃鼹鼠嘲。\n不蒙药王力，悞绝曲生交。\n扑鼻诗情动，浇胸世事抛。\n暮龄寻旧好，如以漆投胶。",
        "dynasty": "宋",
        "collection_info": null
    },
    {
        "uuid": "ee10bf2e54578687082754f25d7a789a",
        "title": "余自戊申春得疾止酒十年戊午秋开戒小饮二首  其二",
        "author": "刘克庄",
        "content": "自是病躯孱，元非饮量悭。\n灾星俄引去，美禄稍支还。\n兀兀醺酣后，蘧蘧解脱间。\n祖云谁缚汝，妙语颇相关。",
        "dynasty": "宋",
        "collection_info": null
    },
    {
        "uuid": "f64168a5e6c4506a596dac427973bfac",
        "title": "漳兰为丁窃货其半纪实四首  其一",
        "author": "刘克庄",
        "content": "五十盆苍翠，皆从异县求。\n不能防狡窟，未免破鸿沟。\n惨甚兵初过，苛于吏倍抽。\n渠侬慕铜臭，肯为国香谋。",
        "dynasty": "宋",
        "collection_info": null
    },
    {
        "uuid": "ccda8b59f450b58feb6fa5a5854c3b64",
        "title": "漳兰为丁窃货其半纪实四首  其二",
        "author": "刘克庄",
        "content": "主人拙樊圃，家贼巧穿窬。\n鼠子敢予侮，麟翁以盗书。\n空搔双白鬓，不奈一长鬚。\n自笑关防晚，花傍且燕居。",
        "dynasty": "宋",
        "collection_info": null
    },
    {
        "uuid": "5ba6a4bffece21555cdbcca48f8e6f7c",
        "title": "漳兰为丁窃货其半纪实四首  其三",
        "author": "刘克庄",
        "content": "池远疎浇溉，墙低劣蔽遮。\n初无虎守杏，况有蝶穿花。\n薄采难纫佩，深培待茁芽。\n嗟余愧迂叟，招汝兴仍赊。",
        "dynasty": "宋",
        "collection_info": null
    },
    {
        "uuid": "604ece9ab8b2f36f54dde30b2531afcc",
        "title": "漳兰为丁窃货其半纪实四首  其四",
        "author": "刘克庄",
        "content": "离骚赏风韵，百卉莫之先。\n菊止香九日，莸曾臭十年。\n麝房吾割爱，鲍肆尔垂涎。\n晏相惜花者，红梅被窃然。",
        "dynasty": "宋",
        "collection_info": null
    },
    {
        "uuid": "67d59fa5d9d6375a6ef748c9311f573e",
        "title": "蒙仲以二画寿予生朝各题一诗 四皓图",
        "author": "刘克庄",
        "content": "人彘昔擅宠，夺嫡谋甚工。\n留侯莫容喙，何况短后雄。\n挽回龙准帝，全頼皓首翁。\n昔去避嬴世，今来安刘宗。\n吕妪及新君，略未闻褒崇。\n岂非羽翼成，翩然返橘中。\n奈何一代史，不载四叟终。\n商山有遗庙，郭谓太古风。",
        "dynasty": "宋",
        "collection_info": null
    },
    {
        "uuid": "394dfa5e2c04f6b465c5c295e56b3c93",
        "title": "蒙仲以二画寿予生朝各题一诗 二疎图",
        "author": "刘克庄",
        "content": "□汉七叶主，励精致中兴。\n非惟霸王杂，亦以刑名绳。\n哀哉三能臣，来如蛾赴灯。\n贤矣二大夫，逝若鱼脱罾。\n韩藓至崛彊，异世犹服膺。\n嗟余归已晚，钓游记昔曾。\n虽无都门饯，幸有下泽乘。\n独恨赐金尽，无以懽亲朋。",
        "dynasty": "宋",
        "collection_info": null
    },
    {
        "uuid": "c9261c9737a3da54bd797d91a14ee452",
        "title": "冬暖海棠盛开三绝  其一",
        "author": "刘克庄",
        "content": "败荷折蓼溪村景，黄叶青苔野老家。\n頼有海棠相暖热，小春重放一番花。",
        "dynasty": "宋",
        "collection_info": null
    },
    {
        "uuid": "67a23a454a8ae55fbd55909f9fe3a64a",
        "title": "冬暖海棠盛开三绝  其二",
        "author": "刘克庄",
        "content": "少为紫陌看花郎，岁晚维摩住病坊。\n忽被彩云瞒老眼，错呼青女作红娘。",
        "dynasty": "宋",
        "collection_info": null
    },
    {
        "uuid": "3b5242f90762f2c80fe5d1dcb5199380",
        "title": "冬暖海棠盛开三绝  其三",
        "author": "刘克庄",
        "content": "当年手种满河阳，人树而今各老苍。\n谁向棠阴遗老说，潘郎不是旧潘郎。",
        "dynasty": "宋",
        "collection_info": null
    },
    {
        "uuid": "ac72f0b5edb3d1202da84279eca598be",
        "title": "余作生坟何生谦致桧十株答以六言二首  其一",
        "author": "刘克庄",
        "content": "高耸心抽笔直，下蟠上锐塔圆。\n深入蛰龙穴处，肯傍眠牛石边。",
        "dynasty": "宋",
        "collection_info": null
    },
    {
        "uuid": "8e7d53fb829efad5572f40dcb76b2f1a",
        "title": "余作生坟何生谦致桧十株答以六言二首  其二",
        "author": "刘克庄",
        "content": "一奴荷锸足矣，二客穿冢谁哉。\n宰上又添十桧，庭前不必三槐。",
        "dynasty": "宋",
        "collection_info": null
    },
    {
        "uuid": "6cfa8943672beb8c5a6fc84dd966e132",
        "title": "题崔白访戴图",
        "author": "刘克庄",
        "content": "好事过子云，谪仙访贺老。\n载醪谈文字，其乐侔击考。\n子猷稍崖异，入剡殊草草。\n船头一籧篨，船尾一村僚。\n飞扬滕巽怒，飘瞥林岫缟。\n何曾携爨具，清景自可饱。\n溪边处士庐，雪深无人扫。\n肯来斯已奇，倏去良亦好。\n游子有饥色，主人省行搅。\n异世觉绘事，拊掌为绝倒。",
        "dynasty": "宋",
        "collection_info": null
    },
    {
        "uuid": "b1e4c97190345b570f1f82e74e479b5b",
        "title": "题赚兰亭图",
        "author": "刘克庄",
        "content": "山阴茧纸见者希，辨才传之于永师。\n行年八十手不释，栖之梁上鬼莫窥。\n虬鬚天子欲得之，威以祸福僧诡辞。\n智勇至此无所施，相国房公乃设奇。\n东台御史奉诏驰，易服变姓谒老缁。\n止客置醴因联诗，评书订画犹埙箎。\n稍稍益狎不见疑，卷而怀之若拾遗。\n须臾□都得台移，都督传诏来龙墀。\n僧绝復苏成白痴，始悟学究即绣衣。\n文皇如尧房如夔，磊磊落落两曜垂。\n谲取一帖安肯为，帖归天上神护持。\n搨本之价犹不赀，他日昭陵以自随。\n温韬掘者果是非，世人空宝定武碑。",
        "dynasty": "宋",
        "collection_info": null
    },
    {
        "uuid": "ae9fa07e66d0cf265bf5148cd504a014",
        "title": "溪庵种蓻六言八首  其一",
        "author": "刘克庄",
        "content": "且与古梅为友，未论茯苓可仙。\n一寸灵根蟠地，十年黛色参天。",
        "dynasty": "宋",
        "collection_info": null
    },
    {
        "uuid": "79eee6c78dfc2db93017229a83c88c15",
        "title": "溪庵种蓻六言八首  其二",
        "author": "刘克庄",
        "content": "卿辈败人清思，此君有岁寒心。\n宁许子猷借宅，莫放阿戎入林。",
        "dynasty": "宋",
        "collection_info": null
    },
    {
        "uuid": "a333758996bae955568f30c4d220ce78",
        "title": "溪庵种蓻六言八首  其三",
        "author": "刘克庄",
        "content": "悟漆园自伐语，爱淮南招隠章。\n臭与流芳孰愈，老而弥辣何妨。",
        "dynasty": "宋",
        "collection_info": null
    },
    {
        "uuid": "1cc6ebb4ec4e63487316ba009a6b9700",
        "title": "溪庵种蓻六言八首  其四",
        "author": "刘克庄",
        "content": "此翁见事常迟，八秩尚移荔枝。\n何曾无戴白老，会须有擘红时。",
        "dynasty": "宋",
        "collection_info": null
    },
    {
        "uuid": "21de0e7913005fa75b307e8e717a5fbd",
        "title": "溪庵种蓻六言八首  其五",
        "author": "刘克庄",
        "content": "功名胡蝶梦裏，心力橐驼传中。\n环合千林苍翠，参差数株白红。",
        "dynasty": "宋",
        "collection_info": null
    },
    {
        "uuid": "34fe5c23021adc0b6ed1cb4334e367bb",
        "title": "溪庵种蓻六言八首  其六",
        "author": "刘克庄",
        "content": "阆苑花神妬艷，晏家园吏偷春。\n当时传一二本，今日化千亿身。",
        "dynasty": "宋",
        "collection_info": null
    },
    {
        "uuid": "ff667068dcdc04a60795616467c6923d",
        "title": "溪庵种蓻六言八首  其七",
        "author": "刘克庄",
        "content": "蟠踞祠前得地，生长石间弃才。\n子美咏歌不足，之罘苦招未来。",
        "dynasty": "宋",
        "collection_info": null
    },
    {
        "uuid": "856bc9aa0d194e9af736d8c8c722c2fe",
        "title": "溪庵种蓻六言八首  其八",
        "author": "刘克庄",
        "content": "杜曲有攒眉老，汉庭无友辱人。\n但看灵妃启齿，不烦里女效颦。",
        "dynasty": "宋",
        "collection_info": null
    },
    {
        "uuid": "8f6e0a619e90156c624e6977a45959be",
        "title": "竹溪惠白鷼三绝  其一",
        "author": "刘克庄",
        "content": "白雪通身洁，丹砂傅顶红。\n赠余有深意，志义与闲通。",
        "dynasty": "宋",
        "collection_info": null
    },
    {
        "uuid": "f0ed629e4f4631673d545a851f749e3c",
        "title": "竹溪惠白鷼三绝  其二",
        "author": "刘克庄",
        "content": "鹦鹉鹪鹩赋，鷼宁愧二虫。\n吾衰边幅窘，姑置小池中。",
        "dynasty": "宋",
        "collection_info": null
    },
    {
        "uuid": "b5a77b7988128bb60a288562befc97ac",
        "title": "竹溪惠白鷼三绝  其三",
        "author": "刘克庄",
        "content": "世有殊尤物，天悭赋咏才。\n恨渠生较晚，不及见邹枚。",
        "dynasty": "宋",
        "collection_info": null
    },
    {
        "uuid": "8fe257d72d96678fbe50d64ed3f52e84",
        "title": "挽宋泉倅",
        "author": "刘克庄",
        "content": "连墙终岁少相过，时听书声警睡魔。\n懒续胶絃欢意薄，虽分风月皱眉多。\n廉如玉雪谁知者，仕止牙绯奈命何。\n昨送华轩今哭墓，伤心相挽不成歌。",
        "dynasty": "宋",
        "collection_info": null
    },
    {
        "uuid": "9ca7770e9463536e4622e10ac72c5c50",
        "title": "种莲一首",
        "author": "刘克庄",
        "content": "姝丽如同产，朱铅各异施。\n吾方参素女，渠自比□□。",
        "dynasty": "宋",
        "collection_info": null
    },
    {
        "uuid": "146b9ee348bb744e352bf4678afea013",
        "title": "志仁监簿示五言十五韵夸徐潭之胜次韵一首",
        "author": "刘克庄",
        "content": "岚翠屏环墅，溪光练抹坤。\n尚书华栋改，先辈钓矶存。\n久卧漳滨疾，谁招楚泽魂。\n昔惭葵卫足，今喜叶归根。\n自志台卿墓，休争谢傅墩。\n牧慵贪草暖，鸟急怕林昏。\n时许樵分席，何烦客扫门。\n早嫌皮袋臭，晚悟髑髅尊。\n童子便高枕，偷儿瞰短垣。\n岁寒始知柏，劫火不焚璠。\n恩未忘簪履，衰难恋廐轩。\n抽身脱胶扰，掩耳避啾喧。\n联句那无藉，藏书幸有繁。\n故交频暖热，新贵断寒暄。\n篱落多疎阙，犹须折柳樊。",
        "dynasty": "宋",
        "collection_info": null
    },
    {
        "uuid": "6c20954bae21125aa79979b01cc04509",
        "title": "和乡守朱监丞劝驾一首",
        "author": "刘克庄",
        "content": "龚陈盛事记当年，重见奎星聚旧躔。\n瑞日赋工岂迷色，庆云诗妙似非烟。\n驰千里足相期远，占百花头孰敢先。\n老子扶衰看昼锦，琼林春好莫留连。",
        "dynasty": "宋",
        "collection_info": null
    },
    {
        "uuid": "bd560598c09b439ec20a077b5e8c9402",
        "title": "送德甫侄省试",
        "author": "刘克庄",
        "content": "绝出雕虫辈，相期竹马年。\n二魁家有样，四世里兴贤。\n雪鬓吾还笏，霜蹄汝着鞭。\n微痾真换骨，骨换不难仙。",
        "dynasty": "宋",
        "collection_info": null
    },
    {
        "uuid": "e97ef267462a753ef0782aed56c9de47",
        "title": "饯乡守宋监丞二首  其一",
        "author": "刘克庄",
        "content": "束起蒲鞭教令清，郡人未识疾呼声。\n瓯闽莫不兴于学，虞芮忘其所以争。\n父老见棠思旧爱，儿童骑竹若初迎。\n何须更说郎官省，小却犹当拜水衡。",
        "dynasty": "宋",
        "collection_info": null
    },
    {
        "uuid": "0bad3eebfcdb0852804ffb8b971c6f86",
        "title": "饯乡守宋监丞二首  其二",
        "author": "刘克庄",
        "content": "牛屋渔矶在履封，晚将身世託春风。\n荒原拾穗谁怜我，小队寻花屡屈公。\n耄有鬚眉如盖老，衰无歌诵美文翁。\n明时各遂飞潜性，去矣鞭鸾碧落中。",
        "dynasty": "宋",
        "collection_info": null
    },
    {
        "uuid": "575b69d627a4c01f7bf884512ceedc37",
        "title": "赠音上人",
        "author": "刘克庄",
        "content": "脱白披缁迹涉奇，傍人能说举幡时。\n禅家合掌来参请，乌寺摇头不住持。\n喜舍未逢大檀越，实封输与小沙弥。\n是凡是圣都休问，且为渠看一袖诗。",
        "dynasty": "宋",
        "collection_info": null
    },
    {
        "uuid": "565a16508b4f2c4cce9e03d4271eb1c2",
        "title": "赠王月轩用意一韵",
        "author": "刘克庄",
        "content": "江湖少菰米，京洛足风尘。\n生命主穷鬼，赠诗多贵人。\n芒鞋双堠远，斗籴一家贫。\n吾力轻于羽，安能举百钧。",
        "dynasty": "宋",
        "collection_info": null
    },
    {
        "uuid": "3432589c82398f11f71b05dede5354b6",
        "title": "己未元日",
        "author": "刘克庄",
        "content": "久向优场脱戏衫，亦无布袋杖头担。\n化弥勒身千百亿，问绛人年七十三。\n诸老萧疎留后殿，高僧灭度少同参。\n未应春事全无分，醉折缃桃蒲帽簪。",
        "dynasty": "宋",
        "collection_info": null
    },
    {
        "uuid": "25c0c1828fda400e8c417acbfad7399a",
        "title": "淮捷一首",
        "author": "刘克庄",
        "content": "扫地南来蜂出窠，裔夷谋夏欲如何。\n传闻挞览毙一矢，惊走单于骑六骡。\n匹马隻轮番部曲，寸天尺地汉山河。\n晋公幕府多名士，不欠寒儒作凯歌。",
        "dynasty": "宋",
        "collection_info": null
    },
    {
        "uuid": "04ce0a80f6378cbbee4125ba0a8e07e0",
        "title": "凯歌十首呈贾枢使  其一",
        "author": "刘克庄",
        "content": "孔明筹笔即天威，谢傅围棋亦事机。\n武骑散群望洋退，佛貍忍渴饮溲归。",
        "dynasty": "宋",
        "collection_info": null
    },
    {
        "uuid": "8f8267ac9102e14ef35a4169f982bd5d",
        "title": "凯歌十首呈贾枢使  其二",
        "author": "刘克庄",
        "content": "翦称名将岂其然，汲汲惟求宅与田。\n见说淮兵殊死战，相公喝犒是私钱。",
        "dynasty": "宋",
        "collection_info": null
    },
    {
        "uuid": "304c5d5b5bf19464c3ff4b4660a57e0c",
        "title": "凯歌十首呈贾枢使  其三",
        "author": "刘克庄",
        "content": "活俘万户虏无酋，拔寨宵奔黑祲收。\n不用偏师追出塞，杀胡林只在扬州。",
        "dynasty": "宋",
        "collection_info": null
    },
    {
        "uuid": "2fd7ad90704ae14fa880e7c937ff5eda",
        "title": "凯歌十首呈贾枢使  其四",
        "author": "刘克庄",
        "content": "东南立国惟王谢，西北筹边只范韩。\n公不衮衣假黄钺，吾能右衽更巍冠。",
        "dynasty": "宋",
        "collection_info": null
    },
    {
        "uuid": "36a86c685fc500a22e8dc0e39f2ba795",
        "title": "凯歌十首呈贾枢使  其五",
        "author": "刘克庄",
        "content": "君亲一念与天通，麾下人人可即戎。\n岂敢全躯顾妻子，相公将母在军中。",
        "dynasty": "宋",
        "collection_info": null
    },
    {
        "uuid": "b2d807faf41290672a0f58637bcb6bdc",
        "title": "凯歌十首呈贾枢使  其六",
        "author": "刘克庄",
        "content": "将谓长淮已荡平，岂知什堑又颠坑。\n从今莫近他城子，怕有南人夜斫营。",
        "dynasty": "宋",
        "collection_info": null
    },
    {
        "uuid": "2a8c4ab4f311c16f95a8cf5a56b6ea38",
        "title": "凯歌十首呈贾枢使  其七",
        "author": "刘克庄",
        "content": "清野都无寸草留，暴师塞下欲何求。\n东风借便天亡敌，春水方生早去休。",
        "dynasty": "宋",
        "collection_info": null
    },
    {
        "uuid": "ef7b88438ac1bdc465f0b97a9d1a3836",
        "title": "凯歌十首呈贾枢使  其八",
        "author": "刘克庄",
        "content": "羽檄联翩趣募兵，单枪一剑觅功名。\n健儿争欲趋淮阃，宣相相看若父兄。",
        "dynasty": "宋",
        "collection_info": null
    },
    {
        "uuid": "a378593002208e6678ec5bf3e789950e",
        "title": "凯歌十首呈贾枢使  其九",
        "author": "刘克庄",
        "content": "残党分兵尽扑除，游魂多不返穹庐。\n肃清执至龙颜喜，又奏淮西有捷书。",
        "dynasty": "宋",
        "collection_info": null
    },
    {
        "uuid": "7f3104f92b7e50538db67e6ae35551fa",
        "title": "凯歌十首呈贾枢使  其一○",
        "author": "刘克庄",
        "content": "自古勋名勒鼎彝，老于文学即今谁。\n腐儒尚可军马司，试作平淮第二碑。",
        "dynasty": "宋",
        "collection_info": null
    },
    {
        "uuid": "e7f76ffb432d2298db217e948f02c28c",
        "title": "饮良翁宫教新第二首  其一",
        "author": "刘克庄",
        "content": "拂袖归来计未疎，别规爽垲卜新居。\n即今独擅百弓地，当日惟携一束书。\n户外何须置行马，坐中不必尽悬鱼。\n渠亦若与人家国，输与兴公赋遂初。",
        "dynasty": "宋",
        "collection_info": null
    },
    {
        "uuid": "8d1eef55e308a071e7385ae0970f7ee3",
        "title": "饮良翁宫教新第二首  其二",
        "author": "刘克庄",
        "content": "负郭依山远市廛，高宜台榭下宜田。\n径当膏抹从盘谷，似向丹青见辋川。\n别墅暮年□□□，□□□□□南迁。\n与君幸已抽身了，共结黄鸡白酒缘。",
        "dynasty": "宋",
        "collection_info": null
    },
    {
        "uuid": "0173f4394546efed6208ecfdb6a6a61b",
        "title": "次韵二首  其一",
        "author": "刘克庄",
        "content": "老懒尤于笔砚疎，难陪骑省赋闲居。\n去周柱下谁为史，传邺侯家尚有书。\n台馈不烦公粟肉，户租难办客车鱼。\n侧旁万一邻堪买，便拟诛茅近太初。",
        "dynasty": "宋",
        "collection_info": null
    },
    {
        "uuid": "f285ac22ed118eca642c01ac759f6ee8",
        "title": "次韵二首  其二",
        "author": "刘克庄",
        "content": "半生窃禄取禾廛，晚节休官失秫田。\n伴陆先生游甫里，同陶征士访斜川。\n凤池信美其如夺，鶑谷虽幽不愿迁。\n自笑刘墙如许短，谪仙坛未易扳缘。",
        "dynasty": "宋",
        "collection_info": null
    },
    {
        "uuid": "66a1db61867f2d3cfeddd51004c136db",
        "title": "翌日宫教惠诗次韵二首  其一",
        "author": "刘克庄",
        "content": "忘机沤鸟日相亲，鼻祖曾言畏四邻。\n幸有山林容此老，不将篱落寄他人。\n谁能交结今韩吕，犹记周旋昔郑陈。\n晞髮中庭蹻足卧，绝胜雅拜望车尘。",
        "dynasty": "宋",
        "collection_info": null
    },
    {
        "uuid": "6471645c1ed9858f174039f84a8fe036",
        "title": "翌日宫教惠诗次韵二首  其二",
        "author": "刘克庄",
        "content": "即令身在水云间，不着斯人玉笋班。\n子美步归犹恋阙，浩然肩耸径还山。\n人情薄似平原酒，世路危于滟滪滩。\n华栋把茅皆幻假，祝君黄髮映朱颜。",
        "dynasty": "宋",
        "collection_info": null
    },
    {
        "uuid": "5fc54596c4987f5d44e4bb619680b941",
        "title": "次韵二首  其一",
        "author": "刘克庄",
        "content": "阮生未老各情亲，谁道先生不觌邻。\n莫管弹丸惊鸭者，岂无沽酒与鱼人。\n何曾膝上推文度，亦许车中载小陈。\n赐第京师即山铸，得如跳出软红尘。",
        "dynasty": "宋",
        "collection_info": null
    },
    {
        "uuid": "d649c3f13b071c4bc270cfa86c5f7cca",
        "title": "次韵二首  其二",
        "author": "刘克庄",
        "content": "投老参陪杖屦间，颇容摘宋更熏班。\n端能面我九年壁，不惜分君一半山。\n绝喜庚桑来畏垒，懒为涑水续君滩。\n夷居巷处何尝陋，但看当年孔与颜。",
        "dynasty": "宋",
        "collection_info": null
    },
    {
        "uuid": "c9dde8d885b04707e6af3a72b7cc95d8",
        "title": "题听蛙方君写生六言",
        "author": "刘克庄",
        "content": "少济南生十岁，与磻溪叟同庚。\n陈岩方氏耆隽，后村老子师兄。",
        "dynasty": "宋",
        "collection_info": null
    },
    {
        "uuid": "072a40ee1139be3cb1cde9568367216b",
        "title": "小饮",
        "author": "刘克庄",
        "content": "暮年衰老读书慵，惟有杯中兴尚浓。\n枕曲惰人真远祖，看花跛子亦同宗。\n鮆鱼虾䱹何亏汝，螺蠃螟蛉妄议侬。\n帝赐醉乡为食邑，此生不必更移封。",
        "dynasty": "宋",
        "collection_info": null
    },
    {
        "uuid": "89bc7f5c8f699e380f093717a2036633",
        "title": "试笔六言二首  其一",
        "author": "刘克庄",
        "content": "病鹤尚能孤唳，冻萤相守残编。\n世间有豁达老，天上无愚戆仙。",
        "dynasty": "宋",
        "collection_info": null
    },
    {
        "uuid": "0d5b3c6fb0d8cd1b9ee85d1666dc69e6",
        "title": "试笔六言二首  其二",
        "author": "刘克庄",
        "content": "熏玉蕤香解秽，挽银河水涤尘。\n虽非补造化笔，不似食烟火人。",
        "dynasty": "宋",
        "collection_info": null
    },
    {
        "uuid": "aa40d64270133417423f21330ab48a25",
        "title": "即事一首",
        "author": "刘克庄",
        "content": "过了田光盛壮时，年今望八復奚为。\n薄浇磊磈嫌红酒，懒读聱牙喜白诗。\n释子书求名卵塔，社人卜请记丛祠。\n吾文谁道难施用，后有中郎赏断碑。",
        "dynasty": "宋",
        "collection_info": null
    },
    {
        "uuid": "ff4694fa6815321c70a83b5630d4dec8",
        "title": "田舍二首  其一",
        "author": "刘克庄",
        "content": "雨逗余寒晓露浓，絮衣着破索重缝。\n清狂昔作戴花监，衰病今为卖菜佣。\n负耒耦耕沮桀溺，操盂三祝弃句龙。\n暮年饱识西畴事，不问家丘问老农。",
        "dynasty": "宋",
        "collection_info": null
    },
    {
        "uuid": "0219ec2b554ffba138ce683aa78a63b1",
        "title": "田舍二首  其二",
        "author": "刘克庄",
        "content": "白布衫宽乌角巾，谁知曾扈属车尘。\n行婆内翰共邻曲，田父拾遗相主宾。\n设苜蓿盘殊菲薄，沽茅柴酒半漓淳。\n直令爵齿如荀爽，晚节依然愧逸民。",
        "dynasty": "宋",
        "collection_info": null
    },
    {
        "uuid": "dd8a0d1479fc2f80572e27801ed711d4",
        "title": "挽林法曹实甫二首  其一",
        "author": "刘克庄",
        "content": "老学多推谊，诸公孰荐雄。\n却行吾日暮，渴睡汝冬烘。\n宰木经春雨，园花逐晓风。\n寝门哀未尽，寓在薤歌中。",
        "dynasty": "宋",
        "collection_info": null
    },
    {
        "uuid": "f9741b1c38e5f76ce5f96d741b8d73d4",
        "title": "挽林法曹实甫二首  其二",
        "author": "刘克庄",
        "content": "昔我叨驰驲，惟君伴聚萤。\n病翁尚占毕，良友忽幽冥。\n古有东方赞，今无贞曜铭。\n不知吟几些，叫得屈原醒。",
        "dynasty": "宋",
        "collection_info": null
    },
    {
        "uuid": "6576cf5983ac6d2bb4c5f8b328ce1d84",
        "title": "翀甫侄西上",
        "author": "刘克庄",
        "content": "同向溪边卜一丘，独怜出处不同谋。\n吾今老矣佚吾老，子好游乎与子游。\n漫对芝兰怀幼度，可教白马笑之罘。\n人生无过家山好，京洛风尘莫久留。",
        "dynasty": "宋",
        "collection_info": null
    },
    {
        "uuid": "2db22bef7e1fef063b82cd7fe4e37586",
        "title": "答林逮贽卷因以送行",
        "author": "刘克庄",
        "content": "都忘几桉有华笺，但怪虹光夜属天。\n唐律胚胎梨岭作，古文骨髓艾轩传。\n蚤陈董大夫三策，肯觅原夫辈一联。\n若过溪边叩宗旨，为余问讯玉堂仙。",
        "dynasty": "宋",
        "collection_info": null
    },
    {
        "uuid": "c4a53de92b3309f3d8bed2a7d6edba6b",
        "title": "寄题竹溪平远轩",
        "author": "刘克庄",
        "content": "颠米含毫野处名，略安栏槛不施扃。\n原田足雨陂塘白，天海无云岛屿青。\n邻叟扶犂耕斥卤，行人休树濯清泠。\n何时去作轩中客，併欲传公道德经。",
        "dynasty": "宋",
        "collection_info": null
    },
    {
        "uuid": "9a21195e1a5a6d5848a8bc9f9a5692d2",
        "title": "司令为牡丹集次坐客韵",
        "author": "刘克庄",
        "content": "古人曾道四并难，酒量黄花顿觉宽。\n谁与蔡欧修旧谱，且为姚魏暖春寒。\n饮狂尚欲簪巾舞，漏尽何妨秉烛看。\n国色老颜不相称，世间何处有还丹。",
        "dynasty": "宋",
        "collection_info": null
    },
    {
        "uuid": "5224b531351e84989253bfe7ec67a98c",
        "title": "挽李法曹一凤内子",
        "author": "刘克庄",
        "content": "□□藁砧死，先畴自垦耕。\n双飞鸾影拆，独力燕巢成。\n教子鄹人母，持家寡妇清。\n今无彤史笔，犹幸有乡评。",
        "dynasty": "宋",
        "collection_info": null
    },
    {
        "uuid": "5c6ab5a3985e766c4ca878120416c257",
        "title": "东涧为余序后稿余以国帖唐碑古壶润笔反成□桃抛引小诗谢之",
        "author": "刘克庄",
        "content": "玄晏欣然託序行，缊袍被衮岂非荣。\n家徒四壁穷难讳，字答三缣礼尚轻。\n金薤银鈎俱妙绝，石泉香餠太清生。\n如何更费公搜索，缄送松煤与水晶。",
        "dynasty": "宋",
        "collection_info": null
    },
    {
        "uuid": "69a5831f3c2dc8082b01c6f5f4322827",
        "title": "次韵竹溪一首",
        "author": "刘克庄",
        "content": "藏山覆瓿两相痴，辛苦纔供世俗嗤。\n壮不如人徒自悔，老能学易未过时。\n懒犹堪草归田赋，钝岂能吟对御诗。\n惟有聃书宜北面，存元守黑畏人知。",
        "dynasty": "宋",
        "collection_info": null
    },
    {
        "uuid": "5872d1406bb163367242b098648478ec",
        "title": "诸家牡丹已谢小圃忽开两朵皆大如斗戏题二绝  其一",
        "author": "刘克庄",
        "content": "地荒岂有雕栏护，日烈元无绣幕遮。\n九十种俱开谢了，末稍开到后村花。",
        "dynasty": "宋",
        "collection_info": null
    },
    {
        "uuid": "990a14c2dee95b6bcab145db442cf7dc",
        "title": "诸家牡丹已谢小圃忽开两朵皆大如斗戏题二绝  其二",
        "author": "刘克庄",
        "content": "踏青人被色香迷，击壤翁看蓓蕾知。\n漏籍谱中无可恨，花开殿后未为迟。",
        "dynasty": "宋",
        "collection_info": null
    },
    {
        "uuid": "a9c5c2059d5cf18cc420ce84ed94ebf9",
        "title": "记牡丹事二首  其一",
        "author": "刘克庄",
        "content": "暴骸独柳冤谁雪，藁葬青山过者悲。\n甘露殿中空诵赋，沉香亭畔更无诗。",
        "dynasty": "宋",
        "collection_info": null
    },
    {
        "uuid": "f4f9e7ce0fa3380db1bf5ea0c09a774a",
        "title": "记牡丹事二首  其二",
        "author": "刘克庄",
        "content": "西洛名园堕劫灰，扬州风物更堪哀。\n纵携买笑千金去，难唤能行一朵来。",
        "dynasty": "宋",
        "collection_info": null
    },
    {
        "uuid": "9de83336852cc7336aff3dc5fe99ea45",
        "title": "送勋侄铨试",
        "author": "刘克庄",
        "content": "十日阴霾潦未干，可堪送汝上征鞍。\n店荒待米晨炊晏，桥毁呼船野渡难。\n尚喜山公铨综允，莫愁冰氏户门寒。\n笔耕无准先畴薄，且着青衫揖上官。",
        "dynasty": "宋",
        "collection_info": null
    },
    {
        "uuid": "96d32db6547f61e4a67eee4df66c4316",
        "title": "送方添倅",
        "author": "刘克庄",
        "content": "忠惠横经地，今将五十秋。\n诸生迎谒庙，吾子往监州。\n吏散斋堂静，朋来郑校修。\n勿嫌员外置，风月满鸿沟。",
        "dynasty": "宋",
        "collection_info": null
    },
    {
        "uuid": "e587e66c25387e43ce1c0a7e9f920fa7",
        "title": "即事二首  其一",
        "author": "刘克庄",
        "content": "厨人失职晏忘炊，頼是先生贯忍饥。\n一客覆羹真小事，举家食粥已多时。\n自怜气馁鲜难脍，渐觉身轻鹤可骑。\n屈指故交无厚禄，未知太保李公谁。",
        "dynasty": "宋",
        "collection_info": null
    },
    {
        "uuid": "e896650402b6849a7f1224c026dba6cf",
        "title": "即事二首  其二",
        "author": "刘克庄",
        "content": "厨荒竈鬼未须嗔，君看先师尚在陈。\n老退休贪太仓腐，清虚聊嚥上池津。\n今无能采金膏者，古有曾逢石髓人。\n自笑冰衡三百户，难分圭撮饷比邻。",
        "dynasty": "宋",
        "collection_info": null
    },
    {
        "uuid": "e7ecedfb121eecd2675c45a2be6719d4",
        "title": "六言五首为仓部弟寿  其一",
        "author": "刘克庄",
        "content": "映青藜灯娱目，吸金茎露入脾。\n宁作履霜逐子，肯随向火乞儿。",
        "dynasty": "宋",
        "collection_info": null
    },
    {
        "uuid": "8ae6759032fe97e7c3385d09acb61c46",
        "title": "六言五首为仓部弟寿  其二",
        "author": "刘克庄",
        "content": "幼道一生第五，文渊万里建侯。\n假令加骠骑号，何如骑款段游。",
        "dynasty": "宋",
        "collection_info": null
    },
    {
        "uuid": "85b474ee4aeae66a2388ad8e5b110081",
        "title": "六言五首为仓部弟寿  其三",
        "author": "刘克庄",
        "content": "天既劳我佚我，侯偶得之失之。\n安用尔铜鱼使，且伴吾竹马嬉。",
        "dynasty": "宋",
        "collection_info": null
    },
    {
        "uuid": "3725d7cf8bbbbe1a766ad5a066661d9e",
        "title": "六言五首为仓部弟寿  其四",
        "author": "刘克庄",
        "content": "薄田足可躬稼，余俸尚堪买山。\n家庭有箇郊畤，姬院欠他素蛮。",
        "dynasty": "宋",
        "collection_info": null
    },
    {
        "uuid": "4d25a841a44442fa99aea696ee833545",
        "title": "六言五首为仓部弟寿  其五",
        "author": "刘克庄",
        "content": "丹田旧种梨枣，冰柈新摘荔蕉。\n年年此夜待月，年年此日迎潮。",
        "dynasty": "宋",
        "collection_info": null
    },
    {
        "uuid": "e8101f17a4bbc14d1207a1175e39492b",
        "title": "荔厄一首",
        "author": "刘克庄",
        "content": "怒潦浮槎去，狂飙拔木飞。\n不饶后村荔，如夺首阳薇。\n任土包茅阙，过时硕果稀。\n谁言长卿渴，且嚥上池肥。",
        "dynasty": "宋",
        "collection_info": null
    },
    {
        "uuid": "d0d21de075c5f341333486610eb34380",
        "title": "以宋香方红送听蛙翁答柬云两年来啖荔颗则动气按本草等书云荔枝能蠲渴补髓未闻其动气也口占一首发翁一笑",
        "author": "刘克庄",
        "content": "奁封名品饷耆年，谊比□芹曝背然。\n帖报能生采薪疾，谱言曾有荔枝仙。\n朵颐笑我脾神馁，节腹知君气□全。\n来岁郎官香烂熟，定分千颗沃馋涎。",
        "dynasty": "宋",
        "collection_info": null
    },
    {
        "uuid": "ce398c5f4eaf696c7fd39fb29a612558",
        "title": "挽方倅景楫二首  其一",
        "author": "刘克庄",
        "content": "上世曾通好，君尊昔托孤。\n初闻携一束，俄见赋三都。\n皆谓终童隽，安知董相迂。\n秃翁老无力，爱助尚区区。",
        "dynasty": "宋",
        "collection_info": null
    },
    {
        "uuid": "11cd17b943c2cd8b202969c2c02205a1",
        "title": "挽方倅景楫二首  其二",
        "author": "刘克庄",
        "content": "屡荐于诸老，斯人可在廷。\n不令客翘馆，仅使直都厅。\n史漫存融表，坟犹待愈铭。\n西风已萧瑟，哀铎更堪听。",
        "dynasty": "宋",
        "collection_info": null
    },
    {
        "uuid": "1457d534b1babe08f6a6751de9f09800",
        "title": "仲晦监簿和放翁七十三吟三篇华予初度走笔□韵答之  其一",
        "author": "刘克庄",
        "content": "镜中雪鬓数茎新，归作田间负耒民。\n仕五十年难讳老，封三百户敢嫌贫。\n诸无物实师庞藴，万苦非真试子春。\n到得邢杨遭勘辨，始知铁汉是全人。",
        "dynasty": "宋",
        "collection_info": null
    },
    {
        "uuid": "9e648cb7a2fbbdecac61afa8e17df55d",
        "title": "仲晦监簿和放翁七十三吟三篇华予初度走笔□韵答之  其二",
        "author": "刘克庄",
        "content": "诸公衮衮几番新，留得淳熙一老民。\n就枕惊回鷄搅睡，委巢飞去燕欺贫。\n贪生尚惜桑榆景，排闷全凭麯米春。\n頼有平生金石友，年年岁岁记陈人。",
        "dynasty": "宋",
        "collection_info": null
    },
    {
        "uuid": "a6b648a41562d479207bfe491afbf90a",
        "title": "仲晦监簿和放翁七十三吟三篇华予初度走笔□韵答之  其三",
        "author": "刘克庄",
        "content": "□□下饰墨尤新，以史名官不治民。\n后死漫为诸老殿，粗完深愧两翁贫。\n譬牛山木全高寿，让马堘花斗早春。\n兀坐空斋形对影，载醪裹饭更无人。",
        "dynasty": "宋",
        "collection_info": null
    },
    {
        "uuid": "e67d4f423121e27d5b92ac064987b091",
        "title": "送强甫赴惠安六言十首  其一",
        "author": "刘克庄",
        "content": "宰社如宰天下，其难举者莫胜。\n忍事吸醋三斗，不饮彊饭二升。",
        "dynasty": "宋",
        "collection_info": null
    },
    {
        "uuid": "939335985fe56ee3a92bf51ad952d0c5",
        "title": "送强甫赴惠安六言十首  其二",
        "author": "刘克庄",
        "content": "予夺平心足矣，痛痒以身体之。\n薤本何须先拔，蒲鞭不可妄施。",
        "dynasty": "宋",
        "collection_info": null
    },
    {
        "uuid": "eccd7e6bc5971809277986058631df52",
        "title": "送强甫赴惠安六言十首  其三",
        "author": "刘克庄",
        "content": "古云若保赤子，亦曰如烹小鲜。\n雉驯万物遂性，犬吠一村废眠。",
        "dynasty": "宋",
        "collection_info": null
    },
    {
        "uuid": "45180a276644d0d64a95bb8191da558d",
        "title": "送强甫赴惠安六言十首  其四",
        "author": "刘克庄",
        "content": "巽以行权亦可，方于事上未然。\n或迎使者负弩，或为刺史挽船。",
        "dynasty": "宋",
        "collection_info": null
    },
    {
        "uuid": "97f597df0ef7cfdfa45a0e79a42a443f",
        "title": "送强甫赴惠安六言十首  其五",
        "author": "刘克庄",
        "content": "脑上笔不会插，心头肉其忍剜。\n乍可侬无花判，莫教渠有租瘢。",
        "dynasty": "宋",
        "collection_info": null
    },
    {
        "uuid": "dcbbe70322ca7ebd86682254f66628f2",
        "title": "送强甫赴惠安六言十首  其六",
        "author": "刘克庄",
        "content": "警报环四面至，急符寓一分宽。\n吾儿行矣无怨，太守似元次山。",
        "dynasty": "宋",
        "collection_info": null
    },
    {
        "uuid": "8a16e114a6638ea803b508d16e647233",
        "title": "送强甫赴惠安六言十首  其七",
        "author": "刘克庄",
        "content": "彼民若不骇舆，乃翁可就安车。\n击鲜之力不足，啜菽之欢有余。",
        "dynasty": "宋",
        "collection_info": null
    },
    {
        "uuid": "c741884b3efed8eb830e398068eb833a",
        "title": "送强甫赴惠安六言十首  其八",
        "author": "刘克庄",
        "content": "村叟昔尝为宰，溪民今未忘吾。\n汝父德薄勿效，前有子野易□。",
        "dynasty": "宋",
        "collection_info": null
    },
    {
        "uuid": "22bea9bf62e1c06377c50ed94a882509",
        "title": "送强甫赴惠安六言十首  其九",
        "author": "刘克庄",
        "content": "得百里地虽小，作三年计勿忙。\n但愿彼禾稼熟，莫愁汝松菊荒。",
        "dynasty": "宋",
        "collection_info": null
    },
    {
        "uuid": "84e41379308c2aee149cd52a566972b3",
        "title": "送强甫赴惠安六言十首  其一○",
        "author": "刘克庄",
        "content": "或问汉庭名卿，仅数洛阳耆英。\n汝见诸公执贽，各为老子寄声。",
        "dynasty": "宋",
        "collection_info": null
    },
    {
        "uuid": "9455a002754d4ec69e5ac79e61ffeb18",
        "title": "别陈宗院",
        "author": "刘克庄",
        "content": "送客频张酒，迎宾久倚辕。\n何曾薄西邸，不忍□□□。\n宦拙从渠巧，甥荣觉舅尊。\n福唐遗父老，应看□□□。",
        "dynasty": "宋",
        "collection_info": null
    },
    {
        "uuid": "eff224e46aba51a4f3afd198d0f6b884",
        "title": "忆昔二首  其一",
        "author": "刘克庄",
        "content": "忆惜金鞭观玉台，当年并驾尽龙騋。\n恰逢居易投诗去，又报奇章袖贽来。\n病谢交游空感旧，老无气力尚怜才。\n孟阳残锦都能几，莫为诸君更剪裁。",
        "dynasty": "宋",
        "collection_info": null
    },
    {
        "uuid": "4fcff16b184488ddb460de9495865b2e",
        "title": "忆昔二首  其二",
        "author": "刘克庄",
        "content": "犹记颛蒙昔未开，自鞭宁待父师哉。\n残编常到鷄声彻，警枕频惊蝶梦迴。\n且可徧参学童子，未应一跳至如来。\n丛林箇箇谈宗旨，谁是禅家大辩才。",
        "dynasty": "宋",
        "collection_info": null
    },
    {
        "uuid": "ed1547860a1c7a0e5c26969e453e75a5",
        "title": "纵笔二首  其一",
        "author": "刘克庄",
        "content": "忽忽韶颜变老苍，叵堪屋角两轮忙。\n羣花独菊香尤晚，大木惟樗寿最长。\n眉有白毫垂过眼，腹无墨汁苦搜肠。\n荒村偶有优旃至，且伴儿童看戏场。",
        "dynasty": "宋",
        "collection_info": null
    },
    {
        "uuid": "23b30a7742b9e0bff590db02583daf20",
        "title": "纵笔二首  其二",
        "author": "刘克庄",
        "content": "髮似秋霜身槁枝，相逢惊怪此翁谁。\n能啖范丈韲盐日，曾识荆公疥癣时。\n不待姓名尊德齿，要知戒腊□鬚眉。\n融修汉士中翘楚，商略总堪大小儿。",
        "dynasty": "宋",
        "collection_info": null
    },
    {
        "uuid": "1a5fb5391a6953cbee4cd3581b48176a",
        "title": "即事二首  其一",
        "author": "刘克庄",
        "content": "碧玉去随年少易，绛桃留待主君难。\n唤郎岂有云神女，觞客宁无黑牡丹。\n汉上谩为留佩恼，湘东曾被淡粧瞒。\n维摩老病禅房冷，一点青灯伴夜阑。",
        "dynasty": "宋",
        "collection_info": null
    },
    {
        "uuid": "d8ccefc0d0a6c83857b89a06d731acf2",
        "title": "即事二首  其二",
        "author": "刘克庄",
        "content": "非人不暖岂其然，卷起桃笙设艾毡。\n老物可憎吾顿觉，盛时一失汝堪怜。\n有分香妓空遗臭，无散花魔莫恼禅。\n多谢小窗半规月，夜深长伴绛纱边。",
        "dynasty": "宋",
        "collection_info": null
    },
    {
        "uuid": "3e40feed9a445ce50b3a13439de5066b",
        "title": "老欢",
        "author": "刘克庄",
        "content": "功名幻妄炊粱枕，岁月奔忙下坂轮。\n昔作时来木居士，今为暑退竹夫人。\n白襦裙稳于归衮，黄独苗甘似食珍。\n老汉秃残惟齿髮，不妨句子尚尖新。",
        "dynasty": "宋",
        "collection_info": null
    },
    {
        "uuid": "d4bb41c269c886bbc19b2dcc0dc017d2",
        "title": "余常用小端砚失之经年忽在常卖人手中以钱赎归纪实二首  其一",
        "author": "刘克庄",
        "content": "几年共学久相于，中道如遗忽弃予。\n韫椟而藏机不密，窃鈎虽小法当诛。\n匹夫有罪因怀璧，象罔无心偶得珠。\n戒饬家僮严护守，即今鼠子巧穿窬。",
        "dynasty": "宋",
        "collection_info": null
    },
    {
        "uuid": "595ffb291b461ffb327abeee83034c6f",
        "title": "余常用小端砚失之经年忽在常卖人手中以钱赎归纪实二首  其二",
        "author": "刘克庄",
        "content": "得来矻矻相亲附，扬去频频入梦思。\n盗璧相争笞掠汝，窃弓子笔亦诛之。\n偿金在我宁从厚，拜石为兄苦好奇。\n待唤良工镌砚背，偷儿携出有人知。",
        "dynasty": "宋",
        "collection_info": null
    },
    {
        "uuid": "ac9df1c270fd9cece4086a754f943912",
        "title": "挽赵硕人二首  其一",
        "author": "刘克庄",
        "content": "华毂早于飞，深知梦幻非。\n幽閒林下气，澹素嫁时衣。\n客不闻轑釜，儿犹宝断机。\n天风环佩远，兜率是真归。",
        "dynasty": "宋",
        "collection_info": null
    },
    {
        "uuid": "8cc052630b3467d04b7a369d5450dc5a",
        "title": "挽赵硕人二首  其二",
        "author": "刘克庄",
        "content": "苦恋莱衣乐，非贪汉绣行。\n上方优斡腹，儿未可陈情。\n风木终身恨，朝华过眼荣。\n谁言彤史废，阡表自峥嵘。",
        "dynasty": "宋",
        "collection_info": null
    },
    {
        "uuid": "9ffb54ac5706c8bde8a8a3be9c737181",
        "title": "送宇文倅二首  其一",
        "author": "刘克庄",
        "content": "昔以县为滩，于今倅亦难。\n纵令急符下，且放大絃宽。\n航海船粳白，游山谱荔丹。\n应怜铜墨吏，舒惨在毫端。",
        "dynasty": "宋",
        "collection_info": null
    },
    {
        "uuid": "9dcd1796ccacb6546ddc59a71b1fff90",
        "title": "送宇文倅二首  其二",
        "author": "刘克庄",
        "content": "祖佐文忠幙，初新肃愍祠。\n昔曾瞻古柏，今始识孙枝。\n西鄙方头重，南辕若背驰。\n汉朝如谕蜀，草檄舍君谁。",
        "dynasty": "宋",
        "collection_info": null
    },
    {
        "uuid": "6fd23dc429d3351cf87b72f256e6f153",
        "title": "挽郑令人二首  其一",
        "author": "刘克庄",
        "content": "乃翁自是里名儒，箴史遗言幼染濡。\n设馔礼如初作妇，貤封谊不忍先姑。\n色丝尤妙于前制，彤管从删以后无。\n一事可纾存没恨，即今丹穴有双雏。",
        "dynasty": "宋",
        "collection_info": null
    },
    {
        "uuid": "4eee9bbfb57a61947d30b956e44e7a12",
        "title": "挽郑令人二首  其二",
        "author": "刘克庄",
        "content": "宗伯中朝第一人，向来曾卜太初邻。\n凝香侯有孤高趣，拥絮翁余老病身。\n嗟汝弃予宁返顾，祝公存我勿伤神。\n瑞云道远西风冷，想见斋居百岁新。",
        "dynasty": "宋",
        "collection_info": null
    },
    {
        "uuid": "53964ab0c495d9a6729c97ad8e4ec369",
        "title": "哭赵百微少蓬二首  其一",
        "author": "刘克庄",
        "content": "书筒旧岁尚谆谆，曾几何时哭蜀珍。\n对紫薇边还老手，近红云处立长身。\n禁中视草蒙天笑，湖外埋轮触相嗔。\n直气雄辞俱已矣，西风怀友一沾巾。",
        "dynasty": "宋",
        "collection_info": null
    },
    {
        "uuid": "a863b79680cbc4a6bab332a856d987ee",
        "title": "哭赵百微少蓬二首  其二",
        "author": "刘克庄",
        "content": "长君尤岁辈流稀，君直西垣我北扉。\n幞被本无桑下恋，联鞍犹记柳边归。\n锦残尚足邱迟用，斤妙曾看郢客挥。\n闻卜菟裘殊未定，吴中埋玉是耶非。",
        "dynasty": "宋",
        "collection_info": null
    },
    {
        "uuid": "bca06c8b2eb59de7156897783bdb1500",
        "title": "梦与尤木石论史感旧七绝句  其一",
        "author": "刘克庄",
        "content": "学士朋来似堵墙，共看老笔出提纲。\n绣鞯张盖传呼宠，不比倡优蓄子长。",
        "dynasty": "宋",
        "collection_info": null
    },
    {
        "uuid": "be542cc3f8ed4975028e20a85356ee06",
        "title": "梦与尤木石论史感旧七绝句  其二",
        "author": "刘克庄",
        "content": "锡山落在暮云边，几载无书寄老仙。\n公艺九龄余望八，梦商史稿觉悽然。",
        "dynasty": "宋",
        "collection_info": null
    },
    {
        "uuid": "1cd3715ca2d1e0175f0868309e8c176b",
        "title": "梦与尤木石论史感旧七绝句  其三",
        "author": "刘克庄",
        "content": "加璧年高公误矣，免冠髮秃上怜之。\n悬知黄鹄飞难返，独恨青牛去稍迟。",
        "dynasty": "宋",
        "collection_info": null
    },
    {
        "uuid": "1e3f76eef29c5d0bc93ba4ff8ef17382",
        "title": "梦与尤木石论史感旧七绝句  其四",
        "author": "刘克庄",
        "content": "眼昏渐觉聚萤难，闲杀兰台旧史官。\n纵使青藜重下照，细书如蚁不能看。",
        "dynasty": "宋",
        "collection_info": null
    },
    {
        "uuid": "4ed0629ac4db629f1d763e1a6273ec40",
        "title": "梦与尤木石论史感旧七绝句  其五",
        "author": "刘克庄",
        "content": "金榜朱扉此帝居，旧游恍似梦清都。\n可怜白首充修撰，到了藏山一字无。",
        "dynasty": "宋",
        "collection_info": null
    },
    {
        "uuid": "4f6179f67fbc200ee4a919e2c134d5a6",
        "title": "梦与尤木石论史感旧七绝句  其六",
        "author": "刘克庄",
        "content": "径畈山栖谢宦情，竹溪巷处闭柴荆。\n然藜曾伴刘中垒，起蕝谁招鲁两生。",
        "dynasty": "宋",
        "collection_info": null
    },
    {
        "uuid": "093a18b3b547202f8a184311fd0d30cb",
        "title": "梦与尤木石论史感旧七绝句  其七",
        "author": "刘克庄",
        "content": "久轩虽贵尚儒癯，商略斯人似蔡谟。\n给札曾来为学士，拂衣不爱作司徒。",
        "dynasty": "宋",
        "collection_info": null
    },
    {
        "uuid": "abe37aa749bfc158da869526f66588ce",
        "title": "菊",
        "author": "刘克庄",
        "content": "性迟故故待霜天，珠蕾金苞带露鲜。\n曾有餐之充雅操，又云饮者享高年。\n骚留楚客芳菲在，史视胡公粪土然。\n莫道先生真鼻塞，幽芗常在枕囊边。",
        "dynasty": "宋",
        "collection_info": null
    },
    {
        "uuid": "4792c0948fe0269da40e5603fa4f8f68",
        "title": "芙蓉",
        "author": "刘克庄",
        "content": "纷纷亭锦映池塘，艷冶姿容淡泊粧。\n醉去恍疑曾被酒，集来未必可为裳。\n有怀绝色真如面，谁改新名作断肠。\n只合尊前簪老监，石丁之事太微茫。",
        "dynasty": "宋",
        "collection_info": null
    },
    {
        "uuid": "0ca6165ececee42263a5abf86e0d5999",
        "title": "送叶制参",
        "author": "刘克庄",
        "content": "闻说秋防急，安危寄阃臣。\n无心致羔雁，有分上麒麟。\n毡帽环吾境，纶巾頼此人。\n晋朝陶庾辈，岂必靠江神。",
        "dynasty": "宋",
        "collection_info": null
    },
    {
        "uuid": "0fd204c25f827840284e069a5498a3a0",
        "title": "题方海丰诗卷",
        "author": "刘克庄",
        "content": "诗境高吟太白伦，梧州下笔李潮亲。\n今观天马非凡种，肯厌家鸡问外人。\n力大鰲来吞钓饵，心专虱看似车轮。\n盛年出手追风雅，莫与香奁作后尘。",
        "dynasty": "宋",
        "collection_info": null
    },
    {
        "uuid": "0d3782d82958d546a914669a13c0fd46",
        "title": "训蒙二首  其一",
        "author": "刘克庄",
        "content": "汉魏以前犹古雅，宋齐而下稍淫哇。\n剪裁贫女机中素，扑卖都人担上花。\n括帖不离初学记，管蠡乌覩大方家。\n世间跛鼈难鞭策，安得龙媒出渥洼。",
        "dynasty": "宋",
        "collection_info": null
    },
    {
        "uuid": "98f49099113e999b220712f6f98dae8e",
        "title": "训蒙二首  其二",
        "author": "刘克庄",
        "content": "少喜浮名谬激昂，晚温故读稍精详。\n易全何患干坤毁，骚在堪争日月光。\n漆简字更经学误，玉台体出选诗亡。\n残年欲尚鞭吾后，谁道先生已耄荒。",
        "dynasty": "宋",
        "collection_info": null
    },
    {
        "uuid": "c6de56fd744b7e0873fdf3e3195d4b1e",
        "title": "船子和尚遗迹在华亭朱泾之间圭上人即其所诛茅名西亭精舍介竹溪求诗于余寄题三绝  其一",
        "author": "刘克庄",
        "content": "诚和尚昔挂孤帆，圭上人今架小庵。\n老去身无安顿处，挑包便拟作禅参。",
        "dynasty": "宋",
        "collection_info": null
    },
    {
        "uuid": "40b7bbb045899a819588cd680902ee8f",
        "title": "船子和尚遗迹在华亭朱泾之间圭上人即其所诛茅名西亭精舍介竹溪求诗于余寄题三绝  其二",
        "author": "刘克庄",
        "content": "自昔吴僧标致清，经禅之外有诗名。\n士衡止在东家住，恨不同听鹤唳声。",
        "dynasty": "宋",
        "collection_info": null
    },
    {
        "uuid": "024d3a7e26fc5fb326b78d27fe534608",
        "title": "船子和尚遗迹在华亭朱泾之间圭上人即其所诛茅名西亭精舍介竹溪求诗于余寄题三绝  其三",
        "author": "刘克庄",
        "content": "万顷烟波百尺丝，禅家宗旨有谁知。\n自嫌固陋如高叟，却为僧笺把钓诗。",
        "dynasty": "宋",
        "collection_info": null
    },
    {
        "uuid": "ff80f53d84953e1ac52a2f0627abfa02",
        "title": "意一元枢称张君平星术相法小诗将行",
        "author": "刘克庄",
        "content": "虽别号君平，谁知异姓名。\n严惟下帘坐，张乃挈家行。\n烽火连畿辅，冰霜滞客程。\n吾穷有诗耳，资汝谒公卿。",
        "dynasty": "宋",
        "collection_info": null
    },
    {
        "uuid": "505dacc8cbb144e9463b841f5baabbf0",
        "title": "久不得池阳书",
        "author": "刘克庄",
        "content": "黑帜游魂尚未还，列城处处受风寒。\n遥知鲁女悲而啸，深愧庞公遗以安。\n道远家人无恙否，时危身世苟全难。\n何时火伴并邻里，沽酒刲羊贺木兰。",
        "dynasty": "宋",
        "collection_info": null
    },
    {
        "uuid": "e1e4a3debf05bcc231a144944533d31d",
        "title": "挽顾君任倅二首  其一",
        "author": "刘克庄",
        "content": "有酒常相觅，无金尚欲挥。\n竟骑黄鹤去，谁见素骡飞。\n华屋俄零露，蓉城果是非。\n自嫌闻道浅，怀旧忽沾衣。",
        "dynasty": "宋",
        "collection_info": null
    },
    {
        "uuid": "d60b3f15b3475eda8a291debe7259f14",
        "title": "挽顾君任倅二首  其二",
        "author": "刘克庄",
        "content": "占断慈恩塔，归来履道坊。\n耆英真率社，少尹钓游乡。\n子可传汾曲，甥能述渭阳。\n如闻无恙日，治冢建祠堂。",
        "dynasty": "宋",
        "collection_info": null
    },
    {
        "uuid": "7cf23fa2f39cdbec2f542356e20f0a80",
        "title": "又一首",
        "author": "刘克庄",
        "content": "流辈多凋谢，君侯独典刑。\n德公耆旧传，子野老人星。\n宦路羞由径，家山预卜茔。\n何须更封树，手种万松青。",
        "dynasty": "宋",
        "collection_info": null
    },
    {
        "uuid": "27600fe2e1a295fa2998dfeb071d55b7",
        "title": "记颜六言三首  其一",
        "author": "刘克庄",
        "content": "谤之则丧家狗，誉之则人中龙。\n华髮去周柱下，深衣立鲁门东。",
        "dynasty": "宋",
        "collection_info": null
    },
    {
        "uuid": "1cbb8c5a8f88562e860b2b4e3ce42b53",
        "title": "记颜六言三首  其二",
        "author": "刘克庄",
        "content": "坐客惊问谁子，小孙道是吾翁。\n文章呼延太尉，鬚眉张镐相公。",
        "dynasty": "宋",
        "collection_info": null
    },
    {
        "uuid": "b7c0884641ee0084616e3130a78cdc35",
        "title": "记颜六言三首  其三",
        "author": "刘克庄",
        "content": "无空函达元子，有报书绝山公。\n非牛溪负苓者，即鹿门采药翁。",
        "dynasty": "宋",
        "collection_info": null
    },
    {
        "uuid": "fad09917037a10a013c8e602ab26fbb9",
        "title": "赠天台通上人",
        "author": "刘克庄",
        "content": "老倦逢迎揖客稀，上人乃肯顾柴扉。\n愧无林下茶瓜待，忽有空中杖锡飞。\n师瘦能吟无本句，吾穷难赠大颠衣。\n此行不枉观南海，探得珊瑚满载归。",
        "dynasty": "宋",
        "collection_info": null
    },
    {
        "uuid": "14351e758d55eefc17b0b12e87c4e969",
        "title": "送三赵",
        "author": "刘克庄",
        "content": "闻说金鸡下帝傍，径从楚泽返虞庠。\n当时只道刍言切，今日徐思榄味长。\n中垒几封知有汉，奉天一诏可存唐。\n却怜依附冰山者，不信云开见太阳。",
        "dynasty": "宋",
        "collection_info": null
    },
    {
        "uuid": "01f734b16df3903f0bfc73a0acb16287",
        "title": "次君畴洪卿韵送宗学赵优奏",
        "author": "刘克庄",
        "content": "欲为干坤扫积阴，万言忠愤上穹临。\n相嗔平地风波恶，主圣如天雨露深。\n葛藟尚为庇根计，戎葵难改向阳心。\n明时安肯寻斤斧，自古高材出邓林。",
        "dynasty": "宋",
        "collection_info": null
    },
    {
        "uuid": "3429f497d4f65ab11f4ab0d53df8bdd3",
        "title": "次韵赵优奏良爌投赠二首  其一",
        "author": "刘克庄",
        "content": "不留妄念着胸中，弋者何心更慕鸿。\n畴昔直前焚戆草，即今殿后着谈丛。\n放言遣兴诗瓢满，野史诛姦笔钺公。\n埋骨家山百无恨，圣贤厄蔡更徂东。",
        "dynasty": "宋",
        "collection_info": null
    },
    {
        "uuid": "a8590a4fe0ce0cef95b77b0117528cb1",
        "title": "次韵赵优奏良爌投赠二首  其二",
        "author": "刘克庄",
        "content": "秃翁无物可将行，在野安能致鲁生。\n曾伏端门攻鬼质，始知中垒是宗英。\n君如丹凤鸣尤伟，彼化黄熊罪尚轻。\n田里诵言仁圣悔，天其或者再昇平。",
        "dynasty": "宋",
        "collection_info": null
    },
    {
        "uuid": "fd83a80f5a342da4e9d058f0a050b3da",
        "title": "七十四吟十首  其一",
        "author": "刘克庄",
        "content": "早衰安敢望年高，镜裏双眉有白毫。\n消夜赌棋张画烛，怯寒添絮入绨袍。\n百骸受病惟诗健，万事输人独饮豪。\n梨栗满山皆硕果，何须海上访蟠桃。",
        "dynasty": "宋",
        "collection_info": null
    },
    {
        "uuid": "8f25dc347bfa098b50e1cf7310e8b624",
        "title": "七十四吟十首  其二",
        "author": "刘克庄",
        "content": "邻鸡呼觉强冠簪，病起屠苏且浅斟。\n旋读生书无记性，冥搜警句有贪心。\n生惭族老封高尚，死慕先贤谥醉吟。\n自笑此翁迂阔甚，后千百世待知音。",
        "dynasty": "宋",
        "collection_info": null
    },
    {
        "uuid": "284fa84cc98559116830696d3efa646b",
        "title": "七十四吟十首  其三",
        "author": "刘克庄",
        "content": "儿萦薄宦女从夫，谁伴庞翁拥地炉。\n颇忆都尝煨芋否，肯归同卖漉篱无。\n春游捉辔惟宗武，晨起称觞仅阿奴。\n一句汝曹牢记取，家山差稳似江湖。",
        "dynasty": "宋",
        "collection_info": null
    },
    {
        "uuid": "5cb83245cd4d97f91f35e653db1ac436",
        "title": "七十四吟十首  其四",
        "author": "刘克庄",
        "content": "万里当年慕建侯，而今痴坐衲蒙头。\n臭皮袋有形为累，古锦囊无句可收。\n拾穗翁饥歌不辍，散花人黠去难留。\n荒村不办肩舆者，未害先生策杖游。",
        "dynasty": "宋",
        "collection_info": null
    },
    {
        "uuid": "9ec7fe0523f93b0c2d1c4714c6d21786",
        "title": "七十四吟十首  其五",
        "author": "刘克庄",
        "content": "养生之说要形劳，井臼何须晚自操。\n齿豁未须烦祝鲠，臂挛殊不碍持螯。\n除驱病祟无灵剂，禆补脾神頼老饕。\n尚有一襟哀郢泪，久疎夜饮省春遨。",
        "dynasty": "宋",
        "collection_info": null
    },
    {
        "uuid": "68e52b3c113d344f426471a556d2f0a5",
        "title": "七十四吟十首  其六",
        "author": "刘克庄",
        "content": "翠华未可议时巡，自古安危繫重臣。\n闻说紫岩亲督战，孰云赤壁后无人。\n诸公尽作钻天令，老子重为击壤民。\n万里阴霾冰霰合，一通露布挽迴春。",
        "dynasty": "宋",
        "collection_info": null
    },
    {
        "uuid": "a0d4dd7d63b3b8735786cd327ffe2cbc",
        "title": "七十四吟十首  其七",
        "author": "刘克庄",
        "content": "黠儿蒙蔽聚羣阴，岂料云收杲日临。\n坏证遗忧与宗社，捷书分喜到山林。\n擎天毕竟还高手，偃月从初谬用心。\n客自京师传吉语，放歌不觉有和音。",
        "dynasty": "宋",
        "collection_info": null
    },
    {
        "uuid": "b63cdafd03a14c68bd29f268d2f69b7b",
        "title": "七十四吟十首  其八",
        "author": "刘克庄",
        "content": "戍邕溃卒导蕃夷，闻说衡湘被祸奇。\n羣盗忍残胜业柏，六丁应护中兴碑。\n赭君山木渠何罪，招国殇魂鬼亦悲。\n早晚岳云俱汛扫，挽天河水洗疮痍。",
        "dynasty": "宋",
        "collection_info": null
    },
    {
        "uuid": "bf52d1dd9e91d9933c7fe3bada9a488e",
        "title": "七十四吟十首  其九",
        "author": "刘克庄",
        "content": "游戏人间又一年，非儒非佛復非仙。\n历官甘出倚相后，序齿叨居绛老先。\n世难见花常溅泪，时平逢曲亦流涎。\n无端风月相勾引，不是先生爱放颠。",
        "dynasty": "宋",
        "collection_info": null
    },
    {
        "uuid": "6328141334c52dd6da75288039bceea8",
        "title": "七十四吟十首  其一○",
        "author": "刘克庄",
        "content": "提鳌批凤霎时荣，身与浮名孰重轻。\n摩诘已为病居士，伯伦终是大先生。\n彼拳鸡肋恃朝气，此把蟹螯犹宿酲。\n未必颓然真茗艼，老人羞共少年争。",
        "dynasty": "宋",
        "collection_info": null
    },
    {
        "uuid": "fb04a419422417edf3a3169c7a8f51b6",
        "title": "送伯纪礼部造朝兼简息庵二首  其一",
        "author": "刘克庄",
        "content": "传闻东涧拜南宫，朝野皆忻泰道通。\n不比唐家超子厚，壹如元佑起坡公。\n官箴健论犹当续，雪月浮文不必工。\n十载帝城无点墨，有怀难託北飞鸿。",
        "dynasty": "宋",
        "collection_info": null
    },
    {
        "uuid": "709a886e28f7e36480d29cfcf1289bc1",
        "title": "送伯纪礼部造朝兼简息庵二首  其二",
        "author": "刘克庄",
        "content": "谢遣弓旌久掩关，十年坐阅几蒲团。\n老臣惫不堪将橐，丞相嗔因乞挂冠。\n庙算浑如孤注赌，林栖未保一枝安。\n暮云万迭江闽远，相见除非插羽翰。",
        "dynasty": "宋",
        "collection_info": null
    },
    {
        "uuid": "0788ed18e960192b6dac38fa6093349c",
        "title": "居厚弟和七十四吟再赋  其一",
        "author": "刘克庄",
        "content": "用世文章莫太高，空言讵有补丝毫。\n呼来谁遣批黄敕，谪去何须着锦袍。\n齿耋自应陪九老，诗低不足列三豪。\n仆家梦得无标致，爱说玄都观裏桃。",
        "dynasty": "宋",
        "collection_info": null
    },
    {
        "uuid": "bc7926bf134e6bd8867f1502983623fd",
        "title": "居厚弟和七十四吟再赋  其二",
        "author": "刘克庄",
        "content": "闻说朝家念履簪，朵颐安肯学羊斟。\n批涂曾举词臣职，芹曝终怀野老心。\n晓镜鬓鬚难染摘，夜檠手口尚披吟。\n世间蚓窍更鸣和，未识王孙半岭音。",
        "dynasty": "宋",
        "collection_info": null
    },
    {
        "uuid": "b6c49bee6592259b9f178c3827db1a3d",
        "title": "居厚弟和七十四吟再赋  其三",
        "author": "刘克庄",
        "content": "久抛弓冶作耕夫，故步人犹记铁炉。\n已老安能歌竞病，从初不合识之无。\n房帷那復伶玄妾，部曲惟余颖士奴。\n春暖小车时一出，绝胜朝士典西湖。",
        "dynasty": "宋",
        "collection_info": null
    },
    {
        "uuid": "df57e4804234c6691dad377dd19435d0",
        "title": "居厚弟和七十四吟再赋  其四",
        "author": "刘克庄",
        "content": "麾下偏裨尽拜侯，执俘已漆月氐头。\n饮江马去黄旗捷，巢幕乌来黑眚收。\n上不解衣常北顾，公宜归衮勿东留。\n几时四野狼烟息，烂醉花间秉烛游。",
        "dynasty": "宋",
        "collection_info": null
    },
    {
        "uuid": "85e135b6cb58cea255be0c6f09b4a3b8",
        "title": "居厚弟和七十四吟再赋  其五",
        "author": "刘克庄",
        "content": "曾厌承明儤直劳，中宵麻卷揽衣操。\n退闲久已袖双手，老懒渠能注二螯。\n云水生涯今易足，人天供养昔非饕。\n三家村未闻戎捷，但见樗翁又出遨。",
        "dynasty": "宋",
        "collection_info": null
    },
    {
        "uuid": "91de58f12092e1e923942f82b8d1848a",
        "title": "居厚弟和七十四吟再赋  其六",
        "author": "刘克庄",
        "content": "列城若箇是张巡，拊髀方思志义臣。\n怀印绶亡多委郡，援鍪弧死更无人。\n肆鸡竿赦还迁客，出褭蹄金聚散民。\n待得玄冥解严了，东皇太乙又行春。",
        "dynasty": "宋",
        "collection_info": null
    },
    {
        "uuid": "5fccc029cac04d5e277485fe45fc8a26",
        "title": "居厚弟和七十四吟再赋  其七",
        "author": "刘克庄",
        "content": "光尧仓卒幸山阴，或者譌传跸再临。\n长算决于春思殿，捷书来自杀胡林。\n奔逃尤甚骑猪窘，惩创从前饮马心。\n强作凯歌殊下俚，不如商颂有遗音。",
        "dynasty": "宋",
        "collection_info": null
    },
    {
        "uuid": "d821851b503763d36998b688f5110cfe",
        "title": "居厚弟和七十四吟再赋  其八",
        "author": "刘克庄",
        "content": "雪埋磴道古坛夷，畴昔兹游境绝奇。\n石上犹存周故辙，山尖难访禹残碑。\n云开天柱峯虽出，血作陈清水可悲。\n帝赏战功无吝色，定分宝枕疗金痍。",
        "dynasty": "宋",
        "collection_info": null
    },
    {
        "uuid": "af7e2e7813513d8cd75cc99643f72d64",
        "title": "居厚弟和七十四吟再赋  其九",
        "author": "刘克庄",
        "content": "占断溪山不纪年，俗开谤道是獃仙。\n马迟甘殿他人后，棋劣常输敌手先。\n饥咬菜根美熊掌，穷烧柏子当龙涎。\n可怜陈窦无精识，欲以绳维大厦颠。",
        "dynasty": "宋",
        "collection_info": null
    },
    {
        "uuid": "fa6af0e5d5f771a0b328476280149a5e",
        "title": "居厚弟和七十四吟再赋  其一○",
        "author": "刘克庄",
        "content": "得丧傍观有悴荣，此翁勘破一毫轻。\n讌披香殿犹前日，出大槐宫已隔生。\n未许季咸觇老态，旋呼伯雅解春酲。\n不知触氏并蛮氏，胜负元因底事争。",
        "dynasty": "宋",
        "collection_info": null
    },
    {
        "uuid": "3b87013521cab7ee3b9c19b0f5e7ba39",
        "title": "景定初元即事十首  其一",
        "author": "刘克庄",
        "content": "祲扫青山峡，功高赤壁矶。\n只宜奉头窜，莫待剖羓归。",
        "dynasty": "宋",
        "collection_info": null
    },
    {
        "uuid": "afd039de56e55549e18219a186c1028a",
        "title": "景定初元即事十首  其二",
        "author": "刘克庄",
        "content": "粝食忧民瘠，茅庐念士寒。\n一生怜此老，错把两眉攒。",
        "dynasty": "宋",
        "collection_info": null
    },
    {
        "uuid": "4de89449c504b578d9925c2b08e152e7",
        "title": "景定初元即事十首  其三",
        "author": "刘克庄",
        "content": "诸老云台上，人人画一筹。\n奈何令退士，长抱杞人忧。",
        "dynasty": "宋",
        "collection_info": null
    },
    {
        "uuid": "c34dc248280e4cb8fe14a4572db830ca",
        "title": "景定初元即事十首  其四",
        "author": "刘克庄",
        "content": "昨朝捷旗至，明日警书驰。\n避殿犹如故，来庭定几时。",
        "dynasty": "宋",
        "collection_info": null
    },
    {
        "uuid": "988b0ad569c76a1cda56fd2a278a096c",
        "title": "景定初元即事十首  其五",
        "author": "刘克庄",
        "content": "臣繇贺捷表，臣结中兴碑。\n亘古雄辞在，于今老学谁。",
        "dynasty": "宋",
        "collection_info": null
    },
    {
        "uuid": "119d5c2fc569eb19c21c3c90daae5ee8",
        "title": "景定初元即事十首  其六",
        "author": "刘克庄",
        "content": "客骇蒙倛面，儿扶痀瘻身。\n有时临镜问，此老是何人。",
        "dynasty": "宋",
        "collection_info": null
    },
    {
        "uuid": "272d299a6de87559497c442e4e93724b",
        "title": "景定初元即事十首  其七",
        "author": "刘克庄",
        "content": "溪水拍浮满，野花红白多。\n老夫被牵率，信步出鸡窠。",
        "dynasty": "宋",
        "collection_info": null
    },
    {
        "uuid": "eb1d3a0a65d9775ee9132cf894dfea43",
        "title": "景定初元即事十首  其八",
        "author": "刘克庄",
        "content": "饮狂插红杏，醉倒藉苍苔。\n董子窥园出，庞公上冢迴。",
        "dynasty": "宋",
        "collection_info": null
    },
    {
        "uuid": "46dc053ba7221bf97a66f90cfb79c77c",
        "title": "景定初元即事十首  其九",
        "author": "刘克庄",
        "content": "邕题碑板富，郊因诗句穷。\n濡毫乏精婢，随马有奚童。",
        "dynasty": "宋",
        "collection_info": null
    },
    {
        "uuid": "df5f28a3819c3d85907f4179c408a792",
        "title": "景定初元即事十首  其一○",
        "author": "刘克庄",
        "content": "倦揽今书尺，时将晋帖看。\n殷生与宰相，一体问平安。",
        "dynasty": "宋",
        "collection_info": null
    },
    {
        "uuid": "8949dd9670e0bfcd30464c8b23d344ea",
        "title": "送延平张生归南溪",
        "author": "刘克庄",
        "content": "问讯南溪水，韩张泛几迴。\n侍郎何处在，司业有孙来。",
        "dynasty": "宋",
        "collection_info": null
    },
    {
        "uuid": "66c2662e7eb45d828a5cdbc37991824d",
        "title": "挽翁仲山常卿二首  其一",
        "author": "刘克庄",
        "content": "进由孤士列华簪，曾对熏风和舜琴。\n资善礼行貂竖肃，议郎疏出马羣瘖。\n畿民犹说张京兆，宫媛皆知李翰林。\n麾去招来关气数，浩穹于此本无心。",
        "dynasty": "宋",
        "collection_info": null
    },
    {
        "uuid": "4b60c46df0fd117f799e1ac42d17f0ac",
        "title": "挽翁仲山常卿二首  其二",
        "author": "刘克庄",
        "content": "昔驾輶轩忝外台，爱文学掾有高才。\n曾留太白论文去，亦辱奇章贽卷来。\n玉树枝成终古诀，紫薇花对别人开。\n时危国蹙英贤夭，空捻霜髭赋八哀。",
        "dynasty": "宋",
        "collection_info": null
    },
    {
        "uuid": "2a557dbfa58bfb1c017c9e617c09781d",
        "title": "挽参与蔡公三首  其一",
        "author": "刘克庄",
        "content": "蔡公遂委笃，朝野共歔欷。\n子不税冕去，王将以衮归。\n风涛如此急，人物眇然稀。\n自古难全传，今无一可讥。",
        "dynasty": "宋",
        "collection_info": null
    },
    {
        "uuid": "748f776a07beb7ec67191890f34746c0",
        "title": "挽参与蔡公三首  其二",
        "author": "刘克庄",
        "content": "磊落多奇节，源流自父师。\n力扶举幡士，显拒卖珠儿。\n无復金瓯覆，空令玉钺悲。\n太常谁议谥，可不采吾诗。",
        "dynasty": "宋",
        "collection_info": null
    },
    {
        "uuid": "6571c61e5749d2a58f62725d5f02ee9c",
        "title": "挽参与蔡公三首  其三",
        "author": "刘克庄",
        "content": "昔任高阳里，登堂执束修。\n深知二郎故，曾接两翁游。\n面棘新班峻，然藜旧话休。\n空藏笥中帖，世世宝银鈎。",
        "dynasty": "宋",
        "collection_info": null
    },
    {
        "uuid": "e57c2b52669b7fc9472b3c6c104a0dba",
        "title": "赠术者施元龙",
        "author": "刘克庄",
        "content": "信上多人物，华宗谱最蕃。\n遥遥忘世胄，仆仆傍谁门。\n眼毒偏奇中，心灵每预言。\n秃翁无阿堵，何以赠南辕。",
        "dynasty": "宋",
        "collection_info": null
    },
    {
        "uuid": "e58e5914342b11667da4c728af1e1159",
        "title": "题孙母陈孺人墓志",
        "author": "刘克庄",
        "content": "诲子如陶母，持身比伯姬。\n携扶同出峡，侨寄未还枝。\n阡有时而表，魂无所不之。\n一端差慰意，徐字与杨碑。",
        "dynasty": "宋",
        "collection_info": null
    },
    {
        "uuid": "0c1691c2687856f9f914666d042a0c6f",
        "title": "读陈汤传",
        "author": "刘克庄",
        "content": "短后衣装腰宝刀，空言无实世滔滔。\n掉齐虏舌何其易，斩郅支头岂不豪。\n异代武夫犹夺气，当时文吏苦吹毛。\n汉廷谁是持衡者，只罪邀功不赏劳。",
        "dynasty": "宋",
        "collection_info": null
    },
    {
        "uuid": "007497be7e4ff6b929ee33a179c0fcd0",
        "title": "书事十首  其一",
        "author": "刘克庄",
        "content": "幼作淳熙版籍民，老逢景定改元新。\n残年且尽杯中物，他日谁浇柏下人。\n长镵谷中忙斸雪，小车花外徧寻春。\n吾评子美饥寒态，不似尧夫快活身。",
        "dynasty": "宋",
        "collection_info": null
    },
    {
        "uuid": "5e0f014f49b9766a8370e705789a692a",
        "title": "书事十首  其二",
        "author": "刘克庄",
        "content": "罪己纶言徧九州，桑榆虽晚尚堪收。\n下山东诏争扶听，读奉天书有泪流。\n加霍嫖姚冠军号，拜车丞相富民侯。\n崆峒麦熟无人刈，何日王师且少休。",
        "dynasty": "宋",
        "collection_info": null
    },
    {
        "uuid": "137ebba4d62220d1dce547d55878338f",
        "title": "书事十首  其三",
        "author": "刘克庄",
        "content": "天堑犹艰限臭夷，江边蚌鹬久相持。\n昔珠帘阁俱清野，今琵琶亭亦浚池。\n户万八千封作么，计三十六走安之。\n平生师慕尧夫者，老去无端也皱眉。",
        "dynasty": "宋",
        "collection_info": null
    },
    {
        "uuid": "272ec60f6d809846000e07f2d4832117",
        "title": "书事十首  其四",
        "author": "刘克庄",
        "content": "生长承平玩细娱，变兴仓卒不支吾。\n轻裘太守抛铃下，宝玦郎君泣路隅。\n谍报长驱殊未觉，经书大去可胜诛。\n世间果有桃源否，千载无人更问途。",
        "dynasty": "宋",
        "collection_info": null
    },
    {
        "uuid": "e02cd28bd624043a2145b3cfb15f34f8",
        "title": "书事十首  其五",
        "author": "刘克庄",
        "content": "旦旦寻斤杰木衰，艰危深动听鼙思。\n赐龙墀对询韬畧，復雁门踦建义旗。\n古有轝迎聋主簿，今谁卧载膑军师。\n不应在野无贤隽，林密山深世未知。",
        "dynasty": "宋",
        "collection_info": null
    },
    {
        "uuid": "62d0d6f9ff8554b64117e21f2f4d324b",
        "title": "书事十首  其六",
        "author": "刘克庄",
        "content": "魁柄推移偶属渠，可堪一掷付狂疏。\n文中子处无熏染，桑大夫边窃绪余。\n痴物汝为何等相，纤儿吾惜好家居。\n时人悞把朱崖比，若比朱崖尽欠书。",
        "dynasty": "宋",
        "collection_info": null
    },
    {
        "uuid": "415898bda5c8279d0149c5a94725760e",
        "title": "书事十首  其七",
        "author": "刘克庄",
        "content": "不知边信近何如，但见朝朝发虎符。\n河北几于九节度，漠南奚止五单于。\n黑天肥瘗犹存孽，红贼巢荒尚有雏。\n安得四方皆猛士，旄头扫尽一尘无。",
        "dynasty": "宋",
        "collection_info": null
    },
    {
        "uuid": "fdbde210c47f5a37143cd16856c71c62",
        "title": "书事十首  其八",
        "author": "刘克庄",
        "content": "晋士材疏辩舌优，俗虽虚诞尚清修。\n可容卿等数百辈，亦过江来第一流。\n元老纵然挥玉麈，七贤已有执牙筹。\n后来灵宝真儿态，书画惟凭夺与偷。",
        "dynasty": "宋",
        "collection_info": null
    },
    {
        "uuid": "6177fc13bd4aae85c217efc1a5d88a3a",
        "title": "书事十首  其九",
        "author": "刘克庄",
        "content": "战鼙非起自渔阳，到寇皆由偃月堂。\n相国裘虽来贺捷，蚩尤旗尚未收芒。\n厨车古有刑都市，宝剑今谁请尚方。\n莫倚圣朝家法恕，前卢后蔡亦投荒。",
        "dynasty": "宋",
        "collection_info": null
    },
    {
        "uuid": "9e694a3993e23463c344f98c05ee7448",
        "title": "书事十首  其一○",
        "author": "刘克庄",
        "content": "汉重貂珰鼎轴轻，力扶弱势頼公卿。\n劾侯常侍如张□，讼石中书有更生。\n伺夜九头犹作祟，过时百舌未收声。\n虞廷可是无仪凤，底事相看噤不鸣。",
        "dynasty": "宋",
        "collection_info": null
    },
    {
        "uuid": "bc0425c4bad8be318286661c4ed5d81b",
        "title": "录颜鲁公事",
        "author": "刘克庄",
        "content": "世乱朝危节少全，鲁公大义薄云天。\n悯忠亲以舌舐血，駡贼尸犹爪透拳。\n曾饵仙丹元不死，求容鬼质岂其然。\n郎君自有翘材客，焉识堂堂父执贤。",
        "dynasty": "宋",
        "collection_info": null
    },
    {
        "uuid": "143069ecd3779a3fa57387736c20342e",
        "title": "挽史馆资政木石尢公三首  其一",
        "author": "刘克庄",
        "content": "往年羣玉顶，典领偶然同。\n我去如廷秀，君来似放翁。\n周聃驾牛出，鲁叟感麟逢。\n纵有招魂些，谁为寄浙中。",
        "dynasty": "宋",
        "collection_info": null
    },
    {
        "uuid": "da5c73eec1cd7e7ff2ca6413068bbbcc",
        "title": "挽史馆资政木石尢公三首  其二",
        "author": "刘克庄",
        "content": "虽云鈎二府，终未到头听。\n密勿多中赤，淹留了汗青。\n谗能离主眷，史果有天刑。\n太息崇儒世，申公不在廷。",
        "dynasty": "宋",
        "collection_info": null
    },
    {
        "uuid": "367bf919085720bfe09d448a78f9fa73",
        "title": "挽史馆资政木石尢公三首  其三",
        "author": "刘克庄",
        "content": "历代名书画，中原古鼎彝。\n不教萧翼看，常怕米颠知。\n此物空盈笈，何人与掌匙。\n贵无它嗜好，焉用太清为。",
        "dynasty": "宋",
        "collection_info": null
    },
    {
        "uuid": "7f790f54b842dadbc898793a8ef3c23b",
        "title": "赠崇安刘相士",
        "author": "刘克庄",
        "content": "向来种花地，曾与五夫邻。\n有客我同姓，见君如故人。\n赤身穷至骨，碧眼妙通神。\n且问两元老，何时定秉钧。",
        "dynasty": "宋",
        "collection_info": null
    },
    {
        "uuid": "81e387e9e67525d4baf9a26cf46aa032",
        "title": "得江西报六言十首  其一",
        "author": "刘克庄",
        "content": "大江已浪头白，中原未枣儿红。\n折北不愁春水，吠南何必秋风。",
        "dynasty": "宋",
        "collection_info": null
    },
    {
        "uuid": "8077581fb75c8c1d4597b6e1e3eacb24",
        "title": "得江西报六言十首  其二",
        "author": "刘克庄",
        "content": "巧发过如虿毒，困斗尤防兽穷。\n老种有骑河语，小姚无劫寨功。",
        "dynasty": "宋",
        "collection_info": null
    },
    {
        "uuid": "926a9b5fc9495eba1fa93bffda9ce0d8",
        "title": "得江西报六言十首  其三",
        "author": "刘克庄",
        "content": "师整亦劲敌也，将能彼有人焉。\n国老可当十万，儿辈止消八千。",
        "dynasty": "宋",
        "collection_info": null
    },
    {
        "uuid": "5cef9ee46957e35538839707ff732cfc",
        "title": "得江西报六言十首  其四",
        "author": "刘克庄",
        "content": "石天祠有烟焰，游帷观亦腥膻。\n小龙子入于海，老仙翁飞上天。",
        "dynasty": "宋",
        "collection_info": null
    },
    {
        "uuid": "a64d8ee944a4fb6c40c2bb3a2ed27a43",
        "title": "得江西报六言十首  其五",
        "author": "刘克庄",
        "content": "金骑越天堑至，水犀破雪浪迴。\n儿单于鸣镝走，父令公免胄来。",
        "dynasty": "宋",
        "collection_info": null
    },
    {
        "uuid": "bb8739e07c2ecbc63a82461c4787400e",
        "title": "得江西报六言十首  其六",
        "author": "刘克庄",
        "content": "□弓已耕甫里，双旄昔牧宜春。\n虎过有残聚落，鹤归无旧人民。",
        "dynasty": "宋",
        "collection_info": null
    },
    {
        "uuid": "a627dd7569472e3bd6523378d217481a",
        "title": "得江西报六言十首  其七",
        "author": "刘克庄",
        "content": "典午无蜀可也，孙氏画江守之。\n轻裘缓带自若，拔刀斫案不疑。",
        "dynasty": "宋",
        "collection_info": null
    },
    {
        "uuid": "10ad2807b95f4d62b9944b1a2b1329b2",
        "title": "得江西报六言十首  其八",
        "author": "刘克庄",
        "content": "芈姓公子哀郢，黍离大夫悯周。\n杜云野老潜哭，谷谓寒儒浪愁。",
        "dynasty": "宋",
        "collection_info": null
    },
    {
        "uuid": "baf5991d0729f2a93b7062f5046f49e8",
        "title": "得江西报六言十首  其九",
        "author": "刘克庄",
        "content": "四野有农復业，三边无虏游魂。\n作烘虱诗和友，把相牛经教孙。",
        "dynasty": "宋",
        "collection_info": null
    },
    {
        "uuid": "e5f6c716225f1d07ac6d17ee936fa24c",
        "title": "得江西报六言十首  其一○",
        "author": "刘克庄",
        "content": "但见盈城盈野，谁能去食去兵。\n山东河北捲土，江右湖南失耕。",
        "dynasty": "宋",
        "collection_info": null
    },
    {
        "uuid": "c89ac3ef59a1f4422025fdcd2b8cf6ef",
        "title": "清明",
        "author": "刘克庄",
        "content": "挟弹飞觥迹已陈，赏心事去负芳辰。\n数经风雨花尤厄，试说关山柳亦颦。\n人到苍皤方觉老，天无红绿不成春。\n近来未有池塘梦，谁道先生意尚新。",
        "dynasty": "宋",
        "collection_info": null
    },
    {
        "uuid": "9bce2bcc9acd59d93ec78431c414ae2e",
        "title": "嘲柳花",
        "author": "刘克庄",
        "content": "吹去飞来似有情，禁烟时节徧春城。\n比毡铺径何其窭，拟雪因风得许清。\n阅武活残儿命薄，章台走倦尹才轻。\n满池无处看金鲫，闲猗朱阑听唼声。",
        "dynasty": "宋",
        "collection_info": null
    },
    {
        "uuid": "806ff17d8e09da38833f9de8dbaf48a1",
        "title": "撷阳阡二首  其一",
        "author": "刘克庄",
        "content": "无论晴及雨，岁岁到寒原。\n下马陵如故，书麟笔不存。\n心灯长在世，谏笏尚传孙。\n毫髮皆翁赐，难忘罔极恩。",
        "dynasty": "宋",
        "collection_info": null
    },
    {
        "uuid": "9f01382a4395115e000b563f118100c8",
        "title": "撷阳阡二首  其二",
        "author": "刘克庄",
        "content": "特起虽名世，相承必象贤。\n亦尝紬石室，终莫续铜川。\n颇觉卿惭长，徒知物本元。\n此生甘寂寂，白首抱遗编。",
        "dynasty": "宋",
        "collection_info": null
    },
    {
        "uuid": "b5a8eb17734267223d865210c4458478",
        "title": "寒食",
        "author": "刘克庄",
        "content": "闻道江乡吹战尘，叵堪鼙皷震于邻。\n荒城少有飞花处，高冢多无擘纸人。\n沙塞榆枯难取火，玉关柳少化为薪。\n遥知玉座焦劳处，闲却龙舟阁水滨。",
        "dynasty": "宋",
        "collection_info": null
    },
    {
        "uuid": "a82b7866cccf687b4e9235ce7781804d",
        "title": "海棠七首  其一",
        "author": "刘克庄",
        "content": "蜀女羞施粉，轻装爱淡红。\n抹涂尚年少，膏沐为谁容。",
        "dynasty": "宋",
        "collection_info": null
    },
    {
        "uuid": "7931b8905935fa4e07cee965242e9695",
        "title": "海棠七首  其二",
        "author": "刘克庄",
        "content": "范公蜀西曲，陆老剑南诗。\n子美渠曾道，渊材辈岂知。",
        "dynasty": "宋",
        "collection_info": null
    },
    {
        "uuid": "68e01c2eb359ce351b58eb89f8dce01b",
        "title": "海棠七首  其三",
        "author": "刘克庄",
        "content": "莫惜千银烛，频添两玉瓶。\n不须擂羯鼓，花睡未曾醒。",
        "dynasty": "宋",
        "collection_info": null
    },
    {
        "uuid": "83bf470a68c171e38e03969688b05616",
        "title": "海棠七首  其四",
        "author": "刘克庄",
        "content": "一种秾纤态，三郎未必知。\n浪将妃子比，妃子太浓肥。",
        "dynasty": "宋",
        "collection_info": null
    },
    {
        "uuid": "fe7ae3165219a54e8ae7a5335cf4bb2f",
        "title": "海棠七首  其五",
        "author": "刘克庄",
        "content": "神女漂红者，颠姨发赤然。\n年年吹洗了，未必恕今年。",
        "dynasty": "宋",
        "collection_info": null
    },
    {
        "uuid": "44dc54a1fdf9d3c5a4e75307dac165dc",
        "title": "海棠七首  其六",
        "author": "刘克庄",
        "content": "恰见如丹粒，俄惊似紫绵。\n山翁无供帐，只就落花眠。",
        "dynasty": "宋",
        "collection_info": null
    },
    {
        "uuid": "bd884550dc1f7202b664404d5712dbf0",
        "title": "海棠七首  其七",
        "author": "刘克庄",
        "content": "地行臣耄矣，稽首告天公。\n藉草千场醉，留花十日红。",
        "dynasty": "宋",
        "collection_info": null
    },
    {
        "uuid": "b956d8a1588b453bac320052cea3c7eb",
        "title": "送金仙玢上人主讲隆寿院",
        "author": "刘克庄",
        "content": "昔委荆榛谁起废，今增轮奂不为奢。\n微神通力营经藏，须海潮音转法华。\n况有紧帮王打供，岂无长者子倾家。\n此行非作衣钵计，饶益尤多等算沙。",
        "dynasty": "宋",
        "collection_info": null
    },
    {
        "uuid": "6b5078325760ecab5570a018658a44c9",
        "title": "久雨",
        "author": "刘克庄",
        "content": "晴旭常难保，春寒未易禁。\n锋交马旋泞，室毁燕巢林。\n民望兵如雨，人言潦属阴。\n何当抉云雾，放出太阳临。",
        "dynasty": "宋",
        "collection_info": null
    },
    {
        "uuid": "1c1049d1a4053a5fbe39e67368a9b5a4",
        "title": "渔村林太渊相访",
        "author": "刘克庄",
        "content": "不但亲传亦鲍参，妙年青乃过于蓝。\n一斑昔已窥而见，三顾吾何德以堪。\n之子凤兮真有种，汝曹犊耳可无惭。\n自嫌老病难留客，只伴樗翁数刻谈。",
        "dynasty": "宋",
        "collection_info": null
    },
    {
        "uuid": "e836388bf1970c892691d65468c02d60",
        "title": "竹溪痔后齿痛小诗问讯",
        "author": "刘克庄",
        "content": "天寿斯文嘿护持，区区二竖莫儿嬉。\n炊糜足以留佳客，啖麵贤于聘上医。\n渴见紫芝常入梦，共游黄蘗屡愆期。\n溪边雨过春泥滑，借问门前裹饭谁。",
        "dynasty": "宋",
        "collection_info": null
    },
    {
        "uuid": "4687f27ceeb3df8c7d3f5e84f57af720",
        "title": "临江使君陈华叟哀诗二首  其一",
        "author": "刘克庄",
        "content": "众闻鸣镝惊麕散，独奋空拳跃马迎。\n嚼齿駡声殊未绝，归元血面尚如生。\n睢阳合祀无南八，河北诸城有杲卿。\n可惜援师来已晚，当时巷战只州兵。",
        "dynasty": "宋",
        "collection_info": null
    },
    {
        "uuid": "8a8eda62228bc4a3af2ec7ab8ed212ef",
        "title": "临江使君陈华叟哀诗二首  其二",
        "author": "刘克庄",
        "content": "去岁相过寂寞滨，心如符券迹参辰。\n骨香万死何曾腐，膝屈千生不復伸。\n哀仲行诗谁续古，补中丞传岂无人。\n短歌虽愧招魂作，或可留传达史臣。",
        "dynasty": "宋",
        "collection_info": null
    },
    {
        "uuid": "70803ab0dbd345fdbc6dff2e2b38bae6",
        "title": "挽方揭阳内子一首",
        "author": "刘克庄",
        "content": "雌燕营巢切，鸣鸠爱子均。\n荆练孟光饰，玉雪敬姜身。\n女史无其匹，宗姬有若人。\n里中多作诔，何况忝朱陈。",
        "dynasty": "宋",
        "collection_info": null
    },
    {
        "uuid": "9978992d40800b1a5177ef4790556004",
        "title": "挽贡士方清卿",
        "author": "刘克庄",
        "content": "矫俗非崖异，诛姦似刻深。\n世无爱才意，天有不平心。\n陋巷贫犹乐，孤坟死尚吟。\n绝怜蔚宗史，未及共研寻。",
        "dynasty": "宋",
        "collection_info": null
    },
    {
        "uuid": "73d54105f9caaa745129838a07a4388f",
        "title": "六言二首赠月蓬道人  其一",
        "author": "刘克庄",
        "content": "我与蒙倛相类，君似季咸而非。\n老子曾传口诀，道人勿洩天机。",
        "dynasty": "宋",
        "collection_info": null
    },
    {
        "uuid": "e8f79581cee32175f1758d713ac6b4aa",
        "title": "六言二首赠月蓬道人  其二",
        "author": "刘克庄",
        "content": "希夷所见良是，麻衣之说未然。\n几人能急流退，这汉即平地仙。",
        "dynasty": "宋",
        "collection_info": null
    },
    {
        "uuid": "085a8f1e7478272cec50934c70af3d2e",
        "title": "题画二首  其一",
        "author": "刘克庄",
        "content": "奋雄何勇猛，取履若儿童。\n眇是沙中帝，不如圯上翁。",
        "dynasty": "宋",
        "collection_info": null
    },
    {
        "uuid": "bfea0a55be2c1ea0f489da1181deb498",
        "title": "题画二首  其二",
        "author": "刘克庄",
        "content": "绝顶风吹酒，中流浪骇舟。\n参军颠落帽，处士悔科头。",
        "dynasty": "宋",
        "collection_info": null
    },
    {
        "uuid": "fe5208590c515b2fb0ec973cd0a13a7f",
        "title": "有感",
        "author": "刘克庄",
        "content": "跸移退保一隅偏，幅裂纔余半体全。\n恰见测圭营洛邑，忍看披髮祭伊川。\n胡行如鬼无逃地，帝剖为羓得罪天。\n直待健儿归洗甲，补还几觉北窗眠。",
        "dynasty": "宋",
        "collection_info": null
    },
    {
        "uuid": "3af32b80701ba4ca6c681132f3a006cd",
        "title": "得池阳书",
        "author": "刘克庄",
        "content": "出门一步即天涯，何况迢迢隔九华。\n汝性慧于灵照□，翁年高似木兰爷。\n帛书寄远□□□，□□无凭□□差。\n嫁与官人成底事，荆钗只合偶田家。",
        "dynasty": "宋",
        "collection_info": null
    },
    {
        "uuid": "0f00b1e0f2844bb7d86cd0d8b226e0a4",
        "title": "挽罗庆元",
        "author": "刘克庄",
        "content": "昔与先君子，同时宰建溪。\n晚看康乐凤，亦割武城鸡。\n幼嗣莱妻立，新阡乐令遗。\n伤心埋玉早，□□远难携。",
        "dynasty": "宋",
        "collection_info": null
    },
    {
        "uuid": "40879e7446cf3996494be7245a5ed3bf",
        "title": "送徐平父往水南",
        "author": "刘克庄",
        "content": "东汉高士后，晚唐先辈家。\n聚萤十年读，中鹄一毫差。\n昔有人还贽，今无佛雨花。\n水南士渊薮，弹铗不须嗟。",
        "dynasty": "宋",
        "collection_info": null
    },
    {
        "uuid": "89ee19415fa8bff3cf07984c47b45e48",
        "title": "挽朱丞一首",
        "author": "刘克庄",
        "content": "伯厚汉人推雅操，庆余唐世擅诗盟。\n辞家东走先□□，奉对南廊晚策名。\n昨日庭移二松种，几时坟有一芝生。\n遥知灵鹫山边路，烟惨云愁薤露声。",
        "dynasty": "宋",
        "collection_info": null
    },
    {
        "uuid": "ec8c98d5109ec2d1a80404307aff4160",
        "title": "送颜□之清漳六言三首  其一",
        "author": "刘克庄",
        "content": "与人尤严师友，名世不在文章。\n既是来从颜巷，如何去傍刘墙。",
        "dynasty": "宋",
        "collection_info": null
    },
    {
        "uuid": "2beba9db9af08eae9c0ffc29795c28dc",
        "title": "送颜□之清漳六言三首  其二",
        "author": "刘克庄",
        "content": "清漳古佛竺国，尚书令鲁郡公。\n始信十年夜读，不如明月春风。",
        "dynasty": "宋",
        "collection_info": null
    },
    {
        "uuid": "3d5eace19e33edcb1b73d0795fb761ff",
        "title": "送颜□之清漳六言三首  其三",
        "author": "刘克庄",
        "content": "昔有华阳真逸，今惟员峤老仙。\n悬弧小余□岁，拈花先我两年。",
        "dynasty": "宋",
        "collection_info": null
    },
    {
        "uuid": "2cd73e4f4055424f1b20b8cadc5990c1",
        "title": "送魏录事",
        "author": "刘克庄",
        "content": "君去民称颂，吾州录事廉。\n平心决蛮触，恕笔谳髠钳。\n守法仁人勇，持身处女严。\n城中旗榜盛，不欠恶诗拈。",
        "dynasty": "宋",
        "collection_info": null
    },
    {
        "uuid": "094d5007c649862eab6b0ab033ef47ad",
        "title": "题竹溪近藁二首  其一",
        "author": "刘克庄",
        "content": "□上翁新授□□，□□字字费精研。\n韩婴岂敢为□□，郭象安能□□□。\n曾是呕心多警语，或疑枕膝有奇传。\n溪□□僻□□□，何日真乘入剡船。",
        "dynasty": "宋",
        "collection_info": null
    },
    {
        "uuid": "0df985758981eb32e9d20510e9531ea0",
        "title": "题竹溪近藁二首  其二",
        "author": "刘克庄",
        "content": "□□久让□□□，□□墙低怯浅攻。\n白敏居常嘲杜甫，愈谦自说效卢仝。\n三千首探骊颔宝，九万里抟鹏背风。\n欲往从之翅羽短，碧天无际海连空。",
        "dynasty": "宋",
        "collection_info": null
    },
    {
        "uuid": "c316850b9d4176cce342337edc5c0f6f",
        "title": "葵霍□□□□□□小诗还贽",
        "author": "刘克庄",
        "content": "州牧有佳客，□□□□□。\n爱吟老叉句，犹记照隣文。\n□□□□□，□□□□□。\n吾无恤孤力，怀旧意空勤。",
        "dynasty": "宋",
        "collection_info": null
    },
    {
        "uuid": "de72dd68790cc72183f491d9e2d1b540",
        "title": "□□□□次竹溪韵",
        "author": "刘克庄",
        "content": "□□□□□□□，拂尘犹认壁间题。\n于何林叟自拾□，却遣□□□□□。\n白也新诗追鲍庾，迁之自叙本重黎。\n不知□□□□□，□在牛栏更向西。",
        "dynasty": "宋",
        "collection_info": null
    },
    {
        "uuid": "7862d2f356e34451fc4c8b7c8d30c670",
        "title": "采荔二绝  其一",
        "author": "刘克庄",
        "content": "日三百颗沃馋涎，肘后丹方勿浪传。\n晚与放翁争旷达，荔枝颠向海棠颠。",
        "dynasty": "宋",
        "collection_info": null
    },
    {
        "uuid": "7cc5f42fd720b00f40e7b5231d4b9a74",
        "title": "采荔二绝  其二",
        "author": "刘克庄",
        "content": "思莼羹豉辞京洛，为海棠花客剑川。\n帝悯后村翁老病，即家除拜荔枝仙。",
        "dynasty": "宋",
        "collection_info": null
    },
    {
        "uuid": "4f1786889e317a1dfdca75d2bfab4a77",
        "title": "和族兄计院二首  其一",
        "author": "刘克庄",
        "content": "□□虽存阙北王，君公已隠墙东□。\n□□□□□□□，□下首阳谁拙工。\n兄健享年过寿□，□□□□□□蓬。\n客嘲宾戏都休管，双耳新来渐□□。",
        "dynasty": "宋",
        "collection_info": null
    },
    {
        "uuid": "9d99b8877da959609b73570699af3abf",
        "title": "和族兄计院二首  其二",
        "author": "刘克庄",
        "content": "畴昔曾赓殿阁凉，君恩重管旧□□。\n□□□□□□诮，贺八惟宜道士装。\n社裏戴花□□□，□□□□□差彊。\n摩挲壁记怀今昔，□□□□□□□。",
        "dynasty": "宋",
        "collection_info": null
    },
    {
        "uuid": "a3547d4eb2605b4505628d8d92197a7a",
        "title": "次韵竹溪",
        "author": "刘克庄",
        "content": "剥啄谁欤没膝泥，斜封□□□□□。\n□□□□□□□，犹胜□来仅糁□。\n□□□□□□□，□□□□□□黎。\n暮年不记蓬莱路，□□□□□□□。",
        "dynasty": "宋",
        "collection_info": null
    },
    {
        "uuid": "b9423c0febf40a481a76319a1bcf11e3",
        "title": "竹溪除司封郎中走笔贺",
        "author": "刘克庄",
        "content": "犹记摛毫侍玉除，溪傍□□□□□。\n□□□□□□久，白首冯唐顾问初。\n□□□□□□□，□□□□□无书。\n不应更作含色香，□□□□□□□。",
        "dynasty": "宋",
        "collection_info": null
    },
    {
        "uuid": "f43d6fb4e0aa6c82381bfa546eab81b5",
        "title": "送仲晦徐监丞",
        "author": "刘克庄",
        "content": "曩岁屡嗟萧补郡，此行稍喜□居中。\n□□□□□□□，清议从来在泽宫。\n未必诸生无郭泰，□□□□□□□。\n遥知共起淹中蕝，不必畦间拾穗翁。",
        "dynasty": "宋",
        "collection_info": null
    },
    {
        "uuid": "b9e69c5f746078b6e79874c8afef886a",
        "title": "被旨趣行和计院兄韵  其一",
        "author": "刘克庄",
        "content": "耄耋即今同队少，宗盟于我数年加。\n陈根尚□□□□，新咏真堪续棣华。\n狂老监犹能嗜酒，□□□□□生花。\n何时手板抽还了，杖履追随莫去家。",
        "dynasty": "宋",
        "collection_info": null
    },
    {
        "uuid": "fb8bd0b9ccc0da3af4d0cccd54f41928",
        "title": "被旨趣行和计院兄韵  其二",
        "author": "刘克庄",
        "content": "李邕眉宇误人看，敢□□□□□翰。\n此去□□□□□，向来上雍从和銮。\n□□□□如前梦，乌不相寻待岁寒。\n临□□□开酒禁，人间不似醉乡宽。",
        "dynasty": "宋",
        "collection_info": null
    },
    {
        "uuid": "75eff9c28955df6c734a6435c7812ea7",
        "title": "行期一首",
        "author": "刘克庄",
        "content": "□□同登市骏台，柳边花底早朝迴。\n仕如枘凿难投合，身几麾招老去来。\n近师旷傍吾岂敢，居枚叟右众应猜。\n暮年怕与家山别，门外弓旌莫苦催。",
        "dynasty": "宋",
        "collection_info": null
    },
    {
        "uuid": "b820a5db4fd606c5f660eefecc3c9d39",
        "title": "挽柳斋陈公四首  其一",
        "author": "刘克庄",
        "content": "夹辅曾调鼎，分忧屡建牙。\n虏犹闻范老，盗亦说宗爷。\n公晚参黄蘗，人痴望白麻。\n临歧却荤茹，应怕念头差。",
        "dynasty": "宋",
        "collection_info": null
    },
    {
        "uuid": "693a40be36264cd25d8e37d9750fe2bf",
        "title": "挽柳斋陈公四首  其二",
        "author": "刘克庄",
        "content": "已老乌衣巷，何心虎节门。\n予宁无可毁，公尚有流言。\n客散翘材馆，樵窥独乐园。\n空留殿后者，头白赋招魂。",
        "dynasty": "宋",
        "collection_info": null
    },
    {
        "uuid": "05a8fb1934ee19c2ea907292cad42296",
        "title": "挽柳斋陈公四首  其三",
        "author": "刘克庄",
        "content": "昔有罴当道，今无雀可罗。\n憗遗公已矣，殄瘁国如何。\n末句拈花笑，前知曳杖歌。\n晚交惟赵子，曾作诔文么。",
        "dynasty": "宋",
        "collection_info": null
    },
    {
        "uuid": "ac57bb98ee6f2bb3dba5f89cf30af418",
        "title": "挽柳斋陈公四首  其四",
        "author": "刘克庄",
        "content": "受学龙图老，于今五十春。\n常为惊坐客，不比扫门人。\n荐我烦金口，酬公盍漆身。\n自怜双鬓秃，扶惫演恩新。",
        "dynasty": "宋",
        "collection_info": null
    },
    {
        "uuid": "ab77ced4fc8b51dca4a1cd32eff2fecb",
        "title": "酬凈慈纲上人三首  其一",
        "author": "刘克庄",
        "content": "参寥灯一点，不审是谁传。\n晚识纲书记，元来在汝边。",
        "dynasty": "宋",
        "collection_info": null
    },
    {
        "uuid": "7a314485c64092d27064c1ce69554f3d",
        "title": "酬凈慈纲上人三首  其二",
        "author": "刘克庄",
        "content": "和靖肘后诀，不曾埋土中。\n烦师试寻看，寻得报衰翁。",
        "dynasty": "宋",
        "collection_info": null
    },
    {
        "uuid": "8222f7d7e29047921c2bb67de2c984d8",
        "title": "酬凈慈纲上人三首  其三",
        "author": "刘克庄",
        "content": "社友携诗访，怜予满面尘。\n么么今出局，不是社中人。",
        "dynasty": "宋",
        "collection_info": null
    },
    {
        "uuid": "efe6364343c7864223ddeca8d5c16147",
        "title": "挽闽漕章吏部二首  其一",
        "author": "刘克庄",
        "content": "邂逅曾倾盖，殷勤许制铃。\n荣枯一炊黍，聚散两浮萍。\n方喜占郎宿，俄惊陨使星。\n遥知华表路，新种短松青。",
        "dynasty": "宋",
        "collection_info": null
    },
    {
        "uuid": "be4e61dcfc543e14f373c2bf943edd53",
        "title": "挽闽漕章吏部二首  其二",
        "author": "刘克庄",
        "content": "昔我如冰冷，惟公独岁寒。\n杯难洗马鬣，箧尚宝龙团。\n吟笔兄谁和，调琴予忍弹。\n蟇陵百余里，欲往愧衰残。",
        "dynasty": "宋",
        "collection_info": null
    },
    {
        "uuid": "0c1501e83f8984546184e790e99f5009",
        "title": "洛浦善先长老赠诗自方无本惠勤答诗二首  其一",
        "author": "刘克庄",
        "content": "安知先长老，不是昔勤公。\n尔有五七字，今无六一翁。",
        "dynasty": "宋",
        "collection_info": null
    },
    {
        "uuid": "79d0589a99b6ef5f3e21f75102e3ff9d",
        "title": "洛浦善先长老赠诗自方无本惠勤答诗二首  其二",
        "author": "刘克庄",
        "content": "入佛名无本，归儒字浪仙。\n韩公虽稍黠，不晓句参禅。",
        "dynasty": "宋",
        "collection_info": null
    },
    {
        "uuid": "c7f0151be578c3b4da2de5e7a822b2ba",
        "title": "答番昜使君胡直院二首  其一",
        "author": "刘克庄",
        "content": "老欠人书债，惟公幸恕之。\n不逢斲窗处，即值揽衣时。\n胆薄书行诏，才悭倚閤诗。\n自怜双鬓秃，犹忝属车随。",
        "dynasty": "宋",
        "collection_info": null
    },
    {
        "uuid": "c10ed72d384944221e906e86d8af9707",
        "title": "答番昜使君胡直院二首  其二",
        "author": "刘克庄",
        "content": "久别番君国，山川远间之。\n惟应残梦裏，壹似旧游时。\n方草淮南诏，难酬渭北诗。\n都忘今契阔，但记昔追随。",
        "dynasty": "宋",
        "collection_info": null
    },
    {
        "uuid": "cec287edc77a904874dd13fc068b81d1",
        "title": "壬戌首春十九日锁宿玉堂四绝  其一",
        "author": "刘克庄",
        "content": "无情莲炬剪将残，有样葫芦画不难。\n尽笑翰林麻草拙，谁知老子布衾寒。",
        "dynasty": "宋",
        "collection_info": null
    },
    {
        "uuid": "ce2548b159137214cf46af2667cf3403",
        "title": "壬戌首春十九日锁宿玉堂四绝  其二",
        "author": "刘克庄",
        "content": "十年前已卜菟裘，老恋君轩不自由。\n衰飒秃翁垂八十，四更烛下作蝇头。",
        "dynasty": "宋",
        "collection_info": null
    },
    {
        "uuid": "ea3a8b4b07e085db44fd7a4492996747",
        "title": "壬戌首春十九日锁宿玉堂四绝  其三",
        "author": "刘克庄",
        "content": "秀师罪我当犁舌，贺母嗔儿欲吐心。\n老去未偿文字债，始知前世业缘深。",
        "dynasty": "宋",
        "collection_info": null
    },
    {
        "uuid": "69211a1bbb5935359081b3c63a7a08f9",
        "title": "壬戌首春十九日锁宿玉堂四绝  其四",
        "author": "刘克庄",
        "content": "搯肾搜肠极苦辛，先贤曾嘆费精神。\n瓣香重发来生愿，世世无为识字人。",
        "dynasty": "宋",
        "collection_info": null
    },
    {
        "uuid": "9ec194f87a8b3c2d171eded2aaa7981f",
        "title": "二月二十日再锁宿四绝  其一",
        "author": "刘克庄",
        "content": "角门闭了晓方开，坐捻霜髭尽雪灰。\n纵有浩然堪共直，法严不敢唤渠来。",
        "dynasty": "宋",
        "collection_info": null
    },
    {
        "uuid": "c9d957f24c95a8c2669dad2cdcefc3f3",
        "title": "二月二十日再锁宿四绝  其二",
        "author": "刘克庄",
        "content": "忆昔初寒已拂衣，当时曾悔出山非。\n而今老去都忘了，开尽荼梅尚未归。",
        "dynasty": "宋",
        "collection_info": null
    },
    {
        "uuid": "9bc329c6dd200ce872b545995822be1d",
        "title": "二月二十日再锁宿四绝  其三",
        "author": "刘克庄",
        "content": "才薄何堪草两麻，封题进了鼓三挝。\n平明掣锁无公事，闲看金鱼嚥落花。",
        "dynasty": "宋",
        "collection_info": null
    },
    {
        "uuid": "0db8474e2f189c321a9993d1fe9886f8",
        "title": "二月二十日再锁宿四绝  其四",
        "author": "刘克庄",
        "content": "上水船须寸寸挨，摩挲空腹愧非才。\n热瞒舍下痴儿女，道是先生视草来。",
        "dynasty": "宋",
        "collection_info": null
    },
    {
        "uuid": "59d1baeb2dbab6ecbf9bd93cb3e2e8f0",
        "title": "送邓侍郎",
        "author": "刘克庄",
        "content": "追陪豹尾恰踰年，刘叟安能望邓先。\n圣主忧贤勤召对，诸公祖道羡登仙。\n降庚寅岁虽相似，雌甲辰旬守自怜。\n风雨满天春水阔，不知若箇是君船。",
        "dynasty": "宋",
        "collection_info": null
    },
    {
        "uuid": "ae1e6dc7bc0e69afe2006f30267183a1",
        "title": "三月二日被命祈晴上天竺舟中得六绝句  其一",
        "author": "刘克庄",
        "content": "手写八诗寄，耳聋三日惊。\n何须论句法，年自让吾兄。",
        "dynasty": "宋",
        "collection_info": null
    },
    {
        "uuid": "d1dd2777c08cb860d68546ad8f444c57",
        "title": "三月二日被命祈晴上天竺舟中得六绝句  其二",
        "author": "刘克庄",
        "content": "浪说无文字，楞伽面壁看。\n元来有怀挟，一世被麤瞒。",
        "dynasty": "宋",
        "collection_info": null
    },
    {
        "uuid": "40f37b1312b62eb2153521c2a0dee872",
        "title": "三月二日被命祈晴上天竺舟中得六绝句  其三",
        "author": "刘克庄",
        "content": "无尽谈空学，纵横胆似天。\n如何兜率说，不肯许他禅。",
        "dynasty": "宋",
        "collection_info": null
    },
    {
        "uuid": "88e6d5fbf68171f24942eea3bb0ac90a",
        "title": "三月二日被命祈晴上天竺舟中得六绝句  其四",
        "author": "刘克庄",
        "content": "寥昔十年字，新今百八篇。\n男儿自传世，何必託彼传。",
        "dynasty": "宋",
        "collection_info": null
    },
    {
        "uuid": "2b72b9dfaa881c7ce33e5c1780cc6f54",
        "title": "三月二日被命祈晴上天竺舟中得六绝句  其五",
        "author": "刘克庄",
        "content": "僧句多枯槁，舟公锦绣堆。\n如何涉吾地，咄咄逼人来。",
        "dynasty": "宋",
        "collection_info": null
    },
    {
        "uuid": "f3853fa589f66143ada02b442c7bae36",
        "title": "三月二日被命祈晴上天竺舟中得六绝句  其六",
        "author": "刘克庄",
        "content": "勤本小家数，韩欧大秀才。\n二公需作料，勾入集中来。",
        "dynasty": "宋",
        "collection_info": null
    },
    {
        "uuid": "916ce72f74ddf726fa53598f8038023f",
        "title": "恭和御制进读唐鑑彻章诗",
        "author": "刘克庄",
        "content": "考详往事炳蓍龟，精论微言训戒垂。\n度赞元和中兴业，征开贞观太平基。\n览披贤似铜为鑑，顾问谦然木就规。\n孤远谀儒叨执卷，白头两和缉熙诗。",
        "dynasty": "宋",
        "collection_info": null
    },
    {
        "uuid": "a044bcd3e51839324a6e116b29ac49d3",
        "title": "进读唐鑑彻章谢恩唐律一首二十韵",
        "author": "刘克庄",
        "content": "勋华嗟已远，最近莫如唐。\n祖禹忠于宋，云周监有商。\n虽然张万目，终未立三纲。\n贞观初勤恤，开元未怠荒。\n录忘曲江献，镜惜郑公亡。\n节镇私斋钺，兵权假贵珰。\n甫闻平夏蜀，寻又失河湟。\n历历前朝事，惓惓治世防。\n几年藏秘府，一日进华光。\n主圣勤稽古，臣愚值彻章。\n重瞳悉该贯，吶舌愧精详。\n前接夔龙武，后陪鹓鹭行。\n舜歌奎宿灿，镐宴木天凉。\n凤夸分新焙，鱼鬚出尚方。\n玉骢五花白，宝带万钉黄。\n内醖霑宣劝，朝衣惹御香。\n染濡乏才藻，赓载仰明良。\n拔擢由民伍，推迁侍帝旁。\n荣犹恋旃厦，惫不任簪裳。\n尚念申公老，非如贺监狂。",
        "dynasty": "宋",
        "collection_info": null
    },
    {
        "uuid": "d0baffa64780136eb4b2635a530e3174",
        "title": "恭和御制闻喜宴诗",
        "author": "刘克庄",
        "content": "□□□□□□冠，圣世君师自铸颜。\n海运而南六月息，辰居于北众星环。\n宴开镐邑升平际，乐奏钧天缥缈间。\n惭愧微臣蒙特起，羡他先辈夺标还。",
        "dynasty": "宋",
        "collection_info": null
    },
    {
        "uuid": "a20e5a91d790f43d7dd98e97882974c0",
        "title": "□□长老住宁国光孝寺併题雪矶三绝  其一",
        "author": "刘克庄",
        "content": "去春蒙尹召，曾一泛湖光。\n和靖应相笑，君房有许忙。",
        "dynasty": "宋",
        "collection_info": null
    },
    {
        "uuid": "099b06b4189c7a7e8dbeb072f2d2e29a",
        "title": "□□长老住宁国光孝寺併题雪矶三绝  其二",
        "author": "刘克庄",
        "content": "占断一房居，矶边足钓徒。\n如何贪出世，亦典了西湖。",
        "dynasty": "宋",
        "collection_info": null
    },
    {
        "uuid": "073dd5dbecdb4fee1ead3f92aa3dbb48",
        "title": "□□长老住宁国光孝寺併题雪矶三绝  其三",
        "author": "刘克庄",
        "content": "昔把钓竿垂，今拈拂子挥。\n矶边沤鸟问，师出几时归。",
        "dynasty": "宋",
        "collection_info": null
    },
    {
        "uuid": "0d31eee5bf5c2c6209294792a9348fe9",
        "title": "皇女周汉国端孝公主挽诗二首  其一",
        "author": "刘克庄",
        "content": "孝谨亲颜悦，端严妇德修。\n鹊桥犹纪节，鸾扇忽惊秋。\n鲁笔王姬卒，湘弦帝子愁。\n愿言宽圣抱，已返蘂宫游。",
        "dynasty": "宋",
        "collection_info": null
    },
    {
        "uuid": "fdc81c5b5fd3f9b631690687e6f0a5f5",
        "title": "皇女周汉国端孝公主挽诗二首  其二",
        "author": "刘克庄",
        "content": "甥馆恩通内，妃茔诏卜邻。\n来应自仙佛，去尚恋君亲。\n望送龙绡湿，封崇鹤表新。\n不能秉彤管，羞愧作词臣。",
        "dynasty": "宋",
        "collection_info": null
    },
    {
        "uuid": "d1a0d63c414e83624a125c4d764100a3",
        "title": "寄肃翁紫薇",
        "author": "刘克庄",
        "content": "当年临镜学施朱，不信人间有彼姝。\n瞥见内家眉样别，回看镜裏是村姑。",
        "dynasty": "宋",
        "collection_info": null
    },
    {
        "uuid": "46e92de64cdfccb9c8338af415e98c7b",
        "title": "过建阳",
        "author": "刘克庄",
        "content": "城郭依稀人物改，桥边感旧一销魂。\n小童子已成黧黑，久寓公惟见子孙。\n耄矣千丝羞览镜，去之三纪尚攀辕。\n当时手种花无数，问讯而今几树存。",
        "dynasty": "宋",
        "collection_info": null
    },
    {
        "uuid": "d67f2defaf5dfe8c3480422d70f2fdfd",
        "title": "无题一首",
        "author": "刘克庄",
        "content": "毫挥万字思如泉，曾映金莲读奏篇。\n藜杖方燃芸阁上，叶舟忽傍钓台边。\n诗成渭北空相忆，谋寝淮南恐未然。\n君去吾当从此逝，未知握手定何年。",
        "dynasty": "宋",
        "collection_info": null
    },
    {
        "uuid": "11ea7aa418f202a8e4a73e6d172b8d49",
        "title": "挽林侍郎二首  其一",
        "author": "刘克庄",
        "content": "端平初偶忝朝班，亲见仙枝折广寒。\n揭晓名高推虎榜，凌云赋奏动龙颜。\n烹桑犹记攻京尹，谏草何妨上史官。\n膜外浮荣姑勿论，长留公是在人间。",
        "dynasty": "宋",
        "collection_info": null
    },
    {
        "uuid": "a5e921b000f30748b95c9f9cf870ab03",
        "title": "挽林侍郎二首  其二",
        "author": "刘克庄",
        "content": "玉殿龙墀元会日，千官拜舞奉尧樽。\n问周大老今安在，嘆鲁灵光尚独存。\n次对职清褒橐从，中书君秃愧□□。\n自怜洛社归差晚，旧话无人可共论。",
        "dynasty": "宋",
        "collection_info": null
    },
    {
        "uuid": "9a1346439ade18f6e34e38c9980535e3",
        "title": "和吴警斋侍郎二首  其一",
        "author": "刘克庄",
        "content": "□□抽得不赀身，惭愧君恩厚老臣。\n扇障绝胜一青盖，杖扶安用两朱轮。\n门无造请冠裳懒，室有昭回翰墨珍。\n道是全人吾岂敢，温公纔做九分人。",
        "dynasty": "宋",
        "collection_info": null
    },
    {
        "uuid": "855c9238e41575681c99c77c7f9ce854",
        "title": "和吴警斋侍郎二首  其二",
        "author": "刘克庄",
        "content": "帝悯龙钟许放还，梦魂尚记侍威颜。\n难陪贡禹王阳后，犹在申公辕固间。\n昔领羣仙上蓬岛，今为居士老香山。\n痴年八十官三品，不欠浮名只欠闲。",
        "dynasty": "宋",
        "collection_info": null
    },
    {
        "uuid": "fd2ff7c6aa5c89d01371b7b0e9f4b3ba",
        "title": "挽六二弟二首  其一",
        "author": "刘克庄",
        "content": "嘆惜三良尽，龙钟一老存。\n瓜稀悲摘蔓，豆泣惜同根。\n梦句空遗恨，连床不践言。\n奈何令杖者，要绖向寒原。",
        "dynasty": "宋",
        "collection_info": null
    },
    {
        "uuid": "ed74b6535f7a78717d7d279a6457e929",
        "title": "挽六二弟二首  其二",
        "author": "刘克庄",
        "content": "向来造诣极深醇，土苴浮名贵重身。\n无愧里中称正士，有辞地下白先人。\n大招谁识三号礼，小敛惟消一幅巾。\n老别亲朋犹作恶，可堪白首哭天伦。",
        "dynasty": "宋",
        "collection_info": null
    },
    {
        "uuid": "ccbe6858cce8f3c2ed96ec92b88e2b57",
        "title": "送陈郎玉汝赴淮南计幕",
        "author": "刘克庄",
        "content": "台使方求助，征鞍倍道驰。\n君怀翁定省，吾念女伤悲。\n玉塞烽全少，金闺籍未迟。\n暮年怕离别，计日数归期。",
        "dynasty": "宋",
        "collection_info": null
    },
    {
        "uuid": "6ec02c6c1d1e6811ad035ef123192139",
        "title": "挽颜尚书二首  其一",
        "author": "刘克庄",
        "content": "忆昨端平际，烦公尹帝京。\n解絃三辅理，免胄一军惊。\n举国言尊勇，无人议敞轻。\n如何开济手，寂寞向佳城。",
        "dynasty": "宋",
        "collection_info": null
    },
    {
        "uuid": "67a5d091bdabf2374c9c09bf87bf118f",
        "title": "挽颜尚书二首  其二",
        "author": "刘克庄",
        "content": "昔有颜光禄，依稀即此翁。\n祖传孙愈盛，官与姓皆忠。\n遗训言犹在，楞伽读未终。\n遥知空巷送，笳鼓咽城东。",
        "dynasty": "宋",
        "collection_info": null
    },
    {
        "uuid": "0658f0ec80c0abd466dee18615c09eb1",
        "title": "次韵徐守宴新进士",
        "author": "刘克庄",
        "content": "银袍鹄立帝当阳，曾看天街马缀行。\n一鼓诸君俱作气，七襄吾老不成章。\n先贤肯靠三场饱，男子须留百世芳。\n学取侯家棋埜样，奏篇日月可争光。",
        "dynasty": "宋",
        "collection_info": null
    },
    {
        "uuid": "5eb7343dead719823e8099f1c5186511",
        "title": "挽李宜人",
        "author": "刘克庄",
        "content": "上将驰齐币，元台助麦舟。\n乡评荣此母，治命买新丘。\n夫婿于陵子，郎君定远侯。\n嗟予衰甚矣，不及酹原头。",
        "dynasty": "宋",
        "collection_info": null
    },
    {
        "uuid": "a42b4c059bdce4223e8f185502e70a0a",
        "title": "寄题上饶方氏野堂",
        "author": "刘克庄",
        "content": "尊君曾索野堂吟，忽忽归舟忘至今。\n旧有田庐无偃仰，新移花木已幽深。\n远书来责订金诺，拙咏聊酬挂剑心。\n行尽四方垂八十，始知朝市愧山林。",
        "dynasty": "宋",
        "collection_info": null
    },
    {
        "uuid": "0e47e36b9b807aed1dbcb8374d4a42b7",
        "title": "子真子常饷双鸳将以五言效颦三首以谢  其一",
        "author": "刘克庄",
        "content": "重重金殿裏，锁向帝王家。\n纵得游灵沼，何如睡暖沙。",
        "dynasty": "宋",
        "collection_info": null
    },
    {
        "uuid": "ab6c6b7f90904f7b6c8d6765d4107ff9",
        "title": "子真子常饷双鸳将以五言效颦三首以谢  其二",
        "author": "刘克庄",
        "content": "栖非梧不憇，渴以醴为浆。\n回首笑鸱辈，方争腐鼠忙。",
        "dynasty": "宋",
        "collection_info": null
    },
    {
        "uuid": "39528cdfa0686c5eb7fce08d77865b1b",
        "title": "子真子常饷双鸳将以五言效颦三首以谢  其三",
        "author": "刘克庄",
        "content": "顾影矜毛羽，晴川偶泳游。\n不知谁打鸭，惊去不回头。",
        "dynasty": "宋",
        "collection_info": null
    },
    {
        "uuid": "b248fdec89f339e81c8da1bdd9c36f9f",
        "title": "赠四明余天与",
        "author": "刘克庄",
        "content": "七聚惟莆最僻穷，四明狂客此飘蓬。\n圣门性命言犹罕，俚俗支干说未通。\n子术纵高于季主，吾年已老似申公。\n贫家无处撰车马，草草搜诗亦欠工。",
        "dynasty": "宋",
        "collection_info": null
    },
    {
        "uuid": "354bf0ebd15eddbbdf84dfec8d8e08bb",
        "title": "送郑甥主龙溪学",
        "author": "刘克庄",
        "content": "去年殿上侍天颜，亲见龙墀拜敕还。\n瓜地我归耘旧圃，杏林君去主荒坛。\n春光已过三分二，寒食都无数日间。\n天气未佳宜且住，老来不喜听阳关。",
        "dynasty": "宋",
        "collection_info": null
    },
    {
        "uuid": "9e17e0eb9548982d11d10a4f7a968b15",
        "title": "书近事二首  其一",
        "author": "刘克庄",
        "content": "坏局今犹劳圣虑，穷涂自叹失人心。\n贵曾颛面居金鼎，谪尚于飞恋绣衾。\n罪大□□□柳下，恩宽许卧古藤阴。\n殡时惟有青蝇集，此外应无吊客临。",
        "dynasty": "宋",
        "collection_info": null
    },
    {
        "uuid": "a1e345986eaf492cd597ef08e1192bcb",
        "title": "书近事二首  其二",
        "author": "刘克庄",
        "content": "石卫尉家先没入，黔娄生处亦诛求。\n客嘲未悟漫天戏，鬼瞰皆知偃月谋。\n不许他人分越国，预拚异日去崖州。\n傍观莫枉为酸鼻，鹿死无魂岂有愁。",
        "dynasty": "宋",
        "collection_info": null
    },
    {
        "uuid": "d20d69b1817246f91519f86a756ceb0b",
        "title": "送勋侄之官嵢峡五言五首  其一",
        "author": "刘克庄",
        "content": "津吏难绳束，滩船易覆翻。\n能除一方害，不忝二刘孙。",
        "dynasty": "宋",
        "collection_info": null
    },
    {
        "uuid": "35ff086ac5b11e85e79a1a9ed76c2674",
        "title": "送勋侄之官嵢峡五言五首  其二",
        "author": "刘克庄",
        "content": "李下与瓜田，嫌疑谨未然。\n先贤监竹木，不食笋多年。",
        "dynasty": "宋",
        "collection_info": null
    },
    {
        "uuid": "8c596dc34aab1e807ed35fdc7320ba34",
        "title": "送勋侄之官嵢峡五言五首  其三",
        "author": "刘克庄",
        "content": "幞被囊书去，讥征市与关。\n姑全蔺卿璧，勿买郑商环。",
        "dynasty": "宋",
        "collection_info": null
    },
    {
        "uuid": "aa27668baa9958ce546fae9558f9fad4",
        "title": "送勋侄之官嵢峡五言五首  其四",
        "author": "刘克庄",
        "content": "机难下鸥鸟，察至见渊鱼。\n何日抽回去，商人愿出涂。",
        "dynasty": "宋",
        "collection_info": null
    },
    {
        "uuid": "a48817c866acbc286638383422ed7fdd",
        "title": "送勋侄之官嵢峡五言五首  其五",
        "author": "刘克庄",
        "content": "太守今元结，论交四十年。\n汝行勿前却，如在父兄边。",
        "dynasty": "宋",
        "collection_info": null
    },
    {
        "uuid": "d570f75972a6ada52a5675c1ed59ac0b",
        "title": "寄题小孤山二首  其一",
        "author": "刘克庄",
        "content": "鼻祖耳孙同嗜好，买山世世种梅花。\n直从和靖先生户，割上寒斋处士家。",
        "dynasty": "宋",
        "collection_info": null
    },
    {
        "uuid": "02a5c7f9a00517592ac7c4495c56364a",
        "title": "寄题小孤山二首  其二",
        "author": "刘克庄",
        "content": "梅花种子无穷尽，和靖何曾占断休。\n若向鼻端参得透，孤山不必在杭州。",
        "dynasty": "宋",
        "collection_info": null
    },
    {
        "uuid": "ce3413156d7d6b3c4be8853511feb4c0",
        "title": "奉题付珠二首  其一",
        "author": "刘克庄",
        "content": "象罔得来还失了，寒斋拾去閟藏之。\n临行此物犹难忍，不付他人付二儿。",
        "dynasty": "宋",
        "collection_info": null
    },
    {
        "uuid": "d58bfa4e62acb40d0ffba9cd2d8c32cc",
        "title": "奉题付珠二首  其二",
        "author": "刘克庄",
        "content": "初祖西来但指心，大光明藏在胸襟。\n世间盲汉浑忘却，误向骊龙颔下寻。",
        "dynasty": "宋",
        "collection_info": null
    },
    {
        "uuid": "39662164fbfdaf8d1fbd7e999571d20e",
        "title": "信庵丞相为余作墨梅二轴谢以小诗",
        "author": "刘克庄",
        "content": "天畀村翁一段奇，发函虹气贯茅茨。\n肯移金鼎调元手，为作玉龙檠雪枝。\n绝艷从教百花妬，秘藏莫遣六丁知。\n信庵丞相亲分付，么去花光与补之。",
        "dynasty": "宋",
        "collection_info": null
    },
    {
        "uuid": "6739ed19b2d1b419d3e5e35d8cef96d3",
        "title": "挽长乐王明府",
        "author": "刘克庄",
        "content": "奉常龃龉坐刚肠，月旦评君小奉常。\n父子相传似孤竹，越鄞两处有甘棠。\n人间梦事一炊熟，宰上埋辞万丈光。\n曾识尊公与贤叔，薤歌吟罢意凄凉。",
        "dynasty": "宋",
        "collection_info": null
    },
    {
        "uuid": "5c076dc31b23a41cc8fa5c91f8c7242e",
        "title": "题梁抚干见一堂",
        "author": "刘克庄",
        "content": "勇归陶子元非矫，素懒嵇公每不堪。\n僧贺新堂初见一，友忻旧径再开三。\n渠侬去矣涯之北，此士佳哉斗以南。\n遮莫肯招房□客，老夫或可作同参。",
        "dynasty": "宋",
        "collection_info": null
    },
    {
        "uuid": "fec7567687fb2b8e0635705ee525286c",
        "title": "送古为徐聘君",
        "author": "刘克庄",
        "content": "少君早有箕山志，昔者闻之西涧公。\n倾盖无堪赠程子，式闾犹记吊林宗。\n老夫久已植其杖，此士孰能招以弓。\n耄矣心知难再面，乱山千迭暮云浓。",
        "dynasty": "宋",
        "collection_info": null
    },
    {
        "uuid": "082ea9513e25f4b1dbae508154b1397c",
        "title": "梅月为蚤虱所苦各赋二绝",
        "author": "刘克庄",
        "content": "劣知针粟大，出没似通灵。\n不但能膏吻，元来善隠形。",
        "dynasty": "宋",
        "collection_info": null
    },
    {
        "uuid": "f4a9d6a0ade64a5008c7f3a137a5e58d",
        "title": "梅月为蚤虱所苦各赋二绝 蚤 其一",
        "author": "刘克庄",
        "content": "稍出床敷上，忽逃衣缝中。\n说文真有理，字汝曰跳虫。",
        "dynasty": "宋",
        "collection_info": null
    },
    {
        "uuid": "489e260266c7ad9d088bdc5e9c535381",
        "title": "梅月为蚤虱所苦各赋二绝 蚤 其二",
        "author": "刘克庄",
        "content": "汝图膏血饱，吾惜体肤伤。\n景略扪差快，宜师扑不妨。",
        "dynasty": "宋",
        "collection_info": null
    },
    {
        "uuid": "9e6f2adaeff7f9a98e4eaa38827914c7",
        "title": "梅月为蚤虱所苦各赋二绝 虱",
        "author": "刘克庄",
        "content": "觜利锋铓毒，形微胆智麤。\n延缘司谏领，游戏相君鬚。",
        "dynasty": "宋",
        "collection_info": null
    },
    {
        "uuid": "93121bdd42e9c5a31de3d3a5ec8ba762",
        "title": "天台杨景清以所进春秋发微示余辄题小诗其后",
        "author": "刘克庄",
        "content": "奏篇久矣彻凝旒，谁信栖栖负笈游。\n新义书之于简策，微辞知我者春秋。\n即今未劝迩英讲，他日应烦掌故求。\n历数先儒多晚达，前孙明復后康侯。",
        "dynasty": "宋",
        "collection_info": null
    },
    {
        "uuid": "8c24bb6c52bb8d8a2dd7d303ca3843f0",
        "title": "教授方君孺人刘氏哀诗二首  其一",
        "author": "刘克庄",
        "content": "古昔尊年德，今谁问孝廉。\n空烦推毂荐，不合相轮尖。\n郕叟行歌乐，台卿自志谦。\n嗟予老而秃，何以发幽潜。",
        "dynasty": "宋",
        "collection_info": null
    },
    {
        "uuid": "4ae6b9a695d13129d984f3558f6e94bd",
        "title": "教授方君孺人刘氏哀诗二首  其二",
        "author": "刘克庄",
        "content": "伯姊真贤妇，闺门行可师。\n虽从合祔礼，似欠悼亡诗。\n壁已空遗挂，碑谁补色丝。\n嗟乎何及矣，托此识余悲。",
        "dynasty": "宋",
        "collection_info": null
    },
    {
        "uuid": "97c666edec48255980024fdd3aa53e02",
        "title": "西斋",
        "author": "刘克庄",
        "content": "西斋残月上窗扉，犹记挑灯共捻髭。\n欲见阿连惟有梦，老人无梦亦无诗。",
        "dynasty": "宋",
        "collection_info": null
    },
    {
        "uuid": "2380c0aa5659179fd7cc4e89f6a21963",
        "title": "题临江郭君季韩文卷",
        "author": "刘克庄",
        "content": "二刘三孔萧条久，直至君家擅俊声。\n挥麈旧曾参宿老，吹箎蚤合和诸兄。\n怪来度度观诗好，闻说人人有集行。\n欲荐子虚无气力，津亭折柳若为情。",
        "dynasty": "宋",
        "collection_info": null
    },
    {
        "uuid": "655d9d9b7e3ff32722aed7d3b1ac2910",
        "title": "送陈谏议澈赴边幕二首  其一",
        "author": "刘克庄",
        "content": "出久孟邻争吊贺，去迟防墓毕封茔。\n枕戈肯把棋消夜，落笔皆夸檄愈风。\n乌幕乐哉宾与主，墨衰行矣孝移忠。\n江东将相俱人杰，早向明时策骏功。",
        "dynasty": "宋",
        "collection_info": null
    },
    {
        "uuid": "fe16527150807777104c1a9c80dafd8f",
        "title": "送陈谏议澈赴边幕二首  其二",
        "author": "刘克庄",
        "content": "边邮京递近如何，警报全稀吉语多。\n上说君王自神武，下云宰相已安和。\n子方盛壮宜乘塞，吾迫龙钟懒出窝。\n若谒翘材问村叟，为言颜髮转苍皤。",
        "dynasty": "宋",
        "collection_info": null
    },
    {
        "uuid": "f6553782a86347ee0b16fecf1add33a6",
        "title": "澜湍送葬一首",
        "author": "刘克庄",
        "content": "幽室朝方闭，禅房夕已虚。\n反虞儿草草，受吊女呱呱。\n石小难镌志，庵荒少送车。\n老夫诗与诔，泉下亦知无。",
        "dynasty": "宋",
        "collection_info": null
    },
    {
        "uuid": "2f1c7e98b76414265a6003eb509071c3",
        "title": "送徐守寺正二首  其一",
        "author": "刘克庄",
        "content": "楳埜先生子象贤，向来心印得单传。\n谚云蜡烛真明矣，罚止蒲鞭亦肃然。\n执贽客多樽有酒，诟租吏少箧无钱。\n玺书底事催归急，不许邦人借一年。",
        "dynasty": "宋",
        "collection_info": null
    },
    {
        "uuid": "6a972ce00943c62d40e42b65d456e579",
        "title": "送徐守寺正二首  其二",
        "author": "刘克庄",
        "content": "闻道君侯欲解麾，士农攀卧共依依。\n野人恨作滕民晚，州牧能如结辈稀。\n虽有荔枝懒包贡，亦无薏苡可囊归。\n诸公万一询衰朽，为说羊裘坐钓矶。",
        "dynasty": "宋",
        "collection_info": null
    },
    {
        "uuid": "e33a5236e3da35427c02ae54b66cc6da",
        "title": "送雷宜叔右司追录",
        "author": "刘克庄",
        "content": "老恋明时未拂衣，留行无勇惜君归。\n和于朝喜羣芳聚，减却春因一片飞。\n坝岸柳禁频折否，玄都桃恐再来非。\n东皇太乙方行令，寄语封姨且霁威。",
        "dynasty": "宋",
        "collection_info": null
    },
    {
        "uuid": "500873dfb549a8b7ee13760af53d2a98",
        "title": "送卓漳州二首  其一",
        "author": "刘克庄",
        "content": "鞾袴偏裨谒，旛花父老迎。\n跖徒方攫市，结辈忽专城。\n勤拊无捐瘠，宽征有愿耕。\n遥知南诏路，来往渐通行。",
        "dynasty": "宋",
        "collection_info": null
    },
    {
        "uuid": "fc3bddc5078dcf98bb5a6f0c40f6f075",
        "title": "送卓漳州二首  其二",
        "author": "刘克庄",
        "content": "调发烦三郡，跳梁满四郊。\n欲平绿林乱，先革白茅包。\n清昼狐归穴，和风燕返巢。\n姑行龚遂策，不必待锋交。",
        "dynasty": "宋",
        "collection_info": null
    },
    {
        "uuid": "c57e6d63dc0129a46c7a0feb0ce4b50e",
        "title": "题王推官应麟诗卷",
        "author": "刘克庄",
        "content": "忆与南宫共说诗，伤心岁晚故人稀。\n昔如幽谷鶑相友，今作辽天鹤独飞。\n绝喜王家生福畤，固应米老有元晖。\n不须更傍人篱落，名父亲传夜半衣。",
        "dynasty": "宋",
        "collection_info": null
    },
    {
        "uuid": "6c395672fc477aa08ee61111b7f9eb8a",
        "title": "问讯竹溪二首  其一",
        "author": "刘克庄",
        "content": "举子穷通占得失，词臣进退繫污隆。\n拾青伊辈俱腾上，饮墨夫谁不热中。\n有太学生笑韩子，为西昆者谤欧公。\n他时陆氏庄相望，始验先生造士功。",
        "dynasty": "宋",
        "collection_info": null
    },
    {
        "uuid": "52391056fefe3b1566909fa4e8d891db",
        "title": "问讯竹溪二首  其二",
        "author": "刘克庄",
        "content": "几度书来说乞身，果然跳出软红尘。\n推黄粱枕了无梦，对紫薇花他有人。\n杜老诗犹怀主相，瞿昙法贵等冤亲。\n竹君樗叟俱强健，天遣相从寂寞滨。",
        "dynasty": "宋",
        "collection_info": null
    },
    {
        "uuid": "c6d2878cdd76e4dad9ea693907262380",
        "title": "方蒙仲秘书哀诗三首  其一",
        "author": "刘克庄",
        "content": "万驽骀裏一龙媒，朝发瑶池暮玉台。\n介甫尤称原妙质，资深亦叹轼奇才。\n席前宣室思渠久，帆近蓬莱作么回。\n此去不应重谪堕，海山笙鹤待君来。",
        "dynasty": "宋",
        "collection_info": null
    },
    {
        "uuid": "003776bfad4d564905647fd39987ffae",
        "title": "方蒙仲秘书哀诗三首  其二",
        "author": "刘克庄",
        "content": "方喜燃藜向石渠，岂知仅拥两轮朱。\n非为郡失好太守，便恐世无行秘书。\n酒渍双鸡惭薄薄，表论一鹗谩区区。\n即今交道尤难恃，试问原头几素车。",
        "dynasty": "宋",
        "collection_info": null
    },
    {
        "uuid": "1a3a91881587ca4e7c4c96dab2ebb487",
        "title": "方蒙仲秘书哀诗三首  其三",
        "author": "刘克庄",
        "content": "平生最受鲁公知，手简才翁语极悲。\n海内奇才都有几，世间瑞物不多时。\n君归上界骑麟去，客过新陵下马谁。\n笔秃无花衰久矣，可堪拂拭作铭诗。",
        "dynasty": "宋",
        "collection_info": null
    },
    {
        "uuid": "75c3e67be24e65f7e8f130b302c8c599",
        "title": "闻竹溪得玉局祠二首  其一",
        "author": "刘克庄",
        "content": "溪上人来暮叩关，殷勤一纸报平安。\n甘泉宿老求闲局，苦县仙人有废坛。\n拜敕定披新紫氅，榜斋应许旧黄冠。\n冰衔怪得缄题异，自起呼童剪烛看。",
        "dynasty": "宋",
        "collection_info": null
    },
    {
        "uuid": "e86b88ddf7c5bc1b10c0a82dd8b75ccf",
        "title": "闻竹溪得玉局祠二首  其二",
        "author": "刘克庄",
        "content": "诸将时时送捷书，未知西事近何如。\n剑关昔有豺狼守，焦穫今无玁狁居。\n全盛海棠多剪伐，久枯庙柏再扶疏。\n汉家似欠相如檄，岂特殊廷要扫除。",
        "dynasty": "宋",
        "collection_info": null
    },
    {
        "uuid": "0a530fd34dbf3d6e363b5090281ca736",
        "title": "即事",
        "author": "刘克庄",
        "content": "病索人扶乃寝兴，高楼咫尺少曾登。\n思悭惟有吟差长，睡少方知老可憎。\n榾柮成灰犹凛冽，茅柴似水亦瞢腾。\n暮年临履常兢战，未敢荒唐说葛藤。",
        "dynasty": "宋",
        "collection_info": null
    },
    {
        "uuid": "11290e6de6cefc6d8551102928dd15b1",
        "title": "挽林新恩君用",
        "author": "刘克庄",
        "content": "汗血早曾空北野，苍颜晚始对南廊。\n风云志懒功名左，月旦评佳意味长。\n玉镜相从归吉兆，锦衣不待拜高堂。\n吾铭未必堪传远，留与贤郎自表冈。",
        "dynasty": "宋",
        "collection_info": null
    },
    {
        "uuid": "8a09146ec6048f3de043a683c1e7872c",
        "title": "方氏侄女哀诗",
        "author": "刘克庄",
        "content": "少也矜华整，俄而扫艷秾。\n吾常才道韫，汝竟妻南容。\n薄味宁蔬素，流芳欠管彤。\n伯兄与邱嫂，凈土必相逢。",
        "dynasty": "宋",
        "collection_info": null
    },
    {
        "uuid": "36cc0a1965f4a692d0960d394fe5136c",
        "title": "再赠月蓬道人六言二首  其一",
        "author": "刘克庄",
        "content": "谢公早有远志，陶子晚知昨非。\n帝允我乞骸疏，汝见吾衡气机。",
        "dynasty": "宋",
        "collection_info": null
    },
    {
        "uuid": "b2e162f35e995d23601a8ab7ed07e2a4",
        "title": "再赠月蓬道人六言二首  其二",
        "author": "刘克庄",
        "content": "还笏去矣休矣，加璧其然岂然。\n人间有痴顽老，天上无愚懵仙。",
        "dynasty": "宋",
        "collection_info": null
    },
    {
        "uuid": "233b5e6c27987ed0e8c37f753bc20539",
        "title": "七十八咏六言十首  其一",
        "author": "刘克庄",
        "content": "大绛县人五岁，小鲁申公二年。\n楞严已难笔受，尚书尚可口传。",
        "dynasty": "宋",
        "collection_info": null
    },
    {
        "uuid": "babc91fabc704b2d4c585a8413e1e45c",
        "title": "七十八咏六言十首  其二",
        "author": "刘克庄",
        "content": "年八十官三品，酒一斗诗百篇。\n羽化尸解等耳，宫锦渔簑偶然。",
        "dynasty": "宋",
        "collection_info": null
    },
    {
        "uuid": "a679e599d05f8328c6121f7d085c780d",
        "title": "七十八咏六言十首  其三",
        "author": "刘克庄",
        "content": "新贵九迁三接，故交百不一存。\n老子进爵曰子，小孙娶妇生孙。",
        "dynasty": "宋",
        "collection_info": null
    },
    {
        "uuid": "be02f05b816f7cec03d0e132cc6bf70c",
        "title": "七十八咏六言十首  其四",
        "author": "刘克庄",
        "content": "傍人贺我过省，此老矍然失惊。\n不曾西山纳卷，如何南宫奏名。",
        "dynasty": "宋",
        "collection_info": null
    },
    {
        "uuid": "07d41952b8217e85dfa4c2151c680955",
        "title": "七十八咏六言十首  其五",
        "author": "刘克庄",
        "content": "早退似见几者，晚缪可追悔哉。\n已戴华阳巾去，肯扶灵寿杖来。",
        "dynasty": "宋",
        "collection_info": null
    },
    {
        "uuid": "a9cfaf7b02d71a284cc63c0e71231e09",
        "title": "七十八咏六言十首  其六",
        "author": "刘克庄",
        "content": "竹林下沈酣者，洛社中起舞人。\n与籍糟汉通谱，是灌花翁后身。",
        "dynasty": "宋",
        "collection_info": null
    },
    {
        "uuid": "9cd1a5ca3531f2d6888f1be295208bad",
        "title": "七十八咏六言十首  其七",
        "author": "刘克庄",
        "content": "红绿各萌春意，朱紫争叙年劳。\n钟馗七老八大，无人与换蓝袍。",
        "dynasty": "宋",
        "collection_info": null
    },
    {
        "uuid": "7aa7d55ab46ff88a3a9436d5815edbdb",
        "title": "七十八咏六言十首  其八",
        "author": "刘克庄",
        "content": "心炎宠辱交战，骨朽是非乃公。\n物议粪土伯始，史笔芳馨两龚。",
        "dynasty": "宋",
        "collection_info": null
    },
    {
        "uuid": "a078f8ac360bb764f4989ed88b84c1bc",
        "title": "七十八咏六言十首  其九",
        "author": "刘克庄",
        "content": "慕赤松子辟谷，学黄冠师餐霞。\n更无半空鸾鹤，何异深山龟蛇。",
        "dynasty": "宋",
        "collection_info": null
    },
    {
        "uuid": "73a234ff9927c36c963534fc1b7f6eaf",
        "title": "七十八咏六言十首  其一○",
        "author": "刘克庄",
        "content": "泛爱亲疎平等，任吟古律不拘。\n武公耄犹戏谑，白公老尚嗫嚅。",
        "dynasty": "宋",
        "collection_info": null
    },
    {
        "uuid": "68595b0358cde8a83edf36184c1e0dd9",
        "title": "挽意一徐枢二首  其一",
        "author": "刘克庄",
        "content": "苦言玉座常追忆，坚卧蒲轮未易招。\n昔喜凤来韶石奏，今愁鳌去海山摇。\n覆瓯望绝民无福，亡鑑悲深帝辍朝。\n欲向蟇陵沥巵酒，荒烟衰草路迢迢。",
        "dynasty": "宋",
        "collection_info": null
    },
    {
        "uuid": "6b9ce384984d568734dc6ad9977b0691",
        "title": "挽意一徐枢二首  其二",
        "author": "刘克庄",
        "content": "长公宿草几番春，犹幸天留一颍滨。\n士欲捧盘定盟主，上看折槛记忠臣。\n翟门昔有张罗叹，徐墓今无挂剑人。\n夫子雅言武公谑，寻思一一可书绅。",
        "dynasty": "宋",
        "collection_info": null
    },
    {
        "uuid": "664fdbdc2e1f392b65ada0a64ffd1c68",
        "title": "答王与立上舍",
        "author": "刘克庄",
        "content": "汉唐科目各招延，中者端如拾芥然。\n明水赋曾拘八韵，大廷策亦限三篇。\n窃窥古调谐轩律，留取高吟和舜絃。\n圣代作人添舍法，祝君走马止三年。",
        "dynasty": "宋",
        "collection_info": null
    },
    {
        "uuid": "ef7e78018b5492d47176a7cb5913db50",
        "title": "答林祖武",
        "author": "刘克庄",
        "content": "向来思钝费冥搜，不觉呻吟到白头。\n曾与乃翁分雪案，今看吾子突烟楼。\n晚多借月留云作，却悔升天入海求。\n大有英才被诗赚，岂如黄册取公侯。",
        "dynasty": "宋",
        "collection_info": null
    },
    {
        "uuid": "8c99f666a1b317408fcb217fdf119c81",
        "title": "春寒一首",
        "author": "刘克庄",
        "content": "拨尽寒灰转凛然，抛书数息暖丹田。\n蛩吟近作胜前作，鲸吸今年减去年。\n薄粥聊糊鲁公口，重裘犹耸孟生肩。\n几时风日妍和了，乱插山花藉草眠。",
        "dynasty": "宋",
        "collection_info": null
    },
    {
        "uuid": "6995ef463466c0362e947cd854cb2522",
        "title": "挽陈检□一首",
        "author": "刘克庄",
        "content": "坊表犹元老，郊恩自復斋。\n美材淹选部，拙宦忤铭台。\n尚意冰衔改，安知玉树埋。\n吾衰阻临穴，挽友想余哀。",
        "dynasty": "宋",
        "collection_info": null
    },
    {
        "uuid": "5bd18f42966d5277f5c355aa77430d02",
        "title": "首春九日寿溪三绝  其一",
        "author": "刘克庄",
        "content": "隻手经营费拮据，十年栽接稍扶疏。\n犹嫌桧柏纯苍翠，白白红红间数株。",
        "dynasty": "宋",
        "collection_info": null
    },
    {
        "uuid": "69a3b709aaa52304c335c6deafe232ba",
        "title": "首春九日寿溪三绝  其二",
        "author": "刘克庄",
        "content": "陶子经丘又寻壑，庞公上冢亦携家。\n可怜春事今年早，落尽桃花落杏花。",
        "dynasty": "宋",
        "collection_info": null
    },
    {
        "uuid": "91123a353169ae8a6025ab79619d8097",
        "title": "首春九日寿溪三绝  其三",
        "author": "刘克庄",
        "content": "渴饮茅柴不计杯，有时跌倒在苍苔。\n松风浩荡俄吹醒，安用龙巾拭吐哉。",
        "dynasty": "宋",
        "collection_info": null
    },
    {
        "uuid": "e84293e87bba18c1254e77bfeeea4d20",
        "title": "题林文之诗卷二首  其一",
        "author": "刘克庄",
        "content": "叔季词人杂雅哇，喜君诗卷美无瑕。\n朋侪却走避三舍，句律斩新成一家。\n肯学小儿烹虱胫，要看大手拔鲸牙。\n村翁岂敢持衡尺，直为痴年两倍加。",
        "dynasty": "宋",
        "collection_info": null
    },
    {
        "uuid": "2c04dc3f59913934880628b4b4f64d7e",
        "title": "题林文之诗卷二首  其二",
        "author": "刘克庄",
        "content": "君豪自合相推逊，吾老犹堪共切磋。\n有许奇奇并怪怪，直将少少胜多多。\n风人所作葩而正，治世之音乐以和。\n他日熏絃要赓载，勿为处士五噫歌。",
        "dynasty": "宋",
        "collection_info": null
    },
    {
        "uuid": "fd1b215892cecca22db2521feb3595ef",
        "title": "送欧阳上舍梦桂",
        "author": "刘克庄",
        "content": "许奉太夫人以往，欧迎大君子而行。\n无惭当日四门祖，起敬同时六馆生。\n反哺儿怜亲老大，将雏翁喜世昇平。\n刘诗未必如韩笔，聊见临歧折柳情。",
        "dynasty": "宋",
        "collection_info": null
    },
    {
        "uuid": "03f52190d22551759ec85bfdf9f11f77",
        "title": "失猫一首",
        "author": "刘克庄",
        "content": "周遭闇室工诃夜，偃息朝檐喜曝晴。\n𨁝跳似猴难摄伏，纵擒无鼠敢从横。\n侬贪梦蝶防闲弛，汝薄鱼餐去住轻。\n赤脚苍头俱失察，主君姑息不须惊。",
        "dynasty": "宋",
        "collection_info": null
    },
    {
        "uuid": "26e7f2c8be6f61c528cc2541e5eda47f",
        "title": "和外弟方遇立春",
        "author": "刘克庄",
        "content": "脱髮纷纷雪满簪，逢春非復少年心。\n旋分菜把来穷巷，遥忆花枝满上林。\n寒拥絮衣看谒懒，老耽绮语业缘深。\n竹居东道风光主，乞与甘棠蔽芾阴。",
        "dynasty": "宋",
        "collection_info": null
    },
    {
        "uuid": "1d63c6799c22e4167244faa629b80078",
        "title": "送海丰薛县尉",
        "author": "刘克庄",
        "content": "境与潮阳接，传闻盗已平。\n丁男无转徙，弧卒有来迎。\n东作千村急，南官几箇清。\n廉材遗训在，努力继家声。",
        "dynasty": "宋",
        "collection_info": null
    },
    {
        "uuid": "3be80e1d4cce33d91388f7d45ff17063",
        "title": "送方善夫赴鹭洲山长二首  其一",
        "author": "刘克庄",
        "content": "奎画煌煌天上来，遥知繫马向堂阶。\n官衔怪得清如许，文馆虽然冷亦佳。\n尚论乡先宜合祀，旧传潮学各分斋。\n未应久作诸侯客，帝有熏琴待汝谐。",
        "dynasty": "宋",
        "collection_info": null
    },
    {
        "uuid": "bf0a353ca5008e69ac7b9a12b9a6aabd",
        "title": "送方善夫赴鹭洲山长二首  其二",
        "author": "刘克庄",
        "content": "柴门病后少曾开，今日人扶出郭来。\n君奉潘舆贫亦乐，我贪汉橐老犹獃。\n明师不患无高弟，大匠何尝有弃材。\n若见蓬仙烦问讯，掉头一去几时迴。",
        "dynasty": "宋",
        "collection_info": null
    },
    {
        "uuid": "46f3a2433ec4f9d40290f44506f8452b",
        "title": "老病六言十首呈竹溪  其一",
        "author": "刘克庄",
        "content": "贱臣通金闺岁，先帝凭玉几年。\n韦曲桑麻如旧，茂陵松柏参天。",
        "dynasty": "宋",
        "collection_info": null
    },
    {
        "uuid": "1ff47d5067ea5f29a4f20043580985e2",
        "title": "老病六言十首呈竹溪  其二",
        "author": "刘克庄",
        "content": "恰则垂髫两髧，俄然揽镜千丝。\n昧老聃守黑义，动墨子染白悲。",
        "dynasty": "宋",
        "collection_info": null
    },
    {
        "uuid": "4f3704cf3d698c9e76e317ebf93732dd",
        "title": "老病六言十首呈竹溪  其三",
        "author": "刘克庄",
        "content": "昔似子期善听，今如祈父不聪。\n怕有学人问话，向道老僧害聋。",
        "dynasty": "宋",
        "collection_info": null
    },
    {
        "uuid": "85f8bb35e859e79d07b48176b714fe7c",
        "title": "老病六言十首呈竹溪  其四",
        "author": "刘克庄",
        "content": "射虱心法未亲，读蝇头字不真。\n顾我八十余老，见公两三分人。",
        "dynasty": "宋",
        "collection_info": null
    },
    {
        "uuid": "b5050b3824ca5db5cb644083b8428665",
        "title": "老病六言十首呈竹溪  其五",
        "author": "刘克庄",
        "content": "存三四齿皆碎，落第二牙尤衰。\n渠能更斫鲸脍，何不姑食肉糜。",
        "dynasty": "宋",
        "collection_info": null
    },
    {
        "uuid": "8b07032293d121f56f6a14723251fc2c",
        "title": "老病六言十首呈竹溪  其六",
        "author": "刘克庄",
        "content": "萧詧数步闻臭，荀令三日犹香。\n老子年来鼻塞，不分鲍肆麝房。",
        "dynasty": "宋",
        "collection_info": null
    },
    {
        "uuid": "f9024d200fe2aa2d6442ebef9b48d834",
        "title": "老病六言十首呈竹溪  其七",
        "author": "刘克庄",
        "content": "客来怕折枝揖，诏下尚扶杖观。\n佩吕翁一瓢易，悬季子六印难。",
        "dynasty": "宋",
        "collection_info": null
    },
    {
        "uuid": "97299d43e5f214acebe65d05b1710107",
        "title": "老病六言十首呈竹溪  其八",
        "author": "刘克庄",
        "content": "七窍岂堪频凿，百骸渐觉不仁。\n若非右臂作字，乃公已是废人。",
        "dynasty": "宋",
        "collection_info": null
    },
    {
        "uuid": "b8ab60cd54e7cef016183cd8e0d53b6f",
        "title": "老病六言十首呈竹溪  其九",
        "author": "刘克庄",
        "content": "识郑尚书曳履，嫌高将军涴靴。\n难伴小儿上树，且饶跛子看花。",
        "dynasty": "宋",
        "collection_info": null
    },
    {
        "uuid": "bf55ee75fa9316dd3194008aaf765202",
        "title": "老病六言十首呈竹溪  其一○",
        "author": "刘克庄",
        "content": "假合幻躯难靠，夭寿定数孰逃。\n屈子大招奚益，渊明自挽最高。",
        "dynasty": "宋",
        "collection_info": null
    },
    {
        "uuid": "52ebe84321cd5ccaecb7b9f1157e7ba5",
        "title": "竹溪再和余亦再作  其一",
        "author": "刘克庄",
        "content": "帝率耆英入社，攀留穷鬼忘年。\n华胥国在吾宇，桃花源有别天。",
        "dynasty": "宋",
        "collection_info": null
    },
    {
        "uuid": "4e499a93389449b64dfeef74b57322b4",
        "title": "竹溪再和余亦再作  其二",
        "author": "刘克庄",
        "content": "老丑难瞒青镜，纯白不生黑丝。\n露顶秃鹙堪笑，垂头病鹤可怜。",
        "dynasty": "宋",
        "collection_info": null
    },
    {
        "uuid": "86c9224a9faa39273b7aa4ee5fcadd33",
        "title": "竹溪再和余亦再作  其三",
        "author": "刘克庄",
        "content": "海潮音入佛耳，熏风句达帝聪。\n我已阳喑不语，君无借听于聋。",
        "dynasty": "宋",
        "collection_info": null
    },
    {
        "uuid": "bab5a062b15234b9544d13d7647159eb",
        "title": "竹溪再和余亦再作  其四",
        "author": "刘克庄",
        "content": "薄雾乍舒乍卷，空花是假是真。\n昔曾有刮膜者，世岂无明眼人。",
        "dynasty": "宋",
        "collection_info": null
    },
    {
        "uuid": "a148750570a0d2c1ae7767c2231e53c3",
        "title": "竹溪再和余亦再作  其五",
        "author": "刘克庄",
        "content": "谨守三缄晚嘿，仅含两齿早衰。\n先贤食粥乞米，獃汉炊沙作糜。",
        "dynasty": "宋",
        "collection_info": null
    },
    {
        "uuid": "0e594610d3eef4de723480c4e9350ce3",
        "title": "竹溪再和余亦再作  其六",
        "author": "刘克庄",
        "content": "纸帐参梅花观，铜彜炷柏子香。\n适梦游旃檀国，觉来元在禅房。",
        "dynasty": "宋",
        "collection_info": null
    },
    {
        "uuid": "72b32b5280eb3f5075e566c49dae0809",
        "title": "竹溪再和余亦再作  其七",
        "author": "刘克庄",
        "content": "竹马恍曾聚戏，金鱼从美外观。\n随柱史青牛易，骑吕仙黄鹤难。",
        "dynasty": "宋",
        "collection_info": null
    },
    {
        "uuid": "b1e2ec6c406f1d1b8032a227f40e5799",
        "title": "竹溪再和余亦再作  其八",
        "author": "刘克庄",
        "content": "掇英可以忘忧，采薇可以求仁。\n忙杀遮西日客，愧死攫白昼人。",
        "dynasty": "宋",
        "collection_info": null
    },
    {
        "uuid": "1bf8b2495ea0a5956103ea6c47da61f9",
        "title": "竹溪再和余亦再作  其九",
        "author": "刘克庄",
        "content": "舍车出郊步屧，繫鞋入院不靴。\n未妨扶九节杖，似曾踏八花砖。",
        "dynasty": "宋",
        "collection_info": null
    },
    {
        "uuid": "b21580f63522bcd55d94efb7b181a383",
        "title": "竹溪再和余亦再作  其一○",
        "author": "刘克庄",
        "content": "谁能遯而无闷，吾非恶此欲逃。\n林下寂寂人少，花间纍纍冢高。",
        "dynasty": "宋",
        "collection_info": null
    },
    {
        "uuid": "5dc5a3eaff7e80adca696937702de9a4",
        "title": "寒食清明十首  其一",
        "author": "刘克庄",
        "content": "时节浇松近，人家擘纸归。\n但知题墓好，不笑乞墦非。",
        "dynasty": "宋",
        "collection_info": null
    },
    {
        "uuid": "7ba995cf2680ac5a7a3af19440838021",
        "title": "寒食清明十首  其二",
        "author": "刘克庄",
        "content": "原沉向九泉，推死已千年。\n有水皆争渡，无村不禁烟。",
        "dynasty": "宋",
        "collection_info": null
    },
    {
        "uuid": "e8189a5cee1a985a2656a22820a93b33",
        "title": "寒食清明十首  其三",
        "author": "刘克庄",
        "content": "老人七十八，佳节一百五。\n丁宁海棠花，更可数日不。",
        "dynasty": "宋",
        "collection_info": null
    },
    {
        "uuid": "00f426b2ab9b1368f3ac5c9913d154a2",
        "title": "寒食清明十首  其四",
        "author": "刘克庄",
        "content": "唐朝知制诰，多付与诗人。\n岂有飞花句，虚为起草臣。",
        "dynasty": "宋",
        "collection_info": null
    },
    {
        "uuid": "33bfd5100f32fa3ea0324f1331932818",
        "title": "寒食清明十首  其五",
        "author": "刘克庄",
        "content": "当年传画烛，帝遣快行□。\n□□山斋卧，□目自结□。",
        "dynasty": "宋",
        "collection_info": null
    },
    {
        "uuid": "14b5cf3c0db574e3c431ed5b5df0a266",
        "title": "寒食清明十首  其六",
        "author": "刘克庄",
        "content": "只靠诗娱老，安知病着身。\n不能繫白日，且可买青春。",
        "dynasty": "宋",
        "collection_info": null
    },
    {
        "uuid": "abe6388b1f3159c82253df57321829c2",
        "title": "寒食清明十首  其七",
        "author": "刘克庄",
        "content": "杨柳堤边立，荼䕷架下行。\n不知一遗老，更看几清明。",
        "dynasty": "宋",
        "collection_info": null
    },
    {
        "uuid": "668b6076ab560b4ada2ac90bc243a3f8",
        "title": "寒食清明十首  其八",
        "author": "刘克庄",
        "content": "向来称閤老，归去作园翁。\n鬚髮已华皓，紫薇药应红。",
        "dynasty": "宋",
        "collection_info": null
    },
    {
        "uuid": "ef8c43df937f43e2cc47d48eddd40433",
        "title": "寒食清明十首  其九",
        "author": "刘克庄",
        "content": "村酒家家熟，溪船处处通。\n香山妄分别，学士与谁翁。",
        "dynasty": "宋",
        "collection_info": null
    },
    {
        "uuid": "17be33ac7153f7935a4d627760c93aca",
        "title": "寒食清明十首  其一○",
        "author": "刘克庄",
        "content": "轻薄坠鞭子，清狂谒水生。\n如何唐老杜，也作丽人行。",
        "dynasty": "宋",
        "collection_info": null
    },
    {
        "uuid": "22afc4beca7d74184ee2f299fb055b02",
        "title": "春旱忽雨五绝  其一",
        "author": "刘克庄",
        "content": "秧愁晴暴死，花怕雨摧残。\n野老非常惧，天公不自安。",
        "dynasty": "宋",
        "collection_info": null
    },
    {
        "uuid": "b0f037d5f28ab176f328aeed79ee2b67",
        "title": "春旱忽雨五绝  其二",
        "author": "刘克庄",
        "content": "乐岁何尝饱，春阴忽又晴。\n一之其可再，四者每难并。",
        "dynasty": "宋",
        "collection_info": null
    },
    {
        "uuid": "b6dcad2b6bb992f217003f5f439cf71c",
        "title": "春旱忽雨五绝  其三",
        "author": "刘克庄",
        "content": "雨似黄流决，云如黑汁翻。\n未言丰九扈，已觉饱千村。",
        "dynasty": "宋",
        "collection_info": null
    },
    {
        "uuid": "237e95b7315a069e0a0612d1141f389d",
        "title": "春旱忽雨五绝  其四",
        "author": "刘克庄",
        "content": "周匝荒原徧，延缘断港通。\n马鬃渠有力，龙骨尔何功。",
        "dynasty": "宋",
        "collection_info": null
    },
    {
        "uuid": "88edc4f78745cf42ec5279eb941803d5",
        "title": "春旱忽雨五绝  其五",
        "author": "刘克庄",
        "content": "鲑菜馌耕者，鸡豚赛社公。\n不闻车轧轧，但见鼓冬冬。",
        "dynasty": "宋",
        "collection_info": null
    },
    {
        "uuid": "f555338e536907f4bf7696c4931b6dd7",
        "title": "送居厚弟二首  其一",
        "author": "刘克庄",
        "content": "少日鱼同队，中年雁失群。\n宁师楚胜舍，不羡洛机云。\n春梦谢池草，冰衔汉閤人。\n向来麾节处，尽说小冯君。",
        "dynasty": "宋",
        "collection_info": null
    },
    {
        "uuid": "9a874356ada99395bcd2f75a608f0b14",
        "title": "送居厚弟二首  其二",
        "author": "刘克庄",
        "content": "昨日传修觐，明朝说祝釐。\n予归宁悻悻，子去亦迟迟。\n已草引年疏，重吟听雨诗。\n如何无一字，端的报来期。",
        "dynasty": "宋",
        "collection_info": null
    },
    {
        "uuid": "181ef21af7509a4132ec86d4a794b2a4",
        "title": "真珠花",
        "author": "刘克庄",
        "content": "匝地无人管，逢春作意开。\n得非迴合浦，又似下瑶台。\n点点垂鲛泪，纍纍夺蚌胎。\n主君休爱惜，曾累伏波来。",
        "dynasty": "宋",
        "collection_info": null
    },
    {
        "uuid": "a0e63cbdcae08ba8ca5565cb91eb03c0",
        "title": "挽郑判官",
        "author": "刘克庄",
        "content": "族谱康成裔，先儒谷叔孙。\n汉廷无表荐，鲁壁有书存。\n莲幙翻留滞，萱堂废凊温。\n吾衰惭宋玉，不解赋招魂。",
        "dynasty": "宋",
        "collection_info": null
    },
    {
        "uuid": "26b6ffc081fb3bb17d96d06ca972e3b9",
        "title": "纪游十首  其一",
        "author": "刘克庄",
        "content": "倦后入蒲龛，欣时出草庵。\n偶圆灵照话，亦于善财参。",
        "dynasty": "宋",
        "collection_info": null
    },
    {
        "uuid": "173a7dd5f4ad89b57c69a3047b9b65db",
        "title": "纪游十首  其二",
        "author": "刘克庄",
        "content": "扪萝伏虎岩，把钓斩蛟潭。\n偶有樵夫过，呼来与共谈。",
        "dynasty": "宋",
        "collection_info": null
    },
    {
        "uuid": "a2cb2cfed331ee424976f513190c0605",
        "title": "纪游十首  其三",
        "author": "刘克庄",
        "content": "昔与二龙友，同寻九鲤祠。\n百身何可赎，一老偶然遗。",
        "dynasty": "宋",
        "collection_info": null
    },
    {
        "uuid": "ac81bff341e63586635d0b495e498428",
        "title": "纪游十首  其四",
        "author": "刘克庄",
        "content": "二客如龙虎，同登蟹井颠。\n吾今成聱叟，渠久作飞仙。",
        "dynasty": "宋",
        "collection_info": null
    },
    {
        "uuid": "103f412d3cb865f7f9941b8f1b3e8779",
        "title": "纪游十首  其五",
        "author": "刘克庄",
        "content": "北郭西郊外，联鞍共探春。\n惟应旧猿鸟，犹记两诗人。",
        "dynasty": "宋",
        "collection_info": null
    },
    {
        "uuid": "7df21679fb8d89e7bafc3b36b3d2882a",
        "title": "纪游十首  其六",
        "author": "刘克庄",
        "content": "箧有亡友诗，愈久愈鲜健。\n不归芙蓉城，定返灵芝殿。",
        "dynasty": "宋",
        "collection_info": null
    },
    {
        "uuid": "6cdbde4a0c4b50ac1dbe76b37323ea33",
        "title": "纪游十首  其七",
        "author": "刘克庄",
        "content": "照眼园花发，伤心墓草陈。\n君谟两字谥，迂叟九分人。",
        "dynasty": "宋",
        "collection_info": null
    },
    {
        "uuid": "612410423ae512dacae67f66807d6e50",
        "title": "纪游十首  其八",
        "author": "刘克庄",
        "content": "轩豁百觚量，昂藏九尺身。\n如何天夺尽，真率社中人。",
        "dynasty": "宋",
        "collection_info": null
    },
    {
        "uuid": "081cc100cce809d07aa11777c632a1f9",
        "title": "纪游十首  其九",
        "author": "刘克庄",
        "content": "自为遗老传，或入少年丛。\n我已无同辈，谁能起此翁。",
        "dynasty": "宋",
        "collection_info": null
    },
    {
        "uuid": "afabdd9075efb602a05ae2e53bfce45a",
        "title": "纪游十首  其一○",
        "author": "刘克庄",
        "content": "由晋以至唐，几人作文字。\n前有酒德颂，后惟醉乡记。",
        "dynasty": "宋",
        "collection_info": null
    },
    {
        "uuid": "fa4c0baf9e7a3af23a279e34a62b99da",
        "title": "和徐常丞洪秘监倡和四首  其一",
        "author": "刘克庄",
        "content": "一着能回一局输，安危岂不繫兹儒。\n乐卿昔去曾入海，老监今归但乞湖。\n阮子杖挑聊共出，麻姑榼送不烦沽。\n二仙占断壶中景，不许长房跳入壶。",
        "dynasty": "宋",
        "collection_info": null
    },
    {
        "uuid": "70f4f49c5f8651154d43829c857c143b",
        "title": "和徐常丞洪秘监倡和四首  其二",
        "author": "刘克庄",
        "content": "纷纷博局迭赢输，孰是真儒孰盗儒。\n履道宅佳多辇石，辋川亭巧恰临湖。\n可无诗唤刘郎和，偶有钱同郑老沽。\n却笑吴儿拚命者，潮头如屋靠腰壶。",
        "dynasty": "宋",
        "collection_info": null
    },
    {
        "uuid": "766054654eb9f01bcc57227b4935c6d2",
        "title": "和徐常丞洪秘监倡和四首  其三",
        "author": "刘克庄",
        "content": "孤忠鬰积未全输，臧氏其如命世儒。\n归治隠栖秦系里，去留遗爱葛仙湖。\n一辞吾已抽身退，什袭公非待价沽。\n大手会当摛玉检，窭人只合传冰壶。",
        "dynasty": "宋",
        "collection_info": null
    },
    {
        "uuid": "7df89df1b11d7e9c3f385ca116cf8ad8",
        "title": "和徐常丞洪秘监倡和四首  其四",
        "author": "刘克庄",
        "content": "公诗妙巧过般输，蚓窍何堪和大儒。\n岂敢分庭掣鲸海，颇思越邑会鹅湖。\n熏莸年老迷香臭，酒脯涎垂向市沽。\n病起带围浑减尽，免教人诮腹如壶。",
        "dynasty": "宋",
        "collection_info": null
    },
    {
        "uuid": "727d830c80fb39f3ce960eac94e6ca38",
        "title": "又四首  其一",
        "author": "刘克庄",
        "content": "咄咄清流久灌输，帝虚馆殿待名儒。\n纵□□□□□岭，未抵鸱夷泛太湖。\n青史方将观晚节，黄封尚可易村沽。\n书言耳重知君意，怕听朝鸡与漏壶。",
        "dynasty": "宋",
        "collection_info": null
    },
    {
        "uuid": "b08c0f95200e1ce9b0efcb94817070f1",
        "title": "又四首  其二",
        "author": "刘克庄",
        "content": "已藁忠言未及输，岂知穷鬼迫臞儒。\n诸生蕝就汉朝野，一束刍留孺子湖。\n室有瓶储聊自给，帘夸椀□□人沽。\n风涛如此行何适，犹幸中流得一壶。",
        "dynasty": "宋",
        "collection_info": null
    },
    {
        "uuid": "47a90fe9868abdb7396a928e545321d0",
        "title": "又四首  其三",
        "author": "刘克庄",
        "content": "薄收仅足了冬输，晚觉明农胜业儒。\n稍喜尘清如□峒，更祈田熟似苏湖。\n小船杨柳阴中泊，大斗杏花深处沽。\n游野归来天欲雨，云边玉女屡投壶。",
        "dynasty": "宋",
        "collection_info": null
    },
    {
        "uuid": "2abca2b7a25c7c8df72a99a3af192736",
        "title": "又四首  其四",
        "author": "刘克庄",
        "content": "幸无再榷与三输，得半犹堪活窭儒。\n宁揖刘郎归钓濑，肯于孟守觅崲湖。\n杯中兴至休辞饮，膜外名虚不必沽。\n晨出作劳宵稳睡，管他布谷更提壶。",
        "dynasty": "宋",
        "collection_info": null
    },
    {
        "uuid": "cbd20f27e630dad625ab7235f82355d6",
        "title": "赠碧眼相士六言二首  其一",
        "author": "刘克庄",
        "content": "耳白无盖世名，眼碧有奇中语。\n老夫定非醉翁，斯人莫是初祖。",
        "dynasty": "宋",
        "collection_info": null
    },
    {
        "uuid": "d093551652ca078c820167c34f5f4e04",
        "title": "赠碧眼相士六言二首  其二",
        "author": "刘克庄",
        "content": "荀卿子论心形，许负书说气色。\n我虽□□□□，□□看未成碧。",
        "dynasty": "宋",
        "collection_info": null
    },
    {
        "uuid": "9bcd50e80b2d8cf05d4b57daf5f7fac4",
        "title": "检校樗庵花木二首  其一",
        "author": "刘克庄",
        "content": "我与兹山殆有缘，手栽一一已参天。\n主林神黠□□佛，老树精乖意是仙。\n留客看花聊席地，课僮种树频浇泉。\n丹成未可匆匆吃，且向溪边住十年。",
        "dynasty": "宋",
        "collection_info": null
    },
    {
        "uuid": "061cca448fe9d69eea1fd80840ce2625",
        "title": "检校樗庵花木二首  其二",
        "author": "刘克庄",
        "content": "林密山深客少过，暮年杖履此婆娑。\n桂开香□□□窟，桧长高于窣堵坡。\n不记玄晖红芍药，且栽□□□蓑荷。\n圣丘未必知为圃，何似姑师郭橐驼。",
        "dynasty": "宋",
        "collection_info": null
    },
    {
        "uuid": "badeb48fff4d59a09ef01ef923bac590",
        "title": "送龙岩林主学",
        "author": "刘克庄",
        "content": "官冷君行勿鄙夷，儒风未有盛斯时。\n进青衿子陈新义，为紫阳公广旧规。\n然否听人来议政，尊严无士敢嘲师。\n虀盐堪饱芹堪采，况值文翁适拥麾。",
        "dynasty": "宋",
        "collection_info": null
    },
    {
        "uuid": "62058dd6377da0d3610676f4d15eb700",
        "title": "北苑一首  其一",
        "author": "刘克庄",
        "content": "舂汲常分任，巾篝久服勤。\n汝何惭络秀，吾自志朝云。",
        "dynasty": "宋",
        "collection_info": null
    },
    {
        "uuid": "22ec3c7996fd3db07d50b11ab6f5e6d5",
        "title": "北苑一首  其二",
        "author": "刘克庄",
        "content": "客送西州路，儿封北苑坟。\n凄凉蒿里挽，未必九泉闻。",
        "dynasty": "宋",
        "collection_info": null
    },
    {
        "uuid": "a5c2ed9b81265336776504ea9ec9d7fb",
        "title": "即事  其一",
        "author": "刘克庄",
        "content": "医书攻百病，惟有老难医。\n雾眼朱成碧，霜颠涅不缁。",
        "dynasty": "宋",
        "collection_info": null
    },
    {
        "uuid": "527fbd0d9692ca2ea914e1b8fe188d9a",
        "title": "即事  其二",
        "author": "刘克庄",
        "content": "炎凉苍狗变，光景白驹驰。\n忽见镜中者，惊询汝是谁。",
        "dynasty": "宋",
        "collection_info": null
    },
    {
        "uuid": "e3ac63127d8638907aa7291b3e18bde3",
        "title": "暮春一首",
        "author": "刘克庄",
        "content": "谢馆王亭安在哉，荒村亦自有池台。\n苦嫌野蔓萦纡竹，甚爱残花点缀苔。\n老送病来推不得，欢随春去挽难回。\n未应寂寞无心赏，墙下葵榴次第开。",
        "dynasty": "宋",
        "collection_info": null
    },
    {
        "uuid": "7ef830e3643a563a6917b701108d9f93",
        "title": "漫兴一首",
        "author": "刘克庄",
        "content": "经行中野多新冢，检点高阳少酒徒。\n纵不能陪雍畤礼，尚堪添入洛英图。\n爱东皋子生沉醉，慕北山公死谥愚。\n頼有小诗自陶写，何须着论学王符。",
        "dynasty": "宋",
        "collection_info": null
    },
    {
        "uuid": "2a726f34dff992694cc1d2c9348e7bfd",
        "title": "安溪黄明府得子次徐常丞韵一首",
        "author": "刘克庄",
        "content": "宰公心印佛心慈，吉兆前知抱送期。\n喜溢亲闱占鸑鷟，来从帝所下骑麒。\n芝兰庭户芽初茁，荼堇原田味变饴。\n加我数年渠稍长，要看丱角出吟诗。",
        "dynasty": "宋",
        "collection_info": null
    },
    {
        "uuid": "536fd418453ede6a9f9c5313ee0d7613",
        "title": "锦湖新亭告成宸翰大书水村二字以落之二诗辄附贺客之后  其一",
        "author": "刘克庄",
        "content": "暂辞玉笋眷犹浓，朝野皆知不世逢。\n贺老曾求湖一曲，希夷亦乞华三峰。\n凤衔奎墨飞华扁，虎拜觚棱折御封。\n帝以此翁深易学，除官壹似郑司农。",
        "dynasty": "宋",
        "collection_info": null
    },
    {
        "uuid": "1173c057f4197f5708bafb193d42e1c5",
        "title": "锦湖新亭告成宸翰大书水村二字以落之二诗辄附贺客之后  其二",
        "author": "刘克庄",
        "content": "自说秋毫尽帝恩，煌煌曦画照干坤。\n偶留佳客常投辖，怕碍游人不设门。\n枕麯先生传醉种，咏梅处士有诗孙。\n何须更羡东西陕，君管南村我北村。",
        "dynasty": "宋",
        "collection_info": null
    },
    {
        "uuid": "6a0d53631ed3220281bd2854087f5f1b",
        "title": "二和  其一",
        "author": "刘克庄",
        "content": "主人卜昼众懽浓，今孟尝君岂易逢。\n涨水已堪航别港，宿云何必帽前峰。\n三千客各闻风至，一曲湖胜裂地封。\n小试此翁开济手，不妨行乐不妨农。",
        "dynasty": "宋",
        "collection_info": null
    },
    {
        "uuid": "97a2e6ad63de88acf38df1bea408597e",
        "title": "二和  其二",
        "author": "刘克庄",
        "content": "四傍山色青环郭，八面波光练抹坤。\n天造居然成别墅，帝招未肯入修门。\n爱莲岂欲希周子，起蕝终难滞叔孙。\n介甫争墩人已笑，老夫安敢又争村。",
        "dynasty": "宋",
        "collection_info": null
    },
    {
        "uuid": "48fb8b82138e25c32852f210cc023202",
        "title": "三和  其一",
        "author": "刘克庄",
        "content": "野色湖光淡復浓，阿香神爻巧相逢。\n金篦莫辨烟中树，蜡屐难登海上峰。\n帝眷驿驰丹诏问，客归亭有白云封。\n边无牧马村无犬，击壤何妨作老农。",
        "dynasty": "宋",
        "collection_info": null
    },
    {
        "uuid": "7b622490588bc267ec88b0a6bd46ac9a",
        "title": "三和  其二",
        "author": "刘克庄",
        "content": "击磬何须入于海，括囊未免取诸坤。\n寻盟今已白鸥社，待诏昔曾金马门。\n鱼戏罕逢同队子，鸡窠会见二毛孙。\n两翁未易分优劣，一乐山村一水村。",
        "dynasty": "宋",
        "collection_info": null
    },
    {
        "uuid": "367fe9706ae6b60ad2fbdbae1b80e11a",
        "title": "四和  其一",
        "author": "刘克庄",
        "content": "鲸吸仙人饮兴浓，尤嫌恶客懒迎逢。\n逆风弱水三万里，梦雨高唐十二峰。\n诗派相邀容入社，酒泉虽远愿移封。\n葑田毕竟胜高仰，犹可躬耕佐大农。",
        "dynasty": "宋",
        "collection_info": null
    },
    {
        "uuid": "8f7c7af24254089d41f43b4b0c7f5e68",
        "title": "四和  其二",
        "author": "刘克庄",
        "content": "临渊细味心亨坎，卜筑先占地势坤。\n说易何妨遇于野，谈玄亦入妙之门。\n赐金莫惜娱宾客，堆笏犹堪遗子孙。\n不比酸寒杜陵老，破茅草屋傍江村。",
        "dynasty": "宋",
        "collection_info": null
    },
    {
        "uuid": "6b238a9e1ea05cf80a8ac327a55adf69",
        "title": "五和  其一",
        "author": "刘克庄",
        "content": "雾扫山如泼黛浓，一开口笑古难逢。\n斩新种柳辋川水，火急移莲玉井峰。\n甚爱名花当辇致，远求佳果莫函封。\n人生惟有田园乐，未可轻将仕易农。",
        "dynasty": "宋",
        "collection_info": null
    },
    {
        "uuid": "8df2816d5e887a1b7e570d0347acc872",
        "title": "五和  其二",
        "author": "刘克庄",
        "content": "江湖浩渺常存阙，云汉昭回妙阐坤。\n妓或携来安石墅，客谁畔去翟公门。\n戴花老岂非同姓，拾穗翁犹有远孙。\n杀马毁车吾耄矣，尚堪扶杖过邻村。",
        "dynasty": "宋",
        "collection_info": null
    },
    {
        "uuid": "351de9ef4467222f2cab31dac1a52a0e",
        "title": "席间次水村主人韵",
        "author": "刘克庄",
        "content": "游人似蚁磨边旋，惊怪壶中有别天。\n铁画谁如奎画妙，锦湖赛过鑑湖贤。\n悬知星照严光濑，不管江通鲁望田。\n昭代未应无狗监，诵公新作冕旒前。",
        "dynasty": "宋",
        "collection_info": null
    },
    {
        "uuid": "158844fb9385276d2598b8e40fe5d3e1",
        "title": "挽郑计院",
        "author": "刘克庄",
        "content": "方与誉髦连茹进，忽然避弋下乔来。\n空令归访盟鸥社，不使重登市骏台。\n古有孟尝能好客，今无鲍叔肯分财。\n吾衰难秉铭幽笔，短些凄凉不尽哀。",
        "dynasty": "宋",
        "collection_info": null
    },
    {
        "uuid": "218f91a9ba3a13eb85a354b7189e82c2",
        "title": "答林文之",
        "author": "刘克庄",
        "content": "笔势翩翩渐入佳，晨檐怪得鹊查查。\n劳谦君子方求益，老秃中书不梦花。\n商颂以前殊简短，卫风而下稍淫哇。\n鹤天鲸海无边际，莫费工夫纳百家。",
        "dynasty": "宋",
        "collection_info": null
    },
    {
        "uuid": "b688f598d9e04b37c1ff4c46a699d433",
        "title": "盗发蔡端明墓一首和竹溪韵",
        "author": "刘克庄",
        "content": "忠惠松楸过者钦，谁知藏伏祸机深。\n英魂久向兹埋玉，佛面今为汝削金。\n下马三号空抆泪，磔蟇万段亦甘心。\n迩来野外无全冢，谩使闲人愤满襟。",
        "dynasty": "宋",
        "collection_info": null
    },
    {
        "uuid": "e585c488d862e6dd3120b42c78a8b21d",
        "title": "又盗弃端砚一首",
        "author": "刘克庄",
        "content": "□衣孔履世犹钦，此砚随公岁月深。\n璞美止缘鸜眼□，价高不数褭蹄金。\n虬髯尚破偷儿胆，麟笔曾诛贼子心。\n今代安知无隽尹，传经决狱肯披襟。",
        "dynasty": "宋",
        "collection_info": null
    },
    {
        "uuid": "3a86fd61b1a121f0328dfaf6f6d7cfa3",
        "title": "送方漳浦",
        "author": "刘克庄",
        "content": "颇闻送者诗盈轴，我有樵歌子试听。\n岩邑虽然人所畏，畬民均是物之灵。\n二升饭了官中事，一字廉真座右铭。\n见说守侯如召杜，断无走吏至公庭。",
        "dynasty": "宋",
        "collection_info": null
    },
    {
        "uuid": "4f73a85eb3c86bb67641460e0e2973b0",
        "title": "和林太渊二首  其一",
        "author": "刘克庄",
        "content": "端人舌本钝如槌，自画村眉不入时。\n门巷张罗宾客少，车轮生角仆夫悲。\n共游洛下凋零尽，末向岩头付嘱谁。\n为吾子师余岂敢，伊家元有大宗师。",
        "dynasty": "宋",
        "collection_info": null
    },
    {
        "uuid": "fb68c0823ab39e3dce8a9892e44e0856",
        "title": "和林太渊二首  其二",
        "author": "刘克庄",
        "content": "声称籍甚自髫年，圣处闻之于膝边。\n庙瑟久无人续响，国棋谁与子分先。\n书经秦火讹难读，钵至曹溪靳不传。\n功行满时笙鹤下，未应山泽着臞仙。",
        "dynasty": "宋",
        "collection_info": null
    },
    {
        "uuid": "1503914fcf8799fc415b3ec0ae426493",
        "title": "禋霈进封一首",
        "author": "刘克庄",
        "content": "忽得中都讯，纶言下玉墀。\n名为开国子，实类出家儿。\n不记操麻卷，犹堪谱荔枝。\n吾方抽手扳，谷璧欲安施。",
        "dynasty": "宋",
        "collection_info": null
    },
    {
        "uuid": "e5550459ca2cc807efe4a2fa0720f345",
        "title": "目疾一首",
        "author": "刘克庄",
        "content": "疾起自肝家，眵昏认物差。\n昔如虹贯日，今隔雾看花。\n暝鹊惊飞匝，凉蟾瞥露些。\n庙堂见章奏，应笑字欹斜。",
        "dynasty": "宋",
        "collection_info": null
    },
    {
        "uuid": "1c8267b4b49bb081a95c57e0ef7841d9",
        "title": "送游潮州二首  其一",
        "author": "刘克庄",
        "content": "霜简刚言璧有瑕，清朝耳目不应差。\n醉翁绝少环滁饮，范老何心庆朔花。\n省库钱皆留享士，高斋琴却带还家。\n邵平旧圃元无恙，未必封侯胜种瓜。",
        "dynasty": "宋",
        "collection_info": null
    },
    {
        "uuid": "4b27bd9f9267f25d05fb0b63e093a13b",
        "title": "送游潮州二首  其二",
        "author": "刘克庄",
        "content": "虽森画戟惟清啸，因讨红巾有雪髯。\n孟子曾称伯夷隘，汉人亦议弱翁严。\n交游皆嘆遗公误，仇怨犹言太守廉。\n可惜遒人官久废，此诗湮鬰在闾阎。",
        "dynasty": "宋",
        "collection_info": null
    },
    {
        "uuid": "d5bd19a2c52e88e159e385a15fe5b3c3",
        "title": "左目痛六言九首  其一",
        "author": "刘克庄",
        "content": "深碧非少林祖，暴赤疑归宗僧。\n何须近青藜杖，不愿如紫石棱。",
        "dynasty": "宋",
        "collection_info": null
    },
    {
        "uuid": "607cab99f2d8088dbb428378aae460df",
        "title": "左目痛六言九首  其二",
        "author": "刘克庄",
        "content": "亲灯似鸱撮蚤，对卷如獭祭鱼。\n今已作白头观，昔曾校黄本书。",
        "dynasty": "宋",
        "collection_info": null
    },
    {
        "uuid": "af91a9d4c9cdf4c362c067b9e49bdb35",
        "title": "左目痛六言九首  其三",
        "author": "刘克庄",
        "content": "诗到歌行尤妙，传与国语并行。\n艰辛张籍病瞎，浮夸左丘失明。",
        "dynasty": "宋",
        "collection_info": null
    },
    {
        "uuid": "611c7bf9d4a898b1dae2a2c3850ff6d3",
        "title": "左目痛六言九首  其四",
        "author": "刘克庄",
        "content": "昏花废干禄书，麻嗏类辟瘟符。\n草字见嗤醉秃，小楷难付官奴。",
        "dynasty": "宋",
        "collection_info": null
    },
    {
        "uuid": "0e025319a5cbd837261180715fc67e2a",
        "title": "左目痛六言九首  其五",
        "author": "刘克庄",
        "content": "晚岁甘为瞽史，前身不是离娄。\n喜梵夹书送老，恶巾箱本如雔。",
        "dynasty": "宋",
        "collection_info": null
    },
    {
        "uuid": "2e686d8e6dd24d5f305c4cc6773a896e",
        "title": "左目痛六言九首  其六",
        "author": "刘克庄",
        "content": "儒医诊肝脉去，小童负药笈从。\n吾宁作一目鬼，古曾有独眼龙。",
        "dynasty": "宋",
        "collection_info": null
    },
    {
        "uuid": "2d7fdfc1d177457ab31ea082a816dbb7",
        "title": "左目痛六言九首  其七",
        "author": "刘克庄",
        "content": "熏目不欺暗室，呻吟少下禅床。\n悟后尽除业障，定中或放毫光。",
        "dynasty": "宋",
        "collection_info": null
    },
    {
        "uuid": "bf0113b96ca513517efe90ef5582b37e",
        "title": "左目痛六言九首  其八",
        "author": "刘克庄",
        "content": "早耽蔡谱华妙，晚受聃书深长。\n始悟擘红异味，不如守黑单方。",
        "dynasty": "宋",
        "collection_info": null
    },
    {
        "uuid": "e979d82213fd0c1a96566aba7a1abac0",
        "title": "左目痛六言九首  其九",
        "author": "刘克庄",
        "content": "阁上束三千卷，墙角弃二尺檠。\n此玉函方不载，无金篦刮亦明。",
        "dynasty": "宋",
        "collection_info": null
    },
    {
        "uuid": "9d4e68467a30af72d41217bdcf0fbb4b",
        "title": "后九首  其一",
        "author": "刘克庄",
        "content": "弘景疏已上矣，天子书久无之。\n怕骑瞎马浪出，安用明驼疾驰。",
        "dynasty": "宋",
        "collection_info": null
    },
    {
        "uuid": "8fecdedb5bd64d2d94d0fcdb3dbf69b9",
        "title": "后九首  其二",
        "author": "刘克庄",
        "content": "经来葱岭绝域，书出汲县古冢。\n饶君一目十行，如彼千疮百孔。",
        "dynasty": "宋",
        "collection_info": null
    },
    {
        "uuid": "d299883a8c5899acf56b0ffad348c89f",
        "title": "后九首  其三",
        "author": "刘克庄",
        "content": "痛定偶成短梦，惊迴如近清光。\n黄帕牙篦开卷，绛纱玉斧照廊。",
        "dynasty": "宋",
        "collection_info": null
    },
    {
        "uuid": "c492b3b0e4dd4c98cec7d5c71f2da485",
        "title": "后九首  其四",
        "author": "刘克庄",
        "content": "夜眠便甘菊枕，晨起避凌霄露。\n信尔雅几委顿，註本草不宜误。",
        "dynasty": "宋",
        "collection_info": null
    },
    {
        "uuid": "9183a889ee147de94d39b97c5cdb77e3",
        "title": "后九首  其五",
        "author": "刘克庄",
        "content": "力疾搜肠草制，忍痛捻髭改诗。\n铁灯檠我同好，金莲炬彼一时。",
        "dynasty": "宋",
        "collection_info": null
    },
    {
        "uuid": "61ebc2d0e15100898ece81b75295519d",
        "title": "后九首  其六",
        "author": "刘克庄",
        "content": "默默回光反照，津津勿药有喜。\n八荒入吾闼中，四海在我墙裏。",
        "dynasty": "宋",
        "collection_info": null
    },
    {
        "uuid": "2fdc03cfac1aabe5c952138b16a11f8b",
        "title": "后九首  其七",
        "author": "刘克庄",
        "content": "坐井成小眼孔，面壁得大医王。\n凈洗三生热恼，不烦一服清凉。",
        "dynasty": "宋",
        "collection_info": null
    },
    {
        "uuid": "f3879a30a0ca881dcc3d74fd296c0c46",
        "title": "后九首  其八",
        "author": "刘克庄",
        "content": "老去具一隻眼，向来隔几重膜。\n尽见夫子宗庙，遍观弥勒楼阁。",
        "dynasty": "宋",
        "collection_info": null
    },
    {
        "uuid": "e868bbe943ae467d557b93414a0fa6c6",
        "title": "后九首  其九",
        "author": "刘克庄",
        "content": "吾今垂老示疾，君昔与人作缘。\n尚能续华佗传，何敢负宋清钱。",
        "dynasty": "宋",
        "collection_info": null
    },
    {
        "uuid": "19cadc095651f7e87496df7d85fe9c6f",
        "title": "陈佐藏之温陵",
        "author": "刘克庄",
        "content": "蔚鬰相门望，新书在所衔。\n昔随翁出宰，今见子封男。\n大录鹜行至，遗民马首参。\n击鲜良不恶，何日返槐庵。",
        "dynasty": "宋",
        "collection_info": null
    },
    {
        "uuid": "ece08cee3f861e28130c4a87e8928db5",
        "title": "陈郎玉汝之官",
        "author": "刘克庄",
        "content": "择地喜将父，戴星勤坐曹。\n阿奴已伤锦，君子好更□。\n大尹征求寡，先贤抚字劳。\n直须琴调古，莫倚棒头高。",
        "dynasty": "宋",
        "collection_info": null
    },
    {
        "uuid": "d0cd15c466bcbcd99d727b94e2d2c36b",
        "title": "目痛一月未愈自和前九首  其一",
        "author": "刘克庄",
        "content": "开之则新生犊，闭之则入定僧。\n有时起瞻斗极，有时遥望觚棱。",
        "dynasty": "宋",
        "collection_info": null
    },
    {
        "uuid": "9ecc3586bf4e495be83924928f48090e",
        "title": "目痛一月未愈自和前九首  其二",
        "author": "刘克庄",
        "content": "悔名草木鸟兽，住校亥豕鲁鱼。\n识字惹客问字，懒书怕人索书。",
        "dynasty": "宋",
        "collection_info": null
    },
    {
        "uuid": "750115e4d1ec667ed62cf1c6674fc490",
        "title": "目痛一月未愈自和前九首  其三",
        "author": "刘克庄",
        "content": "隘矣匹夫疾视，鄙哉主父倒行。\n止酒看花溅泪，吹灯见月羞明。",
        "dynasty": "宋",
        "collection_info": null
    },
    {
        "uuid": "5febf20e1b1c9858b52d5888322e9a93",
        "title": "目痛一月未愈自和前九首  其四",
        "author": "刘克庄",
        "content": "无復燃藜照向，徒以亲灯观符。\n掩卷嫌收秽史，绝缨骂玄老奴。",
        "dynasty": "宋",
        "collection_info": null
    },
    {
        "uuid": "7140374734adf91f4fa75efbc5a8561a",
        "title": "目痛一月未愈自和前九首  其五",
        "author": "刘克庄",
        "content": "鬚眉似是绮皓，耳目已非旷娄。\n受明上座顶礼，视彼老公血讐。",
        "dynasty": "宋",
        "collection_info": null
    },
    {
        "uuid": "3f6b45fc73a7c758572cac1829f948f2",
        "title": "目痛一月未愈自和前九首  其六",
        "author": "刘克庄",
        "content": "耄及岁不我与，眼空吾谁适从。\n蒙叟达观鹏鷃，子云自视蛇龙。",
        "dynasty": "宋",
        "collection_info": null
    },
    {
        "uuid": "213f89d037ccc43680e172deee731415",
        "title": "目痛一月未愈自和前九首  其七",
        "author": "刘克庄",
        "content": "静中面壁打坐，倦后抛书投床。\n认自家一尺棰，管渠侬万丈光。",
        "dynasty": "宋",
        "collection_info": null
    },
    {
        "uuid": "891d374b9276f041aafedd0a494e6889",
        "title": "目痛一月未愈自和前九首  其八",
        "author": "刘克庄",
        "content": "朱颜无药能驻，白髮缘愁许长。\n昏昏枉读万卷，蹙蹙起瞻四方。",
        "dynasty": "宋",
        "collection_info": null
    },
    {
        "uuid": "8c0738fbd4c2d7a4cf815309e3d4f704",
        "title": "目痛一月未愈自和前九首  其九",
        "author": "刘克庄",
        "content": "乍可频看短剑，渠肯高张长檠。\n已与鸥盟浩荡，都忘鹄立通明。",
        "dynasty": "宋",
        "collection_info": null
    },
    {
        "uuid": "eb404daf89681993ae2027473718c4b5",
        "title": "又和后九首  其一",
        "author": "刘克庄",
        "content": "觉性灵明自若，本心利欲食之。\n大观如梦如幻，小视坐忘坐驰。",
        "dynasty": "宋",
        "collection_info": null
    },
    {
        "uuid": "8775ed7f977bf83c094080073e642bb4",
        "title": "又和后九首  其二",
        "author": "刘克庄",
        "content": "学仙烧汞成灰，学书埋笔为冢。\n羡关尹喜见聃，爱希氏子瞻孔。",
        "dynasty": "宋",
        "collection_info": null
    },
    {
        "uuid": "733c4f298b86bcfd53ab8fbce11084cf",
        "title": "又和后九首  其三",
        "author": "刘克庄",
        "content": "寒儒頼有雪映，贫女那无绩光。\n千眼今依佛阁，重瞳昔侍舜廊。",
        "dynasty": "宋",
        "collection_info": null
    },
    {
        "uuid": "0140f61d9a749b8f26d2e852d28ff34d",
        "title": "又和后九首  其四",
        "author": "刘克庄",
        "content": "康术鹰眼不化，处仲蜂目亦露。\n我自有观人诀，汝勿为相祖误。",
        "dynasty": "宋",
        "collection_info": null
    },
    {
        "uuid": "92114b29f8bd86ff4db4423100ff526c",
        "title": "又和后九首  其五",
        "author": "刘克庄",
        "content": "竹简定隶古字，黑屏刻月蚀诗。\n嗜学心无止法，读书眼有还时。",
        "dynasty": "宋",
        "collection_info": null
    },
    {
        "uuid": "16f23aea2349c0e65914df1f61135374",
        "title": "又和后九首  其六",
        "author": "刘克庄",
        "content": "入槐见蚁群聚，赋芧觉狙怒喜。\n脱离黑暗狱中，透入光明境裏。",
        "dynasty": "宋",
        "collection_info": null
    },
    {
        "uuid": "bc661d14c054878e8dbc5ae9dfcef51a",
        "title": "又和后九首  其七",
        "author": "刘克庄",
        "content": "自遣病魔病竖，不干药上药王。\n洗眼菊泉旧本，照怀蓉月新凉。",
        "dynasty": "宋",
        "collection_info": null
    },
    {
        "uuid": "6f6ae293d0eba6353b29475e9ecbf127",
        "title": "又和后九首  其八",
        "author": "刘克庄",
        "content": "浮云月之障碍，蒙气日之翳膜。\n已把太玄覆瓿，更将三传束阁。",
        "dynasty": "宋",
        "collection_info": null
    },
    {
        "uuid": "7155ab5891ab212ac0ade53237623bc3",
        "title": "又和后九首  其九",
        "author": "刘克庄",
        "content": "忧患长我意智，苦乐随渠业缘。\n贵人银烛按乐，书生纸裹见钱。",
        "dynasty": "宋",
        "collection_info": null
    },
    {
        "uuid": "3d9265ca6719d8c2f24650d3d4a6f194",
        "title": "送方郎唐卿漕试",
        "author": "刘克庄",
        "content": "翁已鞭鸾上九霄，此郎虽小亦清标。\n斯文尚有嫡传在，每见能令人意消。\n身退吾难论一鹗，才高君必中双鵰。\n汉廷急士将亲策，想见诸儒避董晁。",
        "dynasty": "宋",
        "collection_info": null
    },
    {
        "uuid": "5b776e06810b17322fb763dc62b7ebd0",
        "title": "自题长短句后",
        "author": "刘克庄",
        "content": "春端帖子让渠侬，别有诗余继变风。\n压尽晚唐人以下，託诸小石调之中。\n蜀公喜柳歌仁庙，洛叟讥秦媟上穹。\n可惜今无同好者，樽前忆杀老花翁。",
        "dynasty": "宋",
        "collection_info": null
    },
    {
        "uuid": "3716b2b8b33c2797bfcc1458c934f6b9",
        "title": "勉千里侄秋试六言四首  其一",
        "author": "刘克庄",
        "content": "而翁二子绝奇，其季虎中最怒。\n期此郎甲科郎，跨王父曾王父。",
        "dynasty": "宋",
        "collection_info": null
    },
    {
        "uuid": "e7ace739156adab8d8878b76b5c2908e",
        "title": "勉千里侄秋试六言四首  其二",
        "author": "刘克庄",
        "content": "童习好雕篆作，相业寓混成篇。\n犹之射者百中，勉旃原夫一联。",
        "dynasty": "宋",
        "collection_info": null
    },
    {
        "uuid": "7caed7dae82c98e458896a7c590e4b3c",
        "title": "勉千里侄秋试六言四首  其三",
        "author": "刘克庄",
        "content": "茂才异等息响，太祝斋郎比肩。\n汝伯何由漆髮，我家旧有青毡。",
        "dynasty": "宋",
        "collection_info": null
    },
    {
        "uuid": "2ae706c3786059f135e57fcbf89cb31e",
        "title": "勉千里侄秋试六言四首  其四",
        "author": "刘克庄",
        "content": "子心思犹盛壮，吾光阴已耋耄。\n不堪蝥弧先登，尚可鼓旗傍譟。",
        "dynasty": "宋",
        "collection_info": null
    },
    {
        "uuid": "056f0d4d1fcaca43b4676cef822ead16",
        "title": "中秋大风雨五绝  其一",
        "author": "刘克庄",
        "content": "车唤阿香推，情知雨必雷。\n不干巽二事，也伴阿姨来。",
        "dynasty": "宋",
        "collection_info": null
    },
    {
        "uuid": "bb36f9fd28bb5292f8e1d1c5ae12185f",
        "title": "中秋大风雨五绝  其二",
        "author": "刘克庄",
        "content": "□□□□□，冰轮□□□。\n□□□□妬，不管素娥愁。",
        "dynasty": "宋",
        "collection_info": null
    },
    {
        "uuid": "dcbb85a1e78973e793dc6ac2af83a130",
        "title": "中秋大风雨五绝  其三",
        "author": "刘克庄",
        "content": "好客期难至，清欢拟即差。\n不逢□□镜，何处觅金蟇。",
        "dynasty": "宋",
        "collection_info": null
    },
    {
        "uuid": "09eb5cb647fe0b3ad5250d7d31545ea6",
        "title": "中秋大风雨五绝  其四",
        "author": "刘克庄",
        "content": "诏岁银袍盛，头场玉鑑明。\n妃灵如有助，娥老尚多情。",
        "dynasty": "宋",
        "collection_info": null
    },
    {
        "uuid": "197bb00c24491e4d9c37844806458383",
        "title": "中秋大风雨五绝  其五",
        "author": "刘克庄",
        "content": "眦血滴耕夫，愁眉蹙贾胡。\n良辰风雨至，不復田禾苏。",
        "dynasty": "宋",
        "collection_info": null
    },
    {
        "uuid": "970e8c971db12a13dd0419e6cc572a2f",
        "title": "纵笔一首",
        "author": "刘克庄",
        "content": "邺下徐陈逐逝波，仅留老子尚婆娑。\n吾宗世有戴花舞，大耋谁能鼓缶歌。\n松下寻常无喝道，花间随处有行窝。\n痴人逐物迴头少，看到棋终恐烂柯。",
        "dynasty": "宋",
        "collection_info": null
    },
    {
        "uuid": "a1ae3c776c51b54c30f08d99c7a89ef7",
        "title": "洪秘监徐常丞有诗贺余休致次韵四首  其一",
        "author": "刘克庄",
        "content": "还笏何须待拖绅，世间无价是元身。\n为梁父咏常存汉，累太玄经坐美新。\n朝露饶他夸夺子，晓星有几典刑人。\n由来老干禁霜雪，不问东皇探借春。",
        "dynasty": "宋",
        "collection_info": null
    },
    {
        "uuid": "b54bbc3692cc5adae9d22706b30e433b",
        "title": "洪秘监徐常丞有诗贺余休致次韵四首  其二",
        "author": "刘克庄",
        "content": "玉座分明念老臣，孤忠何路更前陈。\n无枯树赋如开府，有病梨篇似照邻。\n粥钵不愁餐哽噎，蔬盘何用脍纷纶。\n尽教巷静门罗爵，绝胜山空冢卧麟。",
        "dynasty": "宋",
        "collection_info": null
    },
    {
        "uuid": "a280469a216e371a961e528914e2bc2f",
        "title": "洪秘监徐常丞有诗贺余休致次韵四首  其三",
        "author": "刘克庄",
        "content": "既衰戒得久书绅，所得毫毛所失身。\n疎传画图传不朽，胡公粪土谤如新。\n古询黄髮非无意，今繫苍生尚有人。\n吾老而休君未可，时来徧与物为春。",
        "dynasty": "宋",
        "collection_info": null
    },
    {
        "uuid": "1615c9540ece171d6c3e0117ae2fe0d1",
        "title": "洪秘监徐常丞有诗贺余休致次韵四首  其四",
        "author": "刘克庄",
        "content": "好语嘘枯极主臣，未应公干胜徐陈。\n争三十里敢言智，有百万钱难买邻。\n残烛苛留终断简，瘦筇扶出拜新纶。\n德星若肯过田舍，只脍溪鲜代脯麟。",
        "dynasty": "宋",
        "collection_info": null
    },
    {
        "uuid": "447a32887094c5a9f5a70c7a75f25d46",
        "title": "和警斋侍郎二首  其一",
        "author": "刘克庄",
        "content": "颜苍鬓秃旧词臣，几见台家局面新。\n栖碧山中真大隠，立红云畔是前身。\n鲁公昔有书干禄，杨子今无赋逐贫。\n纵使未能追绮皓，绝胜赐杖给扶人。",
        "dynasty": "宋",
        "collection_info": null
    },
    {
        "uuid": "f374341b3f6a29eebe1dd254a68d3a63",
        "title": "和警斋侍郎二首  其二",
        "author": "刘克庄",
        "content": "家传岂有枕中方，敢向尧朝议大章。\n难入高贤真率社，且寻童子钓游乡。\n有西畴事咨衡宇，无北山移诮草堂。\n独恨才衰诗不进，傥容摘艷更熏香。",
        "dynasty": "宋",
        "collection_info": null
    },
    {
        "uuid": "58a8a4fe637d59926ca21ff194e428bb",
        "title": "病起十首  其一",
        "author": "刘克庄",
        "content": "架帙纵横砚有埃，先生久不至山斋。\n散花魔已降摩诘，裹饭人谁访子来。\n又与杜康绝交矣，併疎毛颖少恩哉。\n几时真得金篦力，书债重偿酒禁开。",
        "dynasty": "宋",
        "collection_info": null
    },
    {
        "uuid": "f1084da40cc256915d1c0c276439c2ae",
        "title": "病起十首  其二",
        "author": "刘克庄",
        "content": "薄有桑麻在北溪，辎车悬了驾鸡栖。\n专房安得莫愁妾，同穴除非法喜妻。\n绒挂屋梁聊藉草，萤穿窗隙胜然藜。\n谢公虚下闻筝泪，输与刘伶醉似泥。",
        "dynasty": "宋",
        "collection_info": null
    },
    {
        "uuid": "1c5642e31407148fa23ebbe3455cfc56",
        "title": "病起十首  其三",
        "author": "刘克庄",
        "content": "未纵心年乞退休，年垂八十更何求。\n相方好事下白屋，帝岂无人记玉楼。\n绶未必为翁子福，扇安能障彦回羞。\n吾诗绝似渊明诔，莫遣他人弄笔头。",
        "dynasty": "宋",
        "collection_info": null
    },
    {
        "uuid": "ea59b2217751e22cb72bb51e105b930a",
        "title": "病起十首  其四",
        "author": "刘克庄",
        "content": "亹亹清谈犹可听，星星短髮不禁搔。\n昔如八骏走千里，今似九牛亡一毛。\n吟苦都忘年事老，寝酣始悟早朝劳。\n箕山只在人间世，尧大如天未易逃。",
        "dynasty": "宋",
        "collection_info": null
    },
    {
        "uuid": "0544adf1e3eb2aff3307ed561a3536ba",
        "title": "病起十首  其五",
        "author": "刘克庄",
        "content": "有四宜休七不堪，岂容华皓尚痴贪。\n固难唐突耆英社，尚可追攀老学庵。\n酷嗜蟹螯聊自酌，高悬麈尾共谁谈。\n吾闻多寿常多辱，伯始何须饮菊潭。",
        "dynasty": "宋",
        "collection_info": null
    },
    {
        "uuid": "c4f77996918d01f1ccbbe3a88f4485a5",
        "title": "病起十首  其六",
        "author": "刘克庄",
        "content": "昔与诸贤共造廷，如风吹絮浪飘萍。\n溘先忽忽同晨露，殿后晖晖独曙星。\n未肯肩随金谷友，幸留面见草堂灵。\n伯伦旧与吾通谱，欲往从之唤不醒。",
        "dynasty": "宋",
        "collection_info": null
    },
    {
        "uuid": "8e34e4e712f5a24456e89458b0a000db",
        "title": "病起十首  其七",
        "author": "刘克庄",
        "content": "酒户诗坛聊尔耳，也吟唧唧醉陶陶。\n鲸鱼翡翠兼羣体，蜾蠃螟蛉视二豪。\n京洛饮徒烦借问，江湖社友谬推高。\n可怜小杜醺酣者，浪许诗人仆命骚。",
        "dynasty": "宋",
        "collection_info": null
    },
    {
        "uuid": "c4bbf7b09aca6c7d90f691154e143aca",
        "title": "病起十首  其八",
        "author": "刘克庄",
        "content": "暮年字字费冥搜，少作如山弃不收。\n作美新文生失节，留封禅草死包羞。\n怀中探锦都无几，身后悬金未易求。\n懊恨新来刚制酒，世间何物可浇愁。",
        "dynasty": "宋",
        "collection_info": null
    },
    {
        "uuid": "d5145733237d673af2940c1903151b68",
        "title": "病起十首  其九",
        "author": "刘克庄",
        "content": "变风而下世无诗，幼学西昆壮耻为。\n老去仅名小家数，向来曾识大宗师。\n百年不觉皤双鬓，一字谁能断数髭。\n诚叟放翁几曾死，着鞭万一许肩随。",
        "dynasty": "宋",
        "collection_info": null
    },
    {
        "uuid": "cf43b86358231f139916ee0212d46907",
        "title": "病起十首  其一○",
        "author": "刘克庄",
        "content": "有粟二囷书数厨，一生受用小规模。\n要令后裔师吾俭，不愿多财使尔愚。\n旋作续书传福畤，偶成小楷付官奴。\n自惭未至韩公地，老语谆谵谩劝符。",
        "dynasty": "宋",
        "collection_info": null
    },
    {
        "uuid": "7330ad13a2a33969f0789f2038fd6f20",
        "title": "诸公载酒贺余休致水村农卿有诗次韵  其一",
        "author": "刘克庄",
        "content": "圣世鸟巢可俯窥，乞身岂必避危机。\n牛车径驾史儋出，麟笔曾嘉季友归。\n迂叟相邀入真率，乖崖安肯慕轻肥。\n山林深密云天远，存阙心宁不可矶。",
        "dynasty": "宋",
        "collection_info": null
    },
    {
        "uuid": "b2f2423c5a7b2439ab26e21dbc02a8bc",
        "title": "诸公载酒贺余休致水村农卿有诗次韵  其二",
        "author": "刘克庄",
        "content": "目眚陈编懒更窥，博通似恐洩天机。\n大愚苦要骑麟下，小黠犹能化鹤归。\n觅句瘦肩两山耸，绝粮干嚥上池肥。\n平生慕用徐先辈，异世溪边共一矶。",
        "dynasty": "宋",
        "collection_info": null
    },
    {
        "uuid": "e04e97a8f8dc99dc845f28c0a2b07e79",
        "title": "诸公载酒贺余休致水村农卿有诗次韵  其三",
        "author": "刘克庄",
        "content": "别无穴隙可钻窥，常恐冥行践骇机。\n恰则赐环烦内引，俄然隻履已西归。\n都忘紫禁烟花绕，绝喜青山笋蕨肥。\n应被水村翁冷笑，争墩未了又争矶。",
        "dynasty": "宋",
        "collection_info": null
    },
    {
        "uuid": "a891f4dbbe6970a6edc781b31c2ced3c",
        "title": "诸公载酒贺余休致水村农卿有诗次韵  其四",
        "author": "刘克庄",
        "content": "觉海难将浅见窥，打包径去契禅机。\n何曾蝴蝶暂成梦，除却杜鹃谁劝归。\n江上风涛犹汹涌，盘中泉土颇甘肥。\n自当叱犊勤耕野，不必然犀往照矶。",
        "dynasty": "宋",
        "collection_info": null
    },
    {
        "uuid": "ce50bdc7365f700501bee9c66f0971c8",
        "title": "诸公载酒贺余休致水村农卿有诗次韵  其五",
        "author": "刘克庄",
        "content": "聃书深远绝难窥，止足书中向上机。\n但看杖扶博山入，不知扇赐曲江归。\n年饥方虑沟中瘠，旰食欲令天下肥。\n念此令人生内热，溪边頼有涤烦矶。",
        "dynasty": "宋",
        "collection_info": null
    },
    {
        "uuid": "c031988ac898245dbc404b60305e1487",
        "title": "诸公载酒贺余休致水村农卿有诗次韵  其六",
        "author": "刘克庄",
        "content": "时事浑如坐井窥，逢人不敢问边机。\n连营未寄寒衣去，故里何心昼锦归。\n笑矍铄翁鸢跕堕，爱玄真子鳜鱼肥。\n绿阴多处宜垂钓，莫管楸花落满矶。",
        "dynasty": "宋",
        "collection_info": null
    },
    {
        "uuid": "80ff23eb2b162582b243074e7305b597",
        "title": "诸公载酒贺余休致水村农卿有诗次韵  其七",
        "author": "刘克庄",
        "content": "户外荒园久不窥，桔槔已息汉阴机。\n与鸡窠老略相似，微鹿门翁谁与归。\n训俭家纔支伏腊，力农田不问硗肥。\n由来位重多忧责，未必沙堤胜石矶。",
        "dynasty": "宋",
        "collection_info": null
    },
    {
        "uuid": "da7a31cc3bc3fb1cb37fe82185344799",
        "title": "诸公载酒贺余休致水村农卿有诗次韵  其八",
        "author": "刘克庄",
        "content": "指法金针不许窥，笑他贫女织寒机。\n谪仙曲奏调羹赐，之问诗成夺锦归。\n论定会盼银信召，眷浓漫妬玉环肥。\n溪边鸥鹭偷相语，只怕先生又下矶。",
        "dynasty": "宋",
        "collection_info": null
    },
    {
        "uuid": "2ca1090da6d7a7e82a63e3cc6a9ce4eb",
        "title": "诸公载酒贺余休致水村农卿有诗次韵  其九",
        "author": "刘克庄",
        "content": "陆海潘江莫测窥，手挥巧斲执神机。\n昔如鲁野麟初获，今似辽天鹤独归。\n外物何殊竿木戏，内丹不待药苗肥。\n只愁户外蒲轮至，去坐狨鞯勿坐矶。",
        "dynasty": "宋",
        "collection_info": null
    },
    {
        "uuid": "55fdd8dc0f135051610dbd330172e3df",
        "title": "诸公载酒贺余休致水村农卿有诗次韵  其一○",
        "author": "刘克庄",
        "content": "高屋从来有鬼窥，铁门关枉费心机。\n逃尧欲去未忍去，舍鲁不归何处归。\n款段马知如狗大，堂厨羊不似蚝肥。\n赐金未可都挥散，要买荒山鹤断矶。",
        "dynasty": "宋",
        "collection_info": null
    },
    {
        "uuid": "9ce8e58d905b5ec08cc068719aa5b02c",
        "title": "目眚",
        "author": "刘克庄",
        "content": "一秋窗下少书声，目眚缠绵久未平。\n大德三麻如昨日，善和千卷付来生。\n聃兮虽视如无见，藉也于心固不盲。\n吹却残灯抛蠹简，拥衾危坐待天明。",
        "dynasty": "宋",
        "collection_info": null
    },
    {
        "uuid": "ffeec9ae23f3e07174b0e3975659ce63",
        "title": "贺警斋吴侍郎被召",
        "author": "刘克庄",
        "content": "旧人仅有鲁灵光，银信翩翩下帝傍。\n龙去十年闲卧洛，凤来一日再鸣阳。\n玺书下访刍言急，月食回思榄味长。\n善类合离关世道，祈公趣驾勿循墙。",
        "dynasty": "宋",
        "collection_info": null
    },
    {
        "uuid": "66a87e01825ab230e613ce02b057db6a",
        "title": "挽郑甥主学二首  其一",
        "author": "刘克庄",
        "content": "北辙心犹锐，南廊策不迁。\n美芹干将相，采藻淑生徒。\n赋鵩方强仕，闻鸡漫壮图。\n未应精爽尽，丹穴有双雏。",
        "dynasty": "宋",
        "collection_info": null
    },
    {
        "uuid": "bc94e008d4b68b6f8a447754a8e2acee",
        "title": "挽郑甥主学二首  其二",
        "author": "刘克庄",
        "content": "亲则班□子，贤于辅嗣甥。\n奠刍终古诀，炊黍霎时荣。\n先墓身为殉，新丘手自营。\n老人尤惜泪，何况又偏盲。",
        "dynasty": "宋",
        "collection_info": null
    },
    {
        "uuid": "d41b0d44a0c6e772e104704095b6b664",
        "title": "大渊寄道冠汉镜各答以一首  其一",
        "author": "刘克庄",
        "content": "已挂朝冠了，烦君寄道冠。\n头蓬不梳久，髮秃欲簪难。\n简便乌巾赘，清羸鹤氅宽。\n儿童怪崖异，便作羽流看。",
        "dynasty": "宋",
        "collection_info": null
    },
    {
        "uuid": "25e5e9ae0f638f60f6711178e80f81f4",
        "title": "大渊寄道冠汉镜各答以一首  其二",
        "author": "刘克庄",
        "content": "雁足传书至，蟾光出匣新。\n真从古冶子，曾照汉时人。\n昔作美年少，今非妙色身。\n明知皆梦幻，莫认假为真。",
        "dynasty": "宋",
        "collection_info": null
    },
    {
        "uuid": "0da57c97c14c004d1ed3fd43f1e3a9cf",
        "title": "览西斋弟子抄诸家诗一首",
        "author": "刘克庄",
        "content": "小窗几载共吟披，重见残编拊事悲。\n早日才高鹦鹉赋，暮年泪尽鹡鸰诗。\n神交梦尚通康乐，手泽书堪付阿宜。\n若是孔怀因未断，安知来世不吹箎。",
        "dynasty": "宋",
        "collection_info": null
    },
    {
        "uuid": "edd6450519791e9a4b23ee7189d5d985",
        "title": "读太白诗一首和竹溪",
        "author": "刘克庄",
        "content": "翰林万里出峨嵋，曾受开元帝异知。\n只道高爷能毁鬲，无端环子亦嗔痴。\n空传飞燕当时句，难觅骑鲸以后诗。\n的是长庚星现世，粃糠伯友与王师。",
        "dynasty": "宋",
        "collection_info": null
    },
    {
        "uuid": "d7019768475ee73553db10ebc4d72f1b",
        "title": "挽陈岩方隠君二首  其一",
        "author": "刘克庄",
        "content": "长鲁申公数岁余，占天随子百弓居。\n久抛科举寻初服，不愿君王载后车。\n里有学人来问字，朝无掌故就传书。\n新春农告西畴事，谁伴樗翁共荷锄。",
        "dynasty": "宋",
        "collection_info": null
    },
    {
        "uuid": "26f18eb3c1f5a59443962b31820b3b85",
        "title": "挽陈岩方隠君二首  其二",
        "author": "刘克庄",
        "content": "溪墅山房委折通，每分半榻听松风。\n篘成昔喜同浮白，荔熟今悲自擘红。\n宰上碑何惭有道，城中人少识庞公。\n单鸡勺酒新丘远，迢递扶衰别殡宫。",
        "dynasty": "宋",
        "collection_info": null
    },
    {
        "uuid": "c26a6b018f1505662e05f77a77467ab0",
        "title": "徐洪二公再和二诗余亦随喜  其一",
        "author": "刘克庄",
        "content": "腰臂拘挛倦笏绅，笺天乞得水云身。\n古书一点心源合，时事千茎鬓雪新。\n世重晚香并晚节，史难全传更全人。\n岁寒頼有梅相伴，先向南枝漏洩春。",
        "dynasty": "宋",
        "collection_info": null
    },
    {
        "uuid": "8b5f8cdc09d80c4c24be409e04aa2e88",
        "title": "徐洪二公再和二诗余亦随喜  其二",
        "author": "刘克庄",
        "content": "龙钟讵可备藩臣，半俸恩深胜在陈。\n熏鼠少曾开北牖，杀牛何必效东邻。\n笺天疏许初还笏，上水船难更掌纶。\n幼读学而浑忘却，岂能歌凤又书麟。",
        "dynasty": "宋",
        "collection_info": null
    },
    {
        "uuid": "7c7c560a0da0b59ea32bf3814d09be99",
        "title": "徐洪二公再和二诗余亦随喜  其三",
        "author": "刘克庄",
        "content": "松风地籁瀑天绅，下有苔矶着老身。\n僵卧从教茅屋破，放歌不犯玉台新。\n陶元亮可羲皇上，管幼安非汉魏人。\n酒禁近来开一綫，霜天便觉满怀春。",
        "dynasty": "宋",
        "collection_info": null
    },
    {
        "uuid": "9a51a6d903cb8fd29addb771ec7bdb1a",
        "title": "徐洪二公再和二诗余亦随喜  其四",
        "author": "刘克庄",
        "content": "久愧君恩禄具臣，太仓非有粟陈陈。\n立朝到老羞营窟，避客经年少觌邻。\n鹤夜失鸣犹给料，鱼寒不食已收纶。\n小瓢如玺犹慵佩，何况金龟与玉麟。",
        "dynasty": "宋",
        "collection_info": null
    },
    {
        "uuid": "5d2c3a19a12a167281ff9d70a140da8d",
        "title": "和长溪叶潘投赠韵",
        "author": "刘克庄",
        "content": "脯麟炮凤饮鲸吞，肯学寒儒嚙菜根。\n琴古无阶登舜殿，诗穷作祟客羌村。\n可怜书画科俱废，谁谓文章技未尊。\n世上金台随处有，吾贫聊復赠君言。",
        "dynasty": "宋",
        "collection_info": null
    },
    {
        "uuid": "0c10f77364b354df4f0318bab96f26fd",
        "title": "林卿劝开酒禁次韵一首",
        "author": "刘克庄",
        "content": "新沐髮浑如雪白，大开眼只见天青。\n称觥乍可同邠俗，锡爵安能效卫伶。\n过眼神奇俄臭腐，到头浊醉胜清醒。\n闹蓝不是安身处，且向糟邱寄暮龄。",
        "dynasty": "宋",
        "collection_info": null
    },
    {
        "uuid": "123573252b9efca5503b96b71997b29f",
        "title": "和曹守司直劝驾",
        "author": "刘克庄",
        "content": "李唐故典存烧尾，皇宋科名从敕头。\n月露浓熏仙桂发，天风高送客槎浮。\n三场魁匪先贤志，千佛名知几劫修。\n自笑申公垂八十，不能挟册共西游。",
        "dynasty": "宋",
        "collection_info": null
    },
    {
        "uuid": "e9a8b4d3cc9a08eb0b5db5139382de2d",
        "title": "读大行皇帝遗诏感恩哀恸六首  其一",
        "author": "刘克庄",
        "content": "昨者欃枪久未收，宫中斋素却珍羞。\n宵衣密遣庚牌递，露布差宽丙枕忧。\n大渐忽然开玉锁，积勤端为保金瓯。\n尧民莫不如丧考，况侍尧阶近璪旒。",
        "dynasty": "宋",
        "collection_info": null
    },
    {
        "uuid": "d6b3e100eea119e161f572e45f42c1ef",
        "title": "读大行皇帝遗诏感恩哀恸六首  其二",
        "author": "刘克庄",
        "content": "或犯威颜批逆鳞，容如天地养如春。\n早年憔悴行吟者，岁晚赓歌喜起人。\n风雨无终飘暴意，雪霜有大发生仁。\n才衰莫颂文之德，虚忝词臣与史臣。",
        "dynasty": "宋",
        "collection_info": null
    },
    {
        "uuid": "26fabcc60c1eeb96b168e2f571898f6b",
        "title": "读大行皇帝遗诏感恩哀恸六首  其三",
        "author": "刘克庄",
        "content": "圣度如天未易量，每怜孤直赦疎狂。\n中伤竞发千钧弩，拂拭重登七宝床。\n昔忝未归同二老，今无殉死愧三良。\n鼎湖望断灵斿远，血泪纔干又数行。",
        "dynasty": "宋",
        "collection_info": null
    },
    {
        "uuid": "24879d50fe48b138b213920ff37d1702",
        "title": "读大行皇帝遗诏感恩哀恸六首  其四",
        "author": "刘克庄",
        "content": "禁中宣召佯狂李，度外蒐罗不第蕡。\n先帝英明亲擢汝，孤臣老死敢忘君。\n坏麻讵忍加城罪，庭着居常读轼文。\n纵使天光留隻眼，此生无復望尧云。",
        "dynasty": "宋",
        "collection_info": null
    },
    {
        "uuid": "e984935ae241a55bf26bf73e2c31c44c",
        "title": "读大行皇帝遗诏感恩哀恸六首  其五",
        "author": "刘克庄",
        "content": "批凤提鳌间世遭，老臣全未报丝毫。\n封还不觉天颜近，劝诵偏知帝学高。\n户外昭容犹紫袖，柩前诸后更黄袍。\n暮年泪滴藏山稿，畴昔曾经圣笔褒。",
        "dynasty": "宋",
        "collection_info": null
    },
    {
        "uuid": "f67c49f67f752f4b0f210a2809514e7b",
        "title": "读大行皇帝遗诏感恩哀恸六首  其六",
        "author": "刘克庄",
        "content": "士有一长斯可矣，文兼众妙古难之。\n元丰御览诸生赋，淳化屏题侍读诗。\n序建隆须还巩笔，记储祥必待苏碑。\n臣于四美安能备，虚受先皇不世知。",
        "dynasty": "宋",
        "collection_info": null
    },
    {
        "uuid": "77a3897344046c20b72deeb2d92fdb6e",
        "title": "大行皇帝挽诗六首  其一",
        "author": "刘克庄",
        "content": "仁厚传嘉佑，重华继绍兴。\n方恢周境土，忽治汉山陵。\n俭匪珠襦殓，危犹玉几凭。\n遥知天上乐，难返白云乘。",
        "dynasty": "宋",
        "collection_info": null
    },
    {
        "uuid": "5410ab4239049eaae1d4b6271b1813da",
        "title": "大行皇帝挽诗六首  其二",
        "author": "刘克庄",
        "content": "临照三千界，涵濡四十春。\n沙难量福寿，天不大尧仁。\n眇小坡诗案，优容濮议人。\n老臣偏恸绝，曾扈属车尘。",
        "dynasty": "宋",
        "collection_info": null
    },
    {
        "uuid": "e4d70da8d5f2f5ca2453cb5522421b70",
        "title": "大行皇帝挽诗六首  其三",
        "author": "刘克庄",
        "content": "虏哨无宁处，龙颜有隠忧。\n未曾御戎服，已报走旃裘。\n地拓黄河土，天烧赤壁舟。\n奈何投柱斧，不待献俘囚。",
        "dynasty": "宋",
        "collection_info": null
    },
    {
        "uuid": "e8ad8d4627079717bc63cf42496946f7",
        "title": "大行皇帝挽诗六首  其四",
        "author": "刘克庄",
        "content": "颇怪旄头异，何曾玉色怡。\n恶言闻佛耳，夷猾上尧眉。\n河岂无清日，天曾有坏时。\n嗣皇新缵禹，遗老喜还悲。",
        "dynasty": "宋",
        "collection_info": null
    },
    {
        "uuid": "d3b94397f6aa1b1404006847de7e94fb",
        "title": "大行皇帝挽诗六首  其五",
        "author": "刘克庄",
        "content": "自惜孤寒士，栖栖到老休。\n生前浩然弃，殁后所忠求。\n臣草金鸡赦，帝临丹凤楼。\n追怀稀阔遇，恨不杀身酬。",
        "dynasty": "宋",
        "collection_info": null
    },
    {
        "uuid": "3edc48435cf2a05c37db27077e84aec3",
        "title": "大行皇帝挽诗六首  其六",
        "author": "刘克庄",
        "content": "英鉴高千古，名尤不假人。\n周惟十夫哲，汉止一儒醇。\n圣笔严褒贬，臣材岂拟伦。\n骊珠六十九，谁谓橐中贫。",
        "dynasty": "宋",
        "collection_info": null
    },
    {
        "uuid": "64846d74e6c84d9cb86a00b3245d96b1",
        "title": "送外弟方时父寄呈□古心相公",
        "author": "刘克庄",
        "content": "一自子猷迴棹后，溪边风雪少来宾。\n栎樗吾偶逃天伐，瓜葛君犹访古亲。\n不以痴顽疎此老，绝胜富贵合它人。\n相公留下阳春脚，应念诗翁白首贫。",
        "dynasty": "宋",
        "collection_info": null
    },
    {
        "uuid": "56991cc376a34da89f21848739746e5d",
        "title": "挽高孺人",
        "author": "刘克庄",
        "content": "泝源高适谱，作媲郑虔家。\n贤子搴丹桂，高才补白华。\n病犹观冕辂，没不待笄珈。\n阡表堪传远，何须挽诔加。",
        "dynasty": "宋",
        "collection_info": null
    },
    {
        "uuid": "dece1234dbaa88173faa518baf9c49c0",
        "title": "挽黄拙轩",
        "author": "刘克庄",
        "content": "旷怀无事可攒眉，高兴成章不捻髭。\n爱杀元公为□赋，笑他平子作愁诗。\n山中猿鹤平生友，天上麒麟是小儿。\n今代徐陵文价重，为君郑重述俚辞。",
        "dynasty": "宋",
        "collection_info": null
    },
    {
        "uuid": "674213c3a74c9e21eb23ccd8827e49d5",
        "title": "臈月二十二夜漏下数刻小饮径醉坐小閤睡傍无侍者仆于户限眉鼻伤焉流血被面记以六言九首  其一",
        "author": "刘克庄",
        "content": "退之落齿感慨，子春伤足悲哀。\n遗体有所受也，败面岂不痛哉。",
        "dynasty": "宋",
        "collection_info": null
    },
    {
        "uuid": "b26adeacbaa6d3e707b80f80ef217331",
        "title": "臈月二十二夜漏下数刻小饮径醉坐小閤睡傍无侍者仆于户限眉鼻伤焉流血被面记以六言九首  其二",
        "author": "刘克庄",
        "content": "玉追琢天肖汝，血模糊物败之。\n何时鼻端白现，依旧眉毫雪垂。",
        "dynasty": "宋",
        "collection_info": null
    },
    {
        "uuid": "924cf28b5cfb78828d41a79e068408f6",
        "title": "臈月二十二夜漏下数刻小饮径醉坐小閤睡傍无侍者仆于户限眉鼻伤焉流血被面记以六言九首  其三",
        "author": "刘克庄",
        "content": "黠鬼机械恶毒，老人皮肉麻顽。\n且摩麟肪止血，不须獭髓灭瘢。",
        "dynasty": "宋",
        "collection_info": null
    },
    {
        "uuid": "ae932364e4444d479e47096a3907e980",
        "title": "臈月二十二夜漏下数刻小饮径醉坐小閤睡傍无侍者仆于户限眉鼻伤焉流血被面记以六言九首  其四",
        "author": "刘克庄",
        "content": "不为卿面作计，转令汝貌不扬。\n鬓畔有千茎白，眉间无一点黄。",
        "dynasty": "宋",
        "collection_info": null
    },
    {
        "uuid": "1a5f3412a301aaffd3a1f15bd9d9c4ba",
        "title": "臈月二十二夜漏下数刻小饮径醉坐小閤睡傍无侍者仆于户限眉鼻伤焉流血被面记以六言九首  其五",
        "author": "刘克庄",
        "content": "垂堂一跌血面，闭閤三旬裹疮。\n有佛至维摩室，无人拜德公床。",
        "dynasty": "宋",
        "collection_info": null
    },
    {
        "uuid": "bf568aef45100b25ff5a481d50de464d",
        "title": "臈月二十二夜漏下数刻小饮径醉坐小閤睡傍无侍者仆于户限眉鼻伤焉流血被面记以六言九首  其六",
        "author": "刘克庄",
        "content": "室中文殊已去，户外子舆不来。\n蒙补陀衲足矣，扶灵寿杖彼哉。",
        "dynasty": "宋",
        "collection_info": null
    },
    {
        "uuid": "883e7f44d28986fcc52adca91627d353",
        "title": "臈月二十二夜漏下数刻小饮径醉坐小閤睡傍无侍者仆于户限眉鼻伤焉流血被面记以六言九首  其七",
        "author": "刘克庄",
        "content": "晋士讐阮籍眼，唐人观李邕眉。\n任汝得吾皮骨，惟吾不汝瑕疵。",
        "dynasty": "宋",
        "collection_info": null
    },
    {
        "uuid": "4ed675b72b38679aec7ee030e20022dd",
        "title": "臈月二十二夜漏下数刻小饮径醉坐小閤睡傍无侍者仆于户限眉鼻伤焉流血被面记以六言九首  其八",
        "author": "刘克庄",
        "content": "丹书大圣初元，白髮先朝遗老。\n浪言铁笔犹存，不觉玉山自倒。",
        "dynasty": "宋",
        "collection_info": null
    },
    {
        "uuid": "e50e150abb1d46d692b9923227f42c0a",
        "title": "臈月二十二夜漏下数刻小饮径醉坐小閤睡傍无侍者仆于户限眉鼻伤焉流血被面记以六言九首  其九",
        "author": "刘克庄",
        "content": "未尝学斲伤鼻，不待狂言炙眉。\n祸福非自求者，横逆当顺受之。",
        "dynasty": "宋",
        "collection_info": null
    },
    {
        "uuid": "c275c7f12e65f05d1899c3aa8d80d891",
        "title": "责猫",
        "author": "刘克庄",
        "content": "将钱聘汝向雕笼，稳卧花阴晓日红。\n鸷性偶然捎蝶戏，鱼餐不与饲鷄同。\n首斑虚有含蝉相，尸素全无执鼠功。\n岁暮贫家宜汰冗，未知谁告主人公。",
        "dynasty": "宋",
        "collection_info": null
    },
    {
        "uuid": "85af0c1dfa395a119b54cc6272a6f71a",
        "title": "答陈莆田投赠二首  其一",
        "author": "刘克庄",
        "content": "夙昔潘郎说孟公，讲闻久矣匪匆匆。\n君豪不忝十才子，吾老真成一秃翁。\n谢事安能誊妙墨，辍耕犹可和高风。\n画帘寂寂蒲鞭小，应许澹台至室中。",
        "dynasty": "宋",
        "collection_info": null
    },
    {
        "uuid": "727e83e38f34b6378b2ff4563f088e8b",
        "title": "答陈莆田投赠二首  其二",
        "author": "刘克庄",
        "content": "恬退已邀鸥入社，畸孤羞使鸩为媒。\n闻新令尹弹琴治，有远方人负耒来。\n雷邑地偏难舞袖，坳堂水浅易胶杯。\n一枝半朶真穷相，输与河阳满县开。",
        "dynasty": "宋",
        "collection_info": null
    },
    {
        "uuid": "1db68ca9083dc032fd9eb27f8c675a7f",
        "title": "送林德辅倅三山",
        "author": "刘克庄",
        "content": "匹雏力薄难轩轾，一鹗能高易輓推。\n屡见衮衣闻吉语，安知夹袋偶遗才。\n易云极困将亨矣，谚说平分有是哉。\n若饯古公烦问讯，蚤开翘馆筑金台。",
        "dynasty": "宋",
        "collection_info": null
    },
    {
        "uuid": "5e111488f3ba18604abb139fd312480d",
        "title": "七十九吟十首  其一",
        "author": "刘克庄",
        "content": "阅世桑田变海波，谩存铜狄共谁摩。\n钓璜岁日明年是，驰隙光阴一霎过。",
        "dynasty": "宋",
        "collection_info": null
    },
    {
        "uuid": "71dac55001ae6948cc5230ad63c75e0a",
        "title": "七十九吟十首  其二",
        "author": "刘克庄",
        "content": "仕宦端平甲子岁，结局景定壬戌年。\n有北窗凉来枕畔，无南风尘傍扇边。",
        "dynasty": "宋",
        "collection_info": null
    },
    {
        "uuid": "7c22570560eb5f8f8acb51d805ee1ba0",
        "title": "七十九吟十首  其三",
        "author": "刘克庄",
        "content": "便有凤从千仞下，更无虎守九重门。\n拔茅初喜仕途泰，起蕝乃知皇帝尊。",
        "dynasty": "宋",
        "collection_info": null
    },
    {
        "uuid": "04825d672babb61a49d61eadcb653030",
        "title": "七十九吟十首  其四",
        "author": "刘克庄",
        "content": "多作恶诗供世笑，晚持孤论谁予同。\n才名压倒豁□老，官职火迫乖崖翁。",
        "dynasty": "宋",
        "collection_info": null
    },
    {
        "uuid": "37ecf663ae4e4810dcdb7fdc29f7f9fb",
        "title": "七十九吟十首  其五",
        "author": "刘克庄",
        "content": "向来热血泼虚庸，巵酒凭谁酹二公。\n老作地仙差□了，洞宾相约听松风。",
        "dynasty": "宋",
        "collection_info": null
    },
    {
        "uuid": "6102a20c1219090c98f80ad8b4d775d2",
        "title": "七十九吟十首  其六",
        "author": "刘克庄",
        "content": "适闻有诏追阳子，又说厚礼迎申公。\n莫教涑水疑四皓，且伴横渠吟八翁。",
        "dynasty": "宋",
        "collection_info": null
    },
    {
        "uuid": "5644e7609e87671731f99e0197edfec1",
        "title": "七十九吟十首  其七",
        "author": "刘克庄",
        "content": "经书上卿曰刘子，史称三老为董公。\n赵章泉自号晏叟，朱先生一字遯翁。",
        "dynasty": "宋",
        "collection_info": null
    },
    {
        "uuid": "b1c4f2cfd66e5d88c22b015dcc9e9636",
        "title": "七十九吟十首  其八",
        "author": "刘克庄",
        "content": "旧田庐我先人业，某水丘吾童子游。\n有杞菊姑安甫里，无蒲萄可博凉州。",
        "dynasty": "宋",
        "collection_info": null
    },
    {
        "uuid": "9bc67e33e9cdd8a634719b354d87f3eb",
        "title": "七十九吟十首  其九",
        "author": "刘克庄",
        "content": "业缘在东震旦国，参礼徧南赡部州。\n欠明眼人与谈道，就圆机士语九流。",
        "dynasty": "宋",
        "collection_info": null
    },
    {
        "uuid": "4492e9c9667b9a8c9e62649e8104a03a",
        "title": "七十九吟十首  其一○",
        "author": "刘克庄",
        "content": "虽瞎吾眼犹劬书，平生无泪如唐衢。\n爱鹤天鲸海空阔，嫌羊肠鸟道崎岖。",
        "dynasty": "宋",
        "collection_info": null
    },
    {
        "uuid": "03c4bb69d4f85db6c67422f77e59e262",
        "title": "吾里前辈林删定甫六十挂冠夹漈艾轩诸老皆为赋诗追次其韵",
        "author": "刘克庄",
        "content": "□定飞仙去不留，惜余生晚欠从游。\n种明逸后屈二指，范景仁边放一头。\n有鹿门栖堪遯去，无菟裘计径归休。\n却怜荷莜非真隠，鷄黍殷勤止仲由。",
        "dynasty": "宋",
        "collection_info": null
    },
    {
        "uuid": "dd6574f3ca133d5524c5e62f6f62fb4f",
        "title": "乙丑元日口号十首  其一",
        "author": "刘克庄",
        "content": "三白吴中梅花雪，一穟海南沉水烟。\n劝汝杯酒令汝寿，着婆衫子拜婆年。",
        "dynasty": "宋",
        "collection_info": null
    },
    {
        "uuid": "9c10fe9a1bc9a3f9d376d52516a4dc6e",
        "title": "乙丑元日口号十首  其二",
        "author": "刘克庄",
        "content": "俗情讳老难藏老，暮景添年是减年。\n举力田科虽殿后，序乡饮酒却居前。",
        "dynasty": "宋",
        "collection_info": null
    },
    {
        "uuid": "83c088ba0d42deececec04d8ee70244d",
        "title": "乙丑元日口号十首  其三",
        "author": "刘克庄",
        "content": "痴獃已肖木鸡状，行走不减竹马时。\n太平期恰当今日，嬉戏翁浑如小儿。",
        "dynasty": "宋",
        "collection_info": null
    },
    {
        "uuid": "e1a7a1410dcb944e972f3619bd63191c",
        "title": "乙丑元日口号十首  其四",
        "author": "刘克庄",
        "content": "方坐皋比开讲肆，忽看傀儡至优场。\n此翁奇奇又怪怪，若非僞学即阳狂。",
        "dynasty": "宋",
        "collection_info": null
    },
    {
        "uuid": "1e0e47c442ef94d15a1dd229b5aefbf2",
        "title": "乙丑元日口号十首  其五",
        "author": "刘克庄",
        "content": "伴壮丁骑秧马出，看儿童放纸鸢嬉。\n老无忧责庸非福，身是神仙不自知。",
        "dynasty": "宋",
        "collection_info": null
    },
    {
        "uuid": "23be35ed032fe9294e2b7f584abe8d89",
        "title": "乙丑元日口号十首  其六",
        "author": "刘克庄",
        "content": "无春一点到田庐，有雪千茎上鬓鬚。\n昧爽小孙唤翁起，劝簪柏叶饮屠苏。",
        "dynasty": "宋",
        "collection_info": null
    },
    {
        "uuid": "485a128829c903a8c28338c3726f6f60",
        "title": "乙丑元日口号十首  其七",
        "author": "刘克庄",
        "content": "遵新天子法永阜，为先皇帝服通丧。\n初元年素幄视草，千万世青史有光。",
        "dynasty": "宋",
        "collection_info": null
    },
    {
        "uuid": "1f8de514e1b27779d41f1045600b82f8",
        "title": "乙丑元日口号十首  其八",
        "author": "刘克庄",
        "content": "新擢咸淳两台端，可继庆历四谏官。\n安知千载无南董，异日求君谏草看。",
        "dynasty": "宋",
        "collection_info": null
    },
    {
        "uuid": "6658e587f7e07b99111a49a985a88ba9",
        "title": "乙丑元日口号十首  其九",
        "author": "刘克庄",
        "content": "圣主出矣千载遇，王言大哉万口夸。\n闻道朝廷却苞篚，更无方镇进鞭靴。",
        "dynasty": "宋",
        "collection_info": null
    },
    {
        "uuid": "67491792e01a4989b773d179cf5414de",
        "title": "乙丑元日口号十首  其一○",
        "author": "刘克庄",
        "content": "作庆历诗赓石介，读开元报喜孙樵。\n自节蒉桴谐律吕，岂无木铎采风谣。",
        "dynasty": "宋",
        "collection_info": null
    },
    {
        "uuid": "9fd6772f5399d1c89c3e32c0f0e1c56d",
        "title": "病中杂兴五言十首  其一",
        "author": "刘克庄",
        "content": "铁笔俱牵动，金台总去登。\n老僧不出院，挂起一枝藤。",
        "dynasty": "宋",
        "collection_info": null
    },
    {
        "uuid": "b8dae65fbdfde975b556cc0c1f7dfb70",
        "title": "病中杂兴五言十首  其二",
        "author": "刘克庄",
        "content": "皓素应难染，玄纁未易迎。\n只宜大床卧，或命小车行。",
        "dynasty": "宋",
        "collection_info": null
    },
    {
        "uuid": "35973ce7fdcb40b2744b74fdfd515d9e",
        "title": "病中杂兴五言十首  其三",
        "author": "刘克庄",
        "content": "乌寺迎岩主，螭坳起涧翁。\n也须留几箇，相伴听松风。",
        "dynasty": "宋",
        "collection_info": null
    },
    {
        "uuid": "dfd3bbda52d61fb97b7828f2aee1ec1d",
        "title": "病中杂兴五言十首  其四",
        "author": "刘克庄",
        "content": "李广飞将军，世南行秘书。\n乃知数寸管，不及丈二殳。",
        "dynasty": "宋",
        "collection_info": null
    },
    {
        "uuid": "61e14be55cfcc87fdcd5aefe8cda4f23",
        "title": "病中杂兴五言十首  其五",
        "author": "刘克庄",
        "content": "鰲顶来差晚，龙髯去莫攀。\n不能从襄野，只合殉桥湾。",
        "dynasty": "宋",
        "collection_info": null
    },
    {
        "uuid": "e8dce5908b450e405cc4534e4e468530",
        "title": "病中杂兴五言十首  其六",
        "author": "刘克庄",
        "content": "佛以灭为乐，观身等一沤。\n如何卢行者，镕铁护枯髅。",
        "dynasty": "宋",
        "collection_info": null
    },
    {
        "uuid": "4fa5e9825f395a65032c9796c5ae9ed4",
        "title": "病中杂兴五言十首  其七",
        "author": "刘克庄",
        "content": "蒙叟云聃死，当时有吊宾。\n始知关尹子，迂诞诳愚人。",
        "dynasty": "宋",
        "collection_info": null
    },
    {
        "uuid": "7c37b811e7ea38acd0aa1aeb5a4e67ad",
        "title": "病中杂兴五言十首  其八",
        "author": "刘克庄",
        "content": "柳七葬淮头，营妓岁沥酒。\n不知花翁坟，有人擘纸否。",
        "dynasty": "宋",
        "collection_info": null
    },
    {
        "uuid": "e4d5ced1675cb156689bf18b68d00578",
        "title": "病中杂兴五言十首  其九",
        "author": "刘克庄",
        "content": "向来春帖子，残膏罥蛛丝。\n无復秦郎思，聊吟党进诗。",
        "dynasty": "宋",
        "collection_info": null
    },
    {
        "uuid": "02cb1037fac82efb6ad4d4e9394fa088",
        "title": "病中杂兴五言十首  其一○",
        "author": "刘克庄",
        "content": "跌荡四千首，流行宇宙间。\n国风几曾熄，圣笔不能删。",
        "dynasty": "宋",
        "collection_info": null
    },
    {
        "uuid": "1c146c2c8ec1309e873805fdd4643a9f",
        "title": "题赵与㑾贽卷",
        "author": "刘克庄",
        "content": "身已明农老一丘，屡空何以答珍投。\n新腔高处古乐府，警句当家小倚楼。\n此笔生花尤组丽，彼风吹箨漫轻浮。\n从前作者皆勤苦，萤雪功夫更讲求。",
        "dynasty": "宋",
        "collection_info": null
    },
    {
        "uuid": "9ef3bbac23643445da660a5b305247af",
        "title": "迎候艮翁二首  其一",
        "author": "刘克庄",
        "content": "问讯江边白首郎，可堪留滞向殊方。\n远游定有骚哀郢，新集应添赋弔湘。\n得路诸公蛇入宇，去国几箇鹤还乡。\n与君大胜于刘柳，岁晚邻翁约未偿。",
        "dynasty": "宋",
        "collection_info": null
    },
    {
        "uuid": "55d4ec1d59e7538e51d7ef23346c9431",
        "title": "迎候艮翁二首  其二",
        "author": "刘克庄",
        "content": "恰则含香文德殿，俄而揽辔祝融峯。\n得非麟角惊凡目，或是蛾眉妬冶容。\n六丈一勾非恶意，两翁相对少欢悰。\n西山北郭多幽事，虽老犹堪撰杖从。",
        "dynasty": "宋",
        "collection_info": null
    },
    {
        "uuid": "53ef31a61546ab2ae5057ed93e4a2da2",
        "title": "送洪侍御二首  其一",
        "author": "刘克庄",
        "content": "曾峨豸角立朝端，贵近闻名胆尚寒。\n古冢狐狸何足问，法筵龙象各傍观。\n青霄直上云梯易，白首能坚铁壁难。\n想见洛阳为纸贵，争传献可袖中弹。",
        "dynasty": "宋",
        "collection_info": null
    },
    {
        "uuid": "e0cd559153122909a0338be79999926d",
        "title": "送洪侍御二首  其二",
        "author": "刘克庄",
        "content": "几迴南向望蒲轮，闻引而西忽改辕。\n小毖上求助初政，大招公起入修门。\n鳞无婴者宁非谄，膳有鬈如不必言。\n膜外浮荣均臭腐，本来面目要常存。",
        "dynasty": "宋",
        "collection_info": null
    },
    {
        "uuid": "9592cf169e53b063b302f5f1d90e62e3",
        "title": "送雷司法于发秤提结局一首",
        "author": "刘克庄",
        "content": "吏奉新书多刻峭，君于此事极忠勤。\n告缗鲜有丽三尺，投劾不如宽一分。\n重币稍权周旧法，大搜安用汉深文。\n先民最善言阴德，莫要人知耳自闻。",
        "dynasty": "宋",
        "collection_info": null
    },
    {
        "uuid": "7002370cda6ce43f7f60c3f2346f7228",
        "title": "居厚弟得玉局祠",
        "author": "刘克庄",
        "content": "忆昔端平初去国，署衔窃喜似坡仙。\n衰翁鬓雪年华晚，贤季条冰敕墨鲜。\n饮马胡儿来杂沓，犹龙老子去翩跹。\n何时剑阁妖氛扫，重炷荒祠一缕烟。",
        "dynasty": "宋",
        "collection_info": null
    },
    {
        "uuid": "31f0799c59e989061b1ed6ecfe010177",
        "title": "徐仲晦以尚书郎召",
        "author": "刘克庄",
        "content": "进立乎朝多惮黯，谊形于色欲烹桑。\n瞻前昔徧参诸老，殿后今留遗嗣皇。\n主圣方当亲上辇，时清未可梦凝香。\n蒲轮定以何时发，耄瞎难占紫气祥。",
        "dynasty": "宋",
        "collection_info": null
    },
    {
        "uuid": "3d837eb1d4699fb78608cb419972c32b",
        "title": "送陈监簿造朝",
        "author": "刘克庄",
        "content": "君昔闲三纪，朝今聚众贤。\n居然峙鸾鹄，不似袭貂蝉。\n训俭无钗泽，遗忠有笏传。\n将何告明主，事事法隆干。",
        "dynasty": "宋",
        "collection_info": null
    },
    {
        "uuid": "820ef6e76ed90a900c8a50ef10062640",
        "title": "题高端礼竹屋",
        "author": "刘克庄",
        "content": "植物惟竹尤清刚，高君占断作屋场。\n首阳二子艴然怒，柰何千载侵了疆。\n七贤六逸接踵起，纷纭聚讼如堵墙。\n士师狐疑不能决，后村老子来平章。\n世间物以少为贵，姚花禹柏蜀海棠。\n箨龙子孙异于是，布满天地并四方。\n幽栖自是渠高兴，胜践不与君相妨。\n立谈虞芮各冰释，高君奄有千篔筜。\n设榻中央墉四旁，莫遣俗客升吾堂。",
        "dynasty": "宋",
        "collection_info": null
    },
    {
        "uuid": "687a962d19803b8130e23c829dd07ae8",
        "title": "寄题徐候雨山堂",
        "author": "刘克庄",
        "content": "竹溪来索后村吟，读记披图已醒心。\n岂是沕渊行雨懒，亦非避地入山深。\n喜看素瀑飞青壁，不管苍苔卧绿沉。\n西北城高刁斗急，将军未可问山林。",
        "dynasty": "宋",
        "collection_info": null
    },
    {
        "uuid": "85ccf1e518328f1122a21e74875affb9",
        "title": "挽林德遇主学",
        "author": "刘克庄",
        "content": "摛掞多新意，研寻最苦心。\n可怜策名晚，谁遣读书深。\n兄老悲长枕，妻贤敛短衾。\n近书犹未答，展玩一沾襟。",
        "dynasty": "宋",
        "collection_info": null
    },
    {
        "uuid": "a89dcbd07baf55202aad2f588ad68dd8",
        "title": "食早荔七首  其一",
        "author": "刘克庄",
        "content": "苎萝仙子绛纱裳，岁岁年年逞色香。\n不比阿环池上果，一千年得一番尝。",
        "dynasty": "宋",
        "collection_info": null
    },
    {
        "uuid": "2077cc67f2ea8386e1b72afd6dfbcc04",
        "title": "食早荔七首  其二",
        "author": "刘克庄",
        "content": "活八十年头雪白，啖三百颗面桃红。\n村南村北无人识，向荔枝边觅此翁。",
        "dynasty": "宋",
        "collection_info": null
    },
    {
        "uuid": "fd4cde9d15be2c883e273de8a62f4b93",
        "title": "食早荔七首  其三",
        "author": "刘克庄",
        "content": "树头栗鼠往来频，时遣髽童作徼巡。\n不是尚方要包贡，暮年頼此助精神。",
        "dynasty": "宋",
        "collection_info": null
    },
    {
        "uuid": "ab40e76d158c007abb13fcdad67b22e7",
        "title": "食早荔七首  其四",
        "author": "刘克庄",
        "content": "蜀道闽山各有之，千林红绿任纷披。\n杜诗息响难追和，蔡谱孤行欠补遗。",
        "dynasty": "宋",
        "collection_info": null
    },
    {
        "uuid": "4e58f1b49aa7271e8d7a8936703ce09f",
        "title": "食早荔七首  其五",
        "author": "刘克庄",
        "content": "万株绛翠图难画，一种甘滋味鲜知。\n但见美如西子舌，断无齼上玉环眉。",
        "dynasty": "宋",
        "collection_info": null
    },
    {
        "uuid": "aa9b5f63e76a8f395f9497198654a695",
        "title": "食早荔七首  其六",
        "author": "刘克庄",
        "content": "向来唤做荔支颠，浪得颠名不记年。\n帝悯此翁颜色老，即家除拜荔支僊。",
        "dynasty": "宋",
        "collection_info": null
    },
    {
        "uuid": "b0932fa96dbf0f21e40cdb71bb17dc16",
        "title": "食早荔七首  其七",
        "author": "刘克庄",
        "content": "先生受用晚萧然，日晏厨荒突未烟。\n说与儿童休懒觅，摘来丹实可加笾。",
        "dynasty": "宋",
        "collection_info": null
    },
    {
        "uuid": "eec3e1b7a53ff3db93ec9446b2db01f5",
        "title": "赠括苍管生二绝  其一",
        "author": "刘克庄",
        "content": "八十瞎兼挛，形骸槁木然。\n不烦大司命，更算小行年。",
        "dynasty": "宋",
        "collection_info": null
    },
    {
        "uuid": "472731b5c03ce47a9952ff1308ff3529",
        "title": "赠括苍管生二绝  其二",
        "author": "刘克庄",
        "content": "辂死向千年，占书世失传。\n安知无肘后，留在远孙边。",
        "dynasty": "宋",
        "collection_info": null
    },
    {
        "uuid": "6f3ae0793bfde0f3b46922c8595dc893",
        "title": "梦南塘一首",
        "author": "刘克庄",
        "content": "惜哉典刑尽，久矣幽明分。\n忽梦如生平，握手各悲欣。\n素排俗学误，独策圣处勋。\n共起淹中蕝，重理阁上芸。\n援琴奏古调，蓄耳所未闻。\n骚史多香艷，叔季谁醲熏。\n文通笔有色，君苗砚可焚。\n精粹轶孟荀，鉅丽肩机云。\n神交暂晤语，睡觉还离群。\n犹记酒边谑，惟操及使君。\n太白仙已久，伯业老尚勤。\n向也失东隅，兹焉迫西曛。\n窗间旧膏火，案头古典坟。\n可怜搔雪鬓，无与运风斤。",
        "dynasty": "宋",
        "collection_info": null
    },
    {
        "uuid": "0f8e678018caf9a360dff7c78daefaa6",
        "title": "疥癣二首  其一",
        "author": "刘克庄",
        "content": "髮肤勿毁斯为孝，疥癣虽微至不仁。\n血气衰无丹换骨，亲朋疎恐癞传人。\n裸裎懒对炎凉客，汤熨犹贪闪电身。\n臭腐神奇同尽耳，全归即可见先亲。",
        "dynasty": "宋",
        "collection_info": null
    },
    {
        "uuid": "9a8fc688c49d48d3590b7d78e36e3d5c",
        "title": "疥癣二首  其二",
        "author": "刘克庄",
        "content": "试脱中单肌起粟，俄生点隠状如沙。\n绝怜病叟鷄皮皱，难借灵妃鸟爪爬。\n昔号玉人曾美晳，今成铁汉已顽麻。\n戏衫脱了无覊束，纵见三公手懒叉。",
        "dynasty": "宋",
        "collection_info": null
    },
    {
        "uuid": "565751831b12ff45795a82c15fb26611",
        "title": "闰夏六月书事一首",
        "author": "刘克庄",
        "content": "自矜力健爪距刚，乘夜阴黑来康庄。\n东家亡羊西失狗，不觉杲日升扶桑。\n村农贾勇群捕逐，一农奋戈扼其吭。\n虎立而攫吼动地，万夫辟易农重伤。\n众戈攒聚攻腹背，虎既倒毙农亦僵。\n居人空巷观死虎，竞设饮具罗酒浆。\n独怜逝者不可返，孩幼呱呱啼其傍。\n古来猛士岂易得，揖蛙可以图霸王。\n恨渠手无羽林鎗，血膏原野魂国殇。\n何如姑养北宫勇，犹可自附南方强。",
        "dynasty": "宋",
        "collection_info": null
    },
    {
        "uuid": "edf5a34b00ce99e141af94cb37953292",
        "title": "题放翁像二首  其一",
        "author": "刘克庄",
        "content": "三百篇寂寂久，九千首句句新。\n譬宗门中初祖，自过江后一人。",
        "dynasty": "宋",
        "collection_info": null
    },
    {
        "uuid": "ea2d52fbea841279dfed589a12fa762e",
        "title": "题放翁像二首  其二",
        "author": "刘克庄",
        "content": "诗倍太白子美，年高辕固伏生。\n却鹤膝枝身健，读蝇头书眼明。",
        "dynasty": "宋",
        "collection_info": null
    },
    {
        "uuid": "d0bf2c59352ca7a5d5e86b69638d4964",
        "title": "题诚斋像二首  其一",
        "author": "刘克庄",
        "content": "欧阳公屋畔人，吕东莱派外诗。\n海外咸推独步，江西横出一枝。",
        "dynasty": "宋",
        "collection_info": null
    },
    {
        "uuid": "cdce35ff6e004cdafe7a45557b4d1ee7",
        "title": "题诚斋像二首  其二",
        "author": "刘克庄",
        "content": "平园左相亚传，澹庵资政端明。\n老先生活八十，中秘书了一生。",
        "dynasty": "宋",
        "collection_info": null
    },
    {
        "uuid": "98798afec779db8079b6f1166a94b1b0",
        "title": "杂兴  其一",
        "author": "刘克庄",
        "content": "误朝者谁欤，肘后挟管商。\n簿录网已密，筦搉弓遂张。\n竞贡包茅入，谁知刈葵伤。\n铙歌庆胡灭，蒙衝弛江防。\n向非一大治，吴楚成战场。\n老儒夕九起，蹙蹙瞻四方。\n有鹃啼云安，无龙卧南阳。\n男儿重横行，讵肯坐箦床。\n昔人含两齿，时来犹鹰扬。\n残骸久饰巾，清泪空沾裳。",
        "dynasty": "宋",
        "collection_info": null
    },
    {
        "uuid": "26c7c658056138be7ae2ab3504dd3987",
        "title": "杂兴  其二",
        "author": "刘克庄",
        "content": "自从失关隘，国荡无藩篱。\n血喋渭耕处，草荒汉坛基。\n获復以泸叛，坏势如败棋。\n设非城古渝，遂举蜀弃之。\n吁嗟今之人，不念筑者谁。\n但见绳陈汤，未闻言李齐。\n曾忆建隆殿，老柏生新枝。\n方喜立赤帜，俄已变黑旗。\n昔欲包秦巩，今乃防嘉眉。\n澈也客金吾，于何驻旌麾。\n孟坚出塞铭，仲宣从军诗。\n吾耄不可待，何以慰离思。",
        "dynasty": "宋",
        "collection_info": null
    },
    {
        "uuid": "d5defeb5fe5d9201ad496b3cefef98db",
        "title": "杂兴  其三",
        "author": "刘克庄",
        "content": "欃枪初疑附，直为饥所驱。\n酸寒仰鼻息，飞走受指呼。\n边臣失驾驭，积渐骄灌夫。\n一朝怒螳臂，跳踉何其愚。\n李陵出偏师，毙之如拉枯。\n零落残部曲，相与奉杨姑。\n去为鞑行省，蟠据兖郸区。\n其子少而黠，亦颇涉猎书。\n耻父污国史，讳人呼逆雏。\n拜表举全齐，献之王会图。\n遂救东隅失，许称南面孤。\n功名虽不终，忠孝焉可诬。\n不知战场内，曾有庙貌无。\n吾尝草二麻，何处陈束刍。",
        "dynasty": "宋",
        "collection_info": null
    },
    {
        "uuid": "05608b54e758642a158cb1808f737ebe",
        "title": "杂兴  其四",
        "author": "刘克庄",
        "content": "田赋不可增，商贾不可笼。\n虽有百孔桑，安能救国空。\n钱钞谁创智，造楮以权铜。\n南渡初未有，隆干始流通。\n百千十万亿，愈多愈无穷。\n议者勿咎楮，楮有活国功。\n设楮贱如土，百物皆价穹。\n有司欲平之，其术未易工。\n□□化□外，市不为日中。\n譬如治危病，下计用火攻。\n公卿与文学，枘凿常不同。\n未论政然否，先观民咈从。\n当局久已昏，谢事归明农。\n莫献蒭荛言，徒怀芹曝忠。",
        "dynasty": "宋",
        "collection_info": null
    },
    {
        "uuid": "7adf87696e4753f8ca0f01c2aec0b73b",
        "title": "杂兴  其五",
        "author": "刘克庄",
        "content": "昔事先皇帝，弱羽参高翰。\n对扬乏鲠论，狂疎犯龙颜。\n台简凛霜凝，圣度如天宽。\n赦于碓磨中，驱之原隰间。\n乘传者四人，记忆独赐环。\n重来寖通显，三黜因封还。\n岁晚復见收，奏技列从官。\n所忠来谕旨，闻卿十年闲。\n所着凡几书，颇欲见一斑。\n臣既美芹献，上亦停箸观。\n曾未踰信宿，王言冠篇端。\n孔笔褒贬严，舜歌赓载难。\n华颠际休明，幻躯迫尪残。\n倦直承明庐，求出函谷关。\n綵缬藉金罍，玉柄缀宝纨。\n上有二十字，妙画翔龙鸾。\n及帝将遗弓，许臣遂挂冠。\n古人报一饭，飈驭无路攀。\n送不涉胥涛，葬不殉桥山。\n长吟黄鸟诗，血泪空汍澜。",
        "dynasty": "宋",
        "collection_info": null
    },
    {
        "uuid": "fde681a3207c4939ce0bb5c5eb19bdd3",
        "title": "林卿见访食槟榔而醉明日示诗次韵一首",
        "author": "刘克庄",
        "content": "壮于蒳子大于榛，咀嚼全胜曲糵春。\n俚俗相传祛瘴厉，方书或谓健脾神。\n素知鲸量安能醉，但取鷄心未必真。\n一笑何妨玉山倒，贫家幸自有苔茵。",
        "dynasty": "宋",
        "collection_info": null
    },
    {
        "uuid": "7c300ca944a9f156d0c5842594c0dc7e",
        "title": "晨起览镜六首  其一",
        "author": "刘克庄",
        "content": "投床栩栩復蘧蘧，不觉笼铜晓鼓初。\n服杀吾家老中垒，仰观星宿俯观书。",
        "dynasty": "宋",
        "collection_info": null
    },
    {
        "uuid": "a6a487d183a3b760ec6cde9bdcd94830",
        "title": "晨起览镜六首  其二",
        "author": "刘克庄",
        "content": "少日手抄尤谨楷，中年目视稍眵昏。\n如今天罚偏盲了，烛下残书尚覆翻。",
        "dynasty": "宋",
        "collection_info": null
    },
    {
        "uuid": "b05be7422fe76365d572a7c9ee78163b",
        "title": "晨起览镜六首  其三",
        "author": "刘克庄",
        "content": "文致纍臣心事薄，包谈眸子过名轻。\n可怜汝辈终身悔，得似先生隻眼明。",
        "dynasty": "宋",
        "collection_info": null
    },
    {
        "uuid": "30f5d4191a031526faec90a887bc6195",
        "title": "晨起览镜六首  其四",
        "author": "刘克庄",
        "content": "昔映仙藜临几桉，今栽甘菊满庭除。\n不堪立马挥新檄，只合囊萤勘旧书。",
        "dynasty": "宋",
        "collection_info": null
    },
    {
        "uuid": "4977d961f403085685742a87162fa449",
        "title": "晨起览镜六首  其五",
        "author": "刘克庄",
        "content": "老去神情非叔宝，向来眉目比文渊。\n惟诗尚有新新意，匹似幽花晚更妍。",
        "dynasty": "宋",
        "collection_info": null
    },
    {
        "uuid": "070b5dabf28b430299ca8be35d6bca7d",
        "title": "晨起览镜六首  其六",
        "author": "刘克庄",
        "content": "浪占虚名不切身，机云世故解磨人。\n情知老态难遮掩，匣了菱花懒拂尘。",
        "dynasty": "宋",
        "collection_info": null
    },
    {
        "uuid": "c01f37ef14ae5cff30a1195d89743b72",
        "title": "记小圃花果二十首  其一",
        "author": "刘克庄",
        "content": "借问缘何事，年年带笑容。\n春风无可笑，止有笑衰翁。",
        "dynasty": "宋",
        "collection_info": null
    },
    {
        "uuid": "921ddae60b165e4bd4926772257cd6f9",
        "title": "记小圃花果二十首  其二",
        "author": "刘克庄",
        "content": "勤披莱子服，种汝奉高堂。\n汝自忘忧尔，吾忧未易忘。",
        "dynasty": "宋",
        "collection_info": null
    },
    {
        "uuid": "3f7a54cbe064556f957d5d3881e69258",
        "title": "记小圃花果二十首  其三",
        "author": "刘克庄",
        "content": "果核无殊性，惟榴有北南。\n红榴满天下，不似玉榴甘。",
        "dynasty": "宋",
        "collection_info": null
    },
    {
        "uuid": "591953e503e3488f36db82a624d6e68e",
        "title": "记小圃花果二十首  其四",
        "author": "刘克庄",
        "content": "昔移红白种，同种谢池中。\n一朵不留白，两池皆变红。",
        "dynasty": "宋",
        "collection_info": null
    },
    {
        "uuid": "5e661beab5bfbd09f586e44bd6557d1d",
        "title": "记小圃花果二十首  其五",
        "author": "刘克庄",
        "content": "苦爱堂厨美，貛郎喜覆羹。\n饱食林下笋，输与邵先生。",
        "dynasty": "宋",
        "collection_info": null
    },
    {
        "uuid": "6443d4c1629991b4adaedbccbacecf38",
        "title": "记小圃花果二十首  其六",
        "author": "刘克庄",
        "content": "的皪开雕槛，氤氲入绮栊。\n何须傍班马，卧起二花中。",
        "dynasty": "宋",
        "collection_info": null
    },
    {
        "uuid": "3a48c3374382c5db19f06cac5e52df78",
        "title": "记小圃花果二十首  其七",
        "author": "刘克庄",
        "content": "但见空林摘，谁知园户馋。\n诏书免包贡，野老可分甘。",
        "dynasty": "宋",
        "collection_info": null
    },
    {
        "uuid": "c64e92a90ff439355862b5b2ad235d17",
        "title": "记小圃花果二十首  其八",
        "author": "刘克庄",
        "content": "生长古墙阴，园荒草树深。\n可曾霑雨露，不改向阳心。",
        "dynasty": "宋",
        "collection_info": null
    },
    {
        "uuid": "09605a501468c01b1538a9ed36c1cb9f",
        "title": "记小圃花果二十首  其九",
        "author": "刘克庄",
        "content": "清泉浇后活，夜雨剪来新。\n有客陈三韭，无钱致八珍。",
        "dynasty": "宋",
        "collection_info": null
    },
    {
        "uuid": "408e2be2a7599775d4b2011641a71d1a",
        "title": "记小圃花果二十首  其一○",
        "author": "刘克庄",
        "content": "陶子沉酣汝，刘郎佩服之。\n元来天地内，乃有两东篱。",
        "dynasty": "宋",
        "collection_info": null
    },
    {
        "uuid": "8299ea0477457fc8b4e952c0a7a9f0b9",
        "title": "记小圃花果二十首  其一一",
        "author": "刘克庄",
        "content": "古有如瓶李，得之海上仙。\n如何阿戎辈，钻核怕人传。",
        "dynasty": "宋",
        "collection_info": null
    },
    {
        "uuid": "3bf97d3b3ae49ae3bbd1a921144d0c6a",
        "title": "记小圃花果二十首  其一二",
        "author": "刘克庄",
        "content": "纍纍生满树，知我老而饕。\n绝胜齐三士，轻生为二桃。",
        "dynasty": "宋",
        "collection_info": null
    },
    {
        "uuid": "8476edc6f80cfefea115dfa8a5727447",
        "title": "记小圃花果二十首  其一三",
        "author": "刘克庄",
        "content": "曼卿仙不死，隠隠素骡嘶。\n走入芙蓉裏，花心路忽迷。",
        "dynasty": "宋",
        "collection_info": null
    },
    {
        "uuid": "94a2866f3d49a93e33c8debe829a4b16",
        "title": "记小圃花果二十首  其一四",
        "author": "刘克庄",
        "content": "雨恼颦西子，晴扶睡贵妃。\n老夫方入定，为尔一撩诗。",
        "dynasty": "宋",
        "collection_info": null
    },
    {
        "uuid": "891de6d6c184f92d0515066832355f03",
        "title": "记小圃花果二十首  其一五",
        "author": "刘克庄",
        "content": "丛生山上下，影在月中央。\n受性老弥辣，开花晚更香。",
        "dynasty": "宋",
        "collection_info": null
    },
    {
        "uuid": "5b6b7ce596dbf3c94b1141d085351ebe",
        "title": "记小圃花果二十首  其一六",
        "author": "刘克庄",
        "content": "忆昔矜容色，如今懒抹涂。\n谁能面皮皱，施粉又施朱。",
        "dynasty": "宋",
        "collection_info": null
    },
    {
        "uuid": "57dc80ac18e8c8c980540b125346a101",
        "title": "记小圃花果二十首  其一七",
        "author": "刘克庄",
        "content": "春令园中本，移来村墅中。\n大官今却献，黄帕不来封。",
        "dynasty": "宋",
        "collection_info": null
    },
    {
        "uuid": "822ea68c5d622c4cf4c18e05c14c13cb",
        "title": "记小圃花果二十首  其一八",
        "author": "刘克庄",
        "content": "清旦书窗外，深丛茁一枝。\n人寻花不见，蝶有鼻先知。",
        "dynasty": "宋",
        "collection_info": null
    },
    {
        "uuid": "af13da6e6c3d69f843ba4bebf7822001",
        "title": "记小圃花果二十首  其一九",
        "author": "刘克庄",
        "content": "老景欢悰少，看花偶出嬉。\n相随惟一肩，锦伞欲何施。",
        "dynasty": "宋",
        "collection_info": null
    },
    {
        "uuid": "aeb82112bb17f28104c50317f7a0b52e",
        "title": "记小圃花果二十首  其二○",
        "author": "刘克庄",
        "content": "开落元无准，秾华浪得名。\n今朝俄绿暗，昨日尚朱荣。",
        "dynasty": "宋",
        "collection_info": null
    },
    {
        "uuid": "1e757dc7479a1b2caa98332d8f8f9dcc",
        "title": "题陈復祖节推留远斋",
        "author": "刘克庄",
        "content": "曾读蔡公诗，夫君志可知。\n试看鸾铩翼，岂若豹留皮。\n寒柏无阳艷，朝花有夕披。\n长公真样子，何必远求师。",
        "dynasty": "宋",
        "collection_info": null
    },
    {
        "uuid": "f9968a838524ba1d4affeb5bbc317b9b",
        "title": "次林卿槟榔韵二首  其一",
        "author": "刘克庄",
        "content": "芳洲弥望总荒榛，此物偏霑雨露春。\n海贾垂涎规互市，夷人嚼血赛媒神。\n扶留叶嫩供汤使，大腹形同混僞真。\n树下莓苔堪健倒，华堂何必锦为茵。",
        "dynasty": "宋",
        "collection_info": null
    },
    {
        "uuid": "931f221668d7ffdad344e15fc7bef6bf",
        "title": "次林卿槟榔韵二首  其二",
        "author": "刘克庄",
        "content": "锦衣旋剖苞中实，栀面俄迴镜裏春。\n始信中华禁酒国，不如南粤主林神。\n金盘惟送渠矜贵，糟罋酣酿子任真。\n赤脚蹈冰聊取快，谁能拥妓坐重茵。",
        "dynasty": "宋",
        "collection_info": null
    },
    {
        "uuid": "7c6d4fcd73a3abb7b62c3a985cc6ef95",
        "title": "左目",
        "author": "刘克庄",
        "content": "已盲犹赤痛，久不出鸡窠。\n丹荔曾遗毒，青灯亦一魔。\n抛书无味甚，节腹柰馋何。\n二癖依然在，徒劳问眼科。",
        "dynasty": "宋",
        "collection_info": null
    },
    {
        "uuid": "fcd17a520e4be974d0b4147511d555c1",
        "title": "记颜",
        "author": "刘克庄",
        "content": "唤做农夫却逢掖，道是禅和又幅巾。\n灞陵雪中耸肩客，天津桥上皱眉人。",
        "dynasty": "宋",
        "collection_info": null
    },
    {
        "uuid": "0053056880776e810bd089dfa7526d82",
        "title": "喜仲晦除江西宪二首  其一",
        "author": "刘克庄",
        "content": "江卿二臬除书下，不与寻常遣使同。\n玉佩懒随小儿走，绣衣聊展丈夫雄。\n剑刀俗革田秋熟，贯索芒收圄夜空。\n想伴清言惟小谢，有诗毋惜寄衰翁。",
        "dynasty": "宋",
        "collection_info": null
    },
    {
        "uuid": "0a7965b92b492580e584380b2368c681",
        "title": "喜仲晦除江西宪二首  其二",
        "author": "刘克庄",
        "content": "厌闻桑孔工掊克，少见龚黄出拊循。\n官吏但知行白简，壮丁多去入红巾。\n昔阳和少千村瘴，今福星来一路春。\n闻说崆峒方麦熟，幕中有作凯歌人。",
        "dynasty": "宋",
        "collection_info": null
    },
    {
        "uuid": "16a6e098d16cbee007fcf0332e6f9e8b",
        "title": "寄呈阳岩",
        "author": "刘克庄",
        "content": "与君非復昔年时，我瞎君聋各已衰。\n萤案头光何必照，蚁床下斗不须知。\n嵇康老觉形骸懒，扁鹊亡无耳目医。\n只恐蒲轮催强起，林间未免独吟诗。",
        "dynasty": "宋",
        "collection_info": null
    },
    {
        "uuid": "ee11c560a3e4fc1ae8e39fe06857694d",
        "title": "铭诗一首",
        "author": "刘克庄",
        "content": "眼如电，十年读。\n腹如栉，三冬足。\n昔池上，赓黄鹄。\n今田间，叱黄犊。\n耕谷口，庐汾曲。\n洁去就，免殆辱。\n余先人，奋白屋。\n忠孝家，文章箓。\n修名远，大运促。\n藐诸孤，忝似续。\n既显庸，亦老宿。\n如毛德，如天福。\n郭之东，溪之北。\n百弓地，十围木。\n乐哉丘，吾所卜。\n汉赵岐，唐杜牧。\n皆自铭，不它属。\n虽短章，颇实录。",
        "dynasty": "宋",
        "collection_info": null
    },
    {
        "uuid": "8a49f72e5e9495dc6c5251821e615b35",
        "title": "戏咏文房四友  其一",
        "author": "刘克庄",
        "content": "昔可摧坚阵，今难作选锋。\n自怜吾鬓秃，亦笑汝头童。",
        "dynasty": "宋",
        "collection_info": null
    },
    {
        "uuid": "140a036d5519b8428b0b22727646ce8f",
        "title": "戏咏文房四友  其二",
        "author": "刘克庄",
        "content": "方穿新砚众，寸眼旧岩稀。\n难倩宫娥捧，堪搘织女机。",
        "dynasty": "宋",
        "collection_info": null
    },
    {
        "uuid": "b14596f782c168dced3c519f5e92ece3",
        "title": "戏咏文房四友  其三",
        "author": "刘克庄",
        "content": "吾墨千金价，曾登七宝床。\n终身惟守黑，断腕不书黄。",
        "dynasty": "宋",
        "collection_info": null
    },
    {
        "uuid": "e9e96f56f4f4e28446fc374968368879",
        "title": "戏咏文房四友  其四",
        "author": "刘克庄",
        "content": "月似金莲炬，天如碧玉笺。\n剡藤边幅窘，写不尽遗编。",
        "dynasty": "宋",
        "collection_info": null
    },
    {
        "uuid": "887ab6bab78c36b477cc3ad8f7b39ac8",
        "title": "戏效屏山书斋十咏  其一",
        "author": "刘克庄",
        "content": "尖新頼摹画，老秃计休闲。\n露顶张长史，科头管幼安。",
        "dynasty": "宋",
        "collection_info": null
    },
    {
        "uuid": "16e2009dc64e0b20797d783ccebffa63",
        "title": "戏效屏山书斋十咏  其二",
        "author": "刘克庄",
        "content": "莫匪并州者，轻坚耐淬磨。\n文通怀内锦，裁割已无多。",
        "dynasty": "宋",
        "collection_info": null
    },
    {
        "uuid": "ec56fbf96baa820a2b808530b27bbebf",
        "title": "戏效屏山书斋十咏  其三",
        "author": "刘克庄",
        "content": "虽无鹦鹉鸟，亦欠琵琶姬。\n纵使敲方响，獠奴佯不知。",
        "dynasty": "宋",
        "collection_info": null
    },
    {
        "uuid": "71ca601cf503f0e3d6cbb2806bd87594",
        "title": "戏效屏山书斋十咏  其四",
        "author": "刘克庄",
        "content": "炎鬰甚炊蒸，夏虫难语冰。\n家无红拂妓，捉麈自驱蝇。",
        "dynasty": "宋",
        "collection_info": null
    },
    {
        "uuid": "85067ae9da1ba1277c5bad1906fe7bc0",
        "title": "戏效屏山书斋十咏  其五",
        "author": "刘克庄",
        "content": "欲繫伯仁肘，难悬季子腰。\n自刊聊自用，渠刻任渠销。",
        "dynasty": "宋",
        "collection_info": null
    },
    {
        "uuid": "7415e988cc0227eac5d91f2c42cca656",
        "title": "戏效屏山书斋十咏  其六",
        "author": "刘克庄",
        "content": "轻薄如蝉翼，择兮风未休。\n烦劳汝威重，镇压彼轻浮。",
        "dynasty": "宋",
        "collection_info": null
    },
    {
        "uuid": "4c56d0a23c919ed653cee53199f5544f",
        "title": "戏效屏山书斋十咏  其七",
        "author": "刘克庄",
        "content": "有时一画起，有时三绝编。\n朱丝絃侧畔，玉界尺傍边。",
        "dynasty": "宋",
        "collection_info": null
    },
    {
        "uuid": "45fb1cd29d682c964bf43b579cf83870",
        "title": "戏效屏山书斋十咏  其八",
        "author": "刘克庄",
        "content": "莫谓蟾蜍小，渊源在许中。\n曹溪一滴水，驾浪作南宗。",
        "dynasty": "宋",
        "collection_info": null
    },
    {
        "uuid": "114ddad070c94e2a976a84358b301c44",
        "title": "戏效屏山书斋十咏  其九",
        "author": "刘克庄",
        "content": "雪萤贫士眼，珠翠贵人身。\n自从墙角弃，无復案头亲。",
        "dynasty": "宋",
        "collection_info": null
    },
    {
        "uuid": "131e5837e8be5583e34e1faccdf08884",
        "title": "戏效屏山书斋十咏  其一○",
        "author": "刘克庄",
        "content": "工师将考室，何止大为杗。\n搘案虽微用，由来寸有长。",
        "dynasty": "宋",
        "collection_info": null
    },
    {
        "uuid": "57dadf8964a0cee41b8d46e82e3747d2",
        "title": "买陈紫",
        "author": "刘克庄",
        "content": "典刑无復蒲人见，风味曾经蔡谱夸。\n券买贪痴宁论价，摘尝甘美不逢渣。\n岂无人笑铁鑪步，疑有神司玉蘂花。\n说与子孙须记取，此翁頼有此传家。",
        "dynasty": "宋",
        "collection_info": null
    },
    {
        "uuid": "ade2818b76b39fe0c4b522cd78955a69",
        "title": "寄方时父二首  其一",
        "author": "刘克庄",
        "content": "长君三岁觉衰残，当子之年乞退闲。\n兄已荷锄为老圃，弟方负笈上春官。\n轻红入谱因人重，淡墨遗贤岂命悭。\n欧九玉堂在天上，不如杜二草堂安。",
        "dynasty": "宋",
        "collection_info": null
    },
    {
        "uuid": "c5360ad0f86a39792eb9447c27c5f47f",
        "title": "寄方时父二首  其二",
        "author": "刘克庄",
        "content": "跖富回贫赋予偏，有司之者勿尤天。\n不争贵倖铜山铸，专筭书生纸裹钱。\n仅有玉川数间屋，素无鲁望百弓田。\n荒村牢落稀还往，傥肯重登入剡船。",
        "dynasty": "宋",
        "collection_info": null
    },
    {
        "uuid": "c5c2929c93b1aa2f218212db426fda7f",
        "title": "怀晦岩一首",
        "author": "刘克庄",
        "content": "免呼鉴义与尚书，师卸金栏我佩鱼。\n扈豹尾车侬老矣，升狮子座者谁欤。\n草鞋曾徧三千界，雪顶今皆八十余。\n台岭壶山隔修阻，可无一字问何如。",
        "dynasty": "宋",
        "collection_info": null
    },
    {
        "uuid": "d181e5e39edb4d8dc4e7a78b96c32b8e",
        "title": "理髮二首  其一",
        "author": "刘克庄",
        "content": "种种一何短，青青无復垂。\n可怜髡髦子，不见指冠时。",
        "dynasty": "宋",
        "collection_info": null
    },
    {
        "uuid": "d7d3c92bf9b0b93173bcfeed4af6cc3e",
        "title": "理髮二首  其二",
        "author": "刘克庄",
        "content": "昔笑聪秃首，如韩戏观师。\n若聪今见我，汝亦有几时。",
        "dynasty": "宋",
        "collection_info": null
    },
    {
        "uuid": "f72c43d9f3e1340ed24ca497d0822499",
        "title": "池上对月五首  其一",
        "author": "刘克庄",
        "content": "赤帝当垂令，余威烈暴秦。\n若无大圆镜，热杀世间人。",
        "dynasty": "宋",
        "collection_info": null
    },
    {
        "uuid": "cdd54f532d0ef41e1257c5a61c1062f3",
        "title": "池上对月五首  其二",
        "author": "刘克庄",
        "content": "怒蝈喧幽耳，饥蚊搅熟眠。\n愿为修月户，住在广寒边。",
        "dynasty": "宋",
        "collection_info": null
    },
    {
        "uuid": "1cab65c577b3851157d3cec41a831f08",
        "title": "池上对月五首  其三",
        "author": "刘克庄",
        "content": "世俗传偷药，嫦娥以此名。\n唐人皆咏月，吾取玉川生。",
        "dynasty": "宋",
        "collection_info": null
    },
    {
        "uuid": "474551b053efddbc33dc76cafa1904b2",
        "title": "池上对月五首  其四",
        "author": "刘克庄",
        "content": "方士诳三郎，蟾宫事渺茫。\n至尊宜夕月，安敢问霓裳。",
        "dynasty": "宋",
        "collection_info": null
    },
    {
        "uuid": "99fbe5d88e6831dccf2c9f8fa68eb2e6",
        "title": "池上对月五首  其五",
        "author": "刘克庄",
        "content": "初插玉梳小，徐粧粉额新。\n乌啼风露冷，娥始现全身。",
        "dynasty": "宋",
        "collection_info": null
    },
    {
        "uuid": "2342113b5ecb0aeadfd0e05db49e3ce1",
        "title": "夏旱四首  其一",
        "author": "刘克庄",
        "content": "沟堪揭厉难车水，雨怕讥征不入城。\n沃野燥刚妨种艺，老农歌哭不成声。",
        "dynasty": "宋",
        "collection_info": null
    },
    {
        "uuid": "245d61739980ed56cd268d144eded040",
        "title": "夏旱四首  其二",
        "author": "刘克庄",
        "content": "蛟潭雩祀稀曾讲，蟹井灵泉亦未迎。\n代拜烦它村祝叟，愿丰误杀老书生。",
        "dynasty": "宋",
        "collection_info": null
    },
    {
        "uuid": "ab80534cd388f00c3cc4f6d04d58f357",
        "title": "夏旱四首  其三",
        "author": "刘克庄",
        "content": "吾闻曲礼当凶岁，诸大夫安敢食粱。\n婢臛香芹羹过美，水车声畔不能尝。",
        "dynasty": "宋",
        "collection_info": null
    },
    {
        "uuid": "4dde0daa110faecf11584923440114f8",
        "title": "夏旱四首  其四",
        "author": "刘克庄",
        "content": "甚歉不烦官踏旱，先输莫待吏催租。\n辛勤终日拾遗穗，展转通宵据槁梧。",
        "dynasty": "宋",
        "collection_info": null
    },
    {
        "uuid": "8c93eae7ba08e9acf52ebe9ff0ae333e",
        "title": "四和林卿槟榔韵一首",
        "author": "刘克庄",
        "content": "似椰内贮杯中物，非麯谁篘罋面春。\n百粤姻盟常主约，三彭谗舌竟无神。\n浪云软饱元枵腹，暂借酡颜戏写真。\n此遣两行红袖去，锦潮亭下草如茵。",
        "dynasty": "宋",
        "collection_info": null
    },
    {
        "uuid": "4540bea01737ce638ab3f463be984c29",
        "title": "见新历有感",
        "author": "刘克庄",
        "content": "小时玉雪二尊怜，两字眉间点缀鲜。\n尚记嬉游佩觿日，安知荏苒钓璜年。\n渡辽难以偏师从，归鲁犹将旧学传。\n自古乡先祭于社，不须辛苦上凌烟。",
        "dynasty": "宋",
        "collection_info": null
    },
    {
        "uuid": "e6ff4fa0cc71fed0e35afefed6b1b9b9",
        "title": "顷凈慈伦老将示寂以其师无准塔铭见属后三年竹溪中书君以诗速铭次韵一首",
        "author": "刘克庄",
        "content": "丛林老宿川无准，不钓纤鳞钓大鱼。\n抱佛脚多同学者，得吾髓有几人欤。\n难呼兜率谈宗旨，且问狐山乞绪余。\n自笑余文无用处，热瞒俗眼说真如。",
        "dynasty": "宋",
        "collection_info": null
    },
    {
        "uuid": "b4d054b6bb1846d14c0e4caeca0d3177",
        "title": "荔枝龙眼二绝  其一",
        "author": "刘克庄",
        "content": "食观本草岂非痴，二果甘滋可养脾。\n耄智自知无益处，肉身安得有轻时。",
        "dynasty": "宋",
        "collection_info": null
    },
    {
        "uuid": "9df20f0aca1c5d0f5d2ddf35b4ea9ac1",
        "title": "荔枝龙眼二绝  其二",
        "author": "刘克庄",
        "content": "味尝不暇更论斤，买断何曾敢算缗。\n谱与本经俱过眼，食之不老者何人。",
        "dynasty": "宋",
        "collection_info": null
    },
    {
        "uuid": "c2f4a7541a998ba790ca3a54752a4daf",
        "title": "风雨凉甚一首",
        "author": "刘克庄",
        "content": "淅淅吹庭树，铮铮溅瓦沟。\n乍除秦酷吏，重见晋清流。\n山有月行脚，溪无风打头。\n不知楚台客，何以说悲秋。",
        "dynasty": "宋",
        "collection_info": null
    },
    {
        "uuid": "5c9815748a39b9c5b8cca271205e644e",
        "title": "寄陈澈计议二首  其一",
        "author": "刘克庄",
        "content": "十载三边惯辙环，来得书得报平安。\n谓宜图画凌烟上，犹自翱游陇蜀间。\n画策功多宁论赏，封侯事在且加餐。\n传闻玉帐先禽闢，定有新铭刻剑关。",
        "dynasty": "宋",
        "collection_info": null
    },
    {
        "uuid": "4749f9f5676b02755c6ec1d51336459a",
        "title": "寄陈澈计议二首  其二",
        "author": "刘克庄",
        "content": "匹马单鎗去復还，天生此士济时艰。\n如何方奏淮夷雅，又遣行歌蜀道难。\n兜刺史谁修废庙，汉将军尚有荒坛。\n会当露布西陲捷，师拥斋旄客换班。",
        "dynasty": "宋",
        "collection_info": null
    },
    {
        "uuid": "49f0b379adddb84c70f56d7e270a9c38",
        "title": "送侍读常尚书绝句六首  其一",
        "author": "刘克庄",
        "content": "蚀月妖蟇俄扫穴，鸣阳丹凤力回天。\n围腰不爱重金带，洗脚宁登一叶船。",
        "dynasty": "宋",
        "collection_info": null
    },
    {
        "uuid": "b7ed7e87b6ea3f7c257709923ffd585e",
        "title": "送侍读常尚书绝句六首  其二",
        "author": "刘克庄",
        "content": "季唐兵柄由中尉，先汉铜山赐弄臣。\n不是银台批敕手，北司将谓国无人。",
        "dynasty": "宋",
        "collection_info": null
    },
    {
        "uuid": "1211cb8210460e18edd1bfbee6de3d20",
        "title": "送侍读常尚书绝句六首  其三",
        "author": "刘克庄",
        "content": "先帝倦勤扬末命，嗣皇访落记孤忠。\n铜人嘿嘿输伊辈，铁汉堂堂止此翁。",
        "dynasty": "宋",
        "collection_info": null
    },
    {
        "uuid": "12509d0e7e44420d48884fcb64063c1b",
        "title": "送侍读常尚书绝句六首  其四",
        "author": "刘克庄",
        "content": "粟泉竭泽剥床肤，券封如山洩尾闾。\n埒国贾胡成小贩，专城太守甚癯儒。",
        "dynasty": "宋",
        "collection_info": null
    },
    {
        "uuid": "51bdbaa007d2da474dde9fee18a52fb3",
        "title": "送侍读常尚书绝句六首  其五",
        "author": "刘克庄",
        "content": "瑶编日益百千人，琛税年亏鉅万缗。\n公对玉阶方寸地，细为天子说州贫。",
        "dynasty": "宋",
        "collection_info": null
    },
    {
        "uuid": "c3028cc4954fdf4b06b704265e3d6b7d",
        "title": "送侍读常尚书绝句六首  其六",
        "author": "刘克庄",
        "content": "制酒何曾把巨觥，抛书不復对寒檠。\n老儒愿忍须臾死，要看诸贤起太平。",
        "dynasty": "宋",
        "collection_info": null
    },
    {
        "uuid": "d1082cf8b30879e6855f882997eb4020",
        "title": "和方时父",
        "author": "刘克庄",
        "content": "曾陪朵殿燕天基，辜负先皇不世知。\n二客穿傍垂汉史，三良临穴见秦诗。\n犬鸡拔宅难飞举，雀鼠贪生愧暮迟。\n回首修门悲復喜，大明继照出咸池。",
        "dynasty": "宋",
        "collection_info": null
    },
    {
        "uuid": "558a4462f72bcc2ad0de78e12f072075",
        "title": "喜洪君畴除工侍内制  其一",
        "author": "刘克庄",
        "content": "热官不拜意何如，诏改冬卿眷礼殊。\n保晚节香似公少，问今日愈造朝无。\n儒绅易以黄金带，宫锦加诸白布襦。\n直待铺张太平了，却寻北阜与东湖。",
        "dynasty": "宋",
        "collection_info": null
    },
    {
        "uuid": "5cdcb7e2117dc3a072f8bba382463f5d",
        "title": "喜洪君畴除工侍内制  其二",
        "author": "刘克庄",
        "content": "不但持荷班法从，兼闻视草属鸿儒。\n迩英两讲烦箴砭，文德三麻待播敷。\n即日载赓虞帝作，几时重入洛英图。\n诸公若问樗庵叟，岁晚偏盲又夹扶。",
        "dynasty": "宋",
        "collection_info": null
    },
    {
        "uuid": "ef08a6ee6eafb2f5241dfd3ef3c854e5",
        "title": "新凉理故书有感二首  其一",
        "author": "刘克庄",
        "content": "□□先帝开宣室，频领群儒上石渠。\n奏牍三千前日事，寓言十九暮年书。\n色空勘破偏盲久，记诵俱忘一载余。\n西晋诸人惟乐令，肯将名教矫玄虚。",
        "dynasty": "宋",
        "collection_info": null
    },
    {
        "uuid": "afd06708b06356327cde084a4e2c569f",
        "title": "新凉理故书有感二首  其二",
        "author": "刘克庄",
        "content": "空花瞥过似浮荣，海水难湔是恶名。\n功比禹轲真学者，罪浮桀纣亦书生。\n国师族覆惭家训，太尉朝危悔宦情。\n束起陈编呼伯雅，胸中磊磈暂浇平。",
        "dynasty": "宋",
        "collection_info": null
    },
    {
        "uuid": "54de1413c9b4bbd5fb62149f0603bd0c",
        "title": "题黄景文诗  其一",
        "author": "刘克庄",
        "content": "病叟懒亲灯久矣，得君贽卷阖还开。\n专心致意刻成楮，有胆通身占断梅。\n中的孟云非尔力，钻坚颜叹竭吾才。\n旧时奇字今忘却，不是无人载酒来。",
        "dynasty": "宋",
        "collection_info": null
    },
    {
        "uuid": "d554f08cbc530d34606d214d8862ae38",
        "title": "题黄景文诗  其二",
        "author": "刘克庄",
        "content": "蚤穿草履行求友，晚闭柴荆病绝交。\n古德皆曾经棒喝，今人不肯事推敲。\n吟千万首等蛩响，续三百篇无凤胶。\n霍地鬓毛如雪色，少年岁月莫轻抛。",
        "dynasty": "宋",
        "collection_info": null
    },
    {
        "uuid": "691b7b8a8a1eaf414830ccbed8be50ba",
        "title": "即事一首",
        "author": "刘克庄",
        "content": "书卷交疎觉昼长，田园收薄值年荒。\n老而用事独毛颖，何以觧忧惟杜康。\n赐帛恩深优故老，催租人至败重阳。\n西风烂熳开蓉菊，不管先生两鬓霜。",
        "dynasty": "宋",
        "collection_info": null
    },
    {
        "uuid": "3ffafa9a73c1e363b2c1b647a66177af",
        "title": "与林中书李礼部同宿囊山三首  其一",
        "author": "刘克庄",
        "content": "儒林巨擘竹溪公，来憇棠阴访老农。\n刘子前身汉中垒，李侯今代柳南宫。\n约灵澈共游林下，爱涅槃常坐塔中。\n莫把两贤侪一叟，弹冠不与挂冠同。",
        "dynasty": "宋",
        "collection_info": null
    },
    {
        "uuid": "874b5c2d139a5aafaa4c2dd2b7b20852",
        "title": "与林中书李礼部同宿囊山三首  其二",
        "author": "刘克庄",
        "content": "三儒夜话俱忘寝，户外纵横卧仆夫。\n椰腹拈来即书簏，芋头煨熟当行厨。\n谪仙岂是无诗种，处士相传有句图。\n师服何曾能把笔，短章吟就改还涂。",
        "dynasty": "宋",
        "collection_info": null
    },
    {
        "uuid": "c51e55913ba099ebb550f9db79b496af",
        "title": "与林中书李礼部同宿囊山三首  其三",
        "author": "刘克庄",
        "content": "二妙相从寂寞滨，山灵怪有此嘉宾。\n作桑下梦纔三宿，比橘中翁少一人。\n剪截锦机输子巧，分张宝藏拔予贫。\n临歧但祝俱黄髮，莫把华簪换角巾。",
        "dynasty": "宋",
        "collection_info": null
    },
    {
        "uuid": "bc3210df5620271c1c2c9192a7da3b9f",
        "title": "辟支岩",
        "author": "刘克庄",
        "content": "不上岩来四十年，高僧灭度我皤然。\n归葱岭路止隻履，访草庵基无一椽。\n狂欲片帆浮巨浸，老扶双拐到危巅。\n谁人肯伴黄师伯，何不旁边着两禅。",
        "dynasty": "宋",
        "collection_info": null
    },
    {
        "uuid": "2005ea44ec9ae49a244590035cf3ff1f",
        "title": "再和宿囊山三首  其一",
        "author": "刘克庄",
        "content": "恰似病沙门退院，又如老禅录归农。\n素无才调宴三阁，不愿歌词传六宫。\n万首漏名宗派农，百年占籍醉乡中。\n暮龄喜共樵夫语，懒与诸儒论异同。",
        "dynasty": "宋",
        "collection_info": null
    },
    {
        "uuid": "cc406194724405290e8c58e7e895c791",
        "title": "再和宿囊山三首  其二",
        "author": "刘克庄",
        "content": "乞骸不作凝香守，掩鼻难随逐臭夫。\n牛角书堪教村学，鱼羹饭胜食堂厨。\n门无喜鹊传朝报，笥有悬鹑拆海图。\n常敬渊明归去早，村翁晚始觉迷涂。",
        "dynasty": "宋",
        "collection_info": null
    },
    {
        "uuid": "c920717e74277effb9b3b17c7f6a49ad",
        "title": "再和宿囊山三首  其三",
        "author": "刘克庄",
        "content": "未能葱岭从初祖，也不蓬莱访洞宾。\n煎凤髓须还此老，执牛耳更属何人。\n笈储丹药堤防病，案设图书粉饰贫。\n老觉为僧差省事，韩公何必强冠巾。",
        "dynasty": "宋",
        "collection_info": null
    },
    {
        "uuid": "59ffaf7999efb06542e95d87e39d39fa",
        "title": "三和  其一",
        "author": "刘克庄",
        "content": "不喜苏君师鬼谷，宁从许子学神农。\n衰残犹有忠存阙，老丑应无妬入宫。\n贪汉惊鱼悬饵下，痴人饿虱处裈中。\n两翁勘破真堪笑，自古英雄见略同。",
        "dynasty": "宋",
        "collection_info": null
    },
    {
        "uuid": "a0fad34363af62d5fa2eb1ee45520ce5",
        "title": "三和  其二",
        "author": "刘克庄",
        "content": "暂繫金狨陪法从，长骑秧马杂耕夫。\n今红琥珀来村店，昔紫驼峯出御厨。\n阙里尚延瞽师冕，法筵谁起躄浮图。\n莫欺残秃毛锥子，几度曾将敕尾涂。",
        "dynasty": "宋",
        "collection_info": null
    },
    {
        "uuid": "2d392d49b8275412a5e7491b778e9873",
        "title": "三和  其三",
        "author": "刘克庄",
        "content": "交疎认鹿为山友，客少呼猿作野宾。\n藏手泽书惭忝祖，食躬耕粟耻求人。\n腹无点墨宁非懒，腰有重金未是贫。\n已把朝冠挂神武，终身一幅华阳巾。",
        "dynasty": "宋",
        "collection_info": null
    },
    {
        "uuid": "4d1747874ce0f7352b962b46a071997c",
        "title": "四和  其一",
        "author": "刘克庄",
        "content": "不復斗鸡随恶少，尚能叱犊慕良农。\n来熏忆屡赓凉殿，出昼难重见雪宫。\n老伴辕南并輶北，小孙膝上或车中。\n自怜孤学无人助，从汉诸儒与党同。",
        "dynasty": "宋",
        "collection_info": null
    },
    {
        "uuid": "c8c2c6ff5f82f5efc0be3ab3189405b3",
        "title": "四和  其二",
        "author": "刘克庄",
        "content": "白公自号老居士，疎傅史称贤大夫。\n脍鲫不妨留客饮，擘麟何必享天厨。\n清池澡沐端溪石，素壁彰施洛社图。\n帝赐后村奎画在，作堂安用扁青涂。",
        "dynasty": "宋",
        "collection_info": null
    },
    {
        "uuid": "27e0f4b621a253dbbaf5480abffd0ca3",
        "title": "四和  其三",
        "author": "刘克庄",
        "content": "丁宁僮可沽佳酒，戒饬阍毋纳恶宾。\n种杞菊非求饱者，思莼菜是见几人。\n食甘鲊饭安排易，出驾鸡栖受用贫。\n却笑曹瞒遗令侈，黔娄殓不待衣巾。",
        "dynasty": "宋",
        "collection_info": null
    },
    {
        "uuid": "6a645ff52ea11fcbee760b0da9c15270",
        "title": "和竹溪怀樗庵二首  其一",
        "author": "刘克庄",
        "content": "视草呼来犹殿上，采薇归去忽山阿。\n重笺饮渭观濠义，曾和横汾过沛歌。\n乞岛一联余思涩，方丕十倍子才多。\n白头辜负龙泉老，拙咏安能继庾何。",
        "dynasty": "宋",
        "collection_info": null
    },
    {
        "uuid": "7eda246903968399e166050353ca147d",
        "title": "和竹溪怀樗庵二首  其二",
        "author": "刘克庄",
        "content": "偶赋东风御柳诗，流传误柬九重知。\n昔曾苑内借全树，今向林间巢一枝。\n已买十牛耕笠泽，难陪八骏宴瑶池。\n鬳翁同洒遗弓泪，犹记甘泉□□随。",
        "dynasty": "宋",
        "collection_info": null
    },
    {
        "uuid": "880c82e9f3841b8476a289b2215f4177",
        "title": "再和  其一",
        "author": "刘克庄",
        "content": "从来粪土轻胡赵，晚视渠侬直唯阿。\n时与客联烘虱句，断无人听饭牛歌。\n挂冠耄及收身晚，赐扇恩深取数多。\n周易鲁论俱束閤，免教后世罪王何。",
        "dynasty": "宋",
        "collection_info": null
    },
    {
        "uuid": "c7774e2a13f18e85d0038313f2cace10",
        "title": "再和  其二",
        "author": "刘克庄",
        "content": "依本文章趁韵诗，暮年深不愿人知。\n退閒时有宾留刺，挛痹难为长折枝。\n蚓窍声微羞入社，鸦涂札恶懒临池。\n僧谈石竺山幽胜，拟执馿鞭挟册随。",
        "dynasty": "宋",
        "collection_info": null
    },
    {
        "uuid": "835f59c2abe6b03b85acc203da30c3bf",
        "title": "三和  其一",
        "author": "刘克庄",
        "content": "高虚早被方心误，老退差贤曲学阿。\n私谥勿烦礼官议，自诗堪付挽郎歌。\n无衾覆首留名远，有锸随身觉事多。\n典午诸人空旷达，其如未了死生何。",
        "dynasty": "宋",
        "collection_info": null
    },
    {
        "uuid": "ee7709db71b8bfacb72c07bd10823c97",
        "title": "三和  其二",
        "author": "刘克庄",
        "content": "曾课山间种艺诗，自犹不记更谁知。\n岂无鼠盗食新笋，曾有凤来栖老枝。\n未敢名为真福地，便应唤做小仇池。\n篮舆祇合村夫举，儿子门生负笈随。",
        "dynasty": "宋",
        "collection_info": null
    },
    {
        "uuid": "c83eddd3c163b5cc25dd66a79e71bc82",
        "title": "四和  其一",
        "author": "刘克庄",
        "content": "汉末名臣推北海，邺中才子逊东阿。\n老勤未辍吾伊读，烂醉时为尔汝歌。\n一滴何妨卢行少，五车安重惠施多。\n客来问话巴巴说，君不回头可奈何。",
        "dynasty": "宋",
        "collection_info": null
    },
    {
        "uuid": "b95fe80b5b26d8a67fb49fb019dd409f",
        "title": "四和  其二",
        "author": "刘克庄",
        "content": "删后元来尽有诗，此言莫遣邵程知。\n匹如东土生三叶，横向西江出一枝。\n俚曲俗方尊郢市，古音今少奏咸池。\n谁云老子无呵导，塘上蛙声鼓吹随。",
        "dynasty": "宋",
        "collection_info": null
    },
    {
        "uuid": "b15abfb9fe98d06d2be90a91d21b139e",
        "title": "简竹溪二首  其一",
        "author": "刘克庄",
        "content": "溪边紫气半空浮，父老携杖看故侯。\n叔夜相思曾命驾，子猷一返少来舟。\n煨残僧芋平分吃，说道天花烂漫休。\n村叟安能留此客，地行僊偶出山游。",
        "dynasty": "宋",
        "collection_info": null
    },
    {
        "uuid": "9f054387da73263e8cdaf7e9929d69d6",
        "title": "简竹溪二首  其二",
        "author": "刘克庄",
        "content": "驻颜元不待丹砂，筋力浑如昔建牙。\n剥尽皮毛真理窟，分些膏馥与儒家。\n苦吟寒谷应生黍，罢讲诸天亦雨花。\n自笑一生迷传註，傥容北面学南华。",
        "dynasty": "宋",
        "collection_info": null
    },
    {
        "uuid": "9e7ae276654f3ac22a8e10408a83f1b9",
        "title": "次竹溪别后见怀韵",
        "author": "刘克庄",
        "content": "珍重山翁别病翁，归鞍欲发苦留侬。\n万言君视犹杯水，一镞吾难直箭锋。\n缩手可怜今落莫，攀髯未报昔遭逢。\n衰迟只愿低头拜，蛟变为龙愈亦从。",
        "dynasty": "宋",
        "collection_info": null
    },
    {
        "uuid": "79f2187de36b9c009ec5c1d3e69c53cf",
        "title": "送月蓬道人南游寄呈阳岩侍读直院侍郎六言三首  其一",
        "author": "刘克庄",
        "content": "昔燕见沉香亭，今送老破茅屋。\n醉翁之耳虽白，坡仙之鬓已秃。",
        "dynasty": "宋",
        "collection_info": null
    },
    {
        "uuid": "1c189659fb2276db71b1dfce4e2e7c75",
        "title": "送月蓬道人南游寄呈阳岩侍读直院侍郎六言三首  其二",
        "author": "刘克庄",
        "content": "首从淇奥君子，数到越王潞公。\n世仅有一两箇，君毋□八十翁。",
        "dynasty": "宋",
        "collection_info": null
    },
    {
        "uuid": "c7c9687602178f5493b03a553c4c30c2",
        "title": "送月蓬道人南游寄呈阳岩侍读直院侍郎六言三首  其三",
        "author": "刘克庄",
        "content": "□□士之渊薮，阳岩学者山斗。\n三麻九制□□，要渠一马来否。",
        "dynasty": "宋",
        "collection_info": null
    },
    {
        "uuid": "a3bd54921accd1a036bfe69f904ba2dc",
        "title": "赠菊庵李道人",
        "author": "刘克庄",
        "content": "万言万当眼睛毒，一裘一盂口体足。\n不共孤竹子争薇，却与柴桑翁争菊。",
        "dynasty": "宋",
        "collection_info": null
    },
    {
        "uuid": "9598b042ec13e355e971d302afb5eb64",
        "title": "挽吴茂新侍郎三首  其一",
        "author": "刘克庄",
        "content": "□□乘骢马，安能作噤乌。\n去因攻潞国，来又荐君谟。\n□□延英疏，丹青洛社图。\n呜呼传不朽，犹足警姦谀。",
        "dynasty": "宋",
        "collection_info": null
    },
    {
        "uuid": "952cfe9373c9a26f012017910e0863f5",
        "title": "挽吴茂新侍郎三首  其二",
        "author": "刘克庄",
        "content": "□先□皇志，公除法从真。\n玉楼要新记，铁壁夺全人。\n宿草俄封墓，柔蒲谩裹轮。\n岂无南董氏，奋笔传名臣。",
        "dynasty": "宋",
        "collection_info": null
    },
    {
        "uuid": "e208efe3483b2c3bb15afef44b2039bb",
        "title": "挽吴茂新侍郎三首  其三",
        "author": "刘克庄",
        "content": "衰老归休矣，公曾怂恿之。\n门无今雨客，笥有隔年诗。\n友课招魂些，儿征积善碑。\n白头哭同社，心折可胜悲。",
        "dynasty": "宋",
        "collection_info": null
    },
    {
        "uuid": "a71c6bcf0b0e777fc65b99c42e8b3de3",
        "title": "黄宽夫示诗不已自和前二首答之  其一",
        "author": "刘克庄",
        "content": "冥搜藻思殊精炼，细读蓬心稍豁开。\n我窃高年惭绿竹，君持半偈试黄梅。\n肯为唐季小家数，须做僧中大辨材。\n吸尽鱼龙虾蟹子，不妨一蹴至如来。",
        "dynasty": "宋",
        "collection_info": null
    },
    {
        "uuid": "b6b480347762abf28f6f02d18f398588",
        "title": "黄宽夫示诗不已自和前二首答之  其二",
        "author": "刘克庄",
        "content": "精思巧斲诗家事，缪敬阳尊市道交。\n杜说新诗犹费改，韩评推字不如敲。\n衣传曾饮先师乳，絃绝今无异域胶。\n欲引蔺卿怀内璧，吾贫未免以砖抛。",
        "dynasty": "宋",
        "collection_info": null
    },
    {
        "uuid": "8572f30cc00748e1c109dfb74a77799b",
        "title": "石竺山二十咏  其一",
        "author": "刘克庄",
        "content": "曾瞒张茂先，亦诳关尹喜。\n嗟余双眼白，任汝半空紫。",
        "dynasty": "宋",
        "collection_info": null
    },
    {
        "uuid": "fc2f793c242b015e556d10960a8f7f6e",
        "title": "石竺山二十咏  其二",
        "author": "刘克庄",
        "content": "仅可着孤身，何曾有四邻。\n切须留一榻，让与细书人。",
        "dynasty": "宋",
        "collection_info": null
    },
    {
        "uuid": "72538b507b69fa8b3e9de42368372ad1",
        "title": "石竺山二十咏  其三",
        "author": "刘克庄",
        "content": "恰召阳翁伯，俄征谢自然。\n不知玉楼上，几箇是诗仙。",
        "dynasty": "宋",
        "collection_info": null
    },
    {
        "uuid": "f7e9c50d6ddc5883a8405d3ed089ef22",
        "title": "石竺山二十咏  其四",
        "author": "刘克庄",
        "content": "闻说均州景，而今涴战尘。\n应随黑杀帝，避地肯来闽。",
        "dynasty": "宋",
        "collection_info": null
    },
    {
        "uuid": "45d9b487a8101193ec0d75a0dd89b22e",
        "title": "石竺山二十咏  其五",
        "author": "刘克庄",
        "content": "吾脚今无力，安能跪鞠躬。\n北瞻韩吏部，南仰狄梁公。",
        "dynasty": "宋",
        "collection_info": null
    },
    {
        "uuid": "df0c71e29a66e2c07ececf0f115b089a",
        "title": "石竺山二十咏  其六",
        "author": "刘克庄",
        "content": "乍见作飞势，细听无唳声。\n雪翎差髣髴，丹顶不分明。",
        "dynasty": "宋",
        "collection_info": null
    },
    {
        "uuid": "d47e2f69e96ab5fd1cd34fb9d22d2933",
        "title": "石竺山二十咏  其七",
        "author": "刘克庄",
        "content": "点额有墨痕，剖腹无素书。\n俗视如顽石，仙骑上太虚。",
        "dynasty": "宋",
        "collection_info": null
    },
    {
        "uuid": "46d845ce221bbccf2d9a9a4f56679eec",
        "title": "石竺山二十咏  其八",
        "author": "刘克庄",
        "content": "元不识死活，偶然逢二仙。\n昔与牧奴戏，今饶国手先。",
        "dynasty": "宋",
        "collection_info": null
    },
    {
        "uuid": "387dea6a6504137b1697f8d9c342850d",
        "title": "石竺山二十咏  其九",
        "author": "刘克庄",
        "content": "白公诗酒人，惜也未闻道。\n乍可无除书，不可坏丹竈。",
        "dynasty": "宋",
        "collection_info": null
    },
    {
        "uuid": "ce308bdd5d9995605d01ce49c17489cd",
        "title": "石竺山二十咏  其一○",
        "author": "刘克庄",
        "content": "慈悲乳孙叔，恭敬侍小颠。\n烦君常警逻，老子□□□。",
        "dynasty": "宋",
        "collection_info": null
    },
    {
        "uuid": "1248b82a906a399bf07d1da5da0e16ad",
        "title": "石竺山二十咏  其一一",
        "author": "刘克庄",
        "content": "自饥犹可忍，民饥谁恻隠。\n吾评首阳薇，不若石竺笋。",
        "dynasty": "宋",
        "collection_info": null
    },
    {
        "uuid": "9549c68a918c7fcc24463fc6c33a20da",
        "title": "石竺山二十咏  其一二",
        "author": "刘克庄",
        "content": "圣人称水哉，昼夜流不息。\n东坡如万斛，南华只五石。",
        "dynasty": "宋",
        "collection_info": null
    },
    {
        "uuid": "75edcb7710e21ec9ef4653a1dd8561fd",
        "title": "石竺山二十咏  其一三",
        "author": "刘克庄",
        "content": "汞可点为金，铁可浸为铜。\n勿使钟官知，一朝比仙童。",
        "dynasty": "宋",
        "collection_info": null
    },
    {
        "uuid": "1bc86e174791e43f259608acd69eafbc",
        "title": "石竺山二十咏  其一四",
        "author": "刘克庄",
        "content": "狼来咋吾羊，猩来窃吾酒。\n汝为百兽王，不闻一声吼。",
        "dynasty": "宋",
        "collection_info": null
    },
    {
        "uuid": "32cf3da648ec8e87893f85677d26239b",
        "title": "石竺山二十咏  其一五",
        "author": "刘克庄",
        "content": "惜齿埋之土，何曾愿世知。\n终为交趾献，亦被普贤骑。",
        "dynasty": "宋",
        "collection_info": null
    },
    {
        "uuid": "431993a91e6db0ef1e6883a15162d76d",
        "title": "石竺山二十咏  其一六",
        "author": "刘克庄",
        "content": "嗒然蒙一衲，趺坐不知年。\n处处神通现，何须海岸边。",
        "dynasty": "宋",
        "collection_info": null
    },
    {
        "uuid": "79754205680ff0a46db20aa5d2ddd49c",
        "title": "石竺山二十咏  其一七",
        "author": "刘克庄",
        "content": "海岛五百士，刘郎庐亦深。\n不似阿罗汉，神通无处寻。",
        "dynasty": "宋",
        "collection_info": null
    },
    {
        "uuid": "d47e8e4b6bc10d8f15244ec702979c5c",
        "title": "石竺山二十咏  其一八",
        "author": "刘克庄",
        "content": "此来为佳处，高犹在绝颠。\n吾衰中道废，汝少更加前。",
        "dynasty": "宋",
        "collection_info": null
    },
    {
        "uuid": "fd881c1712c37cc2cda3a149ba0c1d21",
        "title": "石竺山二十咏  其一九",
        "author": "刘克庄",
        "content": "此为何处所，满目是琼瑰。\n圣人被褐怀，獃汉空手回。",
        "dynasty": "宋",
        "collection_info": null
    },
    {
        "uuid": "f48a04b972f5561a6514c1c2754096e4",
        "title": "石竺山二十咏  其二○",
        "author": "刘克庄",
        "content": "力却帝尧禅，犹为颍水羞。\n似曾洗渠耳，不可饮吾牛。",
        "dynasty": "宋",
        "collection_info": null
    },
    {
        "uuid": "bfb7de20eeaeaf6981e474539629e9d0",
        "title": "送郑倅子善",
        "author": "刘克庄",
        "content": "早钦世德如龙虎，晚挹英标亦凤麟。\n重浚陂塘今长古，不私风月肯分人。\n衮衣国既归真宰，珠履君应作上宾。\n洛社诸贤问村叟，暮年已饰太丘巾。",
        "dynasty": "宋",
        "collection_info": null
    },
    {
        "uuid": "4d3870378472c28e3bbb817732102f7c",
        "title": "挽赵孺人",
        "author": "刘克庄",
        "content": "婉娈宗姬性，坚贞烈士肠。\n簪蒿安隠约，画荻训偏傍。\n防墓夫同穴，泷阡子表冈。\n夫人真范母，那得不生滂。",
        "dynasty": "宋",
        "collection_info": null
    },
    {
        "uuid": "0cb29abdd4b504f64318bf6b80735c82",
        "title": "挽程孺人",
        "author": "刘克庄",
        "content": "七诫尤纯备，三从总吉祥。\n良人今绮季，美子古黄香。\n花引归西竺，萱疑在北堂。\n恨余彤管拙，哀诔不能扬。",
        "dynasty": "宋",
        "collection_info": null
    },
    {
        "uuid": "2df68a68c33cd1a469fa5e32f53f7713",
        "title": "总管徐侯和余梅百咏辄课七言一章以答来贶",
        "author": "刘克庄",
        "content": "作者肩摩似堵墙，君侯殿后独轩昂。\n搀先太皞露消息，笑杀书生泥色香。\n能令曹瞒兵渴止，谁云开府□肠刚。\n骚坛甚矣荒芜久，评小徐陵合擅场。",
        "dynasty": "宋",
        "collection_info": null
    },
    {
        "uuid": "668e23c63caa60091863fc5fe1fa9877",
        "title": "恭上人求偈戏赠二首  其一",
        "author": "刘克庄",
        "content": "尔祖西来无文字，受持一句心是佛。\n烦恭藏主试问他，楞伽四卷是何物。",
        "dynasty": "宋",
        "collection_info": null
    },
    {
        "uuid": "c5e0a02aefb892fb97ea576ccefd3593",
        "title": "恭上人求偈戏赠二首  其二",
        "author": "刘克庄",
        "content": "□侯劝师柔软说，刘叟所见适不同。\n有时一句撞墙倒，有时一喝惊耳聋。",
        "dynasty": "宋",
        "collection_info": null
    },
    {
        "uuid": "065b8d85f04e731c1735646fb051abcc",
        "title": "又一首",
        "author": "刘克庄",
        "content": "吾蒙白裙帽，汝着紫袈裟。\n纵有傅大士，难和作一家。",
        "dynasty": "宋",
        "collection_info": null
    },
    {
        "uuid": "de18db62b3ab1e9224d07177fddf27e5",
        "title": "题赵检察贽卷",
        "author": "刘克庄",
        "content": "福唐少尹平生友，函送王孙一卷诗。\n始信人间有龙种，又疑天上下麟儿。\n月须玉斧修成后，仙待金丹炼熟时。\n不是樗翁心有窍，镜中添雪到鬚眉。",
        "dynasty": "宋",
        "collection_info": null
    },
    {
        "uuid": "2c5f2a082fbb858cb2d99ea2e58cce4d",
        "title": "送潮阳方主学",
        "author": "刘克庄",
        "content": "芹泮人人陶圣化，花封处处置师儒。\n遥知避席来听讲，犹胜开门自授徒。\n官比郑虔尤冷甚，士如赵德岂今无。\n朝家调守方刓印，且可相依县大夫。",
        "dynasty": "宋",
        "collection_info": null
    },
    {
        "uuid": "7f6425b7487943bf36b35472c4c10a51",
        "title": "读严光传二首  其一",
        "author": "刘克庄",
        "content": "一栖岩壑一冲霄，冠履联翩建武朝。\n招得故人来话旧，也呼文叔作唐尧。",
        "dynasty": "宋",
        "collection_info": null
    },
    {
        "uuid": "3ccdc54433531300d0ca204c8ab606e1",
        "title": "读严光传二首  其二",
        "author": "刘克庄",
        "content": "羊裘素不习朝仪，公遣西曹屈致之。\n道是君痴君不服，巢由安肯见皋夔。",
        "dynasty": "宋",
        "collection_info": null
    },
    {
        "uuid": "4d03b6a1e66f4f49c1b70209561a8dc0",
        "title": "冬至四绝  其一",
        "author": "刘克庄",
        "content": "□觞无復举萱堂，麟卧陇阡雁折行。\n殿后即今惟一老，阿宜长大阿奴亡。",
        "dynasty": "宋",
        "collection_info": null
    },
    {
        "uuid": "5c5c6d4b38eb7ee50a68b0d668c0e93d",
        "title": "冬至四绝  其二",
        "author": "刘克庄",
        "content": "日添一线书中见，雪染千丝镜裏明。\n迟暮犹思寸阴惜，凝严未觉一阳生。",
        "dynasty": "宋",
        "collection_info": null
    },
    {
        "uuid": "32e0110f08a45bc97636b2deee0209de",
        "title": "冬至四绝  其三",
        "author": "刘克庄",
        "content": "遥知廷设黄麾仗，不见人书白板扉。\n老子挂冠还笏了，别无上服止深衣。",
        "dynasty": "宋",
        "collection_info": null
    },
    {
        "uuid": "6f8fe1d18703d13cb50182810e85f5fb",
        "title": "冬至四绝  其四",
        "author": "刘克庄",
        "content": "献寿上公先入阁，书云太史亦登台。\n惟应闲杀明农叟，起晏柴门晓未开。",
        "dynasty": "宋",
        "collection_info": null
    },
    {
        "uuid": "cd4633da5428c518316d75f425c1da79",
        "title": "有感二首  其一",
        "author": "刘克庄",
        "content": "桓司马欲兵夫子，哥利王曾丑释迦。\n血面何须九坠臂，忮心终不怨镆鎁。",
        "dynasty": "宋",
        "collection_info": null
    },
    {
        "uuid": "53b22dc442c3a7b971ce9f084cb38f24",
        "title": "有感二首  其二",
        "author": "刘克庄",
        "content": "夷齐怨恶本不念，尧桀是非今亦忘。\n不知伍子嗔何甚，魄化为潮日夜忙。",
        "dynasty": "宋",
        "collection_info": null
    },
    {
        "uuid": "533f640296e56e195e805e53c8df5ca0",
        "title": "次韵竹溪题达卿后坡  其一",
        "author": "刘克庄",
        "content": "□反终身从李愿，有人半夜唤祁嘉。\n箪瓢斋颇奢颜巷，书画船堪埒米家。\n樗叟旧栖贫亦好，肤翁新句大非夸。\n谁云地僻交游少，鹤肯巢松鹿献花。",
        "dynasty": "宋",
        "collection_info": null
    },
    {
        "uuid": "5802b34d9a411b77f94a3ad9a584d674",
        "title": "次韵竹溪题达卿后坡  其二",
        "author": "刘克庄",
        "content": "窗无童子窥桃熟，坐有骚人颂橘嘉。\n触氏不来争左角，颜渊亦只住西家。\n罗张门巷求吾乐，锦裹山林笑彼夸。\n红绿千株皆手种，绝胜人看担头花。",
        "dynasty": "宋",
        "collection_info": null
    },
    {
        "uuid": "97dd7ca2952eb2b7211886b600247020",
        "title": "次韵竹溪题达卿后坡  其三",
        "author": "刘克庄",
        "content": "岁计无余逢谷贵，晚餐有味觉蔬嘉。\n赊邻人酒堪留客，藏善和书尚满家。\n稍喜熊儿理精熟，常嫌犬子赋虚夸。\n鲁论新义何时毕，相约溪头共看花。",
        "dynasty": "宋",
        "collection_info": null
    },
    {
        "uuid": "492e09b9fbe1d78ab24e01c195f7ebe8",
        "title": "次韵竹溪题达卿后坡  其四",
        "author": "刘克庄",
        "content": "贫士莫难乐不改，圣人固以遯为嘉。\n宁披龙具去耕野，奚事鹤书来起家。\n古有逸民逃举选，今无烈士矫贪夸。\n鬳翁晨遣诗筒至，昨夜寒灯屡结花。",
        "dynasty": "宋",
        "collection_info": null
    },
    {
        "uuid": "6d08e703992ea0130bd3216bbf79970b",
        "title": "次韵竹溪题达卿后坡  其五",
        "author": "刘克庄",
        "content": "瘠地力耕禾倍入，荒山手植树皆嘉。\n同□炀者并吹者，融会儒家与墨家。\n见说杨雄太玄苦，非如宋玉大言夸。\n绝怜汝伯头成雪，羡汝才高笔有花。",
        "dynasty": "宋",
        "collection_info": null
    },
    {
        "uuid": "1d21bbf45e7b097e6e768b03334fb914",
        "title": "次韵竹溪题达卿后坡  其六",
        "author": "刘克庄",
        "content": "郎陵后嗣尤推彧，太傅诸孙最数嘉。\n之子固无惭尔祖，此翁所望大吾家。\n夺标羞与儿童竞，佩印纔堪妾妇夸。\n案上菖蒲勤洗沐，灵苗见说有时花。",
        "dynasty": "宋",
        "collection_info": null
    },
    {
        "uuid": "059593a6dd6626c3cd6b4679e77fd59b",
        "title": "樗庵次前韵一首",
        "author": "刘克庄",
        "content": "退处侬甘身寂寞，进为渠值世休嘉。\n劬书不似八十老，输税常为第一家。\n沙盘卦街敲鼓卖，村醅退店揭旗夸。\n千林岁暮俱黄落，梅向其间独放花。",
        "dynasty": "宋",
        "collection_info": null
    },
    {
        "uuid": "524ef144005206d3145325876af6175a",
        "title": "无题一首",
        "author": "刘克庄",
        "content": "死以子托友，病将身付医。\n友今多市道，医或似屠儿。",
        "dynasty": "宋",
        "collection_info": null
    },
    {
        "uuid": "ddd40179e1fdd4c60f6ee56e75431d00",
        "title": "村獠",
        "author": "刘克庄",
        "content": "村獠席地睡，咍㘆唤不知。\n老夫将北面，渠莫是希夷。",
        "dynasty": "宋",
        "collection_info": null
    },
    {
        "uuid": "98ca1b84f9363d9120ea5f0b6f32e239",
        "title": "次韵黄帐干",
        "author": "刘克庄",
        "content": "瘦马虺隤已卸鞯，纵鞭其后不能前。\n才非应氏惭三入，齿较杨雄长十年。\n髮老病余偏种种，腹空虚甚谩便便。\n故人过矣相称誉，敢挹衰残望昔贤。",
        "dynasty": "宋",
        "collection_info": null
    },
    {
        "uuid": "fab43f68177710ed3bf50a35bde00772",
        "title": "八十吟十绝  其一",
        "author": "刘克庄",
        "content": "就莆食菜国恩优，昼锦全胜万里侯。\n却笑向来师尚父，磻溪不老老营丘。",
        "dynasty": "宋",
        "collection_info": null
    },
    {
        "uuid": "85c3ad66892b858b15828ab2fe5f22c1",
        "title": "八十吟十绝  其二",
        "author": "刘克庄",
        "content": "至道之精以治身，推其土苴足经纶。\n矢诗自儆侬衰惰，未有工夫儆国人。",
        "dynasty": "宋",
        "collection_info": null
    },
    {
        "uuid": "fc587bdbf4547035bdfe9d07a655a8c8",
        "title": "八十吟十绝  其三",
        "author": "刘克庄",
        "content": "汉承秦后古书亡，太息高文总未遑。\n六叶蒲轮迎一老，元来却是议明堂。",
        "dynasty": "宋",
        "collection_info": null
    },
    {
        "uuid": "5b51e09d84ce5927d0e9112e92a0f212",
        "title": "八十吟十绝  其四",
        "author": "刘克庄",
        "content": "文叔差增似往时，君房只是向来痴。\n谁知有箇羊裘叟，汉鼎悬渠一钓丝。",
        "dynasty": "宋",
        "collection_info": null
    },
    {
        "uuid": "02f65769a235ce8c9f0601e9cfe75c0d",
        "title": "八十吟十绝  其五",
        "author": "刘克庄",
        "content": "逃秦博士浮丘伯，传说今犹在海中。\n自古仙多儒者做，安知吾不蹑高风。",
        "dynasty": "宋",
        "collection_info": null
    },
    {
        "uuid": "b4a146e43ed0c8f0e88e472b829b3380",
        "title": "八十吟十绝  其六",
        "author": "刘克庄",
        "content": "八十余岁老儒生，见帝谆谆劝力行。\n应被伏生辕固笑，两贤终是十年兄。",
        "dynasty": "宋",
        "collection_info": null
    },
    {
        "uuid": "0ac9f7de90133e3de2779253b66b6233",
        "title": "八十吟十绝  其七",
        "author": "刘克庄",
        "content": "纵心以后决求归，曰耄之年永息机。\n蔬食不消人祝饐，布裘安用妾熏衣。",
        "dynasty": "宋",
        "collection_info": null
    },
    {
        "uuid": "8a16612a42260ccae0b761de89fcb383",
        "title": "八十吟十绝  其八",
        "author": "刘克庄",
        "content": "诚翁仅有四千首，惟放翁几满万篇。\n老子胸中有残锦，问天乞与放翁年。",
        "dynasty": "宋",
        "collection_info": null
    },
    {
        "uuid": "56ed6ab29d21c0eeed92358fa89031b4",
        "title": "八十吟十绝  其九",
        "author": "刘克庄",
        "content": "试笔懒题新鬰垒，拂尘聊挂古钟馗。\n斑衣纪节诸孙喜，白首添年一老悲。",
        "dynasty": "宋",
        "collection_info": null
    },
    {
        "uuid": "8515b4f7721fb5965eb14f098e80b9c7",
        "title": "八十吟十绝  其一○",
        "author": "刘克庄",
        "content": "伯伦酒颂老叉诗，腹愤胸奇畧洩之。\n别着潜书并悔藁，后千百载有人知。",
        "dynasty": "宋",
        "collection_info": null
    },
    {
        "uuid": "ecd097fa846aaaf536e72ba5a0de12f5",
        "title": "送淮士陈文席见四川陈制参",
        "author": "刘克庄",
        "content": "汉家募击匈奴者，此士如何未见收。\n闻说将军能揖客，安知定远不封侯。\n羊肠九折谁云险，骏骨千金岂易酬。\n自古荐扬繇幕府，送君去谒大参谋。",
        "dynasty": "宋",
        "collection_info": null
    },
    {
        "uuid": "da34f085c6891ca981b7b2efec580f3e",
        "title": "漫兴一首",
        "author": "刘克庄",
        "content": "生在重华内禅前，红颜倏忽变霜颠。\n吾虽后辈识前辈，彼以小年疑大年。\n殇子几曾知寿夭，死人安可语神仙。\n何须求入耆英社，作老农夫也自贤。",
        "dynasty": "宋",
        "collection_info": null
    },
    {
        "uuid": "314ad7c2daaba32a76df3110d45fb002",
        "title": "挽章孺人",
        "author": "刘克庄",
        "content": "□种岗头新宰树，追严案上旧楞伽。\n埋词更不烦谀墓，反哺何曾似自家。\n此女安知非妙善，夫人亦恐是摩耶。\n遥知兜率迎归去，天乐泠泠夹路花。",
        "dynasty": "宋",
        "collection_info": null
    },
    {
        "uuid": "b49de0b045dd78018c3ff7d9415dbef5",
        "title": "田舍一首",
        "author": "刘克庄",
        "content": "贫汉殉财夸死权，世间廉退者差贤。\n高门炙手今罗雀，废冢枯髅昔珥蝉。\n薄糁藜羹诳雷腹，旋蒙絮帽暖霜颠。\n时人莫笑侬寒俭，自古臞儒近列仙。",
        "dynasty": "宋",
        "collection_info": null
    },
    {
        "uuid": "02c0603074fb5febf08dc1c385ca6a70",
        "title": "书事三绝  其一",
        "author": "刘克庄",
        "content": "耳根闻得吴田熟，客自吴归乃不然。\n中户无粮支卒岁，上都有雪瑞来年。",
        "dynasty": "宋",
        "collection_info": null
    },
    {
        "uuid": "953ddc64df6b382e98658b4669df5a0c",
        "title": "书事三绝  其二",
        "author": "刘克庄",
        "content": "蜀相昔曾耕渭上，汉家今有籴湟中。\n唱筹但欲令边实，悬罄谁知虑国空。",
        "dynasty": "宋",
        "collection_info": null
    },
    {
        "uuid": "c359d9dc28d630851aa557dfdd8c0be5",
        "title": "书事三绝  其三",
        "author": "刘克庄",
        "content": "昨收边讯云蝗入，近得京书报哨回。\n放得子陵归钓濑，还他高密上云台。",
        "dynasty": "宋",
        "collection_info": null
    },
    {
        "uuid": "661d899f4dde9064cedb1e7ee74ba95d",
        "title": "立春七首  其一",
        "author": "刘克庄",
        "content": "古有道人皆朽骨，世无价宝是元身。\n天公作意相裨补，又见咸淳第二春。",
        "dynasty": "宋",
        "collection_info": null
    },
    {
        "uuid": "14d47b0f87f48d0eace4dcc7039682ab",
        "title": "立春七首  其二",
        "author": "刘克庄",
        "content": "生后至和嘉佑时，老身犹及见淳熙。\n都忘满镜星星髮，带了春幡便出嬉。",
        "dynasty": "宋",
        "collection_info": null
    },
    {
        "uuid": "f66f9e9ea98adf608db7e2454a489211",
        "title": "立春七首  其三",
        "author": "刘克庄",
        "content": "病添败絮肌犹凛，老饮新醅力不支。\n独有脾神无恙在，餠如筛大菜如丝。",
        "dynasty": "宋",
        "collection_info": null
    },
    {
        "uuid": "bf15d06ada4f1f6c0c227c27f1a46868",
        "title": "立春七首  其四",
        "author": "刘克庄",
        "content": "禅榻惟梅亲纸帐，村沽以草塞甆瓶。\n老癃颇怪牛头赤，儿女争看柳眼青。",
        "dynasty": "宋",
        "collection_info": null
    },
    {
        "uuid": "4c0781aec5026149929cb27b406dce45",
        "title": "立春七首  其五",
        "author": "刘克庄",
        "content": "解冻依然风栗烈，鞭春纔了雨廉纤。\n街坊遏密无傩鼓，村落丰登有酒帘。",
        "dynasty": "宋",
        "collection_info": null
    },
    {
        "uuid": "7adfaebe5e325b38f120d9bbba29044f",
        "title": "立春七首  其六",
        "author": "刘克庄",
        "content": "八十公公三岁儿，一孩一耄总憨痴。\n向来畧识童蒙训，老去惟吟豁达诗。",
        "dynasty": "宋",
        "collection_info": null
    },
    {
        "uuid": "0811cea847392113107cd9965100d7ad",
        "title": "立春七首  其七",
        "author": "刘克庄",
        "content": "存五千篇吟笔老，加三百户赞书新。\n官分綵胜簪华髮，僧送乌薪暖曲身。",
        "dynasty": "宋",
        "collection_info": null
    },
    {
        "uuid": "5aac41723f1b759ffb8bbaa604a62335",
        "title": "挽黄安人",
        "author": "刘克庄",
        "content": "嫁作儒家妇，韶颜已守孀。\n夫穷于仲子，儿胜似元方。\n陶母将迎养，庞妻忽坐亡。\n吾衰不能诔，短些谩凄凉。",
        "dynasty": "宋",
        "collection_info": null
    },
    {
        "uuid": "9f98102962d018c2b4f305fb18f08771",
        "title": "题后林李伯高诗卷",
        "author": "刘克庄",
        "content": "蝉噪螀啼众窍号，岂知今代有诗豪。\n谐如帝所闻天乐，壮似胥江看雪涛。\n险韵森严压皮陆，短章高雅逼韦陶。\n老夫欲反樊川序，长吉安能仆命骚。",
        "dynasty": "宋",
        "collection_info": null
    },
    {
        "uuid": "d75186dda0651ab49f64cebf9423b0ba",
        "title": "寄汤伯纪侍郎二首  其一",
        "author": "刘克庄",
        "content": "明主虚怀相受言，苛留不住去翩然。\n久无疎傅还乡事，始觉甘槃遯野贤。\n真箇浮云轻富贵，元来平地有神仙。\n两翁到老相追逐，君驾青牛我执鞭。",
        "dynasty": "宋",
        "collection_info": null
    },
    {
        "uuid": "583cc5d6e9fab6ae493b72afc08b59df",
        "title": "寄汤伯纪侍郎二首  其二",
        "author": "刘克庄",
        "content": "仗下鸣曾惊众听，省中语不愿人传。\n骚留屈子芳菲在，史视胡公粪土然。\n士到后凋方见节，世除勇退别无仙。\n遥知洛下诸君子，应笑侬诗老放颠。",
        "dynasty": "宋",
        "collection_info": null
    },
    {
        "uuid": "fba185b81566dbab1eca682e36403bb2",
        "title": "挽惠安林丞",
        "author": "刘克庄",
        "content": "策名迫榆景，谢病去松厅。\n博取儒先说，尤深道德经。\n族通艾轩谱，葬得竹溪铭。\n愁绝蟇陵路，哀笳不忍听。",
        "dynasty": "宋",
        "collection_info": null
    },
    {
        "uuid": "f0c645a9f7f07ee12a8f06f941a9778e",
        "title": "和方时父立春",
        "author": "刘克庄",
        "content": "茶梅有意如相伴，梨枣无根未易栽。\n稍喜冻逢春渐解，不堪老挟病俱来。\n久扃北户寒稀出，已落南枝暖再开。\n忘却玉堂供帖子，牛栏西畔觅诗迴。",
        "dynasty": "宋",
        "collection_info": null
    },
    {
        "uuid": "3065e3c3aeb5a0d3690f32db4711d002",
        "title": "元日七言二首  其一",
        "author": "刘克庄",
        "content": "久辞两禁归民伍，遥想群仙谒帝居。\n少有人临雀罗者，未知谁饮兽樽欤。\n向来不晓京房易，老去粗通氾胜书。\n懊恼西畴春事动，渐难为国荷犂锄。",
        "dynasty": "宋",
        "collection_info": null
    },
    {
        "uuid": "b885e8b69cee81ab32b1a65ee1a1d428",
        "title": "元日七言二首  其二",
        "author": "刘克庄",
        "content": "屋角微闻咔晓禽，起煨榾柮旋冠簪。\n莱衣儿老长相守，椒酒翁衰且少斟。\n浮世事浑忘记了，暮年诗转用功深。\n双桃忽放花如锦，勾引先生策杖寻。",
        "dynasty": "宋",
        "collection_info": null
    },
    {
        "uuid": "7b2fbd7c9e2ae0748394cda1487e37f0",
        "title": "春日六言十二首  其一",
        "author": "刘克庄",
        "content": "䙰褷病鹤翅短，虺隤老马力疲。\n不知大朝会事，且吟小家数诗。",
        "dynasty": "宋",
        "collection_info": null
    },
    {
        "uuid": "dedef6e2cb4bf4cfe30070cc833b32e5",
        "title": "春日六言十二首  其二",
        "author": "刘克庄",
        "content": "七诫妇罕全者，四穷鳏居一焉。\n嗟余抱终身恨，与子结来生缘。",
        "dynasty": "宋",
        "collection_info": null
    },
    {
        "uuid": "de9e3a3cb9e0a5f0a1175c16b2bb4324",
        "title": "春日六言十二首  其三",
        "author": "刘克庄",
        "content": "宿露卷青步障，晨曦涌紫金轮。\n时平有戴白老，春晴宜踏青人。",
        "dynasty": "宋",
        "collection_info": null
    },
    {
        "uuid": "54bc0411fc5e2b9b44eceb23e2ebab63",
        "title": "春日六言十二首  其四",
        "author": "刘克庄",
        "content": "黄亭罋闻酒美，白湖船至籴平。\n珠衱丽人出郭，银钗村姑入城。",
        "dynasty": "宋",
        "collection_info": null
    },
    {
        "uuid": "69d96fbd639edcdc2d53b95be81fb8cb",
        "title": "春日六言十二首  其五",
        "author": "刘克庄",
        "content": "昨夜身手和柔，今晨毛髮飕飗。\n不堪早朝骑马，尚能夜起饭牛。",
        "dynasty": "宋",
        "collection_info": null
    },
    {
        "uuid": "9b0b1b2c4aaa2706484c1d90468e1c69",
        "title": "春日六言十二首  其六",
        "author": "刘克庄",
        "content": "病不禁茅柴酒，寒添着木绵裘。\n寄语斜川鱼鸟，先生改日来游。",
        "dynasty": "宋",
        "collection_info": null
    },
    {
        "uuid": "40010b30ae8f68548d7f30a913cb4cf5",
        "title": "春日六言十二首  其七",
        "author": "刘克庄",
        "content": "谩道三阳交泰，绝无一客来临。\n仲尼于復卦见，子美云人日阴。",
        "dynasty": "宋",
        "collection_info": null
    },
    {
        "uuid": "adc64b1a6a2a81d7c78dc61f52254099",
        "title": "春日六言十二首  其八",
        "author": "刘克庄",
        "content": "渊明甫涉知命，汲汲登皋临流。\n侬长渠三十岁，故当秉烛出游。",
        "dynasty": "宋",
        "collection_info": null
    },
    {
        "uuid": "7f846ffa8fa7b22a2e0b5d4134ca2d3e",
        "title": "春日六言十二首  其九",
        "author": "刘克庄",
        "content": "黄烛分光过眼，柳条弄色关心。\n老死毋劳覆议，先生自谥醉吟。",
        "dynasty": "宋",
        "collection_info": null
    },
    {
        "uuid": "02e8900e05b14696886641ccc27523f9",
        "title": "春日六言十二首  其一○",
        "author": "刘克庄",
        "content": "不肯肩随谄子，幸留面见严君。\n晚驾笨车还里，岁将麦饭浇坟。",
        "dynasty": "宋",
        "collection_info": null
    },
    {
        "uuid": "7a20c4aae434798aa110ea3745007a38",
        "title": "春日六言十二首  其一一",
        "author": "刘克庄",
        "content": "扶持村翁出来，问讯壶公安否。\n汝寒插帽蒙头，吾渴脱巾漉酒。",
        "dynasty": "宋",
        "collection_info": null
    },
    {
        "uuid": "b2aeabf359d75dc6918e5660e282ff46",
        "title": "春日六言十二首  其一二",
        "author": "刘克庄",
        "content": "适报翁子露绶，又闻孟博登车。\n田里觇赈贷议，墙壁挂宽大书。",
        "dynasty": "宋",
        "collection_info": null
    },
    {
        "uuid": "b18bdde0b8f180d4c616ee8af1c9fad6",
        "title": "泉牧帖请囊山福上人住持承天既至有沮之者兴尽而返戏赠小诗",
        "author": "刘克庄",
        "content": "揖退新龙象，归寻旧鹤猿。\n空令行百里，不遣駡三门。\n易致实封者，难招不动尊。\n辟支放光处，尚有石龛存。",
        "dynasty": "宋",
        "collection_info": null
    },
    {
        "uuid": "332634906ede3fd8d5c1eecd09332bed",
        "title": "送方君节监丞",
        "author": "刘克庄",
        "content": "世论喧啾众窍鸣，先贤于此极持平。\n坡称淳父文经世，沂惜希文谏近名。\n向去史书将有考，由来公议最无情。\n我衰君壮飞潜判，何日重寻洛社盟。",
        "dynasty": "宋",
        "collection_info": null
    },
    {
        "uuid": "608f346594d67f2facbf7e9e7a0343a2",
        "title": "送婺教林伯良兼柬直卿山长",
        "author": "刘克庄",
        "content": "郑虔别去已离羣，迟暮何堪又别君。\n弟子皆知师□季，上官应不吏朱云。\n才多未给尚方札，饭少聊羹泮水芹。\n定与朋招及门者，共寻坠绪访遗文。",
        "dynasty": "宋",
        "collection_info": null
    },
    {
        "uuid": "b68ef1287a33e741597a1d2d59e4a4b5",
        "title": "方岩尹主课渔溪",
        "author": "刘克庄",
        "content": "君于场屋素称雄，非止原夫一技工。\n贯虱心推白社族，执牛耳属紫薇公。\n乌衣子弟如康乐，绛帐先生得马融。\n看得龙飞第一榜，联翩奏赋冠南宫。",
        "dynasty": "宋",
        "collection_info": null
    },
    {
        "uuid": "6bcce2e0b1c63c82291209aaa05b0ddb",
        "title": "送质甫侄铨集",
        "author": "刘克庄",
        "content": "干淳门户芳菲歇，尚喜兰芽接续开。\n不学老刘看花去，又牵小阮入林来。\n汝贤能宝郑公笏，吾耄难燃内史灰。\n天目侍郎今水镜，不妨长榜注官迴。",
        "dynasty": "宋",
        "collection_info": null
    },
    {
        "uuid": "6df9e815a021c445cd2b9926bd185d3f",
        "title": "次韵庾使左史中书行部二首  其一",
        "author": "刘克庄",
        "content": "朝回暖律变严冬，应念闽风与蜀同。\n丛棘冤皆为洗雪，发棠惠徧及饥穷。\n冰寒吏胆照天烛，泉涌诗肠饮涧虹。\n帝遣二星临七聚，不妨击壤和元丰。",
        "dynasty": "宋",
        "collection_info": null
    },
    {
        "uuid": "45066827b7e21935175b930db9783698",
        "title": "次韵庾使左史中书行部二首  其二",
        "author": "刘克庄",
        "content": "渭树江云春復冬，安知今夕一尊同。\n放还颇有诗招隠，饿死断无文送穷。\n笑我垂车老骑犊，喜公下马气如虹。\n暮年未敢忘忧国，白髮丹心每愿丰。",
        "dynasty": "宋",
        "collection_info": null
    },
    {
        "uuid": "bf21b938de21f44efc45a78e73334b32",
        "title": "再和二首  其一",
        "author": "刘克庄",
        "content": "旨蓄元无可御冬，薄醪欣与故人同。\n蜀珍乃肯临闽聚，韩富何尝笑孟穷。\n旧事迴头梦中蝶，浮荣过眼雨余虹。\n惟公出处关时运，堪谷年荒玉岁丰。",
        "dynasty": "宋",
        "collection_info": null
    },
    {
        "uuid": "9c7d73aad4e9df0762c4af8a27c92b80",
        "title": "再和二首  其二",
        "author": "刘克庄",
        "content": "新岁凝严过旧冬，微和初扇八州同。\n固知使者获五福，应念天民先四穷。\n政召嘉祥平地雪，诗腾光怪亘天虹。\n祝公相业追元佑，二虏来王九扈丰。",
        "dynasty": "宋",
        "collection_info": null
    },
    {
        "uuid": "c2cbd3b51aad91484c5794d4aac69e6b",
        "title": "三和二首  其一",
        "author": "刘克庄",
        "content": "身迭三绵凛似冬，老农不与壮丁同。\n饮泉吏鲜能清白，濒海民多有赤穷。\n晴雨幽人曾候鹳，水风闽囝亦占虹。\n汉家非有公私积，亨大毋庸说豫丰。",
        "dynasty": "宋",
        "collection_info": null
    },
    {
        "uuid": "555af2ffcf3f51d16dae6cbec5e8556d",
        "title": "三和二首  其二",
        "author": "刘克庄",
        "content": "世吏宽严若夏冬，欲安欲富此情同。\n楮先生贱难扶起，桑大夫生计亦穷。\n渐喜青规舒化日，更烦绛气导晴虹。\n若教子骏星常照，荒札从今可阜丰。",
        "dynasty": "宋",
        "collection_info": null
    },
    {
        "uuid": "c7806eb04d02c8c1661105a57d4bbdb1",
        "title": "次漕庾两使者绝句韵六首  其一",
        "author": "刘克庄",
        "content": "廉使端如秤样平，行台非以刻为明。\n未论汉吏摇山力，且听尧民击壤声。",
        "dynasty": "宋",
        "collection_info": null
    },
    {
        "uuid": "747e3fb26ac4575c7374785bc9d03a5c",
        "title": "次漕庾两使者绝句韵六首  其二",
        "author": "刘克庄",
        "content": "痛惩毒螫要持平，不察渊鱼未害明。\n棘户有囚疎械繫，花村无吏打门声。",
        "dynasty": "宋",
        "collection_info": null
    },
    {
        "uuid": "03ecc41df6f200a54783aac4375a5c57",
        "title": "次漕庾两使者绝句韵六首  其三",
        "author": "刘克庄",
        "content": "隽游迴首记端平，朝退联鞍出大明。\n紫陌难寻看花伴，丹山聊听喊茶声。",
        "dynasty": "宋",
        "collection_info": null
    },
    {
        "uuid": "72bbac7436efe6588f55a2c7d4436592",
        "title": "次漕庾两使者绝句韵六首  其四",
        "author": "刘克庄",
        "content": "公等真堪起太平，我侬久已厌承明。\n扶犂只合勤农务，奋笔犹能作颂声。",
        "dynasty": "宋",
        "collection_info": null
    },
    {
        "uuid": "22735b65cd941a0110e2b1de4cae0b10",
        "title": "次漕庾两使者绝句韵六首  其五",
        "author": "刘克庄",
        "content": "向来储粟辅常平，招鹤翁曾为证明。\n可是□□□□者，邑人久不识絃声。",
        "dynasty": "宋",
        "collection_info": null
    },
    {
        "uuid": "780cb409fc19ba776d73e30b77b206a8",
        "title": "次漕庾两使者绝句韵六首  其六",
        "author": "刘克庄",
        "content": "古来一鬨立之平，朱魏当年互讲明。\n遗□□□□□约，面含菜色腹雷声。",
        "dynasty": "宋",
        "collection_info": null
    },
    {
        "uuid": "b2b5169b71b7a32cf777e3ebf657ebbe",
        "title": "哀二僧  其一",
        "author": "刘克庄",
        "content": "送迎懒更下禅床，撑拄犹堪坐道场。\n大众□□□□病，小师忽报惠休亡。\n庵荒空復留遗偈，□□□□□厚藏。\n吾老此诗聊赠别，塔铭合属紫薇郎。",
        "dynasty": "宋",
        "collection_info": null
    },
    {
        "uuid": "c5bb9e21600d323e66e1dc8c640e595b",
        "title": "哀二僧  其二",
        "author": "刘克庄",
        "content": "子瞻词裏贬眉汉，鲁直诗中返哺僧。\n□□□□□□针，血写南山□□□。\n□□□□□□□，□□□□□来似。\n不曾□□□□□，□□□□□□□。",
        "dynasty": "宋",
        "collection_info": null
    },
    {
        "uuid": "e741f0cc5480deee2f1305052027eac1",
        "title": "谒墓五首  其一",
        "author": "刘克庄",
        "content": "甘霖长濑四五尺，宿雾缄山三两重。\n惭愧□□□□策，年年来为母浇松。",
        "dynasty": "宋",
        "collection_info": null
    },
    {
        "uuid": "24a8b7e0d4a79b2752fa6b770e904d77",
        "title": "谒墓五首  其二",
        "author": "刘克庄",
        "content": "尼父常言讳征在，释迦说法向摩耶。\n僧伽端的□□姓，络秀何须有外家。",
        "dynasty": "宋",
        "collection_info": null
    },
    {
        "uuid": "8434d5687e0a81343d16330ba9bb2125",
        "title": "谒墓五首  其三",
        "author": "刘克庄",
        "content": "先君遗令有余哀，自扫苍苔酹一杯。\n八十孤孙头尽白，未知更得几迴来。",
        "dynasty": "宋",
        "collection_info": null
    },
    {
        "uuid": "719ceb36ebc56718bb408394e3168d7c",
        "title": "谒墓五首  其四",
        "author": "刘克庄",
        "content": "庵裏僧应行脚去，龛中佛也为眉嚬。\n炎炎昔有□□者，寂寂今无上冢人。",
        "dynasty": "宋",
        "collection_info": null
    },
    {
        "uuid": "6c69db1bdc7f5468ca06fce3968b63cc",
        "title": "谒墓五首  其五",
        "author": "刘克庄",
        "content": "鬓毛雪尽难重绿，烧地春来又再青。\n但出郭门行十里，新丘大半是余铭。",
        "dynasty": "宋",
        "collection_info": null
    },
    {
        "uuid": "86144e52994d124d06bc07447d6477ee",
        "title": "不寝二首  其一",
        "author": "刘克庄",
        "content": "蘧蘧据槁元无寐，栩栩穿花不识愁。\n老子定中曾看破，宁为蝴蝶勿为周。",
        "dynasty": "宋",
        "collection_info": null
    },
    {
        "uuid": "d7b9bf27a81c3a380dd749018621bd69",
        "title": "不寝二首  其二",
        "author": "刘克庄",
        "content": "三杯攻散愁肠易，百岁频开笑口难。\n谁与南柯太守说，黄粱未熟且追欢。",
        "dynasty": "宋",
        "collection_info": null
    },
    {
        "uuid": "036230181dc17f484db8a76fff1269c6",
        "title": "仓使和诗出奇不穷再次韵四首  其一",
        "author": "刘克庄",
        "content": "作雨宾春雪饯冬，田家休戚使家同。\n鱼非人所当加察，马与民皆不可穷。\n政尔和风并暖日，管他雌霓更雄虹。\n耿侯非祖荆舒者，预创常平备歉丰。",
        "dynasty": "宋",
        "collection_info": null
    },
    {
        "uuid": "d4da303b5ae9656a9f743ce7c29fa8e2",
        "title": "仓使和诗出奇不穷再次韵四首  其二",
        "author": "刘克庄",
        "content": "百禽久已蛰于冬，春暖喧啾各不同。\n壶少提沽村店静，袴无脱着小家穷。\n山翁吟窍黄泥蚓，阁老毫端白昼虹。\n社饮今年多醒者，豚肩掩豆不能丰。",
        "dynasty": "宋",
        "collection_info": null
    },
    {
        "uuid": "1c0342d071940bbc4788c75cbb8ecaa7",
        "title": "仓使和诗出奇不穷再次韵四首  其三",
        "author": "刘克庄",
        "content": "向来文史足三冬，今与樵儿牧竖同。\n旧领木天良不恶，新加菜地未为穷。\n笔精公有词批凤，瓶罄吾无酒灌虹。\n老思迟于寒谷黍，更烦邹律为吹丰。",
        "dynasty": "宋",
        "collection_info": null
    },
    {
        "uuid": "242e5519ac3d0e09ff069f050bd5bfe8",
        "title": "仓使和诗出奇不穷再次韵四首  其四",
        "author": "刘克庄",
        "content": "公似长松特秀冬，青蒿安敢与松同。\n高于岱顶谁曾览，远若河源未易穷。\n历块岂无追电骏，步虚疑有架天虹。\n吾诗直犹砖抛耳，载宝而归所得丰。",
        "dynasty": "宋",
        "collection_info": null
    },
    {
        "uuid": "612292aeda47e6572f4f284bb177e9c0",
        "title": "次韵丰守讌新进士",
        "author": "刘克庄",
        "content": "联镳共醉杏园春，英辟龙飞为作新。\n诸老破荒□□宋，三台接武辅干淳。\n贤侯推广崇儒化，先辈□□□士仁。\n珍重黄堂一杯酒，也霑白髮旧词臣。",
        "dynasty": "宋",
        "collection_info": null
    },
    {
        "uuid": "2e698860edcda4056851c50a8c1358bc",
        "title": "次韵吴帅卿宴高年二首  其一",
        "author": "刘克庄",
        "content": "礼重耆年与令名，由来椿菌异枯荣。\n卑辞昔有迎商皓，名画今谁写洛英。\n应共盖公谈治道，素知严丑富□情。\n可怜衰悴难扶曳，不是元戎外老生。",
        "dynasty": "宋",
        "collection_info": null
    },
    {
        "uuid": "cfc88bde3493a7fd0c084287b484b6ce",
        "title": "次韵吴帅卿宴高年二首  其二",
        "author": "刘克庄",
        "content": "古尊德齿贱功名，叔季徒知外物荣。\n直把舆台烦绛老，绝无几杖赐樊英。\n旄期宜序于乡饮，诗兴尤浓似宦情。\n闻说淹中方起蕝，诏书行致鲁诸生。",
        "dynasty": "宋",
        "collection_info": null
    },
    {
        "uuid": "7b5bc4879624dd0e7f024a6c4a97e22d",
        "title": "昔坡公倅杭有悯囚诗后守杭岁除狱空又和前作庐山吴公前倅后守践坡补处亦以岁除狱空和坡二诗寄示墨本次韵附诸公后  其一",
        "author": "刘克庄",
        "content": "坡去二百载，尚有遗爱留。\n孤山领众客，三圄无一囚。\n吴尹学问人，刀笔盖所羞。\n惓惓民隠瘼，不翅己戚休。\n大意师长公，尚德贱智谋。\n谈文及谈政，俪美襄与修。",
        "dynasty": "宋",
        "collection_info": null
    },
    {
        "uuid": "904773f19eb1af8ee4095efc76020a49",
        "title": "昔坡公倅杭有悯囚诗后守杭岁除狱空又和前作庐山吴公前倅后守践坡补处亦以岁除狱空和坡二诗寄示墨本次韵附诸公后  其二",
        "author": "刘克庄",
        "content": "吾闻霹雳手，刮决靡停留。\n彼哉刑名家，腊晦方报囚。\n烹鲜贵不扰，劾鼠呵可羞。\n恕斋仁满腔，圄空吏沐休。\n清静有古意，正大无阴谋。\n乍可免京兆，安能媒蹇修。",
        "dynasty": "宋",
        "collection_info": null
    },
    {
        "uuid": "a263473386678607d399fdda57d59c4a",
        "title": "次两紫薇共游黄蘗韵",
        "author": "刘克庄",
        "content": "仰攀栖鹘手扪天，俯瞰灵虬卧沕渊。\n廉使昉于今易□，祖师曾向此安禅。\n绝怜雪瀑飞千丈，颇欲阴崖结数椽。\n老病不能扶杖出，让他李郭做神仙。",
        "dynasty": "宋",
        "collection_info": null
    },
    {
        "uuid": "a20f8121c783ad64a616175e77f9ae34",
        "title": "答黄德远",
        "author": "刘克庄",
        "content": "闹处掉头挥手去，定中惟影与形俱。\n幼而好赋同侪少，老矣劬书独学孤。\n后殿君如傲霜菊，早衰吾似望秋蒲。\n痴人多恋黄粱梦，不信先生梦也无。",
        "dynasty": "宋",
        "collection_info": null
    },
    {
        "uuid": "3059d9e93d410a2d8707c6b38281897b",
        "title": "老欢",
        "author": "刘克庄",
        "content": "宿昔髫年忽旄期，登临筋力尚支持。\n酒肠无恙重开禁，药性皆谙懒问医。\n夜漏犹披灯下卷，春风不染镜中丝。\n销磨未尽惟吟癖，锻了新诗改旧诗。",
        "dynasty": "宋",
        "collection_info": null
    },
    {
        "uuid": "a342e64cf37ae8c8a3e4f7180bc24f71",
        "title": "寒食二首  其一",
        "author": "刘克庄",
        "content": "历历晓风传庙鼓，曈曈霁日上窗纱。\n孙同鱼队忙观社，翁入鷄窠且守家。\n已是湿灰并槁木，不知榆火与杨花。\n燔山无觅之推处，谁道斯人羡四蛇。",
        "dynasty": "宋",
        "collection_info": null
    },
    {
        "uuid": "0855b2c219fdd03cbeebbfd339ba400c",
        "title": "寒食二首  其二",
        "author": "刘克庄",
        "content": "古来禁火惟汾晋，今徧天涯海角然。\n一老家纔有黔突，五侯第各起青烟。\n绝谀墓笔方无愧，比乞墦人岂不贤。\n独恨海棠吹打尽，枝头粉泪湿红绵。",
        "dynasty": "宋",
        "collection_info": null
    },
    {
        "uuid": "6884cb7aea873d4d5139adbd5024708c",
        "title": "醉笔",
        "author": "刘克庄",
        "content": "无復戴花能起舞，有时逢曲尚流涎。\n年龄绛县老人长，交友青州从事贤。\n司业送钱真爱我，侍郎取榼亦欣然。\n吾诗浅易聊陶写，不似渊明述酒篇。",
        "dynasty": "宋",
        "collection_info": null
    },
    {
        "uuid": "4da8f6fa0a3633c4b7e926fab8fb5f9d",
        "title": "送方辰孙赴崇安尉",
        "author": "刘克庄",
        "content": "遯翁精舍久荒凉，君去应先炷瓣香。\n畴昔二难贤可并，即今一箇弱堪伤。\n时平多有农耕野，官好浑无卒下乡。\n莫作寻常黄绶看，子真向亦尉南昌。",
        "dynasty": "宋",
        "collection_info": null
    },
    {
        "uuid": "ae4bc06b8c6e747397085a8304da2c8c",
        "title": "漫兴",
        "author": "刘克庄",
        "content": "保社有幽子，户庭无杂宾。\n若非负苓者，即是耦耕人。\n筇稳慵呼马，蔬甘胜擘麟。\n箧中诗又满，谁谓此翁贫。",
        "dynasty": "宋",
        "collection_info": null
    },
    {
        "uuid": "e8d1708e85be68c554e985c09ee8effe",
        "title": "送曹守司直二首  其一",
        "author": "刘克庄",
        "content": "莫作封君看，慈祥若父兄。\n化教虞芮逊，和了触蛮争。\n列戟犹森卫，曹装忽趣行。\n要知莆俗厚，冠盖送倾城。",
        "dynasty": "宋",
        "collection_info": null
    },
    {
        "uuid": "4f510e17015a2e2df3b1ab983a9cf083",
        "title": "送曹守司直二首  其二",
        "author": "刘克庄",
        "content": "已满葵丘戍，民犹借一年。\n何曾拔薤本，亦不用蒲鞭。\n羡帑留修泮，公厨少起烟。\n今无采诗者，付与后人传。",
        "dynasty": "宋",
        "collection_info": null
    },
    {
        "uuid": "c2f1868169e440600e5a9e86a6fd77fd",
        "title": "丙寅记颜",
        "author": "刘克庄",
        "content": "颜髮今如此，光阴更几何。\n不堪上麟阁，只合入鸡窠。\n足弱追花懒，瞳昏认字讹。\n一般差自慰，卷裏警联多。",
        "dynasty": "宋",
        "collection_info": null
    },
    {
        "uuid": "4ccc64954c5c86aacc1f402a9766cc09",
        "title": "避客",
        "author": "刘克庄",
        "content": "簪笔西清惭德薄，角巾东路喜身轻。\n不烦左辖诵新句，时有老婆呼小名。\n乍可戴花筵上舞，安能扶杖省中行。\n过门蓦有相看者，向道先生病宿酲。",
        "dynasty": "宋",
        "collection_info": null
    },
    {
        "uuid": "c7b841701c23b0e52f777c1cf394331c",
        "title": "唐衣二首  其一",
        "author": "刘克庄",
        "content": "传来两箇诗翁像，吾制冠裳畧放他。\n华似庄农加盛服，清于朝士赐香罗。\n儒衣曾有髠钳者，公衮其如跋疐何。\n皂缘黄紽安且吉，不妨藉草更眠莎。",
        "dynasty": "宋",
        "collection_info": null
    },
    {
        "uuid": "1ec7e1290daa69b86d4dc5462b8d3efc",
        "title": "唐衣二首  其二",
        "author": "刘克庄",
        "content": "晚持汉藁愧衰迟，先帝恩深解絷维。\n貂映虽无华冕贵，鹑悬差胜缊袍时。\n笥藏尚喜衣裳在，械繫方知剑履危。\n画向古贤颜子裏，儿童却问此翁谁。",
        "dynasty": "宋",
        "collection_info": null
    },
    {
        "uuid": "c75f4eaba551163d332d07170717083e",
        "title": "杜鹃问答二首  其一",
        "author": "刘克庄",
        "content": "昔南使粤北防秋，闻汝啼声悔远游。\n我忆故乡归久矣，君归未得使人愁。",
        "dynasty": "宋",
        "collection_info": null
    },
    {
        "uuid": "68e085503c2ac1754df19b47f2db178f",
        "title": "杜鹃问答二首  其二",
        "author": "刘克庄",
        "content": "云安万里一禽微，翅短安能远奋飞。\n帝放还山君有福，虏犹戍蜀我安归。",
        "dynasty": "宋",
        "collection_info": null
    },
    {
        "uuid": "bcbf75717a313b07e5040d4d8709b7c6",
        "title": "鶑粟",
        "author": "刘克庄",
        "content": "初疑邻女施朱染，又似宫嫔剪綵成。\n白白红红千万朵，不如雪外一枝横。",
        "dynasty": "宋",
        "collection_info": null
    },
    {
        "uuid": "9971da2d37d24168ab407a7580626c81",
        "title": "忆昔二首  其一",
        "author": "刘克庄",
        "content": "过去生中一念差，强扶衰朽践清华。\n出灵芝殿浑忘却，入大槐宫岂梦耶。\n不记省中红芍药，曾看天上碧桃花。\n而今送老荒村裏，且向溪边间麦麻。",
        "dynasty": "宋",
        "collection_info": null
    },
    {
        "uuid": "06ef31ed88f34688f1092fc794132958",
        "title": "忆昔二首  其二",
        "author": "刘克庄",
        "content": "武皇好赋网羣英，犹记龙颜赏墨卿。\n白玉牒中曾有草，碧纱笼裏本无名。\n唐诗卒使张穷瞎，国语能令左失明。\n老子一生嗜章句，故应天罚遣偏盲。",
        "dynasty": "宋",
        "collection_info": null
    },
    {
        "uuid": "f2b94f877658b9a3ebe40291d93b32c5",
        "title": "口占",
        "author": "刘克庄",
        "content": "时有吟哦搔雪鬓，别无主掌繫冰衔。\n宁归南亩称三老，怕守东华趁六参。\n跌荡已将经束阁，跏趺聊与佛同龛。\n向来麈柄高悬起，旧事何人共可谈。",
        "dynasty": "宋",
        "collection_info": null
    },
    {
        "uuid": "e13a5b499cad0ad9a931ab234fa52249",
        "title": "竹溪以余得第七孙惠诗次韵一首",
        "author": "刘克庄",
        "content": "衡门忽有满堂宾，皆诧瞿聃抱送麟。\n懒作柳边退朝客，宁为花下弄孙人。\n小年置膝尤钟爱，晚岁含饴当食珍。\n吾万卷书将付汝，胜如制诰水银银。",
        "dynasty": "宋",
        "collection_info": null
    },
    {
        "uuid": "72cb97995d019b93e4c9807296dae300",
        "title": "再次竹溪韵",
        "author": "刘克庄",
        "content": "聊为汤餠会亲宾，岂敢夸张堕地麟。\n汝若上扳曾大父，翁堪下见我先人。\n善和书即传家宝，儒行篇方聘席珍。\n莫遣父兄被嗤笑，金根谬改作金银。",
        "dynasty": "宋",
        "collection_info": null
    },
    {
        "uuid": "e0a0c77e11321a73d789f16e11254634",
        "title": "送广师谒竹溪中书五言二首  其一",
        "author": "刘克庄",
        "content": "村老诗颠者，颠年八十年。\n后生被传染，引得广师颠。",
        "dynasty": "宋",
        "collection_info": null
    },
    {
        "uuid": "9bbafeea05e4c00b63de05bfd6142288",
        "title": "送广师谒竹溪中书五言二首  其二",
        "author": "刘克庄",
        "content": "五十有三箇，问法向谁边。\n村老小颠尔，竹溪翁大颠。",
        "dynasty": "宋",
        "collection_info": null
    },
    {
        "uuid": "a680ee855da38b0f8d46225ede4b7689",
        "title": "挽卓元夫国博一首",
        "author": "刘克庄",
        "content": "仲氏联芳比酥酪，长君独冷饱虀咸。\n五升日籴尤清苦，一枕风来且黑甜。\n儒馆谁怜郑公老，颍川空说许丞廉。\n朔斋平昔知心者，细读新铭笔力严。",
        "dynasty": "宋",
        "collection_info": null
    },
    {
        "uuid": "7f38cf1f1ddf66c391de267b9d6e1110",
        "title": "又五言一首",
        "author": "刘克庄",
        "content": "累疏皆中寝，孤忠奈众咻。\n人方袖瓦送，君独举幡留。\n不记邯郸梦，犹贪洛社游。\n而今都已矣，恸哭过西州。",
        "dynasty": "宋",
        "collection_info": null
    },
    {
        "uuid": "2e184a617872425867783f906dcdedc7",
        "title": "挽汪守宗博二首  其一",
        "author": "刘克庄",
        "content": "虽则凝香无几日，攽条下教得民和。\n迎来境内风谣美，仙去城中巷哭多。\n应似柳侯驱疠鬼，又疑包老作阎罗。\n眼看青史常如此，命制于天可奈何。",
        "dynasty": "宋",
        "collection_info": null
    },
    {
        "uuid": "90c8a53f30169d7f8b9acc390bffdfad",
        "title": "挽汪守宗博二首  其二",
        "author": "刘克庄",
        "content": "还笏归为负耒农，清谈常许奉从容。\n刍荛孰肯来询汝，薤水吾无可语公。\n怀惠俱垂岘碑泪，旌廉合有寝丘封。\n莆人谩课招魂些，应伴迂斋返甬东。",
        "dynasty": "宋",
        "collection_info": null
    },
    {
        "uuid": "cbe45a95973c79aad34231fd969970bb",
        "title": "表弟方时父寄荔子名草堂红若欲与吾家玉堂红争名者次韵谢之",
        "author": "刘克庄",
        "content": "忽有尺书来委巷，断无半颗奉权门。\n且为锦荔支联句，不记金莲烛代言。\n颇羡綵毫摛老作，未应丹实减初元。\n明年倍熟平分吃，畅杀兹溪与后村。",
        "dynasty": "宋",
        "collection_info": null
    },
    {
        "uuid": "30237b72ef10e9d5e650e1c937396d6f",
        "title": "又采荔一首",
        "author": "刘克庄",
        "content": "我已归寻乌石路，人谁肯顾雀罗门。\n荔三百颗犹能啖，椿八千秋不足言。\n唐贡华清劳岁岁，宋蠲驿置惠元元。\n客询老子休粮诀，丹实漫山更满村。",
        "dynasty": "宋",
        "collection_info": null
    },
    {
        "uuid": "bdd15e3031b689f398a2b0593fa772ed",
        "title": "方甥饷酒酸甚",
        "author": "刘克庄",
        "content": "方奉手笺贻绿醑，忽通鼻观类黄虀。\n自怜徐邈时中酒，多谢微生更乞酰。\n未敢啐空杯面蚁，却愁舞杀瓮中鸡。\n相君五斗安能吸，但嗅新醅醉似泥。",
        "dynasty": "宋",
        "collection_info": null
    },
    {
        "uuid": "0204f4e9f9b626710099c3e57cd5a8fc",
        "title": "送赵抚干赵班",
        "author": "刘克庄",
        "content": "贵重元身外物轻，荐书怂恿入都城。\n金闺得路通初籍，玉座临轩再唱名。\n岩邑古人难锦制，长官叔世少琴声。\n今皇取法干淳帝，峩豸多由此陟明。",
        "dynasty": "宋",
        "collection_info": null
    },
    {
        "uuid": "cb42cab22dd6ca29ca8408ea853d0d13",
        "title": "生日和竹溪二首  其一",
        "author": "刘克庄",
        "content": "宿昔银鞍狨覆鞯，今骑秧马垦荒田。\n学神仙者丹多坏，立事功人传少全。\n谁管灵均初度日，都忘弥勒下生年。\n新皇早晚开宣室，定有英才对席前。",
        "dynasty": "宋",
        "collection_info": null
    },
    {
        "uuid": "be7ff9f006fb7e2a5dc03ea90471019e",
        "title": "生日和竹溪二首  其二",
        "author": "刘克庄",
        "content": "暮年量减怯杯深，客饷村醪且浅斟。\n衰惰仅存已残锦，清贫安得未挥金。\n朱絃有味余三嘆，丹扆无阶献六箴。\n留取平生一筇竹，约公徧访大丛林。",
        "dynasty": "宋",
        "collection_info": null
    },
    {
        "uuid": "728d638f40212a17348d4e676db6a615",
        "title": "再和  其一",
        "author": "刘克庄",
        "content": "刬骑犊子不施鞯，老退犹堪学力田。\n疏大夫金虽已散，蔺相如璧偶然全。\n黄河水有曾清日，白髮人无再少年。\n许大干坤愁塞满，觅无愁处只樽前。",
        "dynasty": "宋",
        "collection_info": null
    },
    {
        "uuid": "92c3de3c5678157b99204daa4046df53",
        "title": "再和  其二",
        "author": "刘克庄",
        "content": "世味浇漓酒趣深，对花无客亦孤斟。\n饥来肯羡乞墦食，贫杀不贪谀墓金。\n耄齿未妨师抑戒，高谭何似守规箴。\n吾今会得逍遥义，懒访曹溪问少林。",
        "dynasty": "宋",
        "collection_info": null
    },
    {
        "uuid": "53be605362c71da2b6ea5cf08103ca31",
        "title": "三和  其一",
        "author": "刘克庄",
        "content": "断无小妾坐金鞯，且伴诸孙垦纸田。\n天子尤尊方外者，少陵盛说饮中仙。\n宫花毕竟非真色，朝菌安知有大年。\n牧竖和声侬倡首，管他王后与卢前。",
        "dynasty": "宋",
        "collection_info": null
    },
    {
        "uuid": "cf83313432deba5f63406cd1abc948c4",
        "title": "三和  其二",
        "author": "刘克庄",
        "content": "岁晚文园渴疾深，相瞻北斗不堪斟。\n幸无封禅书留藁，岂有长门赋卖金。\n它日友人定郊谥，当时酒客诵雄箴。\n箕山未是逃名地，何处人间有密林。",
        "dynasty": "宋",
        "collection_info": null
    },
    {
        "uuid": "efada9973a0ee2512ce0c17212092cbd",
        "title": "凤孙余第六孙也早慧忽夭追悼一首",
        "author": "刘克庄",
        "content": "竟失鹓雏种，难求扁鹊医。\n两行樗叟泪，一本杏殇书。\n抱去常回顾，呼来尚挽髭。\n案头庄列子，哀至掩还披。",
        "dynasty": "宋",
        "collection_info": null
    },
    {
        "uuid": "ae8bb70ed445b244e42c4539a2d0445e",
        "title": "次竹溪韵跋志仁工部柞木诗  其一",
        "author": "刘克庄",
        "content": "冥搜险韵搅枯肠，音义时乎取断章。\n吾窭仅能茅破屋，君材真可栋明堂。\n居然挺挺过苍柏，胜似萧萧种白杨。\n识草木名须博览，夜窗灯火恰新凉。",
        "dynasty": "宋",
        "collection_info": null
    },
    {
        "uuid": "db6a6564a28eb4cdb45eebf32a93864f",
        "title": "次竹溪韵跋志仁工部柞木诗  其二",
        "author": "刘克庄",
        "content": "白也诗高有别肠，弃余分与老知章。\n邓林木大堪支厦，谢砌兰佳况肯堂。\n何必三年犹刻楮，便教百步亦穿杨。\n咸淳天子开文治，定起君赓殿阁凉。",
        "dynasty": "宋",
        "collection_info": null
    },
    {
        "uuid": "4f95d55bf34775cb7862ae51ddab8bae",
        "title": "挽叶寺丞二首  其一",
        "author": "刘克庄",
        "content": "少日思乘博望槎，中年归种邵平瓜。\n力辞骠骑安祠廪，因忤弘羊失使华。\n互市贾胡共香火，专城战地再桑麻。\n可怜送老茅山观，空费君王拊髀嗟。",
        "dynasty": "宋",
        "collection_info": null
    },
    {
        "uuid": "bac182e7bacaaac96d62f32ad9dc5fac",
        "title": "挽叶寺丞二首  其二",
        "author": "刘克庄",
        "content": "何待台倾曲沼平，昨朝户牖上丹青。\n寒花自拆侍中圃，劫火犹存太祝厅。\n托绍遗言那忍负，哭怜哀挽不堪听。\n空令雪鬓龙钟叟，秉笔来书宰上铭。",
        "dynasty": "宋",
        "collection_info": null
    },
    {
        "uuid": "bbabb18ff30609b8a44a50c0934c7b1e",
        "title": "书事",
        "author": "刘克庄",
        "content": "市朝无处避喧啾，思驾飞车事远游。\n古志曾云寿多辱，前贤亦说耄宜休。\n愈诃彼佛为夷鬼，跖駡吾师作盗丘。\n安得海波都变酒，洗空开闢以来愁。",
        "dynasty": "宋",
        "collection_info": null
    },
    {
        "uuid": "8c2bfa9b27dfe6cd6218fcc1aa2a5c05",
        "title": "挽吴君谋少卿二首  其一",
        "author": "刘克庄",
        "content": "重瞳亲简擢，华髮困招麾。\n汶上吾行矣，胶西等弃之。\n翟门罗爵静，鲁地泣麟悲。\n意一奇风骨，如何不论思。",
        "dynasty": "宋",
        "collection_info": null
    },
    {
        "uuid": "7e31e857baab22ae07e1a03a93d857d0",
        "title": "挽吴君谋少卿二首  其二",
        "author": "刘克庄",
        "content": "吴公卿尚少，刘叟耄而迂。\n一任群儿谤，相辉九老图。\n客谁哭横墓，友可托嵇孤。\n心折摹陵路，终当酹束刍。",
        "dynasty": "宋",
        "collection_info": null
    },
    {
        "uuid": "c93317069d7e8cfce3afa9823a1331cb",
        "title": "五言二十韵别方氏长孙女",
        "author": "刘克庄",
        "content": "中年别作恶，大老何以堪。\n我如安昌侯，爱女甚于男。\n念汝明当发，一夕起再三。\n绝怜汝父贫，练裳与蒿簪。\n不量此蓝缕，遣嫁彼槐潭。\n古云妇难为，采桑自餧蚕。\n冰鱼或冬笋，旦旦营旨甘。\n亦有嗜江水，远汲劳肩担。\n今汝一何幸，琴瑟和且湛。\n虎符舅光宠，象服姑尊严。\n亭传盛供帐，吏士罗騑骖。\n汝但谨内则，毋使妇德惭。\n晨昏躬定省，富贵勿豢酣。\n百行孝为先，彤管垂美谈。\n汝当法淑人，倩当肖铁庵。\n汝翁虽在家，譬如住精蓝。\n不下赵州床，常共弥陀龛。\n愿汝福惠全，早叶维熊占。\n它日来归宁，伴我村北南。\n庞老与灵照，安知非同参。",
        "dynasty": "宋",
        "collection_info": null
    },
    {
        "uuid": "936fcc4d4faaf1370de777d201e4675e",
        "title": "史稿",
        "author": "刘克庄",
        "content": "虽有隆干手泽传，空疎岂敢望谈迁。\n春秋笔绝经谁续，光岳气分材少全。\n老去汗颜惭巧斲，向来执手付遗编。\n文名史学都休矣，追诵尧言一泫然。",
        "dynasty": "宋",
        "collection_info": null
    },
    {
        "uuid": "5a19c040f14cc2dfaca8f01383c2d5ba",
        "title": "试笔二首  其一",
        "author": "刘克庄",
        "content": "商山昔有卑辞召，傅野今无审象求。\n世态众狙更喜怒，市声百鸟各喧啾。\n力耕且趁农东作，懒出难陪知北游。\n九万里天浑是月，夜深无伴独登楼。",
        "dynasty": "宋",
        "collection_info": null
    },
    {
        "uuid": "16a1f6454b73b57c36a94223f13060a7",
        "title": "试笔二首  其二",
        "author": "刘克庄",
        "content": "老子归来作么生，扫空诸有觉身轻。\n触蛮大战两蜗角，甫白相酬二鸟鸣。\n煨芋僧高曾约话，负苓者黠不传名。\n世间无过村田乐，莫怪庞公懒入城。",
        "dynasty": "宋",
        "collection_info": null
    },
    {
        "uuid": "9c31f5028da157a6dc49c6109795916a",
        "title": "九日",
        "author": "刘克庄",
        "content": "起瞻宇宙尚阴霾，杖策篱东一散怀。\n髮少可堪乌帽落，樽空凝望白衣来。\n插萸兄弟悲终鲜，把菊先生唤不迴。\n犹倚栏桿搔雪鬓，老无脚力更登台。",
        "dynasty": "宋",
        "collection_info": null
    },
    {
        "uuid": "014252697d8c0f6b88e6b1b417bb30a9",
        "title": "资殿清惠陈公哀诗三首  其一",
        "author": "刘克庄",
        "content": "不比尧夫新悦泽，依然迂叟旧清羸。\n末年先帝攀髯恨，几处遗民堕泪碑。\n上自易名真独断，史当立传要雄辞。\n道山堂上分襟句，岂料今为绝笔诗。",
        "dynasty": "宋",
        "collection_info": null
    },
    {
        "uuid": "5b7151f778097d919c291a6f339ea884",
        "title": "资殿清惠陈公哀诗三首  其二",
        "author": "刘克庄",
        "content": "清德在人如皦日，荣名加我等浮云。\n漫张赞下青凉伞，不改辽东白布裙。\n老惜平生惟此友，吾虽后死愧斯文。\n昔贤千里怀鷄絮，安得陈之董相坟。",
        "dynasty": "宋",
        "collection_info": null
    },
    {
        "uuid": "c37bf18e41c8f913d9baa69f267445b7",
        "title": "资殿清惠陈公哀诗三首  其三",
        "author": "刘克庄",
        "content": "端平元禩王正月，我与公同被特招。\n甲午英游小元佑，庚申景运再陈桥。\n可怜转枕成春梦，犹忆联鞍趁早朝。\n若见西山询学子，为言衰鬓雪萧萧。",
        "dynasty": "宋",
        "collection_info": null
    },
    {
        "uuid": "d8bbc4838f910354d0109ba061e1b31e",
        "title": "和徐总管雨山堂一首",
        "author": "刘克庄",
        "content": "趁韵哦诗老未工，不如总角口吹葱。\n载辎车裏输伊辈，对画屏前要此翁。",
        "dynasty": "宋",
        "collection_info": null
    },
    {
        "uuid": "6a675c0bd7bd845d53e56bd0808c2a91",
        "title": "杂记五言十首  其一",
        "author": "刘克庄",
        "content": "洞达开堂奥，荒唐说剎尘。\n儒醇明告子，释黠热瞒人。",
        "dynasty": "宋",
        "collection_info": null
    },
    {
        "uuid": "edcccccd3fe639131b702fde19f0fc8e",
        "title": "杂记五言十首  其二",
        "author": "刘克庄",
        "content": "不必桮桊性，安能桎梏身。\n谁知千载下，有箇葛天民。",
        "dynasty": "宋",
        "collection_info": null
    },
    {
        "uuid": "3f446ff516b5ae0be1becbd1c5534a4a",
        "title": "杂记五言十首  其三",
        "author": "刘克庄",
        "content": "青牛先已去，白鹤久方归。\n若欲分优劣，老聃贤令威。",
        "dynasty": "宋",
        "collection_info": null
    },
    {
        "uuid": "ef1b87dc926795326b5b4ff5a6b445e5",
        "title": "杂记五言十首  其四",
        "author": "刘克庄",
        "content": "东行值伯伦，西去逢无功。\n不知何国土，疑是醉乡中。",
        "dynasty": "宋",
        "collection_info": null
    },
    {
        "uuid": "6007486aa7c053e948ce5d412be40a60",
        "title": "杂记五言十首  其五",
        "author": "刘克庄",
        "content": "履霜行于野，绝粮厄于陈。\n伯奇父逐子，仲尼天戮民。",
        "dynasty": "宋",
        "collection_info": null
    },
    {
        "uuid": "e79cf6f5410b3cbcd5ef3f8acb067382",
        "title": "杂记五言十首  其六",
        "author": "刘克庄",
        "content": "追日忍渴走，喝月使倒行。\n夸父骨已朽，秦皇冢亦平。",
        "dynasty": "宋",
        "collection_info": null
    },
    {
        "uuid": "d1d88044bc03ac6dde257f41a779103a",
        "title": "杂记五言十首  其七",
        "author": "刘克庄",
        "content": "客有过吾庐，自言师陆朱。\n故应东海若，不及北山愚。",
        "dynasty": "宋",
        "collection_info": null
    },
    {
        "uuid": "c540fc531d91384eba83c40524ed5dc1",
        "title": "杂记五言十首  其八",
        "author": "刘克庄",
        "content": "先传传后学，自觉觉天民。\n鲁儒迷甚者，何以救迷人。",
        "dynasty": "宋",
        "collection_info": null
    },
    {
        "uuid": "c0f538437eefe111fa51f7f1622bb91e",
        "title": "杂记五言十首  其九",
        "author": "刘克庄",
        "content": "荒哉穆天子，辙迹徧九垓。\n已写偃师弄，更引化人来。",
        "dynasty": "宋",
        "collection_info": null
    },
    {
        "uuid": "d0861314bc166978711b8c93ae5e6a5c",
        "title": "杂记五言十首  其一○",
        "author": "刘克庄",
        "content": "愚哲皆根性，巫医各有传。\n参禅纔一宿，学幻费三年。",
        "dynasty": "宋",
        "collection_info": null
    },
    {
        "uuid": "7071249ba4f448e6373eac77b302cb77",
        "title": "送林若山太博赴建倅",
        "author": "刘克庄",
        "content": "入诲诸生方乐育，出为少尹忽高翔。\n登临庾月平分处，唯诺侁星一点傍。\n署尾冰厅虽寂寂，瞻前铁壁正堂堂。\n自怜老病诗情减，纵寄茶来不合尝。",
        "dynasty": "宋",
        "collection_info": null
    },
    {
        "uuid": "1b162d5129cc9b562a93030c5a8203a8",
        "title": "示同志",
        "author": "刘克庄",
        "content": "旋入洛中新保社，稍增汾曲旧田庐。\n市朝幸免髠钳我，尸祝何烦俎豆予。\n静看芭蕉身不实，健忘椰子腹无书。\n故人远致郫筒饷，待约邻翁共破除。",
        "dynasty": "宋",
        "collection_info": null
    },
    {
        "uuid": "105cd9c0cc038ff525f73dd5d4b5c296",
        "title": "题旧记颜",
        "author": "刘克庄",
        "content": "忆携束书来京师，洛下诸贤颇见推。\n当日难为元方弟，何处闻有蔡克儿。\n晚节免羞彦回面，后生愿识李邕眉。\n五陵年少欺衰飒，不见田光盛壮时。",
        "dynasty": "宋",
        "collection_info": null
    },
    {
        "uuid": "0aeae186d86d83e444c6f3c70c6857f7",
        "title": "改诗",
        "author": "刘克庄",
        "content": "推敲觅句浑如故，卧起诗人始觉衰。\n送老聊题□□颂，逢辰曾和柏梁诗。\n今无鲍叔谁知我，后有扬雄必好之。\n丛藁麻搽鸦蚓黑，匹如墨蜡打残碑。",
        "dynasty": "宋",
        "collection_info": null
    },
    {
        "uuid": "4abc26a6d5aa93a312b2272f60ff52cd",
        "title": "懒",
        "author": "刘克庄",
        "content": "向来乐此不为疲，太息龙钟迫耄期。\n鼓未挝三先就睡，书纔数叶已停披。\n护篝妾喜烘衣晏，拂袖宾嗔倒屣迟。\n一事切身犹自力，扶衰抱瓮灌园葵。",
        "dynasty": "宋",
        "collection_info": null
    },
    {
        "uuid": "61dd8b8cbb300d1a884b8249cef24052",
        "title": "有感",
        "author": "刘克庄",
        "content": "向来涉笔赋长杨，辱赐天家七宝床。\n黄吻少年评宿士，白头宫女说先皇。\n走章台马曾游冶，攀鼎湖龙竟渺茫。\n纵使老婆强搽抹，安能更復入时粧。",
        "dynasty": "宋",
        "collection_info": null
    },
    {
        "uuid": "8c1721b430813737d151bb03854d41a3",
        "title": "唐诗",
        "author": "刘克庄",
        "content": "瀛洲学士风流远，中叶唐惭贞观唐。\n灵武拾遗晚覊旅，开元供奉老佯狂。\n戏苕翡翠非伦拟，撼树蚍蜉不揣量。\n頼有元和韩十八，骑麟被髮共翱翔。",
        "dynasty": "宋",
        "collection_info": null
    },
    {
        "uuid": "5721294921cb463ee447f34c7fdc5181",
        "title": "览镜",
        "author": "刘克庄",
        "content": "览镜无方染白髭，垂车有疏叩丹墀。\n故将军老班师后，村校书贫散学时。\n百岁电光俄变灭，一场春梦莫寻思。\n篱边尚有开残菊，乱插乌巾策杖嬉。",
        "dynasty": "宋",
        "collection_info": null
    },
    {
        "uuid": "cd9b8690844966ee9f877366b40f4682",
        "title": "排闷",
        "author": "刘克庄",
        "content": "少携一筇徧行脚，老苫把茅聊盖头。\n事十八九不如意，身百千亿皆有愁。\n彼埋高冢柏下卧，此驾小车花外游。\n犹恨俗人知去处，近城林樾未深幽。",
        "dynasty": "宋",
        "collection_info": null
    },
    {
        "uuid": "41a07d8fa724bbdba7338800c7fadf1a",
        "title": "叹老",
        "author": "刘克庄",
        "content": "口惟两齿鬓双皤，百计无如耄及何。\n少壮未尝参姹女，衰残始欲养黄婆。\n原鸰逝去床谁对，辽鹤归来冢渐多。\n客笑侬诗真滞货，太平典册要声和。",
        "dynasty": "宋",
        "collection_info": null
    },
    {
        "uuid": "0354da503db8c9a63aeb62ae34cacb14",
        "title": "戏题山庵二首  其一",
        "author": "刘克庄",
        "content": "曾批龙鳞捋虎鬚，君恩天大偶全躯。\n入华胥国浑成梦，移太行山得许愚。\n无剑拄颐但樵服，有衾覆首胜珠襦。\n他时只着深衣去，不必防闲发冢儒。",
        "dynasty": "宋",
        "collection_info": null
    },
    {
        "uuid": "87a7611b9702f2977a2f732edae748ed",
        "title": "戏题山庵二首  其二",
        "author": "刘克庄",
        "content": "封高四尺宁从险，穴锢三泉岂不愚。\n客过唐陵悲石马，盗穿秦冢得金鳬。\n蛩吟不必人歌挽，鸡絮那无客弔孤。\n自作铭诗差实录，免教人谤退之谀。",
        "dynasty": "宋",
        "collection_info": null
    },
    {
        "uuid": "7d41c743735d2b7f7b5f1747c0026156",
        "title": "杂兴六言十首  其一",
        "author": "刘克庄",
        "content": "羹墙如见尧在，讴歌皆之启贤。\n至行冠冕万世，通丧缟素三年。",
        "dynasty": "宋",
        "collection_info": null
    },
    {
        "uuid": "2bd8f2e2cb8d5e9b935685610c407aac",
        "title": "杂兴六言十首  其二",
        "author": "刘克庄",
        "content": "史事十羊九牧，古音百鸟孤凰。\n前召南塘视草，后起秀岩提纲。",
        "dynasty": "宋",
        "collection_info": null
    },
    {
        "uuid": "a809dd00112b2208c561f84dc67b1df7",
        "title": "杂兴六言十首  其三",
        "author": "刘克庄",
        "content": "直翁寿甫踰八，叔方年不及希。\n即今高冢麟卧，何时华表鹤归。",
        "dynasty": "宋",
        "collection_info": null
    },
    {
        "uuid": "ae7e1f6fa8df26fb5d711fbc2709e630",
        "title": "杂兴六言十首  其四",
        "author": "刘克庄",
        "content": "昔从西山授业，屡言后村当仁。\n伯纪盖同学子，履常真对掌人。",
        "dynasty": "宋",
        "collection_info": null
    },
    {
        "uuid": "2508b436cdbd8c6ecd6eda0447c2d65d",
        "title": "杂兴六言十首  其五",
        "author": "刘克庄",
        "content": "重来已白髮老，独断擢紫薇郎。\n雅量虽惭子固，热情不倩君房。",
        "dynasty": "宋",
        "collection_info": null
    },
    {
        "uuid": "e84e77ea1126df4c39db6805d5ca6fcc",
        "title": "杂兴六言十首  其六",
        "author": "刘克庄",
        "content": "小臣素着狂直，先皇数奬忠嘉。\n叩额有厚伦疏，断腕无起復麻。",
        "dynasty": "宋",
        "collection_info": null
    },
    {
        "uuid": "dc36fb9404f45d1a1400dd175165765d",
        "title": "杂兴六言十首  其七",
        "author": "刘克庄",
        "content": "穆陵圣学高妙，词臣绝企清光。\n大典册多贴改，小字本通商量。",
        "dynasty": "宋",
        "collection_info": null
    },
    {
        "uuid": "f4e2e90416ea6bd94e16a83d54717834",
        "title": "杂兴六言十首  其八",
        "author": "刘克庄",
        "content": "希夷一睡一月，惜哉肘后不传。\n拥破衣裘待旦，听残更点如年。",
        "dynasty": "宋",
        "collection_info": null
    },
    {
        "uuid": "757ce0feeb38d7959b0f0dc913002422",
        "title": "杂兴六言十首  其九",
        "author": "刘克庄",
        "content": "一老遂开九秩，诸贤多入八哀。\n扶起风前玉树，吸空月下金罍。",
        "dynasty": "宋",
        "collection_info": null
    },
    {
        "uuid": "676a7990739df330869c2e69f079f4bb",
        "title": "杂兴六言十首  其一○",
        "author": "刘克庄",
        "content": "吾犹及见诸老，今谁可寄斯文。\n有杰材怕寻斧，无妙质可受斤。",
        "dynasty": "宋",
        "collection_info": null
    },
    {
        "uuid": "08d90343362c49420ece789b48916000",
        "title": "挽王孺人",
        "author": "刘克庄",
        "content": "贞洁如图史，纤微到米盐。\n辟纑穷亦乐，反鲊训尤严。\n封邑纔纶诰，还乡尚绣帘。\n自惭铭笔拙，何以发幽潜。",
        "dynasty": "宋",
        "collection_info": null
    },
    {
        "uuid": "d0c9a66e5b27cb97d1bb22f22f9b1a7f",
        "title": "挽黄德远堂长二首  其一",
        "author": "刘克庄",
        "content": "虽与长君友，居常敬少君。\n何曾锦袄子，竟老布襦羣。\n申白无殊礼，程朱有旧闻。\n谁为復斋传，应许附青云。",
        "dynasty": "宋",
        "collection_info": null
    },
    {
        "uuid": "4258403245c7c567d05666b1b17ecefd",
        "title": "挽黄德远堂长二首  其二",
        "author": "刘克庄",
        "content": "旧宅犹东里，新丘宛北邙。\n单鸡频哭友，老鹤悔还乡。\n斋记曾磋切，埋文愧耄荒。\n诸郎真五宝，虽死未尝亡。",
        "dynasty": "宋",
        "collection_info": null
    },
    {
        "uuid": "afdb9e1404416424d4e4f32180485ec8",
        "title": "书窗",
        "author": "刘克庄",
        "content": "跳丸屋角去如驰，蠹简窗间卷復披。\n元老岂无挥玉麈，大儒曾有奋金椎。\n钓牵鰲极灵根动，斧入牛山杰木衰。\n白首腐生多感慨，愁来时以酒浇之。",
        "dynasty": "宋",
        "collection_info": null
    },
    {
        "uuid": "2b5b9a5534eb98275e8d26e59e12e53f",
        "title": "杂咏七言十首  其一",
        "author": "刘克庄",
        "content": "元老墟墓中得贬，诸贤烟瘴裏招魂。\n无尽自夸佛口眼，子厚先拚鬼骨臀。",
        "dynasty": "宋",
        "collection_info": null
    },
    {
        "uuid": "f08ee46138ac9f39ddb18d0620451545",
        "title": "杂咏七言十首  其二",
        "author": "刘克庄",
        "content": "雪萧太傅几罹祸，讼石中书又纳忠。\n岂可朝无宗室老，不知家有国师公。",
        "dynasty": "宋",
        "collection_info": null
    },
    {
        "uuid": "263bca022345ab40a184a0a575513ee1",
        "title": "杂咏七言十首  其三",
        "author": "刘克庄",
        "content": "回仙轻举乘白鹤，太白大醉骑鲸鱼。\n纯湖飞过人不识，入海问讯今何如。",
        "dynasty": "宋",
        "collection_info": null
    },
    {
        "uuid": "db00b7dc6a7b95d024430714887231ec",
        "title": "杂咏七言十首  其四",
        "author": "刘克庄",
        "content": "宁草两都卿云赋，不作六朝徐庾诗。\n剩馥沾李翶张籍，残锦分江淹丘迟。",
        "dynasty": "宋",
        "collection_info": null
    },
    {
        "uuid": "25f8526441058f1c625d293ffaab920d",
        "title": "杂咏七言十首  其五",
        "author": "刘克庄",
        "content": "文公左目晚羞明，犹抱遗经细考评。\n今汝畏书如畏虎，天公折罚使偏盲。",
        "dynasty": "宋",
        "collection_info": null
    },
    {
        "uuid": "bbb30019451e896c4307f02205c1812d",
        "title": "杂咏七言十首  其六",
        "author": "刘克庄",
        "content": "聪明不及前时久，惟鼻犹能嗅臭香。\n老去无端都塞了，不分鲍肆与兰房。",
        "dynasty": "宋",
        "collection_info": null
    },
    {
        "uuid": "a6e2250effe8a57ebd8e39baea6ed753",
        "title": "杂咏七言十首  其七",
        "author": "刘克庄",
        "content": "造物将如此老何，悬车以后稿犹多。\n晋刘伶醉戏为颂，楚接舆狂偶作歌。",
        "dynasty": "宋",
        "collection_info": null
    },
    {
        "uuid": "51118d79e06d604f0053c08db6cf3965",
        "title": "杂咏七言十首  其八",
        "author": "刘克庄",
        "content": "周旋王庾二公际，传授并汾诸子问。\n晚岁更无人共语，牛栏西畔荷锄还。",
        "dynasty": "宋",
        "collection_info": null
    },
    {
        "uuid": "55c2f1e23458d57e11c88ee25d23cc19",
        "title": "杂咏七言十首  其九",
        "author": "刘克庄",
        "content": "老怜几箇小孙儿，不减添丁与阿宜。\n渐有墨鸦扫窗兴，绝胜竹马走廊嬉。",
        "dynasty": "宋",
        "collection_info": null
    },
    {
        "uuid": "5dff56878c2b0aa3012e4b31ecf949a7",
        "title": "杂咏七言十首  其一○",
        "author": "刘克庄",
        "content": "读书十行目俱下，上树百回心尚孩。\n君看大年与永叔，当日皆从童子来。",
        "dynasty": "宋",
        "collection_info": null
    },
    {
        "uuid": "7b38efb151dbbf0ef63477c031e350f1",
        "title": "读秦纪七绝  其一",
        "author": "刘克庄",
        "content": "黔首死于城者众，杞梁身直一微尘。\n不知当日征入妇，亲送寒衣有几人。",
        "dynasty": "宋",
        "collection_info": null
    },
    {
        "uuid": "2045664ffb1e20a307e11fdcaa6dd5f3",
        "title": "读秦纪七绝  其二",
        "author": "刘克庄",
        "content": "匈奴驱向长城外，当日蒙恬计未非。\n欲被筑城夫冷笑，辒凉车载鲍鱼归。",
        "dynasty": "宋",
        "collection_info": null
    },
    {
        "uuid": "ee5e74585870819e13d305160435c322",
        "title": "读秦纪七绝  其三",
        "author": "刘克庄",
        "content": "秦贱儒冠贵鞅斯，士生此际命如丝。\n可怜聚议骊山下，骈首趋坑尚未知。",
        "dynasty": "宋",
        "collection_info": null
    },
    {
        "uuid": "3fe82a2f92a99bb6f976a16029f763a6",
        "title": "读秦纪七绝  其四",
        "author": "刘克庄",
        "content": "人所难言敢纳忠，祖龙虽暴却英雄。\n同时见者皆虀粉，肯活茅焦沸鼎中。",
        "dynasty": "宋",
        "collection_info": null
    },
    {
        "uuid": "32f8b2c41108108f600a66de33f90972",
        "title": "读秦纪七绝  其五",
        "author": "刘克庄",
        "content": "怒发君山俄见赤，威驱海石亦遭鞭。\n儒生曰山东无盗，方士云海中有仙。",
        "dynasty": "宋",
        "collection_info": null
    },
    {
        "uuid": "39f7c490dca88605fa3391ac6dcb2be3",
        "title": "读秦纪七绝  其六",
        "author": "刘克庄",
        "content": "逐客古人先后相，绝它柏翳皆兰陵。\n况书旧德优诸子，吕览今编入六经。",
        "dynasty": "宋",
        "collection_info": null
    },
    {
        "uuid": "a8c452f3fecb92bd93a261cc8f96891d",
        "title": "读秦纪七绝  其七",
        "author": "刘克庄",
        "content": "通国无人敢挟书，峄山碑自篆虫鱼。\n至今览者赏奇古，先汉文章已不如。",
        "dynasty": "宋",
        "collection_info": null
    },
    {
        "uuid": "4127291601045fdad13155ab354c5ded",
        "title": "竹溪间道至水南不入城而返小诗问讯",
        "author": "刘克庄",
        "content": "牛屋方将同扣角，渔矶亦拟共披蓑。\n即今耆旧多凋谢，从古文章要琢磨。\n一老少曾闻正始，六人五已相元和。\n白头頼有溪翁伴，颇怪高轩不我过。",
        "dynasty": "宋",
        "collection_info": null
    },
    {
        "uuid": "1b1c47f8c1aa0f13e91210a01305e36c",
        "title": "问讯大渊痔疾",
        "author": "刘克庄",
        "content": "秋来日日候双鳬，霍地光阴迫岁除。\n古有客过雄寂寞，今无人问白何如。\n苏先自说饥餐麵，蒙叟曾嗤舐得车。\n纵使村翁穷到骨，岂无薄醴与枯鱼。",
        "dynasty": "宋",
        "collection_info": null
    },
    {
        "uuid": "4bb1288e90f94c88f5249c8a610c0337",
        "title": "怀旧二首  其一",
        "author": "刘克庄",
        "content": "盛名岂敢侪三俊，痛饮犹堪入八仙。\n屈指淳熙遗老少，到头元佑几人全。\n松为明误夭千岁，熏与莸并臭十年。\n立传臣僚宜自爱，追怀此语一悽然。",
        "dynasty": "宋",
        "collection_info": null
    },
    {
        "uuid": "afa89690352d574a67b2e1c74e0c58c0",
        "title": "怀旧二首  其二",
        "author": "刘克庄",
        "content": "童蒙颇慕舞雩乐，老病犹参立雪碑。\n愧我高年成后殿，输他半夜得单传。\n着书有子诠中说，覆瓿无人守太玄。\n董薛程仇皆已矣，萤窗谁共辑遗编。",
        "dynasty": "宋",
        "collection_info": null
    },
    {
        "uuid": "59771bf5f12aa40cea805a7abe3e6d6e",
        "title": "丘君双荐前尹古田三年有遗爱邑人以为可继阳岩侍郎洪公今尹孝感又将满小诗将行",
        "author": "刘克庄",
        "content": "五言徽外弹声古，一点眉间喜色浓。\n去莠莆田成沃壤，种花寒地亦春风。\n民怀惠爱祠乡祀，上奋英明即墨封。\n不比寻常折杨柳，君侯髦士我衰翁。",
        "dynasty": "宋",
        "collection_info": null
    },
    {
        "uuid": "be74a2fc135ff0479015e76c315fac2e",
        "title": "寝室二绝  其一",
        "author": "刘克庄",
        "content": "众已咍㘆犹待月，身堪扶策便寻春。\n漏名牛党赞皇党，尚有蒙人苦县人。",
        "dynasty": "宋",
        "collection_info": null
    },
    {
        "uuid": "8e43e01078c48832178631247375a70d",
        "title": "寝室二绝  其二",
        "author": "刘克庄",
        "content": "倦投枕上如蚕老，飞入花间与蝶同。\n可惜无人劝蒙叟，百年莫出大槐宫。",
        "dynasty": "宋",
        "collection_info": null
    },
    {
        "uuid": "af36aad72a1c86288fe0381cba5423b2",
        "title": "无题二首  其一",
        "author": "刘克庄",
        "content": "恕汉唾师德，酒徒拳伯伦。\n吾评此二士，颜子后无人。",
        "dynasty": "宋",
        "collection_info": null
    },
    {
        "uuid": "8e0ce4fc7d6d8d2a2a1d813876452581",
        "title": "无题二首  其二",
        "author": "刘克庄",
        "content": "季世雠相復，先贤量有余。\n潞还子方谪，坡答致中书。",
        "dynasty": "宋",
        "collection_info": null
    },
    {
        "uuid": "48d0e88b46895aa1fef404ee3455741e",
        "title": "丙寅记颜六言二首  其一",
        "author": "刘克庄",
        "content": "八十余戴白老，五纪前琢玉郎。\n只愁雷爆丹竈，不烦月照星梁。",
        "dynasty": "宋",
        "collection_info": null
    },
    {
        "uuid": "4be59af55f1f4fe43a74948ea68357f6",
        "title": "丙寅记颜六言二首  其二",
        "author": "刘克庄",
        "content": "手无太尉玉麈，腰无鄂公羽箭。\n一声喝海潮音，一隻眼岩下电。",
        "dynasty": "宋",
        "collection_info": null
    },
    {
        "uuid": "fbabc933083306a18bf909cbeb5cbe0f",
        "title": "丙寅赠月蓬道人",
        "author": "刘克庄",
        "content": "孝肃以来风力少，今龙图是恕斋公。\n凭谁为请南山判，两箇道人争一蓬。",
        "dynasty": "宋",
        "collection_info": null
    },
    {
        "uuid": "4c472873298824a897fd8efea744d0b0",
        "title": "竹溪评余近诗发药甚多次韵  其一",
        "author": "刘克庄",
        "content": "辇路曾联花底辔，钓矶共着雪中簑。\n璧瑕自是难为掩，言玷谁云不可磨。\n烦锦绣肠施月斧，洗筝笛耳听云和。\n两翁弄此穷生活，户外浑无客屦过。",
        "dynasty": "宋",
        "collection_info": null
    },
    {
        "uuid": "3907e6a99dd149d3d2e8fbcca787983a",
        "title": "竹溪评余近诗发药甚多次韵  其二",
        "author": "刘克庄",
        "content": "经旬积潦慵扶杖，拂晓新晴喜晒簑。\n掣电光阴难把玩，浮云富贵易消磨。\n蜗牛庐只依通德，虫蠹书犹在善和。\n除是鬳翁名父子，别无好事者经过。",
        "dynasty": "宋",
        "collection_info": null
    },
    {
        "uuid": "349c59fa48ab6fcf25bf77d8a1fdbf21",
        "title": "竹溪评余近诗发药甚多次韵  其三",
        "author": "刘克庄",
        "content": "矍铄翁徒夸被甲，玄真子自爱衣簑。\n昏花安得金篦刮，荒落犹将铁砚磨。\n雄思湛深空自好，郊鸣寒苦几时和。\n木鱼差异炎凉者，不鄙柴门夜夜过。",
        "dynasty": "宋",
        "collection_info": null
    },
    {
        "uuid": "747fe59467fbb5c07a79a48c9ee2f605",
        "title": "竹溪评余近诗发药甚多次韵  其四",
        "author": "刘克庄",
        "content": "宾戏两翁迂阔甚，金章换得笠并簑。\n君从老艾传衣钵，仆似元城耐捣磨。\n岁晚石交惟竹伴，古来鼎味待梅和。\n冻泥滑滑村居僻，今雨无人肯见过。",
        "dynasty": "宋",
        "collection_info": null
    },
    {
        "uuid": "5ceb6aea41bf809f6881f283c4f8dab4",
        "title": "竹溪评余近诗发药甚多次韵  其五",
        "author": "刘克庄",
        "content": "不羡上公被雉衮，宁为野老着牛簑。\n素无文思加衰竭，薄有时名合折磨。\n幸老舍人工润色，逢新天子建中和。\n子来犹自商歌在，旧友何须裹饭过。",
        "dynasty": "宋",
        "collection_info": null
    },
    {
        "uuid": "8d929eb7420dc3eeb4336649d21586f7",
        "title": "竹溪评余近诗发药甚多次韵  其六",
        "author": "刘克庄",
        "content": "尽卸丝鞭并席帽，全装雨笠与烟簑。\n国南秦畤坛方筑，塞北燕然石未磨。\n本草书难寿炎帝，长绳繫不住羲和。\n回仙郎在人间世，万一飘然袖剑过。",
        "dynasty": "宋",
        "collection_info": null
    },
    {
        "uuid": "e9c4994e04afeef9075f302125f54544",
        "title": "竹溪评余近诗发药甚多次韵  其七",
        "author": "刘克庄",
        "content": "趁潮生处先抛网，卧月明中不脱簑。\n晚学铜人缄不语，早知铁汉钝难磨。\n嗫嚅吾欲多长庆，钩画君真逼永和。\n自剔灯花看吟草，夜阑不觉晓牌过。",
        "dynasty": "宋",
        "collection_info": null
    },
    {
        "uuid": "f9d6e10e182eb2a76a157505d2736933",
        "title": "绝句二首赠月蓬道人过建安谒刘漕中书  其一",
        "author": "刘克庄",
        "content": "两过道人争一蓬，岂非名号偶然同。\n樗翁頼是无权柄，往问无家铁壁翁。",
        "dynasty": "宋",
        "collection_info": null
    },
    {
        "uuid": "68877693b6b8593b37574980bdf7388d",
        "title": "绝句二首赠月蓬道人过建安谒刘漕中书  其二",
        "author": "刘克庄",
        "content": "只有破裘御寒色，徧将甜卦卖痴人。\n那知两箇非师弟，一是钟离一洞宾。",
        "dynasty": "宋",
        "collection_info": null
    },
    {
        "uuid": "5b83750ace2de7fcdfe611675373260c",
        "title": "和除字韵问大渊来期",
        "author": "刘克庄",
        "content": "故人有约钦迟久，竹榭茅亭自扫除。\n宁载鸱夷访杨子，羞蒙狗监荐相如。\n极思座上挥长麈，莫赚□□□□车。\n□□□□□□□，□□□□更垂鱼。",
        "dynasty": "宋",
        "collection_info": null
    },
    {
        "uuid": "1090933fe5dde443a13a3bd204d59f25",
        "title": "三和",
        "author": "刘克庄",
        "content": "林下笋犹供采掘，门前草又欠芟除。\n绝无□□□三顾，时有僧来说六如。\n旧友寻盟将命驾，先□□□□垂车。\n今年田海俱中熟，处处人家足稻鱼。",
        "dynasty": "宋",
        "collection_info": null
    },
    {
        "uuid": "5139e237d9f4557a60d4a4415dcd6f34",
        "title": "四和",
        "author": "刘克庄",
        "content": "乱书案上慵料理，长物斋中悉屏除。\n乍可假□□□甫，安能佞佛把随如。\n虎皮晚岁羞争席，豹尾当年扈属车。\n冬暖无冰村酒贱，肯来溪上共叉鱼。",
        "dynasty": "宋",
        "collection_info": null
    },
    {
        "uuid": "910c998723f74ea1432768e7e908e5e0",
        "title": "五和",
        "author": "刘克庄",
        "content": "客怪村翁老犹健，我知造物有乘除。\n曾看鲸海鹏天了，岂比蜂窝蚁垤如。\n旧敬尊公维北斗，今为后学指南车。\n此生只合熏班马，掩鼻人间等鲍鱼。",
        "dynasty": "宋",
        "collection_info": null
    },
    {
        "uuid": "85dbdb5b6b62ac06e4574f0eedd23102",
        "title": "六和谢其见访",
        "author": "刘克庄",
        "content": "薄有鸡豚趁墟市，寂无鸟雀下阶除。\n疾驰轻骑衔枚至，兴尽扁舟激箭如。\n我老幻身聊据槁，君豪诗骨可专车。\n吾闻海上鲸堪脍，沮洳何缘有大鱼。",
        "dynasty": "宋",
        "collection_info": null
    },
    {
        "uuid": "89ac3b9646e21db6b72fdd1aad98869e",
        "title": "七和",
        "author": "刘克庄",
        "content": "百家众体皆融液，一字陈言亦剷除。\n陋矣小巫步神禹，譬之大战获侨如。\n子行给子尚方札，吾自乘吾下泽车。\n本是腐儒非磊落，莫嫌窗下註虫鱼。",
        "dynasty": "宋",
        "collection_info": null
    },
    {
        "uuid": "4d902c896d2a7c375ab7b322105fd2fa",
        "title": "八和",
        "author": "刘克庄",
        "content": "困拈架上书苏醒，愁倩杯中物破除。\n子美所称惟白也，仲尼自谓不回如。\n食纔藜糁宁无肉，行以筇枝可当车。\n圣世未尝违物性，飞潜初不间鸢鱼。",
        "dynasty": "宋",
        "collection_info": null
    },
    {
        "uuid": "1827ae40532f53963b431266800d7b88",
        "title": "九和",
        "author": "刘克庄",
        "content": "人见休官欺冷落，天将高寿准迁除。\n镊千茎雪形容变，卸一条冰涕唾如。\n病怕执绥升玉辂，老难垂耳服盐车。\n身閒绝喜无拘束，巢鹤终胜似釜鱼。",
        "dynasty": "宋",
        "collection_info": null
    },
    {
        "uuid": "5b15829133da1cf22959535ffd60d238",
        "title": "十和贺太渊得雄二首  其一",
        "author": "刘克庄",
        "content": "鬰鬰葱葱初抱送，惊惊怕怕永销除。\n子瞻要待啼时看，介甫曾夸画不如。\n先敞高门容驷马，旋闻别舘戏羊车。\n中庸诗礼牢扃鐍，他日亲传伋与鱼。",
        "dynasty": "宋",
        "collection_info": null
    },
    {
        "uuid": "1bfd2b0034b74c665b85e441c5348485",
        "title": "十和贺太渊得雄二首  其二",
        "author": "刘克庄",
        "content": "诞育文章家可贺，轩渠烦恼障皆除。\n霜蹄堕地能行矣，玉树临风必皎如。\n羣纪伴翁入图画，俨佟为我御巾车。\n客中往往烦厨传，倘许携将酒与鱼。",
        "dynasty": "宋",
        "collection_info": null
    },
    {
        "uuid": "39ac1eb1b3f81ab289ed1e0f3fb875cf",
        "title": "和竹溪披字韵二首  其一",
        "author": "刘克庄",
        "content": "玉雪面俄成丑老，琅玕腹未尽呈披。\n只今众女各施粉，自古十夫能挽椎。\n岂有进贤冠绘像，亦无灵寿杖扶衰。\n俚辞闻早安排了，未必他人识牧之。",
        "dynasty": "宋",
        "collection_info": null
    },
    {
        "uuid": "36016878bff8853b307f6d21ce91ba62",
        "title": "和竹溪披字韵二首  其二",
        "author": "刘克庄",
        "content": "人夸晚节犹鲜健，谁信朝华已谢披。\n空有朵云盈箧笥，竟无片雪上钳椎。\n槁枯毋怪芳菲歇，退惰常因血气衰。\n自嘆龙钟真髦矣，不如茗艼一中之。",
        "dynasty": "宋",
        "collection_info": null
    },
    {
        "uuid": "87a84f68f42ca4b6be6107b3fcf803b0",
        "title": "再和二首  其一",
        "author": "刘克庄",
        "content": "包羞羊借皋比盖，饰貌狙将衮服披。\n妾去绿衣裳以曲，佗乘黄屋髻犹椎。\n方开元际唐风盛，自建安来汉道衰。\n举世纷纷学姚贾，老夫持此欲安之。",
        "dynasty": "宋",
        "collection_info": null
    },
    {
        "uuid": "b3fb1827b294123feb5bb3577d65efa0",
        "title": "再和二首  其二",
        "author": "刘克庄",
        "content": "古柏每经寒耸秀，朝花不待夕离披。\n举扬壹似德山棒，摧拉过于力士椎。\n化鹤仙归见孙老，感麟翁泣叹吾衰。\n楚狂难和熏风句，聊自歌之舞蹈之。",
        "dynasty": "宋",
        "collection_info": null
    },
    {
        "uuid": "9ca52f89fd572e1c04b2f36838c9541f",
        "title": "挽陈孺人",
        "author": "刘克庄",
        "content": "乡井公评推内则，掖垣铭笔写徽音。\n不烦陶子羞蚶鲊，肯与黔娄共布衾。\n三语未酬将母志，九原无负托孙心。\n樗翁阅世头如雪，二纪前曾挽藁砧。",
        "dynasty": "宋",
        "collection_info": null
    },
    {
        "uuid": "de46412fc7985f12ebd6e252bfc1ee45",
        "title": "总戎徐侯伯东远访田舍赠诗二首次韵  其一",
        "author": "刘克庄",
        "content": "内辞狨橐外菟符，巾褐萧然一老儒。\n床上乱书眠当枕，卷中警句摘为图。\n雨寒裹饭故人少，雪夜扁舟今世无。\n惟有徐君真好事，高轩肯自福之莆。",
        "dynasty": "宋",
        "collection_info": null
    },
    {
        "uuid": "ca753a0c927b6c4d9808d12571ddc438",
        "title": "总戎徐侯伯东远访田舍赠诗二首次韵  其二",
        "author": "刘克庄",
        "content": "博览彊通千载事，冥搜谬用一生心。\n干坤劫数有成毁，风月性情无古今。\n君似得吾之骨髓，俗方求我以声音。\n若非生处殊闽浙，把臂相邀共入林。",
        "dynasty": "宋",
        "collection_info": null
    },
    {
        "uuid": "34423bbe97e7b3a1b49570049582e95e",
        "title": "伯东留诗别余次韵",
        "author": "刘克庄",
        "content": "残生恰似道傍樗，匠斧樵柯免剪除。\n捻我几鬚安箇字，见君一面胜千书。\n贫家仅有鸡为黍，贵客相过翠织裾。\n稚子不知新社友，却询座上者谁欤。",
        "dynasty": "宋",
        "collection_info": null
    },
    {
        "uuid": "9a8d1eaa501d00b30683691cd1e7ba16",
        "title": "朔斋竹溪盛称鑑台李君谈天小诗戏赠",
        "author": "刘克庄",
        "content": "品题经二紫薇公，携袖中诗访老农。\n远祖似曾为藏史，前身莫便是淳风。\n自怜槁木灰生意，绝怕菱花照丑容。\n但愿海乡鱼稻熟，耄夫不復问穷通。",
        "dynasty": "宋",
        "collection_info": null
    },
    {
        "uuid": "06620a4c3af49c2a70c792cf4110a24f",
        "title": "谢韩孔惠见访",
        "author": "刘克庄",
        "content": "千林黄落涧冰坚，应是江湖作雪天。\n偶有客过居士室，绝无人识孝廉船。\n绣衣二使交章荐，黄册诸郎律赋传。\n莫向明时嗟不遇，乃翁穮蔉子逢年。",
        "dynasty": "宋",
        "collection_info": null
    },
    {
        "uuid": "904528cf123bf6710d0b0bdc4b38b858",
        "title": "挽赵母郑氏",
        "author": "刘克庄",
        "content": "攀桂者联翩，皆由母训焉。\n摘髭人共羡，出腹子多贤。\n穉耄三从美，哀荣五福全。\n幽明无一憾，玉润自铭阡。",
        "dynasty": "宋",
        "collection_info": null
    },
    {
        "uuid": "a41ad811361d088104f1fa1e1370629c",
        "title": "挽陈判官",
        "author": "刘克庄",
        "content": "偶然倾盖欣初识，蓦地分襟惜久暌。\n太末谩称三语掾，上林未借一枝栖。\n空烦樗叟招魂些，頼有薇郎积善题。\n他日广文燎黄诰，原头鹤表与云齐。",
        "dynasty": "宋",
        "collection_info": null
    },
    {
        "uuid": "956d880b1ed27d00e09529a876002252",
        "title": "谢王尚贤见访",
        "author": "刘克庄",
        "content": "畏跌始知筇有力，怯寒常以衲蒙头。\n诗名吾不如公干，清兴君何减子猷。\n林下方将分半席，江边作么返扁舟。\n骚坛尚有阳岩在，岂必担簦更远求。",
        "dynasty": "宋",
        "collection_info": null
    },
    {
        "uuid": "d653a7daf0603780322ab78b8cc7542c",
        "title": "和陈生投赠二首  其一",
        "author": "刘克庄",
        "content": "乍可破琴栖剡曲，谁能抱瑟立齐门。\n昔赓太液池新咏，今嘆灵光殿独存。\n摩诘不烦人问疾，巫咸难为帝招魂。\n老农无復供春帖，题徧南村与北村。",
        "dynasty": "宋",
        "collection_info": null
    },
    {
        "uuid": "b5626c5175314afcbcdc7cd488dc5939",
        "title": "和陈生投赠二首  其二",
        "author": "刘克庄",
        "content": "华裾乃肯访衰翁，何德烦君贽一通。\n百尺楼真广陵后，千岩宅在鲁家东。\n句中有眼参方见，删后无诗论未公。\n年少分阴且惜取，老夫不觉已头童。",
        "dynasty": "宋",
        "collection_info": null
    },
    {
        "uuid": "6e95c1b93d1017ae4ac1d0951d485f53",
        "title": "丁卯元日十首  其一",
        "author": "刘克庄",
        "content": "真率会居同社长，屠苏酒让一家先。\n垂髫孙各欣新岁，华髮翁偏惜旧年。",
        "dynasty": "宋",
        "collection_info": null
    },
    {
        "uuid": "6d8e91182ff64b2f3cde08fc78430cbc",
        "title": "丁卯元日十首  其二",
        "author": "刘克庄",
        "content": "瞎翁九起茅檐下，失喜繁星满树梢。\n想泰元尊衰景贶，知新天子讲初郊。",
        "dynasty": "宋",
        "collection_info": null
    },
    {
        "uuid": "e2eb8bc947f44f76d44f03181ecab6ee",
        "title": "丁卯元日十首  其三",
        "author": "刘克庄",
        "content": "五畤初行禋类礼，万金难买岁朝晴。\n老臣纵有甘棠颂，未必朝廷记姓名。",
        "dynasty": "宋",
        "collection_info": null
    },
    {
        "uuid": "b569213c39a04f3a89f9838f907add66",
        "title": "丁卯元日十首  其四",
        "author": "刘克庄",
        "content": "北关南荡霁华开，辇御端门肆眚迴。\n野老相逢谈圣德，散斋蔬素到燔柴。",
        "dynasty": "宋",
        "collection_info": null
    },
    {
        "uuid": "1b645c659c5536b9f6e7f2ab1c3d6f61",
        "title": "丁卯元日十首  其五",
        "author": "刘克庄",
        "content": "帝服尧丧礼制终，南衙万玉贺廷中。\n遥知祝了三宫寿，相率回班贺相公。",
        "dynasty": "宋",
        "collection_info": null
    },
    {
        "uuid": "34d98ae44a8d29a964f2d22189387bd9",
        "title": "丁卯元日十首  其六",
        "author": "刘克庄",
        "content": "礼成虽曰非常庆，圣敬居然不已纯。\n玉女宓妃犹屏欲，先开梅厦访儒臣。",
        "dynasty": "宋",
        "collection_info": null
    },
    {
        "uuid": "a00b8292f5cbe8946e11e5fe54257c40",
        "title": "丁卯元日十首  其七",
        "author": "刘克庄",
        "content": "别墅棋边勍敌破，上流帐下捷书飞。\n几年二虎争雄长，一剖为羓一遁归。",
        "dynasty": "宋",
        "collection_info": null
    },
    {
        "uuid": "119c0a71d375d375a7025c3e5963d635",
        "title": "丁卯元日十首  其八",
        "author": "刘克庄",
        "content": "物贵皆缘自币轻，丝身谷腹费经营。\n公卿文学方矛盾，黔首何时见太平。",
        "dynasty": "宋",
        "collection_info": null
    },
    {
        "uuid": "362970a6bc228be04bf1dab59d3f72e5",
        "title": "丁卯元日十首  其九",
        "author": "刘克庄",
        "content": "昔日寒檠曾万卷，暮年晓镜有千丝。\n人言晚节高初节，自喜新诗胜旧诗。",
        "dynasty": "宋",
        "collection_info": null
    },
    {
        "uuid": "70623e0b90abec9f86b7ec2f5763615d",
        "title": "丁卯元日十首  其一○",
        "author": "刘克庄",
        "content": "□□戴白苍头丑，笔秃无花藻思枯。\n惟有春风不知老，年年傅粉又施朱。",
        "dynasty": "宋",
        "collection_info": null
    },
    {
        "uuid": "c774e1e943130a7bbfcdc8d525a97ec5",
        "title": "铭座一首",
        "author": "刘克庄",
        "content": "□□幸已逃忧责，铭座犹思儆耄荒。\n平日何曾欺闇室，暮年不会议明堂。\n重金身宠生无益，赐扇恩深死未忘。\n扈跸老臣开九袠，感今怀旧独凄凉。",
        "dynasty": "宋",
        "collection_info": null
    },
    {
        "uuid": "c0580e04134515dc4b62714e7d8c8926",
        "title": "送舶使王监丞",
        "author": "刘克庄",
        "content": "一琴不鼓携归浙，六辔如丝送入闽。\n魁杰西州今有汝，典司南库岂无人。\n牙筹何足烦名胜，釐席方将问鬼神。\n公干仲宣从此别，远书莫惜寄漳滨。",
        "dynasty": "宋",
        "collection_info": null
    },
    {
        "uuid": "30e143d42769d8b9bafff93c2dbb0b55",
        "title": "中𡼢省谒二绝  其一",
        "author": "刘克庄",
        "content": "□□□下挟两拐，冻皴身上披三絮。\n非为辟支放登光，自是庞公上冢去。",
        "dynasty": "宋",
        "collection_info": null
    },
    {
        "uuid": "78d55ee7484b7a8a7c1da4ed0d721345",
        "title": "中𡼢省谒二绝  其二",
        "author": "刘克庄",
        "content": "黄絁制袍白布袴，长鬚扶拜翁翁墓。\n残骸倘未随朝露，鱼菽一年来一度。",
        "dynasty": "宋",
        "collection_info": null
    },
    {
        "uuid": "d5dea1b5d46c5374ca8e0029398ba567",
        "title": "送林子敬倅武昌",
        "author": "刘克庄",
        "content": "阃外于今有虎臣，孰云立国靠江神。\n后车鸡塞勒铭客，前席龙山落帽人。\n此去青油烦檄笔，向来赤壁要纶巾。\n遥知崔颢题诗处，暇日登楼与拂尘。",
        "dynasty": "宋",
        "collection_info": null
    },
    {
        "uuid": "745c2a2e29774fa7aeed0533573f3d79",
        "title": "丁采杰挽诗",
        "author": "刘克庄",
        "content": "文字蜚声早，功名入手迟。\n晚知书误我，时以酒浇之。\n旷野灵均些，新坟贞曜碑。\n两翁不在子，其必在孙枝。",
        "dynasty": "宋",
        "collection_info": null
    },
    {
        "uuid": "2ba99699861c8aed5bec44f4aee125b6",
        "title": "赠谢子杰校勘六言三首  其一",
        "author": "刘克庄",
        "content": "高比伏生辕固，热瞒贾谊朱忠。\n我自号病居士，君无戏盲老翁。",
        "dynasty": "宋",
        "collection_info": null
    },
    {
        "uuid": "082ed4c2184543c8ea35c07dbbc100c7",
        "title": "赠谢子杰校勘六言三首  其二",
        "author": "刘克庄",
        "content": "唤做獃子憨子，管他火星孛星。\n造物小儿则剧，先生大醉未醒。",
        "dynasty": "宋",
        "collection_info": null
    },
    {
        "uuid": "4d27f8f0dd28c113a9d0755f2e4b2ae6",
        "title": "赠谢子杰校勘六言三首  其三",
        "author": "刘克庄",
        "content": "功名随露电过，文字与星斗垂。\n吾评潞公五福，何如放翁万诗。",
        "dynasty": "宋",
        "collection_info": null
    },
    {
        "uuid": "481cae6d74ac4b77a5474166f3c4bd33",
        "title": "用厚后弟强甫韵  其一",
        "author": "刘克庄",
        "content": "老禅和筑退居庵，识路何须待指南。\n野叟得年今九九，星翁布算更三三。\n有诗入梦撩灵运，无藁藏山愧史谈。\n愚智同归一抔土，管他后世传非聃。",
        "dynasty": "宋",
        "collection_info": null
    },
    {
        "uuid": "8df25b3364abc0196ef58fd4941cfd05",
        "title": "用厚后弟强甫韵  其二",
        "author": "刘克庄",
        "content": "先皇亲为扁溪庵，奎画煌煌阳世南。\n多病安知年望九，归耕何幸岁登三。\n新诗有弟聊相属，前事无人与共谈。\n作饮中仙殊不恶，何须苦淡学瞿聃。",
        "dynasty": "宋",
        "collection_info": null
    },
    {
        "uuid": "48bfc6de7d1a1ff7c660b123131d9110",
        "title": "用厚后弟强甫韵  其三",
        "author": "刘克庄",
        "content": "了无杰句似平庵，谩有高年企渭南。\n铁汉堂堂纔望八，铜人嘿嘿久缄三。\n曾传鸿宝枕中诀，厌听狙丘稷下谈。\n画史貌予殊不似，清臞安得耳如聃。",
        "dynasty": "宋",
        "collection_info": null
    },
    {
        "uuid": "468f6343130f99bed13cf6d41be5d4f9",
        "title": "用厚后弟强甫韵  其四",
        "author": "刘克庄",
        "content": "辞大丛林卓小庵，岂知捷径在终南。\n狂歌不晓花十八，饿死休贪芧四三。\n汉有子云尤苦思，晋惟逸少不清谈。\n君看尼父生知者，问了苌弘又问聃。",
        "dynasty": "宋",
        "collection_info": null
    },
    {
        "uuid": "b67d0e642779f875fb69ee5e5fc15daf",
        "title": "用厚后弟强甫韵  其五",
        "author": "刘克庄",
        "content": "不腆先畴与破庵，在汾水曲管岑南。\n幽栖晚节巢林一，戆草当年及□三。\n酒瓮有期春共酌，书囊无底晓犹谈。\n吾惽紫气难瞻瞩，未暇攀迎柱下聃。",
        "dynasty": "宋",
        "collection_info": null
    },
    {
        "uuid": "5f89ff2fa2185ee8e6125ea6f2da0d0e",
        "title": "用厚后弟强甫韵  其六",
        "author": "刘克庄",
        "content": "岁晚归休老学庵，敢嗟白首滞周南。\n在廷不欠秃翁一，开径宁无益友三。\n地岂长房之可缩，天非邹衍所能谈。\n桓郎狭小胶师说，未必雄书远过聃。",
        "dynasty": "宋",
        "collection_info": null
    },
    {
        "uuid": "ba81a1e6b1306220f9eb461a34da5247",
        "title": "用厚后弟强甫韵  其七",
        "author": "刘克庄",
        "content": "是处皆堪结草庵，宁论塞北与江南。\n上林远赋讽纔一，光范门书献至三。\n麟获鲁西终圣笔，马浮江左坐玄谈。\n古书疑信常相半，何必深疑御寇聃。",
        "dynasty": "宋",
        "collection_info": null
    },
    {
        "uuid": "d10ded0aed04f18d0d103c018a3f927c",
        "title": "用厚后弟强甫韵  其八",
        "author": "刘克庄",
        "content": "临池苫盖钓鱼庵，却笑温生起水南。\n林下休官谁见一，岁寒取友不过三。\n点黄岂有眉间喜，坚白都无舌本谈。\n柱下首阳孰工拙，东方元未识夷聃。",
        "dynasty": "宋",
        "collection_info": null
    },
    {
        "uuid": "0c42183222c1c5c8671ab034dda72248",
        "title": "用厚后弟强甫韵  其九",
        "author": "刘克庄",
        "content": "无住先生独住庵，得朋犹冀自西南。\n丹心事国忠无二，白首尊师谊在三。\n诗少古风惟近体，学惭实践谩虚谈。\n退之未离乎儒者，坐井观天错议聃。",
        "dynasty": "宋",
        "collection_info": null
    },
    {
        "uuid": "4f9bcaf03aea5aa4523f3388ec8bf8fd",
        "title": "用厚后弟强甫韵  其一○",
        "author": "刘克庄",
        "content": "把茅容膝强名庵，宜夏宜冬户向南。\n雪厄黄精饥杜二，花欺白髮笑陈三。\n尔侬柏下已骨朽，此老橘中犹手谈。\n惟有子长讚深远，诸家类以浅求聃。",
        "dynasty": "宋",
        "collection_info": null
    },
    {
        "uuid": "20af8d14d8497d1f63f5ddf21a93f3c5",
        "title": "用厚后弟强甫韵  其一一",
        "author": "刘克庄",
        "content": "春困齁齁卧蝶庵，欠伸跳出大槐南。\n漂摇不借乌栖一，迂拙羞营狡窟三。\n投辖孟公方痛饮，惊筵焦遂勿高谈。\n谷神若果能无死，秦失何由却弔聃。",
        "dynasty": "宋",
        "collection_info": null
    },
    {
        "uuid": "46cf4656e96d59c2f1cc1e50847edb28",
        "title": "用厚后弟强甫韵  其一二",
        "author": "刘克庄",
        "content": "懒访半山云顶庵，且撑一叶泛溪南。\n花间渐觉同游少，桑下何曾作宿三。\n古有刘伶呼不醒，今无卫玠共谁谈。\n五千言是家人语，长笑诸家误注聃。",
        "dynasty": "宋",
        "collection_info": null
    },
    {
        "uuid": "8a3b6193e712d8be26c7c9bbcfa8b3e1",
        "title": "用厚后弟强甫韵  其一三",
        "author": "刘克庄",
        "content": "素昧清真与顺庵，偶然爱唱望江南。\n世因玉佩轻秦七，天把簑衣贵谢三。\n郢可忧虞成永叹，汉方隆盛勿多谈。\n古今大瞻惟蒙叟，不但诬丘又谤聃。",
        "dynasty": "宋",
        "collection_info": null
    },
    {
        "uuid": "d59e77d25bfbb77931c25c226063e582",
        "title": "赠崇安吴医德安",
        "author": "刘克庄",
        "content": "家住武夷精舍边，若非悟道必逢仙。\n不为宰相浑闲事，只作名医也自贤。\n羞与市争伯休价，尽教人负宋清钱。\n幔亭泉石应如故，安得相从刺钓船。",
        "dynasty": "宋",
        "collection_info": null
    },
    {
        "uuid": "5ae8525e52312015a0c96f9dd0ba7bdc",
        "title": "和张文学投赠",
        "author": "刘克庄",
        "content": "身如老桐树，拱把至于今。\n阅世已焦尾，无人知苦心。\n免随薪爨尽，误被斧斤寻。\n曾侍熏风殿，先皇独赏音。",
        "dynasty": "宋",
        "collection_info": null
    },
    {
        "uuid": "55be1186f9c5fd26c5eb945c608d2cee",
        "title": "新勋侄宰松溪",
        "author": "刘克庄",
        "content": "麦壠青黄接，花封紫皂催。\n汝能驯雉否，吾亦割鸡来。\n琴调谁知者，租瘢岂忍哉。\n试询县斋客，莫也有澹台。",
        "dynasty": "宋",
        "collection_info": null
    },
    {
        "uuid": "fac5fb4e39e9cde48efeb0907f4ddb09",
        "title": "送赵司理若钰之官潮州",
        "author": "刘克庄",
        "content": "辨幕资筹笔，圜扉待雪冤。\n未论公喜怒，先为母平反。\n君壮行其志，吾贫赠以言。\n自怜刘跛子，不及送前村。",
        "dynasty": "宋",
        "collection_info": null
    },
    {
        "uuid": "be66e251652a9402464fc759c7e2a1fa",
        "title": "再和张文学",
        "author": "刘克庄",
        "content": "安知后来者，所作不如今。\n孰可执牛耳，君能贯虱心。\n孤根纔一寸，老干忽千寻。\n未必子期死，无人听古音。",
        "dynasty": "宋",
        "collection_info": null
    },
    {
        "uuid": "0eb474a8c230f7edbaa7d67e1cb285b7",
        "title": "送陈德刚舍试",
        "author": "刘克庄",
        "content": "不消负笈趁槐黄，解褐惟于孔庙堂。\n士子堵墙观矍圃，公卿搢笏诵阿房。\n里中巨擘推吾子，阙下诸生有此郎。\n鹤髮慈亲倚门待，锦标夺得早还乡。",
        "dynasty": "宋",
        "collection_info": null
    },
    {
        "uuid": "affb02db03db57bcf1b07ec39ae46b6e",
        "title": "送吴时父侍郎二首  其一",
        "author": "刘克庄",
        "content": "慧灯溥照人幽隠，心秤能权物重轻。\n士子比之常相国，吏民道是蔡端明。\n来时稻蟹非常熟，去日琴龟作伴行。\n安得四方皆结辈，苍黔开眼看昇平。",
        "dynasty": "宋",
        "collection_info": null
    },
    {
        "uuid": "f02e9fded4db19fc79d9bcc3013b04f8",
        "title": "送吴时父侍郎二首  其二",
        "author": "刘克庄",
        "content": "十行礼促归荷橐，五朵云飞堕草庐。\n西北战尘锋锐甚，东南民力磬悬如。\n帝开宣室初前席，公忆康山旧读书。\n问讯少君无恙否，衰残久不奉双鱼。",
        "dynasty": "宋",
        "collection_info": null
    },
    {
        "uuid": "38e6e63a21df96f52586936e70ba5684",
        "title": "题金华王山甫吟稿",
        "author": "刘克庄",
        "content": "载贽来相觅，挑灯读失惊。\n尊公王逸少，外祖郑康成。\n子壮堪传嫡，吾衰浪得名。\n江湖有公论，不必问钟嵘。",
        "dynasty": "宋",
        "collection_info": null
    },
    {
        "uuid": "a84473ac944d5560667783fc0c0c2bed",
        "title": "赠日者袁天勋",
        "author": "刘克庄",
        "content": "多识名公与鉅卿，也携贽卷到柴荆。\n神巫未易觇壶子，太卜安能筮屈平。\n且喜天纲家有种，不忧日者传无名。\n村翁耄矣诗全退，同社诸人各善鸣。",
        "dynasty": "宋",
        "collection_info": null
    },
    {
        "uuid": "92f26e10ebe972149ef6799eca0d9d2b",
        "title": "送庄知录归觐",
        "author": "刘克庄",
        "content": "彼美佳公子，甘为郡督邮。\n鲤庭素钟爱，乌幕不能留。\n剡上止一鹗，挽回无万牛。\n李官难久旷，来莫待新秋。",
        "dynasty": "宋",
        "collection_info": null
    },
    {
        "uuid": "49f8e7175614c59f821a715ba3436ac9",
        "title": "用洪君畴韵送徐仲晦赴乡郡二首  其一",
        "author": "刘克庄",
        "content": "君于外物一毫轻，七聚争看锦昼行。\n昔苦缿筩无路达，今欣蜡烛照天明。\n潢池赤子思重活，青社饥民待再生。\n前哲贵分人以德，独清不若众皆清。",
        "dynasty": "宋",
        "collection_info": null
    },
    {
        "uuid": "f847e87f0524123d74045f991cb56bc0",
        "title": "用洪君畴韵送徐仲晦赴乡郡二首  其二",
        "author": "刘克庄",
        "content": "传闻君相奬清修，印节移来某水丘。\n范孟博非私奏劾，祁大夫不避亲讐。\n青黄未接宜开廪，红腐无多谩唱筹。\n事尚可为君努力，明时未好说归休。",
        "dynasty": "宋",
        "collection_info": null
    },
    {
        "uuid": "36c90f55d2ce512fcf8f8f2f5452a180",
        "title": "端午五言三首  其一",
        "author": "刘克庄",
        "content": "绮纨贵家子，旗鼓少年场。\n屡舞众人醉，鲜粧一国狂。",
        "dynasty": "宋",
        "collection_info": null
    },
    {
        "uuid": "b0b0c2627eb51e089173945fe0e9ecdf",
        "title": "端午五言三首  其二",
        "author": "刘克庄",
        "content": "士女匆匆散，溪山寂寂然。\n龙舟闲似我，阁起向沙边。",
        "dynasty": "宋",
        "collection_info": null
    },
    {
        "uuid": "a80522bf47dcd8de2ec77181112c0120",
        "title": "端午五言三首  其三",
        "author": "刘克庄",
        "content": "杂沓今观渡，依稀昔浴沂。\n居人空巷出，几箇咏而归。",
        "dynasty": "宋",
        "collection_info": null
    },
    {
        "uuid": "4ac9621043356a8c318fb6b1bfd73b6c",
        "title": "又七言三首  其一",
        "author": "刘克庄",
        "content": "蛾眉已被生前妬，鱼腹犹遭死后诬。\n把似与龙争角黍，何如随俗饮菖蒲。",
        "dynasty": "宋",
        "collection_info": null
    },
    {
        "uuid": "13329ef46455173ecd1be7f09caa4365",
        "title": "又七言三首  其二",
        "author": "刘克庄",
        "content": "田翁有酒邀村饮，地主存羊饷节仪。\n不喜人题木居士，何曾鬼怕艾天师。",
        "dynasty": "宋",
        "collection_info": null
    },
    {
        "uuid": "a1b4c485b8c53f5e825c4ecde5518a23",
        "title": "又七言三首  其三",
        "author": "刘克庄",
        "content": "枝上绛英吹欲尽，镜中素髮摘来稀。\n今年过了菖蒲节，犹就香篝着夹衣。",
        "dynasty": "宋",
        "collection_info": null
    },
    {
        "uuid": "1814723fda80040c691bab3c75b1624b",
        "title": "次朔斋鬳斋两中书韵题铁笔堂",
        "author": "刘克庄",
        "content": "椽笔雅宜挥制草，铁心未害赋梅花。\n紫薇阁老昔同省，乔木世臣今几家。\n犊鼻吾甘住南阮，狨鞍君合扈东华。\n明时简擢皆夔卨，不待还黄与坏麻。",
        "dynasty": "宋",
        "collection_info": null
    },
    {
        "uuid": "aeaab23c65d1d2ab0179d7e95e6b935f",
        "title": "送谢眸之温陵",
        "author": "刘克庄",
        "content": "纵未肩康乐，犹堪跨惠连。\n生涯悬罄尽，诗句弹丸圆。\n古有王官采，今无海贾传。\n不知谁着价，携去访心泉。",
        "dynasty": "宋",
        "collection_info": null
    },
    {
        "uuid": "4dde3bdaa6740598283c7369d68b0f02",
        "title": "和东涧丁卯上元日见寄三绝句  其一",
        "author": "刘克庄",
        "content": "昔侍重瞳读考工，老无隻字干子公。\n故人化作纍纍冢，留得村翁与涧翁。",
        "dynasty": "宋",
        "collection_info": null
    },
    {
        "uuid": "603609770714c5f3be64809b2665da26",
        "title": "和东涧丁卯上元日见寄三绝句  其二",
        "author": "刘克庄",
        "content": "身已偏枯无一边，还丹悔不问师传。\n便教老寿如彭祖，仅活人间八百年。",
        "dynasty": "宋",
        "collection_info": null
    },
    {
        "uuid": "27594d392b5f6b79af3dc836c73e7af7",
        "title": "和东涧丁卯上元日见寄三绝句  其三",
        "author": "刘克庄",
        "content": "臂短生来不善缘，那堪年已迫申辕。\n聃书字字家人语，不似蒙庄好寓言。",
        "dynasty": "宋",
        "collection_info": null
    },
    {
        "uuid": "19937016b1d1bb504ee7e9a0ce77c41a",
        "title": "又三首  其一",
        "author": "刘克庄",
        "content": "图二疏归无画工，留君严去欠文公。\n卸了尚书呼长者，纳还学士做渔翁。",
        "dynasty": "宋",
        "collection_info": null
    },
    {
        "uuid": "9095c544350b1a74bb375677a6feab8e",
        "title": "又三首  其二",
        "author": "刘克庄",
        "content": "雪平腰各立师边，半夜输君得密传。\n伴后村翁成二老，比绛县人多一年。",
        "dynasty": "宋",
        "collection_info": null
    },
    {
        "uuid": "8bf5db2eb84129f50ff503231eeaa87e",
        "title": "又三首  其三",
        "author": "刘克庄",
        "content": "年高难结草鞋缘，道远贫无犊负辕。\n惟有加餐两箇字，忉忉衍作百千言。",
        "dynasty": "宋",
        "collection_info": null
    },
    {
        "uuid": "6d4b6e2eeafbb726d3d6a735e4f3ab2d",
        "title": "居厚弟生日",
        "author": "刘克庄",
        "content": "赤帝虽然张火伞，素娥亦自涌冰轮。\n门无宾客临罗爵，庭有儿孙贺绂麟。\n晚节抽身还故里，他时留面见先人。\n星翁未解吾侪意，犹说君王猎渭滨。",
        "dynasty": "宋",
        "collection_info": null
    },
    {
        "uuid": "f8c2648ebf3c3680434b23e3f5992986",
        "title": "赠雪山李道人二首  其一",
        "author": "刘克庄",
        "content": "巧历推修短，前知定吉凶。\n吾为立标榜，唤做小淳风。",
        "dynasty": "宋",
        "collection_info": null
    },
    {
        "uuid": "1dfba96de85c858733e2d98c498dee61",
        "title": "赠雪山李道人二首  其二",
        "author": "刘克庄",
        "content": "离乱雪山隔，艰难蜀信通。\n道人能缩地，移取向江东。",
        "dynasty": "宋",
        "collection_info": null
    },
    {
        "uuid": "54a5a5e3489595ba095253a8ac8587a0",
        "title": "读史",
        "author": "刘克庄",
        "content": "绝漠犁庭功可喜，与天争鼎志堪悲。\n吠江帝剖为羓去，避地民劳若蚁移。\n河决固非束薪塞，厦倾欲以一绳维。\n英雄到了多遗恨，孺子林宗百世师。",
        "dynasty": "宋",
        "collection_info": null
    },
    {
        "uuid": "d75ecb76b9d739f381609410670e18de",
        "title": "寓言",
        "author": "刘克庄",
        "content": "衣熏三日不歇，莸臭十年未已。\n宁为蔚宗香传，不作魏收秽史。",
        "dynasty": "宋",
        "collection_info": null
    },
    {
        "uuid": "b7318285ac7d98b266d43e3df6310390",
        "title": "三赠月蓬道人  其一",
        "author": "刘克庄",
        "content": "病翁已卸鞍驮矣，道人彊欲覊馽之。\n赚汝一双穷相眼，饶吾九十老头皮。",
        "dynasty": "宋",
        "collection_info": null
    },
    {
        "uuid": "19b8c0cadf4d7b4390160c7bfb1e6d7a",
        "title": "三赠月蓬道人  其二",
        "author": "刘克庄",
        "content": "此蓬此月属谁哉，送汝挑包谒恕斋。\n说与同名同号者，龙图亲为判凭来。",
        "dynasty": "宋",
        "collection_info": null
    },
    {
        "uuid": "a9a4dba51214e6224e41b6ceb3408634",
        "title": "骥孙晬日",
        "author": "刘克庄",
        "content": "骥子丰神水似清，晬盘拏了太憨生。\n语迟未识罢并囝，性慧过如姊与兄。\n顾我高明惭父祖，愿儿愚鲁至公卿。\n何时长大胜冠带，处处将车捉辔行。",
        "dynasty": "宋",
        "collection_info": null
    },
    {
        "uuid": "ad45b4247eb542ee90a47990f1c4b811",
        "title": "次铁笔堂韵谢朔斋贡余",
        "author": "刘克庄",
        "content": "皇朝尽却九州贡，闽荈犹先百草花。\n正焙头纲驰御府，斜封三印到山家。\n秘藏蔡录珍无价，快覩侁星远有华。\n纵使搜肠五千卷，安能视草更操麻。",
        "dynasty": "宋",
        "collection_info": null
    },
    {
        "uuid": "fd3679c7e5e1d4e688618d4dc7d03768",
        "title": "目眚",
        "author": "刘克庄",
        "content": "日啖荔枝三百颗，不知天罚一隻眼。\n异哉野老白露团，烈于贵人寒食散。",
        "dynasty": "宋",
        "collection_info": null
    },
    {
        "uuid": "e1648439120efefdb5dcefd5220dd73e",
        "title": "次韵别方时父",
        "author": "刘克庄",
        "content": "我于中垒谱相通，君唤玄英作祖翁。\n每恨暮云一樽隔，暂欣夜雨对床同。\n为晨门黍谈清宿，留剡溪舟避逆风。\n众作纷纷鸣瓦釜，黄钟聊復鼓于宫。",
        "dynasty": "宋",
        "collection_info": null
    },
    {
        "uuid": "390fdcd238e32f5939c36490b86c25bb",
        "title": "病中九首  其一",
        "author": "刘克庄",
        "content": "汤熨兼旬尚未瘳，灾生盈满欲谁尤。\n禁中莲炬频宣锁，閤上藜灯几校雠。\n迴嚮真人并大士，变教师冕作离娄。\n何时眸子重清朗，短策随身处处游。",
        "dynasty": "宋",
        "collection_info": null
    },
    {
        "uuid": "d70190015cccb2a0cd00980e0c17dda8",
        "title": "病中九首  其二",
        "author": "刘克庄",
        "content": "捲五红云一朵边，抽身偶在众贤先。\n鹤归乡倏三千岁，马老人酬八百钱。\n雅嘆蒙蒙徒仰视，骚称皦皦者难全。\n殷勤寄谢文房友，愿未来生再结缘。",
        "dynasty": "宋",
        "collection_info": null
    },
    {
        "uuid": "b68201fff388cf7f95a09400b2597f27",
        "title": "病中九首  其三",
        "author": "刘克庄",
        "content": "褚公真蹟胜顽碑，曾向三茅快覩之。\n一自偏盲常面壁，甚贪小楷废临池。\n麤如太尉书姜字，俚若蒿师唱月诗。\n老去无词并恶札，感今怀昔不胜悲。",
        "dynasty": "宋",
        "collection_info": null
    },
    {
        "uuid": "aa246ca4e1ec3d2dc2d0aa491d5b3129",
        "title": "病中九首  其四",
        "author": "刘克庄",
        "content": "鸦叫方知日出东，起瞻宇宙尚朦胧。\n空花久已参诸老，岩电何须似阿戎。\n乍可一灯虚室白，绝胜千炬火城红。\n痴人苦爱清凉散，道是肝家热上攻。",
        "dynasty": "宋",
        "collection_info": null
    },
    {
        "uuid": "5aa5e180e2d7458c56ce383536af5d5c",
        "title": "病中九首  其五",
        "author": "刘克庄",
        "content": "炎官扇虐甚炰烹，忽听檐声病思清。\n白露降余天气肃，碧云合处暮愁生。\n一秋药裹相料理，百岁书窗几暗明。\n他日汗青无事业，惟诗犹可窃虚名。",
        "dynasty": "宋",
        "collection_info": null
    },
    {
        "uuid": "7fbfa9f5729c49332d67b0272f34e2ac",
        "title": "病中九首  其六",
        "author": "刘克庄",
        "content": "隆干先绪微如綫，负荷常忧力量轻。\n已矣学农并学圃，非惟惭长亦惭卿。\n沂源昔□渐师友，尚齿今谁问。",
        "dynasty": "宋",
        "collection_info": null
    },
    {
        "uuid": "7713191cd09c50c0a95657e65d09326e",
        "title": "□□□□  其一",
        "author": "刘克庄",
        "content": "□□□□□□□，□□□□□□□。\n□□□□□□□，苍生将如安石何。\n君实可为宜努力，了翁自□不须多。\n直今去作循良吏，孰若来赓喜起歌。",
        "dynasty": "宋",
        "collection_info": null
    },
    {
        "uuid": "6717ba4b424a4beeb3516e3f1df54162",
        "title": "□□□□  其二",
        "author": "刘克庄",
        "content": "间或击强非果弱，未尝束湿自然严。\n起惟吏畏三风训，先为民蠲再榷盐。\n时与青油宾唯诺，尤于白屋士劳谦。\n悬知铃阁清如水，瓜李虽微亦远嫌。",
        "dynasty": "宋",
        "collection_info": null
    },
    {
        "uuid": "c4458c17aa38ad1b3172b82459920068",
        "title": "挽段夫人二首  其一",
        "author": "刘克庄",
        "content": "断机手自训三珠，彤史遗芳未必如。\n子贵面槐陪国论，母贤画荻课儿书。\n百官未讲回班礼，千乘空多送葬车。\n曾忝枢庭文字友，束刍无路酹丘墟。",
        "dynasty": "宋",
        "collection_info": null
    },
    {
        "uuid": "49623dd3e261143f2d3a7ef0cd14de32",
        "title": "挽段夫人二首  其二",
        "author": "刘克庄",
        "content": "母因子贵滔滔是，惟段夫人敻不同。\n丹桂义方如五窦，碧梧典册继三洪。\n鱼轩甫拜咸宁郡，象服未朝长乐宫。\n何必他人勒阡表，家庭自有大宗工。",
        "dynasty": "宋",
        "collection_info": null
    },
    {
        "uuid": "6c18c254361144acf74b925b168e891c",
        "title": "秋思一首",
        "author": "刘克庄",
        "content": "不觉朱明变素商，萤穿户牖燕辞梁。\n牢愁五鼓尤难睡，薄冷单衣未易当。\n谁伴子綦同隠几，亦无法喜共禅房。\n残骸到了犹贪爱，仙圣前头自炷香。",
        "dynasty": "宋",
        "collection_info": null
    },
    {
        "uuid": "c610e2a21565c75c3da939b17cc9617f",
        "title": "遣兴二首",
        "author": "刘克庄",
        "content": "酒肠诗胆两轮囷，已病方知爱重身。\n慈母绝怜呕心。",
        "dynasty": "宋",
        "collection_info": null
    },
    {
        "uuid": "7a9d08403e3ebd0a8c82e7c8241cd67c",
        "title": "□□□□  其一",
        "author": "刘克庄",
        "content": "□□□□□□□，□□□□□□□。\n□□□□□□味，一旦鸣阳警众聋。\n绝塞择栖托羁旅，行台设网揽英雄。\n朝家记忆超宗父，便可吹嘘入禁中。",
        "dynasty": "宋",
        "collection_info": null
    },
    {
        "uuid": "e9e2b9eeb4d491f8f70c70dc1a805e9a",
        "title": "□□□□  其二",
        "author": "刘克庄",
        "content": "翁折高枝空月窟，子提色笔哭烟楼。\n有司岂不具隻眼，诸老皆当放一头。\n鹏背方乘御风势，马蹄肯作看花游。\n悬知董子天人对，一洗平津曲学羞。",
        "dynasty": "宋",
        "collection_info": null
    },
    {
        "uuid": "856526ce0e450a0aa39dfd61fcbf3529",
        "title": "记医语",
        "author": "刘克庄",
        "content": "身如桐半死，天尚罚枯株。\n昔作红颜子，今为碧眼胡。\n迷蒙银海眩，欹侧玉山扶。\n惜尚名书画，缄縢可谓愚。",
        "dynasty": "宋",
        "collection_info": null
    },
    {
        "uuid": "a681fb240b31219de09c7a7b2f1d0dc4",
        "title": "送强甫赴漳倅二首  其一",
        "author": "刘克庄",
        "content": "囝罢各华颠，临分倍黯然。\n吾惛如隔雾，汝孝可通天。\n郡古多文献，厅寒少事权。\n东冈今召父，犹在乃翁前。",
        "dynasty": "宋",
        "collection_info": null
    },
    {
        "uuid": "4590b465b476571811582cca9cda6351",
        "title": "送强甫赴漳倅二首  其二",
        "author": "刘克庄",
        "content": "平生受用语，祖道试重拈。\n御下慈亲恕，持身处女严。\n民歌齐相静，守说许丞廉。\n宽作朞年别，吾衰勿久淹。",
        "dynasty": "宋",
        "collection_info": null
    },
    {
        "uuid": "2a250682f6253b969fced94eb32957b8",
        "title": "赠无庵于道人六言一首",
        "author": "刘克庄",
        "content": "□无尽空诸有，孤立何须同参。\n道人不置产业，寄迹孟家废庵。",
        "dynasty": "宋",
        "collection_info": null
    },
    {
        "uuid": "575d0a40c663f10d634eae192c1af498",
        "title": "小雪后二日二首  其一",
        "author": "刘克庄",
        "content": "吾评世间病，至惨莫如盲。\n亲友不觌面，子孙惟认声。\n根存神不死，食既魄难生。\n頼有鬳斋老，书来弔失明。",
        "dynasty": "宋",
        "collection_info": null
    },
    {
        "uuid": "5212b61a31e9cd689ec6eed14fb47d84",
        "title": "小雪后二日二首  其二",
        "author": "刘克庄",
        "content": "一苍头赞谒，两赤脚扶行。\n医柰毋吟咏，宾嗔不送迎。\n都忘虚室白，时梦小窗明。\n迴首然藜地，谁怜老更生。",
        "dynasty": "宋",
        "collection_info": null
    },
    {
        "uuid": "e6c3f7a02271e6d0705777a8f2963c86",
        "title": "题陈主学达观堂二首  其一",
        "author": "刘克庄",
        "content": "大观鹏与鷃，小智管并蠡。\n椿菌年修短，夔蚿足少多。\n交锋蜗左角，森戟蚁南柯。\n惟酒能齐物，醺醺合太和。",
        "dynasty": "宋",
        "collection_info": null
    },
    {
        "uuid": "6b50653b4e4ce2483f320e4d8d0e0d7d",
        "title": "题陈主学达观堂二首  其二",
        "author": "刘克庄",
        "content": "华堂需被记，老笔岂能工。\n尺鷃飞篱下，酰鸡舞瓮中。\n形骸均土木，利欲等苓通。\n独学知闻少，烦君为击蒙。",
        "dynasty": "宋",
        "collection_info": null
    },
    {
        "uuid": "cfcd81fa8cd87fb787dc5651b403dbd1",
        "title": "和兴化赵令君二首  其一",
        "author": "刘克庄",
        "content": "落笔昔传九天上，诛茅今老万山中。\n殷勤封内种花令，物色畦间拾穗翁。\n道是单传曾雪立，元来一字耻雷同。\n语君此事须商榷，唐律尤难似古风。",
        "dynasty": "宋",
        "collection_info": null
    },
    {
        "uuid": "f8e4415f51412dff35766d31e3472f12",
        "title": "和兴化赵令君二首  其二",
        "author": "刘克庄",
        "content": "自古名高众责全，几人赍恨到重泉。\n世传戆叟难□节，士谓周侯惜末年。\n扶电骏翻成跛鳖，鸣阳凤化作寒蝉。\n嗟予景薄崦嵫矣，临履渊冰尚凛然。",
        "dynasty": "宋",
        "collection_info": null
    },
    {
        "uuid": "5b47ee3a4ffffdd82d15e4353ebd13f1",
        "title": "□□□□  其一",
        "author": "刘克庄",
        "content": "□□□□□，□□□□□。\n□□□□□，□□□□□。\n□□□□□，□□□□□。\n□□□□□，□□□□□。",
        "dynasty": "宋",
        "collection_info": null
    },
    {
        "uuid": "d3589c0ff6df6cd6fca6a70ec861baa0",
        "title": "□□□□  其二",
        "author": "刘克庄",
        "content": "盛德尤怀惠，名言可砭愚。\n虽蒙分半席，终未□□□。\n承学争歌薤，倾城出奠刍。\n故交二大老，犹可扞□□。",
        "dynasty": "宋",
        "collection_info": null
    },
    {
        "uuid": "4f490f98d3afd8e4e9c7d0a03cc2b164",
        "title": "□□□□  其三",
        "author": "刘克庄",
        "content": "不但亲朋弔，乡人总涕濡。\n那堪公冢妇，还是我诸姑。\n庞嫂留封坎，嵇孤哭反虞。\n惟应不朽者，昭揭在龟趺。",
        "dynasty": "宋",
        "collection_info": null
    },
    {
        "uuid": "8bc8835959054b2562b7b46e0923addd",
        "title": "次乡守赵计院鹿鸣韵",
        "author": "刘克庄",
        "content": "幸际龙飞策士年，灵岩仙水执鞭先。\n夺标文妙三场称，劝驾诗高万口传。\n昔忝词臣曾草诏，今为乡老预兴贤。\n春风到耳鳌头选，尚可扶衰候马前。",
        "dynasty": "宋",
        "collection_info": null
    },
    {
        "uuid": "b4c7ad55e8766a7d64fe75f7fbe73be7",
        "title": "送人西上  其一",
        "author": "刘克庄",
        "content": "华胄惟莆冠七闽，陈岩所产必闻人。\n穆陵凤阁曾分席，朝道麟台有后身。\n上览四书方唱嘆，子行三策好条陈。\n明时独擅将雏曲，未数燕山桂与椿。",
        "dynasty": "宋",
        "collection_info": null
    },
    {
        "uuid": "11134c668971db2429c7a1d45697cddb",
        "title": "送人西上  其二",
        "author": "刘克庄",
        "content": "贺白词□□□□，□□□□□□先。\n飞腾海鹘并天马，隔结□□□□□。\n□□□□□点首，剑神紫气夜衝天。\n□□□□□□□，□□□□一券传。",
        "dynasty": "宋",
        "collection_info": null
    },
    {
        "uuid": "b66c7e147f32274e68108d9651f13018",
        "title": "□□□",
        "author": "刘克庄",
        "content": "□□□□□□□，□□□□□□□。\n□□□□□□□，□□□□□□□。\n□□□□□□□，□□□公徒太行。\n眼切于身存不得，可怜半世谩修方。",
        "dynasty": "宋",
        "collection_info": null
    },
    {
        "uuid": "06b4a79f949ee4e7d43b5e0fb81c0471",
        "title": "台历",
        "author": "刘克庄",
        "content": "台历传闻两建寅，放灯时候始鞭春。\n不愁穷腊梅开晚，豫喜年来麦食新。",
        "dynasty": "宋",
        "collection_info": null
    },
    {
        "uuid": "21ddfa0f4a7771fa1438d5f5b93bcdb4",
        "title": "得药谢竹溪一首",
        "author": "刘克庄",
        "content": "不觉昏眵过十旬，谒之先圣祷之神。\n室生虚白稀来客，驿致空青累故人。\n病尚研寻书外意，耄犹贪爱梦中身。\n从前计孛俱辞去，献岁明朝已发春。",
        "dynasty": "宋",
        "collection_info": null
    },
    {
        "uuid": "1b89f90de99b3ac4668d09d821fb1e7f",
        "title": "再题信庵墨梅",
        "author": "刘克庄",
        "content": "信庵墨戏古无之，元气淋漓尔许奇。\n特与此翁挥匹楮，不为彼相作横枝。\n秘藏扫雪辋川画，曾序调羹沂国诗。\n九十老农尤宝惜，时时开卷拂蛛丝。",
        "dynasty": "宋",
        "collection_info": null
    },
    {
        "uuid": "590c9ffe15c61883d8941d4ce35189a5",
        "title": "丞相信庵赵公哀诗五首  其一",
        "author": "刘克庄",
        "content": "粤从宣靖至炎兴，粉饰湖山苑圃增。\n列圣久无师入洛，三京初有使朝陵。\n摧锋指日酋传首，返旆终身气拂膺。\n逸少兴公虚论胜，百年机会更谁乘。",
        "dynasty": "宋",
        "collection_info": null
    },
    {
        "uuid": "37ac367967c013c3542735e4e4698272",
        "title": "丞相信庵赵公哀诗五首  其二",
        "author": "刘克庄",
        "content": "忆昔东淮羽檄驰，非公受钺国几危。\n春潮全藉孤舟渡，厦屋曾将一木支。\n着白接䍦麾猛将，坑红衲袄等婴儿。\n扬州遗老闻新讣，犹说平山奏凯时。",
        "dynasty": "宋",
        "collection_info": null
    },
    {
        "uuid": "e457de262e00a9d762ff83d3c497eb70",
        "title": "丞相信庵赵公哀诗五首  其三",
        "author": "刘克庄",
        "content": "出为董统今韩范，入告忠嘉古卨夔。\n白刃在前裹疮战，黄麻拜右掉头辞。\n去犹耿耿心存阙，老尚堂堂表出师。\n盖世英豪嗟已矣，八哀吟罢有余悲。",
        "dynasty": "宋",
        "collection_info": null
    },
    {
        "uuid": "911f9465a05f0afaf29ad713649c5d3b",
        "title": "丞相信庵赵公哀诗五首  其四",
        "author": "刘克庄",
        "content": "自是干坤间气生，吾犹识此万人英。\n博求骏骨千金致，忽割牛心四座惊。\n古有诗人悼房管，今无壮士哭田横。\n遥知岳市新华表，过者徘徊下马行。",
        "dynasty": "宋",
        "collection_info": null
    },
    {
        "uuid": "e0df53862a9be17f9f6de500e316ed42",
        "title": "丞相信庵赵公哀诗五首  其五",
        "author": "刘克庄",
        "content": "丙午遭逢瑟改调，先皇记忆忝弓招。\n明扬虽曰由师锡，密启端因侍燕朝。\n早识武侯比龙凤，晚为公旦序鸱鸮。\n吾贫岂是无鸡酒，恨不携将柏下浇。",
        "dynasty": "宋",
        "collection_info": null
    },
    {
        "uuid": "078c47b5413040b46f212345ba643e6a",
        "title": "书画一首",
        "author": "刘克庄",
        "content": "大帝昭回奬丛藁，太师行草跋兰亭。\n箧藏有物为呵护，巾袭令儿掌钥扃。\n目眚端由书作祟，心痴常怕画通灵。\n不如鹑结村夫子，惟宝蒙求与孝经。",
        "dynasty": "宋",
        "collection_info": null
    },
    {
        "uuid": "c42be2cc6e1d5e189b09424baa5f795f",
        "title": "题陶谷朝林山楼帖",
        "author": "刘克庄",
        "content": "鸾胶曲子久喧传，烈祖英明素薄焉。\n语草探怀周。",
        "dynasty": "宋",
        "collection_info": null
    },
    {
        "uuid": "9f5688b1a795a9a7aa94c13318bc0f74",
        "title": "忆昔",
        "author": "刘克庄",
        "content": "晚遇先皇诏起家，负金莲炬紫薇花。\n犯颜屡抗涂归疏，断腕难操起復麻。\n愚不入时逃北谷，老难待漏守东华。\n人生惟有村田乐，未觉封侯胜种瓜。",
        "dynasty": "宋",
        "collection_info": null
    },
    {
        "uuid": "f11465574df20b0d61698a6a00b99458",
        "title": "杂兴十首  其一",
        "author": "刘克庄",
        "content": "昇天虽可喜，削地已堪哀。\n早知守厕去，何须拔宅来。",
        "dynasty": "宋",
        "collection_info": null
    },
    {
        "uuid": "e0a1e7006bfcda32f43a7a9d8efa6a44",
        "title": "杂兴十首  其二",
        "author": "刘克庄",
        "content": "早持坚白论，晚踏软红尘。\n明逸并夷甫，初终似二人。",
        "dynasty": "宋",
        "collection_info": null
    },
    {
        "uuid": "f640037fe6f28f62730d0d9cc6fb25d0",
        "title": "杂兴十首  其三",
        "author": "刘克庄",
        "content": "地逼难容足，天低碍举头。\n那堪去梯子，谁肯上高楼。",
        "dynasty": "宋",
        "collection_info": null
    },
    {
        "uuid": "d1686efca04ba4c08af3f69a634abdb0",
        "title": "杂兴十首  其四",
        "author": "刘克庄",
        "content": "不肯弹冠起，俄从折简招。\n虽然舐丹药，未免悔青苗。",
        "dynasty": "宋",
        "collection_info": null
    },
    {
        "uuid": "a99b9c71c8a143f1557dc04db1bdd90c",
        "title": "杂兴十首  其五",
        "author": "刘克庄",
        "content": "做了高官职，双眉皱不开。\n譬如三日妇，锦袜着珠鞋。",
        "dynasty": "宋",
        "collection_info": null
    },
    {
        "uuid": "fa25b6c4660b10b1a16d991bf77cddf8",
        "title": "杂兴十首  其六",
        "author": "刘克庄",
        "content": "开阁何其盛，行边寝已疎。\n遶床弹指嘆，六丈圣人欤。",
        "dynasty": "宋",
        "collection_info": null
    },
    {
        "uuid": "8747e157025937430e30802060c47f0d",
        "title": "杂兴十首  其七",
        "author": "刘克庄",
        "content": "典领天书使，修崇昭应祠。\n可怜有遗恨，殓不得髠缁。",
        "dynasty": "宋",
        "collection_info": null
    },
    {
        "uuid": "b6c8091cd5e2c833f60cc79fae50d31c",
        "title": "杂兴十首  其八",
        "author": "刘克庄",
        "content": "专报熙丰怨，宁论爵齿高。\n可怜五朝老，双泪落斋旄。",
        "dynasty": "宋",
        "collection_info": null
    },
    {
        "uuid": "9751f6264182b98c90e0fc571f44d426",
        "title": "杂兴十首  其九",
        "author": "刘克庄",
        "content": "扰扰多群蚁，冥冥有几鸿。\n蜀公陵下语，竟免入碑中。",
        "dynasty": "宋",
        "collection_info": null
    },
    {
        "uuid": "d90605d83b03cc88b603196496f85523",
        "title": "杂兴十首  其一○",
        "author": "刘克庄",
        "content": "策免身常佚，登庸貌转癯。\n富公忘杖起，迂叟要人扶。",
        "dynasty": "宋",
        "collection_info": null
    },
    {
        "uuid": "562ca01f8637c324dbd83d7d9d768394",
        "title": "蝉",
        "author": "刘克庄",
        "content": "□□□鸣夏，高秋响激空。\n翼虽映华冕，身自闭雕笼。",
        "dynasty": "宋",
        "collection_info": null
    },
    {
        "uuid": "715d2e1d6b6f27ddac334079e2753cda",
        "title": "蝶",
        "author": "刘克庄",
        "content": "庄周言达理，吾以蝶为优。\n无想亦无梦，有身长有愁。",
        "dynasty": "宋",
        "collection_info": null
    },
    {
        "uuid": "9f2526bf2b2d9ea7622a6a649f639228",
        "title": "燕",
        "author": "刘克庄",
        "content": "昔人怀故主，季世绝贫交。\n汝胜炎凉者，年年归旧巢。",
        "dynasty": "宋",
        "collection_info": null
    },
    {
        "uuid": "58203b61d2e3e9b2573e7d86b5c7f3ab",
        "title": "蚁",
        "author": "刘克庄",
        "content": "呼童扫蚁子，勿上法堂阶。\n渠出卖厅角，云参妙喜来。",
        "dynasty": "宋",
        "collection_info": null
    },
    {
        "uuid": "7ed67e7aa8235a4cab279eb13a0ff1de",
        "title": "叙伦五言二十首  其一",
        "author": "刘克庄",
        "content": "杞辱中丞世，歆臣二姓廷。\n如何出腹子，反不以螟蛉。",
        "dynasty": "宋",
        "collection_info": null
    },
    {
        "uuid": "cebb57ddf9a97b4f1306b75bc8ab25a2",
        "title": "叙伦五言二十首  其二",
        "author": "刘克庄",
        "content": "千古灵胥怒，惟知有伍奢。\n安知崇伯子，北面事重华。",
        "dynasty": "宋",
        "collection_info": null
    },
    {
        "uuid": "2bf2118b5637850487d2abaecd8fe1d2",
        "title": "叙伦五言二十首  其三",
        "author": "刘克庄",
        "content": "博览劳丸胆，精思恐呕心。\n可怜亲养薄，难报母恩深。",
        "dynasty": "宋",
        "collection_info": null
    },
    {
        "uuid": "04be85642e71597c631097bb32d34517",
        "title": "叙伦五言二十首  其四",
        "author": "刘克庄",
        "content": "文若忠于操，嘉宾谄事温。\n晦翁嘆难嗣，坡老惜无孙。",
        "dynasty": "宋",
        "collection_info": null
    },
    {
        "uuid": "334bba27dcb6edc3effd3836d59a2b72",
        "title": "叙伦五言二十首  其五",
        "author": "刘克庄",
        "content": "季历并公旦，均为未尽伦。\n吾评千万世，两箇采薇人。",
        "dynasty": "宋",
        "collection_info": null
    },
    {
        "uuid": "d8ee624f4f602be28c9ebb6d9fe3b9e5",
        "title": "叙伦五言二十首  其六",
        "author": "刘克庄",
        "content": "翁子妻求诀，羞惭婿负薪。\n不如辟纑妇，保守灌园人。",
        "dynasty": "宋",
        "collection_info": null
    },
    {
        "uuid": "82f8497c7bd3b71a044982594bd31514",
        "title": "叙伦五言二十首  其七",
        "author": "刘克庄",
        "content": "为固续汉史，嗔原作楚骚。\n伟哉二女子，才学识俱高。",
        "dynasty": "宋",
        "collection_info": null
    },
    {
        "uuid": "d4a5ae907bb1bf69264e7e93154f47d4",
        "title": "叙伦五言二十首  其八",
        "author": "刘克庄",
        "content": "二王与二阮，尊幼自相推。\n却恐外人笑，儿痴叔亦痴。",
        "dynasty": "宋",
        "collection_info": null
    },
    {
        "uuid": "09935e970304d98aa5cb383942216c5f",
        "title": "叙伦五言二十首  其九",
        "author": "刘克庄",
        "content": "坚猛一时雄，犹知有谢公。\n王郎乳臭子，敢以壻挝翁。",
        "dynasty": "宋",
        "collection_info": null
    },
    {
        "uuid": "60742fd064049fbd5cd8cc9ebcd34be8",
        "title": "叙伦五言二十首  其一○",
        "author": "刘克庄",
        "content": "晨膳嫌羹薄，寒机怪织迟。\n阿家语新妇，汝有作家时。",
        "dynasty": "宋",
        "collection_info": null
    },
    {
        "uuid": "172b685a8bb899ffb32cf40fbbb86b2f",
        "title": "叙伦五言二十首  其一一",
        "author": "刘克庄",
        "content": "澄少危加杖，平肥亦食糠。\n刘郎豁如者，轑釜未能忘。",
        "dynasty": "宋",
        "collection_info": null
    },
    {
        "uuid": "223b0c7bb4814ba3f0450a32d350e4c0",
        "title": "叙伦五言二十首  其一二",
        "author": "刘克庄",
        "content": "太傅风流祖，亲朋共手谈。\n元来碁有智，输墅与羊昙。",
        "dynasty": "宋",
        "collection_info": null
    },
    {
        "uuid": "fb1989929c5bce55c012701f0cf487a5",
        "title": "叙伦五言二十首  其一三",
        "author": "刘克庄",
        "content": "难泯同胞好，每因长舌疎。\n若能谐妇姒，九世可同居。",
        "dynasty": "宋",
        "collection_info": null
    },
    {
        "uuid": "dee1fd4f2a83c2c3b35e45f879f3f165",
        "title": "叙伦五言二十首  其一四",
        "author": "刘克庄",
        "content": "田蚡坐东向，贵加诸父兄。\n请渠观涑水，不敢齿耆英。",
        "dynasty": "宋",
        "collection_info": null
    },
    {
        "uuid": "615791151598e7b0cf55f69e43cb20ca",
        "title": "叙伦五言二十首  其一五",
        "author": "刘克庄",
        "content": "张陈翻覆易，管鲍始终难。\n帝腹容加膝，刘郎尚岁寒。",
        "dynasty": "宋",
        "collection_info": null
    },
    {
        "uuid": "909b8f396cf2b20cf8987649c9ee4268",
        "title": "叙伦五言二十首  其一六",
        "author": "刘克庄",
        "content": "少全。\n若论死生无愧怍，幅巾岂不胜貂蝉。",
        "dynasty": "宋",
        "collection_info": null
    },
    {
        "uuid": "c14104b227f227215f6c4a06354237f8",
        "title": "怀旧",
        "author": "刘克庄",
        "content": "蚤从南浦晚南塘，二老联翩返帝旁。\n天上庆云谁属和，斗间紫气久无光。\n已埋玉树难扶起，所宝银鈎永袭藏。\n老去悲懽排遣尽，犹于师友未能忘。",
        "dynasty": "宋",
        "collection_info": null
    },
    {
        "uuid": "ed466e6663af3369987fe6b95e3ea597",
        "title": "晨起",
        "author": "刘克庄",
        "content": "鸡唱鸦啼搅晓眠，起煨田舍火炉边。\n天寒雪闭袁安户，岁恶江通鲁望田。\n已返山林全晚节，勿烦郡国礼高年。\n老臣久不陪朝谒，犹记称觞玉座前。",
        "dynasty": "宋",
        "collection_info": null
    },
    {
        "uuid": "c4a11d0650527514e85c46409fea748e",
        "title": "梦回",
        "author": "刘克庄",
        "content": "跳出槐安有底忙，何须更待熟黄粱。\n牙籤载返善和宅，手板抽回政事堂。\n效玉川生称锐汉，爱杨处士号憨郎。\n山中岂不差岑寂，犹胜人间臭腐肠。",
        "dynasty": "宋",
        "collection_info": null
    },
    {
        "uuid": "136964e0ab3c0b0f77b769637125c1b7",
        "title": "春日即事六言  其一",
        "author": "刘克庄",
        "content": "椒酒桃符改旧，麦芒菜甲怀新。\n东皇太乙用事，不能粉饰陈人。",
        "dynasty": "宋",
        "collection_info": null
    },
    {
        "uuid": "490dfdd7d58fce63d01d439b403212ec",
        "title": "春日即事六言  其二",
        "author": "刘克庄",
        "content": "藻密难呼金鲫，柳疎未啭黄鹂。\n华髮无重黑理，烧痕有再青时。",
        "dynasty": "宋",
        "collection_info": null
    },
    {
        "uuid": "32d6407394506ceb3fd18f0f87ccfc66",
        "title": "□□□□",
        "author": "刘克庄",
        "content": "□□□□□□□，□□□□□□□。\n□□□□□□室，殿耆英社独灵光。\n锦袍争看前供奉，白髮谁怜老遂良。\n丛稿如山千载后，尚堪拈出补诗亡。",
        "dynasty": "宋",
        "collection_info": null
    },
    {
        "uuid": "a62d51f5276330b293bbde1d56a18f5f",
        "title": "得閒",
        "author": "刘克庄",
        "content": "准敕放还山，祈閒果得閒。\n直令舂庑下，也胜乞墦间。\n子美虽存阙，渊明且闭关。\n遥怜早朝者，推枕恐催班。",
        "dynasty": "宋",
        "collection_info": null
    },
    {
        "uuid": "47611b34028a6a2466f8439e25abca3e",
        "title": "立春",
        "author": "刘克庄",
        "content": "綵胜矜时节，其如两鬓皤。\n所欣解余冻，已觉扇微和。\n牧竖眠吹笛，渔翁起晒簑。\n土牛蹄角赤，休咎果如何。",
        "dynasty": "宋",
        "collection_info": null
    },
    {
        "uuid": "454180133d1849fe90871a46ee998693",
        "title": "次韵寄题建阳马氏亦乐园",
        "author": "刘克庄",
        "content": "匹如迂叟洛中园，花竹依稀五亩宽。\n梧树参天栖凤集，桧根入地蛰龙蟠。\n翁求真乐希颜子，世着清名慕邴丹。\n身是双溪前令尹，胜游蹉过不曾观。",
        "dynasty": "宋",
        "collection_info": null
    },
    {
        "uuid": "ff95ae3f7da0d9b13cc49b7ca9b3c68d",
        "title": "得归",
        "author": "刘克庄",
        "content": "叔夜形骸已不堪，安能扶曳事朝参。\n添千茎雪希临镜，省一条冰细署衔。\n续补亡诗存古意，广崇有论矫清谈。\n暮年坚壁惟东涧，老子方渠未免惭。",
        "dynasty": "宋",
        "collection_info": null
    },
    {
        "uuid": "1061b0389c577c3f7479ee437cabb1b4",
        "title": "和乡守赵计院灯夕韵",
        "author": "刘克庄",
        "content": "厨传终年省饯迎，万金难买上元晴。\n首龡豳俗祈年雅，遥和尧民击壤声。\n庭少缿筩知讼息，边无刁斗喜时平。\n雌堂清苦倡优拙，姑扇仁风慰物情。",
        "dynasty": "宋",
        "collection_info": null
    },
    {
        "uuid": "8867cc218c0e45a0fb7fa5443cf42276",
        "title": "闲居",
        "author": "刘克庄",
        "content": "纳履归来六载强，身閒冷看世人忙。\n远公有酒邀莲社，录事无资助草堂。\n柿被鸟残分亦好，李为螬食咽何妨。\n春山何处无薇蕨，更不须求辟谷方。",
        "dynasty": "宋",
        "collection_info": null
    },
    {
        "uuid": "08b631ceb3948e5396ef1ae4138df2a4",
        "title": "次韵竹溪中书重修县桥二首  其一",
        "author": "刘克庄",
        "content": "古者役人常以冬，据经端自紫薇公。\n杠舆梁涉犹徒步，龟筮民从见大同。\n不假洛阳抱桥蛎，宛如震泽卧波虹。\n春江浩渺风涛急，方待先生济不通。",
        "dynasty": "宋",
        "collection_info": null
    },
    {
        "uuid": "a077f8210ed5b2b0018f59395eb04cdc",
        "title": "次韵竹溪中书重修县桥二首  其二",
        "author": "刘克庄",
        "content": "仲秋鸠僝迄穷冬，鉅丽依稀似蔡公。\n濡足几年通国病，肯心一片有谁同。\n人言此庆钟双凤，天落其成见两虹。\n不是坡仙捐宝带，此桥安得往来通。",
        "dynasty": "宋",
        "collection_info": null
    },
    {
        "uuid": "0dac028192ef77e7acf58351065ce163",
        "title": "休致",
        "author": "刘克庄",
        "content": "休致后欣荣念薄，利名中伏祸机深。\n蔺卿反仅能全璧，疏傅归纔有赐金。\n福过安知衔秽韈，朝回犹嘆负香衾。\n山中猿鹤休猜怪，方表先生铁石心。",
        "dynasty": "宋",
        "collection_info": null
    },
    {
        "uuid": "f20321f317d15a667cda877777b31896",
        "title": "忧爱",
        "author": "刘克庄",
        "content": "脱髮清晨雪满簪，把茅不恨入山深。\n安能更作皱眉事，但可聊为拥鼻吟。\n鞭算难权鹿皮币，害藏谁发褭蹏金。\n暮年未敢忘忧爱，喜听三边奏凯音。",
        "dynasty": "宋",
        "collection_info": null
    },
    {
        "uuid": "ad23c274e7467540deda9db2eaa0a5a5",
        "title": "题杂书卷六言三首  其一",
        "author": "刘克庄",
        "content": "小雅衰周所作，二南治世之音。\n子虚失之夸大，太玄文以艰深。",
        "dynasty": "宋",
        "collection_info": null
    },
    {
        "uuid": "a9327fffa3a72d5adb1dba262c5f2e79",
        "title": "题杂书卷六言三首  其二",
        "author": "刘克庄",
        "content": "论笃惟昌黎伯，史法止太史公。\n谁云孔墨道二，但见聃非传同。",
        "dynasty": "宋",
        "collection_info": null
    },
    {
        "uuid": "405a787d39dfb3880bde3024e62cc10f",
        "title": "题杂书卷六言三首  其三",
        "author": "刘克庄",
        "content": "若稽古至三万，道德经亦五千。\n俗学见皮肤止，圣处非口耳传。",
        "dynasty": "宋",
        "collection_info": null
    },
    {
        "uuid": "ccbbc716df91916fc3234f1a29d400da",
        "title": "碧溪草堂六言二首  其一",
        "author": "刘克庄",
        "content": "虽无百官宗庙，薄有先人田庐。\n子云饭疏饮水，通也弹琴着书。",
        "dynasty": "宋",
        "collection_info": null
    },
    {
        "uuid": "dbf5112738d6bf33cce930332a2af327",
        "title": "碧溪草堂六言二首  其二",
        "author": "刘克庄",
        "content": "素隠非君子志，独乐岂贤者心。\n邀陶陆投莲社，放山王入竹林。",
        "dynasty": "宋",
        "collection_info": null
    },
    {
        "uuid": "ed07b47a93014b6ea74493bec6b677b6",
        "title": "次韵竹子彬五言二首  其一",
        "author": "刘克庄",
        "content": "甫暮书窗黑，俄瞻贯月虹。\n真知今绝少，好本古来同。\n孤垒吾无拔，偏师汝策功。\n暗投可借许，留取和重瞳。",
        "dynasty": "宋",
        "collection_info": null
    },
    {
        "uuid": "f7478adbf827de53c9fa07c77bdeda41",
        "title": "次韵竹子彬五言二首  其二",
        "author": "刘克庄",
        "content": "短章足光怪，夭矫暮天虹。\n俗子仙凡判，诗人伎俩同。\n君奚惭有道，吾欲访无功。\n肉眼非弘景，何由见碧瞳。",
        "dynasty": "宋",
        "collection_info": null
    },
    {
        "uuid": "c6cbb88d37d42fcc895cad41df158d43",
        "title": "有感",
        "author": "刘克庄",
        "content": "我与昔贤生异世，昼思夜梦两微茫。\n掉头随雾入东海，被髮乘风下大荒。\n仙伯已寻丹竈地，武皇亦返白云乡。\n惟应诗卷留天地，宝气虽埋斗有光。",
        "dynasty": "宋",
        "collection_info": null
    },
    {
        "uuid": "ffee42c40cae8846b4b7ca61e64f8fca",
        "title": "公论",
        "author": "刘克庄",
        "content": "公论无过月旦评，吾衰安敢主乡盟。\n触蛮力劝休争战，猿鹤相安不怨惊。\n髧彼两髦呼作友，长吾一日敬为兄。\n前身定是徐先辈，延寿溪头了一生。",
        "dynasty": "宋",
        "collection_info": null
    },
    {
        "uuid": "ef0e70b331906e06f975ae0bd68097cb",
        "title": "汤熨",
        "author": "刘克庄",
        "content": "汤熨沉绵弥半载，未尝寸步出村居。\n登翘材舘多新贵，归善和坊守旧书。\n有客嘲杨雄拓落，无人问李白何如。\n腐肠端为肥脓尔，且课畦丁力灌蔬。",
        "dynasty": "宋",
        "collection_info": null
    },
    {
        "uuid": "085b9d6db7fd50fc0486378d1675cb96",
        "title": "蚊蝇五言一首",
        "author": "刘克庄",
        "content": "蚊集殊难散，蝇驱已復回。\n偏能侵枕簟，尤喜败樽罍。\n恰则噬脐去，何曾洗足来。\n化工生育尔，岂不甚仁哉。",
        "dynasty": "宋",
        "collection_info": null
    },
    {
        "uuid": "fa64892c5f14a21c06017996f6e914f9",
        "title": "谢春谷畀地  其一",
        "author": "刘克庄",
        "content": "当年草草掩泉扃，家集年深失坎铭。\n后裔浇松难盥荐，先君易箦尚丁宁。\n诰频燎土知天定，笏已堆床见地灵。\n便筑精庐陈像设，大书山券刻碑厅。",
        "dynasty": "宋",
        "collection_info": null
    },
    {
        "uuid": "6f581c6e65347b3e43e5621284110a02",
        "title": "谢春谷畀地  其二",
        "author": "刘克庄",
        "content": "微似锥刀亦苦争，使君诺重万金轻。\n希夷不以山分客，太傅曾将墅乞甥。\n季世炎凉几市道，古人生死见交情。\n与公到老宜同社，倡率乡人逊畔耕。",
        "dynasty": "宋",
        "collection_info": null
    },
    {
        "uuid": "5a984bd466cb05c7a64119440c775fdc",
        "title": "少陵子",
        "author": "刘克庄",
        "content": "骥子熊儿俱早慧，可怜失教遂纷纷。\n馿边鸡栅犹云可，文选安能胜鲁论。",
        "dynasty": "宋",
        "collection_info": null
    },
    {
        "uuid": "7e88e9487fa84abac8cb63539d2eca53",
        "title": "昌黎子",
        "author": "刘克庄",
        "content": "渥洼驹孰非龙种，丹穴雏皆是凤毛。\n却怪韩公产韩昶，不如枚叔有枚皋。",
        "dynasty": "宋",
        "collection_info": null
    },
    {
        "uuid": "dc9f1b32fcf8fc254a43d4792bddff86",
        "title": "观社行",
        "author": "刘克庄",
        "content": "吾家世南折简呼，有日曷不见子都。\n牵衣况復幼吾幼，闭户大似愚公愚。\n鲜粧袨服出空巷，钿车绣毂来塞涂。\n展乌丝栏拥小玉，设锦步障盛绿珠。\n尔时病叟亦随喜，携添丁郎便了奴。\n非惟儿童竞嗤笑，更被傀儡傍揶揄。\n平生不识琥珀枕，况敢击碎珊瑚株。\n□言香火埒蒋霍，渐觉风俗侔徽衢。\n一国若狂孰醉醒，宋玉奚必讥登徒。\n杀牛欲赛西邻祭，苦狗翻哂东门儒。\n恍然堕在化人境，又似跳入仙翁壶。\n麟台学士固穷者，岁晚与妇争裈襦。\n独余太乙旧藜杖，夜窗炯炯供清矑。\n平明践淖行百里，轻快勿假灵寿扶。\n安石出山不免耳，德公入州破戒无。\n矧君口素衔清议，纷纷谄子愁斧诛。\n如齐而观窃未喻，或曰有心击磬乎。\n君如精金岂易铄，十年风雪惯饕虐。\n粤人自昔尚巫鬼，鲁俗何曾废傩较。\n渠能七步追险韵，聊復一吸空罚爵。\n北风清尘宿泥干，西日漏光阴云駮。\n边头刁斗幸小休，棚上鼓笛姑同乐。\n苦吟久无王官采，尽言深恐朋友数。\n君豪盛气欲迴澜，吾衰袖手观返壑。\n荔蕉堪荐神送迎，葵枣勿妨农烹剥。\n刚肠愤发论尤健，枵腹冥搜诗转恶。\n先持一事试灵君，敢问何年相王朴。",
        "dynasty": "宋",
        "collection_info": null
    },
    {
        "uuid": "feb6f6a0ae7eb9c9236dd53c62be1bc7",
        "title": "再和",
        "author": "刘克庄",
        "content": "陌头侠少行歌呼，方演东晋谈西都。\n哇淫奇响荡众志，澜翻辨吻矜羣愚。\n狙公加之章甫饰，鸠盘谬以脂粉涂。\n荒唐夸父走弃杖，恍惚象罔行索珠。\n效牵酷肖渥洼马，献宝远致昆崙奴。\n岂无苹藻可羞荐，亦有黍稷堪舂揄。\n臞翁伤今援古谊，通国争笑翁守株。\n孔门高弟浴沂水，尧时童子谣康衢。\n扬觯姑欲退观者，鸣鼓本非攻吾徒。\n亦如曼倩负逸气，呵斥佞倖惊侏儒。\n于时后村茅柴熟，先生滑稽腹如壶。\n虽无谢郎玉帖镫，幸有幼安布裙襦。\n未妨优场开口笑，亦恐药市逢方矑。\n更阑漫与通德语，醉倒聊遣宗武扶。\n幽冥茫昧莫致诘，石言神降果有无。\n翁云天公施罪福，亦如王者行赏诛。\n巫咸可使诅楚否，泰山曾不如放乎。\n况今民脂积消铄，洋洋如在宁助虐。\n贫妇鲜能具复禈，贵人何必夸重较。\n九重深喜农扈丰，五等超加社公爵。\n更宜速飞臈前白，仍为潜驱山中駮。\n除人大患捍大灾，与民同忧可同乐。\n翁之用心极惓惓，余于致福未数数。\n因思挥金犹粪土，奚异弃物捐溪壑。\n神听聪明靡僭滥，诏书温厚戒椎剥。\n重华渔稼茅茨俭，大禹疏凿衣服恶。\n谁歌此诗送且迎，共挽浇风还太朴。",
        "dynasty": "宋",
        "collection_info": null
    },
    {
        "uuid": "693edbb5beea99a363521b0826e2495c",
        "title": "三和",
        "author": "刘克庄",
        "content": "花篮果担更噭呼，巾㡚绚烂车骑都。\n民多逐末少重本，神岂护短仍凭愚。\n厥初捧楬土与木，继以刀割俄香涂。\n垂旒绝类河求弁，照乘得匪龙献珠。\n尝闻邺令沉巫妪，未必顾劭资髯奴。\n阮瞻着论现变怪，罗支送客逢揶揄。\n纷纷诛贿及编户，往往求福于朽株。\n酒肉如山鼓笛譟，尘飞不见四达衢。\n世无孟子卫吾道，河汾先生亦圣徒。\n记蜡之俗通上古，舞雩之咏传先儒。\n于时游者未滥觞，操携不过卮与壶。\n乃今城郭尽衣锦，肯信田里寒无襦。\n譬如银海偶生翳，忽逢金篦为刮矑。\n又若众人餔糟醉，壮哉欲以一手扶。\n余力矢诗来挑战，邾卑鄫陋素备无。\n明鬼首破异端惑，观社兼奋直笔诛。\n夜出偏师斫其垒，以杖击地何神乎。\n摧锋始欲恣凌铄，敛兵除戒无暴虐。\n静思神理幽而玄，孰若孔道昜且较。\n更阑市罢欲栖乌，人出空巷堪罗爵。\n□□□□□□□，飨众共烹君夫駮。\n□□□□□□□，□□□□□□乐。\n风调已兆王道行，霰集预占祥瑞数。\n先生置之勿復谈，遂事往矣舟移壑。\n街头新醅贱如水，孕鱼可鱐蚝可剥。\n祝史怀肉厌苾芬，邻翁邀饮任草恶。\n独惭绝唱难追攀，如以美玉博鼠朴。",
        "dynasty": "宋",
        "collection_info": null
    },
    {
        "uuid": "16e78ecadb5e468cbd318ee43717ac22",
        "title": "四和",
        "author": "刘克庄",
        "content": "手援鍪弧先奋呼，盛气直传入国都。\n屈盘硬语押险韵，有似兵家使诈愚。\n专场自矜觜距黠，覆军讵意肝脑涂。\n堂堂老将号令肃，中营外栅如联珠。\n曾呼项羽作竖子，亦斥李陵为降奴。\n彼望麾幢已披靡，此遗巾帼聊揶揄。\n深藏区脱避石矢，密设鹿角埋桩株。\n始犹哆口学张籍，俄乃掩面如唐衢。\n毋庸奏凯论功级，且可按甲休师徒。\n献俘奚异获长狄，讳败谨勿书朱儒。\n君家人物盛典午，或披鹤氅击唾壶。\n坐观士稚无铠仗，冷笑群谢皆袴襦。\n安知出奇电雹速，靡待掩耳并瞬矑。\n再衰三竭乃引去，裹创饮血自捄扶。\n铁鎗漫留姓名在，玉麈有益成败无。\n凭轼姑与君王戏，弃甲宜按军法诛。\n尝闻匹夫不可狃，蜂虿有毒况国乎。\n嗟余久矣精锐铄，驱使不禁诗酒虐。\n蝉嘶今懒事章句，鲸吸旧宁论升较。\n磨石胡庭要勒铭，策勋辕门因舍爵。\n备严岂虑偏师攻，理到何妨异议駮。\n周公尚存祓禊礼，子贡讵知观蜡乐。\n祈年卜稼信当务，崇饮饰游不宜数。\n弟子服矣鸣吻悲，似听于菟啸风壑。\n寒墐户牖不敢窥，顾惜床庐愁见剥。\n志士之愿在时清，穷人所忧惟岁恶。\n但当击缶赛蚕官，一壶村酒醉杨朴。",
        "dynasty": "宋",
        "collection_info": null
    },
    {
        "uuid": "7cd89e79d36175461d545331df96af1a",
        "title": "五和",
        "author": "刘克庄",
        "content": "少时弓旌频招呼，北走淮水东陪都。\n行衡周览楚峰秀，游桂颇笑秦城愚。\n簪山带水虽绝境，羊肠鱼腹真畏涂。\n南辕亦涉尉佗境，乌覩所谓阳燧珠。\n何烦安车遣使者，自有弱马从奚奴。\n岂惟客与宾戏笑，里胥亭长交揶揄。\n晓露自开木槿花，春风不到枯松株。\n东家夫子吾畏友，同时失脚青云衢。\n居然牵联入诗社，未肯落托称酒徒。\n似曾汉廷招两生，谁谓鲁国惟一儒。\n贵重羊裘比蝉冕，夸诧齑瓮侔冰壶。\n拂衣久抛青绫被，还珠併却红罗襦。\n向来泉涌属文思，老去雾隔观书矑。\n随州城坚未易破，南都壁峻那须扶。\n羡君茧纸序游览，亦或麈尾谈虚无。\n人言名士少实用，天子宰臣未斥诛。\n怜才不胜欲杀者，加罪岂患无词乎。\n十夫众口能挠铄，彼谗谮于蜂蝎虐。\n安知书生事铅椠，亦若轮人为轸较。\n残编尚尔守铁檠，破砚讵必磨铜爵。\n甫也尤赏白清新，籍辈妄讥愈杂駮。\n机锋相触毋庸避，鼓旗傍譟亦一乐。\n识字信为忧患始，作文尤忌悲哀数。\n暮年已学鹪巢林，徂岁无异蛇赴壑。\n炉中榾柮聊檀栾，门外爆竹任偪剥。\n归耕何幸逢米贱，息阴本自嫌木恶。\n犹能谈笑走诗筒，绝胜辛苦编制朴。",
        "dynasty": "宋",
        "collection_info": null
    },
    {
        "uuid": "d3c1a0e908f36a1f60fa87d7fe6d45d4",
        "title": "次竹溪所和薛明府镜中我诗三首  其一",
        "author": "刘克庄",
        "content": "搔白髮翁疑是假，对青铜镜认为真。\n影形本合成同体，梦觉俄分作二人。\n欢至不期开口笑，愁来相对捧心颦。\n可怜怛化贪生者，刍狗元身学出神。",
        "dynasty": "宋",
        "collection_info": null
    },
    {
        "uuid": "1fb99fa8523aa1b7e8dd05d526895e96",
        "title": "次竹溪所和薛明府镜中我诗三首  其二",
        "author": "刘克庄",
        "content": "物我乖离果孰亲，色空捏合本非真。\n金狨马上惭穷相，玉镜台中识幻人。\n南北宗禅皆具眼，东西施貌各含颦。\n眉间一点元无喜，颊上三毛岂有神。",
        "dynasty": "宋",
        "collection_info": null
    },
    {
        "uuid": "87eac609dae6ec7e50ec56dbb9a3e5bb",
        "title": "次竹溪所和薛明府镜中我诗三首  其三",
        "author": "刘克庄",
        "content": "幪以衣冠类孙叔，被之簑笠即玄真。\n未知这汉为谁子，如客他乡喜故人。\n皓白相看双鬓秃，丹青偏写两眉颦。\n吾闻四大皆虚假，曾向聃书悟谷神。",
        "dynasty": "宋",
        "collection_info": null
    },
    {
        "uuid": "570848805f48e8682d1bc3f7d24e7159",
        "title": "贺黄察院",
        "author": "刘克庄",
        "content": "自从庆历亲除后，直到咸淳第四年。\n当道豺应惊破胆，通天狐不敢垂涎。\n豸冠本古触邪义，麟笔它时责备贤。\n八十九翁盲且耄，有徂徕颂献无缘。",
        "dynasty": "宋",
        "collection_info": null
    },
    {
        "uuid": "2bf2fde92f223798de1ba0df1ef90822",
        "title": "题福清薛明府太平禾图",
        "author": "刘克庄",
        "content": "闻说琴堂似水清，天公产瑞告西成。\n宛如唐叔称同颖，未羡相如诧一茎。\n岳牧定应图画进，朝家曷有玺书旌。\n侬诗社舞村歌尔，让紫薇郎作颂声。",
        "dynasty": "宋",
        "collection_info": null
    },
    {
        "uuid": "37d1fa57fd4532bc14a0265dd8ed8f68",
        "title": "次韵黄景文投赠三首  其一",
        "author": "刘克庄",
        "content": "身如倦翼晚知还，且免羣儿谤务观。\n官酒灰多宁勿饮，监书字大亦难看。\n颂称吉甫宣王美，帖报殷生宰相安。\n近世风流惟贺八，脱朝冠去着黄冠。",
        "dynasty": "宋",
        "collection_info": null
    },
    {
        "uuid": "878e22472f8263fd686dd1cfde642f98",
        "title": "次韵黄景文投赠三首  其二",
        "author": "刘克庄",
        "content": "记闻荒落语詹谆，惭愧吾侪肯问津。\n未必夜深埋雪者，得如春暮舞雩人。\n师扬执戟玄犹白，学卫夫人字逼真。\n跳出{囱页}门殊未得，堪怜老却苦吟身。",
        "dynasty": "宋",
        "collection_info": null
    },
    {
        "uuid": "aae89163b5273fbea431f4f1dc425d81",
        "title": "次韵黄景文投赠三首  其三",
        "author": "刘克庄",
        "content": "谁道樗翁未苦衰，强扶鹤膝自支持。\n无闲心力篆雕赋，下死工夫锻炼诗。\n诸友多迁幽谷木，此郎今借上林枝。\n暮龄喜读君章句，平易中间伏怪奇。",
        "dynasty": "宋",
        "collection_info": null
    },
    {
        "uuid": "5b418c360235524d45ab4abc8fb556ae",
        "title": "挽吴君谋少卿二首  其一",
        "author": "刘克庄",
        "content": "昔为枢掾侍延英，蓦听胪传第一声。\n仙籍香浮广寒殿，奏篇纸贵洛阳城。\n亲逢明主真千载，曾谓斯人止九卿。\n惟有一端差慰意，鹤山大字扁堂名。",
        "dynasty": "宋",
        "collection_info": null
    },
    {
        "uuid": "81eb5edd18c68b2854f54ae52bdeaa98",
        "title": "挽吴君谋少卿二首  其二",
        "author": "刘克庄",
        "content": "立德尤高似立言，常嗟此语欠精论。\n邺侯架冷惟书在，董子陵荒有策存。\n太息晚犹条世务，大招未易返骚魂。\n薤歌不尽云亡恨，直待碑成慰九原。",
        "dynasty": "宋",
        "collection_info": null
    },
    {
        "uuid": "5385025f1a7a0dc4d96056169b8d6d77",
        "title": "二月八日二首  其一",
        "author": "刘克庄",
        "content": "百骸岂久坚牢者，两曜宁逃薄蚀哉。\n有玉斧修圆復阙，无金篦刮膜难开。\n坐跏趺榻尘慵扫，手校雠书记不来。\n辜负持螯把杯兴，暮年十日九清斋。",
        "dynasty": "宋",
        "collection_info": null
    },
    {
        "uuid": "e32e48b5b6ccbb5e8cb72bf919621e3f",
        "title": "二月八日二首  其二",
        "author": "刘克庄",
        "content": "龟筴皆云二月佳，愁眉攒定几曾开。\n不如腐草成萤爝，绝似明珠隔蚌胎。\n啖月蟇何尝磔死，衔泥燕却已归来。\n清羸不敢深思索，信笔成章一散怀。",
        "dynasty": "宋",
        "collection_info": null
    },
    {
        "uuid": "7c47653e70e96341d64724760d1244d8",
        "title": "喜大渊至二首  其一",
        "author": "刘克庄",
        "content": "干鹊查查得许忙，弓寮越境访溪堂。\n故交有约过安道，季世无人弔卜商。\n聊为先儒增管见，不烦太乙下藜光。\n要知韩孟新吟否，此则赓酬第一章。",
        "dynasty": "宋",
        "collection_info": null
    },
    {
        "uuid": "e271a5abe3c5c8f114fe06e937bd400c",
        "title": "喜大渊至二首  其二",
        "author": "刘克庄",
        "content": "敕尾词头老不任，偶逢寸暇惜如金。\n进赓圣制董絃曲，退伴君联石鼎吟。\n晓漏闻钟犹共话，雪泥蹑屐每相寻。\n而今不辨人颜色，坐久琅琅认语音。",
        "dynasty": "宋",
        "collection_info": null
    },
    {
        "uuid": "5b8870f5832111507d3dfae47fb0a54f",
        "title": "和竹溪三诗 戊辰二月六日",
        "author": "刘克庄",
        "content": "礮车云怒激狂澜，只作禅家露电观。\n抽得元身闲处着，免他冷眼静中看。\n买山深悔于城近，逃席何须待酒阑。\n昔美少年今皓白，懒从日者问支干。",
        "dynasty": "宋",
        "collection_info": null
    },
    {
        "uuid": "5b968062ea004a775700f927402a6cfe",
        "title": "和竹溪三诗 昌黎与孟简尚书书",
        "author": "刘克庄",
        "content": "纷纷儒墨互攻排，此事吾尝体认来。\n一向嵩山面空壁，一于骊岫拨残灰。\n贤如颜闵今亡矣，古有彭聃安在哉。\n岁晚雪中逢族子，退之至此未忘骸。",
        "dynasty": "宋",
        "collection_info": null
    },
    {
        "uuid": "e3fd2b66559e1d2633b479061ee4598f",
        "title": "和竹溪三诗 遣兴",
        "author": "刘克庄",
        "content": "晚慕玄真与季真，床头金尽不忧贫。\n六如偈简常持念，四勿箴佳最切身。\n古有德衰年亦暮，今谁齿宿意犹新。\n手遮西日过门客，来拜庞公者几人。",
        "dynasty": "宋",
        "collection_info": null
    },
    {
        "uuid": "b7770e7f6a9617c850fe08d0ee5880aa",
        "title": "和竹溪三诗 效颦一首",
        "author": "刘克庄",
        "content": "衰残悔不早修真，蓝缕何须更逐贫。\n诸恶能通三世业，瓣香要做再来身。\n先民至死思存汉，谄子偷生作美新。\n俯仰两间无愧怍，有辞可以白先人。",
        "dynasty": "宋",
        "collection_info": null
    },
    {
        "uuid": "79efdb1ef0a42e09afe0e0af4f9baadc",
        "title": "题真继翁司令新居二首 听雨楼",
        "author": "刘克庄",
        "content": "共极堂中听雨楼，谁知华扁有源流。\n追攀应物并和仲，友爱全真与子由。\n老监情尤钟冢嗣，放翁语亦本前修。\n文忠百世之标准，更向韦苏以上求。",
        "dynasty": "宋",
        "collection_info": null
    },
    {
        "uuid": "5aecef93cf0276f03481d4e9bc53da14",
        "title": "题真继翁司令新居二首 格轩",
        "author": "刘克庄",
        "content": "招鹤山空衿佩散，至今復以格名轩。\n礼诗学已先传子，性理书犹密付孙。\n程氏必须通一件，申公云不在多言。\n侯芭老去头如雪，曾受吾师罔极恩。",
        "dynasty": "宋",
        "collection_info": null
    },
    {
        "uuid": "0d52877569193eff9e69d2e5e46bb19a",
        "title": "别后寄大渊二首  其一",
        "author": "刘克庄",
        "content": "面削瓜黄头雪白，雀罗庭院久深芜。\n劳烦上客迂童马，惭愧贫家阙饭刍。\n绝喜绪言闻辅嗣，了无斋衬供文殊。\n定知别后尤精进，寻得轩皇所失珠。",
        "dynasty": "宋",
        "collection_info": null
    },
    {
        "uuid": "da6c991cc2a3f306e9ed94ef572c7015",
        "title": "别后寄大渊二首  其二",
        "author": "刘克庄",
        "content": "苛留未忍听骊驹，薄具酸寒不可孤。\n邻巷沽来惟饮汁，田家客至具焚枯。\n吾衰异昔中年别，子去云谁半夜呼。\n敬问伯鱼诗礼外，过庭亦有异闻乎。",
        "dynasty": "宋",
        "collection_info": null
    },
    {
        "uuid": "fcbb291fec0acde51a745f435647facf",
        "title": "竹溪和予喜大渊至二诗復迭前韵  其一",
        "author": "刘克庄",
        "content": "章子捐书洒埽忙，华轩乃肯过草堂。\n知闻敢望回并赐，文献难征夏与商。\n会有神医为刮膜，岂无邻女肯分光。\n聋盲常起于音色，三復聃书检欲章。",
        "dynasty": "宋",
        "collection_info": null
    },
    {
        "uuid": "1ba90c0f1c91bb30c043480053f7ec15",
        "title": "竹溪和予喜大渊至二诗復迭前韵  其二",
        "author": "刘克庄",
        "content": "力绵恩重老难任，箧有龙绡橐有金。\n犹记席前曾见问，安知泽畔自行吟。\n吾闻正始声初吐，子有元和脚可寻。\n今大宗师惟阁老，蝉嘶未必不知音。",
        "dynasty": "宋",
        "collection_info": null
    },
    {
        "uuid": "a27cf3a89b6d3c9a667337ab870fad33",
        "title": "答方俊甫投赠二首  其一",
        "author": "刘克庄",
        "content": "抽还手板把随如，甘向三家村卜居。\n晚有绝诗题白下，早为选礼倡黄初。\n难从杨子通奇字，却羡祁公学草书。\n国语一编可传世，何妨左氏失明余。",
        "dynasty": "宋",
        "collection_info": null
    },
    {
        "uuid": "416585a899f878f5176b0b57115559cb",
        "title": "答方俊甫投赠二首  其二",
        "author": "刘克庄",
        "content": "李杜坛高未易扳，鲸波浩渺鹤天宽。\n潮音堂上频升座，日过寮中暂挂单。\n颜子向来曾父孔，李翶未可便兄韩。\n内丹仅足延龄尔，若要飞昇必大丹。",
        "dynasty": "宋",
        "collection_info": null
    },
    {
        "uuid": "80a172f27fd4c7b333c54626d0f5525b",
        "title": "送玉融周医",
        "author": "刘克庄",
        "content": "苛留孤月伴长庚，无奈残星欲启明。\n曾子数商诚有罪，韩公云籍未尝盲。\n病深不早迎秦缓，赀薄将何谢宋清。\n客问后村翁健否，呻吟中有句将行。",
        "dynasty": "宋",
        "collection_info": null
    },
    {
        "uuid": "37fb8c1a02cc3d8dc7ad09a850a83745",
        "title": "征妇词十首  其一",
        "author": "刘克庄",
        "content": "闻说三边地，今为百战场。\n君书一二纸，妾泪万千行。",
        "dynasty": "宋",
        "collection_info": null
    },
    {
        "uuid": "6a2e4fc90869a374c8c9125e4d04114e",
        "title": "征妇词十首  其二",
        "author": "刘克庄",
        "content": "妾甘为隠服，君喜冒先锋。\n但祝玉关入，宁无石窌封。",
        "dynasty": "宋",
        "collection_info": null
    },
    {
        "uuid": "f070a6a033e3c3e6caf0bb4120594b4d",
        "title": "征妇词十首  其三",
        "author": "刘克庄",
        "content": "远书徒搅思，归信屡愆期。\n瓦卦偏无准，灯花未必知。",
        "dynasty": "宋",
        "collection_info": null
    },
    {
        "uuid": "c2ce2929974edfe5088f34e7840998e3",
        "title": "征妇词十首  其四",
        "author": "刘克庄",
        "content": "宽作三年别，安知四序迁。\n可怜容鬓改，人有几三年。",
        "dynasty": "宋",
        "collection_info": null
    },
    {
        "uuid": "e7428b45c85680f58ad0673668859463",
        "title": "征妇词十首  其五",
        "author": "刘克庄",
        "content": "去时儿在腹，忽已语嚘哑。\n何日番休了，迎爷两手叉。",
        "dynasty": "宋",
        "collection_info": null
    },
    {
        "uuid": "86d91f6a29d1ba877b060ffb9edd31c8",
        "title": "征妇词十首  其六",
        "author": "刘克庄",
        "content": "诗云王赫怒，吏说相宣威。\n假使从公旦，三年便衮归。",
        "dynasty": "宋",
        "collection_info": null
    },
    {
        "uuid": "23fd528f0ba71997c08b4ccaae61ad42",
        "title": "征妇词十首  其七",
        "author": "刘克庄",
        "content": "烧操蒙衝舰，获坚云母车。\n赐君新节钺，还妾旧荆綀。",
        "dynasty": "宋",
        "collection_info": null
    },
    {
        "uuid": "2c35f143fa2555f08d15dd3d208b9baf",
        "title": "征妇词十首  其八",
        "author": "刘克庄",
        "content": "野雉自双飞，离鸾半隻栖。\n君非秋胡子，妾是杞梁妻。",
        "dynasty": "宋",
        "collection_info": null
    },
    {
        "uuid": "9176d788218943d85ea1427a5011d792",
        "title": "征妇词十首  其九",
        "author": "刘克庄",
        "content": "江南丝帛贵，塞北雪霜浓。\n莫恨铁衣冷，全装可御冬。",
        "dynasty": "宋",
        "collection_info": null
    },
    {
        "uuid": "272cd704be7332dd32bb4d59cf6813c2",
        "title": "征妇词十首  其一○",
        "author": "刘克庄",
        "content": "晨起推孤枕，昨夜留半衾。\n恐郎浑忘却，万一梦相寻。",
        "dynasty": "宋",
        "collection_info": null
    },
    {
        "uuid": "80feb41b4efad08d8358b93f41335216",
        "title": "商妇词十首  其一",
        "author": "刘克庄",
        "content": "嫁作商人妇，牙筹学算商。\n元来有胎教，生子肖弘羊。",
        "dynasty": "宋",
        "collection_info": null
    },
    {
        "uuid": "b3c5f99d0a9e18358dcc109155c437e3",
        "title": "商妇词十首  其二",
        "author": "刘克庄",
        "content": "今夕佳风月，身同影守房。\n藁砧定何处，皮裹铁心肠。",
        "dynasty": "宋",
        "collection_info": null
    },
    {
        "uuid": "e9917083dcef10ca6960305c767bdd48",
        "title": "商妇词十首  其三",
        "author": "刘克庄",
        "content": "图南倭舶透，败北榷场开。\n妾貌不长好，君行何日回。",
        "dynasty": "宋",
        "collection_info": null
    },
    {
        "uuid": "a6eb013a7ca0cae59b95c69e80e6fc95",
        "title": "商妇词十首  其四",
        "author": "刘克庄",
        "content": "蜮含沙射影，鰐以尾勾人。\n不是妾饶舌，愿言君爱身。",
        "dynasty": "宋",
        "collection_info": null
    },
    {
        "uuid": "33be2708077055e7fa2bd8412f750be9",
        "title": "商妇词十首  其五",
        "author": "刘克庄",
        "content": "客梦嫌鸡早，归心恨马迟。\n感君留半镜，教妾画新眉。",
        "dynasty": "宋",
        "collection_info": null
    },
    {
        "uuid": "18bcef90f0eb2905595f9e8fce6d8b3d",
        "title": "商妇词十首  其六",
        "author": "刘克庄",
        "content": "月夕孤单女，天涯放逐臣。\n偶逢顾曲客，忘却买茶人。",
        "dynasty": "宋",
        "collection_info": null
    },
    {
        "uuid": "b3d20d761b8c702b73db73f21b63fdf4",
        "title": "商妇词十首  其七",
        "author": "刘克庄",
        "content": "粉堞五七里，青帘三四家。\n客沽北府酒，女唱后庭花。",
        "dynasty": "宋",
        "collection_info": null
    },
    {
        "uuid": "5775cc797b45b27670dfb292086aa0f6",
        "title": "商妇词十首  其八",
        "author": "刘克庄",
        "content": "道远书筒少，时难旅橐垂。\n花飞春事过，柳暗晓粧迟。",
        "dynasty": "宋",
        "collection_info": null
    },
    {
        "uuid": "11097f9e304812040a37b99d629c32ae",
        "title": "商妇词十首  其九",
        "author": "刘克庄",
        "content": "昔梦随君去，犹疑在我傍。\n素惭倾国色，旋学入时妆。",
        "dynasty": "宋",
        "collection_info": null
    },
    {
        "uuid": "94ebfb0aa0b36becd7453155adf21666",
        "title": "商妇词十首  其一○",
        "author": "刘克庄",
        "content": "自说居奇货，人知有贩心。\n相如小商尔，卖赋得千金。",
        "dynasty": "宋",
        "collection_info": null
    },
    {
        "uuid": "c38ccb368fb01d511f6f208d74da87ea",
        "title": "古宫词十首  其一",
        "author": "刘克庄",
        "content": "妾意憨如昔，君心苦不常。\n未闻求故剑，别有献明珰。",
        "dynasty": "宋",
        "collection_info": null
    },
    {
        "uuid": "26d38a1f1b7c29103b6f9f0192bca370",
        "title": "古宫词十首  其二",
        "author": "刘克庄",
        "content": "妬亦常情尔，长门谴太深。\n犹将金买赋，万一帝回心。",
        "dynasty": "宋",
        "collection_info": null
    },
    {
        "uuid": "13e88cf9177c1e3fb4a8381b870234e0",
        "title": "古宫词十首  其三",
        "author": "刘克庄",
        "content": "沟水通宫苑，泠泠去復回。\n无人漏言语，红叶是良媒。",
        "dynasty": "宋",
        "collection_info": null
    },
    {
        "uuid": "dc2c6bc5cd4051b64e30559789349b98",
        "title": "古宫词十首  其四",
        "author": "刘克庄",
        "content": "年年花鸟使，选色进深宫。\n不论妾心赤，惟看妾臂红。",
        "dynasty": "宋",
        "collection_info": null
    },
    {
        "uuid": "ed4a3c8ddbb32cb2a5d72dbb9cea3750",
        "title": "古宫词十首  其五",
        "author": "刘克庄",
        "content": "繐帐浑如旧，何曾奏伎来。\n君王不终惠，留妾在空台。",
        "dynasty": "宋",
        "collection_info": null
    },
    {
        "uuid": "88fa38d0c0adca5e8e1e89b3cecae187",
        "title": "古宫词十首  其六",
        "author": "刘克庄",
        "content": "玉辇临前殿，方陈角抵嬉。\n如何熊犯跸，仅有一昭仪。",
        "dynasty": "宋",
        "collection_info": null
    },
    {
        "uuid": "d5f4170e9d9a415db0c9373a9196e685",
        "title": "古宫词十首  其七",
        "author": "刘克庄",
        "content": "何必关山远，凉风在殿西。\n箫声犹袅袅，舞袖忽凄凄。",
        "dynasty": "宋",
        "collection_info": null
    },
    {
        "uuid": "7c05ae2e79f94025b278f9525f037e55",
        "title": "古宫词十首  其八",
        "author": "刘克庄",
        "content": "君恩如纨扇，惟恐值秋风。\n方喜入怀裏，安知弃箧中。",
        "dynasty": "宋",
        "collection_info": null
    },
    {
        "uuid": "63df53eaf595647ea5b19cc5561280b9",
        "title": "古宫词十首  其九",
        "author": "刘克庄",
        "content": "八代更相禅，休文北面萧。\n不如文惠妾，垂泪记前朝。",
        "dynasty": "宋",
        "collection_info": null
    },
    {
        "uuid": "3665c099ffaf89d3a45c9df8e9c7a8ca",
        "title": "古宫词十首  其一○",
        "author": "刘克庄",
        "content": "妾性尤柔顺，相看满面春。\n安知时态薄，偏妬入宫人。",
        "dynasty": "宋",
        "collection_info": null
    },
    {
        "uuid": "7f380011f681f9e66f1e9c2710f4558b",
        "title": "处士妻十首  其一",
        "author": "刘克庄",
        "content": "死无衾覆首，贫乃士之常。\n妇谥为康子，何须问太常。",
        "dynasty": "宋",
        "collection_info": null
    },
    {
        "uuid": "803f7d6d0184e455c5d6ee49b8bda7f9",
        "title": "处士妻十首  其二",
        "author": "刘克庄",
        "content": "王遣金驷聘，先生已许王。\n徙家变名姓，非独接舆狂。",
        "dynasty": "宋",
        "collection_info": null
    },
    {
        "uuid": "b5d633b0e34320445b32a582789791de",
        "title": "处士妻十首  其三",
        "author": "刘克庄",
        "content": "何必如郎伯，区区禄万钟。\n辟纑并织屦，足了一生中。",
        "dynasty": "宋",
        "collection_info": null
    },
    {
        "uuid": "5fce1d16e936efd2ac8b9d3fcd177b1f",
        "title": "处士妻十首  其四",
        "author": "刘克庄",
        "content": "王将托一国，自驾请先生。\n门外车迹众，莱妻投畚行。",
        "dynasty": "宋",
        "collection_info": null
    },
    {
        "uuid": "1cb8d2cf35aa1035991779430d0a6eac",
        "title": "处士妻十首  其五",
        "author": "刘克庄",
        "content": "嫁与张京兆，新眉扫黛浓。\n不如伯鸾妇，长伴藁砧舂。",
        "dynasty": "宋",
        "collection_info": null
    },
    {
        "uuid": "7cf508ea7aece94e58027cd706e5dcac",
        "title": "处士妻十首  其六",
        "author": "刘克庄",
        "content": "爱子死于汲，常情鲜不悲。\n贤哉孝廉妇，哭恐阿姑知。",
        "dynasty": "宋",
        "collection_info": null
    },
    {
        "uuid": "a1985fdd59c3cc3f5d8422428d236109",
        "title": "处士妻十首  其七",
        "author": "刘克庄",
        "content": "遗金不知主，视若盗泉然。\n相与弃之野，妇贤夫亦贤。",
        "dynasty": "宋",
        "collection_info": null
    },
    {
        "uuid": "cad30f966f2bf7298dd6d766182e6c40",
        "title": "处士妻十首  其八",
        "author": "刘克庄",
        "content": "当日献皇后，逃生屋壁间。\n何如伴庞老，同入鹿门山。",
        "dynasty": "宋",
        "collection_info": null
    },
    {
        "uuid": "667c8a921507afca7f56c9f96e8bbea6",
        "title": "处士妻十首  其九",
        "author": "刘克庄",
        "content": "自从冀缺后，馌妇有谁欤。\n翟氏差清苦，肯同夫荷锄。",
        "dynasty": "宋",
        "collection_info": null
    },
    {
        "uuid": "199ac555d7d59bb92d3562ef97a0d936",
        "title": "处士妻十首  其一○",
        "author": "刘克庄",
        "content": "夫出随羔鴈，妻忧往不还。\n别诗真善谑，帝笑放归山。",
        "dynasty": "宋",
        "collection_info": null
    },
    {
        "uuid": "9263bba2afde1bfd1f6e44bb059a6f05",
        "title": "纵笔六言七首  其一",
        "author": "刘克庄",
        "content": "少日才高户大，暮年酒圣诗豪。\n且教儿童精选，谁能奴仆命骚。",
        "dynasty": "宋",
        "collection_info": null
    },
    {
        "uuid": "d7f3a1deb08acff9732ecc6f3fb48ab2",
        "title": "纵笔六言七首  其二",
        "author": "刘克庄",
        "content": "古调不同俗调，后儒多异先儒。\n美蔡中郎幼妇，呵郑司农老奴。",
        "dynasty": "宋",
        "collection_info": null
    },
    {
        "uuid": "9738c9cd30e44cdb08aaa0e9d68dd4c9",
        "title": "纵笔六言七首  其三",
        "author": "刘克庄",
        "content": "学射必百发中，观棋争三着高。\n画工一洗万马，巨人一钓六鳌。",
        "dynasty": "宋",
        "collection_info": null
    },
    {
        "uuid": "ead1709d2d49922bb902011e9a7c80ba",
        "title": "纵笔六言七首  其四",
        "author": "刘克庄",
        "content": "读过书皆遗忘，老来诗愈颠狂。\n不献贵人夹袋，尽入奚奴锦囊。",
        "dynasty": "宋",
        "collection_info": null
    },
    {
        "uuid": "5df0902a8803aa547356a78efed8a09d",
        "title": "纵笔六言七首  其五",
        "author": "刘克庄",
        "content": "佛经六千余卷，聃书八十一篇。\n今为二氏学者，我则两端竭焉。",
        "dynasty": "宋",
        "collection_info": null
    },
    {
        "uuid": "367a9c82ec66d51d44433dcb8dd5eca4",
        "title": "纵笔六言七首  其六",
        "author": "刘克庄",
        "content": "精卫衔石填海，酰鸡以瓮为天。\n拊石凤翔千仞，□□龙沕九渊。",
        "dynasty": "宋",
        "collection_info": null
    },
    {
        "uuid": "3ff769e4715ce5dc6f117d84281fe6a2",
        "title": "纵笔六言七首  其七",
        "author": "刘克庄",
        "content": "从我辙环衰世，有谁鼓瑟暮春。\n高弟勇浮海者，圣师与浴沂人。",
        "dynasty": "宋",
        "collection_info": null
    },
    {
        "uuid": "a2710ad50be35fe4a0796ce74c2b90b0",
        "title": "有嘆",
        "author": "刘克庄",
        "content": "方喜凤箫吹协律，忽惊鸾镜黯无光。\n入君怀袖初蒙幸，着主衣裳外不忘。\n陌上野游多薄倖，闺中婉娈有刚肠。\n落花满地无人扫，自是春来懒下堂。",
        "dynasty": "宋",
        "collection_info": null
    },
    {
        "uuid": "661fc736c0b2cc89a0c6b4566fb5218c",
        "title": "落花怨十首  其一",
        "author": "刘克庄",
        "content": "昨日十分春，今朝几聚尘。\n可怜傍辇者，有愧坠楼人。",
        "dynasty": "宋",
        "collection_info": null
    },
    {
        "uuid": "9899d1686d4765f60830000f209d4fae",
        "title": "落花怨十首  其二",
        "author": "刘克庄",
        "content": "轻薄防歌扇，回旋恋舞衣。\n不愁无地葬，犹拟上天飞。",
        "dynasty": "宋",
        "collection_info": null
    },
    {
        "uuid": "42bec443ec52ecdd3e84522e0f5a1303",
        "title": "落花怨十首  其三",
        "author": "刘克庄",
        "content": "越公多美妓，卫尉足名姝。\n无计留红拂，伤心坠绿珠。",
        "dynasty": "宋",
        "collection_info": null
    },
    {
        "uuid": "ece59d93604d30b4e7f62c8b671fbf9b",
        "title": "落花怨十首  其四",
        "author": "刘克庄",
        "content": "滕叔死千载，犹存蛱蝶图。\n狂风一夕起，尽化作青芜。",
        "dynasty": "宋",
        "collection_info": null
    },
    {
        "uuid": "4fc3ee1ec053156fdb1e2e36e4efe8ae",
        "title": "落花怨十首  其五",
        "author": "刘克庄",
        "content": "春去花开谢，君王岂復知。\n不如刘项际，犹有葬虞姬。",
        "dynasty": "宋",
        "collection_info": null
    },
    {
        "uuid": "5bbd986dbb4c27cc70b020d90c7d80b8",
        "title": "落花怨十首  其六",
        "author": "刘克庄",
        "content": "开遍千红紫，东皇力最多。\n朱明笑青卉，无奈百花何。",
        "dynasty": "宋",
        "collection_info": null
    },
    {
        "uuid": "17f0c1d80e5bf4fc95436a04ac3bbf32",
        "title": "落花怨十首  其七",
        "author": "刘克庄",
        "content": "天女殷勤散，风姨僝僽空。\n儿童扫落叶，蜂蝶抱枯丛。",
        "dynasty": "宋",
        "collection_info": null
    },
    {
        "uuid": "0bbc0c6c8645e62f9a2e4ad2ad262a2c",
        "title": "落花怨十首  其八",
        "author": "刘克庄",
        "content": "徐庾空浮艷，何曾有一篇。\n我朝惟二宋，绝唱两三联。",
        "dynasty": "宋",
        "collection_info": null
    },
    {
        "uuid": "80b513508a3094525f1b1eb2117c9372",
        "title": "落花怨十首  其九",
        "author": "刘克庄",
        "content": "已费栽培力，又为膏沐容。\n花神浑忘却，将谓属东风。",
        "dynasty": "宋",
        "collection_info": null
    },
    {
        "uuid": "96d29dd36c455567e524e88c74cea606",
        "title": "落花怨十首  其一○",
        "author": "刘克庄",
        "content": "谢女吟边絮，英台去日衣。\n不应零落尽，惟见蝶儿飞。",
        "dynasty": "宋",
        "collection_info": null
    },
    {
        "uuid": "b8da88610099581d44be251ef992efc6",
        "title": "释老六言十首  其一",
        "author": "刘克庄",
        "content": "惠能铁叶漆布，瞿昙金棺茶毗。\n若道老君不死，未知秦失吊谁。",
        "dynasty": "宋",
        "collection_info": null
    },
    {
        "uuid": "1000e0f855dfd8d2e33132b2ee08a094",
        "title": "释老六言十首  其二",
        "author": "刘克庄",
        "content": "应真渡揭厉水，箇箇皆以杖扶。\n长江千里天堑，讵能踏一枝芦。",
        "dynasty": "宋",
        "collection_info": null
    },
    {
        "uuid": "ea776ac9b08db022b7f46e7b76700501",
        "title": "释老六言十首  其三",
        "author": "刘克庄",
        "content": "道家事颇恍惚，稗官书多诙谐。\n帝居非若溷也，天上岂有厕哉。",
        "dynasty": "宋",
        "collection_info": null
    },
    {
        "uuid": "512f99016e3e72a63c95e17da924654a",
        "title": "释老六言十首  其四",
        "author": "刘克庄",
        "content": "一笔受楞严义，三书赠大颠衣。\n取经烦猴行者，吟诗输鹤阿师。",
        "dynasty": "宋",
        "collection_info": null
    },
    {
        "uuid": "49255f66e36f307c9c1a3879328b6286",
        "title": "释老六言十首  其五",
        "author": "刘克庄",
        "content": "九万里抟而上，三千秋鸣相酬。\n未免为二蛊笑，谁能作双鸟囚。",
        "dynasty": "宋",
        "collection_info": null
    },
    {
        "uuid": "460688a16dc240390dd136b875ae12e6",
        "title": "释老六言十首  其六",
        "author": "刘克庄",
        "content": "或说自竺干至，或云先混沌生。\n貌似金毛狮子，心疑白蝙蝠精。",
        "dynasty": "宋",
        "collection_info": null
    },
    {
        "uuid": "67d973b49683c9a3f195c5ed17b99b08",
        "title": "释老六言十首  其七",
        "author": "刘克庄",
        "content": "今无寻师重趼，古有求人宿舂。\n道在青牛关外，经来白马寺中。",
        "dynasty": "宋",
        "collection_info": null
    },
    {
        "uuid": "265fbf228beb4e5e0271255f5a120cf3",
        "title": "释老六言十首  其八",
        "author": "刘克庄",
        "content": "吾尝评石鼎诗，盖出一手所为。\n若使弥明能道，唐朝有两退之。",
        "dynasty": "宋",
        "collection_info": null
    },
    {
        "uuid": "4893faafdcd47d6de94a60fd3de67783",
        "title": "释老六言十首  其九",
        "author": "刘克庄",
        "content": "慧灯回照觉性，灵丹难活肉身。\n世无伶俐衲子，天有愚懵仙人。",
        "dynasty": "宋",
        "collection_info": null
    },
    {
        "uuid": "828d5595b50887a407c4d836ee0bbc1b",
        "title": "释老六言十首  其一○",
        "author": "刘克庄",
        "content": "参请烧丹方士，瞻相多宝如来。\n闻丹竈有声裂，入宝山空手回。",
        "dynasty": "宋",
        "collection_info": null
    },
    {
        "uuid": "e136e6cb7325550cc49cfa8445fca1a3",
        "title": "次徐户部韵",
        "author": "刘克庄",
        "content": "不能测海更窥天，颇废开荒与粪田。\n碧眼睛中疑有祟，白蕉肘后惜无传。\n佛云泡影应如是，儒说心思既竭焉。\n老子冥搜难属和，公诗美似弹丸圆。",
        "dynasty": "宋",
        "collection_info": null
    },
    {
        "uuid": "af8944e452631321a594bffe86f300e1",
        "title": "记汉事二首  其一",
        "author": "刘克庄",
        "content": "溺天子殿衙，呕丞相车茵。\n古有礼揖客，今无劾弄臣。",
        "dynasty": "宋",
        "collection_info": null
    },
    {
        "uuid": "182419d3e4e1b9a34e30fef6cff34783",
        "title": "记汉事二首  其二",
        "author": "刘克庄",
        "content": "秦尊君卑臣，汉敬贤如宾。\n解衣南郑将，前席洛阳人。",
        "dynasty": "宋",
        "collection_info": null
    },
    {
        "uuid": "9c91c0e5e86b6eda79ff44e16280ece4",
        "title": "又六言二首  其一",
        "author": "刘克庄",
        "content": "羣雄走野逐鹿，一士入海骑鲸。\n不听安期画策，便知子羽无成。",
        "dynasty": "宋",
        "collection_info": null
    },
    {
        "uuid": "e20c7cffcf51bc1e1d0aa120d63e6c5b",
        "title": "又六言二首  其二",
        "author": "刘克庄",
        "content": "贵栾大佩六印，赋侏儒俸一囊。\n曼倩面有饥色，蟠桃三度偷尝。",
        "dynasty": "宋",
        "collection_info": null
    },
    {
        "uuid": "c887dc7e68ff908f8e9befcf79ddaf04",
        "title": "杂记六言五首  其一",
        "author": "刘克庄",
        "content": "移了太行王屋，飞上钧天帝居。\n黠子尽沦鬼箓，敢儿方读仙书。",
        "dynasty": "宋",
        "collection_info": null
    },
    {
        "uuid": "3aa4166356311e608a6a09b9213ef522",
        "title": "杂记六言五首  其二",
        "author": "刘克庄",
        "content": "五更三点待漏，一目十行读书。\n图南先生仙者，偶然睡觉月余。",
        "dynasty": "宋",
        "collection_info": null
    },
    {
        "uuid": "66aeb8503c18dfb189a3b9ab51a63352",
        "title": "杂记六言五首  其三",
        "author": "刘克庄",
        "content": "十月在胞胎裏，一朝出顖门外。\n不干灵丹九转，且看纯阳二字。",
        "dynasty": "宋",
        "collection_info": null
    },
    {
        "uuid": "d5967e343fd33c937cae63bb15582528",
        "title": "杂记六言五首  其四",
        "author": "刘克庄",
        "content": "上界尤多官府，丹成不必飞冲。\n回仙一岁一度，来听蓬莱松风。",
        "dynasty": "宋",
        "collection_info": null
    },
    {
        "uuid": "602d989e2ffc2d2e11bb49a005d39884",
        "title": "杂记六言五首  其五",
        "author": "刘克庄",
        "content": "曾何熏兮琴调，亦闻铿尔瑟声。\n爱清庙音倡叹，嫌玉台体浮轻。",
        "dynasty": "宋",
        "collection_info": null
    },
    {
        "uuid": "cd307b389379f2b80497a4012b77a7f2",
        "title": "寓言",
        "author": "刘克庄",
        "content": "梦裏依稀若在傍，安知觉后忽他乡。\n裁成出戍衣封去，挑就迴纹锦寄将。\n多谢旧官留破镜，半为荡子守空房。\n偶逢女伴悲酸嘆，不似披缁意味长。",
        "dynasty": "宋",
        "collection_info": null
    },
    {
        "uuid": "2e7badc84b2607f9d92ee6c6eb98cbaa",
        "title": "再次竹溪韵三首  其一",
        "author": "刘克庄",
        "content": "谁云子建卷波澜，诗到黄初最可观。\n无奈中衰变风起，不应例作晚唐看。\n煎胶粘莫教春去，秉烛游谁管夜阑。\n纵有閒愁天样大，此翁烂醉不相干。",
        "dynasty": "宋",
        "collection_info": null
    },
    {
        "uuid": "eae5e9548d092cc5d27df3bcdd1bcb02",
        "title": "再次竹溪韵三首  其二",
        "author": "刘克庄",
        "content": "健笔当年奡可排，岂知老挟病俱来。\n芋梨煨熟曾分啖，榾柮烧残共画灰。\n伏壁尚堪传学者，虞廷犹记和康哉。\n向时同辇诸君子，输与村翁早乞骸。",
        "dynasty": "宋",
        "collection_info": null
    },
    {
        "uuid": "0a988cfb277e01a1839ee7f8c20481d5",
        "title": "再次竹溪韵三首  其三",
        "author": "刘克庄",
        "content": "小词落拓逼希真，未典春衣未是贫。\n穷肯磷缁久幽操，老犹熏沐不赀身。\n营巢燕熟飞来旧，脱袴禽痴唤着新。\n蜀口尘清江浪白，息头重作太平人。",
        "dynasty": "宋",
        "collection_info": null
    },
    {
        "uuid": "119c4d13fd8f01382a6cdceab5389257",
        "title": "自和效颦一首",
        "author": "刘克庄",
        "content": "未爱京师传子真，园池冷落户庭贫。\n神仙疑是丹丘子，年纪高于绛县人。\n春去似催花送老，岁荒聊喜麦尝新。\n晚知嵇阮非酣畅，名与杯中物孰亲。",
        "dynasty": "宋",
        "collection_info": null
    },
    {
        "uuid": "020c803c29359ad86bb097854dd8cfa4",
        "title": "挽陈常卿二首  其一",
        "author": "刘克庄",
        "content": "幼共从师长五年，暮龄彼此各华颠。\n我辞台斗先还笏，君望蓬莱忽引船。\n差胜于朝于市者，相携某水某丘边。\n老儒未至忘情地，便是瞿聃亦泫然。",
        "dynasty": "宋",
        "collection_info": null
    },
    {
        "uuid": "ccb3035f4943d8428d803fdb5fd02937",
        "title": "挽陈常卿二首  其二",
        "author": "刘克庄",
        "content": "族甲莆鄞鲜拟伦，儿班玉笋壻朱轮。\n析财遍及棣华子，艎粟均沾菜色民。\n乡饮酒希先酌者，洛英会失戴花人。\n与君世世联墙住，晚筑新阡亦卜隣。",
        "dynasty": "宋",
        "collection_info": null
    },
    {
        "uuid": "a8c3191b6eeb9a1fcd10888d3ba9a07e",
        "title": "送延平邓医",
        "author": "刘克庄",
        "content": "和扁过门千百辈，邓先神妙七闽推。\n非关玉枕方犹閟，自是金篦刮已迟。\n天下岂无书未见，世间唯有老难医。\n绮裘宝马相酬赠，未抵樗翁七字诗。",
        "dynasty": "宋",
        "collection_info": null
    },
    {
        "uuid": "7c1185528305b6df0fead33c72ac8efd",
        "title": "再赠一首",
        "author": "刘克庄",
        "content": "药囊价重百车渠，肯受村翁折简呼。\n失喜迎君瞻紫气，必能为我索玄珠。\n晨兴舐鼎尝残药，夕暝吹灯据槁梧。\n乞取刀圭补精髓，天公岂忍瞎癯儒。",
        "dynasty": "宋",
        "collection_info": null
    },
    {
        "uuid": "722b724fe857463f2f65a77ad24e2e3b",
        "title": "次韵建安章南举投赠",
        "author": "刘克庄",
        "content": "薄有田园兴，闲挑草木情。\n殷勤美年少，存问老书生。\n晚觉论心少，谁堪歃血盟。\n吾衰得吟友，不惮揽衣迎。",
        "dynasty": "宋",
        "collection_info": null
    },
    {
        "uuid": "1926e6936fbe5747679f9398a90520c3",
        "title": "送山甫赴岭口仓与黄兄来復同载",
        "author": "刘克庄",
        "content": "德远先生学者师，此郎超诣可传衣。\n凌云才子声名早，煮海麤官气力微。\n二尺檠商今与古，三家村有是和非。\n直须满了葵丘戍，策杖溪边待璧归。",
        "dynasty": "宋",
        "collection_info": null
    },
    {
        "uuid": "a71d5cfeb4da264007f465ef77039300",
        "title": "送山甫赴岭口仓五言二首  其一",
        "author": "刘克庄",
        "content": "跬步难相舍，今为薄宦驱。\n长年干父蛊，晚节頼家驹。\n乡近多安讯，时清少急符。\n故人问郎罢，卧起一筇扶。",
        "dynasty": "宋",
        "collection_info": null
    },
    {
        "uuid": "2b700c145bf852965fb11ae92119c8ac",
        "title": "送山甫赴岭口仓五言二首  其二",
        "author": "刘克庄",
        "content": "三子俱匏繫，将如此老何。\n吾方期跨竈，汝勿厌熬波。\n食檗心尤苦，盐梅味主和。\n先民羞诡遇，不在获禽多。",
        "dynasty": "宋",
        "collection_info": null
    },
    {
        "uuid": "39345c6cf54241b51bbaba3883484369",
        "title": "记辛酉端午旧事二首  其一",
        "author": "刘克庄",
        "content": "老子从来宠利轻，于棋待诏昧平生。\n内中称赏秦郎帖，御笔批依不必更。",
        "dynasty": "宋",
        "collection_info": null
    },
    {
        "uuid": "4eb8bfe187a0d1431bcfc741e8e36f2b",
        "title": "记辛酉端午旧事二首  其二",
        "author": "刘克庄",
        "content": "最怕摛词与草麻，明朝传布竞攻瑕。\n而今失韵乖平仄，挞市哄堂一任他。",
        "dynasty": "宋",
        "collection_info": null
    },
    {
        "uuid": "1970ac61b00e7501b4e2d06f52627a54",
        "title": "杂兴四首  其一",
        "author": "刘克庄",
        "content": "何待颉羹方引退，暂忘设醴可觇终。\n申公见事差伤晚，直待髠钳八十翁。",
        "dynasty": "宋",
        "collection_info": null
    },
    {
        "uuid": "4ed27c6d67454c8c006af7968cd7148f",
        "title": "杂兴四首  其二",
        "author": "刘克庄",
        "content": "满城士女斗鲜粧，无药能医一国狂。\n犹有当年旧旗鼓，溪头让与少年郎。",
        "dynasty": "宋",
        "collection_info": null
    },
    {
        "uuid": "d604904bceb15342d36dadeeaae09934",
        "title": "杂兴四首  其三",
        "author": "刘克庄",
        "content": "落月导萤穿绛幔，残膏呼鼠覆青灯。\n心知黠鬼慵窥屋，户上聊施艾道陵。",
        "dynasty": "宋",
        "collection_info": null
    },
    {
        "uuid": "b32295c15845b5ff17e3e509f96938c2",
        "title": "杂兴四首  其四",
        "author": "刘克庄",
        "content": "九节菖蒲采极难，慇勤来自武夷山。\n去年苞寄分同好，今日栽成忍独餐。",
        "dynasty": "宋",
        "collection_info": null
    },
    {
        "uuid": "078a019a868c93b962e69db9c5e19b9a",
        "title": "山甫既别三日復得此诗追饯",
        "author": "刘克庄",
        "content": "珍重吾儿记瞽言，献之玉帐及輶轩。\n汉钳者众商多犯，秦税民深吏少恩。\n监竹忍馋毋食笋，割葵轻手勿伤根。\n乌衣子弟多佳者，莫遣诸贤笑后村。",
        "dynasty": "宋",
        "collection_info": null
    },
    {
        "uuid": "a79a046ec173639ad8c970252235ff51",
        "title": "晓意",
        "author": "刘克庄",
        "content": "鸦啼曙色尚朦胧，惊起山房梦蝶翁。\n始悟区区大槐裏，不如栩栩乱花中。",
        "dynasty": "宋",
        "collection_info": null
    },
    {
        "uuid": "cf311f5e3cf44ccd5d34248c5f6a9125",
        "title": "无题",
        "author": "刘克庄",
        "content": "鲸海外多仙境界，蚁窠中有小干坤。\n不愁北谷愚公老，自觉南柯太守尊。",
        "dynasty": "宋",
        "collection_info": null
    },
    {
        "uuid": "faa4b6d90fa51b737447c55d5f28e0e7",
        "title": "辕固",
        "author": "刘克庄",
        "content": "非窦太皇崇老子，呵公孙子诧周公。\n汉廷可是无骁勇，刺彘须烦九十翁。",
        "dynasty": "宋",
        "collection_info": null
    },
    {
        "uuid": "fbce96908b01478f305620e181e0d7f0",
        "title": "醉乡六言二首  其一",
        "author": "刘克庄",
        "content": "戒饬长鬚赤脚，客来洒扫送迎。\n莫言老子晏起，但道先生宿酲。",
        "dynasty": "宋",
        "collection_info": null
    },
    {
        "uuid": "ec394755a9f825de611401704477bd2c",
        "title": "醉乡六言二首  其二",
        "author": "刘克庄",
        "content": "古帝神游其所，饮仙死葬是中。\n晋人窃往者众，唐朝始绝不通。",
        "dynasty": "宋",
        "collection_info": null
    },
    {
        "uuid": "f884516de59edbaff077f22706c27d8b",
        "title": "久雨六言四首  其一",
        "author": "刘克庄",
        "content": "夏雨轰轰断霉，新蝉已噪庭槐。\n不晓阿香何意，故将车子频推。",
        "dynasty": "宋",
        "collection_info": null
    },
    {
        "uuid": "9040e27dc442170f7443e0b9deed4b89",
        "title": "久雨六言四首  其二",
        "author": "刘克庄",
        "content": "汗体方遥团扇，粟肤俄索夹衣。\n束缊尽驱蚊去，捲帘莫碍燕归。",
        "dynasty": "宋",
        "collection_info": null
    },
    {
        "uuid": "82cb88f3871d360da6804a90f524d5d1",
        "title": "久雨六言四首  其三",
        "author": "刘克庄",
        "content": "初疑瓠子堤决，又恐娲皇石穿。\n已是吹翻茅屋，那堪流了葑田。",
        "dynasty": "宋",
        "collection_info": null
    },
    {
        "uuid": "cd4fd5f00451eaab45b6c3c4626e4524",
        "title": "久雨六言四首  其四",
        "author": "刘克庄",
        "content": "平陆莽为巨浸，晴空变作漏天。\n明朝是小暑节，重霉必大有年。",
        "dynasty": "宋",
        "collection_info": null
    },
    {
        "uuid": "2272787d01d302f08377ea0ce74c200e",
        "title": "小暑日寄山甫二首  其一",
        "author": "刘克庄",
        "content": "微官便有简书畏，贫舍非无水菽欢。\n插架籤存先世旧，堆床笏美一时观。\n远书且问平安好，前哲曾嗟嗣守难。\n了却台参早怀檄，暂归亦可小团栾。",
        "dynasty": "宋",
        "collection_info": null
    },
    {
        "uuid": "d4cebec68eb0e119f3b7e6f9464ecb7b",
        "title": "小暑日寄山甫二首  其二",
        "author": "刘克庄",
        "content": "七年侍膝极融怡，半月分襟费梦思。\n比鹿门翁吾齿耄，作鱼梁吏汝官卑。\n击鲜何忍为儿溷，反鲊无烦寄土宜。\n若见省郎问村叟，不能书札尚能诗。",
        "dynasty": "宋",
        "collection_info": null
    },
    {
        "uuid": "2f556ac2d6428fe39b64627a420c2ad6",
        "title": "用旧韵赠莹上人",
        "author": "刘克庄",
        "content": "飞锡应来从鹫岭，卓茅浑未有蜂窠。\n输他灵运先成佛，笑杀僧伽改姓何。\n一半芋甘堪共饱，六如语妙不须多。\n珍公棒喝方行用，肯着诗仙挂搭么。",
        "dynasty": "宋",
        "collection_info": null
    },
    {
        "uuid": "1dff810861e3ba2928e36c3daecd5175",
        "title": "挽礼侍中舍朔斋刘公三首  其一",
        "author": "刘克庄",
        "content": "元佑相君纔六世，端平朝士不多人。\n冰翁仙去传佳壻，铁汉亡来有后身。\n谁向淹中起绵蕝，何曾阁下掌丝纶。\n未知造物何年代，昴復储精岳降神。",
        "dynasty": "宋",
        "collection_info": null
    },
    {
        "uuid": "5508c09608eeac94c556541c86863568",
        "title": "挽礼侍中舍朔斋刘公三首  其二",
        "author": "刘克庄",
        "content": "纷纷健吏奉新书，一点侁星绝世无。\n钳铁冶人心不忍，秉牢盆笔涕先濡。\n近臣远作輶轩使，法从臞于陋巷儒。\n懊恼西风情太薄，不吹老泪到苏湖。",
        "dynasty": "宋",
        "collection_info": null
    },
    {
        "uuid": "0bfe5ffd2f7db46c0abf60bbb61c3a03",
        "title": "挽礼侍中舍朔斋刘公三首  其三",
        "author": "刘克庄",
        "content": "玄都观裏曾联句，铁壁堂中许附名。\n客舍炊粱成蝶梦，僧庐煨芋忽鸡鸣。\n君贤惜不登台辅，吾耄何堪拜老更。\n直待无身始无恨，有身死到恨难平。",
        "dynasty": "宋",
        "collection_info": null
    },
    {
        "uuid": "ccc72441da7604a57dc33c94757c1f0e",
        "title": "闻五月八日宸翰口号十首  其一",
        "author": "刘克庄",
        "content": "有文殊佛来禅室，无后将军顾草庐。\n肉眼错看病居士，玉音犹记老尚书。",
        "dynasty": "宋",
        "collection_info": null
    },
    {
        "uuid": "0446a89a449cac11fac4ecff5b6ea5bc",
        "title": "闻五月八日宸翰口号十首  其二",
        "author": "刘克庄",
        "content": "叩墀还笏今三闰，誓墓垂车又五春。\n頼有两轮大圆镜，当空照见戴盆人。",
        "dynasty": "宋",
        "collection_info": null
    },
    {
        "uuid": "d5362b01c87e018e7f6c818b236e9035",
        "title": "闻五月八日宸翰口号十首  其三",
        "author": "刘克庄",
        "content": "饮瓢未必臞颜氏，裹饭谁曾访子来。\n天上人间唯玉帝，肯分雨露到枯荄。",
        "dynasty": "宋",
        "collection_info": null
    },
    {
        "uuid": "e5d0db8984cb6747000fc747df7ced11",
        "title": "闻五月八日宸翰口号十首  其四",
        "author": "刘克庄",
        "content": "树精犹识吕翁仙，舆尉安知绛老贤。\n黄吻小儿吾语汝，古来天子礼高年。",
        "dynasty": "宋",
        "collection_info": null
    },
    {
        "uuid": "2e6c20c536c0976818dbd1894a823fcd",
        "title": "闻五月八日宸翰口号十首  其五",
        "author": "刘克庄",
        "content": "喜孝肃才令次对，携明逸手与同登。\n臣于二老非俦匹，惭愧虚加学士称。",
        "dynasty": "宋",
        "collection_info": null
    },
    {
        "uuid": "07683c71fda053d0ec4490b648820608",
        "title": "闻五月八日宸翰口号十首  其六",
        "author": "刘克庄",
        "content": "三重茅喜无干雨，一瓣香祈大有年。\n却笑痴人即山铸，不如老子仰天田。",
        "dynasty": "宋",
        "collection_info": null
    },
    {
        "uuid": "0c74b45a04ee27a16c3e6352d52fa87a",
        "title": "闻五月八日宸翰口号十首  其七",
        "author": "刘克庄",
        "content": "物色桐江垂钓客，招延商岭茹芝翁。\n永歌帝阁熏絃裏，密启词垣夹袋中。",
        "dynasty": "宋",
        "collection_info": null
    },
    {
        "uuid": "a88d9e21ce80213d3663171e6888d918",
        "title": "闻五月八日宸翰口号十首  其八",
        "author": "刘克庄",
        "content": "曾为元礼登龙客，亦上昭王市骏台。\n相与席间珠履说，此翁虽瞽有诗来。",
        "dynasty": "宋",
        "collection_info": null
    },
    {
        "uuid": "e395497d4cc88f3d003c67f3e3815d32",
        "title": "闻五月八日宸翰口号十首  其九",
        "author": "刘克庄",
        "content": "翁参老龙华皓首，儿非逸骥附青云。\n瓣香先祝尧天子，次祝汾阳郭令君。",
        "dynasty": "宋",
        "collection_info": null
    },
    {
        "uuid": "cad1493b7eb8de41b6747828790a640a",
        "title": "闻五月八日宸翰口号十首  其一○",
        "author": "刘克庄",
        "content": "古人一饭必思偿，恩大如天未易忘。\n囝罢白头相告语，三生不可负容堂。",
        "dynasty": "宋",
        "collection_info": null
    },
    {
        "uuid": "301e0dc76d00187da9457467956d4f4c",
        "title": "杂兴四首  其一",
        "author": "刘克庄",
        "content": "尚记青灯同讲贯，安知白首始遭逢。\n向来众论称雏凤，岁晚同时拜老龙。",
        "dynasty": "宋",
        "collection_info": null
    },
    {
        "uuid": "8e902afab39eb78bea3ce2c81c21a13b",
        "title": "杂兴四首  其二",
        "author": "刘克庄",
        "content": "梁松帝壻拜堂下，伏波将军坐受之。\n汝虽自诧樊川侄，吾未尝闻蔡克儿。",
        "dynasty": "宋",
        "collection_info": null
    },
    {
        "uuid": "ad02828846ec1bc29c2588476cf921ca",
        "title": "杂兴四首  其三",
        "author": "刘克庄",
        "content": "醉尉怒呵故侯猎，亭长豪夺征君牛。\n射虎将军余怒在，卖药先生一笑休。",
        "dynasty": "宋",
        "collection_info": null
    },
    {
        "uuid": "71fa0327a7b69834a310f00cc94bf0ac",
        "title": "杂兴四首  其四",
        "author": "刘克庄",
        "content": "箦中尸忽为秦相，跨下人俄拜楚王。\n老退已成大父笑，行嘲一任少年郎。",
        "dynasty": "宋",
        "collection_info": null
    },
    {
        "uuid": "5baf3ab2bbb71ac792bb9d3ef72313c1",
        "title": "赠许登仕",
        "author": "刘克庄",
        "content": "蓬户无人来问疾，薇垣道汝妙通仙。\n此翁书眼真盲矣，之子心眸愈瞭然。\n预算粉郎将死日，能推绛老始生年。\n清漳守相方悬榻，应助君平卖卜钱。",
        "dynasty": "宋",
        "collection_info": null
    },
    {
        "uuid": "301abcad60e23a8264d227829a16768c",
        "title": "送方汝楫客授严陵",
        "author": "刘克庄",
        "content": "昔年尚友先君子，晚见贤郎自策名。\n芹泮佩衿尊郑老，桐江谱牒派玄英。\n誉髦孰不观朝彩，耄齿吾难主夏盟。\n若见监州烦问讯，必分风月照寒檠。",
        "dynasty": "宋",
        "collection_info": null
    },
    {
        "uuid": "18466cdb3b0e182f846c0b0be66c6e60",
        "title": "晓意",
        "author": "刘克庄",
        "content": "梦入华胥国土来，咍㘆不省夜何其。\n青灯明灭窥昏眩，绛帻殷勤警惰嬉。\n窗外百禽更唱和，裈中羣虱尚贪痴。\n病翁未得全无事，不作新诗改旧诗。",
        "dynasty": "宋",
        "collection_info": null
    },
    {
        "uuid": "73467b8c83fcc3938b796670679d55ea",
        "title": "方具免牍走笔次竹溪中书韵",
        "author": "刘克庄",
        "content": "不知捷径在终南，应是癯儒骨相凡。\n马负遥瞻隔河洛，牛车蚤已出殽函。\n自怜鬓雪今垂领，岂料条冰晚入衔。\n望见蓬莱吾足矣，逆风不虑更吹帆。",
        "dynasty": "宋",
        "collection_info": null
    },
    {
        "uuid": "f96029761c9c260110819d1c5fed2cab",
        "title": "怀旧二首  其一",
        "author": "刘克庄",
        "content": "陌上传宣学士声，旋施席帽拂华缨。\n催誊制草依时进，多点宫莲彻夜明。\n五相一翁真薄命，三君八俊总虚名。\n世间妙物无过酒，浇得胸中磊块平。",
        "dynasty": "宋",
        "collection_info": null
    },
    {
        "uuid": "6ebf4a94a83ff36c9d279c7165411ce8",
        "title": "怀旧二首  其二",
        "author": "刘克庄",
        "content": "昔掌纶言提史笔，心思目力两徒劳。\n藏山书可秃千兔，钓海力能连六鳌。\n空有风号陵上柏，更无春到观中桃。\n苍梧云暗重华远，泪落当年旧锦袍。",
        "dynasty": "宋",
        "collection_info": null
    },
    {
        "uuid": "749a545cf3c4862655a6d4e9a7b23873",
        "title": "田舍二首  其一",
        "author": "刘克庄",
        "content": "源裏人家太古时，争为鸡黍款渔师。\n下山莫向城中说，第一休教太守知。",
        "dynasty": "宋",
        "collection_info": null
    },
    {
        "uuid": "68b66386f083fecc73e3c9bb84be2ddf",
        "title": "田舍二首  其二",
        "author": "刘克庄",
        "content": "桀溺长沮振古豪，不能历聘遂深逃。\n貛郎一肚皮周礼，浪说求田意最高。",
        "dynasty": "宋",
        "collection_info": null
    },
    {
        "uuid": "62ab282fed6f16efcbae13c649a8d4c0",
        "title": "寓言",
        "author": "刘克庄",
        "content": "生有缝舂讽，死无封禅书。\n不须求大手，吾自表幽墟。",
        "dynasty": "宋",
        "collection_info": null
    },
    {
        "uuid": "06e4a1f207c43d372b2178a8299b064c",
        "title": "砚",
        "author": "刘克庄",
        "content": "圆眼珠单颗，方穿玉一漥。\n宝如双白璧，草了十黄麻。",
        "dynasty": "宋",
        "collection_info": null
    },
    {
        "uuid": "6e5fdae27b6ea8f304bb30b60b032acb",
        "title": "耄志十首  其一",
        "author": "刘克庄",
        "content": "富贵浮荣何足道，纲常大义讵容差。\n皆云养子将防老，岂若娇婴未识爷。\n上欲夺情俾归衮，臣宁断腕不操麻。\n向非十日留黄力，辇路几于误筑沙。",
        "dynasty": "宋",
        "collection_info": null
    },
    {
        "uuid": "5c52aa7cd713230d7af6fe4fd020f4e1",
        "title": "耄志十首  其二",
        "author": "刘克庄",
        "content": "拥万貔貅佩玉麟，内防天堑外边尘。\n昔尝以处范韩老，今奈何可许史亲。\n孤士但知怒螳臂，先皇不罪批龙鳞。\n此身只合山阴住，长作陵边洒扫人。",
        "dynasty": "宋",
        "collection_info": null
    },
    {
        "uuid": "d3901541128dec03ee5e9e42f34be28a",
        "title": "耄志十首  其三",
        "author": "刘克庄",
        "content": "甫入乌台宾客贺，举朝侧耳听抨弹。\n臣方抗奏婴龙颔，上已批依免豸冠。\n皦日方中宁有蔽，佞山一拔了无难。\n追攀老艾吾安敢，聊喜词臣不辱官。",
        "dynasty": "宋",
        "collection_info": null
    },
    {
        "uuid": "74ee58ca05e9a72c70b52d58f8f13cb9",
        "title": "耄志十首  其四",
        "author": "刘克庄",
        "content": "端平忝缀鹓行末，曾抗纲常疏一通。\n诸老不能回横议，孤臣犹记寤清衷。\n鹤林莫掣傲象肘，乌府甘弯射羿弓。\n西涧相君知我者，箧中尚书记遗忠。",
        "dynasty": "宋",
        "collection_info": null
    },
    {
        "uuid": "09bd0fc238c7c564daff324f788acefe",
        "title": "耄志十首  其五",
        "author": "刘克庄",
        "content": "忆昔叨陪册府仙，曾陈大计璪琉前。\n探符痴妄空劳矣，当璧休祥已灼然。\n奉玺相真曾浴日，倚楹女岂敢贪天。\n分明狐赵俱酿赏，不似之推隠去贤。",
        "dynasty": "宋",
        "collection_info": null
    },
    {
        "uuid": "44cece6203fa600f5a327cec1ac9b7d0",
        "title": "耄志十首  其六",
        "author": "刘克庄",
        "content": "京华汩没易忘归，欲去还如鸟着𥻿。\n但见朝臣均佚诏，未闻御制送行诗。\n执殳昔慕前驱伯，弃扇今如失宠姬。\n白首渔翁空感慨，当时饯客半皋夔。",
        "dynasty": "宋",
        "collection_info": null
    },
    {
        "uuid": "a6a2aa62c44a662dddb4a626d981756b",
        "title": "耄志十首  其七",
        "author": "刘克庄",
        "content": "善和坊裏早多病，翰墨场中竟策勋。\n径以文辞擢臣向，俄而科第与刘蕡。\n上方好问经疑义，予不能通史阙文。\n拈起祈招犹未识，安知五典与三坟。",
        "dynasty": "宋",
        "collection_info": null
    },
    {
        "uuid": "53bbaffbca1bbab92c32aebbe65df30b",
        "title": "耄志十首  其八",
        "author": "刘克庄",
        "content": "尧言播告几丝纶，服汉衣冠易介鳞。\n羞战黑山为虏将，俾王青社备藩臣。\n招怀河北来降者，响附山东听诏人。\n可惜蹉跎隳晚节，圣恩尚许庙为神。",
        "dynasty": "宋",
        "collection_info": null
    },
    {
        "uuid": "680e81e61ca123d7d63aee7016f68c99",
        "title": "耄志十首  其九",
        "author": "刘克庄",
        "content": "卫王自谓过伊周，奕叶珥貂何足酬。\n四世五公禁太盛，六卿三家僣有由。\n地寒曾为国远虑，天高未察臣志谋。\n京桧令终真幸矣，何须接踵贵弔攸。",
        "dynasty": "宋",
        "collection_info": null
    },
    {
        "uuid": "f05b6febf9039671c1eb73a365af1a7b",
        "title": "耄志十首  其一○",
        "author": "刘克庄",
        "content": "此篇不是臣当笔，清晓貂珰忽踵门。\n朕欲散文安用偶，卿多古意勿伤繁。\n院收同列残篇去，家有先朝圣笔存。\n臣亿何尝无气性，刍言安得及王言。",
        "dynasty": "宋",
        "collection_info": null
    },
    {
        "uuid": "45721678933ad2081e87f4a2bc7eef29",
        "title": "漫兴二首  其一",
        "author": "刘克庄",
        "content": "身似着冠狂贺监，面如留髮老卢能。\n无丹竈地烧铅汞，有海潮音话葛藤。\n龙象聋观俱讚嘆，犬鷄痴望共飞昇。\n门前蓦有侵晨客，向道先生寝未兴。",
        "dynasty": "宋",
        "collection_info": null
    },
    {
        "uuid": "a711871b04743bde98159c61e640b3e6",
        "title": "漫兴二首  其二",
        "author": "刘克庄",
        "content": "送老虚无寂寞滨，圣朝乃復记遗民。\n□摛温洛荥河笔，藻饰寒灰槁木身。\n虽拜老龙呼学士，肯教夜鹤怨山人。\n它时题向征西墓，道是先皇献纳臣。",
        "dynasty": "宋",
        "collection_info": null
    },
    {
        "uuid": "5302edb3fc7957f6f5a7329772bc6f47",
        "title": "寄卢威仲中书",
        "author": "刘克庄",
        "content": "艾翁孝庙老词臣，曾许樗翁接后尘。\n想见柳边飞盖客，不忘花外小车人。\n无斜封出公严惮，有赐金挥仆未贫。\n闻上三房归大手，周洪以后欠新纶。",
        "dynasty": "宋",
        "collection_info": null
    },
    {
        "uuid": "f497d7ba97b9bc486be0ef2074c3f6fa",
        "title": "怀王制参",
        "author": "刘克庄",
        "content": "因交明允知坡颍，喜少公文更雅醇。\n方幸儒林得吾子，奈何宰相失斯人。\n未挥潞国告廷制，久作河阳入幕宾。\n自古埙箎宜送奏，开元张垍与张均。",
        "dynasty": "宋",
        "collection_info": null
    },
    {
        "uuid": "c6293c15d06c4033e34034ffa25b7d6b",
        "title": "寄冯初心给事",
        "author": "刘克庄",
        "content": "三入承明倦论思，都门祖帐忆当时。\n琴弹古调将归操，箧宝初心送别诗。\n经岁空函无一字，侵朝明镜有千丝。\n遥知手内封还笔，山尚堪移此不移。",
        "dynasty": "宋",
        "collection_info": null
    },
    {
        "uuid": "999ddbc8f454eec62cedc9c275b57da9",
        "title": "寄吴恕斋侍郎",
        "author": "刘克庄",
        "content": "几年病卧禅床上，一旦名标御札中。\n收召东都无处士，记怜北谷有愚公。\n依然晚景垂衰白，胜似天街踏软红。\n多谢皋夔与周召，十分结裹后村翁。",
        "dynasty": "宋",
        "collection_info": null
    },
    {
        "uuid": "d6bf901ab450ba0cb9fe840114e6e504",
        "title": "寄刘实斋侍郎",
        "author": "刘克庄",
        "content": "狂胡昔犯高安郡，井邑皆经蹀血余。\n儿童犹记驯治化，盗贼能全白鹤居。\n子政子骏皆博学，公是公非各着书。\n侍郎鼎贵殿诸老，刘氏愈蕃而大欤。",
        "dynasty": "宋",
        "collection_info": null
    },
    {
        "uuid": "468b22b7769a2684004389c5f4cd9d73",
        "title": "寄翁丹山侍郎",
        "author": "刘克庄",
        "content": "阅尽诸公上要津，丹山除目一番新。\n六卿尤重大宗伯，九制须还老舍人。\n太史将封乃留滞，纪瞻虽召尚逡巡。\n应怜公干今衰病，频寄书来寂寞滨。",
        "dynasty": "宋",
        "collection_info": null
    },
    {
        "uuid": "18ec363fdc924d12437c1ff6a7749b77",
        "title": "寄洪云岩尚书",
        "author": "刘克庄",
        "content": "再尹神皋逾两载，市无羣斗狱无冤。\n至尊犹遣使传诏，细故何烦士举幡。\n昨日千牙兵遶帐，今朝几箇客过门。\n悬知一念尤忠爱，报大臣知圣主恩。",
        "dynasty": "宋",
        "collection_info": null
    },
    {
        "uuid": "873c0c52c14c65a9562ef053390cbd2b",
        "title": "悼吴校勘",
        "author": "刘克庄",
        "content": "去国亲朋风雨散，惟君从步至徐州。\n时清相有客云意，力薄吾无荐祢恩。\n远遯犹疑在空谷，大招安肯入修门。\n忽闻社友传新讣，枯目滂然有泪痕。",
        "dynasty": "宋",
        "collection_info": null
    },
    {
        "uuid": "60a4ab3b50e97c60b1f2d0d52e47a170",
        "title": "感遇二首",
        "author": "刘克庄",
        "content": "□趁朝参多失晓，不堪舞蹈始休官。\n临危昔以头全□，惩忿今无髮指冠。\n醉语唐嗔狂李白，病忘汉免老师丹。\n暮年感泣龙销扇，直到来生泪未干。",
        "dynasty": "宋",
        "collection_info": null
    },
    {
        "uuid": "d8c83c4cc8b0d7418b2feedb0dff9fe6",
        "title": "得旧藏大士小像",
        "author": "刘克庄",
        "content": "□□□□最可哀，绝交兔颖与松煤。\n揖宾儿引陪禅□，□□孙扶下阼阶。\n镜裏双瞳无復朗，顶门一隻有□□。\n□□此偈谁言说，亲见龛中大士来。",
        "dynasty": "宋",
        "collection_info": null
    },
    {
        "uuid": "caa9ed939de2484dc0247ae198e0c45c",
        "title": "秋暑",
        "author": "刘克庄",
        "content": "□□七月热，如焚復似烹。\n炼成女娲石，烈甚祖龙坑。\n月窟难梯上，天河莫挽倾。\n黄昏一阵雨，高枕听韶声。",
        "dynasty": "宋",
        "collection_info": null
    },
    {
        "uuid": "145918d585cf44ef8bfc26f375616bf4",
        "title": "子□林倅饷予双鸡",
        "author": "刘克庄",
        "content": "空谷跫然闻足音，殷勤通守致家禽。\n阴晴不爽司晨□，□暮全无起舞心。\n梦短那堪眠警枕，胫长稍已怯□衾。\n可怜一念尤迂阔，朗诵西山夜气箴。",
        "dynasty": "宋",
        "collection_info": null
    },
    {
        "uuid": "c4d8a023707686a1bc1f018b20b57d7d",
        "title": "蚊二首  其一",
        "author": "刘克庄",
        "content": "□□□□□，□□□□□。\n中伤过吻士，窥伺捷偷儿。\n□□□□□，□□□□□。\n□□露筋女，千载有荒祠。\n□□□□□，□□□□□。\n□□□□□，□处半身麻。\n□□□□□，□□□□□。\n□□□□□，□落忝承家。\n□□□□□，□□□□□。\n□富烹炰侈，颜臞饮啄馋。\n鼠肝虽眇小，蛛腹欲婪酣。\n若辈盈穹壤，哀哉馁不堪。",
        "dynasty": "宋",
        "collection_info": null
    },
    {
        "uuid": "4edced2c13d4b013fdad73a9a8593ba9",
        "title": "蚊二首  其二",
        "author": "刘克庄",
        "content": "昔曾蹴龙象，而况尔区区。\n敢以一隻口，当吾七尺躯。\n□生形猥琐，扑杀血模糊。\n欲换秋衣着，渠犹恋布襦。",
        "dynasty": "宋",
        "collection_info": null
    },
    {
        "uuid": "000a4315e4137bc04f4254594d6c4393",
        "title": "送方文甫判官",
        "author": "刘克庄",
        "content": "檄笔骚情俱妙绝，它人才少子才多。\n分桐江派从初祖，在孔门中占二科。\n此去潘舆添燕喜，向来韩木尚婆娑。\n传闻仲举高悬榻，应待元寮入礼罗。",
        "dynasty": "宋",
        "collection_info": null
    },
    {
        "uuid": "a9e767d7f81e5c06c83cd903e829a497",
        "title": "卫生一首",
        "author": "刘克庄",
        "content": "沙虱鬼车微物尔，偶然逢彼立灾身。\n朵颐唇吻中伤汝，射影疮疣点污人。\n读卫生书思解毒，持降魔咒竟无神。\n寄声禽大休轻出，莫向荒山点水滨。",
        "dynasty": "宋",
        "collection_info": null
    },
    {
        "uuid": "8126f41a13b16e6ca3cecfdc2cc8e815",
        "title": "墙西一首",
        "author": "刘克庄",
        "content": "只留一影伴山房，坐待墙西隙月光。\n鹤忽归来寻旧里，燕犹相对语斜阳。\n虽无传附青云显，頼有书消白日长。\n万一载醪人问字，为言侬仅识偏旁。",
        "dynasty": "宋",
        "collection_info": null
    },
    {
        "uuid": "a91bfbd07ff3e4c67b9a6c26d56496f4",
        "title": "饮中题一首",
        "author": "刘克庄",
        "content": "曾从庄列问端倪，俗学区区等瓮鸡。\n佛法须偿蚯蚓债，帝魂化作杜鹃啼。\n安知丞相嗔如屋，但见山公醉似泥。\n它日门人求注脚，只须标作饮中题。",
        "dynasty": "宋",
        "collection_info": null
    },
    {
        "uuid": "4cfc607a6f6191dcff23ca83f91d2181",
        "title": "小桃源",
        "author": "刘克庄",
        "content": "出山已不辨东西，新径多岐失故蹊。\n源裏飘红无杂树，村中戴白有遗黎。\n略加蕝识认来路，似有茅茨遥隔溪。\n太守渔郎两痴绝，自迷岂解指人迷。",
        "dynasty": "宋",
        "collection_info": null
    },
    {
        "uuid": "5d432bc90079d3b2740bb9709614548e",
        "title": "六言偈四首  其一",
        "author": "刘克庄",
        "content": "佛祖流传信具，儿孙承袭付度。\n一箇深夜携归，一箇中路夺去。",
        "dynasty": "宋",
        "collection_info": null
    },
    {
        "uuid": "71c8b58fb20d37f5e420b0e0f693f017",
        "title": "六言偈四首  其二",
        "author": "刘克庄",
        "content": "浪云如雾如电，又如天海一沤。\n金棺现两脚板，铁叶护死髑髅。",
        "dynasty": "宋",
        "collection_info": null
    },
    {
        "uuid": "6e2937f9d309785d95eb549874c424c6",
        "title": "六言偈四首  其三",
        "author": "刘克庄",
        "content": "天帝释宰元化，阿修罗坐道场。\n邀凤翔迎骨礼，受金轮补钵庄。",
        "dynasty": "宋",
        "collection_info": null
    },
    {
        "uuid": "b4bdcb7b24ca4623f3c1e8e0b8c99c0b",
        "title": "六言偈四首  其四",
        "author": "刘克庄",
        "content": "佛者别南北宗，儒家分朱陆氏。\n鹅湖许多公案，烧了没一些事。",
        "dynasty": "宋",
        "collection_info": null
    },
    {
        "uuid": "4e8bfb67987b33cd6959942c726d8393",
        "title": "竹溪生日二首  其一",
        "author": "刘克庄",
        "content": "两翁虽老殊精悍，笔力纵横可掣鲸。\n晚各为农同保社，昔偕谒帝入承明。\n不嫌华髮称遗老，犹冀余年看太平。\n从古文章家鲜继，弓寮自可主齐盟。",
        "dynasty": "宋",
        "collection_info": null
    },
    {
        "uuid": "15f90dec6c025431bbfc588e6b8401b4",
        "title": "竹溪生日二首  其二",
        "author": "刘克庄",
        "content": "试把过江人物数，溪翁之外更谁哉。\n不争百草羣芳长，宁殿千花万卉开。\n周庙瑟曾三嘆咏，舜廊琴亦载赓来。\n老人高唱儿童和，眼见蟠桃熟几迴。",
        "dynasty": "宋",
        "collection_info": null
    },
    {
        "uuid": "6c79f027406f99132af9f140bf9c0fd5",
        "title": "送子敬赴潮倅七言二首  其一",
        "author": "刘克庄",
        "content": "四十年前忝此除，偶因诗祸免题舆。\n故交反眼炎凉异，岁月惊心露电如。\n衔内条冰疑有欠，镜中鬚雪摘无余。\n南州剩有随阳雁，若比江湖易寄书。",
        "dynasty": "宋",
        "collection_info": null
    },
    {
        "uuid": "6480fb0cd2737c5f4e1f89f30569257c",
        "title": "送子敬赴潮倅七言二首  其二",
        "author": "刘克庄",
        "content": "历监三郡无殊渥，饱阅千帆奈逆风。\n晋尚高谈重方外，汉称半刺曰治中。\n不惟守听廉丞语，所至民歌别驾功。\n他日潮人感遗爱，祠槎溪老又祠公。",
        "dynasty": "宋",
        "collection_info": null
    },
    {
        "uuid": "90e39b232f527807daecd5bdef13e369",
        "title": "又绝句二首  其一",
        "author": "刘克庄",
        "content": "东阁郎君己贰卿，斡回严冷作和平。\n专人昔暴于家靼，太傅今贤似父兄。",
        "dynasty": "宋",
        "collection_info": null
    },
    {
        "uuid": "85dc5c58cde70114af0a29933e86727f",
        "title": "又绝句二首  其二",
        "author": "刘克庄",
        "content": "物贵皆由楮币轻，近闻五岭亦通行。\n旧时白苇黄茅裏，有犬鷄声布有声。",
        "dynasty": "宋",
        "collection_info": null
    },
    {
        "uuid": "83c3de1b1c2f9c27c1b86e76a72174c7",
        "title": "挽去华主簿侄二首  其一",
        "author": "刘克庄",
        "content": "汝是家珍宝，虹光贯夜窗。\n友生垫巾慕，才子树旗降。\n颜氏应难两，黄香未易双。\n向来有椽笔，老去付谁扛。",
        "dynasty": "宋",
        "collection_info": null
    },
    {
        "uuid": "1c92e5174f6edb5bbe2d0d9b7a218d48",
        "title": "挽去华主簿侄二首  其二",
        "author": "刘克庄",
        "content": "子美尤称位，昌黎若惜滂。\n色空融佛性，冰炭置吾肠。\n未审生何国，犹疑在我傍。\n一条胜谢傅，老不废朞丧。",
        "dynasty": "宋",
        "collection_info": null
    },
    {
        "uuid": "8535601debb79641b7be433d555ce31e",
        "title": "罗浮寄公储子洪二兄四首  其一",
        "author": "刘克庄",
        "content": "片帆约我上罗浮，已戒篮舆与共游。\n到得罗浮君不见，后期又是八千秋。",
        "dynasty": "宋",
        "collection_info": null
    },
    {
        "uuid": "9f241c645c61b297014f5b3576f8802b",
        "title": "罗浮寄公储子洪二兄四首  其二",
        "author": "刘克庄",
        "content": "城中冠盖匆匆散，老子空携影逐身。\n追路饯余三百里，斯人心事异他人。",
        "dynasty": "宋",
        "collection_info": null
    },
    {
        "uuid": "f5f679e8244bd57cea80c7b149c4b9d2",
        "title": "罗浮寄公储子洪二兄四首  其三",
        "author": "刘克庄",
        "content": "别来怪雨挟颠风，想见江头恼此翁。\n湖海元龙身九尺，可怜蟠屈叶舟中。",
        "dynasty": "宋",
        "collection_info": null
    },
    {
        "uuid": "6eeb5894bb0da3fa91522f388273a973",
        "title": "罗浮寄公储子洪二兄四首  其四",
        "author": "刘克庄",
        "content": "若见子期烦问讯，二诗真可续坡仙。\n捷材渠似杂弦箭，涩思侬如上水船。",
        "dynasty": "宋",
        "collection_info": null
    },
    {
        "uuid": "8b361e225a63bc5daabd32074adba5cc",
        "title": "容堂生日",
        "author": "刘克庄",
        "content": "玉守清无一点尘，泠泠笙鹤下青旻。\n大期爵德尊三者，上界神仙第一人。\n经画中原皆向化，燮调四序总如春。\n自怜九袠鬚眉老，笼鸽难陪祝寿宾。",
        "dynasty": "宋",
        "collection_info": null
    },
    {
        "uuid": "d7d98dc498e7508dd01850c06745d310",
        "title": "送大渊宰安溪七言三首  其一",
        "author": "刘克庄",
        "content": "御阶人看放班回，谁记干淳旧事哉。\n进卷已尝观所主，闻絃上欲老其才。\n割鷄必待民谣着，峨豸多由县谱来。\n莫道胜流俱不屑，艾轩做了到诚斋。",
        "dynasty": "宋",
        "collection_info": null
    },
    {
        "uuid": "05923f49fbedb6d5f348bb02707b02c1",
        "title": "送大渊宰安溪七言三首  其二",
        "author": "刘克庄",
        "content": "昏昏默默嗟衰朽，白白红红忆盛强。\n自古人惟称单父，至今我尚爱桐乡。\n刈时留取葵根在，拔处无令薤本伤。\n邑有澹台辈流否，不妨迎致向琴堂。",
        "dynasty": "宋",
        "collection_info": null
    },
    {
        "uuid": "041b25b855c0c70ff37cb7cd5c25887f",
        "title": "送大渊宰安溪七言三首  其三",
        "author": "刘克庄",
        "content": "吾观明府毫端妙，传得尊公肘后方。\n番俗尚歌汉东柳，莆人不剪召南棠。\n威驱未若心怀惠，内荏徒然外抑强。\n想见江乡与闽峤，家家各炷一炉香。",
        "dynasty": "宋",
        "collection_info": null
    },
    {
        "uuid": "8f468346d11e6211bd1dab28e650b9ad",
        "title": "又五言二首  其一",
        "author": "刘克庄",
        "content": "子去临民社，公私必小宽。\n皆云官似水，谁道县如滩。\n村绝追胥迹，溪无督赋瘢。\n自从陈李后，古调少人弹。",
        "dynasty": "宋",
        "collection_info": null
    },
    {
        "uuid": "c7abee71c902727b6c1eb79ed1003ee0",
        "title": "又五言二首  其二",
        "author": "刘克庄",
        "content": "剖决时通夕，将迎或望尘。\n官为贤令尹，位下郡专人。\n尚欲平州欠，何曾叹县贫。\n能容老夫否，负耒去为民。",
        "dynasty": "宋",
        "collection_info": null
    },
    {
        "uuid": "b98cdb3d9931cdcf4689798f3e350b52",
        "title": "柬惠安同安叶陈二明府併烦安溪林明府寄似",
        "author": "刘克庄",
        "content": "吾友二三子，联翩有国都。\n平平虽县谱，急急奈州符。\n亦既吹虀矣，还能吸醋无。\n高年颇更事，莫哂瞽言迂。",
        "dynasty": "宋",
        "collection_info": null
    },
    {
        "uuid": "ec59aba43ff5c9ccd9771c689f04582b",
        "title": "和黄彦华帅机六言十首  其一",
        "author": "刘克庄",
        "content": "世情唤做三绝，佛眼譬之六如。\n当日最宜为诰，而今老不中书。",
        "dynasty": "宋",
        "collection_info": null
    },
    {
        "uuid": "215682935940a293502b76801c99c292",
        "title": "和黄彦华帅机六言十首  其二",
        "author": "刘克庄",
        "content": "子美花狂已减，玉川茶兴方浓。\n耕处偶逢沮溺，池边懒送夔龙。",
        "dynasty": "宋",
        "collection_info": null
    },
    {
        "uuid": "255114df0746c695a818957eec9f2d68",
        "title": "和黄彦华帅机六言十首  其三",
        "author": "刘克庄",
        "content": "老矣宦情素薄，天于书分尤悭。\n宁作一鸥浮海，长笑六鳌负山。",
        "dynasty": "宋",
        "collection_info": null
    },
    {
        "uuid": "7e20ae2c41840dc1803f7c79569fe39a",
        "title": "和黄彦华帅机六言十首  其四",
        "author": "刘克庄",
        "content": "吾尝评论齐物，未知彭殇孰贤。\n蒙庄略晓些子，分别小年大年。",
        "dynasty": "宋",
        "collection_info": null
    },
    {
        "uuid": "490145b38e4270a5112aedd3912ff942",
        "title": "和黄彦华帅机六言十首  其五",
        "author": "刘克庄",
        "content": "世无识面仙者，或言飞过洞庭。\n望斗气半空紫，衝秋霄一点青。",
        "dynasty": "宋",
        "collection_info": null
    },
    {
        "uuid": "b02a445fd9a9a389e4c537835d97832e",
        "title": "和黄彦华帅机六言十首  其六",
        "author": "刘克庄",
        "content": "遗稿六丁取尽，君王谩遣所忠。\n既友商山四皓，又容淮南八公。",
        "dynasty": "宋",
        "collection_info": null
    },
    {
        "uuid": "51e3de5aac442c0ceabd6c0eb196d4ba",
        "title": "和黄彦华帅机六言十首  其七",
        "author": "刘克庄",
        "content": "似怜翁老吾老，宁论子才不才。\n皆云法当止矣，况于身要扶哉。",
        "dynasty": "宋",
        "collection_info": null
    },
    {
        "uuid": "4c296a37cda33c80a4a3c318452f6605",
        "title": "和黄彦华帅机六言十首  其八",
        "author": "刘克庄",
        "content": "老阅万般交态，病无一点世情。\n但忆懒残芋熟，都忘太乙藜青。",
        "dynasty": "宋",
        "collection_info": null
    },
    {
        "uuid": "2aa61acf4aba140d438d9f44f746bc9d",
        "title": "和黄彦华帅机六言十首  其九",
        "author": "刘克庄",
        "content": "骯脏倚门如敖，滑稽玩世非颠。\n坡即崇宁奎宿，白是开元谪仙。",
        "dynasty": "宋",
        "collection_info": null
    },
    {
        "uuid": "ef1eceb39b4b2374f5a66392a71fd65f",
        "title": "和黄彦华帅机六言十首  其一○",
        "author": "刘克庄",
        "content": "已邀入真率会，更约过天津桥。\n从此年年岁岁，莫负月夕花朝。",
        "dynasty": "宋",
        "collection_info": null
    },
    {
        "uuid": "a154d8044d2de6f4710b61bef2668421",
        "title": "纵笔六言二首  其一",
        "author": "刘克庄",
        "content": "赋金屋信美矣，记玉楼果如何。\n人间国艷难得，天上才子不多。",
        "dynasty": "宋",
        "collection_info": null
    },
    {
        "uuid": "ab5b192349f298de8e5e66ef65e651cf",
        "title": "纵笔六言二首  其二",
        "author": "刘克庄",
        "content": "蒯郦提趋沸汤，信越狗烹弓藏。\n向来猛士尽矣，与谁共守四方。",
        "dynasty": "宋",
        "collection_info": null
    },
    {
        "uuid": "1a17371561bfc3c4d610cdb6cb81de13",
        "title": "赠天隠李君瑞一首",
        "author": "刘克庄",
        "content": "唱名纳禄尤崖异，誓墓休官更崛奇。\n先辈翔而皆集矣，广文得此欲逃之。\n圣门岂不高曾晳，列传何为首伯夷。\n虎帅听君谁敢犯，莫欺此老白鬚眉。",
        "dynasty": "宋",
        "collection_info": null
    },
    {
        "uuid": "8f7acc4b4dbd62ab84b6702ea98991fd",
        "title": "次韵乡侯计院二首  其一",
        "author": "刘克庄",
        "content": "诸老皆曾接典型，鹅湖一辈亦豪英。\n晚持师说尤坚垒，不怕兵家会斫营。\n晴色极佳宜岁事，郊行因好访民情。\n朝家要采风谣否，第一君侯号治平。",
        "dynasty": "宋",
        "collection_info": null
    },
    {
        "uuid": "50afaa7b537b0b761f2d780e9ad3a6ff",
        "title": "次韵乡侯计院二首  其二",
        "author": "刘克庄",
        "content": "还山非敢厌承明，鹤唳鶑啼若个清。\n警句摘稀惭杰思，博封冰少见交情。\n当年扈跸重金贵，他日飞空一剑轻。\n莫问路头何处去，出门万里水云程。",
        "dynasty": "宋",
        "collection_info": null
    },
    {
        "uuid": "314b9a919d372bb235d3123465a831a5",
        "title": "咏史五言二首  其一",
        "author": "刘克庄",
        "content": "西都生昴宿，东井聚奎星。\n仅可尊秦陛，安能肃汉廷。\n收图惩灭籍，起蕝欠嵇经。\n何况杯羹语，书之涴汗青。",
        "dynasty": "宋",
        "collection_info": null
    },
    {
        "uuid": "f8a9a4215da955ef1fe4a0adf9b2a12d",
        "title": "咏史五言二首  其二",
        "author": "刘克庄",
        "content": "虽化家为国，其如夏变夷。\n可汗僭天子，萧后作阏氏。\n玉检无升顶，珠襦有裸尸。\n未应长乐老，饮酒又吟诗。",
        "dynasty": "宋",
        "collection_info": null
    },
    {
        "uuid": "8276a07c4e9188b93d417d278ab26925",
        "title": "道释六言二首  其一",
        "author": "刘克庄",
        "content": "萧衍老公苦行，舍身之举壮哉。\n祇怕侯丞相者，不许梁朝赎回。",
        "dynasty": "宋",
        "collection_info": null
    },
    {
        "uuid": "451c9f81fe8783ec551dcafc3bbc1733",
        "title": "道释六言二首  其二",
        "author": "刘克庄",
        "content": "大榼酒时酩酊，小瓢药自贵珍。\n老去修持如故，向来符呪通神。",
        "dynasty": "宋",
        "collection_info": null
    },
    {
        "uuid": "ed8283a0949751c96f314fa2922968e5",
        "title": "记汉事六言二首  其一",
        "author": "刘克庄",
        "content": "纷然击柱诸将，付之起蕝叔孙。\n向来常駡儒腐，今日方知帝尊。",
        "dynasty": "宋",
        "collection_info": null
    },
    {
        "uuid": "11fe9d78b82bf793ce49ce17a6bd5e08",
        "title": "记汉事六言二首  其二",
        "author": "刘克庄",
        "content": "始欲报五世相，末不愿万户留。\n少从黄石公授，晚与赤松子游。",
        "dynasty": "宋",
        "collection_info": null
    },
    {
        "uuid": "11d80503be380bd88673ffed5d4dace9",
        "title": "两朝口号六言二首  其一",
        "author": "刘克庄",
        "content": "尧舜若稽古外，烈祖圣谟洋洋。\n道理一句最大，卓冠万世帝王。",
        "dynasty": "宋",
        "collection_info": null
    },
    {
        "uuid": "917961dd1255b311222d4e71b0409d71",
        "title": "两朝口号六言二首  其二",
        "author": "刘克庄",
        "content": "宇宙包吾仁内，充之惟天惟尧。\n昊穹敬此一字，千载以待永昭。",
        "dynasty": "宋",
        "collection_info": null
    },
    {
        "uuid": "f87d433e47489b38e3e11a1760816657",
        "title": "记汉唐事六言二首  其一",
        "author": "刘克庄",
        "content": "黄鹄之歌高古，大风之作激昂。\n横汾酒酣乐作，其如感慨悲伤。",
        "dynasty": "宋",
        "collection_info": null
    },
    {
        "uuid": "64f352d3c00e825488076cb28b5d09dd",
        "title": "记汉唐事六言二首  其二",
        "author": "刘克庄",
        "content": "辇路感春草句，殿阁赋熏风人。\n联句未闻笔谏，凭高空忆侍臣。",
        "dynasty": "宋",
        "collection_info": null
    },
    {
        "uuid": "2ae5afb8ab6eb8968b1e6980cb7ee5a3",
        "title": "送君用侄判官",
        "author": "刘克庄",
        "content": "天官长榜该差久，公相繁机押敕迟。\n佩玉徐行真上介，着鞭先发任羣儿。\n方惭当宁询黄髮，绝喜吾宗见白眉。\n闻说守侯留祢墨，水衡召拜必同时。",
        "dynasty": "宋",
        "collection_info": null
    },
    {
        "uuid": "fd49e54d4be17adddfc0aa6b58fd94bd",
        "title": "题近稿",
        "author": "刘克庄",
        "content": "箪瓢久已甘颜巷，笔橐先曾侍汉廷。\n杜视王侯等蝼蚁，坡轻名利比蜗蝇。\n更无荐鲔仪登俎，时有求羊炬入陵。\n老矣终身作伧父，诸公努力佐中兴。",
        "dynasty": "宋",
        "collection_info": null
    },
    {
        "uuid": "2461c220bb62d42577fe0d4cfb4f413c",
        "title": "绝句三首  其一",
        "author": "刘克庄",
        "content": "定本兰亭传贋久，党公姜字发蒙初。\n儿童若问何人写，向道樗翁八十余。",
        "dynasty": "宋",
        "collection_info": null
    },
    {
        "uuid": "3783550b22c3b0554229af8424948528",
        "title": "绝句三首  其二",
        "author": "刘克庄",
        "content": "愁肠一饮辄无算，病眼四时常有花。\n旧日读书垂钓处，重寻如到别人家。",
        "dynasty": "宋",
        "collection_info": null
    },
    {
        "uuid": "53de988c90b995b0b838c858e26dfa4e",
        "title": "绝句三首  其三",
        "author": "刘克庄",
        "content": "潘郎鬓岂春能绿，东野肩非雪亦寒。\n世外那无仙可学，人间惟有老难瞒。",
        "dynasty": "宋",
        "collection_info": null
    },
    {
        "uuid": "e33c62f99ca7e72bc6b941c353df80bb",
        "title": "戊辰重阳绝句",
        "author": "刘克庄",
        "content": "冯唐白首尚含香，卫武谆谆肯惰荒。\n万一享年如二老，犹堪烂醉十重阳。",
        "dynasty": "宋",
        "collection_info": null
    },
    {
        "uuid": "df051ea034f42c8f5db2c33b493f51c8",
        "title": "和居厚弟韵",
        "author": "刘克庄",
        "content": "端嘉已羡谷鶑迁，不觉龙飞又几年。\n坡老尝称少公胜，伯淳曾道二哥贤。\n腾笺内举虽如此，秉笔中书岂必然。\n岁晚偶同耆旧传，瞎翁安得似癯仙。",
        "dynasty": "宋",
        "collection_info": null
    },
    {
        "uuid": "8b397ccd80d770441427aa49797b7989",
        "title": "画笥有二粉头各题一绝  其一",
        "author": "刘克庄",
        "content": "裕陵临御始，像祭武襄公。\n郜六何为者，图形一禁中。",
        "dynasty": "宋",
        "collection_info": null
    },
    {
        "uuid": "7aa17768c6e12496893e5628d9489964",
        "title": "画笥有二粉头各题一绝  其二",
        "author": "刘克庄",
        "content": "高帝开江左，如天有太阳。\n迎归皇太后，放出小流娘。",
        "dynasty": "宋",
        "collection_info": null
    },
    {
        "uuid": "6c90c1a360cdb5b8333f2488a878a299",
        "title": "狂吟",
        "author": "刘克庄",
        "content": "两轮屋角走如梭，争奈樗翁老病何。\n富贵时来年少去，神仙者少死人多。\n形羸全頼儿扶掖，诗退犹须友切磋。\n莫嗟狂吟无律吕，古人不废饭牛歌。",
        "dynasty": "宋",
        "collection_info": null
    },
    {
        "uuid": "b85e68105ddc0f333542701d45297066",
        "title": "题赵志仁南溪双莲",
        "author": "刘克庄",
        "content": "乃翁去记玉楼成，岁帅乡人祀洛英。\n文耀可无田助祭，象贤頼有谷传声。\n奇葩融结双莲瑞，奕叶追攀五桂荣。\n纍将重侯何足道，几人三世有诗名。",
        "dynasty": "宋",
        "collection_info": null
    },
    {
        "uuid": "9641f04cb9777c125eaeedfc443fe330",
        "title": "挽赵倅",
        "author": "刘克庄",
        "content": "半刺官虽滞，全人世所稀。\n生无瑕可指，古以死为归。\n故笥斑衣在，新阡鹤表飞。\n铭幽仍相挽，老泪拭还挥。",
        "dynasty": "宋",
        "collection_info": null
    },
    {
        "uuid": "dfdfca47c3b3f58f12dd3e345ac241b9",
        "title": "应真二首  其一",
        "author": "刘克庄",
        "content": "五百逋逃士，刘郎不放心。\n教醒阿罗汉，飞空无处寻。",
        "dynasty": "宋",
        "collection_info": null
    },
    {
        "uuid": "aa1907b2371a9362a359ff27658ea592",
        "title": "应真二首  其二",
        "author": "刘克庄",
        "content": "支解雠人毒，香涂施主恩。\n对天剖肠胃，倒海洗亲冤。",
        "dynasty": "宋",
        "collection_info": null
    },
    {
        "uuid": "cd8bc56aacbe2feeea7bdd3f4f88b3b8",
        "title": "赠东塔玙老",
        "author": "刘克庄",
        "content": "南寺上人禅学苦，东冈老子法筵开。\n遥知大设伊蒲供，送汝挑包去捞斋。",
        "dynasty": "宋",
        "collection_info": null
    },
    {
        "uuid": "8bb0aca3d6d9825c50028b55710dd06f",
        "title": "题倪鲁玉诗后二首  其一",
        "author": "刘克庄",
        "content": "梅经御史鞫成案，村荷先皇敕扁堂。\n少日不容人入社，暮年甘被子侵疆。\n不应愚谷知名姓，惟许孤山擅影香。\n岂独江湖酬唱者，卷中诸老半存亡。",
        "dynasty": "宋",
        "collection_info": null
    },
    {
        "uuid": "8a709321483d17c007276a7c5be34415",
        "title": "题倪鲁玉诗后二首  其二",
        "author": "刘克庄",
        "content": "自从风雅陵夷后，吟到梅村世岂多。\n旷达知章归后作，轩昂予美醉时歌。\n击蒙何止闻童稚，谴疟犹堪去病魔。\n一听牙絃三叹息，今无钟子奈诗何。",
        "dynasty": "宋",
        "collection_info": null
    },
    {
        "uuid": "cada69955a00b0a1ca79dee99b231a1e",
        "title": "杂咏五言八首  其一",
        "author": "刘克庄",
        "content": "梦中求荐寝，此事有还无。\n幸得东安女，为王洗厚诬。",
        "dynasty": "宋",
        "collection_info": null
    },
    {
        "uuid": "354b9e1fb49e02a85275a0c58bb0471e",
        "title": "杂咏五言八首  其二",
        "author": "刘克庄",
        "content": "魏帝恩虽重，川灵礼自防。\n不曾簪美珥，安有献明珰。",
        "dynasty": "宋",
        "collection_info": null
    },
    {
        "uuid": "659e2e02984a475ea1991fcf2f65cae7",
        "title": "杂咏五言八首  其三",
        "author": "刘克庄",
        "content": "燕燕鶑鶑喻，工于状妇容。\n不如洛神赋，比拟作惊鸿。",
        "dynasty": "宋",
        "collection_info": null
    },
    {
        "uuid": "495f3a3cb5dd26629d49b56863038921",
        "title": "杂咏五言八首  其四",
        "author": "刘克庄",
        "content": "园令词章妙，君王悔悟深。\n能回九重眷，只卖百斤金。",
        "dynasty": "宋",
        "collection_info": null
    },
    {
        "uuid": "838c74ec69cf98bbacf1ec0dea3c4d24",
        "title": "杂咏五言八首  其五",
        "author": "刘克庄",
        "content": "断絃难续矣，读者尚悲辛。\n不似穷冯衍，甘为薄倖人。",
        "dynasty": "宋",
        "collection_info": null
    },
    {
        "uuid": "078211b8b9a6e8c5388f3f1d6c25467f",
        "title": "杂咏五言八首  其六",
        "author": "刘克庄",
        "content": "难寻楚三户，不记汉千门。\n独有灵光殿，长因一赋存。",
        "dynasty": "宋",
        "collection_info": null
    },
    {
        "uuid": "136baf8a00e824dce3918b549274dff0",
        "title": "杂咏五言八首  其七",
        "author": "刘克庄",
        "content": "有剑弹驩铗，无金筑隗台。\n孝王虽贵介，犹解客邹枚。",
        "dynasty": "宋",
        "collection_info": null
    },
    {
        "uuid": "67c9d4af91f0f0f6a6d0a3e40cc3da8d",
        "title": "杂咏五言八首  其八",
        "author": "刘克庄",
        "content": "埋向西陵裏，千年不復晨。\n未知台上妓，歌舞乐何人。",
        "dynasty": "宋",
        "collection_info": null
    },
    {
        "uuid": "4d0bc3fb637163bf804eb35e760cb4d0",
        "title": "两曜二首  其一",
        "author": "刘克庄",
        "content": "朝朝出阳谷，夜夜入虞渊。\n且看乌轮转，休论蚁磨旋。",
        "dynasty": "宋",
        "collection_info": null
    },
    {
        "uuid": "43e14927cb8051634359f0e03135ff8e",
        "title": "两曜二首  其二",
        "author": "刘克庄",
        "content": "不甘蟇蚀月，泣献磔蟇诗。\n却效玉川子，仍曾是退之。",
        "dynasty": "宋",
        "collection_info": null
    },
    {
        "uuid": "341b615e3b886932ae57d1572f90c765",
        "title": "风雪二首  其一",
        "author": "刘克庄",
        "content": "大块号万窍，强名之曰风。\n楚人无意义，乱说有雌雄。",
        "dynasty": "宋",
        "collection_info": null
    },
    {
        "uuid": "5c0c692271864240d15f28fb1208f747",
        "title": "风雪二首  其二",
        "author": "刘克庄",
        "content": "持帚通樵径，搘筇过藓桥。\n不知及门者，若箇肯埋腰。",
        "dynasty": "宋",
        "collection_info": null
    },
    {
        "uuid": "421ae0e791f2e0e01b4b3146c3044078",
        "title": "放言五首  其一",
        "author": "刘克庄",
        "content": "丹剂干铅汞，红尘扫粃糠。\n只消一隻鹤，安用万头羊。",
        "dynasty": "宋",
        "collection_info": null
    },
    {
        "uuid": "e2eb96b0f131a05dc3f7cc9262668c05",
        "title": "放言五首  其二",
        "author": "刘克庄",
        "content": "恋阙子牟远，还乡贺监狂。\n老人忘节序，有菊即重阳。",
        "dynasty": "宋",
        "collection_info": null
    },
    {
        "uuid": "cc64d708e3b5956582bebe8ac2b141fa",
        "title": "放言五首  其三",
        "author": "刘克庄",
        "content": "镜悲鸾独舞，射感雉双飞。\n早认色空是，晚知婚宦非。",
        "dynasty": "宋",
        "collection_info": null
    },
    {
        "uuid": "219e91cc35229f245b29ed0703afe50b",
        "title": "放言五首  其四",
        "author": "刘克庄",
        "content": "万里先行脚，三家晚闭关。\n曾求诗入海，亦作史藏山。",
        "dynasty": "宋",
        "collection_info": null
    },
    {
        "uuid": "2682f396c7cc665fd16528a80b9a1c73",
        "title": "放言五首  其五",
        "author": "刘克庄",
        "content": "有酒聊排闷，无书可订顽。\n君看鸾铩羽，不若早知还。",
        "dynasty": "宋",
        "collection_info": null
    },
    {
        "uuid": "40c7a3ec801c75892269bd1a5d202ca0",
        "title": "赠日者陈达夫六言二首  其一",
        "author": "刘克庄",
        "content": "昔有君平季主，今无韩慥林开。\n终日垂帷闭肆，或时戴笠盘街。",
        "dynasty": "宋",
        "collection_info": null
    },
    {
        "uuid": "0d5791ebcac9d0812291c3f7d9824bc6",
        "title": "赠日者陈达夫六言二首  其二",
        "author": "刘克庄",
        "content": "樗翁书题闲慢，万言不直豪芒。\n夺了巡官行货，搀他太卜牙郎。",
        "dynasty": "宋",
        "collection_info": null
    },
    {
        "uuid": "52794aaa408984a9627c4e725be84bf0",
        "title": "记将李事",
        "author": "刘克庄",
        "content": "藐予小子衰残迫，惜我先人老寿稀。\n厚币能牵四皓出，画图幸送二疎归。\n子玄亘古芬芳史，伯始终身粪上讥。\n颕叔资深俱已矣，岂无来者判聃非。",
        "dynasty": "宋",
        "collection_info": null
    },
    {
        "uuid": "4ecdc6800b859d81916920bb9696d185",
        "title": "赠庸斋",
        "author": "刘克庄",
        "content": "挟策端平偶见遗，不旋踵已遇嘉熙。\n虽闻栖楚叩墀语，不见阳城伏閤时。\n下殿君能和富范，上房吾愿让夷夔。\n或疑廉蔺曾相避，知两翁心更有谁。",
        "dynasty": "宋",
        "collection_info": null
    },
    {
        "uuid": "922791b8f6917253b0103888b50073e2",
        "title": "纵茟一首",
        "author": "刘克庄",
        "content": "不与人争鹿，常留客脍鲸。\n遍参埋雪立，轻举御风行。\n鸣止三千岁，游观数十城。\n前篇方出喙，又报后篇成。",
        "dynasty": "宋",
        "collection_info": null
    },
    {
        "uuid": "bc5af1ff001ae2338ed63df84b3ae4a6",
        "title": "病起五首  其一",
        "author": "刘克庄",
        "content": "躬圭宝箑俱藏起，出入惟消笠与簑。\n农说雨旸差有准，客谈间谍易传讹。\n丰年海熟田尤熟，圣代朝和野亦和。\n纵使大寒并大暑，小车时出至行窝。",
        "dynasty": "宋",
        "collection_info": null
    },
    {
        "uuid": "36fcf8d2b755dc8995209878ab91abbf",
        "title": "病起五首  其二",
        "author": "刘克庄",
        "content": "鬻文卖赋今能几，穷薄常因病折磨。\n宁作地仙事思邈，不教天女恼维摩。\n乞骸幸已逃空谷，养气难于塞决河。\n岂是先生老而健，修方多更阅医多。",
        "dynasty": "宋",
        "collection_info": null
    },
    {
        "uuid": "a838b1ef688b9a251e9a9559e4d4f673",
        "title": "病起五首  其三",
        "author": "刘克庄",
        "content": "小窗不復听吾伊，时有蛩声出吻悲。\n曲宴无歌赓太液，中痟止酒饮华池。\n谁将晓雪堆新鬓，自拨寒灰锻近诗。\n未敢热瞒同社友，草鞋尚欲远寻师。",
        "dynasty": "宋",
        "collection_info": null
    },
    {
        "uuid": "ca89b2292be019d1702abd5d4ea77e34",
        "title": "病起五首  其四",
        "author": "刘克庄",
        "content": "百岁将阑猛省惊，六根不足可怜生。\n古人使祝为祈死，叔世无人弔失明。\n昔捱残更羞渴睡，今当清昼要扶行。\n时于梦裏瞻星斗，愁绝邻鷄腷膊声。",
        "dynasty": "宋",
        "collection_info": null
    },
    {
        "uuid": "136f97db7eb6d6e0548d36483c21a0e9",
        "title": "病起五首  其五",
        "author": "刘克庄",
        "content": "越境迎医伎又穷，残骸奉施与天公。\n外庭幸际清明始，内障如囚黑暗中。\n贝叶今难开隻眼，熏絃昔忝和重瞳。\n暮年膝上惟文度，常挈书灯伴乃翁。",
        "dynasty": "宋",
        "collection_info": null
    },
    {
        "uuid": "c8f062e65ba510aa8352ac5fe06393da",
        "title": "次韵君节秘书三首  其一",
        "author": "刘克庄",
        "content": "甫登鳌顶浩然归，岂是区区较粟薇。\n纵使吠声杂尧桀，可无直笔辨聃非。\n雷音首占第一义，黛色终当四十围。\n想见朝阳鸣未已，在岐山下莫高飞。",
        "dynasty": "宋",
        "collection_info": null
    },
    {
        "uuid": "6edcc6855fe64c6edeb9963f60d69df5",
        "title": "次韵君节秘书三首  其二",
        "author": "刘克庄",
        "content": "又从天禄閤中归，厌太官羊忆苦薇。\n伋瑗昌言忧国事，永钦沽直暴君非。\n贵人高爵悬金印，狎客闲情减带围。\n独有冥鸿惜毛羽，刺天未肯羡羣飞。",
        "dynasty": "宋",
        "collection_info": null
    },
    {
        "uuid": "7609f38248f77a1a81ea029368bbcb0d",
        "title": "次韵君节秘书三首  其三",
        "author": "刘克庄",
        "content": "宁作青袍朝士归，烹羔未必胜羹薇。\n易贪尘世好官职，难泯人心真是非。\n战士未收青野骨，将军谁报白登围。\n可怜鸠鷃藩篱下，岂识垂天翼怒飞。",
        "dynasty": "宋",
        "collection_info": null
    },
    {
        "uuid": "fccddfe3cb66e607af1904f034eae712",
        "title": "醉笔一首",
        "author": "刘克庄",
        "content": "满插花黄沃巨杯，一丝不遣挂襟怀。\n若非供奉仙重谪，必是玄真子再来。\n有妓分甘徒自臭，无奴负锸也须埋。\n平生不喜名浮实，佳传何消上曲台。",
        "dynasty": "宋",
        "collection_info": null
    },
    {
        "uuid": "767ace7144fdd5f38b188837c85602c9",
        "title": "次韵林太渊二首  其一",
        "author": "刘克庄",
        "content": "齿宿何妨意尚新，向来误认假为真。\n漏名左相门首客，占籍愚公谷裏人。\n上知岂无千虑失，下官惟有两眉颦。\n史臣传与颂台谥，未抵杯中物切身。",
        "dynasty": "宋",
        "collection_info": null
    },
    {
        "uuid": "637264caf5d831c3290f4d6d88721e5c",
        "title": "次韵林太渊二首  其二",
        "author": "刘克庄",
        "content": "时贤多以刻为明，抚字催科鲜并行。\n闻旧吏民皆向化，喜新令尹不求赢。\n察帘外事非中道，立路傍碑亦近名。\n莫比寻常贵公子，长官清若一书生。",
        "dynasty": "宋",
        "collection_info": null
    },
    {
        "uuid": "a437bd7814bf51d6ffad123888172868",
        "title": "送胡石璧帅广西二首  其一",
        "author": "刘克庄",
        "content": "制难由来在一贤，青冥鈇钺授中权。\n汉家固已收羣策，胡运何曾有百年。\n不待焦头蒙上赏，莫云斡腹是虚传。\n提封五筦包鲸浸，黎母山犹在次边。",
        "dynasty": "宋",
        "collection_info": null
    },
    {
        "uuid": "d4f233620b7886032ec9d6a9d35be79c",
        "title": "送胡石璧帅广西二首  其二",
        "author": "刘克庄",
        "content": "此段君王付託谁，明公身可荷安危。\n常游簪带春携客，忽夺昆崙夜出奇。\n忠定罢兵纔建绍，襄公讨叛止邕宜。\n腐儒虽惫如同载，堪稿平蛮第二碑。",
        "dynasty": "宋",
        "collection_info": null
    },
    {
        "uuid": "6bf5b733df933a7c9ddb4be8d898c3ac",
        "title": "迎候林德辅帅参一首",
        "author": "刘克庄",
        "content": "西埜约余同荐祢，六丁力尽不能留。\n霜蹄屡蹶追风骠，皓首还登载月舟。\n伊昔士元曾别驾，即今子美尚参谋。\n浮荣膜外何须较，且可归来秉烛游。",
        "dynasty": "宋",
        "collection_info": null
    },
    {
        "uuid": "bae434fc9dc5eee40d574c0371e2a1cf",
        "title": "感昔",
        "author": "刘克庄",
        "content": "曾见弘文馆盛开，难将汗脚涴金台。\n搜山不见之推出，入海难呼太白来。\n士各自媒谁待聘，世皆欲杀少怜才。\n空存先帝昭回笔，永閟巾箱不忍开。",
        "dynasty": "宋",
        "collection_info": null
    },
    {
        "uuid": "5ad05a3274b093d203f00a95c60f1bd8",
        "title": "题法帖",
        "author": "刘克庄",
        "content": "二王万古擅书名，闻说临池学始成。\n瘗鹤字犹看不见，黄庭小楷付来生。",
        "dynasty": "宋",
        "collection_info": null
    },
    {
        "uuid": "738bf34008a1a8f642098c59fb423684",
        "title": "答学者",
        "author": "刘克庄",
        "content": "自古名家岂偶然，虽游于艺必精专。\n经生各守单传旧，国弈常争一着先。\n马老于行知嚮导，鹄腾而上睹方圆。\n殷勤寄语同袍者，努力磨教铁砚穿。",
        "dynasty": "宋",
        "collection_info": null
    },
    {
        "uuid": "01a6746ebabd1485ebbb2809f1436ba0",
        "title": "南唐一首",
        "author": "刘克庄",
        "content": "建隆事得之遗老，畴昔曾参野史看。\n后阁夜犹歌玉树，陈桥日已涌金盘。\n可怜李主归朝晚，专靠江神立国难。\n谁道齐兵当十万，一身杌陧不能安。",
        "dynasty": "宋",
        "collection_info": null
    },
    {
        "uuid": "b1aa49a7375f8e7e0a3ed9e16aea2661",
        "title": "古意",
        "author": "刘克庄",
        "content": "吾夫子喜称遗逸，太史公亦传滑稽。\n尧帝杯曾逊巢许，武王粟不饱夷齐。\n拾来穗即万钟禄，采下薇堪百瓮虀。\n不是狂言大无当，闻之啮缺与王倪。",
        "dynasty": "宋",
        "collection_info": null
    },
    {
        "uuid": "dc014b9b983a7ceccdcdea326653504c",
        "title": "题画六言一首",
        "author": "刘克庄",
        "content": "子猷无乘兴舟，越石有长啸楼。\n雪灭千山踪迹，月照几家乐愁。",
        "dynasty": "宋",
        "collection_info": null
    },
    {
        "uuid": "a1cbd54ee53fc5b68d5266004fad7b35",
        "title": "理故书二首  其一",
        "author": "刘克庄",
        "content": "轴犹插高架，檠已弃低墙。\n可惜亡三箧，安能读一箱。\n自惭伯仁退，不及阿宜长。\n但忆初强记，谁知晚健忘。",
        "dynasty": "宋",
        "collection_info": null
    },
    {
        "uuid": "6bf9a0de08da306d6c181dfbb1f5d21f",
        "title": "理故书二首  其二",
        "author": "刘克庄",
        "content": "难窥一字脚，空皱两眉头。\n孤露无三乐，凄凉有四愁。\n诗疵捻鬚改，丹走出神求。\n元不离禅榻，当年遍九州。",
        "dynasty": "宋",
        "collection_info": null
    },
    {
        "uuid": "2fcbba39e05fa97d9c1c679993f3e283",
        "title": "用韵题卓刑部乐山楼",
        "author": "刘克庄",
        "content": "城裏惟楼尽见山，使君小筑可三间。\n弓旌招莫返长往，炉竈坏方求大还。\n及菊未荒归栗里，有芝堪茹老商颜。\n鹤书曾赚幽人出，只恐先生又予环。",
        "dynasty": "宋",
        "collection_info": null
    },
    {
        "uuid": "0798ffb7ec75ec087e6aa7b032ee5748",
        "title": "铭座六言二首  其一",
        "author": "刘克庄",
        "content": "象防弔露埋齿，麝以香闻割脐。\n羣儿争放纸鹞，老子宁为木鸡。",
        "dynasty": "宋",
        "collection_info": null
    },
    {
        "uuid": "a3220de61ce43b63822c17620d246e0c",
        "title": "铭座六言二首  其二",
        "author": "刘克庄",
        "content": "数步觉萧娘臭，三日闻荀令香。\n涑水公铭衾戒，乖崖老按剑防。",
        "dynasty": "宋",
        "collection_info": null
    },
    {
        "uuid": "fdfd203901c9fd21f34842aef6161e3b",
        "title": "耳鼻六言二首  其一",
        "author": "刘克庄",
        "content": "万法与身俱幻，百骸惟耳尚聪。\n文公为补琴操，回仙邀听松风。",
        "dynasty": "宋",
        "collection_info": null
    },
    {
        "uuid": "b3cbee2d560c4071a01671c4670fe37d",
        "title": "蝶庵一首",
        "author": "刘克庄",
        "content": "万里求师脚力顽，可怜无药驻童颜。\n游梁曾在邹枚右，反鲁安能季孟间。\n但见堆金守郿坞，未闻全璧出函关。\n尧如天大逃焉往，莫费巢由自买山。",
        "dynasty": "宋",
        "collection_info": null
    },
    {
        "uuid": "33f29ea209e11bf4ee35dc7157f32625",
        "title": "即事六言四首  其一",
        "author": "刘克庄",
        "content": "宦情为虎为鼠，世态如云如轮。\n武夫驾盲宰相，醉尉呵飞将军。",
        "dynasty": "宋",
        "collection_info": null
    },
    {
        "uuid": "b7933caf6bb414995ce45cfa56080f5a",
        "title": "即事六言四首  其二",
        "author": "刘克庄",
        "content": "有时眼花落井，有时鼻孔撩天。\n工诗只是少黠，说禅莫是大颠。",
        "dynasty": "宋",
        "collection_info": null
    },
    {
        "uuid": "1f8f7ef42e521444fd7535b51068d4fc",
        "title": "即事六言四首  其三",
        "author": "刘克庄",
        "content": "骨已朽黄泉下，传犹列青史中。\n猛朴时来宰相，关张运去英雄。",
        "dynasty": "宋",
        "collection_info": null
    },
    {
        "uuid": "a5f3031136143b6c35c4cfaae41985a2",
        "title": "即事六言四首  其四",
        "author": "刘克庄",
        "content": "早咏白驹在谷，晚驾青牛出关。\n宁为鱼点墨退，犹胜鹤带箭还。",
        "dynasty": "宋",
        "collection_info": null
    },
    {
        "uuid": "6c5994fedf92d223edd1dbb7bffe41bd",
        "title": "古意二十韵",
        "author": "刘克庄",
        "content": "自从混沌死，万象困穿凿。\n淳风谁挽还，古意日漓薄。\n余幼胆轮囷，泛滥通流略。\n短篇堪掣鲸，片文可驱鰐。\n吾尝观窍妙，渠敢讥杂驳。\n北未陟崧岱，南仅览衡霍。\n菊坡评三隽，竹隠表一鹗。\n虽为世流传，未经圣删削。\n晚岁历九州，导从惟一鹤。\n飘然乘刚风，腾而上寥廓。\n金色大千界，水涡几万落。\n荒哉汉陵阙，蕞尔辽城郭。\n遂窥子宗庙，尽见佛楼阁。\n叫开阊阖云，耳闻钧天乐。\n吾持此安归，喜极还惊愕。\n恍疑缘崖坠，又恐行路错。\n诗魔暂辞去，来如隔日疟。\n易展垂天翼，难踏实地脚。\n万病皆有方，惟狂不可药。\n拙吟示儿曹，聊记武公谑。",
        "dynasty": "宋",
        "collection_info": null
    },
    {
        "uuid": "5dbc0b848063bfbe0adc295f90a2bb2b",
        "title": "送王南海二首  其一",
        "author": "刘克庄",
        "content": "昔作翘材客，曾谈执友贤。\n虽无金屋贮，頼有归巢迁。\n此老飞仙去，斯文付嫡传。\n病翁犹未聩，要听武城絃。",
        "dynasty": "宋",
        "collection_info": null
    },
    {
        "uuid": "6d748f2ce04875b03e437a5959f91f4f",
        "title": "送王南海二首  其二",
        "author": "刘克庄",
        "content": "史氏循良传，儒家果艺科。\n土荒耕老少，海近贩人多。\n古有宁馨语，今无于蒍歌。\n县知新令尹，琴调得民和。",
        "dynasty": "宋",
        "collection_info": null
    },
    {
        "uuid": "d16fd69aceb78500a6d5909396e46c45",
        "title": "挽陈司直二首  其一",
        "author": "刘克庄",
        "content": "五朝际遇诸家少，四叶封崇一品荣。\n不似鶑花贵公子，宛然萤雪老书生。\n交游绿野旧宾客，濡染沧洲贤父兄。\n吾老埋辞失之约，余哀翻入薤歌声。",
        "dynasty": "宋",
        "collection_info": null
    },
    {
        "uuid": "3acce5343d4525466ebd3008e470db2f",
        "title": "挽陈司直二首  其二",
        "author": "刘克庄",
        "content": "隆干事契姑休论，岁晚相看成两翁。\n吾女偶霑郊霈下，君儿亦脱县滩中。\n清伊高会耆英少，碧濑新丘伉俪同。\n我有蔡邕书欲付，未知何日兆非熊。",
        "dynasty": "宋",
        "collection_info": null
    },
    {
        "uuid": "0814431b1bfbd7aaf7de5893a54fad90",
        "title": "挽葛夫人二首  其一",
        "author": "刘克庄",
        "content": "银台曾奋涂归笔，我亦留花批逆鳞。\n早共裂麻沮裴相，晚甘负耒作滕民。\n儿斑衣从双旌贵，母绣帘迎万户春。\n方拥皇华荒大国，误他多少借留人。",
        "dynasty": "宋",
        "collection_info": null
    },
    {
        "uuid": "c35db4f31b8ce7da6384d1860fbd5f63",
        "title": "挽葛夫人二首  其二",
        "author": "刘克庄",
        "content": "不惟婆嫂咸嗟惜，学语儿知此母贤。\n味薄居常喜蔬食，心慈劝勿用蒲鞭。\n若非腾上天宫裏，必是迎归海岸边。\n九十老农来祖奠，眼枯不觉亦潸然。",
        "dynasty": "宋",
        "collection_info": null
    },
    {
        "uuid": "cb7275a5636a1351756b7f083eb10a4b",
        "title": "谢景行方寺丞惠衣二首  其一",
        "author": "刘克庄",
        "content": "赣州牧念予绝洁，见遗上衣并下裳。\n泽畔羊裘未韬晦，雪中鹤氅太清狂。\n笑金谷友望尘缪，经紫阳翁考古详。\n更惠鸡栖车一乘，十分结裹老文昌。",
        "dynasty": "宋",
        "collection_info": null
    },
    {
        "uuid": "c88eda1c8d6b5e3276eafa806086f0be",
        "title": "谢景行方寺丞惠衣二首  其二",
        "author": "刘克庄",
        "content": "初裁隠服师杨陆，忽赠身章别一般。\n似雪精絺为表襮，比花文锦作中单。\n何妨俗笑浩然耸，不要人怜范叔寒。\n孰若子衣安且吉，绝胜剑履进贤冠。",
        "dynasty": "宋",
        "collection_info": null
    },
    {
        "uuid": "ca0dbedfcd07e75673b14e82bc28aab1",
        "title": "抄戊辰十月近稿七首  其一",
        "author": "刘克庄",
        "content": "后学鲜能舍瑟作，古人未免假韶鸣。\n不劳左辖诵新句，却爱老婆呼旧名。\n史馆谁征段公事，雠家妄作武侯评。\n人间安得忘忧物，为窭儒生浇不平。",
        "dynasty": "宋",
        "collection_info": null
    },
    {
        "uuid": "345880854528cd6d62b398ce280beda8",
        "title": "抄戊辰十月近稿七首  其二",
        "author": "刘克庄",
        "content": "识之无字忆髫年，霍地红颜变雪颠。\n求狗监人难復得，如鸡林相岂非贤。\n鲤庭闻处才三百，蚓窍吟来忽五千。\n寄语毛韩并卫卜，不烦序亦不烦笺。",
        "dynasty": "宋",
        "collection_info": null
    },
    {
        "uuid": "c1dfe0a06f451f7ecb3f20f820602414",
        "title": "抄戊辰十月近稿七首  其三",
        "author": "刘克庄",
        "content": "顶雪无多爬欲秃，眼花乱发捏来空。\n何如自号四休叟，不要人扶独乐翁。\n纯白固知难讳老，大丹未必可还童。\n不知后世评碑板，似李邕耶似蔡邕。",
        "dynasty": "宋",
        "collection_info": null
    },
    {
        "uuid": "49329285f03c5f61fbbb269c260f46fd",
        "title": "抄戊辰十月近稿七首  其四",
        "author": "刘克庄",
        "content": "主公已换老龙名，部曲无知觊宠灵。\n执爨婢权呼小玉，拾樵童暂叚奴星。\n旋推邻叟称尊宿，兼命雏孙曰宁馨。\n稚子不知侬烂醉，刚来耳畔唤教醒。",
        "dynasty": "宋",
        "collection_info": null
    },
    {
        "uuid": "4b385c57eb4d2ed3e4d9f2de3cf22779",
        "title": "抄戊辰十月近稿七首  其五",
        "author": "刘克庄",
        "content": "户外跫然闻足音，或怀漫刺袖新吟。\n樽空愧不能觞客，绠短如何敢汲深。\n薄俗求疵谁揜恶，先贤虑患或阳瘖。\n国人岂待侬箴儆，持在萤窗且自箴。",
        "dynasty": "宋",
        "collection_info": null
    },
    {
        "uuid": "3325e5ca2373f85519f92c83110fcedc",
        "title": "抄戊辰十月近稿七首  其六",
        "author": "刘克庄",
        "content": "少狂费尽一生心，丛稿如山雪满簪。\n杨子雕镌夸赋丽，唐人锻炼说诗深。\n寒来尚可披裘钓，穷杀何妨带索吟。\n社友萧疎吾老大，安知来者不如今。",
        "dynasty": "宋",
        "collection_info": null
    },
    {
        "uuid": "3eb803caa9687778c5683c1882c22ec5",
        "title": "抄戊辰十月近稿七首  其七",
        "author": "刘克庄",
        "content": "畴昔荣途分寸跻，危机不合上云梯。\n凤皇池有人争夺，鹦鹉洲无客敢题。\n早不修真坏丹竈，晚方受箓脱金闺。\n羽毛只可如鸦雀，谁遣君为吐绶鷄。",
        "dynasty": "宋",
        "collection_info": null
    },
    {
        "uuid": "d5a1565aef2b4e6c28a1c48d279a5e04",
        "title": "又五言一首",
        "author": "刘克庄",
        "content": "甫白不可作，千年有废坛。\n虚逢右文主，难献采诗官。\n与子擘麟脯，从渠切虮肝。\n后生多美秀，未可便麤瞒。",
        "dynasty": "宋",
        "collection_info": null
    },
    {
        "uuid": "8b428e0a7a80f3ab1db9f9cd095ad2a7",
        "title": "绝句二首  其一",
        "author": "刘克庄",
        "content": "枝上好花无十日，松梢老叶有千年。\n静中勘破人间世，醒者常愚醉者贤。",
        "dynasty": "宋",
        "collection_info": null
    },
    {
        "uuid": "58447cc22bff483bdedeccde64b51658",
        "title": "绝句二首  其二",
        "author": "刘克庄",
        "content": "浮荣已是卿惭长，勇退犹称相避贤。\n先帝赐金挥未尽，不应全仰作碑钱。",
        "dynasty": "宋",
        "collection_info": null
    },
    {
        "uuid": "b48a7944f09c84a5d40526471e427f95",
        "title": "六言三首  其一",
        "author": "刘克庄",
        "content": "不识平康坊裏，多在村学堂中。\n安得金钱买笑，只堪夏楚训蒙。",
        "dynasty": "宋",
        "collection_info": null
    },
    {
        "uuid": "0eb747ba3321fc8a5a2ec42f3cee4e7d",
        "title": "六言三首  其二",
        "author": "刘克庄",
        "content": "不入城裏市裏，常在水边月边。\n蜀公有疏谢事，米老无书辨颠。",
        "dynasty": "宋",
        "collection_info": null
    },
    {
        "uuid": "44f82ec6893597e0f8de607c7a44c09e",
        "title": "六言三首  其三",
        "author": "刘克庄",
        "content": "溪北酒旗袅袅，溪南社鼓冬冬。\n宁问餔糟渔父，懒求赋芧狙公。",
        "dynasty": "宋",
        "collection_info": null
    },
    {
        "uuid": "30f2552b7bbf657041cdf9198df8de16",
        "title": "壶山一首",
        "author": "刘克庄",
        "content": "俯瞰二州烟晻霭，遥瞻八面壁崔嵬。\n乃知仙圣门庭广，也放长房跳入来。",
        "dynasty": "宋",
        "collection_info": null
    },
    {
        "uuid": "5ef0a1c4a7facb79a500aa4501d9c901",
        "title": "相法一首",
        "author": "刘克庄",
        "content": "姑射仙风肌似雪，卢郎鬼质面如蓝。\n不劳鉴裁分妍丑，但览丰标辨圣凡。",
        "dynasty": "宋",
        "collection_info": null
    },
    {
        "uuid": "39b826c763fdfae9802a0a3d64f98fb0",
        "title": "先识一首",
        "author": "刘克庄",
        "content": "新戒几曾参古德，死人不信有神仙。\n蚊虻纵使皆成佛，鸡犬何修得上天。",
        "dynasty": "宋",
        "collection_info": null
    },
    {
        "uuid": "b9e130d8bbca518077e8542f492f1510",
        "title": "读阮籍传一首",
        "author": "刘克庄",
        "content": "言出勿令圭有玷，舌扪不及驷难追。\n阮公托醉劝进表，庞老无名受禅碑。",
        "dynasty": "宋",
        "collection_info": null
    },
    {
        "uuid": "63437bc300575b50933434ce5e3f9a71",
        "title": "题韩柳庙碑一首",
        "author": "刘克庄",
        "content": "韩柳子孙皆物故，士民尸祝尚如新。\n吾行天下已头白，三百年唐惟二人。",
        "dynasty": "宋",
        "collection_info": null
    },
    {
        "uuid": "d0b26e21d4d8438427ecddc0d2eb5f99",
        "title": "挽林学录五言二首  其一",
        "author": "刘克庄",
        "content": "节麾三世显，萤雪一生贫。\n愈积家余庆，咸称里善人。\n幼常推李泌，老忽哭卢纶。\n圣恶无从涕，那堪是外亲。",
        "dynasty": "宋",
        "collection_info": null
    },
    {
        "uuid": "0ad2d04f391ea7bc3701742b75cde5db",
        "title": "挽林学录五言二首  其二",
        "author": "刘克庄",
        "content": "昔报尊公讣，奔丧万里程。\n生居诸子下，身代二兄行。\n负骨嘆纯孝，分财见不争。\n九原面先舅，应问白头甥。",
        "dynasty": "宋",
        "collection_info": null
    },
    {
        "uuid": "4997380593ecc036459e0ed8315a8d52",
        "title": "送庄纠一首",
        "author": "刘克庄",
        "content": "忽枉高轩访，殷勤不忍离。\n虽书督邮考，率在过庭时。\n辩素推三语，清尤畏四知。\n归装无长物，一首后村诗。",
        "dynasty": "宋",
        "collection_info": null
    },
    {
        "uuid": "bbf8630371e18533bca54b34786d393c",
        "title": "杂咏一首",
        "author": "刘克庄",
        "content": "晴是羲和喜，阴是嫦娥妬。\n暖是青帝来，凉是赤熛去。\n灾是旄头出，祥是奎星聚。\n雷是阿香嗔，涛是灵胥怒。",
        "dynasty": "宋",
        "collection_info": null
    },
    {
        "uuid": "9e49bfd73847fd3da4e6ad8be1483b7a",
        "title": "字说一首",
        "author": "刘克庄",
        "content": "半山字说行，精义极贯穿。\n世好鸦蚓书，谁识虫鱼篆。",
        "dynasty": "宋",
        "collection_info": null
    },
    {
        "uuid": "3f04ae66389e4009c4886448324a5cd6",
        "title": "目眚六言一首",
        "author": "刘克庄",
        "content": "暮年因耽黄卷，双瞳不省盲如。\n来生愿为苍颉，四目造鸟迹书。",
        "dynasty": "宋",
        "collection_info": null
    },
    {
        "uuid": "b2dcd076d5131053913aba4e729bb169",
        "title": "梦觉一首",
        "author": "刘克庄",
        "content": "抛书咍㘆声裏，转枕屈伸肘中。\n卢生相黄粱舍，沈郎壻翠微宫。",
        "dynasty": "宋",
        "collection_info": null
    },
    {
        "uuid": "40a6587c6d2c9d6e67f0967ceb0fbfe8",
        "title": "匡人一首",
        "author": "刘克庄",
        "content": "匡人不识夫子，往往发其笥中。\n但有深衣古履，元无宝玉大弓。",
        "dynasty": "宋",
        "collection_info": null
    },
    {
        "uuid": "4c48be2ebd7a462f41bda0106af41f99",
        "title": "怀真赵二公一首",
        "author": "刘克庄",
        "content": "南塘清谈亹亹，西山至言琅琅。\n七畧通羣书博，一生短千载长。",
        "dynasty": "宋",
        "collection_info": null
    },
    {
        "uuid": "6a8dd078d5bcb30fb7fb4f79030280f4",
        "title": "留侯一首",
        "author": "刘克庄",
        "content": "一槌復九世雠，编书封万户侯。\n指视紫芝翁出，身从赤松子游。",
        "dynasty": "宋",
        "collection_info": null
    },
    {
        "uuid": "ddf1b6b7486e612b25e8601038b2ffc6",
        "title": "游仙一首",
        "author": "刘克庄",
        "content": "懒为随驾处士，宁作闭门隠君。\n跨青牛导紫气，乘黄鹤上白云。",
        "dynasty": "宋",
        "collection_info": null
    },
    {
        "uuid": "4595bf148515f377a31c63871aac0219",
        "title": "题赵昌花一首",
        "author": "刘克庄",
        "content": "赵叟生长太平，以着色花擅名。\n自古良工独苦，于今墨画盛行。",
        "dynasty": "宋",
        "collection_info": null
    },
    {
        "uuid": "9672a9e8e621c06f98e3b9573b57a32e",
        "title": "题桃源图一首",
        "author": "刘克庄",
        "content": "但记嬴二世尔，岂知晋太康耶。\n一境浑无租税，四时长有桃花。",
        "dynasty": "宋",
        "collection_info": null
    },
    {
        "uuid": "0923ad1d831a36793d93a6cc2184904e",
        "title": "贵公子一首",
        "author": "刘克庄",
        "content": "春圃鶑花围席，秋堂风露入帘。\n宁以肩承蹴踘，不将手触牙籤。",
        "dynasty": "宋",
        "collection_info": null
    },
    {
        "uuid": "aa01e6506b61e40992f2a6918f6cf2de",
        "title": "读开元天宝遗事一首",
        "author": "刘克庄",
        "content": "环子受兵火涴，梅姬如玉雪清。\n二妃未免遗恨，三郎可煞无情。",
        "dynasty": "宋",
        "collection_info": null
    },
    {
        "uuid": "7d821c09125e1a2965e39fe3341114ec",
        "title": "醉醒一首",
        "author": "刘克庄",
        "content": "醉梦发于真性，醒狂或者矫情。\n左相饮如川吸，龙图笑比河清。",
        "dynasty": "宋",
        "collection_info": null
    },
    {
        "uuid": "8d6104a828f46494439d88d9ea08870b",
        "title": "读韩信马援传一首",
        "author": "刘克庄",
        "content": "伏波自托真主，淮阴愿为假王。\n病厌鸢飞鼓躁，晚悲鸟尽弓藏。",
        "dynasty": "宋",
        "collection_info": null
    },
    {
        "uuid": "4089f69c4b7b144d863b0f1fcb147347",
        "title": "画赞七言一首",
        "author": "刘克庄",
        "content": "馿加九锡石三品，鸟覩村翁晚节荣。\n出有小车扶有杖，前身莫是邵先生。",
        "dynasty": "宋",
        "collection_info": null
    },
    {
        "uuid": "fd6e8b6cdcf27ce8c2dd6c48e09d638d",
        "title": "又六言二首  其一",
        "author": "刘克庄",
        "content": "韶颜譬槿花尔，枵腹仅椰子如。\n不知作千年调，谁教盛万卷书。",
        "dynasty": "宋",
        "collection_info": null
    },
    {
        "uuid": "38c8a124029efdd8235d7e89cb6b3e9c",
        "title": "又六言二首  其二",
        "author": "刘克庄",
        "content": "有载书盟三友，无文章送五穷。\n怯懦宁出胯下，清狂羞入裈中。",
        "dynasty": "宋",
        "collection_info": null
    },
    {
        "uuid": "888925494770791695927d02b4179b26",
        "title": "五言一首",
        "author": "刘克庄",
        "content": "馿多为令仆，蚁亦拜侯王。\n恰则封万户，俄然梦一场。",
        "dynasty": "宋",
        "collection_info": null
    },
    {
        "uuid": "fa695b2d60bbf12eba8dcfc78ac96967",
        "title": "杂咏六言八首  其一",
        "author": "刘克庄",
        "content": "退之效玉川体，子美和舂陵行。\n古训后生可畏，俗语文人相轻。",
        "dynasty": "宋",
        "collection_info": null
    },
    {
        "uuid": "845028cd578689850aeb6984a53dcd8f",
        "title": "杂咏六言八首  其二",
        "author": "刘克庄",
        "content": "台卿遗令画赞，渊明祭文挽诗。\n乍可裸尸仰药，勿求敕葬宣医。",
        "dynasty": "宋",
        "collection_info": null
    },
    {
        "uuid": "62bcbf3762cab3f8f39be5f81573daa1",
        "title": "杂咏六言八首  其三",
        "author": "刘克庄",
        "content": "龙章凤姿中散，麞头鼠目十郎。\n一遗恨悲风操，一老死偃月堂。",
        "dynasty": "宋",
        "collection_info": null
    },
    {
        "uuid": "c51a2f7f01114edd9e2c8ae11f85ed86",
        "title": "杂咏六言八首  其四",
        "author": "刘克庄",
        "content": "大将军无旧客，四公子成古坟。\n寄语鲁仲连辈，买丝绣平原君。",
        "dynasty": "宋",
        "collection_info": null
    },
    {
        "uuid": "06360e138f4a6cdf273cd1c1b82ef54b",
        "title": "杂咏六言八首  其五",
        "author": "刘克庄",
        "content": "上寿都来百岁，厚禄不过万钟。\n陋巷儒死廿九，灌园子辞三公。",
        "dynasty": "宋",
        "collection_info": null
    },
    {
        "uuid": "6e7b661477226366db17145ea320e5a6",
        "title": "杂咏六言八首  其六",
        "author": "刘克庄",
        "content": "游侠客无珠履，故人子有练裙。\n小楷临乐毅论，太息祭田横文。",
        "dynasty": "宋",
        "collection_info": null
    },
    {
        "uuid": "2b6c8077e2e334239958e17841a113e2",
        "title": "杂咏六言八首  其七",
        "author": "刘克庄",
        "content": "痛駡老奴尊己，错认厕鬼为妻。\n先儒重郑玄易，三孤喜李赤诗。",
        "dynasty": "宋",
        "collection_info": null
    },
    {
        "uuid": "cbeb3587cda7cede81174240117152c9",
        "title": "杂咏六言八首  其八",
        "author": "刘克庄",
        "content": "卢老数间破屋，张公九尺长身。\n容膝何妨啸傲，打头不敢欠伸。",
        "dynasty": "宋",
        "collection_info": null
    },
    {
        "uuid": "f232bf6a79e83cea930c2ce756fd4693",
        "title": "杂咏五言五首  其一",
        "author": "刘克庄",
        "content": "传呼尤赫赫，变灭忽休休。\n鸿笔铭勋绩，蝉冠敛髑髅。",
        "dynasty": "宋",
        "collection_info": null
    },
    {
        "uuid": "71c278bb63af31e65679f37e17f28fb1",
        "title": "杂咏五言五首  其二",
        "author": "刘克庄",
        "content": "奴视中人少，庭机左戚难。\n高爹嗔李白，新莽弔师丹。",
        "dynasty": "宋",
        "collection_info": null
    },
    {
        "uuid": "ef717b7fb95cebab60dd6ccf52e0e36f",
        "title": "杂咏五言五首  其三",
        "author": "刘克庄",
        "content": "亲朋存者少，岁月去如驰。\n不记桃三窃，犹疑黍一炊。",
        "dynasty": "宋",
        "collection_info": null
    },
    {
        "uuid": "1e3be5993cdd28f5dd15c978d74d9c62",
        "title": "杂咏五言五首  其四",
        "author": "刘克庄",
        "content": "干鹊噪送喜，训狐鸣主灾。\n龙随黄帝去，麟为素王来。",
        "dynasty": "宋",
        "collection_info": null
    },
    {
        "uuid": "755c360929ec6574bfe4aac866addbe5",
        "title": "杂咏五言五首  其五",
        "author": "刘克庄",
        "content": "敝庐吾亦爱，陋巷人不堪。\n痴儿蜗带屋，老子茧名庵。",
        "dynasty": "宋",
        "collection_info": null
    },
    {
        "uuid": "2929ca80be51da8a547fbe4b2f676b09",
        "title": "杂咏七言二首  其一",
        "author": "刘克庄",
        "content": "夷齐甘受周家饿，申白曾遭汉法髠。\n全活老臣残齿髮，来生尚欲报君恩。",
        "dynasty": "宋",
        "collection_info": null
    },
    {
        "uuid": "289cd4113f92f9436bca86d761c150c7",
        "title": "杂咏七言二首  其二",
        "author": "刘克庄",
        "content": "清禁已无莲炬分，名山尚欠草鞋缘。\n贺公未是真知己，却唤诗仙作谪仙。",
        "dynasty": "宋",
        "collection_info": null
    },
    {
        "uuid": "73bed56a741993db4d70ad7317019c95",
        "title": "跋潘岳悼亡一首",
        "author": "刘克庄",
        "content": "长恨齐眉人已往，可怜尊足者犹存。\n乃知剑履图麟阁，不似琴书隠鹿门。",
        "dynasty": "宋",
        "collection_info": null
    },
    {
        "uuid": "3f73a0d1c805f6c1f2a0817549f08d2c",
        "title": "题佛书六言一首",
        "author": "刘克庄",
        "content": "圆随如一百八，大知识五十三。\n旋学梵音朗诵，老无脚力遍参。",
        "dynasty": "宋",
        "collection_info": null
    },
    {
        "uuid": "7f4895ea414685139e5915c7a8ff7ce5",
        "title": "凡圣一首",
        "author": "刘克庄",
        "content": "死生非有二致，圣凡于此一般。\n桓魋预为石椁，王乔尚欲玉棺。",
        "dynasty": "宋",
        "collection_info": null
    },
    {
        "uuid": "1453ba360a4cf6796f0795e03a5e66d9",
        "title": "梅开五言一首",
        "author": "刘克庄",
        "content": "陶翁书甲子，楚客纪庚寅。\n村叟无台历，梅开认小春。",
        "dynasty": "宋",
        "collection_info": null
    },
    {
        "uuid": "3d15cb28f41c44b173a4526cf1d43396",
        "title": "记方尊师事一首",
        "author": "刘克庄",
        "content": "坱圠司元化，回环列众真。\n有称金阙令，无记玉楼人。",
        "dynasty": "宋",
        "collection_info": null
    },
    {
        "uuid": "6fb703a49786660354639ea1feeb4eac",
        "title": "居厚弟乞以碍止法官回授公朝特俞所请族子有诗志喜居厚次韵邀某同作效颦一首既拙且钝录献家庙",
        "author": "刘克庄",
        "content": "回貤异渥未之闻，凛凛干淳生气存。\n频对青藜真济美，虽埋玉树尚追尊。\n奉新鸾诰陈幽壤，距小麟台只近村。\n太息琰玄皆耄矣，诔成姑以寝为园。",
        "dynasty": "宋",
        "collection_info": null
    },
    {
        "uuid": "0a3b00c52cf95729b4db877ae2a7e814",
        "title": "晚意",
        "author": "刘克庄",
        "content": "鷄报东方欲白时，林林羣动起飞驰。\n匹居岘上入城少，颇怪淮南拔宅迟。\n惊饵何妨潜密藻，安巢谨勿托危枝。\n末年慕用寒山子，不是行家本色诗。",
        "dynasty": "宋",
        "collection_info": null
    },
    {
        "uuid": "19fbddaa8d7976f2054c0da6c4315aaa",
        "title": "道房六言一首",
        "author": "刘克庄",
        "content": "懒白衣作宰相，宁黄冠事老君。\n试问读三万轴，何如诵五千文。",
        "dynasty": "宋",
        "collection_info": null
    },
    {
        "uuid": "40ab655c11a32b833b80af6070f41335",
        "title": "谢诸寓贵载酒  其一",
        "author": "刘克庄",
        "content": "樗翁九袠逢初度，洛社耆英共举杯。\n富相苦邀康节入，温公亦喜小程来。\n每惭席上陪真率，谁道窝中爱打乖。\n不怕醉归卢老攧，芙蓉月恰照人怀。",
        "dynasty": "宋",
        "collection_info": null
    },
    {
        "uuid": "45c248750bc9edac6abc78a72a8553dd",
        "title": "谢诸寓贵载酒  其二",
        "author": "刘克庄",
        "content": "洛中旧话谁拈出，几载寥寥有此杯。\n迂叟力辞年高晚，先贤羞与尹俱来。\n宁陪邵子称安乐，免使欧公笑僻乖。\n况值霜天好风月，皱眉不若且舒怀。",
        "dynasty": "宋",
        "collection_info": null
    },
    {
        "uuid": "8e9b6bb86edbbbb9fe19b4296de6f431",
        "title": "谢诸寓贵载酒  其三",
        "author": "刘克庄",
        "content": "景迫桑榆欢意少，相依药椀与茶杯。\n忽闻有客载醪过，谁道无人裹饭来。\n家在恍惊如鹤化，岁丰未可罪龙乖。\n闲吟不与君争巧，自作村田乐散怀。",
        "dynasty": "宋",
        "collection_info": null
    },
    {
        "uuid": "2970ab02aaec8499e5d72fc70c6197c5",
        "title": "老嘆一首",
        "author": "刘克庄",
        "content": "少豪扛鼎復搴旗，倏忽才情已竭衰。\n今无百斤金买赋，古有九千缣作碑。\n毛锥尽秃难藏老，麈尾高悬合授谁。\n他日学人求肘后，不消挽些与哀词。",
        "dynasty": "宋",
        "collection_info": null
    },
    {
        "uuid": "b8799d3aab2d6577f06780233916723d",
        "title": "题达卿侄别墅",
        "author": "刘克庄",
        "content": "吾门不幸去华亡，頼有高才出鴈行。\n自拟退之称稍黠，孰云白也是阳狂。\n表阡鹤许侬归老，饮砚虹为汝发祥。\n它日雏鶑燎黄诰，分墦应许及联墙。",
        "dynasty": "宋",
        "collection_info": null
    },
    {
        "uuid": "47443419bca376bcb04b8442a4f49644",
        "title": "示强甫",
        "author": "刘克庄",
        "content": "昔受浮丘伯密传，骎骎辕固伏生年。\n试横牧笛花间饮，胜着朝冠柏下眠。\n天上锦袍曾夺得，山中石砚又磨穿。\n生来羞舐淮南鼎，且戏尘寰作地仙。",
        "dynasty": "宋",
        "collection_info": null
    },
    {
        "uuid": "8f26d7a0038b62272db67dc14137b9ca",
        "title": "示沂孙",
        "author": "刘克庄",
        "content": "过去光阴电莫追，镜中非復旧鬚眉。\n已拚眸子难重朗，犹幸心官可苦思。\n太极旋闿无极义，极玄更有又玄诗。\n此篇若问何人作，向道山中老古锥。",
        "dynasty": "宋",
        "collection_info": null
    },
    {
        "uuid": "037ed0f4a181b8f026f54879785ebc4b",
        "title": "师友六言一首",
        "author": "刘克庄",
        "content": "闻诸师者本同，取之友者亦公。\n高才有出象外，精义不离箇中。\n南渡大儒管见，西山先生正宗。",
        "dynasty": "宋",
        "collection_info": null
    },
    {
        "uuid": "e4e01df50c482ab9fe2974a3546af5b4",
        "title": "记箕山商野事一首",
        "author": "刘克庄",
        "content": "放勋禅饮牛父，轩皇问牧马童。\n曰夫子致南面，称天师拜下风。",
        "dynasty": "宋",
        "collection_info": null
    },
    {
        "uuid": "aca4ef704c64b3887ce156bd044c3031",
        "title": "赤侄孙改名圭行冠礼一首",
        "author": "刘克庄",
        "content": "冠非责童子礼，儿必读手泽书。\n箪瓢回也不改，宗庙赤尔何如。",
        "dynasty": "宋",
        "collection_info": null
    },
    {
        "uuid": "6c114cef43a2f17776a48847e6e9dbb6",
        "title": "霜菊",
        "author": "刘克庄",
        "content": "霜菊尤宜晚，纔开一两葩。\n不随蒲柳变，索性待梅花。",
        "dynasty": "宋",
        "collection_info": null
    },
    {
        "uuid": "2bd5f36358a806ae622d3b265e756bdb",
        "title": "苏柑",
        "author": "刘克庄",
        "content": "橘裏争棋叟，壶中卖药公。\n苏柑肥似瓠，盛不得樗翁。",
        "dynasty": "宋",
        "collection_info": null
    },
    {
        "uuid": "6c4b9ac43fadce06d05f5f066682a15c",
        "title": "小劳",
        "author": "刘克庄",
        "content": "性不耐闲懒，小劳方小佳。\n锯沉成薄片，末麝入新芽。",
        "dynasty": "宋",
        "collection_info": null
    },
    {
        "uuid": "8bd98acd684b7d6ce066ff48473da1f3",
        "title": "病起",
        "author": "刘克庄",
        "content": "不求玉杵杵，不要水银银。\n但祝未来世，长为无病人。",
        "dynasty": "宋",
        "collection_info": null
    },
    {
        "uuid": "a29e4984cba2bc5fc0d9985e15163cda",
        "title": "物化",
        "author": "刘克庄",
        "content": "今朝风物甚美，明日阴晴未知。\n夕阳无回照理，落花有上天时。",
        "dynasty": "宋",
        "collection_info": null
    },
    {
        "uuid": "5d2254a0c84287ed29c406b82e9ad93d",
        "title": "蚋",
        "author": "刘克庄",
        "content": "蚓穿槁壤及黄泉，蜂采花房与柳绵。\n微蚋么么殊嗜好，以酰为蜜瓮为天。",
        "dynasty": "宋",
        "collection_info": null
    },
    {
        "uuid": "1329d5bb283cc44617de31412730ef3e",
        "title": "雀",
        "author": "刘克庄",
        "content": "恰见趋燕市，俄闻集兔园。\n雕笼驯养者，谁到翟公门。",
        "dynasty": "宋",
        "collection_info": null
    },
    {
        "uuid": "a2a18d50929376e6cc38d7ce02c58ffb",
        "title": "惜春",
        "author": "刘克庄",
        "content": "乱漂源裏红雨，凈洗枝头雪绵。\n只讶欢非前日，安知春是去年。",
        "dynasty": "宋",
        "collection_info": null
    },
    {
        "uuid": "28ea3ddeaf9ce9db226433cae64b93ac",
        "title": "予点",
        "author": "刘克庄",
        "content": "声音笑貌可为，颜色哭泣难揜。\n圣人无私喜怒，见于诛予与点。",
        "dynasty": "宋",
        "collection_info": null
    },
    {
        "uuid": "4afead7333129603d2d9ce625858034e",
        "title": "客问宗旨一首",
        "author": "刘克庄",
        "content": "万物泛观皆我闼，诸君何事入吾裈。\n不须苦问侬宗旨，醉裏闻之洛诵孙。",
        "dynasty": "宋",
        "collection_info": null
    },
    {
        "uuid": "15945d2f861dfe68a6917adf3630a59f",
        "title": "咸淳龙飞大魁之归卿大夫以某兄弟有一日之长俾主其事水村农卿谓某当为诗为壶山唤回百年英灵之气客散诗成翌早录呈且约同社属和  其一",
        "author": "刘克庄",
        "content": "倾城迎侯锦归忙，儿女鲜衣妓晓粧。\n龙首榜来春满郡，鷄栖车已夕还乡。\n团司局结慈恩寺，一炬灯传旧弼坊。\n莫作寻常先辈看，淳熙相府甲科郎。",
        "dynasty": "宋",
        "collection_info": null
    },
    {
        "uuid": "b447a3a54ccb8ade3557405a2c9f66f4",
        "title": "咸淳龙飞大魁之归卿大夫以某兄弟有一日之长俾主其事水村农卿谓某当为诗为壶山唤回百年英灵之气客散诗成翌早录呈且约同社属和  其二",
        "author": "刘克庄",
        "content": "射策人如射利忙，岂知世有古来粧。\n汉庭儒半坏科举，天下士宁论国乡。\n但诧高标广寒殿，谁能更读善和坊。\n观君毛羽真鸾凤，羞杀麤豪白面郎。",
        "dynasty": "宋",
        "collection_info": null
    },
    {
        "uuid": "1f49fa9de0eefd959c20e0f44835220b",
        "title": "次江权军宴新进士韵",
        "author": "刘克庄",
        "content": "病翁无计出愁城，喜甲科郎竞拾青。\n主礼尤隆真刺史，华宗相望两魁星。\n董生至论惟三策，韦氏单传只一经。\n举首爱身如拱璧，修于家肯献于廷。",
        "dynasty": "宋",
        "collection_info": null
    },
    {
        "uuid": "6d79981c947242ccdafe916af1a34fdc",
        "title": "闻喜宴李教君瑞不赴小诗赞美",
        "author": "刘克庄",
        "content": "脍人肝与采山薇，举世营营为饱饥。\n始信洋洋而逝矣，已烹鶂鶂復哇之。\n伏雌雉亦防身害，畴昔羊能兆祸基。\n独有广文君卓识，残杯冷炙也牢辞。",
        "dynasty": "宋",
        "collection_info": null
    },
    {
        "uuid": "643fe934e8225f47b8e08c72139df80d",
        "title": "始冰",
        "author": "刘克庄",
        "content": "始犹飘洒忽严凝，村獠初看尽失惊。\n包裹入城问蓍旧，一名木稼一名冰。",
        "dynasty": "宋",
        "collection_info": null
    },
    {
        "uuid": "1166529348cc37b02d7b7dfbcbe25195",
        "title": "有客",
        "author": "刘克庄",
        "content": "几载庭空雀可罗，朝来忽有客相过。\n似知老子条冰进，不道先生鬓雪多。",
        "dynasty": "宋",
        "collection_info": null
    },
    {
        "uuid": "642f91c1162447670bfa9272d4ab1660",
        "title": "柬春谷工部",
        "author": "刘克庄",
        "content": "假使富埒国，何如贫在家。\n尚存侬汉札，宁夺我齐瓜。",
        "dynasty": "宋",
        "collection_info": null
    },
    {
        "uuid": "943f77b25d299f0c8464ab317e3e8a3d",
        "title": "七窍凿",
        "author": "刘克庄",
        "content": "自从七窍凿，无復六根全。\n鲸死彗星出，蟇枯月魄圆。",
        "dynasty": "宋",
        "collection_info": null
    },
    {
        "uuid": "bd33a70b2d527df3abcdf31fedf1f39b",
        "title": "迁客党碑",
        "author": "刘克庄",
        "content": "人无公议论，天有真是非。\n佛肯护迁客，雷能碎党碑。",
        "dynasty": "宋",
        "collection_info": null
    },
    {
        "uuid": "db94fc4b5c002f2fb7bef9bd16979792",
        "title": "奎宿奏事",
        "author": "刘克庄",
        "content": "过客危于惠，移儋远似琼。\n末年蘂珠殿，奏事独奎星。",
        "dynasty": "宋",
        "collection_info": null
    },
    {
        "uuid": "582012abe015dc0b9fc44070b0f784ba",
        "title": "饮者",
        "author": "刘克庄",
        "content": "大醉害心风，小醉卧咽呕。\n世有大先生，一饮石五斗。",
        "dynasty": "宋",
        "collection_info": null
    },
    {
        "uuid": "190cbfbe1875b7e1e5d919b8390b4ce3",
        "title": "怕爱",
        "author": "刘克庄",
        "content": "月中玉女虽严冷，雪裏瑶姬转丽华。\n不管达官怕木稼，且留处士爱梅花。",
        "dynasty": "宋",
        "collection_info": null
    },
    {
        "uuid": "30b7881a9c3bddcdd011f3658a83519a",
        "title": "余寒",
        "author": "刘克庄",
        "content": "老子今年八十三，怕寒浑未试春衫。\n尚存晋宋间人意，折得南枝带雪簪。",
        "dynasty": "宋",
        "collection_info": null
    },
    {
        "uuid": "203d406f37539cfb5a781ec93f7297b4",
        "title": "赵昌花",
        "author": "刘克庄",
        "content": "要识洛阳姚魏面，赵昌着色亦名家。\n可怜俗眼无真赏，不宝丹青宝墨花。",
        "dynasty": "宋",
        "collection_info": null
    },
    {
        "uuid": "543dac72f90ec3e532099dc41c2597e6",
        "title": "天夺",
        "author": "刘克庄",
        "content": "曩造河沙业，今灾梦幻身。\n不知岩下电，天夺与何人。",
        "dynasty": "宋",
        "collection_info": null
    },
    {
        "uuid": "e0917cdd7f61425450275e390faa0f26",
        "title": "逃禅便面",
        "author": "刘克庄",
        "content": "姑射吸风仍饮露，洛妃习礼更明诗。\n梅花浑不施朱粉，直以天香与雪肌。",
        "dynasty": "宋",
        "collection_info": null
    },
    {
        "uuid": "809019c5fe7a97096b1aae3e7d95272a",
        "title": "闻东轩讣  其一",
        "author": "刘克庄",
        "content": "君给相如札，吾方长道山。\n燕犹栖旧垒，驹已养天闲。",
        "dynasty": "宋",
        "collection_info": null
    },
    {
        "uuid": "287549e0d48f19f78e8396adfb032fc4",
        "title": "闻东轩讣  其二",
        "author": "刘克庄",
        "content": "位逼将求说，书来欲铸颜。\n柰何化鹤去，不见珥貂还。",
        "dynasty": "宋",
        "collection_info": null
    },
    {
        "uuid": "f11a6f8e87eada4cb6b3cd87d1e6561e",
        "title": "惜舟",
        "author": "刘克庄",
        "content": "生世谁令抱百忧，点黄不肯上眉头。\n江边风雨飘蓬箬，爱惜扁舟一夜愁。",
        "dynasty": "宋",
        "collection_info": null
    },
    {
        "uuid": "7735c8cd355595ba290cc100c8be9469",
        "title": "天堑",
        "author": "刘克庄",
        "content": "兴亡天数亦人谋，战舰蒙衝一炬休。\n雪浪如山限南北，不湔江令沈侯羞。",
        "dynasty": "宋",
        "collection_info": null
    },
    {
        "uuid": "7de8c6cd3d60244fcd3d8e60e15af876",
        "title": "送客",
        "author": "刘克庄",
        "content": "夸毗子有谁存者，恩泽侯何足道哉。\n一叶绝江载愁去，万花环席突围来。",
        "dynasty": "宋",
        "collection_info": null
    },
    {
        "uuid": "5f1a9d598a41d578af789c004e94123b",
        "title": "固穷",
        "author": "刘克庄",
        "content": "狎邪早不由三阁，崛强今难事五楼。\n宁伴伯夷山下饿，岂随徐福海中求。",
        "dynasty": "宋",
        "collection_info": null
    },
    {
        "uuid": "28a5f0be3bcb4137cb6542520ec8241f",
        "title": "颠危",
        "author": "刘克庄",
        "content": "老梢虑航危，隆栋忧厦颠。\n危欠维楫尔，颠将覆压焉。",
        "dynasty": "宋",
        "collection_info": null
    },
    {
        "uuid": "ca90ef708a585bd42693f47844c7ed1e",
        "title": "节惠",
        "author": "刘克庄",
        "content": "醉似东皋子，愚于北谷公。\n何当节一惠，单谥作愚翁。",
        "dynasty": "宋",
        "collection_info": null
    },
    {
        "uuid": "e9ca76691ce6c29f1eb2f7297ff1ed72",
        "title": "化蝶",
        "author": "刘克庄",
        "content": "鹤肯从坡老，鸠能感醉翁。\n老夫曾化蝶，飞入百花中。",
        "dynasty": "宋",
        "collection_info": null
    },
    {
        "uuid": "cad930781958b7a4fa2919e69e7e1a1d",
        "title": "封邑",
        "author": "刘克庄",
        "content": "髮似芦花面削瓜，躬圭锦袄忽高华。\n愿还封邑九百户，小筑茆茨三两家。",
        "dynasty": "宋",
        "collection_info": null
    },
    {
        "uuid": "01570889a429cb9cf26eaa3a2c9be186",
        "title": "菜地",
        "author": "刘克庄",
        "content": "依然山泽一臞儒，幸有先畴与敝庐。\n闻说醉乡方弄印，不知堪拜小侯无。",
        "dynasty": "宋",
        "collection_info": null
    },
    {
        "uuid": "1b86ef28883320556bab39eb85fb22f8",
        "title": "逃愁",
        "author": "刘克庄",
        "content": "年饥未可倾家酿，昼短真当秉烛游。\n中国醉乡隔万里，岂无寸地可逃愁。",
        "dynasty": "宋",
        "collection_info": null
    },
    {
        "uuid": "8f4fe7539c285d17cc1f5e639821d30e",
        "title": "温故",
        "author": "刘克庄",
        "content": "号寒博士灯檠作，冻死秀才衣带诗。\n鲸吸偶陶陶兀兀，蝉嘶尚怪怪奇奇。\n曩时小家数，岁晚大宗师。",
        "dynasty": "宋",
        "collection_info": null
    },
    {
        "uuid": "8e685b92cd895406ba0f56e3830dee9b",
        "title": "受用",
        "author": "刘克庄",
        "content": "阮遥集平生几屐，晏平仲半世一裘。\n秃翁受用能多少，槲叶为衣荷盖头。",
        "dynasty": "宋",
        "collection_info": null
    },
    {
        "uuid": "be146c97b6dbfa502bfdd2f14c943110",
        "title": "自箴",
        "author": "刘克庄",
        "content": "梦亦齐庄非矫戾，病犹温习见操存。\n生柴参后千余载，恍似同时及圣门。",
        "dynasty": "宋",
        "collection_info": null
    },
    {
        "uuid": "69495754cf5099b81d47b55aa3534f20",
        "title": "飞将",
        "author": "刘克庄",
        "content": "沙漠有烽起，上林无鴈来。\n可怜汉飞将，虚筑望乡台。",
        "dynasty": "宋",
        "collection_info": null
    },
    {
        "uuid": "1f529db816045180e9f3330322e9acb6",
        "title": "退之",
        "author": "刘克庄",
        "content": "向来谀墓人，其报在身后。\n柳车不免埋，硫黄安能寿。\n流传碑板多，篇篇说不朽。\n溘先同露电，沙魇曰山斗。",
        "dynasty": "宋",
        "collection_info": null
    },
    {
        "uuid": "3816a2ae1d71a8c0e69db16b91aef94e",
        "title": "李杜",
        "author": "刘克庄",
        "content": "李杜文章宗，继者宜重黎。\n伯禽视熊骥，未易分高低。\n小者善鈎鱼，大者能栅鸡。\n世无託孤者，练葛谁提携。\n谪仙葬青山，女嫁为农妻。\n州牧选高援，使嫔于中闺。\n曰禽鸟有匹，宁合不愿睽。\n生于隋唐后，名与姬姜齐。\n吾家中垒公，惜不经品题。",
        "dynasty": "宋",
        "collection_info": null
    },
    {
        "uuid": "603275770e0b724646f555b588f8cfe9",
        "title": "昌谷",
        "author": "刘克庄",
        "content": "王孙乘颢气，九万里空洞。\n春风吹玉唾，点点成綵凤。\n不惟仆命骚，直恐无雅颂。\n暮归阿㜷嗔，奴辈锦囊重。",
        "dynasty": "宋",
        "collection_info": null
    },
    {
        "uuid": "085bd9018860bbaad33260585783d155",
        "title": "商翁",
        "author": "刘克庄",
        "content": "初隠灵芝处，终逃小橘中。\n谁言秦法密，网不得商翁。",
        "dynasty": "宋",
        "collection_info": null
    },
    {
        "uuid": "d8a84a4151b7f0e795bffa37b8c85077",
        "title": "乐天",
        "author": "刘克庄",
        "content": "众评白傅谥，谁得乐天心。\n小太宗英主，临朝谥醉吟。",
        "dynasty": "宋",
        "collection_info": null
    },
    {
        "uuid": "4cc577bdadc63cf66aeb38b58b694b34",
        "title": "涑水",
        "author": "刘克庄",
        "content": "洛下人呼为迂叟，非惟语简意无穷。\n曲台不合加美谥，俗了深衣大带翁。",
        "dynasty": "宋",
        "collection_info": null
    },
    {
        "uuid": "9d09be34a90cc035ea770b7f25b4b599",
        "title": "高光",
        "author": "刘克庄",
        "content": "发兵坑黥布竖子，踞洗駡隋何腐儒。\n谁道东都重名节，故人只唤作狂奴。",
        "dynasty": "宋",
        "collection_info": null
    },
    {
        "uuid": "54f1da42f01a2b9e8a640004d0807b14",
        "title": "蹙操",
        "author": "刘克庄",
        "content": "老贼所忧惟备权，岂知中愤气同然。\n诸贤莫道江东小，蹙操惟消两少年。",
        "dynasty": "宋",
        "collection_info": null
    },
    {
        "uuid": "9a5cb2a6673f972a9a41dbc5dd4bf0e7",
        "title": "琨逖",
        "author": "刘克庄",
        "content": "迁乔不与鶑争出，殿后犹云马不前。\n越石早知无合杀，不如且让祖生鞭。",
        "dynasty": "宋",
        "collection_info": null
    },
    {
        "uuid": "bb681311a23e3c405fdf5d6a861925d8",
        "title": "曹孟德",
        "author": "刘克庄",
        "content": "精舍观书二十年，偶窥沸鼎出馋涎。\n小豪已草黄巾檄，老大遭烧赤壁船。\n半夜宫嫔和泪诀，当时汉禅只心传。\n后来仍有朱三辈，欲比英雄恐未然。",
        "dynasty": "宋",
        "collection_info": null
    },
    {
        "uuid": "62326192f60e7653fa7521b32aaf5c61",
        "title": "孙伯符",
        "author": "刘克庄",
        "content": "霸略谁堪敌伯符，每开史册想规模。\n一千扫众横江去，十七成功自古无。\n不分老瞒称猘子，便呼公瑾作姨夫。\n君看末命尤奇特，指顾张昭为托孤。",
        "dynasty": "宋",
        "collection_info": null
    },
    {
        "uuid": "bff185d00872bf248a5a59922b4a4394",
        "title": "刘玄德",
        "author": "刘克庄",
        "content": "老瞒虐焰市朝空，宗室惟余大耳翁。\n汉贼有谁分逆顺，关河无地着英雄。\n紫髯久矣营江表，黄屋萧然寄峡中。\n可惜姜维胆如斗，功虽不就有余忠。",
        "dynasty": "宋",
        "collection_info": null
    },
    {
        "uuid": "42b2d423375c46a958ef3fe8c986a062",
        "title": "魏志",
        "author": "刘克庄",
        "content": "称帝称王非一个，国家不可便无孤。\n此言只是瞒孀幼，岂有英雄也恁愚。",
        "dynasty": "宋",
        "collection_info": null
    },
    {
        "uuid": "7ce5e540f8ce697f25be86b9c32d21ad",
        "title": "二世",
        "author": "刘克庄",
        "content": "失国之君多咎政，兴王者作着休符。\n亡秦天告由胡亥，非谓长城外有胡。",
        "dynasty": "宋",
        "collection_info": null
    },
    {
        "uuid": "125ef2aa65051d3a5301a9b966143fe3",
        "title": "质子",
        "author": "刘克庄",
        "content": "七雄侧目虎狼都，仁暴端由取舍殊。\n燕太子留生马角，楚王心作牧羊奴。",
        "dynasty": "宋",
        "collection_info": null
    },
    {
        "uuid": "41e2ed9edf567a6b007f791e08cee7a0",
        "title": "郡宴",
        "author": "刘克庄",
        "content": "瑶琴能挑文君意，玉笛安知虢国心。\n但是有情俱感动，惟村夫子不知音。",
        "dynasty": "宋",
        "collection_info": null
    },
    {
        "uuid": "192b627d503c5965d52eab51704634b8",
        "title": "冬蚊",
        "author": "刘克庄",
        "content": "南州时令舛，冬月有蚊飞。\n岂是为饥祟，因而触祸机。\n照尤嫌画烛，驱尚入罗帏。\n吾母音容远，何妨用扇挥。",
        "dynasty": "宋",
        "collection_info": null
    },
    {
        "uuid": "7a214e037d158b358bc10263d3a9cd7a",
        "title": "冬蝇",
        "author": "刘克庄",
        "content": "百虫已藏蛰，此物出何哉。\n甚矣绿衣僣，公然赤帻来。\n居尝污脯醢，尤喜败樽罍。\n刑故宁论小，无分卵与胎。",
        "dynasty": "宋",
        "collection_info": null
    },
    {
        "uuid": "1863e0da5c2caa3e626811c9478a0ca0",
        "title": "隠者",
        "author": "刘克庄",
        "content": "宁采箕山钓颍滨，放勋天大不能臣。\n渔郎未必知年代，先有逃尧次避秦。",
        "dynasty": "宋",
        "collection_info": null
    },
    {
        "uuid": "dbbe80a638c3aac9e47391e35c4bbb43",
        "title": "偈",
        "author": "刘克庄",
        "content": "远希大慧无，近笑孤峯絮。\n多少初地人，争问末后句。",
        "dynasty": "宋",
        "collection_info": null
    },
    {
        "uuid": "f9f05cde63616f24207877a409dc5231",
        "title": "秦纪",
        "author": "刘克庄",
        "content": "土广曾吞九云梦，民劳因起一阿房。\n人皆怜楚三户在，天独知秦二世亡。",
        "dynasty": "宋",
        "collection_info": null
    },
    {
        "uuid": "cc7da5111fbd1e49e0d60f31857abeb7",
        "title": "自警",
        "author": "刘克庄",
        "content": "司马赋中聊讽一，伯鱼诗外又闻三。\n空余物表陵云气，不向师前立雪参。",
        "dynasty": "宋",
        "collection_info": null
    },
    {
        "uuid": "5c7b459c25d4b0bf7c5ef338ad3640ca",
        "title": "齐俗",
        "author": "刘克庄",
        "content": "柏寝纔休又雪宫，杀麋罪与杀人同。\n徂丘稷下人多诈，谁肯投身入穽中。",
        "dynasty": "宋",
        "collection_info": null
    },
    {
        "uuid": "3ff70b6f843b52dbe3cf89a4c3028c6a",
        "title": "源裏",
        "author": "刘克庄",
        "content": "一洞沾秦俗，疑非太古民。\n尽将源裏事，报与世间人。",
        "dynasty": "宋",
        "collection_info": null
    },
    {
        "uuid": "b42bd2aeb0da8a2344df259d5b028f01",
        "title": "中说",
        "author": "刘克庄",
        "content": "先业归犹在，遗经读未终。\n岂无门弟子，私谥作文中。",
        "dynasty": "宋",
        "collection_info": null
    },
    {
        "uuid": "6f0c6a0e9d9379f20243b77cd8d0b6b2",
        "title": "轵道",
        "author": "刘克庄",
        "content": "秦暴浑如狼牧羊，筑临洮郡至咸阳。\n苦防齐客出关外，岂料子婴降道傍。",
        "dynasty": "宋",
        "collection_info": null
    },
    {
        "uuid": "69b4cc1adcef20b580655bc926430d76",
        "title": "求凤曲",
        "author": "刘克庄",
        "content": "古有轻生士，今无起死医。\n可怜茂陵渴，犹画远山眉。",
        "dynasty": "宋",
        "collection_info": null
    },
    {
        "uuid": "dc49cbe2d90ecc3bdedcc3f22bcb5c01",
        "title": "刺客",
        "author": "刘克庄",
        "content": "不了一毫事，空捐七尺躯。\n陶惜其人没，雄纔以盗书。",
        "dynasty": "宋",
        "collection_info": null
    },
    {
        "uuid": "73f6e15cc2ab6dcf958b9f21c5365539",
        "title": "古墓",
        "author": "刘克庄",
        "content": "龟趺但见碑讹缺，马鬣安知葬旧新。\n想见若敖求食鬼，亦羞东郭乞墦人。",
        "dynasty": "宋",
        "collection_info": null
    },
    {
        "uuid": "cd4b706384d92167f3fa164c51e4fa8e",
        "title": "旧游",
        "author": "刘克庄",
        "content": "扶胥黄木水连空，曾读韩碑访祝融。\n安得六丁机万弩，岷江西去海潮东。",
        "dynasty": "宋",
        "collection_info": null
    },
    {
        "uuid": "c4bc6ebe7d6fc225611052471705769e",
        "title": "岁除即事十首  其一",
        "author": "刘克庄",
        "content": "听得先生去，抛书喜欲颠。\n吾闻渥洼种，堕地不须鞭。",
        "dynasty": "宋",
        "collection_info": null
    },
    {
        "uuid": "a53045af901334ade6f874f1f5fc1e31",
        "title": "岁除即事十首  其二",
        "author": "刘克庄",
        "content": "门外呵寒客，鹑衣百结悬。\n藏瓶犹可扑，莫费水衡钱。",
        "dynasty": "宋",
        "collection_info": null
    },
    {
        "uuid": "fc57ffa0e77cfc869334164dd65f5b15",
        "title": "岁除即事十首  其三",
        "author": "刘克庄",
        "content": "甚惜光阴去，其如耄老何。\n丁宁小儿女，不必看乡傩。",
        "dynasty": "宋",
        "collection_info": null
    },
    {
        "uuid": "27b06e89b3eb601bb2fa3a7398f0e7db",
        "title": "岁除即事十首  其四",
        "author": "刘克庄",
        "content": "岁晚佣耕者，人人诉涝干。\n吾宁减私量，汝莫待租瘢。",
        "dynasty": "宋",
        "collection_info": null
    },
    {
        "uuid": "855ad52c4be692bef814a291a3204ecb",
        "title": "岁除即事十首  其五",
        "author": "刘克庄",
        "content": "卖菜犹求益，栽桃不厌多。\n小园两三树，冷淡柰春何。",
        "dynasty": "宋",
        "collection_info": null
    },
    {
        "uuid": "bcbf318400c5003acb92e1dc7558e1e9",
        "title": "岁除即事十首  其六",
        "author": "刘克庄",
        "content": "想见朱衣吏，催排玉笋班。\n老臣绝朝谒，北望祝南山。",
        "dynasty": "宋",
        "collection_info": null
    },
    {
        "uuid": "9a6d100f44a8ab034c385c9c71608d6f",
        "title": "岁除即事十首  其七",
        "author": "刘克庄",
        "content": "细切如丝菜，添斟献颂椒。\n未曾守除夜，早已问元宵。",
        "dynasty": "宋",
        "collection_info": null
    },
    {
        "uuid": "3b8e54fad8d386a750543d58af0ba844",
        "title": "岁除即事十首  其八",
        "author": "刘克庄",
        "content": "闻说醉乡裏，家家设酒垆。\n有刘伶肯饮，无李白谁沽。",
        "dynasty": "宋",
        "collection_info": null
    },
    {
        "uuid": "0f2798b1d454780db4bc1bf7e9d71273",
        "title": "岁除即事十首  其九",
        "author": "刘克庄",
        "content": "草市芳菲节，柴门寂寞滨。\n桃符聊塞白，免谤作诗人。",
        "dynasty": "宋",
        "collection_info": null
    },
    {
        "uuid": "d31e48e6f9b0a9bba33cc00a0b4ca63b",
        "title": "岁除即事十首  其一○",
        "author": "刘克庄",
        "content": "瘦骨春衫薄，华颠綵胜垂。\n菱花应窃笑，粧束不相宜。",
        "dynasty": "宋",
        "collection_info": null
    },
    {
        "uuid": "939691bd6f923836c7100bf0f9d57814",
        "title": "锦孙",
        "author": "刘克庄",
        "content": "胎髮落居后，屠苏饮最先。\n眉间八十字，愿汝过翁年。",
        "dynasty": "宋",
        "collection_info": null
    },
    {
        "uuid": "04c9b277beb73b9457beb27d41dea15c",
        "title": "葵女",
        "author": "刘克庄",
        "content": "早惠能言者，前生结习余。\n吾闻伏生女，口授古尚书。",
        "dynasty": "宋",
        "collection_info": null
    },
    {
        "uuid": "89bbe6bc7f6fa3a99d70811fa670e5da",
        "title": "短章二首  其一",
        "author": "刘克庄",
        "content": "少日喜累句，暮年多短章。\n假令重盛壮，展拓不能长。",
        "dynasty": "宋",
        "collection_info": null
    },
    {
        "uuid": "736d83174bf4320a23587bc79cc4b3d7",
        "title": "短章二首  其二",
        "author": "刘克庄",
        "content": "衰残齿易宿，陈腐意难新。\n安知痴老子，非復旧词臣。",
        "dynasty": "宋",
        "collection_info": null
    },
    {
        "uuid": "fc010170800ec575dbcc8a1c448b05d9",
        "title": "新春二首  其一",
        "author": "刘克庄",
        "content": "闻禽啄木心犹喜，跃马追花事已非。\n今与东皇盟歃了，留春死不放春归。",
        "dynasty": "宋",
        "collection_info": null
    },
    {
        "uuid": "35b7bee9bd30dd5a9cb5f1aae7a91a46",
        "title": "新春二首  其二",
        "author": "刘克庄",
        "content": "春说吾去留靡定，又云君醉醒难知。\n即愁醉裏逃而去，不道先生有醒时。",
        "dynasty": "宋",
        "collection_info": null
    },
    {
        "uuid": "af8037ca799842018febefce80c59615",
        "title": "画赞",
        "author": "刘克庄",
        "content": "虽则丹青妙，其如齿髮衰。\n远孙元未识，认作古钟馗。",
        "dynasty": "宋",
        "collection_info": null
    },
    {
        "uuid": "6a2d42956ba799946de5521f36e192d4",
        "title": "时事",
        "author": "刘克庄",
        "content": "问讯班春守，牢辞馈岁人。\n翁年十分老，时事一番新。",
        "dynasty": "宋",
        "collection_info": null
    },
    {
        "uuid": "ee581efedff69bdbf19fd5f2df92b25a",
        "title": "二吕",
        "author": "刘克庄",
        "content": "韩吕真乔木，蟠根与国同。\n伯泰太史氏，子约大愚公。",
        "dynasty": "宋",
        "collection_info": null
    },
    {
        "uuid": "7fc0e1a88a460ffe1b4f1c452156f62c",
        "title": "立春十四韵",
        "author": "刘克庄",
        "content": "嘉平至孟陬，丽谯春再颁。\n齐民拨不开，杂沓来如山。\n农家卜休咎，多以觳觫观。\n颇闻举体赤，其咎为燥干。\n又云尾角白，亦虑冬祁寒。\n吾惫不能耕，对之发长叹。\n平生愿丰心，虽老犹如丹。\n方兴西畴务，稍觉南船悭。\n展转夜少眠，呕噎晨废餐。\n敢望余粮栖，渐恐拾穗难。\n陛下仁如天，役简税赋宽。\n临遣皆循良，黜削先饕残。\n一丽丹书内，孰若青史间。\n仆方侪民伍，谁为语县官。",
        "dynasty": "宋",
        "collection_info": null
    },
    {
        "uuid": "8443651305fcd3e02c190cd87a8d6cf3",
        "title": "老少",
        "author": "刘克庄",
        "content": "上树千回时已过，遶枝三匝老安归。\n向来误立红云畔，逃入青山计未非。",
        "dynasty": "宋",
        "collection_info": null
    },
    {
        "uuid": "27a4f01b4884543afd36f6aade36112d",
        "title": "倚伏",
        "author": "刘克庄",
        "content": "且可饮杯中物，谁能管身外愁。\n秽袜奄终元载，短衾可敛黔娄。",
        "dynasty": "宋",
        "collection_info": null
    },
    {
        "uuid": "73e141946b3795560a30d47cdf54d611",
        "title": "萤蚁",
        "author": "刘克庄",
        "content": "萤微化因草，蚁聚国于槐。\n缪析封侯爵，僭为思子台。\n九泉谋蛰处，十月有霜来。\n穹壤大如许，尔曹小矣哉。",
        "dynasty": "宋",
        "collection_info": null
    },
    {
        "uuid": "c8aa12780019d834ad70538fb1c07eae",
        "title": "范雎魏齐",
        "author": "刘克庄",
        "content": "士固不可辱，人殊未易知。\n元来座上客，不及箦中尸。",
        "dynasty": "宋",
        "collection_info": null
    },
    {
        "uuid": "2a514becd1f48dbe9cd7d02062edaa95",
        "title": "瓜李",
        "author": "刘克庄",
        "content": "蝇及瓜勿啖，螬食李何妨。\n苦淡谁知味，甘鲜或腐肠。",
        "dynasty": "宋",
        "collection_info": null
    },
    {
        "uuid": "c172a9f681b2ed03e344e82accc50d95",
        "title": "盘龙栾大",
        "author": "刘克庄",
        "content": "豪杰争鹅炙，神仙食马肝。\n岂知有薇蕨，布满首阳山。",
        "dynasty": "宋",
        "collection_info": null
    },
    {
        "uuid": "24c139e0f4d43fcaced14962a8d4e3c2",
        "title": "达生",
        "author": "刘克庄",
        "content": "无二客穿冢殉，有一奴荷锸从。\n勿烦作者谀墓，莫管邻人相舂。",
        "dynasty": "宋",
        "collection_info": null
    },
    {
        "uuid": "8f45762950325b1ba623449382b0a5d3",
        "title": "儒释",
        "author": "刘克庄",
        "content": "鹅湖始若小异，虎溪岂必皆同。\n平亭晦庵子静，揑合渊明远公。",
        "dynasty": "宋",
        "collection_info": null
    },
    {
        "uuid": "95569c0ac2d6a1bbf9113943787bf374",
        "title": "闲情",
        "author": "刘克庄",
        "content": "宴坐仅留半窗月，归装只载一船愁。\n可怜潘令无标致，却为闲情白了头。",
        "dynasty": "宋",
        "collection_info": null
    },
    {
        "uuid": "1a2f9a43eb48508fa5f34633eed3f058",
        "title": "诸侯客",
        "author": "刘克庄",
        "content": "犬吠鸡鸣者，皆为席上珍。\n如何弹铗客，亦有窃弓人。",
        "dynasty": "宋",
        "collection_info": null
    },
    {
        "uuid": "866f54925d61c3e858069c157ec34f17",
        "title": "三和粧字韵陈魁载酒",
        "author": "刘克庄",
        "content": "荣途素定不须忙，羞作春妍爱古粧。\n众促夺袍诗进御，君宁微服夜归乡。\n怪来尊老升歌席，移就菩提养病坊。\n闻说重题新鹤表，分留印绶与诸郎。",
        "dynasty": "宋",
        "collection_info": null
    },
    {
        "uuid": "e1366d2f7278bbc907908ff4737980d5",
        "title": "孚应祠十二韵",
        "author": "刘克庄",
        "content": "吾翁宰木下，有蛟穴而居。\n一旦忽死去，灵物不待驱。\n秦时灌口君，髣佛其人欤。\n但当咏雩风，不必焚尪巫。\n三农相劳苦，万顷皆上腴。\n其功及百世，否则吾其鱼。\n沈沈孚应祠，轮奂粲碧朱。\n何当春服成，童冠相携扶。\n牢醴荐閟宫，风谣采康衢。\n它日送迎神，诗亦不可无。\n吾笔虽卑弱，实录非敢诬。\n斐然勒碑阴，窃比韩与苏。",
        "dynasty": "宋",
        "collection_info": null
    },
    {
        "uuid": "fa0f52ccc2a016c9c3d5bf433122157e",
        "title": "岁除前一日",
        "author": "刘克庄",
        "content": "暮年心胆怯，临履极兢兢。\n已被梅花恼，时为爆竹惊。",
        "dynasty": "宋",
        "collection_info": null
    },
    {
        "uuid": "44927d0c0221ba310b0d64883866a8aa",
        "title": "演雅二十韵",
        "author": "刘克庄",
        "content": "学道无所得，惟于鄙事能。\n九袠后篇什，来世有公评。\n岂未登社坛，直欲破刘城。\n六言与七字，如九转炼成。\n宇宙中间物，琐屑不记名。\n孰能通伦类，挑抉其微情。\n蛾以灯为光，蚊众成雷声。\n桑老蚕茧白，草腐萤爝明。\n幽谷闻绵蛮，知有迁乔鶑。\n落日见科斗，深夜有蝈鸣。\n蚋嗜酰杂袭，蚓饮泉亦清。\n蝇吮血美炙，犬以秽为鲭。\n蛇非性好曲，蠖负屈求伸。\n蚤惧鸺鹠撮，自匿于衣巾。\n虱愁犊鼻破，不免景略扪。\n狐依冢作祟，鼠谓社可凭。\n痛掴一掌血，饱食五鼎烹。\n畴昔同袍子，来问侬师承。\n前柴桑处士，后半山老人。\n讵能追高雅，或可洗腐陈。",
        "dynasty": "宋",
        "collection_info": null
    },
    {
        "uuid": "23324074c0166d38127689d09641f18e",
        "title": "郄谢",
        "author": "刘克庄",
        "content": "蒙叟云大儒倡，晋人以小字呼。\n谢琰仅呼未婢，方回故是伧奴。",
        "dynasty": "宋",
        "collection_info": null
    },
    {
        "uuid": "e1c126f8ce6b5263576623b4676de2f6",
        "title": "梅妃",
        "author": "刘克庄",
        "content": "箫能妻弄玉，琴可挑文君。\n吹彻宁哥笛，梅妃未必闻。",
        "dynasty": "宋",
        "collection_info": null
    },
    {
        "uuid": "37e262ea040e74422d6054b6026317b9",
        "title": "寄强甫",
        "author": "刘克庄",
        "content": "囝罢相依萤雪边，安知今汝亦华颠。\n宁从欵乃翁孤钓，肯要原夫辈一联。\n儿向诗中得三昧，吏钳纸尾怕分权。\n客言大尹尤谦挹，每见屏星榻必悬。",
        "dynasty": "宋",
        "collection_info": null
    },
    {
        "uuid": "fd62f727582363f8a970ff6e66b6b732",
        "title": "寄沂孙",
        "author": "刘克庄",
        "content": "帝失遗珠不知处，离朱象罔遍咨询。\n彼皆宗此于方外，汝独问之于水滨。\n求我声音难见佛，得吾骨髓别无人。\n即今牛骥嗟同皁，天网何时罩凤麟。",
        "dynasty": "宋",
        "collection_info": null
    },
    {
        "uuid": "3bb1dbc3c5885173835236857ced6f2c",
        "title": "白湖庙二十韵",
        "author": "刘克庄",
        "content": "灵妃一女子，瓣香起湄洲。\n巨浸虽稽天，旗盖俨中流。\n驾风樯浪舶，翻筋斗韆秋。\n既而大神通，血食羊万头。\n封爵遂綦贵，青圭蔽珠旒。\n轮奂拟宫省，盥荐皆公侯。\n始盛自全闽，俄遍于齐州。\n静如海不波，幽与神为谋。\n营卒尝密祷，山越立献囚。\n岂必如麻姑，撒米人间游。\n亦窃笑阿环，种桃儿童偷。\n独于民锡福，能使岁有秋。\n每至割穫时，稚耄争劝酬。\n坎坎击社鼓，呜呜缠蛮讴。\n常恨孔子没，豳风不见收。\n君谟与渔仲，亦未尝旁搜。\n束晳何人哉，愚欲补前修。\n缅怀荔台叟，纪述惜未周。\n他山岂无石，可以砻且锼。\n吾老毛颖秃，安能斡万年。",
        "dynasty": "宋",
        "collection_info": null
    },
    {
        "uuid": "c267c6f1f69cb6c2800cfb201d7b4f83",
        "title": "贺岁",
        "author": "刘克庄",
        "content": "遍行海角与天涯，烟阁云台不似家。\n无肉併无子猷竹，失侯不失邵平瓜。\n难藏白髮惟菱照，晚悟朱荣若槿花。\n惭愧孙曾来贺岁，劝翁椒酒各斟些。",
        "dynasty": "宋",
        "collection_info": null
    },
    {
        "uuid": "cc740fbba12bb0eee990ff3d75f3c7bf",
        "title": "广列女四首  其一",
        "author": "刘克庄",
        "content": "前有条桑女子，后有花蘂夫人。\n洁以自媒为妇，贤于奉表称臣。",
        "dynasty": "宋",
        "collection_info": null
    },
    {
        "uuid": "8fd3b5423bd9093b01f13dad1ef3154c",
        "title": "广列女四首  其二",
        "author": "刘克庄",
        "content": "不肯一钱分，贤哉父诲言。\n奈何伯喈女，有媿卓王孙。",
        "dynasty": "宋",
        "collection_info": null
    },
    {
        "uuid": "7a0013caf8831763d47d192b7f864f2a",
        "title": "广列女四首  其三",
        "author": "刘克庄",
        "content": "空有难深作，殊无贞烈姿。\n试评阿娇赋，有愧孝娥碑。",
        "dynasty": "宋",
        "collection_info": null
    },
    {
        "uuid": "498e2d248b3c2cfb4cbd92fcba23c8c7",
        "title": "广列女四首  其四",
        "author": "刘克庄",
        "content": "骨永埋胡地，魂终恋汉廷。\n谁令妃远嫁，千载冢犹青。",
        "dynasty": "宋",
        "collection_info": null
    },
    {
        "uuid": "bc2ad4d163897f1f6b96263eb969d522",
        "title": "录姜伯约遗言",
        "author": "刘克庄",
        "content": "事或难遥度，人殊未易知。\n谁云卧龙死，復有一姜维。",
        "dynasty": "宋",
        "collection_info": null
    },
    {
        "uuid": "e59cf8b133018ea823ffe779415399a2",
        "title": "左史倚相",
        "author": "刘克庄",
        "content": "善谑非为谑，微言可解纷。\n祈招忘出处，也道读三坟。",
        "dynasty": "宋",
        "collection_info": null
    },
    {
        "uuid": "ac1d5a84af3988b4a01518371c4f92e1",
        "title": "广游女  其一",
        "author": "刘克庄",
        "content": "男女不亲授，宁亲笔父书。\n如何出腹子，两箇是胡雏。",
        "dynasty": "宋",
        "collection_info": null
    },
    {
        "uuid": "fe6f64561c94d412da1ac5f45a22e8f7",
        "title": "广游女  其二",
        "author": "刘克庄",
        "content": "昔有吹笙侣，骖鸾上玉宸。\n奈何无欲地，着得有情人。",
        "dynasty": "宋",
        "collection_info": null
    },
    {
        "uuid": "820fe80dc7c224ce01185358ac14deb2",
        "title": "广游女  其三",
        "author": "刘克庄",
        "content": "振笛深宫侧，夫人若罔知。\n可怜东邻女，三载隔墙窥。",
        "dynasty": "宋",
        "collection_info": null
    },
    {
        "uuid": "149142e9315fdebe9170b03330149be2",
        "title": "又六言二首  其一",
        "author": "刘克庄",
        "content": "昏主非姬不饱，内嬖废嫡可悲。\n骊女逐金玦子，玉环养锦䙀儿。",
        "dynasty": "宋",
        "collection_info": null
    },
    {
        "uuid": "459d5a20a08877cf2447f58346a514a0",
        "title": "又六言二首  其二",
        "author": "刘克庄",
        "content": "寡女画眉通好，邻姬捧心效颦。\n况有黄金买赋，不羡碧玉嫁人。",
        "dynasty": "宋",
        "collection_info": null
    },
    {
        "uuid": "8f3af464379d770455a23de63275cd6b",
        "title": "明暗",
        "author": "刘克庄",
        "content": "大士千眼而明，老子一隻而盲。\n或不夜能久照，谁吁天鸣不平。",
        "dynasty": "宋",
        "collection_info": null
    },
    {
        "uuid": "accaf4bf557c98a74f1a15a3a276d4b8",
        "title": "春词",
        "author": "刘克庄",
        "content": "人竞迎新岁，侬方饯旧年。\n雏鶑又百啭，高柳忽三眠。",
        "dynasty": "宋",
        "collection_info": null
    },
    {
        "uuid": "2c792797530fa7a5576cf0e2db36b702",
        "title": "题海陵徐神翁墓",
        "author": "刘克庄",
        "content": "忽被黄符迫下山，许携苕帚面天颜。\n早知锦缆盛宫女，因舍红巾问阿环。\n空有蚋蝇侵玉骨，断无龙虎守金丹。\n秋坟翁仲相酬答，日落僧归家闭关。",
        "dynasty": "宋",
        "collection_info": null
    },
    {
        "uuid": "9f76c0092ab592d23436f1be88744e5d",
        "title": "寓言",
        "author": "刘克庄",
        "content": "赤肉团终当败坏，臭皮袋死尚贪痴。\n生憎铜镜催白髮，残着珠襦待赤眉。\n高筑迷楼愁鬼瞰，多为疑冢怕人知。\n吾评裸葬尤坚久，来往何曾挂一丝。",
        "dynasty": "宋",
        "collection_info": null
    },
    {
        "uuid": "aeb1209025a7e4912b240dd8fe092c9c",
        "title": "芳臭",
        "author": "刘克庄",
        "content": "流芳斜谷出师表，遗臭樊城受禅碑。\n芳臭即今皆判矣，鲍鱼难揜祖龙尸。",
        "dynasty": "宋",
        "collection_info": null
    },
    {
        "uuid": "e68392a339b46841dccfe4678b2e1e15",
        "title": "寒",
        "author": "刘克庄",
        "content": "趁得清明几日闲，不禁连雨作春寒。\n小窗对客开新煮，爇罢沈香看牡丹。",
        "dynasty": "宋",
        "collection_info": null
    },
    {
        "uuid": "11f214b5401cf613287b9e3c0584b806",
        "title": "乍晴",
        "author": "刘克庄",
        "content": "天更商量雨，人都领略晴。\n晚山青妥贴，野水白纵横。\n鹭立沙头影，蜂喧树底声。\n笋舆扶病出，邂逅亦诗成。",
        "dynasty": "宋",
        "collection_info": null
    },
    {
        "uuid": "a9bd4c3bfad86fcbcc31da643ad64d05",
        "title": "昼",
        "author": "刘克庄",
        "content": "散怀轻病骨，汲古活心源。\n日炙桐阴晚，烟蒸豆穗繁。\n密红双鹭迹，深绿一鸥喧。\n未昼聊舒偃，茶香起小烟。",
        "dynasty": "宋",
        "collection_info": null
    },
    {
        "uuid": "7457a484d7adea6e46b02dbdc222fb71",
        "title": "未开梅",
        "author": "刘克庄",
        "content": "老树天机早，潜回一点春。\n寒梢方蓓蕾，玉骨已精神。\n冷淡看前辈，芳菲总后尘。\n更须香共色，未是览花人。",
        "dynasty": "宋",
        "collection_info": null
    },
    {
        "uuid": "44d8723e84460e3ac11622f393d3a642",
        "title": "桂花",
        "author": "刘克庄",
        "content": "生得粟来大，妆成蜡样黄。\n落金遮蚁穴，酿蜜满蜂房。\n月下高低影，风前远近香。\n夜深清到骨，幽梦绕胡床。",
        "dynasty": "宋",
        "collection_info": null
    },
    {
        "uuid": "1ec8ed201e07800ce3000100c88b435e",
        "title": "柳",
        "author": "刘克庄",
        "content": "静是无憀动是狂，秋蝉两两抱斜阳。\n不知才思能多少，瘦得腰肢似沈郎。",
        "dynasty": "宋",
        "collection_info": null
    },
    {
        "uuid": "cd2abf0f83fc9b57032c3942e340de8e",
        "title": "种柳",
        "author": "刘克庄",
        "content": "少少旗亭夹道边，小桥终日水潺湲。\n垂杨种后方二尺，惆怅成阴是几年。",
        "dynasty": "宋",
        "collection_info": null
    },
    {
        "uuid": "f729bce5da7cf66322854d722fdfe2c5",
        "title": "雪",
        "author": "刘克庄",
        "content": "衰桐无叶报萧飕，卧听窗声作许愁。\n檠暗冷光侵砚几，瓦疏飞片落香篝。\n病思结客游梁苑，狂爱提军入蔡州。\n也欲访梅湖畔去，黄尘满袖欲盟鸥。",
        "dynasty": "宋",
        "collection_info": null
    },
    {
        "uuid": "6ebc126df0ce5fc6115e3480e2627ae4",
        "title": "寺",
        "author": "刘克庄",
        "content": "人烟疏处老僧家，石路榕阴噪晚鸦。\n欲挈庞公妻子去，幅巾阁上读楞伽。",
        "dynasty": "宋",
        "collection_info": null
    },
    {
        "uuid": "4f6149a37346d9f9dd73b6124b069d37",
        "title": "书",
        "author": "刘克庄",
        "content": "两帖走蛟虬，堂堂腕力遒。\n太师唐死节，大令晋风流。\n要续麻姑刻，那容扇媪求。\n教儿勤护惜，恐被六丁偷。",
        "dynasty": "宋",
        "collection_info": null
    },
    {
        "uuid": "c7b428b538c3e9f75fa2203ed196134e",
        "title": "雁阵",
        "author": "刘克庄",
        "content": "出塞行行如出战，衔芦寂寂类衔枚。\n平沙夜宿排形势，谁为王师破得来。",
        "dynasty": "宋",
        "collection_info": null
    },
    {
        "uuid": "cb1755be6a89216bcf305e48345e412c",
        "title": "子规",
        "author": "刘克庄",
        "content": "一声声劝人归去，啼血江南几树花。\n我被微官拘束在，汝缘何事不归家。",
        "dynasty": "宋",
        "collection_info": null
    },
    {
        "uuid": "49f998e277def33fe271761a6fb5156d",
        "title": "蝶",
        "author": "刘克庄",
        "content": "东皇颁节下天阶，那得香魂入梦来。\n十道风光都采访，相逢只欠驿边梅。",
        "dynasty": "宋",
        "collection_info": null
    },
    {
        "uuid": "19b670a3f4c376e07a009bb215b6534c",
        "title": "李术士善医卜",
        "author": "刘克庄",
        "content": "西汉君平莫是渠，萧然闭肆或旬余。\n青囊系肘藏仙诀，黑子如毛录谶书。\n屡倩揲蓍爻每验，近闻咒枣病皆除。\n闲时更取离骚看，怕有灵均犹卜居。",
        "dynasty": "宋",
        "collection_info": null
    },
    {
        "uuid": "5a93c25d52dee3b35d87f2861a5e98fd",
        "title": "道士",
        "author": "刘克庄",
        "content": "丫髻唐衣八尺长，试看风骨已昂藏。\n丹成屡诧飞昇去，客至多称吐纳忙。\n近习星文兼卖卜，每寻洞穴不赍粮。\n或云曾与阵抟遇，拟问先生乞睡方。",
        "dynasty": "宋",
        "collection_info": null
    },
    {
        "uuid": "e5bd0d57ecb35330851a7c7e9b761ade",
        "title": "初冬",
        "author": "刘克庄",
        "content": "晴窗蚤觉爱朝曦，竹外秋声渐作威。\n命仆安排新暖阁，呼童熨贴旧寒衣。\n叶浮嫩绿酒初熟，橙切香黄蟹正肥。\n蓉菊满园皆可羡，赏心从此莫相违。",
        "dynasty": "宋",
        "collection_info": null
    },
    {
        "uuid": "c075ee09e1673ba55156b80535be3690",
        "title": "东阿王纪梦行",
        "author": "刘克庄",
        "content": "月青露紫翠衾白，相思一夜贯地脉。\n帝遣纤阿控绿鸾，昆崙低小海如席。\n曲房小幄双杏坡，玉鳬吐麝熏锦窠。\n软香蕙雨裙衩湿，紫云三尺生红靴。\n金蟾吞漏不入咽，柔情一点蔷薇血。\n海山重结千年期，碧桃小核生孙枝，陈王此恨屏山知。",
        "dynasty": "宋",
        "collection_info": null
    },
    {
        "uuid": "c5b5ca2cf247b11e414e7c2aef6d3761",
        "title": "齐人少翁招魂歌",
        "author": "刘克庄",
        "content": "夜月抱秋衾，支枕玉鸾小。\n艷骨泣红芜，茂陵三十老。\n卧闻秦王女儿吹凤箫，泪入星河翻鹊桥。\n素娥刬袜跨玉兔，回望桂宫一点雾。\n纷红小蝶没柳烟，白茅老仙方瞳圆。\n寻愁不见入香髓，露花点衣碧成水。",
        "dynasty": "宋",
        "collection_info": null
    },
    {
        "uuid": "9c37e75b9cf4c4c3294cd7d60138bd47",
        "title": "赵昭仪春浴行",
        "author": "刘克庄",
        "content": "花奴一双鬓垂耳，绿绳夜汲露桃蘂。\n青桂寒烟湿不飞，玉龙呵暖红薇水。\n翠靴踏云云帖妥，燕钗微卸香丝鬌。\n小莲夹拥真天人，红梅犯雪欹一朵。\n鸾锦屏风画水月，鵁鶄抱颈唼兰叶。\n刘郎散尽金餠归，笑引香绡护痴蝶。",
        "dynasty": "宋",
        "collection_info": null
    },
    {
        "uuid": "505d4aec8bdc1a36fbcf865753dc1bb5",
        "title": "梅花  其一",
        "author": "刘克庄",
        "content": "小园风月不多宽，一树梅花开未残。\n剥啄敲门嫌特地，缓拖藤杖隔篱看。",
        "dynasty": "宋",
        "collection_info": null
    },
    {
        "uuid": "821f5f9ccd9c8eefb4117ad51d82aaaf",
        "title": "梅花  其三",
        "author": "刘克庄",
        "content": "江都车马满斜晖，争赴城南未掩扉。\n要识梅花无尽藏，人人襟袖带香归。",
        "dynasty": "宋",
        "collection_info": null
    },
    {
        "uuid": "77c313f2690b607c43493c3acc5cf279",
        "title": "蓼花",
        "author": "刘克庄",
        "content": "分红间白汀洲晚，拜雨揖风江汉秋。\n看渠耐得清霜去，却恐芦花先白头。",
        "dynasty": "宋",
        "collection_info": null
    },
    {
        "uuid": "b1c7b30799ec7e76e22c76b5fb4b878b",
        "title": "寿建宁太守  其一",
        "author": "刘克庄",
        "content": "珥貂不爱爱凭熊，似喜闽山入眼浓。\n燕寝香渍公事简，围腰金重宦情慵。\n颇闻昭代洵黄髮，未许先期访赤松。\n十万人家同祝颂，衮衣从此入登庸。",
        "dynasty": "宋",
        "collection_info": null
    },
    {
        "uuid": "1ed9d938c193c0cca78d4d2848ff62cd",
        "title": "寿建宁太守  其二",
        "author": "刘克庄",
        "content": "官府升平戟卫严，退衙惟与客清谈。\n宽和却笑闽溪急，苦硬翻嫌建茗甘。\n南国只今歌召伯，汉庭早晚相曹参。\n情知金鼎催调燮，驿路梅开雪意酣。",
        "dynasty": "宋",
        "collection_info": null
    },
    {
        "uuid": "5a18de2fdac4bf87d69e8e4f68d9db6a",
        "title": "庆建州叶守  其一",
        "author": "刘克庄",
        "content": "不比群花取次开，晚香高节匹寒旃。\n分明带得清癯相，故傍层冰积雪来。",
        "dynasty": "宋",
        "collection_info": null
    },
    {
        "uuid": "7da2a98ca68c978459d55e7fafb26fd8",
        "title": "庆建州叶守  其二",
        "author": "刘克庄",
        "content": "新贵纷纷竞着鞭，明公于此独恬然。\n未曾批敕中书考，先判天官二十年。",
        "dynasty": "宋",
        "collection_info": null
    },
    {
        "uuid": "a54a470867b981122024eb6ab393b1b2",
        "title": "庆建州叶守  其三",
        "author": "刘克庄",
        "content": "鬓犹点漆面桃红，干道淳熙辈行空。\n不是修身存养力，自缘方寸与天通。",
        "dynasty": "宋",
        "collection_info": null
    },
    {
        "uuid": "aa3f48c0e39dc9962e6c143a5b91935a",
        "title": "庆建州叶守  其四",
        "author": "刘克庄",
        "content": "久立红云一朵边，合于仙裏珥貂蝉。\n偶然梦到人间世，犹拥旌旗管洞天。",
        "dynasty": "宋",
        "collection_info": null
    },
    {
        "uuid": "3e89547812dd8f322df58bbebc44409b",
        "title": "庆建州叶守  其五",
        "author": "刘克庄",
        "content": "曾游楚泽咏江蓠，亦向闽山品荔枝。\n犹幸早春茶未试，故应先取建州麾。",
        "dynasty": "宋",
        "collection_info": null
    },
    {
        "uuid": "cafeaa4e7ad58d1b6a1629bc827bd53f",
        "title": "庆建州叶守  其六",
        "author": "刘克庄",
        "content": "处处鷄豚竞赛冬，皆言太守致年丰。\n老农记得庄生说，姑射仙人恐是公。",
        "dynasty": "宋",
        "collection_info": null
    },
    {
        "uuid": "04109890254741efd1104be2f0318382",
        "title": "庆建州叶守  其七",
        "author": "刘克庄",
        "content": "贵人列屋贮倾城，公独斋居彻骨清。\n七袠高年高上品，夜窗相伴一寒檠。",
        "dynasty": "宋",
        "collection_info": null
    },
    {
        "uuid": "d1bc3e226928502f0784ae715382beec",
        "title": "庆建州叶守  其八",
        "author": "刘克庄",
        "content": "袖中凝香未必非，建人惟恐我公归。\n安知世有孤寒士，侧听黄麻侍衮衣。",
        "dynasty": "宋",
        "collection_info": null
    },
    {
        "uuid": "95fa7bfbb26ca4423290427281375e99",
        "title": "金陵作",
        "author": "刘克庄",
        "content": "高牙拂云车带雨，清晓西州气成雾。\n玉麟堂上少文书，白鹭亭前多杖屦。\n古来此地一都会，城郭楼台尽非故。\n落日曚昽江北山，断烟髣髴新亭路。\n神州岂但夷甫责，西风更有元规污。\n是中端的得长城，正自不能堪短簿。\n戏马频从九日游，南楼许共诸君住。\n眼前突兀坡老碑，醉裏吟哦谪仙句。\n只今蕙帐怨猿鹤，想见齐盟忆鸥鹭。\n淮南四月蚕麦熟，宫阙山河烦卧护。\n了知此意诚能驯，未许寻公遂初赋。",
        "dynasty": "宋",
        "collection_info": null
    },
    {
        "uuid": "598ad44b71e1aa5c2af2c0707a9b4d94",
        "title": "梅花",
        "author": "刘克庄",
        "content": "木落山空独占春，十分清瘦转精神。\n雪疎雪密花添伴，溪浅溪深树写真。\n三弄笛声风过耳，一枝筇影月随身。\n吟罢欲断相逢处，恐是孤山隠逸人。",
        "dynasty": "宋",
        "collection_info": null
    },
    {
        "uuid": "8950300b1c27b2bff328023243d8995f",
        "title": "六言三首  其一",
        "author": "刘克庄",
        "content": "表贺赤乌白兔，韦布披襟巨题。\n定价堪提鰲岭，逢辰不让龙溪。",
        "dynasty": "宋",
        "collection_info": null
    },
    {
        "uuid": "d0c9aaea7df2709c7bf1deaa34faa3d5",
        "title": "六言三首  其二",
        "author": "刘克庄",
        "content": "锦机组织尤巧，纸田收获甚微。\n即今束阁藏起，多时扫阁载归。",
        "dynasty": "宋",
        "collection_info": null
    },
    {
        "uuid": "4c87c7a3b8961ef475784a2af8ea88fe",
        "title": "六言三首  其三",
        "author": "刘克庄",
        "content": "南塘登极数袁，平围册后尾联。\n已矣诸老绝笔，勉哉吾子着鞭。",
        "dynasty": "宋",
        "collection_info": null
    },
    {
        "uuid": "57eb84610c3d357fb8f2ecc885842fbb",
        "title": "至人六言",
        "author": "刘克庄",
        "content": "幽子多栖白云，至人或混红尘。\n有时鼻涕择菜，有时丫髻负薪。",
        "dynasty": "宋",
        "collection_info": null
    },
    {
        "uuid": "797d0705d9463a497a8c4576941b2a85",
        "title": "怀人",
        "author": "刘克庄",
        "content": "节物随时换，朱明斗转杓。\n波肥溪𩼈壮，风暖谷鶑娇。\n青草溪头岸，红栏水际桥。\n怀人无数舍，我欲致书招。",
        "dynasty": "宋",
        "collection_info": null
    },
    {
        "uuid": "e62db61099fa17f686f4eba111b974e5",
        "title": "玉蘂花",
        "author": "刘克庄",
        "content": "竹院过僧话，山门扫地迎。\n英雄犹有迹，般若太无情。\n玉蘂春阴密，琅玕晚暑清。\n半生来往屡，也合送人行。",
        "dynasty": "宋",
        "collection_info": null
    },
    {
        "uuid": "27c756a3d34718fad450984eb6756aa0",
        "title": "春暮",
        "author": "刘克庄",
        "content": "一亩青苔半落英，蜂忙蝶懒互卿卿。\n燕泥干后儿初落，鱼尾轻时子徧成。\n閒拂午窗惊野马，梦游天竺听华鲸。\n舍南有柳纤纤在，不奈双蝉占取鸣。",
        "dynasty": "宋",
        "collection_info": null
    },
    {
        "uuid": "568d87d1b85e8d3544d77eddfa1533d5",
        "title": "鶑梭",
        "author": "刘克庄",
        "content": "掷柳迁乔大有情，交交时作弄机声。\n洛阳三月春如锦，多少工夫织得成。",
        "dynasty": "宋",
        "collection_info": null
    },
    {
        "uuid": "3a924ef12680f1f8e20c0ddde224ac03",
        "title": "秋晚",
        "author": "刘克庄",
        "content": "江头落日照平沙，潮退渔舟阁岸斜。\n白鸟一双临水立，见人惊起入芦花。",
        "dynasty": "宋",
        "collection_info": null
    },
    {
        "uuid": "b5980554312d7ac3fabef715ed36e7cc",
        "title": "句  其一",
        "author": "刘克庄",
        "content": "过江人物萃樵引。",
        "dynasty": "宋",
        "collection_info": null
    },
    {
        "uuid": "f42904844231d5fe764e3f43b4fb00c9",
        "title": "句  其二",
        "author": "刘克庄",
        "content": "更高千万丈，还我上头行。",
        "dynasty": "宋",
        "collection_info": null
    },
    {
        "uuid": "818df258e98a5988e1449ede18f9582a",
        "title": "句  其三",
        "author": "刘克庄",
        "content": "杨柳春风丞相府，梧桐夜雨济王家。",
        "dynasty": "宋",
        "collection_info": null
    }
]