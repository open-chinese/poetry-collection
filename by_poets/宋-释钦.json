[
    {
        "uuid": "df9136d8f18fa77ba77cde13bf6f71e9",
        "title": "颂古三首  其一",
        "author": "释钦",
        "content": "唤作如如已变名，廓然无圣岂容情。\n其间妙叶皆同类，不有玄晖辨浊清。",
        "dynasty": "宋",
        "collection_info": null
    },
    {
        "uuid": "55c8970bf4a8bcc2b65cabcb475f8e30",
        "title": "颂古三首  其二",
        "author": "释钦",
        "content": "八字打开，十分漏泄。\n孤危不立道方高，伎俩更无随意说。\n别别，南斗七兮北斗八。",
        "dynasty": "宋",
        "collection_info": null
    },
    {
        "uuid": "1034c376ada36c8510570b923c37a35a",
        "title": "颂古三首  其三",
        "author": "释钦",
        "content": "有句无句，明来暗去。\n活捉生擒，捷书露布。\n如藤倚树，物以类聚。\n海外人参，蜀中附子。\n树倒藤枯，切忌名模。\n句归何所，苏嚧苏嚧。\n呵呵大笑，破镜不照。\n大地茫茫，一任𨁝跳。",
        "dynasty": "宋",
        "collection_info": null
    }
]