[
    {
        "title": "水调歌头 澹氏人安在",
        "author": "吴千能",
        "content": "澹氏人安在，缥缈九霄间。\n我来唯有石屋，周览百寻宽。\n一曲中分夷险，两牖空光平布，满洞贮清寒。\n高歌自堪仰，何必论金丹。\n周贤士，知此意，薄秦官。\n一床一枕，依然犹伴白云间。\n门外俗尘如海，门里道心如水，谈笑足回澜。\n此事无今古，不信叩嵛山。",
        "dynasty": "宋",
        "collection_info": null
    }
]