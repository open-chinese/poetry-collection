[
    {
        "title": "春日田园杂兴",
        "author": "吴㻦",
        "content": "野水浑边戏乳鹅，疏篱缺处晒耕蓑。\n草青随意牛羊卧，门静无人燕雀多。\n夫倦倚犁需妇馌，翁欢击壤和孙歌。\n新来别有营生计，又喜巡檐住蜜窠。",
        "dynasty": "宋",
        "collection_info": null
    },
    {
        "title": "游垆山",
        "author": "吴㻦",
        "content": "通都无羊肠，垆中有羊肠。\n都人有羊肠，垆人无羊肠。\n发原马之肝，委蛇豸之背。\n曲曲达蓝桥，意与仙灵会。\n静夜非笙簧，依微送天籁。",
        "dynasty": "宋",
        "collection_info": null
    }
]