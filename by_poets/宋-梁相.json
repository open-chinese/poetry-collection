[
    {
        "uuid": "ee25ef7f96f9899d0277a62b0ba7267e",
        "title": "春日田园杂兴二首  其一",
        "author": "梁相",
        "content": "膏雨初晴布谷啼，村村景物正熙熙。\n谁知农圃无穷乐，自与鶑花有旧期。\n彭泽归来惟种柳，石湖老去最能诗。\n桃红李白新秧绿，问着东风总不知。",
        "dynasty": "宋",
        "collection_info": null
    },
    {
        "uuid": "76dd3c8d65fd371ed5883150d18d05f3",
        "title": "春日田园杂兴二首  其二",
        "author": "梁相",
        "content": "麦畴连草色，蔬径带芜痕。\n布谷叫残雨，杏花开半村。\n吾生老农圃，世事付儿孙。\n但遇芳菲景，高歌酒满尊。",
        "dynasty": "宋",
        "collection_info": null
    }
]