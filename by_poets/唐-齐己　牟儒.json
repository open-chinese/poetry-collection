[
    {
        "uuid": "7b5448817822d16725cff9fe4223388e",
        "title": "重开衡阳寺古迹诗刻",
        "author": "齐己　牟儒",
        "content": "古迹重闻一朗兴，斸烟寻得宝阶层。\n只应云鹤知前事，为问齐梁旧住僧。\n废井荒池犹浸月，短松低栢欲遮灯。\n淳于道士真高达，抛却林泉便上昇。\n（见《至元金陵新志》卷十一「衡阳寺」条引《庆元志》。\n）（按：《庆元志》云：「寺旧有齐己、牟儒二上人《重开衡阳寺古迹诗刻》云〖诗略〗。\n保大七年题。\n」唐诗僧齐己卒于天福初，未活至保大年，今亦无证可定为一人，姑分列。\n《全唐诗》无牟儒诗。\n）。",
        "dynasty": "唐",
        "collection_info": null
    }
]