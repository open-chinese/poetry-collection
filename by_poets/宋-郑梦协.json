[
    {
        "title": "八声甘州 大江流日夜",
        "author": "郑梦协",
        "content": "大江流日夜，客心愁、不禁晚来风。\n把英雄□气，兴衰馀事，吹散无踪。\n但有山围故国，依旧夕阳中。\n直北神州路，几点飞鸿。\n欲问周郎赤壁，叹沙沈断戟，烟锁艨艟。\n听波声如语，空乱荻花丛。\n甚云间、平安信少，到黄昏、偏映落霞红。\n莼鲈美，扁舟归去，相伴渔翁。",
        "dynasty": "宋",
        "collection_info": null
    }
]