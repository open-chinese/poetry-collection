[
    {
        "uuid": "73611d89c7425d0b29176ca437af1fb8",
        "title": "咏蝉",
        "author": "陆蒙老",
        "content": "绿荫深处汝行藏，风露从来是稻粱。\n莫倚高枝纵繁响，也宜回首顾螳螂。",
        "dynasty": "宋",
        "collection_info": null
    },
    {
        "uuid": "502eafb2f1f456a57b5e007f30c1bb57",
        "title": "嘉禾八咏 披云阁",
        "author": "陆蒙老",
        "content": "城角巍栏见海涯，春风帘幕暖飘花。\n云烟断处沧波阔，一簇楼台十万家。",
        "dynasty": "宋",
        "collection_info": null
    },
    {
        "uuid": "3696b1d8eb88c03e3064d6c2999cc2c5",
        "title": "嘉禾八咏 月波楼",
        "author": "陆蒙老",
        "content": "月疑宫阙下银潢，碧转栏干万顷光。\n我是水晶宫裏客，倚楼犹自羡沧浪。",
        "dynasty": "宋",
        "collection_info": null
    },
    {
        "uuid": "879d34397de9473aa4b9cbe83f55fa82",
        "title": "嘉禾八咏 金鱼池",
        "author": "陆蒙老",
        "content": "池上春风动白苹，池边清浅见金鳞。\n新波已纵游鱼乐，调笑江头结网人。",
        "dynasty": "宋",
        "collection_info": null
    },
    {
        "uuid": "2d0db114b9405144519a9592257769c7",
        "title": "嘉禾八咏 宣公桥",
        "author": "陆蒙老",
        "content": "当时仓卒倚鸿筹，清白堪封万户侯。\n陵谷已非家世远，画桥依旧水东流。",
        "dynasty": "宋",
        "collection_info": null
    },
    {
        "uuid": "7538ef9de422d4cc894cfb4c07f472f8",
        "title": "嘉禾八咏 五柳桥",
        "author": "陆蒙老",
        "content": "五柳先生倦折腰，孤眠千载仰风标。\n青衫令尹头如雪，不厌朝昏过此桥。",
        "dynasty": "宋",
        "collection_info": null
    },
    {
        "uuid": "ce67db3f9b8b17bbc576db76e61bddd2",
        "title": "嘉禾八咏 会景亭",
        "author": "陆蒙老",
        "content": "清入栏干酒易醒，春风杨柳几沙汀。\n平沙抵得潇湘阔，祇欠螺峰数点青。",
        "dynasty": "宋",
        "collection_info": null
    },
    {
        "uuid": "b273e982c01010af4ee3410e89ab439e",
        "title": "嘉禾八咏 苏小小墓",
        "author": "陆蒙老",
        "content": "瑶台归去鹤空还，一曲霓裳落世间。\n秋雨几番黄叶落，朝云应欠到香山。",
        "dynasty": "宋",
        "collection_info": null
    },
    {
        "uuid": "05968ef449931489602a4f397596cfeb",
        "title": "嘉禾八咏 羞墓",
        "author": "陆蒙老",
        "content": "玉颜羞见锦衣侯，草木烟封雨锁愁。\n不似田文门下客，一贫一富不知羞。",
        "dynasty": "宋",
        "collection_info": null
    },
    {
        "uuid": "c1ff88a3be4aea25a4e4af0365afe0b8",
        "title": "赴官晋陵别端禅师",
        "author": "陆蒙老",
        "content": "枕上浮生过半百，短髪毵毵霜样白。\n西溪溪上旧家山，岁岁故乡归似客。\n船头渐近古松门，云是吴均读书宅。\n烟云半岭见层楼，峥嵘鳌顶蓬宫窄。\n有人挂衲归盘陀，棱棱瘦骨真维摩。\n几年面壁舌不动，忽然拍手演渔歌。\n秋来满船载明月，直鈎不钓闲鼋鼍。\n一雨笠，一烟簑，五湖深处任风波。\n黄梅渡口水流急，救护心谁如老婆。",
        "dynasty": "宋",
        "collection_info": null
    }
]