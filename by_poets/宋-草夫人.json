[
    {
        "title": "满江红 清晓新妆",
        "author": "草夫人",
        "content": "清晓新妆，鸾台畔、潜呼小玉。\n问阿谁庭院，调长生曲。\n报道隔邻人庆寿，新来荣领金花轴。\n细推来、阳月已将周，惟三宿。\n陈□颂，年多祝。\n环珠翠，人如簇。\n奉金杯相庆，满斟醽醁。\n愿享麻姑难老福，屡餐王母蟠桃熟。\n更儿孙、岁岁献莱庭，蓝袍绿。",
        "dynasty": "宋",
        "collection_info": null
    }
]