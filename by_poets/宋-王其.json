[
    {
        "title": "贺侍郎  其一",
        "author": "王其",
        "content": "宽碧高楼上倚天，等闲蚁垤视凌烟。\n归飞华表三千岁，砥柱中流五百年。\n摆脱浮云闲富贵，逍遥长日散神仙。\n天公已定乘除计，八十春秋到八千。",
        "dynasty": "宋",
        "collection_info": null
    },
    {
        "title": "贺侍郎  其二",
        "author": "王其",
        "content": "悬车高蹈姓名香，化得东阳似洛阳。\n节亚芗林仍峻洁，貌如笠泽更精强。\n丰标留作耆英样，寿命应同国祚长。\n岁岁梅花开腊五，来陪青鹿奉霞觞。",
        "dynasty": "宋",
        "collection_info": null
    }
]