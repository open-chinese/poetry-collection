[
    {
        "uuid": "a59487d1d4b4df490afd9b3fa574731d",
        "title": "七夕",
        "author": "张文恭",
        "content": "凤律惊秋气，龙梭静夜机。\n星桥百枝动，云路七香飞。\n映月迴雕扇，凌霞曳绮衣。\n含情向华幄，流态入重闱。\n欢余夕漏尽，怨结晓骖归。\n谁念分河汉，还忆两心违。",
        "dynasty": "唐",
        "collection_info": null
    },
    {
        "uuid": "b9cea98a1270c2eacf26264f49b88081",
        "title": "佳人照镜",
        "author": "张文恭",
        "content": "倦采蘼芜叶，贪怜照胆明。\n两边俱拭泪，一处有啼声。",
        "dynasty": "唐",
        "collection_info": null
    },
    {
        "uuid": "8aa06bef66cad9c2f95bf82a918badf2",
        "title": "七夕",
        "author": "张文恭",
        "content": "凤律惊秋气，龙梭静夜机。\n星桥百枝动，云路七香飞。\n映月回雕扇，凌霞曳绮衣。\n含情向华幄，流态入重闱。\n欢余夕漏尽，怨结晓骖归。\n谁念分河汉，还忆两心违。",
        "dynasty": "唐",
        "collection_info": {
            "collection": "御定全唐诗",
            "volume": "卷三十九"
        }
    }
]