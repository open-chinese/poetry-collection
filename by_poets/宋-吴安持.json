[
    {
        "uuid": "4a3ccba6ac827f20f19480315b347e53",
        "title": "送程给事知越州",
        "author": "吴安持",
        "content": "岭表骚然避贼锋，番禺当此每从容。\n故知封豕非无意，自是金城不可攻。\n海峤百年忻受赐，承明三接正酬庸。\n山阴岂足劳公久，能活千人尚有封。",
        "dynasty": "宋",
        "collection_info": null
    },
    {
        "uuid": "6a78a63e352fa101e59913eaa3829701",
        "title": "驾幸太学倡和",
        "author": "吴安持",
        "content": "翰林墨客奏封章，天子欣然幸国庠。\n綵仗六龙初拥路，青衿三舍已重修。\n隆儒共庆贤尧舜，访道谁知应帝王。\n附凤骞渊皆法从，独惭由也亦升堂。",
        "dynasty": "宋",
        "collection_info": null
    }
]