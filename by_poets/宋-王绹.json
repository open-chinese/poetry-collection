[
    {
        "uuid": "3123960376b057adede192933a5e56ff",
        "title": "建炎丞相成国吕忠穆公退老堂  其一",
        "author": "王绹",
        "content": "尚父风猷袭后昆，復生贤相绍高门。\n白麻恳避公孤贵，黄阁屡辞机务繁。\n再入经纶劳鼎铉，乍从觞咏乐山樊。\n功名终始追前哲，美播青编望益尊。",
        "dynasty": "宋",
        "collection_info": null
    },
    {
        "uuid": "86b0eab72ffb22a8171f3ff43514d836",
        "title": "建炎丞相成国吕忠穆公退老堂  其二",
        "author": "王绹",
        "content": "巨力曾扶国步安，功成犹未鬓毛斑。\n天心正佑宋无极，人意讵容公久闲。\n裴令纵能娱绿野，谢公可是老东山。\n何当鼓棹轻千里，款奉清谈宴俎闲。",
        "dynasty": "宋",
        "collection_info": null
    },
    {
        "uuid": "274f572ee34e69945bb6c5092d1256fd",
        "title": "句",
        "author": "王绹",
        "content": "我欲挂冠去，君当衣锦还。",
        "dynasty": "宋",
        "collection_info": null
    }
]