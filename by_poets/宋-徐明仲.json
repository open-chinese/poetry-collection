[
    {
        "title": "水调歌头 迟日笼晴昼",
        "author": "徐明仲",
        "content": "迟日笼晴昼，新火敛馀寒。\n东君着意，留恋春色在人间。\n故遣蓬瀛仙侣，来布阳和德泽，造化寄毫端。\n麾节经行处，喜气满江山。\n听歌谣，五裤暖，二天宽。\n汉朝侧席，英隽玺诏促征还。\n鞭算钱流粟腐，刃往剧剸烦解，启沃动龙颜。\n已有白麻笔，草制在金銮。",
        "dynasty": "宋",
        "collection_info": null
    },
    {
        "title": "水调歌头 宗社中兴佐",
        "author": "徐明仲",
        "content": "宗社中兴佐，廊庙黑头公。\n故家乔木，十年风虎会云龙。\n三镇上流藩翰，千里北门符钥，何许在民功。\n刀剑还牛犊，饥馑化登丰。\n政成时，春明媚，日和融。\n寿觞如海，愿公一酌倒三松。\n移取活人心手，归作调元勋业，谈笑共平戎。\n还使十书老，直与古人同。",
        "dynasty": "宋",
        "collection_info": null
    }
]