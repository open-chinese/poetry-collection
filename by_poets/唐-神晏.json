[
    {
        "uuid": "d5c8450dc54c7b822daec947354cc6f5",
        "title": "偈颂六首 一",
        "author": "神晏",
        "content": "直下犹难会，寻言转更赊。\n拟（《景德传灯录》卷十八及《五灯会元》卷七作「若」）论佛与祖，特地隔天涯。\n（见《祖堂集》卷十。\n）。",
        "dynasty": "唐",
        "collection_info": null
    },
    {
        "uuid": "471e2187e080929fdb2e3e0fb03ef9df",
        "title": "偈颂六首 二",
        "author": "神晏",
        "content": "有曲无絃索，宫商调不同。\n若人纔和得，拍拍尽为龙。\n。",
        "dynasty": "唐",
        "collection_info": null
    },
    {
        "uuid": "611081a88acc6796abcc952ba853cf82",
        "title": "偈颂六首 三",
        "author": "神晏",
        "content": "綵笔除装色更浓，针挑疮患理难同。\n维摩昔日称何事，迷从西土却还东。",
        "dynasty": "唐",
        "collection_info": null
    },
    {
        "uuid": "5c39052e8935a09871bee62abb029ff4",
        "title": "偈颂六首 四",
        "author": "神晏",
        "content": "何事最堪依，岩中独坐时。\n路险人难到，峦高鸟不飞。",
        "dynasty": "唐",
        "collection_info": null
    },
    {
        "uuid": "c73d049bb3089803bf5718e1e2b9aafb",
        "title": "偈颂六首 五",
        "author": "神晏",
        "content": "白云长满洞，论劫未曾亏。\n不话曹溪旨，焉干道者机。",
        "dynasty": "唐",
        "collection_info": null
    },
    {
        "uuid": "05838dd01fe4be6530db83f55ff2ad08",
        "title": "偈颂六首 六",
        "author": "神晏",
        "content": "石室周圆庆已多，有人不到復如何？待封此样呈诸友，开时祇好笑呵呵。",
        "dynasty": "唐",
        "collection_info": null
    },
    {
        "uuid": "6e8f2bdb0b202586e38b676ab740109e",
        "title": "十八郎殿下送綵毬上于方丈顶挂便请偈",
        "author": "神晏",
        "content": "众綵裁成已，工多妙最殊。\n收归方丈裏，长翫一明珠。",
        "dynasty": "唐",
        "collection_info": null
    },
    {
        "uuid": "59f35e0fcc9573b30ae9ebe5130c6b16",
        "title": "十八郎殿下又送偈上国师兼请和师乃答之",
        "author": "神晏",
        "content": "建化开遮假立名，无名之说亦难停。\n其中荐得非关识，朗月当空不自明。\n北京秀长称为泽，南派传宗祖讳能。\n黄卷暂诠呼作性，教外须参有别行。\n（以上八首均见《古尊宿语录》卷三七《鼓山先兴圣国师和尚法堂玄要广集》。\n）。",
        "dynasty": "唐",
        "collection_info": null
    },
    {
        "uuid": "480f95a705397cfd532b07920a57ebd1",
        "title": "题所居屋壁（题拟）",
        "author": "神晏",
        "content": "白道从兹速改张，休来显现作妖祥。\n定祛邪行归真见，必得超凡入圣乡。\n（见《五灯会元》卷七。\n）。",
        "dynasty": "唐",
        "collection_info": null
    }
]