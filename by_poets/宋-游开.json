[
    {
        "title": "和刘叔通",
        "author": "游开",
        "content": "昨夜刘郎叩角歌，朔云寒雪满山阿。\n文章无用乃如此，富贵不来争奈何。\n邴郑向尝依北海，晁张今復事东坡。\n吹嘘合有飞腾便，未用溪头买钓蓑。",
        "dynasty": "宋",
        "collection_info": null
    },
    {
        "title": "绝句",
        "author": "游开",
        "content": "黄陵庙前湘水春，春烟愁杀渡湘人。\n人随归雁去无迹，水远山长歌又新。",
        "dynasty": "宋",
        "collection_info": null
    }
]