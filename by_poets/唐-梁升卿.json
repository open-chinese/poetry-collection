[
    {
        "uuid": "b696e679fd18adf012f3b927c4cb3ef5",
        "title": "奉和圣制答张说扈从南出雀鼠谷",
        "author": "梁升卿",
        "content": "何意重关道，千年过圣皇。\n幽林承睿泽，闲客见清光。\n日御仙途远，山灵寿域长。\n寒云入晋薄，春树隔汾香。\n国佐同时雨，天文属岁阳。\n从来汉家盛，未若此巡方。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十四"
        }
    }
]