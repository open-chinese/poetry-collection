[
    {
        "uuid": "0b92ba42cc780143d9df0bce040efc16",
        "title": "游嵩山峻极中院作",
        "author": "王寀",
        "content": "烂红一点出浮沤，夜坐嵩峰顶上头。\n笑对僧窗谈祖德，当年七十四回游。",
        "dynasty": "宋",
        "collection_info": null
    },
    {
        "uuid": "c213302565b0e15ffd9892e591a1cd59",
        "title": "浪花",
        "author": "王寀",
        "content": "一江秋水浸寒空，渔笛无端弄晚风。\n万里波心谁折得，夕阳影裏碎残红。",
        "dynasty": "宋",
        "collection_info": null
    },
    {
        "uuid": "5660dbd4dbf5a4d8288f30e4bf25e29c",
        "title": "题紫团山三十六景 迎阳峰",
        "author": "王寀",
        "content": "阳燧初升八极车，飞光犹带赤城霞。\n山英固有葵心在，不许羣峰取次遮。",
        "dynasty": "宋",
        "collection_info": null
    },
    {
        "uuid": "6fa5f238be41f5c29880f68e55cf012f",
        "title": "题紫团山三十六景 倚秀峰",
        "author": "王寀",
        "content": "山形迭迭掩禅关，长薄萧森落照间。\n天女欲夸新结束，都将翠藻簇烟鬟。",
        "dynasty": "宋",
        "collection_info": null
    },
    {
        "uuid": "f206991a0280f5743c4a6e6d72db0eeb",
        "title": "题紫团山三十六景 天杠",
        "author": "王寀",
        "content": "不分苍梧西北倾，只将一柱与搘撑。\n而今六幕安然处，不使斯人乐太平。",
        "dynasty": "宋",
        "collection_info": null
    },
    {
        "uuid": "9fbd34ca38d051c2fe25deefd6faaf0e",
        "title": "题紫团山三十六景 磨崖",
        "author": "王寀",
        "content": "家山本与语溪接，使节曾过砥柱游。\n见说紫团铭勒处，西风千里重回头。",
        "dynasty": "宋",
        "collection_info": null
    },
    {
        "uuid": "d74078c60add83dfa67120848958f9e9",
        "title": "题紫团山三十六景 濯缨溪",
        "author": "王寀",
        "content": "江上老人终独往，尘中孺子果何知。\n溪翁欲识沧浪意，看取青霄浸月时。",
        "dynasty": "宋",
        "collection_info": null
    },
    {
        "uuid": "6f2ee7a4b54d716877fb1798a7a84092",
        "title": "题紫团山三十六景 东华表",
        "author": "王寀",
        "content": "借问辽东鹤，归来得许悲。\n浮生随念变，何待冢纍纍。",
        "dynasty": "宋",
        "collection_info": null
    },
    {
        "uuid": "c63a21e473a182c5d14d52c50b32c791",
        "title": "题紫团山三十六景 西华表",
        "author": "王寀",
        "content": "寄谢西朝相，神奸古有图。\n如何延客处，庭燎照丰狐。",
        "dynasty": "宋",
        "collection_info": null
    },
    {
        "uuid": "e0d4b7fcf12a9dbe7565472a181ca73e",
        "title": "题紫团山三十六景 碧罗峰",
        "author": "王寀",
        "content": "风曳山妃带，云穿木客衣。\n青松容袅袅，红叶半飞飞。\n月为幽人罢，春从旧处归。\n明朝碧峰外，试与绊斜晖。",
        "dynasty": "宋",
        "collection_info": null
    },
    {
        "uuid": "051045386112b2b14a494e381b64620b",
        "title": "题紫团山三十六景 金屋山",
        "author": "王寀",
        "content": "云拂层峰四面朝，朝阳北过更岧峣。\n金仙自合居金屋，不为胶东贮阿娇。",
        "dynasty": "宋",
        "collection_info": null
    },
    {
        "uuid": "5c9f131589e0a2d1ef5c44eceb0d04ed",
        "title": "题紫团山三十六景 鸱尾山",
        "author": "王寀",
        "content": "天借溪头奠佛居，全将帝所作规模。\n汉家不识真鸱尾，何笑区区问越巫。",
        "dynasty": "宋",
        "collection_info": null
    },
    {
        "uuid": "f360d600a3fd8dd9962c0a45857f80e4",
        "title": "题紫团山三十六景 山翁崖",
        "author": "王寀",
        "content": "仙翁爱山居，留形在东岭。\n风林度啸声，梦乡壑漾飞影。\n华髪欲萧萧，青瞳犹耿耿。\n追踪有名流，回首发深省。",
        "dynasty": "宋",
        "collection_info": null
    },
    {
        "uuid": "ad17503c76cee9b6efb790f508a83a7c",
        "title": "题紫团山三十六景 驻云亭",
        "author": "王寀",
        "content": "尘迹初从世网收，一邱一壑此优游。\n却应化作飞云片，长向亭前伴客留。",
        "dynasty": "宋",
        "collection_info": null
    },
    {
        "uuid": "be0024bf1eb9a8604974bda1fae7c4fa",
        "title": "题紫团山三十六景 老人峰",
        "author": "王寀",
        "content": "江庐已别游河侣，商洛休陪谒汉宝。\n独立南山千嶂裏，长将万寿祝岩宸。",
        "dynasty": "宋",
        "collection_info": null
    },
    {
        "uuid": "5b95cc464279969f29f30379977a2b62",
        "title": "题紫团山三十六景 南极园",
        "author": "王寀",
        "content": "清征有逸仙，畴昔下南极。\n紫气远成图，照此太白域。\n芝田手所耘，地灵亦知啬。\n云根一十八，劚握安可得。\n惟余乱峰间，乔林竦春寒色。",
        "dynasty": "宋",
        "collection_info": null
    }
]