[
    {
        "title": "出疆",
        "author": "林仲虎",
        "content": "去时不敢留姓名，一身万里鸿毛轻。\n征鞭不返长淮水，正恐来者愁此行。\n吁嗟此行良独难，出门儿女更辛酸。\n平生崛强身是胆，自许虎口能生还。\n犬羊异种犹人类，惟有肝胆倾相示。\n此语历历端不诬，毕竟言之无二意。\n从前鸥鹭奋不飞，机心一动成惊疑。\n愿言嘻嗑噉儿齿，直到齿落儿不知。",
        "dynasty": "宋",
        "collection_info": null
    }
]