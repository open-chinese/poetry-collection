[
    {
        "uuid": "dc18737c1e3dfd3141ce142f3dc0b2be",
        "title": "偏参三昧歌",
        "author": "道寻",
        "content": "天崖海角参知识，徧恣惠我全提力。\n师乃呵余退步追，省躬廓尔从兹息。\n覩诸方，垂带直，善财得处难藏匿。\n棒头喝下露幽奇，纵去夺来看殊特。\n赵州关，雪岭陟，筑廅峰前验虚实。\n据证灵由闢万机，挥祖刃，开三域，卷舒重重孰西委？休呈识意谩猜揣，纳子攒眉碧眼咦。\n黄河倒逆昆崙觜。\n沩山牛，道吾唱，马师奋迅呈圆相。\n执水投针作后规，把镜持幡看先匠。\n广陵歌，谁继唱？拟续宫商调难况。\n石人愠色下鞭挝，水马奔嘶梵天上。\n丽水金，兰田玉，祝融峰攒湘浪蹙。\n满月澄溪松韵清，云纵龙腾好观瞩。\n（见《景德传灯录》卷三十）。",
        "dynasty": "唐",
        "collection_info": null
    }
]