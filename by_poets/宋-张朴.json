[
    {
        "uuid": "b8c8c191f2fc6a277c8c7d42fac5d63e",
        "title": "东岭旋憩亭",
        "author": "张朴",
        "content": "祖道东关外，于今已十年。\n未知何日是，还向此亭旋。\n鸟语云根落，桃花岭上妍。\n深惭频作客，乡国眼空悬。",
        "dynasty": "宋",
        "collection_info": null
    },
    {
        "uuid": "db82908378c3462d78f20bd661773097",
        "title": "木笔花",
        "author": "张朴",
        "content": "亭亭花一树，乍发小东墙。\n碧管描春色，丹锋点化工。\n凝窗时染翰，弄影日书空。\n莫问龙蛇事，临池兴不穷。",
        "dynasty": "宋",
        "collection_info": null
    }
]