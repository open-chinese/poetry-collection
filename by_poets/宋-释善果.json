[
    {
        "uuid": "41175ab997954982209288140e717841",
        "title": "偈  其一",
        "author": "释善果",
        "content": "冰壶雪室坐禅时，世事纷纭莫可知。\n仰羡一堂云水客，忘机寂默是便宜。",
        "dynasty": "宋",
        "collection_info": null
    },
    {
        "uuid": "52eda05c43325134b58920da0f57affa",
        "title": "偈  其二",
        "author": "释善果",
        "content": "韶阳一曲二十五，不属宫商角征羽。\n寥寥千古共谁论，明眼衲僧未轻许。",
        "dynasty": "宋",
        "collection_info": null
    },
    {
        "uuid": "1c21255a582532f51271d974cda99135",
        "title": "偈  其三",
        "author": "释善果",
        "content": "松风清，霜月白。\n妙应无私，灵光烜赫。\n不用思量，何须拣择。\n一句定干坤，千古为标格。",
        "dynasty": "宋",
        "collection_info": null
    },
    {
        "uuid": "c8652326ab4f1499a3f550f2b1a3c9a8",
        "title": "偈  其四",
        "author": "释善果",
        "content": "德山棒，临济喝，不是横该与竖抹。\n拈来直下要承当，透网金鳞活鱍鱍。\n活鱍鱍，任人看，碧天云静冷光寒。\n行行莫谓知音少，佛祖总在一亳端。",
        "dynasty": "宋",
        "collection_info": null
    },
    {
        "uuid": "3fca4b25d02bd58cc86d4450b464c62b",
        "title": "偈  其五",
        "author": "释善果",
        "content": "苏州有，常州有，吸尽西江只一口。\n百八数珠数不尽，须知天长与地久。\n腾今焕古作嘉祥，一一面南看北斗。",
        "dynasty": "宋",
        "collection_info": null
    },
    {
        "uuid": "f4ceb5aeca20141e4d479c4a23c583de",
        "title": "偈  其六",
        "author": "释善果",
        "content": "鸦鸣鹊噪为祥瑞，明月清风作近邻。\n入座笑谈欣亹亹，怡然世外两闲人。",
        "dynasty": "宋",
        "collection_info": null
    },
    {
        "uuid": "187c24eb97406ab38fde15e4a2df1fa7",
        "title": "偈  其七",
        "author": "释善果",
        "content": "数日霶沱大雨，元来不落别处。\n滴穿释迦鼻孔，浸烂弥勒眼睛。\n溪涧岂能鱼得住，终归大海作波涛。",
        "dynasty": "宋",
        "collection_info": null
    },
    {
        "uuid": "df85252289cf206f51c8532039469269",
        "title": "偈  其八",
        "author": "释善果",
        "content": "九夏光阴一瞬间，休论城市与深山。\n大圆觉是安居处，坐断毗卢境界宽。",
        "dynasty": "宋",
        "collection_info": null
    },
    {
        "uuid": "d0d3fca0f7c30916ddf12ab5ffcafc60",
        "title": "偈  其九",
        "author": "释善果",
        "content": "桃花红，李花白，万壑千岩光烜赫。\n灵云悟处勿遮藏，贤沙正是白拈贼。\n贼贼，说甚释迦与弥勒。",
        "dynasty": "宋",
        "collection_info": null
    },
    {
        "uuid": "7ddc1790957a3ccdcd405096f891e5b3",
        "title": "偈  其一○",
        "author": "释善果",
        "content": "是法不可示，言词相寂灭。\n击破太虚空，万里一条铁。",
        "dynasty": "宋",
        "collection_info": null
    },
    {
        "uuid": "db1a60b5261da18d7439504179d1d657",
        "title": "偈  其一一",
        "author": "释善果",
        "content": "心生法亦生，心灭法亦灭。\n心法两俱忘，乌龟唤作鼈。",
        "dynasty": "宋",
        "collection_info": null
    }
]