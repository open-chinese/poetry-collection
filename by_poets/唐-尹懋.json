[
    {
        "uuid": "b9f8e1802239cac8d1579321e974418b",
        "title": "奉陪张燕公登南楼",
        "author": "尹懋",
        "content": "君子每垂眷，江山共流眄。\n水远林外明，岩近雾中见。\n终日西北望，何处是京县。\n屡登高春台，徒使泪如霰。",
        "dynasty": "唐",
        "collection_info": null
    },
    {
        "uuid": "2ad4276cac0681a3929fe1c8a358c632",
        "title": "秋夜陪张丞相赵侍御游㴩湖二首 一",
        "author": "尹懋",
        "content": "熊轼巴陵地，鹢舟湘水浔。\n江山与势远，泉石自幽深。\n杳霭入天壑，冥茫见道心。\n超然无俗事，清宴有空林。",
        "dynasty": "唐",
        "collection_info": null
    },
    {
        "uuid": "38a4dbdb03dfedfcca685512eead43b3",
        "title": "秋夜陪张丞相赵侍御游㴩湖二首 二",
        "author": "尹懋",
        "content": "江上饶奇山，巑罗云水间。\n风和树色杂，苔古石文斑。\n巴俗将千溠，㴩湖凡几湾。\n嬉游竟不尽，乘月泛舟还。",
        "dynasty": "唐",
        "collection_info": null
    },
    {
        "uuid": "4a0f61c4da5daa27f2df44884c79528f",
        "title": "同燕公泛洞庭",
        "author": "尹懋",
        "content": "风光淅淅草中飘，日彩荧荧水上摇。\n幸奏潇湘云壑意，山旁容与动仙桡。",
        "dynasty": "唐",
        "collection_info": null
    },
    {
        "uuid": "76af7bc4128a8e179a3efb025b50136d",
        "title": "秋夜陪张丞相赵侍御游灉湖二首",
        "author": "尹懋",
        "content": "熊轼巴陵地，鹢舟湘水浔。\n江山与势远，泉石自幽深。\n杳霭入天壑，冥茫见道心。\n超然无俗事，清宴有空林。\n江上饶奇山，巑罗云水间。\n风和树色杂，苔古石文斑。\n巴俗将千溠，灉湖凡几湾。\n嬉游竟不尽，乘月泛舟还。",
        "dynasty": "唐",
        "collection_info": {
            "collection": "御定全唐诗",
            "volume": "卷九十八"
        }
    }
]