[
    {
        "uuid": "bd03e72e938aac3d45b5e3fa943f5793",
        "title": "满江红 胶扰劳生",
        "author": "晦庵",
        "content": "胶扰劳生，待足后、何时是足。\n据见定、随家丰俭，便堪龟缩。\n得意浓时休进步，须知世事多翻覆。\n漫教人、白了少年头，徒碌碌。\n谁不爱，黄金屋。\n谁不羡，千锺禄。\n奈五行不是，这般题目。\n枉费心神空计较，儿孙自有儿孙福。\n也不须、采药访神仙，惟寡欲。",
        "dynasty": "宋",
        "collection_info": null
    }
]