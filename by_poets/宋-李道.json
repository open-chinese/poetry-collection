[
    {
        "uuid": "59ff6f2587294d3aefe2466ed14ad69e",
        "title": "堠",
        "author": "李道",
        "content": "过客烦瞻视，当途独有名。\n几人行大道，用尔算前程。\n土石仪形久，山河里数明。\n从兹知正路，捷径谩纵横。",
        "dynasty": "宋",
        "collection_info": null
    },
    {
        "uuid": "762333ef6bb00adccde844a628f43f72",
        "title": "月桂",
        "author": "李道",
        "content": "月窟孀娥不惜栽，和风分付天下来。\n欲知仙艷无穷处，不隔人间朔望开。",
        "dynasty": "宋",
        "collection_info": null
    }
]