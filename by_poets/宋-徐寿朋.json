[
    {
        "uuid": "0ff09c7afe50b3f8dbe425926c05319c",
        "title": "白云亭",
        "author": "徐寿朋",
        "content": "飞泉山脚水盈盈，溪会亭前就榜名。\n驻目合流寻异派，爽心临眺胜登瀛。\n游人暗认仙原景，清耳微传玉佩声。\n依约白莲当日事，社中贤令有渊明。",
        "dynasty": "宋",
        "collection_info": null
    },
    {
        "uuid": "2b5714783df66336f0e9e03dd438a73b",
        "title": "胜会堂",
        "author": "徐寿朋",
        "content": "巧运风斤若化成，过门车马每留行。\n吞含气象归平陇，鬬凑溪山到画楹。\n春借杏桃红照耀，晓披烟霭碧低横。\n使麾映日安牙队，依约当年细柳营。",
        "dynasty": "宋",
        "collection_info": null
    }
]