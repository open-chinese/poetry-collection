[
    {
        "uuid": "44b5a5a419fbe3fded6cdc3423441ba8",
        "title": "云门寺",
        "author": "蔡冠卿",
        "content": "忆昔云门月正明，烦襟消尽觉神清。\n林泉自濯尘埃事，松桧静含风雨声。\n山鬼听经藏户牖，野猿偷果堕檐楹。\n几年京洛缁尘满，何日临流一濯缨。",
        "dynasty": "宋",
        "collection_info": null
    },
    {
        "uuid": "c453bdec2087a07fac20ea99bf219ef4",
        "title": "送灵岩",
        "author": "蔡冠卿",
        "content": "僧读儒书举世稀，惟师精学出尘机。\n上都香火安禅久，东国林泉徇众归。\n道在莫从形相索，身閒都觉利名非。\n灵岩到日秋应晚，还写新诗遍翠微。",
        "dynasty": "宋",
        "collection_info": null
    }
]