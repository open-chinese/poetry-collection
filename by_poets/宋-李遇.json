[
    {
        "uuid": "e90ac2cc0d6d4d2d5361a1a03d5fcaf1",
        "title": "题濮村",
        "author": "李遇",
        "content": "乞与东风十日晴，放教杖屦步云轻。\n客闲到处俱诗往，春色浓时载酒行。\n别去江山如识面，重来花鸟更关情。\n一官休羡无毡冷，官冷元来愈觉清。",
        "dynasty": "宋",
        "collection_info": null
    },
    {
        "uuid": "567c42d963bcea477aa40bcdf383351b",
        "title": "咏西湖江湖伟观楼",
        "author": "李遇",
        "content": "举目看来皆画屏，只因栏槛接苍冥。\n江湖二水一船白，吴越两山相对青。\n云北云南何处没，潮生潮落几时停。\n西偏不被斜阳碍，直见家山与洞庭。",
        "dynasty": "宋",
        "collection_info": null
    }
]