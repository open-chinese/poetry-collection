[
    {
        "uuid": "00c6e800153747fbe045b9872e47aff6",
        "title": "白云庵",
        "author": "石安期",
        "content": "白云寂寂水潺潺，云出无心水自闲。\n云水不知人换世，至今依旧满溪山。",
        "dynasty": "宋",
        "collection_info": null
    },
    {
        "uuid": "351e33836c58593aaca52fb882e0d571",
        "title": "邛州西湖",
        "author": "石安期",
        "content": "先生宴坐西湖曲，水上青山削寒玉。\n日光浮动山影来，酿作一壶春酒绿。",
        "dynasty": "宋",
        "collection_info": null
    },
    {
        "uuid": "712b7a554fa1c6d11a6d0c3a0da65612",
        "title": "白鹤台",
        "author": "石安期",
        "content": "白鹤不来云亦孤，青山长在树荣枯。\n应随道士青霞客，得到仙人白玉壶。\n蜀岭秋风鸣寂历，缑山明月下虚无。\n稻粱不逐羣鷄乐，眇眇高情未易呼。",
        "dynasty": "宋",
        "collection_info": null
    }
]