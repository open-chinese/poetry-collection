[
    {
        "uuid": "b26d0196f4622362ec2dfc467ee97e73",
        "title": "黄鹤引 生逢垂拱",
        "author": "方资",
        "content": "生逢垂拱。\n不识干戈免田陇。\n士林书圃终年，庸非天宠。\n才初阘茸。\n老去支离何用。\n浩然归弄。\n似黄鹤、秋风相送。\n尘事塞翁心，浮世庄生梦。\n漾舟遥指烟波，群山森动。\n神闲意耸。\n回首利鞿名鞚。\n此情谁共。\n问几斛、淋浪春瓮。",
        "dynasty": "宋",
        "collection_info": null
    }
]