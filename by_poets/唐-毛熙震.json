[
    {
        "uuid": "63060a493dce3176404b187fa9c02239",
        "title": "定西番",
        "author": "毛熙震",
        "content": "苍翠浓阴满院，莺对语。\n蝶交飞，戏蔷薇。\n斜日倚阑风好，余香出绣衣。\n未得玉郎消息，几时归。",
        "dynasty": "唐",
        "collection_info": null
    },
    {
        "uuid": "19a757a6f0895fb7348813bde96dac99",
        "title": "何满子 一",
        "author": "毛熙震",
        "content": "寂寞芳菲暗度，岁华如箭堪惊。\n缅想旧欢多少事，转添春思难平。\n曲槛丝垂金柳，小窗弦断银筝。\n深院空闻燕语，满园闲落花轻。\n一片相思休不得，忍教长日愁生。\n谁见夕阳孤梦，觉来无限伤情。",
        "dynasty": "唐",
        "collection_info": null
    },
    {
        "uuid": "ff77cf917f880214fdbadd29dbc110da",
        "title": "何满子 二",
        "author": "毛熙震",
        "content": "无语残妆澹薄，含羞亸袂轻盈。\n几度香闺眠过晓，绮窗疎日微明。\n云母帐中偷惜，水精枕上初惊。\n笑靥嫩疑花拆，愁眉翠敛山横。\n相望只教添怅恨，整鬟时见纤琼。\n独倚朱扉闲立，谁知别有深情。",
        "dynasty": "唐",
        "collection_info": null
    },
    {
        "uuid": "44868db447f665608021707ff091ea9a",
        "title": "女冠子 一",
        "author": "毛熙震",
        "content": "碧桃红杏，迟日媚笼光影，綵霞深。\n香暖熏莺语，风清引鹤音。\n翠鬟冠玉叶，霓袖捧瑶琴。\n应共吹箫侣，暗相寻。",
        "dynasty": "唐",
        "collection_info": null
    },
    {
        "uuid": "b456f699ff98c40f176e57248a94f1d8",
        "title": "女冠子 二",
        "author": "毛熙震",
        "content": "修蛾慢脸，不语檀心一点，小山妆。\n蝉鬓低含绿，罗衣澹拂黄。\n[闷]来深院裏，闲步落花傍。\n纤手轻轻整，玉炉香。",
        "dynasty": "唐",
        "collection_info": null
    },
    {
        "uuid": "f0bae432e3f4f8041105dc0bc6a7f4cd",
        "title": "酒泉子 一",
        "author": "毛熙震",
        "content": "闲卧绣帏，慵想万般情宠。\n锦檀偏，翘股重，翠云欹。\n暮天屏上春山碧，映香烟雾隔。\n蕙兰心，魂梦役，敛蛾眉。",
        "dynasty": "唐",
        "collection_info": null
    },
    {
        "uuid": "086b97a6b434d0f2c8484d7f061c6eb0",
        "title": "酒泉子 二",
        "author": "毛熙震",
        "content": "钿匣舞鸾，隐映艳红修碧。\n月梳斜，云鬓腻，粉香寒。\n晓花微敛轻呵展，袅钗金燕輭。\n日初升，帘半卷，对妆残。",
        "dynasty": "唐",
        "collection_info": null
    },
    {
        "uuid": "1f138e93e0abfd04a848dcc47c487c8c",
        "title": "浣溪沙 一",
        "author": "毛熙震",
        "content": "春暮黄莺下砌前，水精帘影露珠悬，绮霞低映晚晴天。\n弱柳万条垂翠带，残红满地碎香钿，蕙风飘荡散轻烟。",
        "dynasty": "唐",
        "collection_info": null
    },
    {
        "uuid": "833f49bfc03b26bf24cb0f99dca6fc53",
        "title": "浣溪沙 二",
        "author": "毛熙震",
        "content": "花榭香红烟景迷，满庭芳草绿萋萋，金铺闲掩绣帘底。\n紫燕一双娇语碎，翠屏十二晚峰齐，梦魂消散醉空闺。",
        "dynasty": "唐",
        "collection_info": null
    },
    {
        "uuid": "4335008e5e6b08882f7e82445161543f",
        "title": "浣溪沙 三",
        "author": "毛熙震",
        "content": "晚起红房醉欲消，绿鬟云散袅金翘，雪香花语不胜娇。\n好是向人柔弱处，玉纤时急绣帬腰，春心牵惹转无憀。",
        "dynasty": "唐",
        "collection_info": null
    },
    {
        "uuid": "7815d01999a65899f38ad38656c47775",
        "title": "浣溪沙 四",
        "author": "毛熙震",
        "content": "一隻横钗坠髻丛，静眠珍簟起来慵，绣罗红嫩抹苏胸。\n羞敛细蛾魂暗断，因迷无语思犹浓，小屏香霭碧山重。",
        "dynasty": "唐",
        "collection_info": null
    },
    {
        "uuid": "2899ca0e07f8c6395739a70deee394ff",
        "title": "浣溪沙 五",
        "author": "毛熙震",
        "content": "云薄罗帬绶带长，满身新裛瑞龙香，翠钿斜映艳梅妆。\n佯不觑人空婉约，笑和娇语太猖狂，忍教牵恨暗形相。",
        "dynasty": "唐",
        "collection_info": null
    },
    {
        "uuid": "9202ce19247e21700f3e3611f029b55e",
        "title": "浣溪沙 六",
        "author": "毛熙震",
        "content": "碧玉冠轻袅燕钗，捧心无语步香阶，缓移弓底绣罗鞋。\n暗想欢娱何计好，岂堪期约有时乖，日高深院正忘怀。",
        "dynasty": "唐",
        "collection_info": null
    },
    {
        "uuid": "87b8cee9d89c3afca898f7f2146df8e3",
        "title": "浣溪沙 七",
        "author": "毛熙震",
        "content": "半醉凝情卧绣茵，睡容无力卸罗裙，玉笼鹦鹉厌听闻。\n慵整落钗金翡翠，象梳欹鬓月生云，锦屏绡幌麝烟熏。",
        "dynasty": "唐",
        "collection_info": null
    },
    {
        "uuid": "7b0f4afbdf9cad1d87626cbf0a5d5345",
        "title": "后庭花 一",
        "author": "毛熙震",
        "content": "莺啼燕语芳菲节，瑞庭花发。\n昔时欢宴歌声揭，管弦清越。\n自从陵谷追游歇，画梁尘黦。\n伤心一片如珪月，闲锁宫阙。",
        "dynasty": "唐",
        "collection_info": null
    },
    {
        "uuid": "04f25ad973fdff963b561f27c8a00b4a",
        "title": "后庭花 二",
        "author": "毛熙震",
        "content": "轻盈舞伎含芳艳，竞妆新脸。\n步摇珠翠修蛾敛，腻鬟云染。\n歌声慢发开檀点，绣衫斜掩。\n时将纤手匀红脸，笑拈金靥。",
        "dynasty": "唐",
        "collection_info": null
    },
    {
        "uuid": "b90a8029907b40dfcc5a70908c01f131",
        "title": "后庭花 三",
        "author": "毛熙震",
        "content": "越罗小袖新香蒨，薄笼金钏。\n倚阑无语摇轻扇，半遮匀面。\n春残日暖莺娇懒，满庭花片。\n争不教人长相见，画堂深院。",
        "dynasty": "唐",
        "collection_info": null
    },
    {
        "uuid": "f2cfc88505e4814d1e65147c46dc0002",
        "title": "菩萨蛮 一",
        "author": "毛熙震",
        "content": "梨花满院飘香雪，高楼夜静风筝咽。\n斜月照帘帷，忆君和梦稀。\n小窗灯影背，燕语惊愁态。\n屏掩断香飞，行云山外归。",
        "dynasty": "唐",
        "collection_info": null
    },
    {
        "uuid": "60102935b5c9ea08011747f93bba7a48",
        "title": "菩萨蛮 二",
        "author": "毛熙震",
        "content": "绣帘高轴临塘看，雨翻荷芰真珠散。\n残暑晚初凉，轻风渡水香。\n无憀悲往事，争那牵情思。\n光影暗相催，等闲秋又来。",
        "dynasty": "唐",
        "collection_info": null
    },
    {
        "uuid": "c54c94344f83552e2b3db15624f02882",
        "title": "菩萨蛮 三",
        "author": "毛熙震",
        "content": "天含残碧融春色，五陵薄倖无消息。\n尽日掩朱门，离愁暗断魂。\n莺啼芳树暖，燕拂回塘满。\n寂寞对屏山，相思醉梦间。",
        "dynasty": "唐",
        "collection_info": null
    },
    {
        "uuid": "568c37becbec9203347278ce83d7cf71",
        "title": "清平乐",
        "author": "毛熙震",
        "content": "春光欲暮，寂寞闲庭户。\n粉蝶双双穿槛舞，帘卷晚天疎雨。\n含愁独倚闺帏，玉炉烟断香微。\n正是销魂时节，东风满院花飞。",
        "dynasty": "唐",
        "collection_info": null
    },
    {
        "uuid": "54488d94386dfe01efec6600287d00d4",
        "title": "更漏子 一",
        "author": "毛熙震",
        "content": "秋色清，河影淡，深户烛寒光暗。\n绡幌碧，锦衾红，博山香炷融。\n更漏咽，蛩鸣切，满院霜华如雪。\n新月上，薄云收，映帘悬玉钩。",
        "dynasty": "唐",
        "collection_info": null
    },
    {
        "uuid": "29de5471360a23cb2d51fbcf62700395",
        "title": "更漏子 二",
        "author": "毛熙震",
        "content": "烟月寒，秋夜静，漏转金壶初永。\n罗幕下，绣屏空，灯花结碎红。\n人悄悄，愁无了，思梦不成难晓。\n长忆得，与郎期，窃香私语时。",
        "dynasty": "唐",
        "collection_info": null
    },
    {
        "uuid": "ec5e30689fbbe5ddd85fd9daa098f9ef",
        "title": "南歌子 一",
        "author": "毛熙震",
        "content": "远山愁黛碧，横波慢脸明，腻香红玉茜罗轻。\n深院晚堂人静，理银筝。\n鬓动行云影，帬遮点屐声，娇羞爱问曲中名。\n杨柳杏花时节，几多情。",
        "dynasty": "唐",
        "collection_info": null
    },
    {
        "uuid": "b7da4028d0d3a411ce09bd28adf17513",
        "title": "南歌子 二",
        "author": "毛熙震",
        "content": "惹恨还添恨，牵肠即断肠，凝情不语一枝芳。\n独映画帘闲立，绣衣香。\n暗想为云女，应怜傅粉郎，晚来轻步出闺房。\n髻慢钗横无力，纵猖狂。",
        "dynasty": "唐",
        "collection_info": null
    },
    {
        "uuid": "96183f68ea9dadea277f74532f19ff55",
        "title": "木兰花",
        "author": "毛熙震",
        "content": "掩朱扉，钩翠箔，满院莺声春寂寞。\n匀粉泪，恨檀郎，一去不归花又落。\n对斜晖，临小阁，前事岂堪重想着。\n金带冷，画屏幽，宝帐慵熏兰麝薄。",
        "dynasty": "唐",
        "collection_info": null
    },
    {
        "uuid": "fdeda5620b980f3088fbc9403b3908ca",
        "title": "小重山",
        "author": "毛熙震",
        "content": "梁燕双飞画阁前，寂寥多少恨，懒孤眠。\n晓来闲处想君怜，红罗帐，金鸭冷沈烟。\n谁信损婵娟，倚屏啼玉筯，湿香钿。\n四支无力上秋韆，羣花谢，愁对艳阳天。",
        "dynasty": "唐",
        "collection_info": null
    },
    {
        "uuid": "45e88b5120cc816c53e8b05c1ef822d2",
        "title": "临江仙 一",
        "author": "毛熙震",
        "content": "南齐天子宠婵娟，六宫罗绮三千，潘妃娇艳独芳妍。\n椒房兰洞，云雨降神仙。\n纵态迷欢心不足，风流可惜当年，纤腰婉约步金莲。\n妖君倾国，犹自至今传。",
        "dynasty": "唐",
        "collection_info": null
    },
    {
        "uuid": "05639aff464c03f95f411819e24e29f0",
        "title": "临江仙 二",
        "author": "毛熙震",
        "content": "幽闺欲曙闻莺转，红窗月影微明，好风频谢落花声。\n隔帏残烛，犹照绮屏筝。\n绣被锦茵眠玉暖，炷香斜袅烟轻，淡蛾羞敛不胜情。",
        "dynasty": "唐",
        "collection_info": null
    },
    {
        "uuid": "2fb8fb7848a8ac586d29d0f91c7651e2",
        "title": "定西番",
        "author": "毛熙震",
        "content": "苍翠浓阴满院，莺对语，蝶交飞，戏蔷薇。\n斜日倚阑风好，余香出绣衣。\n未得玉郎消息，几时归。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "512827c263ba4f4112b08e280cc7ca93",
        "title": "何满子",
        "author": "毛熙震",
        "content": "寂寞芳菲暗度，岁华如箭堪惊。\n缅想旧欢多少事，深院空闻燕语，满园闲落花轻。\n一片相思休不得，无语残妆澹薄，含羞亸袂轻盈。\n几度香闺眠过晓，笑靥嫩疑花拆，愁眉翠敛山横。\n相望只教添怅恨，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "8a9ef9d8decbbe4ea494a8b290678aeb",
        "title": "女冠子",
        "author": "毛熙震",
        "content": "碧桃红杏，迟日媚笼光影。\n彩霞深，香暖熏莺语，翠鬟冠玉叶，霓袖捧瑶琴。\n应共吹箫侣，暗相寻。\n修蛾慢脸，不语檀心一点。\n小山妆，蝉鬓低含绿，闷来深院裏，閒步落花傍。\n纤手轻轻整，玉炉香。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "32bb3d26c8dd88d29da5f304b4bd0006",
        "title": "酒泉子",
        "author": "毛熙震",
        "content": "闲卧绣帏，慵想万般情宠。\n锦檀偏，翘股重，翠云欹。\n暮天屏上春山碧，映香烟雾隔。\n蕙兰心，魂梦役，敛蛾眉。\n钿匣舞鸾，隐映艳红修碧。\n月梳斜，云鬓腻，粉香寒。\n晓花微敛轻呵展，袅钗金燕软。\n日初升，帘半卷，对妆残。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "a3b15ed44cba5670078ce22b01b74826",
        "title": "浣溪沙",
        "author": "毛熙震",
        "content": "春暮黄莺下砌前，水精帘影露珠悬，绮霞低映晚晴天。\n弱柳万条垂翠带，残红满地碎香钿，蕙风飘荡散轻烟。\n花榭香红烟景迷，满庭芳草绿萋萋，金铺闲掩绣帘低。\n紫燕一双娇语碎，翠屏十二晚峰齐，梦魂消散醉空闺。\n晚起红房醉欲消，绿鬟云散袅金翘，雪香花语不胜娇。\n好是向人柔弱处，玉纤时急绣裙腰，春心牵惹转无憀。\n一隻横钗坠髻丛，静眠珍簟起来慵，绣罗红嫩抹苏胸。\n羞敛细蛾魂暗断，困迷无语思犹浓，小屏香霭碧山重。\n云薄罗裙绶带长，满身新裛瑞龙香，翠钿斜映艳梅妆。\n佯不觑人空婉约，笑和娇语太倡狂，忍教牵恨暗形相。\n碧玉冠轻袅燕钗，捧心无语步香阶，缓移弓底绣罗鞋。\n暗想欢娱何计好，岂堪期约有时乖，日高深院正忘怀。\n半醉凝情卧绣茵，睡容无力卸罗裙，玉笼鹦鹉厌听闻。\n慵整落钗金翡翠，象梳欹鬓月生云，锦屏绡幌麝烟熏。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "7cbc9b7535cdf2ecf5e4e1b661dbea9a",
        "title": "后庭花",
        "author": "毛熙震",
        "content": "莺啼燕语芳菲节，瑞庭花发。\n昔时欢宴歌声揭，管弦清越。\n自从陵谷追游歇，画梁尘黦。\n伤心一片如珪月，闲锁宫阙。\n轻盈舞伎含芳艳，竞妆新脸。\n步摇珠翠修蛾敛，腻鬟云染。\n歌声慢发开檀点，绣衫斜掩。\n时将纤手匀红脸，笑拈金靥。\n越罗小袖新香蒨，薄笼金钏。\n倚阑无语摇轻扇，半遮匀面。\n春残日暖莺娇懒，满庭花片。\n争不教人长相见，画堂深院。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "15e3bfb0da7909d19ca2d5639bd720cb",
        "title": "菩萨蛮",
        "author": "毛熙震",
        "content": "梨花满院飘香雪，高楼夜静风筝咽。\n斜月照帘帷，小窗灯影背，燕语惊愁态。\n屏掩断香飞，行云山外归。\n绣帘高轴临塘看，雨翻荷芰真珠散。\n残暑晚初凉，无憀悲往事，争那牵情思。\n光影暗相催，等閒秋又来。\n天含残碧融春色，五陵薄幸无消息。\n尽日掩朱门，莺啼芳树暖，燕拂回塘满。\n寂寞对屏山，相思醉梦间。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "1471000526aefdf4828004b27fc17b59",
        "title": "清平乐",
        "author": "毛熙震",
        "content": "春光欲暮，寂寞閒庭户。\n粉蝶双双穿槛舞，帘卷晚天疏雨。\n含愁独倚闺帏，玉炉烟断香微。\n正是销魂时节，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "68ea03981cd9edba6dd0e7ebbf916565",
        "title": "更漏子",
        "author": "毛熙震",
        "content": "秋色清，河影淡，深户烛寒光暗。\n绡幌碧，锦衾红，更漏咽，蛩鸣切，满院霜华如雪。\n新月上，薄云收，烟月寒，秋夜静，漏转金壶初永。\n罗幕下，绣屏空，人悄悄，愁无了，思梦不成难晓。\n长忆得，与郎期，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "cbb03475b8b480a74d022bdc0795366b",
        "title": "南歌子",
        "author": "毛熙震",
        "content": "远山愁黛碧，横波慢脸明。\n腻香红玉茜罗轻，鬓动行云影，裙遮点屐声。\n娇羞爱问曲中名，惹恨还添恨，牵肠即断肠。\n凝情不语一枝芳，暗想为云女，应怜傅粉郎。\n晚来轻步出闺房，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "f0489b63b562b262c31e8c5e3fdd1a56",
        "title": "木兰花",
        "author": "毛熙震",
        "content": "掩朱扉，钩翠箔，满院莺声春寂寞。\n匀粉泪，恨檀郎，对斜晖，临小阁，前事岂堪重想着。\n金带冷，画屏幽，",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "d3c80eff79513a24692c0147a6735376",
        "title": "小重山",
        "author": "毛熙震",
        "content": "梁燕双飞画阁前，寂寥多少恨、懒孤眠。\n晓来闲处想君怜，红罗帐、金鸭冷沉烟。\n谁信损婵娟，倚屏啼玉箸、湿香钿。\n四支无力上秋千，群花谢、愁对艳阳天。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    },
    {
        "uuid": "bf96a2113faafb0c73ccdabd34a720ec",
        "title": "临江仙",
        "author": "毛熙震",
        "content": "南齐天子宠婵娟，六宫罗绮三千。\n潘妃娇艳独芳妍。\n椒房兰洞，云雨降神仙。\n纵态迷欢心不足，风流可惜当年。\n纤腰婉约步金莲。\n妖君倾国，犹自至今传。\n幽闺欲曙闻莺转，红窗月影微明。\n好风频谢落花声。\n隔帏残烛，犹照绮屏筝。\n绣被锦茵眠玉暖，炷香斜袅烟轻。\n淡蛾羞敛不胜情。\n暗思闲梦，何处逐行云。",
        "dynasty": "唐",
        "collection_info": {
            "collection": "御定全唐诗",
            "volume": "卷八百九十五"
        }
    }
]