[
    {
        "uuid": "f3da22d58e6a5dfa0c87e1047438aeb7",
        "title": "鬰林寺",
        "author": "唐元龄",
        "content": "一径通深窈，丛林独蔚然。\n神仙栖佛屋，香火当僧田。\n罕见催租吏，谁谈文字禅。\n吴侬来拜朔，偻指满三千。",
        "dynasty": "宋",
        "collection_info": null
    },
    {
        "uuid": "35547f08c5eed09c8ffb7054f361ea14",
        "title": "华盖山",
        "author": "唐元龄",
        "content": "巍然独立九霄中，势压衡庐亘华嵩。\n捣药声高蟾阙近，乘槎路渺鹊桥通。\n三更见日生沧海，六月飞霜下翠空。\n好挟千年王子晋，玉笙轻度碧桃风。",
        "dynasty": "宋",
        "collection_info": null
    },
    {
        "uuid": "83cebbc32b2c400d0411e6c258b57eb0",
        "title": "象眠山",
        "author": "唐元龄",
        "content": "作县苦无俄顷閒，喜逢佳节一开颜。\n无人送酒来彭泽，有客登临嗣鲁山。\n慨想鹤汀鳬渚外，盘桓鰲水象峯间。\n赏心未尽天将晚，剩插黄花带月还。",
        "dynasty": "宋",
        "collection_info": null
    }
]