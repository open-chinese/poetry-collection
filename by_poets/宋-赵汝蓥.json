[
    {
        "uuid": "87847273ba383c2a4dd106b9f238ea38",
        "title": "金陵作",
        "author": "赵汝蓥",
        "content": "龙虎帝王宅，凤凰僊子台。\n六朝遗事冷，八月夜潮回。\n陇雁秋仍到，江花晚自开。\n凭高一樽酒，何代独无才。",
        "dynasty": "宋",
        "collection_info": null
    },
    {
        "uuid": "dbf67db422f98f19afc4311d22422cbc",
        "title": "题龙君祠",
        "author": "赵汝蓥",
        "content": "万顷鲸波内，岿然一石山。\n江神擎贝阙，湘女露云鬟。\n客棹苍茫外，祇园紫翠间。\n我来嗟索寞，登眺却忘还。",
        "dynasty": "宋",
        "collection_info": null
    }
]