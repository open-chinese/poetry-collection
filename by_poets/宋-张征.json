[
    {
        "title": "自然亭",
        "author": "张征",
        "content": "久雨妨渔復滞樵，自然亭上一逍遥。\n万缘不自闲中起，百事唯于睡裏消。\n老去自知如蠛蠓，病来谁悟似芭蕉。\n爱名之世忘名客，幸有山林旧市朝。",
        "dynasty": "宋",
        "collection_info": null
    },
    {
        "title": "书故三司副使陈公亚之诗轴后",
        "author": "张征",
        "content": "破锦囊开玉振金，舍人胸次右丞心。\n为时黼藻衣冠薮，与国丹青翰墨林。\n慷慨似谁双舞剑，风流随处一歌琴。\n燕贻苦志追先烈，子夏何须论浅深。",
        "dynasty": "宋",
        "collection_info": null
    }
]