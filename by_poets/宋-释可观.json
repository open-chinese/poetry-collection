[
    {
        "title": "颂古",
        "author": "释可观",
        "content": "夹山不在一桡上，明月芦花夜夜寒。\n谁谓华亭消息断，俨然秋色在江山。",
        "dynasty": "宋",
        "collection_info": null
    },
    {
        "title": "重九",
        "author": "释可观",
        "content": "胸中一寸灰已冷，头上千茎雪未消。\n老步只宜平地去，不知何事又登高。",
        "dynasty": "宋",
        "collection_info": null
    },
    {
        "title": "自题像",
        "author": "释可观",
        "content": "维摩诘不坏于身，而随一相老竹庵。\n坏与不坏，初无欠长。\n到处江山风月，不是这个伎俩。",
        "dynasty": "宋",
        "collection_info": null
    }
]