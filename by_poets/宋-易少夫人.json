[
    {
        "uuid": "bac27472322815776bc009dae3634935",
        "title": "临江仙 何处甘泉来席上",
        "author": "易少夫人",
        "content": "何处甘泉来席上，嫩黄初汤银瓶。\n月团尝罢有馀清。\n惠山名品在，歌舞暂留停。\n欲赏壑源新气味，不应兼进豨苓。\n此中端有淡交情。\n相如方病酒，一饮骨毛轻。",
        "dynasty": "宋",
        "collection_info": null
    },
    {
        "uuid": "ee772bf4fe9d46edb6756a99b848a571",
        "title": "临江仙 记得高堂同饮散",
        "author": "易少夫人",
        "content": "记得高堂同饮散，一标汤罢分携。\n绛纱笼影簇行旗。\n更残银漏急，天淡玉绳低。\n只恐曲终人不见，歌声且为迟迟。\n如今车马各东西。\n画堂携手处，疑梦又疑非。",
        "dynasty": "宋",
        "collection_info": null
    }
]