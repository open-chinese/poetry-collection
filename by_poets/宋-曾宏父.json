[
    {
        "title": "咏胡季昭贬象州",
        "author": "曾宏父",
        "content": "湘山冷焰冰四海，寒蔽天晴日昼阴。\n朝路偷生尽缄口，瘴乡投死犹甘心。\n里闾节义绍襄简，史册姓名光古今。\n天定胜人公议在，褒忠录后上恩深。",
        "dynasty": "宋",
        "collection_info": null
    },
    {
        "title": "题凤山书院修禊图",
        "author": "曾宏父",
        "content": "暮春浴罢振春衣，正是流觞修禊时。\n世事藏机应落落，人情忘我总熙熙。\n醉能辞醉原非醉，诗到无诗乃是诗。\n伟矣兰亭众君子，不将文字立藩篱。",
        "dynasty": "宋",
        "collection_info": null
    }
]