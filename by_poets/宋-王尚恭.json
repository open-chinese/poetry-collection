[
    {
        "uuid": "650fab6a947a64eba3fea83db4b9da37",
        "title": "耆英会诗",
        "author": "王尚恭",
        "content": "端朝风望两台星，珪组参差又十人。\n八百乔年余总数，一千熙运遇良辰。\n席间韵语皆非俗，图上形容尽得真。\n胜事主盟开府盛，误容衰薄混清尘。\n服许便衣更野逸，坐从齿列似天伦。\n二公笑语增和气，夜久盘花旋发春。",
        "dynasty": "宋",
        "collection_info": null
    },
    {
        "uuid": "9d84b9d1a59392dd2ea54a919271ef89",
        "title": "和",
        "author": "王尚恭",
        "content": "窝名安乐已诙谐，更赋新诗讼所乖。\n岂以达为贤事业，自知安是道梯阶。\n权门富室先藏迹，好景良朋亦放怀。\n应照先生纯粹处，肯挥妙墨记西斋。",
        "dynasty": "宋",
        "collection_info": null
    }
]