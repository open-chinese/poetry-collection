[
    {
        "uuid": "4b99a77e266b035fe5b8ef264a14819a",
        "title": "题灵泉寺",
        "author": "徐淮",
        "content": "梵宇栖真所，寥寥世事稀。\n老僧[披]（被）百纳，童子学三归。\n宝剎临香地，星宫隐翠微。\n谁怜漂泊者，于此遂忘机。\n（亦见《安阳县金石录》。\n）（按此诗与徐源诗刻一石，诗下原题「东海徐淮字黄河」七字。\n〖1〗徐淮，原作「徐涵」，从《文物》一九八六年第三期灵泉寺石刻拓片改。\n四诗亦据改数字。\n）。",
        "dynasty": "唐",
        "collection_info": null
    }
]