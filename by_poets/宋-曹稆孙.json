[
    {
        "uuid": "965d05abfa2aceb7a9316e79ad905ec4",
        "title": "贺新郎 极目天如画",
        "author": "曹稆孙",
        "content": "极目天如画。\n水花中、涌出莲宫，翠楹碧瓦。\n胜景中川金焦似，勒石□□□□。\n尚隔浦、风烟不跨。\n妖蜃自降真歇手，涨平沙、妙补干坤罅。\n双寺合，万僧夏。\n东西塔影龙分挂。\n夜无云、点点一天，星斗相射。\n七十二滩声到海，括橹瓯帆上下。\n泣不为、琵琶声哑。\n故寝荒凉成一梦，问来鸥、去鹭无知者。\n烟树湿，怒涛打。",
        "dynasty": "宋",
        "collection_info": null
    },
    {
        "uuid": "dcf534e5b0470c9a0d90045db0d3a381",
        "title": "题忠愍公送婿邢得昭归婺女诗后",
        "author": "曹稆孙",
        "content": "路八千来婿亦艰，相看冰玉问平安。\n剪灯夜话思全蜀，五十四没天上宽。",
        "dynasty": "宋",
        "collection_info": null
    }
]