[
    {
        "uuid": "f093383d5c450520968098c95223750b",
        "title": "草堂",
        "author": "周端朝",
        "content": "上林不花一水凈，游鱼姿媚翻寒景。\n钓簑风冷天欲霜，惟有白鸥双对影。\n北隣白帻南乌巾，暮鸦共集无行人。\n草堂老翁唤不醒，孤照野梅消息新。",
        "dynasty": "宋",
        "collection_info": null
    },
    {
        "uuid": "ad3a7a57348ca68fc20a1ba6d1e438f4",
        "title": "拟古",
        "author": "周端朝",
        "content": "秾桃復秾李，照影落春水。\n渡头看青杨，剪剪从风起。\n裁书写连环，殷勤问行李。\n一笼幺凤翼，一繫青鸾尾。\n江南三月天，羣英烂如绮。\n开到芜菁花，春事良未已。\n何当缓缓归，荡漾绿波裏。",
        "dynasty": "宋",
        "collection_info": null
    },
    {
        "uuid": "7711fcf29a61d9b548ffdf29ce411792",
        "title": "客去",
        "author": "周端朝",
        "content": "客去深闭门，晏坐支其颐。\n门前车马喧，而此不及知。\n独鼓无絃琴，自着一色棋。\n鸟啼花含笑，相对亦怡怡。",
        "dynasty": "宋",
        "collection_info": null
    },
    {
        "uuid": "76d6520d31fd1ad4d853d640c128f6ac",
        "title": "黄田禹庙",
        "author": "周端朝",
        "content": "越人犹绩禹，疏凿此江边。\n地合秦城水，门浮楚客船。\n荫槐为帝里，种稻属徭田。\n嘲异常巫言罢，寒云又惨然。",
        "dynasty": "宋",
        "collection_info": null
    },
    {
        "uuid": "20aa8f86423ea341f180775bc52f4102",
        "title": "三江口",
        "author": "周端朝",
        "content": "吴门台北竹楼隅，三日追陪漫叟居。\n晓梦惊辞赤壁鹤，夜栖看打武昌鱼。\n横洲遥溆分灯影，落月斜河运斗车。\n回伏三江问汉口，陆离兰叶响环琚。",
        "dynasty": "宋",
        "collection_info": null
    }
]