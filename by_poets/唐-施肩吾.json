[
    {
        "uuid": "7db61584472a65f776df56156b21bd3e",
        "title": "相和歌辞 襄阳曲",
        "author": "施肩吾",
        "content": "大堤女儿郎莫寻，三三五五结同心。\n清晨对镜冶容色，意欲取郎千万金。",
        "dynasty": "唐",
        "collection_info": null
    },
    {
        "uuid": "5418228c96c2e70e2ca209a8928e136a",
        "title": "杂曲歌辞 少年行",
        "author": "施肩吾",
        "content": "醉骑白马走空衢，恶少皆称电不如。\n五凤街头闲勒辔，半垂衫袖揖金吾。",
        "dynasty": "唐",
        "collection_info": null
    },
    {
        "uuid": "f9f3d3c8efd08b45647382f740c0fd26",
        "title": "杂曲歌辞 壮士行",
        "author": "施肩吾",
        "content": "一斗之胆撑臟腑，如磥之筋碍臂骨。\n有时误入千人丛，自觉一身横突兀。\n当今四海无烟尘，胸襟被压不得伸。\n冻枭残虿我不取，污我匣黑青蛇鳞。",
        "dynasty": "唐",
        "collection_info": null
    },
    {
        "uuid": "db17d3b2d15127aa0a55c244ff8f0f36",
        "title": "杂曲歌辞 古别离二首 一",
        "author": "施肩吾",
        "content": "古人谩歌西飞燕，十年不见狂夫面。\n三更风作切梦刀，万转愁成繫肠线。\n所嗟不及牛女星，一年一度得相见。",
        "dynasty": "唐",
        "collection_info": null
    },
    {
        "uuid": "e782b05fdda87303be5f29d51e2ac8ee",
        "title": "杂曲歌辞 古别离二首 二",
        "author": "施肩吾",
        "content": "老母别爱子，少妻送征郎。\n血流既四面，乃亦断二肠。\n不愁寒无衣，不怕饥无粮。\n惟恐征战不还乡，母化为鬼妻为孀。",
        "dynasty": "唐",
        "collection_info": null
    },
    {
        "uuid": "a596647733eb06a7283ac14712dd2405",
        "title": "杂曲歌辞 起夜来",
        "author": "施肩吾",
        "content": "香销连理带，尘覆合欢杯。\n懒卧相思枕，愁吟起夜来。",
        "dynasty": "唐",
        "collection_info": null
    },
    {
        "uuid": "92cb7814a3dce7221c0a80b60a906d3e",
        "title": "杂曲歌辞 定情乐",
        "author": "施肩吾",
        "content": "敢嗟君不怜，自是命不谐。\n着破三条裾，却还双股钗。",
        "dynasty": "唐",
        "collection_info": null
    },
    {
        "uuid": "cbfc272a81db3465dc534ead5b7c5c1e",
        "title": "杂曲歌辞 春游乐",
        "author": "施肩吾",
        "content": "一年三百六十日，赏心那似春中物。\n草迷曲坞花满园，东家少年西家出。",
        "dynasty": "唐",
        "collection_info": null
    },
    {
        "uuid": "35161b530793150fb8bbcf2a0c488319",
        "title": "杂曲歌辞 古曲五首 一",
        "author": "施肩吾",
        "content": "可怜江北女，惯唱江南曲。\n摇荡木兰舟，双凫不成浴。",
        "dynasty": "唐",
        "collection_info": null
    },
    {
        "uuid": "b5686662c1a2faf98dde7c02c8c74714",
        "title": "杂曲歌辞 古曲五首 二",
        "author": "施肩吾",
        "content": "郎为匕上香，妾为笼上灰。\n归时虽暖热，去罢生尘埃。",
        "dynasty": "唐",
        "collection_info": null
    },
    {
        "uuid": "e244d0f81f3ef1c0bea51ba0ad67bfd4",
        "title": "杂曲歌辞 古曲五首 三",
        "author": "施肩吾",
        "content": "夜裁鸳鸯绮，朝织蒲桃绫。\n欲试一寸心，待缝三尺冰。",
        "dynasty": "唐",
        "collection_info": null
    },
    {
        "uuid": "c54cce7a7cd7175cd57a28d0e68fa7f1",
        "title": "杂曲歌辞 古曲五首 四",
        "author": "施肩吾",
        "content": "怜时鱼得水，怨罢商与参。\n不如山支子，却解结同心。",
        "dynasty": "唐",
        "collection_info": null
    },
    {
        "uuid": "a86bdedd439193487fc654586f76ce89",
        "title": "杂曲歌辞 古曲五首 五",
        "author": "施肩吾",
        "content": "红颜感暮花，白日同流水。\n思君如孤灯，一夜一心死。",
        "dynasty": "唐",
        "collection_info": null
    },
    {
        "uuid": "ae665de59d6032c469f5cfab9f0616a1",
        "title": "杂曲歌辞 杨柳枝",
        "author": "施肩吾",
        "content": "伤见路傍杨柳春，一枝折尽一重新。\n今年还折去年处，不送去年离别人。",
        "dynasty": "唐",
        "collection_info": null
    },
    {
        "uuid": "8e690cd23a55daa0bad87f0358e02cef",
        "title": "及第后过杨子江",
        "author": "施肩吾",
        "content": "忆昔将贡年，抱愁此江边。\n鱼龙互闪烁，黑浪高于天。\n今日步春草，復来经此道。\n江神也世情，为我风色好。",
        "dynasty": "唐",
        "collection_info": null
    },
    {
        "uuid": "6e93630ff2d9da2ae8417fe1c2bce9c7",
        "title": "夜宴曲",
        "author": "施肩吾",
        "content": "兰缸如昼晓不眠，玉堂夜起沈香烟。\n青娥一行十二仙，欲笑不笑桃花然。\n碧窗弄娇梳洗晚，户外不知银汉转。\n被郎嗔罚琉璃盏，酒入四肢红玉软。",
        "dynasty": "唐",
        "collection_info": null
    },
    {
        "uuid": "1179ade516d06a897063056a4fd4d9fb",
        "title": "効古兴",
        "author": "施肩吾",
        "content": "金雀无旧钗，缃绮无旧裾。\n唯有一寸心，长贮万里夫。\n南轩夜虫织已促，北牖飞蛾遶残烛。\n祗言众口铄千金，谁信独愁销片玉。\n不知岁晚归不归，又将啼眼缝征衣。",
        "dynasty": "唐",
        "collection_info": null
    },
    {
        "uuid": "d8f1a1f9a326c8c1ac5d18c0c6860b31",
        "title": "古别离二首 一",
        "author": "施肩吾",
        "content": "古人谩歌西飞燕，十年不见狂夫面。\n三更风作切梦刀，万转愁成繫肠线。\n所嗟不及牛女星，一年一度得相见。",
        "dynasty": "唐",
        "collection_info": null
    },
    {
        "uuid": "9333bf13d66dbb677f2d6694d953e669",
        "title": "古别离二首 二",
        "author": "施肩吾",
        "content": "老母别爱子，少妻送征郎。\n血流既四面，乃一断二肠。\n不愁寒无衣，不怕饥无粮。\n惟恐征战不还乡，母化为鬼妻为孀。",
        "dynasty": "唐",
        "collection_info": null
    },
    {
        "uuid": "a4ecc67c98c8a13ba614d8d0b2769581",
        "title": "壮士行",
        "author": "施肩吾",
        "content": "一斗之胆撑臟腑，如磥之筋碍臂骨。\n有时悞入千人丛，自觉一身横突兀。\n当今四海无烟尘，胸襟被压不得伸。\n冻枭残虿我不取，汚我匣裏青蛇鳞。",
        "dynasty": "唐",
        "collection_info": null
    },
    {
        "uuid": "a2f2d18c44a72cb179f307faf8952af0",
        "title": "代征妇怨",
        "author": "施肩吾",
        "content": "寒窗羞见影相随，嫁得五陵轻薄儿。\n长短艳歌君自解，浅深更漏妾偏知。\n画裙多泪鸳鸯湿，云鬓慵梳玳瑁垂。\n何事不看霜雪裏，坚贞惟有古松枝。",
        "dynasty": "唐",
        "collection_info": null
    },
    {
        "uuid": "9f6cec75940d2686fa3aef57aceeb7c7",
        "title": "送人南游",
        "author": "施肩吾",
        "content": "见说南行偏不易，中途莫忘寄书频。\n凌空瘴气堕飞鸟，解语山魈恼病人。\n闽县绿娥能引客，泉州乌药好防身。\n异花奇竹分明看，待汝归来画取真。",
        "dynasty": "唐",
        "collection_info": null
    },
    {
        "uuid": "435770c96f07b70bdae85e3c4795e54a",
        "title": "赠边将",
        "author": "施肩吾",
        "content": "轻生奉国不为难，战苦身多旧箭瘢。\n玉匣锁龙鳞甲冷，金铃衬鹘羽毛寒。\n皂貂拥出花当背，白马骑来月在鞍。\n犹恐犬戎临虏塞，柳营时把阵图看。",
        "dynasty": "唐",
        "collection_info": null
    },
    {
        "uuid": "7afaa7f707647782cfc66eb436cc9c75",
        "title": "上礼部侍郎陈情",
        "author": "施肩吾",
        "content": "九重城裏无亲识，八百人中独姓施。\n弱羽飞时攒箭险，蹇驴行处薄冰危。\n晴天欲照盆难反，贫女如花镜不知。\n却向从来受恩地，再求青律变寒枝。",
        "dynasty": "唐",
        "collection_info": null
    },
    {
        "uuid": "496218eac41634a45fe4e97336ce808e",
        "title": "早春残雪",
        "author": "施肩吾",
        "content": "春景照林峦，玲珑雪影残。\n井泉添碧甃，药圃洗朱栏。\n云路迷初醒，书堂映渐难。\n花分梅岭色，尘减玉阶寒。\n远称栖松鹤，高宜点露盘。\n伫逢春律后，阴谷始堪看。",
        "dynasty": "唐",
        "collection_info": null
    },
    {
        "uuid": "6a6295c0f6bd7fb515f8eca9ccc2b3c8",
        "title": "送端上人游天台",
        "author": "施肩吾",
        "content": "师今欲向天台去，来说天台意最真。\n溪过石桥为险处，路逢毛褐是真人。\n云边望字钟声远，雪裏寻僧脚迹新。\n只可且论经夏别，莫教琪树两迴春。",
        "dynasty": "唐",
        "collection_info": null
    },
    {
        "uuid": "ab4e858cab5388a177a050b32ca6ee65",
        "title": "惜花",
        "author": "施肩吾",
        "content": "落尽万株红，无人解繫风。\n今朝芳径裏，惆怅锦机空。",
        "dynasty": "唐",
        "collection_info": null
    },
    {
        "uuid": "ad7c64408253de35d8fa0cef69cef1a5",
        "title": "衝夜行",
        "author": "施肩吾",
        "content": "夜行无月时，古路多荒榛。\n山鬼摇把火，自照不照人。",
        "dynasty": "唐",
        "collection_info": null
    },
    {
        "uuid": "809bb7ac1bac86efafb53eb5718bfdb3",
        "title": "夜愁曲",
        "author": "施肩吾",
        "content": "歌者歌未绝，愁人愁转增。\n空把琅玕枝，强挑无心灯。",
        "dynasty": "唐",
        "collection_info": null
    },
    {
        "uuid": "591bb00807b1eb6808e1eaecb99e5517",
        "title": "杂古词五首 一",
        "author": "施肩吾",
        "content": "可怜江北女，惯唱江南曲。\n摇荡木兰舟，双凫不成浴。",
        "dynasty": "唐",
        "collection_info": null
    },
    {
        "uuid": "fb10a2234b6878dd9579c35e23345462",
        "title": "杂古词五首 二",
        "author": "施肩吾",
        "content": "郎为七上香，妾作笼下灰。\n归时即暖热，去罢生尘埃。",
        "dynasty": "唐",
        "collection_info": null
    },
    {
        "uuid": "3c9cb2a1a9614daeafcaddad26384e58",
        "title": "杂古词五首 三",
        "author": "施肩吾",
        "content": "夜裁鸳鸯绮，朝织蒲桃绫。\n欲试一寸心，待缝三尺冰。",
        "dynasty": "唐",
        "collection_info": null
    },
    {
        "uuid": "10297d7a07778f95855791bb75ee5b34",
        "title": "杂古词五首 四",
        "author": "施肩吾",
        "content": "怜时鱼得水，怨罢商与参。\n不如山栀子，却能结同心。",
        "dynasty": "唐",
        "collection_info": null
    },
    {
        "uuid": "57150ff6f57aad142db801fd491dc70d",
        "title": "杂古词五首 五",
        "author": "施肩吾",
        "content": "红颜感暮花，白日同流水。\n思君若孤灯，一夜一心死。",
        "dynasty": "唐",
        "collection_info": null
    },
    {
        "uuid": "43bc2ea98b829146a895b9dedb4d5f87",
        "title": "幼女词",
        "author": "施肩吾",
        "content": "幼女纔六岁，未知巧与拙。\n向夜在堂前，学人拜新月。",
        "dynasty": "唐",
        "collection_info": null
    },
    {
        "uuid": "bf5ab75b297885f9cffef65c7d348625",
        "title": "买地词",
        "author": "施肩吾",
        "content": "买地不惜钱，为多芳桂丛。\n所期在清凉，坐起闻香风。",
        "dynasty": "唐",
        "collection_info": null
    },
    {
        "uuid": "298cee3e61333836598fbf7e7e7281f8",
        "title": "弋阳访古",
        "author": "施肩吾",
        "content": "行逢葛溪水，不见葛仙人。\n空抛青竹杖，呪作葛陂神。",
        "dynasty": "唐",
        "collection_info": null
    },
    {
        "uuid": "b0d181b3de04e6f3fae4b17768615cf7",
        "title": "幽居乐",
        "author": "施肩吾",
        "content": "万籁不在耳，寂寥心境清。\n无妨数茎竹，时有萧萧声。",
        "dynasty": "唐",
        "collection_info": null
    },
    {
        "uuid": "5b4f658a4833637bddad540cacf263e7",
        "title": "湘川怀古",
        "author": "施肩吾",
        "content": "湘水终日流，湘妃昔时哭。\n美色已成尘，泪痕犹在竹。",
        "dynasty": "唐",
        "collection_info": null
    },
    {
        "uuid": "aebaac5fcdc5ee94590dc1d6b6697d7a",
        "title": "秋山吟",
        "author": "施肩吾",
        "content": "夜吟秋山上，褭褭秋风归。\n月色清且[冷]，桂香落人衣。",
        "dynasty": "唐",
        "collection_info": null
    },
    {
        "uuid": "a669ffb6469d49e890cd1f34f6e091a7",
        "title": "寒夜",
        "author": "施肩吾",
        "content": "三復招隐吟，不知寒夜深。\n看看西来月，移到青天心。",
        "dynasty": "唐",
        "collection_info": null
    },
    {
        "uuid": "a14346c6a4cd61c9229b05f432bf7706",
        "title": "湘竹词",
        "author": "施肩吾",
        "content": "万古湘江竹，无穷奈怨何。\n年年长春笋，只是泪痕多。",
        "dynasty": "唐",
        "collection_info": null
    },
    {
        "uuid": "9cd3562b42541cece0237b77b318374d",
        "title": "观花后游慈恩寺",
        "author": "施肩吾",
        "content": "世事知难了，应须问苦空。\n羞将看花眼，来入梵王宫。",
        "dynasty": "唐",
        "collection_info": null
    },
    {
        "uuid": "70d55249e773ffc4e62879f0f4f0d078",
        "title": "乞巧词",
        "author": "施肩吾",
        "content": "乞巧望星河，双双并绮罗。\n不嫌针眼小，只道月明多。",
        "dynasty": "唐",
        "collection_info": null
    },
    {
        "uuid": "f9e4b649fab717746d84c4bc1f490527",
        "title": "不见来词",
        "author": "施肩吾",
        "content": "乌鹊语千回，黄昏不见来。\n漫教脂粉匣，闭了又重开。",
        "dynasty": "唐",
        "collection_info": null
    },
    {
        "uuid": "dca26c24bdd0831140cff644e9bd2b3e",
        "title": "夜起来",
        "author": "施肩吾",
        "content": "香销连理带，尘覆合欢桮。\n懒卧相思枕，愁吟夜起来。",
        "dynasty": "唐",
        "collection_info": null
    },
    {
        "uuid": "343fa64ca87490f7a2d978bb77d7132f",
        "title": "笑卿卿词",
        "author": "施肩吾",
        "content": "笑向卿卿道，躭书夜夜多。\n出来看玉兔，又欲过银河。",
        "dynasty": "唐",
        "collection_info": null
    },
    {
        "uuid": "de0f4eba25f477b6e800329ddb6608b0",
        "title": "感遇词",
        "author": "施肩吾",
        "content": "一种貌如仙，人情要自偏。\n罗敷有底好，最得使君怜。",
        "dynasty": "唐",
        "collection_info": null
    },
    {
        "uuid": "7c4dc96a1efedfb5f6a43d7126d42dd7",
        "title": "及第后夜访月仙子",
        "author": "施肩吾",
        "content": "自喜寻幽夜，新当及第年。\n还将天上桂，来访月中仙。",
        "dynasty": "唐",
        "collection_info": null
    },
    {
        "uuid": "636aad8e63aa61213ff4698b4e63c9f0",
        "title": "定情乐 一",
        "author": "施肩吾",
        "content": "敢嗟君不怜，自是命不谐。\n着破三条裙，却还双股钗。",
        "dynasty": "唐",
        "collection_info": null
    },
    {
        "uuid": "c2e758ef17da248d87f9c30bdffcd2a1",
        "title": "定情乐 二",
        "author": "施肩吾",
        "content": "感郎双条脱，新破八幅绡。\n不惜榆荚钱，买人金步摇。",
        "dynasty": "唐",
        "collection_info": null
    },
    {
        "uuid": "a287a0be2234789cfb75378c6961c905",
        "title": "宿南一上人山房",
        "author": "施肩吾",
        "content": "窗牖月色多，坐卧禅心静。\n青鬼来试人，夜深弄灯影。",
        "dynasty": "唐",
        "collection_info": null
    },
    {
        "uuid": "888b4a640da6d1a0c98c64f1bc18ceb3",
        "title": "兰渚泊",
        "author": "施肩吾",
        "content": "家在洞水西，身作兰渚客。\n天昼无纤云，独坐空江碧。",
        "dynasty": "唐",
        "collection_info": null
    },
    {
        "uuid": "d853da81cb83e68a0b5668e5ff56a60b",
        "title": "经吴真君旧宅",
        "author": "施肩吾",
        "content": "古仙炼丹处，不测何岁年。\n至今空宅基，时有五色烟。",
        "dynasty": "唐",
        "collection_info": null
    },
    {
        "uuid": "19a7b33863bee85b48fee83b40f3cf45",
        "title": "古相思",
        "author": "施肩吾",
        "content": "十访九不见，甚于菖蒲花。\n可怜云中月，今夜堕我家。",
        "dynasty": "唐",
        "collection_info": null
    },
    {
        "uuid": "6bc6c37961f3180c77a13286f7c98c81",
        "title": "瀑布",
        "author": "施肩吾",
        "content": "豁开青冥颠，写出万丈泉。\n如裁一条素，白日悬秋天。",
        "dynasty": "唐",
        "collection_info": null
    },
    {
        "uuid": "24d85f7dca6e9b0c90c42a4b025ab521",
        "title": "金尺石",
        "author": "施肩吾",
        "content": "丹砂画顽石，黄金横一尺。\n人世较短长，仙家爱平直。",
        "dynasty": "唐",
        "collection_info": null
    },
    {
        "uuid": "3021a7f9661ee40861aa2e3d286bc10e",
        "title": "秋洞宿",
        "author": "施肩吾",
        "content": "夜深秋洞裏，风雨报龙归。\n何事触人睡，不教胡蝶飞。",
        "dynasty": "唐",
        "collection_info": null
    },
    {
        "uuid": "98500a98c92e39f067fa434b4ad84e20",
        "title": "效古词",
        "author": "施肩吾",
        "content": "姊妹无多兄弟少，举家钟爱年最小。\n有时绕树山鹊飞，贪看不待画眉了。",
        "dynasty": "唐",
        "collection_info": null
    },
    {
        "uuid": "ce99988946eb17da764757d01a2ad7e6",
        "title": "山中得刘秀才京书",
        "author": "施肩吾",
        "content": "自笑家贫客到疎，满庭烟草不能锄。\n今朝谁料三千里，忽得刘京一纸书。",
        "dynasty": "唐",
        "collection_info": null
    },
    {
        "uuid": "3cd633c06deb52d06d809b4942405024",
        "title": "望夫词",
        "author": "施肩吾",
        "content": "手爇寒灯向影频，回文机上暗生尘。\n自家夫壻无消息，却恨桥头卖卜人。",
        "dynasty": "唐",
        "collection_info": null
    },
    {
        "uuid": "acb922c321c949d98e21d8b9659d2a3d",
        "title": "忆四明山泉",
        "author": "施肩吾",
        "content": "爱彼山中石泉水，幽深夜夜落空裏。\n至今忆得卧云时，犹自涓涓在人耳。",
        "dynasty": "唐",
        "collection_info": null
    },
    {
        "uuid": "6bb32465605c299b0e2e5ef8598d5875",
        "title": "西山静中吟",
        "author": "施肩吾",
        "content": "重重道气结成神，玉阙金堂逐日新。\n若数西山得道者，连予便是十三人。",
        "dynasty": "唐",
        "collection_info": null
    },
    {
        "uuid": "878c40809b6e2e630bdce7811039badd",
        "title": "天柱山赠峨嵋田道士",
        "author": "施肩吾",
        "content": "古称天柱连九天，峨嵋道士栖其巅。\n近闻教得玄鹤舞，试凭驱出青芝田。",
        "dynasty": "唐",
        "collection_info": null
    },
    {
        "uuid": "3771ed6a5d1d64aaea8c9f7ef78b8978",
        "title": "夜岩谣",
        "author": "施肩吾",
        "content": "夜上幽岩踏灵草，松枝已疎桂枝老。\n新诗几度惜不吟，此处一声风月好。",
        "dynasty": "唐",
        "collection_info": null
    },
    {
        "uuid": "8b650b6e201fda52e3667b62ee504812",
        "title": "岛夷行",
        "author": "施肩吾",
        "content": "腥臊海边多鬼市，岛夷居处无乡里。\n黑皮少年学采珠，手把生犀照咸水。",
        "dynasty": "唐",
        "collection_info": null
    },
    {
        "uuid": "b71d949cee3e52b733c11ac5cab17528",
        "title": "帝宫词",
        "author": "施肩吾",
        "content": "自得居王宠爱时，敢言春色上寒枝。\n十年宫裏无人问，一日承恩天下知。",
        "dynasty": "唐",
        "collection_info": null
    },
    {
        "uuid": "5ff3e57e743061437ac325fe95157797",
        "title": "叹花词",
        "author": "施肩吾",
        "content": "前日满林红锦遍，今日遶林看不见。\n空余古岸泥土中，零落臙脂两三片。",
        "dynasty": "唐",
        "collection_info": null
    },
    {
        "uuid": "4e3edbe5d6f40bfcd521b5655b8b9153",
        "title": "杜鹃花词",
        "author": "施肩吾",
        "content": "杜鹃花时夭艳然，所恨帝城人不识。\n丁宁莫遣春风吹，留与佳人比颜色。",
        "dynasty": "唐",
        "collection_info": null
    },
    {
        "uuid": "db76555ef58789cf3b630d77f0577a5d",
        "title": "晓光词",
        "author": "施肩吾",
        "content": "日轮浮动羲和推，东方一轧天门开。\n风神为我扫烟雾，四海荡荡无尘埃。",
        "dynasty": "唐",
        "collection_info": null
    },
    {
        "uuid": "9dd4e5787771525d85f05739b8f23cc5",
        "title": "望晓词",
        "author": "施肩吾",
        "content": "揽衣起兮望秋河，蒙蒙远雾飞轻罗。\n蟠桃树上日欲出，白榆枝畔星无多。",
        "dynasty": "唐",
        "collection_info": null
    },
    {
        "uuid": "5d6ee5f839cbfa36056116de1a8e3a4b",
        "title": "海边远望",
        "author": "施肩吾",
        "content": "扶桑枝边红皎皎，天鸡一声四溟晓。\n偶看仙女上青天，鸾鹤无多采云少。",
        "dynasty": "唐",
        "collection_info": null
    },
    {
        "uuid": "a02b0d9704011164a91fb53969b33114",
        "title": "听南僧说偈词",
        "author": "施肩吾",
        "content": "师子座中香已发，西方佛偈南僧说。\n惠风吹尽六条尘，清净水中初见月。",
        "dynasty": "唐",
        "collection_info": null
    },
    {
        "uuid": "9b09a3e1596b210c098078080a1d63d4",
        "title": "春日美新绿词",
        "author": "施肩吾",
        "content": "前日萌芽小于粟，今朝草树色已足。\n天公不语能运为，驱遣羲和染新绿。",
        "dynasty": "唐",
        "collection_info": null
    },
    {
        "uuid": "34c1f2717afe3943ed052e2aadc5ce11",
        "title": "对月忆嵩阳故人",
        "author": "施肩吾",
        "content": "团团月光照西壁，嵩阳故人千里隔。\n不知三十六峰前，定为何处峰前客。",
        "dynasty": "唐",
        "collection_info": null
    },
    {
        "uuid": "f4653b34ca9ae4603e8f09f157df932d",
        "title": "赠莎地道士",
        "author": "施肩吾",
        "content": "莎地阴森古莲叶，游龟暗老青苔甲。\n池边道士夸眼明，夜取蟭螟摘蚊睫。",
        "dynasty": "唐",
        "collection_info": null
    },
    {
        "uuid": "ae7b1a5e01ab99b89e60bd501c092877",
        "title": "效古词",
        "author": "施肩吾",
        "content": "莫愁新得年十六，如蛾双眉长带绿。\n初学箜篌四五人，莫愁独自声前足。",
        "dynasty": "唐",
        "collection_info": null
    },
    {
        "uuid": "3e05c9765e75413c8839a6c75c7befcf",
        "title": "冬日观早朝",
        "author": "施肩吾",
        "content": "紫烟捧日炉香动，万马千车踏新冻。\n绣衣年少朝欲归，美人犹在青楼梦。",
        "dynasty": "唐",
        "collection_info": null
    },
    {
        "uuid": "b327144c62d08572056b5980d25bb54d",
        "title": "观吴偃画松",
        "author": "施肩吾",
        "content": "君有绝艺终身宝，方寸巧心通万造。\n忽然写出涧底松，笔下看看一枝老。",
        "dynasty": "唐",
        "collection_info": null
    },
    {
        "uuid": "64187f36ad0a3e9357ae1e4d833a2f26",
        "title": "题山僧水阁",
        "author": "施肩吾",
        "content": "山房水阁连空翠，沈沈下有蛟龙睡。\n老僧趺坐入定时，不知花落黄金地。",
        "dynasty": "唐",
        "collection_info": null
    },
    {
        "uuid": "3ef7dc76465aa54f8367bab97c442942",
        "title": "登岘亭怀孟生",
        "author": "施肩吾",
        "content": "岘山自高水自绿，后辈词人心眼俗。\n鹿门才子不再生，怪景幽奇无管属。",
        "dynasty": "唐",
        "collection_info": null
    },
    {
        "uuid": "a1850e583a349243dedda5689210492a",
        "title": "吴中代蜀客吟",
        "author": "施肩吾",
        "content": "身狎吴儿客在蜀，春深屡唱思乡曲。\n峨眉风景无主人，锦江悠悠为谁绿。",
        "dynasty": "唐",
        "collection_info": null
    },
    {
        "uuid": "487e435d0cae8dd2b9f26b4a24442bb0",
        "title": "戏咏榆荚",
        "author": "施肩吾",
        "content": "风吹榆钱落如雨，绕林绕屋来不住。\n知尔不堪还酒家，漫教夷甫无行处。",
        "dynasty": "唐",
        "collection_info": null
    },
    {
        "uuid": "623b1e6e094a74cffe4eb7cdfcd411d2",
        "title": "寄李补阙",
        "author": "施肩吾",
        "content": "苍生应怪君起迟，蒲轮重辗嵩阳道。\n功成名遂来不来，三十六峰仙鹤老。",
        "dynasty": "唐",
        "collection_info": null
    },
    {
        "uuid": "016e96ddce8206a03ba7c57c58bb7067",
        "title": "贫客吟",
        "author": "施肩吾",
        "content": "𣰦毯敝衣无处结，寸心耿耿如刀切。\n今朝欲泣泉客珠，及到盘中却成血。",
        "dynasty": "唐",
        "collection_info": null
    },
    {
        "uuid": "cf0037204ff4c7ecc75567da25506b28",
        "title": "诮山中叟",
        "author": "施肩吾",
        "content": "老人今年八十几，口中零落残牙齿。\n天阴伛偻带嗽行，犹向岩前种松子。",
        "dynasty": "唐",
        "collection_info": null
    },
    {
        "uuid": "4a9499d080c987934ef94fbdc8af8118",
        "title": "闻山中步虚声",
        "author": "施肩吾",
        "content": "何人步虚南峰顶，鹤唳九天霜月冷。\n仙词偶逐东风来，误飘数声落尘境。",
        "dynasty": "唐",
        "collection_info": null
    },
    {
        "uuid": "2cb553d90efc88ae12ce4459ea4227b0",
        "title": "题龙池山人",
        "author": "施肩吾",
        "content": "主人家在龙池侧，水中有鱼不敢食。\n终朝采药供仙厨，却笑桃花少颜色。",
        "dynasty": "唐",
        "collection_info": null
    },
    {
        "uuid": "316893c3d9c4db7cdb118b862a2d578a",
        "title": "翫新桃花",
        "author": "施肩吾",
        "content": "几叹红桃开未得，忽惊造化新装饰。\n一种同霑荣盛时，偏荷清光借颜色。",
        "dynasty": "唐",
        "collection_info": null
    },
    {
        "uuid": "3bbf73c5df19debd6b8ea5f3bbb98d5c",
        "title": "山石榴花",
        "author": "施肩吾",
        "content": "深色臙脂碎剪红，巧能攒合是天公。\n莫言无物堪相比，妖艳西施春驿中。",
        "dynasty": "唐",
        "collection_info": null
    },
    {
        "uuid": "9833f6a292eb77c3653ff0376a360045",
        "title": "翫友人庭竹",
        "author": "施肩吾",
        "content": "曾去玄洲看种玉，那似君家满庭竹。\n客来不用呼清风，此处挂冠凉自足。",
        "dynasty": "唐",
        "collection_info": null
    },
    {
        "uuid": "d89192dd0dc000c5cabd3ca7b6c2ab38",
        "title": "秋夜山居二首 一",
        "author": "施肩吾",
        "content": "幽居正想飡霞客，夜久月寒珠露滴。\n千年独鹤两三声，飞下岩前一枝柏。",
        "dynasty": "唐",
        "collection_info": null
    },
    {
        "uuid": "7a1e9a2d2392bfdcb15f14af235b0177",
        "title": "秋夜山居二首 二",
        "author": "施肩吾",
        "content": "去鴈声遥人语绝，谁家素机织新雪。\n秋山野客醉醒时，百尺老松衔半月。",
        "dynasty": "唐",
        "collection_info": null
    },
    {
        "uuid": "7abf08e77667c7cc32d48b1d9af1c9b6",
        "title": "秋夜山中别友人",
        "author": "施肩吾",
        "content": "独鹤孤云两难说，明朝又作东西别。\n知君少壮无几年，莫爱闲吟老松月。",
        "dynasty": "唐",
        "collection_info": null
    },
    {
        "uuid": "27734d8b2d0a56f2a4fe8f6d299d02d3",
        "title": "赠别王炼师往罗浮",
        "author": "施肩吾",
        "content": "道俗骈阗留不住，罗浮山上有心期。\n却愁仙处人难到，别后音书寄与谁。",
        "dynasty": "唐",
        "collection_info": null
    },
    {
        "uuid": "365e64ee933d5804c07d152dfc5734de",
        "title": "春日飡霞阁",
        "author": "施肩吾",
        "content": "洒水初晴物候新，飡霞阁上最宜春。\n山花四面风吹入，为我铺床作锦茵。",
        "dynasty": "唐",
        "collection_info": null
    },
    {
        "uuid": "722e169b41c73a84493978a656b85793",
        "title": "喜友再相逢",
        "author": "施肩吾",
        "content": "三十年前与君别，可怜容色夺花红。\n谁知日月相催促，此度见君成老翁。",
        "dynasty": "唐",
        "collection_info": null
    },
    {
        "uuid": "26604d748e9ddf381bc6c92443ad384a",
        "title": "候仙词",
        "author": "施肩吾",
        "content": "西归公子何时降，南岳先生早晚来。\n巡历世间犹未遍，乞求鸾鹤且裴回。",
        "dynasty": "唐",
        "collection_info": null
    },
    {
        "uuid": "c7c7aec79178bd02a8414c267037955e",
        "title": "修仙词",
        "author": "施肩吾",
        "content": "丹田自种留年药，玄谷长生续命芝。\n世上漫忙兼漫走，不知求己更求谁。",
        "dynasty": "唐",
        "collection_info": null
    },
    {
        "uuid": "cd3095655a8fd9d70815b8b9cdfef508",
        "title": "夏日题方师院",
        "author": "施肩吾",
        "content": "火天无处买清风，闷发时来入梵宫。\n只向方师小廊下，回看门外是樊笼。",
        "dynasty": "唐",
        "collection_info": null
    },
    {
        "uuid": "084735ad1d21e7d29d9e5132819f0efa",
        "title": "春游乐",
        "author": "施肩吾",
        "content": "一年三百六十日，赏心那似春中物。\n草迷曲坞花满园，东家少年西家出。",
        "dynasty": "唐",
        "collection_info": null
    },
    {
        "uuid": "13913e2ebbeb4881e58514759bb08cec",
        "title": "仙客归乡词二首 一",
        "author": "施肩吾",
        "content": "六合八荒游未半，子孙零落暂归来。\n井边不认捎云树，多是门人在后栽。",
        "dynasty": "唐",
        "collection_info": null
    },
    {
        "uuid": "7910476305fe3d9fc0e7cbee6e0069cf",
        "title": "仙客归乡词二首 二",
        "author": "施肩吾",
        "content": "洞中日月洞中仙，不算离家是几年。\n出郭始知人代变，又须抛却古时钱。",
        "dynasty": "唐",
        "collection_info": null
    },
    {
        "uuid": "f9be69f3784885ebd84b132f3966b3b7",
        "title": "云州饮席",
        "author": "施肩吾",
        "content": "酒肠虽满少欢情，身在云州望帝城。\n巡次合当谁令改，先须为我打还京。",
        "dynasty": "唐",
        "collection_info": null
    },
    {
        "uuid": "8ec64eb6e4eea928e6a039a8659aaf41",
        "title": "戏赠李主簿",
        "author": "施肩吾",
        "content": "官罢江南客恨遥，二年空被酒中消。\n不知暗数春游处，偏忆扬州第几桥。",
        "dynasty": "唐",
        "collection_info": null
    },
    {
        "uuid": "08c4ca8d88cbd9fc9884076d2f89b2c3",
        "title": "春词",
        "author": "施肩吾",
        "content": "黄鸟啼多春日高，红芳开尽井边桃。\n美人手暖裁衣易，片片轻云落剪刀。",
        "dynasty": "唐",
        "collection_info": null
    },
    {
        "uuid": "e0e8853baa5e1b5eeca2d95e4337b8c6",
        "title": "题景上人山门",
        "author": "施肩吾",
        "content": "水有青莲沙有金，老僧于此独观心。\n愁人欲寄中峰宿，只恐白猨啼夜深。",
        "dynasty": "唐",
        "collection_info": null
    },
    {
        "uuid": "ebfcd6019bdf925dd60455aedb29956c",
        "title": "妓人残粧词",
        "author": "施肩吾",
        "content": "云髻已收金凤皇，巧匀轻黛约残粧。\n不知昨夜新歌响，犹在谁家绕画梁。",
        "dynasty": "唐",
        "collection_info": null
    },
    {
        "uuid": "77b4b73e26577601dcbbf01a9d5fc4d2",
        "title": "临水亭",
        "author": "施肩吾",
        "content": "只怪素亭黏黛色，溪烟为我染莓苔。\n欲知源上春风起，看取桃花逐水来。",
        "dynasty": "唐",
        "collection_info": null
    },
    {
        "uuid": "026d613514d9da26f5ce5ea6b38e0970",
        "title": "听范玄长吟",
        "author": "施肩吾",
        "content": "声声扣出碧琅玕，能使秋猨欲呌难。\n诗兴未穷心更远，手垂青拂向云看。",
        "dynasty": "唐",
        "collection_info": null
    },
    {
        "uuid": "29da8f5454604ef4297a25203aee8f03",
        "title": "观叶生画花",
        "author": "施肩吾",
        "content": "心窍玲珑貌亦奇，荣枯只在手中移。\n今朝故向霜天裏，点破繁花四五枝。",
        "dynasty": "唐",
        "collection_info": null
    },
    {
        "uuid": "afba73fb822c5994f5185a858118e9f5",
        "title": "洗丹沙词",
        "author": "施肩吾",
        "content": "千淘万洗紫光攒，夜火荧荧照玉盘。\n恐是麻姑残米粒，不曾将与世人看。",
        "dynasty": "唐",
        "collection_info": null
    },
    {
        "uuid": "7a38b114f1124e59921b07d0f81b8dc5",
        "title": "长安春夜吟",
        "author": "施肩吾",
        "content": "露盘滴时河汉微，美人灯下裁春衣。\n蟾蜍东去鹊南飞，芸香省中郎不归。",
        "dynasty": "唐",
        "collection_info": null
    },
    {
        "uuid": "b7b34a2c39a668212550396f8823ad4b",
        "title": "自述",
        "author": "施肩吾",
        "content": "箧贮灵砂日日看，欲成仙法脱身难。\n不知谁向交州去，为谢罗浮葛长官。",
        "dynasty": "唐",
        "collection_info": null
    },
    {
        "uuid": "8c5cce69a2d038b3df8358e66777d694",
        "title": "少年行",
        "author": "施肩吾",
        "content": "醉骑白马走空衢，恶少皆称电不如。\n五凤街头新勒辔，半垂衫袖揖金吾。",
        "dynasty": "唐",
        "collection_info": null
    },
    {
        "uuid": "63e6597a6bc14452fdc5ec83d5680c13",
        "title": "越中遇寒食",
        "author": "施肩吾",
        "content": "去岁清明霅溪口，今朝寒食镜湖西。\n信知天地心不易，还有子规依旧啼。",
        "dynasty": "唐",
        "collection_info": null
    },
    {
        "uuid": "df753888e1d94be03b7ee64167525aa7",
        "title": "赠采药叟",
        "author": "施肩吾",
        "content": "老去唯将药裹行，无家无累一身轻。\n却教年少取书卷，小字灯前鬬眼明。",
        "dynasty": "唐",
        "collection_info": null
    },
    {
        "uuid": "ae6437e7bf6a75452a6dd6555c466352",
        "title": "清夜忆仙宫子",
        "author": "施肩吾",
        "content": "夜静门深紫洞烟，孤行独坐忆神仙。\n三清宫裏月如昼，十二宫楼何处眠。",
        "dynasty": "唐",
        "collection_info": null
    },
    {
        "uuid": "b715d8f5717880d1a0e2a6daf5bae031",
        "title": "江南怨",
        "author": "施肩吾",
        "content": "愁见桥边荇叶新，兰舟枕水楫生尘。\n从来不是无莲采，十顷莲塘卖与人。",
        "dynasty": "唐",
        "collection_info": null
    },
    {
        "uuid": "94d998ee283429b7f2199ed99119e081",
        "title": "送绝尘子归旧隐二首 一",
        "author": "施肩吾",
        "content": "云水千重绕洞门，独归何处是桃源？仙方不用随身去，留与人间老子孙。",
        "dynasty": "唐",
        "collection_info": null
    },
    {
        "uuid": "42e60b0d115883c870cc61cbb150c56c",
        "title": "送绝尘子归旧隐二首 二",
        "author": "施肩吾",
        "content": "班藤为杖草为衣，万壑千峰独自归。\n纵令相忆谁相报，桂树岩边人信稀。",
        "dynasty": "唐",
        "collection_info": null
    },
    {
        "uuid": "74d4348bfebb61768238546ec8d56457",
        "title": "送裴秀才归淮南",
        "author": "施肩吾",
        "content": "怪来频起咏刀头，枫叶枝边一夕秋。\n又向江南别才子，却将风景过扬州。",
        "dynasty": "唐",
        "collection_info": null
    },
    {
        "uuid": "b44a6b10d839c522fee4755872fa801a",
        "title": "钱塘渡口",
        "author": "施肩吾",
        "content": "天堑茫茫连沃焦，秦皇何事不安桥。\n钱塘渡口无钱纳，已失西兴两信潮。",
        "dynasty": "唐",
        "collection_info": null
    },
    {
        "uuid": "ce094b484e18c015a5e5f08ca808f479",
        "title": "春日宴徐君池亭",
        "author": "施肩吾",
        "content": "暂凭春酒换愁颜，今日应须醉始还。\n池上有门君莫掩，从教野客见青山。",
        "dynasty": "唐",
        "collection_info": null
    },
    {
        "uuid": "efbbfa68d3c55aa9e0fad35e6b48b91c",
        "title": "山中送友人",
        "author": "施肩吾",
        "content": "欲折杨枝别恨生，一重枝上一啼莺。\n乱山重迭云相掩，君向乱山何处行。",
        "dynasty": "唐",
        "collection_info": null
    },
    {
        "uuid": "84c92ebc0067381447b5f5d28b0cbdd1",
        "title": "寄王少府",
        "author": "施肩吾",
        "content": "采松仙子徒销日，吃菜山僧枉过生。\n多谢蓝田王少府，人间诗酒最关情。",
        "dynasty": "唐",
        "collection_info": null
    },
    {
        "uuid": "3d8711c5a52d89b1fc9d79819b6a9777",
        "title": "赠女道士郑玉华二首 一",
        "author": "施肩吾",
        "content": "玄髮新簪碧藕花，欲添肌雪饵红砂。\n世间风景那堪恋，长笑刘郎漫忆家。",
        "dynasty": "唐",
        "collection_info": null
    },
    {
        "uuid": "887beba2a51229c534ad08a68cd8d99e",
        "title": "赠女道士郑玉华二首 二",
        "author": "施肩吾",
        "content": "明镜湖中休采莲，却师阿母学神仙。\n朱丝误落青囊裏，犹是箜篌第几弦。",
        "dynasty": "唐",
        "collection_info": null
    },
    {
        "uuid": "505f10e0c19c22e02961ec20a98a3d69",
        "title": "寄西台李侍御",
        "author": "施肩吾",
        "content": "二千余里采琼瓌，到处伤心瓦砾堆。\n唯有绣衣周柱史，独将珠玉挂西台。",
        "dynasty": "唐",
        "collection_info": null
    },
    {
        "uuid": "73816760e82714e54b7e1cd0daece2ed",
        "title": "赠凌仙姥",
        "author": "施肩吾",
        "content": "阿母从天降几时，前朝惟有汉皇知。\n仙桃不啻三回熟，饱见东方一小儿。",
        "dynasty": "唐",
        "collection_info": null
    },
    {
        "uuid": "b05df12c8e8e7cd6c153e5c2554017e0",
        "title": "晚春送王秀才游剡川",
        "author": "施肩吾",
        "content": "越山花去剡藤新，才子风光不厌春。\n第一莫寻溪上路，可怜仙女爱迷人。",
        "dynasty": "唐",
        "collection_info": null
    },
    {
        "uuid": "854c73ae3a3904f117fdae1f7657c517",
        "title": "冯上人院",
        "author": "施肩吾",
        "content": "扰扰凡情逐水流，世间多喜復多忧。\n一回行到冯公院，便欲令人百事休。",
        "dynasty": "唐",
        "collection_info": null
    },
    {
        "uuid": "75505d544b4e8c8b6bfa3e3b4a5bbb93",
        "title": "金吾词",
        "author": "施肩吾",
        "content": "行拥朱轮锦幨儿，望仙门外叱金羁。\n染鬚偷嫩无人觉，唯有平康小妇知。",
        "dynasty": "唐",
        "collection_info": null
    },
    {
        "uuid": "ecc98926f22207f55f1b105d7527630f",
        "title": "观舞女",
        "author": "施肩吾",
        "content": "缠红结紫畏风吹，袅娜初回弱柳枝。\n买笑未知谁是主，万人心逐一人移。",
        "dynasty": "唐",
        "collection_info": null
    },
    {
        "uuid": "26b175f57dc75ac0ccc82af03aa08b7a",
        "title": "鄠县村居",
        "author": "施肩吾",
        "content": "欲住村西日日慵，上山无水引高踪。\n谁能求得秦皇术，为我先驱紫阁峰。",
        "dynasty": "唐",
        "collection_info": null
    },
    {
        "uuid": "bfc8ab2c900342df78e2641699aca74f",
        "title": "酬周秀才",
        "author": "施肩吾",
        "content": "三展蜀笺皆郢曲，我心珍重甚琼瑶。\n应缘水府龙神睡，偷得蛟人五色绡。",
        "dynasty": "唐",
        "collection_info": null
    },
    {
        "uuid": "06b18947ef0cd8f01342619c1a0ba56b",
        "title": "旅次文水县喜遇李少府",
        "author": "施肩吾",
        "content": "为君三日废行程，一县官人是酒朋。\n共忆襄阳同醉处，尚书坐上纳银觥。",
        "dynasty": "唐",
        "collection_info": null
    },
    {
        "uuid": "177c5f6172ee6d7d84ce31d330894f08",
        "title": "夏雨后题青荷兰若",
        "author": "施肩吾",
        "content": "僧舍清凉竹树新，初经一雨洗诸尘。\n微风忽起吹莲叶，青玉盘中泻水银。",
        "dynasty": "唐",
        "collection_info": null
    },
    {
        "uuid": "83a540784470bd8c00a8f644f74c5e4b",
        "title": "途中逢少女",
        "author": "施肩吾",
        "content": "身倚西门笑向东，牡丹初折一枝红。\n市头日卖千般镜，知落谁家新匣中。",
        "dynasty": "唐",
        "collection_info": null
    },
    {
        "uuid": "d988733bfbb35b3923bc35540e8de42b",
        "title": "山中翫白鹿",
        "author": "施肩吾",
        "content": "绕洞寻花日易销，人间无路得相招。\n呦呦白鹿毛如雪，踏我桃花过石桥。",
        "dynasty": "唐",
        "collection_info": null
    },
    {
        "uuid": "02f2ec6544d6f6bdf086a96968f55df4",
        "title": "山居乐",
        "author": "施肩吾",
        "content": "鸾鹤每于松下见，笙歌常向坐中闻。\n手持十节龙头杖，不指虚空即指云。",
        "dynasty": "唐",
        "collection_info": null
    },
    {
        "uuid": "916e3b2511bb902e278eb907b1b45d93",
        "title": "襄阳曲",
        "author": "施肩吾",
        "content": "大堤女儿郎莫寻，三三五五结同心。\n清晨对镜理容色，意欲取郎千万金。",
        "dynasty": "唐",
        "collection_info": null
    },
    {
        "uuid": "8e06cb5fd5e15d1feb00d1cb5dfeb212",
        "title": "望夫词二首 一",
        "author": "施肩吾",
        "content": "看看北鴈又南飞，薄倖征夫久不归。\n蟢子到头无信处，凡经几度上人衣。",
        "dynasty": "唐",
        "collection_info": null
    },
    {
        "uuid": "5cf463b234aaf398fcd796745a632bc0",
        "title": "望夫词二首 二",
        "author": "施肩吾",
        "content": "何事经年断书信，愁闻远客说风波。\n西家还有望夫伴，一种泪痕儿最多。",
        "dynasty": "唐",
        "collection_info": null
    },
    {
        "uuid": "f63bb4fe5ceba7693f3eadb49a9e32b7",
        "title": "少妇游春词",
        "author": "施肩吾",
        "content": "簇锦攒花鬬胜游，万人行处最风流。\n无端自向春园裏，笑摘青梅呌阿侯。",
        "dynasty": "唐",
        "collection_info": null
    },
    {
        "uuid": "fee0fa4a9a6bd7b59ac3f1e0520e3ea1",
        "title": "折柳枝",
        "author": "施肩吾",
        "content": "伤见路边杨柳春，一重折尽一重新。\n今年还折去年处，不送去年离别人。",
        "dynasty": "唐",
        "collection_info": null
    },
    {
        "uuid": "9bc351dd3bced4448b3e6bce8796ae54",
        "title": "归将吟",
        "author": "施肩吾",
        "content": "百战放归成老翁，余生得出死人中。\n今朝授敕三回舞，两赐青娥又拜公。",
        "dynasty": "唐",
        "collection_info": null
    },
    {
        "uuid": "795d4a415d5c8c3f5770fa7a7ec3dfaf",
        "title": "惜花词",
        "author": "施肩吾",
        "content": "千树繁红遶碧泉，正宜尊酒对芳年。\n明朝欲饮还来此，只怕春风却在前。",
        "dynasty": "唐",
        "collection_info": null
    },
    {
        "uuid": "ce46465d417d8f213a2946ca7c269cd2",
        "title": "抛缠头词",
        "author": "施肩吾",
        "content": "翠娥初罢绕梁词，又见双鬟对舞时。\n一抱红罗分不足，参差裂破凤皇儿。",
        "dynasty": "唐",
        "collection_info": null
    },
    {
        "uuid": "44ae40f8e9946e66febc2c9368ed44d5",
        "title": "望骑马郎",
        "author": "施肩吾",
        "content": "碧蹄新压步初成，玉色郎君弄影行。\n赚杀唱歌楼上女，伊州误作石州声。",
        "dynasty": "唐",
        "collection_info": null
    },
    {
        "uuid": "41bc1b71c8673948d48f9776261e1a5c",
        "title": "春日钱塘杂兴二首 一",
        "author": "施肩吾",
        "content": "酒姥溪头桑褭褭，钱塘郭外柳𣯶𣯶。\n路逢邻妇遥相问，小小如今学养蚕。",
        "dynasty": "唐",
        "collection_info": null
    },
    {
        "uuid": "c6aca20591be3a6ed1c6b64625c3b809",
        "title": "春日钱塘杂兴二首 二",
        "author": "施肩吾",
        "content": "西邻年少问东邻，柳岸花堤几处新。\n昨夜雨多春水阔，隔江桃叶唤何人。",
        "dynasty": "唐",
        "collection_info": null
    },
    {
        "uuid": "80be5644897ae6f73862d86c7bdba947",
        "title": "翫手植松",
        "author": "施肩吾",
        "content": "却思毫末栽松处，青翠纔将众草分。\n今日散材遮不得，看看气色欲凌云。",
        "dynasty": "唐",
        "collection_info": null
    },
    {
        "uuid": "9cff4647bc8367ad3a67adf125b77cb6",
        "title": "夜笛词",
        "author": "施肩吾",
        "content": "皎洁西楼月未斜，笛声寥亮入东家。\n却令灯下裁衣妇，误翦同心一半花。",
        "dynasty": "唐",
        "collection_info": null
    },
    {
        "uuid": "6960f251ceb4b2804d2e68ca3471c941",
        "title": "赠郑伦吹凤管",
        "author": "施肩吾",
        "content": "喃喃解语凤皇儿，曾听棃园竹裏吹。\n谁谓五陵年少子，还将此曲暗相随。",
        "dynasty": "唐",
        "collection_info": null
    },
    {
        "uuid": "c900d02d30d16941320132a4861cad36",
        "title": "蜀茗词",
        "author": "施肩吾",
        "content": "越椀初盛蜀茗新，薄烟轻处搅来匀。\n山僧问我将何比，欲道琼浆却畏嗔。",
        "dynasty": "唐",
        "collection_info": null
    },
    {
        "uuid": "1f97d7477b72be5568a14a7dad09e94a",
        "title": "春霁",
        "author": "施肩吾",
        "content": "煎茶水裏花千片，候客亭中酒一樽。\n独对春光还寂寞，罗浮道士忽敲门。",
        "dynasty": "唐",
        "collection_info": null
    },
    {
        "uuid": "52d556a1bb0493adde392241bc09138b",
        "title": "讽山云",
        "author": "施肩吾",
        "content": "闲云生叶不生根，常被重重蔽石门。\n赖有风帘能埽荡，满山晴日照干坤。",
        "dynasty": "唐",
        "collection_info": null
    },
    {
        "uuid": "85decd03516d99d1ae7bc6b9d5207166",
        "title": "日晚归山词",
        "author": "施肩吾",
        "content": "虎迹新逢雨后泥，无人家处洞边溪。\n独行归客晚山裏，赖有鹧鸪临路岐。",
        "dynasty": "唐",
        "collection_info": null
    },
    {
        "uuid": "1eeb02146408c4b1100765339355b4d5",
        "title": "翫花词",
        "author": "施肩吾",
        "content": "今朝造化使春风，开拆西施面上红。\n竟日眼前犹不足，数株舁入寸心中。",
        "dynasty": "唐",
        "collection_info": null
    },
    {
        "uuid": "89ad44cb92f0e2f9bbb0e35ed10d3b81",
        "title": "长安早春",
        "author": "施肩吾",
        "content": "报花消息是春风，未见先教何处红。\n想得芳园十余日，万家身在画屏中。",
        "dynasty": "唐",
        "collection_info": null
    },
    {
        "uuid": "ca0ced286e921912c8dea9095e95a19c",
        "title": "再酬李先辈",
        "author": "施肩吾",
        "content": "清辞再发郢人家，字字新移锦上花。\n能使龙宫买绡女，低回不敢织轻霞。",
        "dynasty": "唐",
        "collection_info": null
    },
    {
        "uuid": "bf40a5b21db7bdc395570c4d9124a57c",
        "title": "寄隐者",
        "author": "施肩吾",
        "content": "路绝空林无处问，幽奇山水不知名。\n松门拾得一片屐，知是高人向此行。",
        "dynasty": "唐",
        "collection_info": null
    },
    {
        "uuid": "da848f3209b73105956c5976ab891339",
        "title": "寄四明山子",
        "author": "施肩吾",
        "content": "高栖只在千峰裏，尘世望君那得知。\n长忆去年风雨夜，向君窗下听猨时。",
        "dynasty": "唐",
        "collection_info": null
    },
    {
        "uuid": "d9648c92fe3e527201ffdc831299124d",
        "title": "观美人",
        "author": "施肩吾",
        "content": "漆点双眸鬓绕蝉，长留白雪占胸前。\n爱将红袖遮娇笑，往往偷开水上莲。",
        "dynasty": "唐",
        "collection_info": null
    },
    {
        "uuid": "658b47a96b3246d3823203db27e50228",
        "title": "收妆词",
        "author": "施肩吾",
        "content": "斜月胧胧照半床，茕茕孤妾懒收妆。\n灯前再览青铜镜，枉插金钗十二行。",
        "dynasty": "唐",
        "collection_info": null
    },
    {
        "uuid": "bd02477bded9e6e95a44b97ccb4738e5",
        "title": "仙女词",
        "author": "施肩吾",
        "content": "仙女羣中名最高，曾看王母种仙桃。\n手题金简非凡笔，道是天边玉兔毛。",
        "dynasty": "唐",
        "collection_info": null
    },
    {
        "uuid": "248f6e9f8ad34e4ccc85bc33f0aa51a3",
        "title": "仙翁词",
        "author": "施肩吾",
        "content": "世间无远可为游，六合朝行夕已周。\n坛上夜深风雨静，小仙乘月繫苍虬。",
        "dynasty": "唐",
        "collection_info": null
    },
    {
        "uuid": "bd7ce7b577cdbb464f2d4a51f9ca8cc6",
        "title": "遇李山人",
        "author": "施肩吾",
        "content": "游山游水几千重，二十年中一度逢。\n别易会难君且住，莫交青竹化为龙。",
        "dynasty": "唐",
        "collection_info": null
    },
    {
        "uuid": "df3b67616ed81bfa5089e0e784415e19",
        "title": "同张炼师溪行",
        "author": "施肩吾",
        "content": "青溪道士紫霞巾，洞裏仙家旧是邻。\n每见桃花逐流水，无回不忆武陵人。",
        "dynasty": "唐",
        "collection_info": null
    },
    {
        "uuid": "8dc6e80b4ddf5cec1bae20e0d0666358",
        "title": "桃源词二首 一",
        "author": "施肩吾",
        "content": "夭夭花裏千家住，总为当时隐暴秦。\n归去不论无旧识，子孙今亦是他人。",
        "dynasty": "唐",
        "collection_info": null
    },
    {
        "uuid": "399903f29f90d1379c12e81af5e241e4",
        "title": "桃源词二首 二",
        "author": "施肩吾",
        "content": "秦世老翁归汉世，还同白鹤返辽城。\n纵令记得山川路，莫问当时州县名。",
        "dynasty": "唐",
        "collection_info": null
    },
    {
        "uuid": "18ab8260be2768812d3f8c8ece7a89f6",
        "title": "送道友游山",
        "author": "施肩吾",
        "content": "欲驻如今未老形，万重山上九芝清。\n君今若问采芝路，踏水踏云攀杳冥。",
        "dynasty": "唐",
        "collection_info": null
    },
    {
        "uuid": "8a4de851af8c7fa05d4eabed98cfa266",
        "title": "赠王屋刘道士",
        "author": "施肩吾",
        "content": "小有洞中长住客，大罗天下后来仙。\n出门即是寻常处，未可还它跨鹤鞭。",
        "dynasty": "唐",
        "collection_info": null
    },
    {
        "uuid": "ddca0a929c388c93ce8bf12a352c36ad",
        "title": "谢自然升仙",
        "author": "施肩吾",
        "content": "分明得道谢自然，古来漫说尸解仙。\n如花年少一女子，身骑白鹤游青天。",
        "dynasty": "唐",
        "collection_info": null
    },
    {
        "uuid": "e3ae219e958e901759426fb5b3e7e0c9",
        "title": "秋吟献李舍人",
        "author": "施肩吾",
        "content": "肠结愁根酒不消，新惊白髮长愁苗。\n主司傥许题名姓，笔下看成度海桥。",
        "dynasty": "唐",
        "collection_info": null
    },
    {
        "uuid": "7ac026cadcb87c8ab44d58dd7f086b39",
        "title": "山中喜静和子见访",
        "author": "施肩吾",
        "content": "绝壁深溪无四邻，每逢猨鹤即相亲。\n小奴惊出垂藤下，山犬今朝吠一人。",
        "dynasty": "唐",
        "collection_info": null
    },
    {
        "uuid": "f3bf02d208baa365b7f1c4e80f7836ce",
        "title": "春日题罗处士山舍",
        "author": "施肩吾",
        "content": "乱迭千峰掩翠微，高人爱此自忘机。\n春风若埽阶前地，便是山花带锦飞。",
        "dynasty": "唐",
        "collection_info": null
    },
    {
        "uuid": "d2ccb0c6a45a1e76b2d899a9f63877c1",
        "title": "访松岭徐炼师",
        "author": "施肩吾",
        "content": "千仞峰头一谪仙，何时种玉已成田？开经犹在松阴裏，读到南华第几篇。",
        "dynasty": "唐",
        "collection_info": null
    },
    {
        "uuid": "d31dbe797174c654f125c9f16587f80b",
        "title": "江南织绫词",
        "author": "施肩吾",
        "content": "卿卿买得越人丝，贪弄金梭懒画眉。\n女伴能来看新𥷨，鸳鸯正欲上花枝。",
        "dynasty": "唐",
        "collection_info": null
    },
    {
        "uuid": "744256ffe43145b4806a947957a5ff87",
        "title": "宿兰若",
        "author": "施肩吾",
        "content": "听钟投宿入孤烟，岩下病僧犹坐禅。\n独夜客心何处是，秋云影裏一灯然。",
        "dynasty": "唐",
        "collection_info": null
    },
    {
        "uuid": "3bc03cbcad70a1a65d5f33dcf0b14469",
        "title": "题禅僧院",
        "author": "施肩吾",
        "content": "栖禅枝畔数花新，飞作琉璃池上尘。\n谷鸟自啼猨自呌，不能愁得定中人。",
        "dynasty": "唐",
        "collection_info": null
    },
    {
        "uuid": "c7722689039ce5b26b51b01deb414e5e",
        "title": "送绝粒僧",
        "author": "施肩吾",
        "content": "碧洞青萝不畏深，免将饥渴累禅心。\n若期野客来相访，一室无烟何处寻。",
        "dynasty": "唐",
        "collection_info": null
    },
    {
        "uuid": "5fc70ada077d15088d51bae0d0e92f6e",
        "title": "早春游曲江",
        "author": "施肩吾",
        "content": "芳处亦将枯槁同，应缘遭化未施功。\n羲和若拟动鑪鞴，先铸曲江千树红。",
        "dynasty": "唐",
        "collection_info": null
    },
    {
        "uuid": "b455933b611894c218c0caa414d05963",
        "title": "佳人览镜",
        "author": "施肩吾",
        "content": "每坐台前见玉容，今朝不与昨朝同。\n良人一夜出门宿，减却桃花一半红。",
        "dynasty": "唐",
        "collection_info": null
    },
    {
        "uuid": "f7aab6049f51dc2de6ed4edde1d270c8",
        "title": "遇王山人",
        "author": "施肩吾",
        "content": "每欲寻君千万峰，岂知人世也相逢。\n一瓢遗却在何处，应挂天台最老松。",
        "dynasty": "唐",
        "collection_info": null
    },
    {
        "uuid": "1ed8f510794cc854f33b4efbe5133fb9",
        "title": "遇醉道士",
        "author": "施肩吾",
        "content": "霞帔寻常带酒眠，路傍疑是酒中仙。\n醉来不住人家宿，多向远山松月边。",
        "dynasty": "唐",
        "collection_info": null
    },
    {
        "uuid": "3e4aa5d4213abeba945180993d8ee788",
        "title": "送人归台州",
        "author": "施肩吾",
        "content": "莫驱归骑且徘徊，更遣离情四五桮。\n醉后不忧迷客路，遥看瀑布识天台。",
        "dynasty": "唐",
        "collection_info": null
    },
    {
        "uuid": "c26a5e4a6e8ff40ae7a6aee2e5821c60",
        "title": "赠施仙姑",
        "author": "施肩吾",
        "content": "缥缈吾家一女仙，冰容虽小不知年。\n有时频夜看明月，心在嫦娥几案边。",
        "dynasty": "唐",
        "collection_info": null
    },
    {
        "uuid": "5d600a2645eb2b91d64dee22f97b6bd0",
        "title": "山院观花",
        "author": "施肩吾",
        "content": "初来唯见空树枝，今朝满院花如雪。\n门前为报诸少年，明日来迟不堪折。",
        "dynasty": "唐",
        "collection_info": null
    },
    {
        "uuid": "cd6fe77d7dd7f24531c95c175688e1fc",
        "title": "经桃花夫人庙",
        "author": "施肩吾",
        "content": "谁能枉驾入荒榛，随例形相土木身。\n不及连山种桃树，花开犹得识夫人。",
        "dynasty": "唐",
        "collection_info": null
    },
    {
        "uuid": "30c77cdca132ce3eb801fba8d3ab490a",
        "title": "代农叟吟",
        "author": "施肩吾",
        "content": "且将一笑悦丰年，渐老那能日日眠。\n引客特来山地上，坐看秋水落红莲。",
        "dynasty": "唐",
        "collection_info": null
    },
    {
        "uuid": "6b5cb8e3120ea898c1024061e42b90f7",
        "title": "下第春游",
        "author": "施肩吾",
        "content": "羁情含蘖復含辛，泪眼看花只似尘。\n天遣春风领春色，不教分付与愁人。",
        "dynasty": "唐",
        "collection_info": null
    },
    {
        "uuid": "956b69de9ccd92b824ddfbef906b39cb",
        "title": "送僧游越",
        "author": "施肩吾",
        "content": "麻衣年少雪为颜，却笑孤云未是闲。\n此去若逢花柳月，栖禅莫向苎萝山。",
        "dynasty": "唐",
        "collection_info": null
    },
    {
        "uuid": "269caacb8bdafd35726df9990f8b9b89",
        "title": "遇越州贺仲宣",
        "author": "施肩吾",
        "content": "君在镜湖西畔住，四明山下莫经春。\n门前几箇采莲女，欲泊莲舟无主人。",
        "dynasty": "唐",
        "collection_info": null
    },
    {
        "uuid": "4c21258e28ff37d25a203db4f8174008",
        "title": "江南积雨叹",
        "author": "施肩吾",
        "content": "人厌为霖水毁溪，床边生菌路成泥。\n雨师一日三回到，栋裏闲云岂得栖。",
        "dynasty": "唐",
        "collection_info": null
    },
    {
        "uuid": "1bc3c11f66feac44860240fb61a3ceb2",
        "title": "云中道上作",
        "author": "施肩吾",
        "content": "羊马羣中觅人道，鴈门关外绝人家。\n昔时闻有云中郡，今日无云空见沙。",
        "dynasty": "唐",
        "collection_info": null
    },
    {
        "uuid": "fda11a4cbad185a89f5f2e545a2a03aa",
        "title": "同诸隐者夜登四明山",
        "author": "施肩吾",
        "content": "半夜寻幽上四明，手攀松桂触云行。\n相呼已到无人境，何处玉箫吹一声。",
        "dynasty": "唐",
        "collection_info": null
    },
    {
        "uuid": "0920f5074389c706f76614f189b6bf7f",
        "title": "戏郑申府",
        "author": "施肩吾",
        "content": "年少郑郎那解愁，春来闲卧酒家楼。\n胡姬若拟邀他宿，挂却金鞭繫紫骝。",
        "dynasty": "唐",
        "collection_info": null
    },
    {
        "uuid": "277031eb1ab8b47c997908c4e14d30eb",
        "title": "宿干越亭",
        "author": "施肩吾",
        "content": "琵琶洲上人行绝，干越亭中客思多。\n月满秋江山冷落，不知谁问夜如何。",
        "dynasty": "唐",
        "collection_info": null
    },
    {
        "uuid": "3cc0f8f909f76e2ef1bf5edfd1d6779a",
        "title": "少女词二首 一",
        "author": "施肩吾",
        "content": "娇羞不肯点新黄，踏过金钿出绣床。\n信物无端寄谁去，等闲裁破锦鸳鸯。",
        "dynasty": "唐",
        "collection_info": null
    },
    {
        "uuid": "fadc9d7a2df348febb3ef4e9ee7c7671",
        "title": "少女词二首 二",
        "author": "施肩吾",
        "content": "同心带裏脱金钱，买取头花翠羽连。\n手执木兰犹未惯，今朝初上采菱船。",
        "dynasty": "唐",
        "collection_info": null
    },
    {
        "uuid": "9546b6725d2fdbc3e8e9e2f529329dd6",
        "title": "冬词",
        "author": "施肩吾",
        "content": "锦绣堆中卧初起，芙蓉面上粉犹残。\n台前也欲梳云髻，只怕盘龙手捻难。",
        "dynasty": "唐",
        "collection_info": null
    },
    {
        "uuid": "1794c93b272fbcc2dc77d9fd9ea00ab6",
        "title": "昭君怨",
        "author": "施肩吾",
        "content": "马上徒劳别恨深，总缘如玉不输金。\n已知贱妾无归日，空荷君王有悔心。",
        "dynasty": "唐",
        "collection_info": null
    },
    {
        "uuid": "abdf93ec1238ab157f52df16c5deed57",
        "title": "赠仙子",
        "author": "施肩吾",
        "content": "欲令雪貌带红芳，更取金瓶泻玉浆。\n凤管鹤声来未足，懒眠秋月忆萧郎。",
        "dynasty": "唐",
        "collection_info": null
    },
    {
        "uuid": "86583ae5ecd57b6a5563d5b4f386c85b",
        "title": "越溪怀古",
        "author": "施肩吾",
        "content": "忆昔西施人未求，浣纱曾向此溪头。\n一朝得侍君王侧，不见玉颜空水流。",
        "dynasty": "唐",
        "collection_info": null
    },
    {
        "uuid": "85f833e2e7d2868e2833b1f859135029",
        "title": "秋夜山中赠别友人",
        "author": "施肩吾",
        "content": "何处邀君话别情，寒山木落月华清。\n莫愁今夜无诗思，已听秋猨第一声。",
        "dynasty": "唐",
        "collection_info": null
    },
    {
        "uuid": "dbc36064cc6a4547700676eddfa57705",
        "title": "大堤新咏",
        "author": "施肩吾",
        "content": "行路少年知不知，襄阳全欠旧来时。\n宜城贾客载钱出，始觉大堤无女儿。",
        "dynasty": "唐",
        "collection_info": null
    },
    {
        "uuid": "ceb18e31a241142872b387089a3a59c4",
        "title": "宿四明山",
        "author": "施肩吾",
        "content": "黎洲老人命余宿，杳然高顶浮云平。\n下视不知几千仞，欲晓不晓天鸡声。",
        "dynasty": "唐",
        "collection_info": null
    },
    {
        "uuid": "0f796e610e42c95423326126882151a3",
        "title": "禁中新柳",
        "author": "施肩吾",
        "content": "万条金线带春烟，深染青丝不直钱。\n又免生当离别地，宫鵶啼处禁门前。",
        "dynasty": "唐",
        "collection_info": null
    },
    {
        "uuid": "8c42fe7787e687fb92c9b9b06b12f259",
        "title": "酬张明府",
        "author": "施肩吾",
        "content": "潘令新诗忽寄来，分明绣段对花开。\n此时欲醉红楼裏，正被歌人劝一桮。",
        "dynasty": "唐",
        "collection_info": null
    },
    {
        "uuid": "d99730af2dde16ea73e14bc8b8406dd1",
        "title": "安吉天宁寺闻磬",
        "author": "施肩吾",
        "content": "玉磬敲时清夜分，老龙吟断碧天云。\n隣房逢见广州客，曾向罗浮山裏闻。",
        "dynasty": "唐",
        "collection_info": null
    },
    {
        "uuid": "e9b0836d3ecca6c80c3d441fd184dd1a",
        "title": "句",
        "author": "施肩吾",
        "content": "年来如抛梭，不老应不得。\n花眼绽红斟酒看，药心抽绿带烟锄。\n颠狂楚客歌成雪，媚赖吴娘笑是盐。\n荷翻紫盖摇波面，蒲莹青刀插水湄。\n烟黏薜荔龙鬚软，雨压芭蕉凤翅垂。\n茶为涤烦子，酒为忘忧君。\n锄药顾老叟，焚香呼小青。\n遗却白鸡呼喌喌。\n五通本是佛家奴，身着青衣一足无。\n天边有仙药，为我补三关。\n世人谁不爱年长，所欲皆非保命方。\n但看日及花，惟是朝可怜。\n池塘已长鸡头叶，篱落初开狗脊花。\n出路船为脚，供官本是奴。\n一言感着热铁心，为人剑下偷青娥。\n青鬓丈人不识愁。",
        "dynasty": "唐",
        "collection_info": null
    },
    {
        "uuid": "90440f51468a5120da6213f334cb7f8c",
        "title": "嘲崔嘏",
        "author": "施肩吾",
        "content": "二十九人及第，五十七眼看花。",
        "dynasty": "唐",
        "collection_info": null
    },
    {
        "uuid": "40fe2132bee393ead89e25125590f377",
        "title": "句",
        "author": "施肩吾",
        "content": "空岩雨暴泉声乱，幽径苔深鸟迹重。",
        "dynasty": "唐",
        "collection_info": null
    },
    {
        "uuid": "99f66f129eee584fa9458e90d03f29c4",
        "title": "过桐庐场郑判官",
        "author": "施肩吾",
        "content": "荣阳郑君游说余，偶因榷茗来桐庐。\n幽奇山水引高步，暐煜风光随使车。\n算緍百万日不虚，吏人业裏唯簿书。\n眼前横制断犀剑，心中暗转灵蛇珠。\n有时退公兼退食，一尊长在朱轩侧。\n胡商大鼻左右趍，赵妾细眉前后直。\n醉来引客上红楼，面前一道桐溪流。\n登临山色在掌内，指点霞光随杖头。\n东郭野人慵栉沐，使将破履升华屋。\n数杯酩酊不得归，楼中便盖江云宿。\n却被江郎湿我衣，赖君借我貂襜归。",
        "dynasty": "唐",
        "collection_info": null
    },
    {
        "uuid": "320d1e872f57648b26882d37b57c96fb",
        "title": "西山即事奉寄故园徐处士",
        "author": "施肩吾",
        "content": "仆作江西少施氏，君为城北老徐翁。\n诗篇忆昔欢相接，颜貎如今恨不同。\n世界尽忧蔬上露，时人皆怕烛前风。\n唯余独慕神仙道，芥子虽穷寿不穷。",
        "dynasty": "唐",
        "collection_info": null
    },
    {
        "uuid": "50591ffa1da5cb95c9e823f07b48cdfb",
        "title": "夏日过从叔幽居",
        "author": "施肩吾",
        "content": "且将一叶繫垂阳，角对清溪夏日长。\n林下喜逢青竹卷，局边输却紫罗囊。\n碧蹄骏马衔刍细，红粉佳人挈榼香。\n伯仲历官年尽少，那知不笑汉冯唐。",
        "dynasty": "唐",
        "collection_info": null
    },
    {
        "uuid": "207292c8d5759d7bad66a705a404053e",
        "title": "赠族叔处士",
        "author": "施肩吾",
        "content": "我家名士已无求，若见翔鸿便举头。\n紫有岩边吟绣段，青苔纸上落银钩。\n高人酒席称无醉，细字经书读未休。\n定是仙山足灵药，年过八十转风流。\n。",
        "dynasty": "唐",
        "collection_info": null
    },
    {
        "uuid": "b3b446e8d9a098a1171d679d1958e983",
        "title": "桐庐厅覩论事叟",
        "author": "施肩吾",
        "content": "扰扰厅前走羸瘵，中有老人扶杖拜。\n天公霹雳耳不闻，犹为子孙争地界。",
        "dynasty": "唐",
        "collection_info": null
    },
    {
        "uuid": "61af655a372c1a4807dae133c0350c55",
        "title": "秋日桐江送裴秀才归淮南（〖1〗《全唐诗》四九四题为《送裴秀才归淮南》，第二句「枫叶」《严陵集》作「桐树」，「夕」作「叶」。）",
        "author": "施肩吾",
        "content": "空。",
        "dynasty": "唐",
        "collection_info": null
    },
    {
        "uuid": "42d85821af81cf50a5a00390d405d9d7",
        "title": "题钓台兰若",
        "author": "施肩吾",
        "content": "山僧不钓台下鱼，几年空寄台边坐。\n有时手把干松枝，沿江乞得沙上火。",
        "dynasty": "唐",
        "collection_info": null
    },
    {
        "uuid": "21e91f7dea8d0cf893c6be80ba998f43",
        "title": "归分水留赠王少府",
        "author": "施肩吾",
        "content": "仙吏饮冰多玉声，新诗丽句遗狂生。\n不愁日暮归山去，故把隋珠入夜行。\n（以上《严陵集》一）。",
        "dynasty": "唐",
        "collection_info": null
    },
    {
        "uuid": "c74947e303fce8b2636ed502d7f92dfc",
        "title": "咏山魈",
        "author": "施肩吾",
        "content": "山魈本是伍家奴，何事今为圣者呼？小鬼不须乖去就，国家才子号肩吾。\n（见何光远《鑑诫录》卷八）（《鑑戒录》云：肩吾「及第后，游南楚。\n楚多山魈为患，俗号圣者。\n是时亦来馆谷，搅扰施君，施君当风一咏，于是屏迹。\n诗曰〖略〗」。\n）。",
        "dynasty": "唐",
        "collection_info": null
    },
    {
        "uuid": "f46bc8bf3e969c9b0b61861c80635e04",
        "title": "下元歌",
        "author": "施肩吾",
        "content": "契真之道飘飖易，动不动中如有寄。\n那知有无可超忽，去住玄机此其义。\n（《云笈七籤》卷八八施肩吾《养生辨疑诀》附）。",
        "dynasty": "唐",
        "collection_info": null
    },
    {
        "uuid": "1fbd7abd506bd534f02369722315fb29",
        "title": "赠袁将军",
        "author": "施肩吾",
        "content": "白锦满胸鹰未老，青鳞动匣剑长寒。\n（《千载佳句》卷上《人事部·将军》）。",
        "dynasty": "唐",
        "collection_info": null
    },
    {
        "uuid": "d2374ff3c3656807ad6897c6c3b10da0",
        "title": "太白经附颂",
        "author": "施肩吾",
        "content": "神水华池便是丹，东西高下自相看。\n劝君莫把凡铅弄，活计生涯便好捐。\n铅则何妨本自铅，铅中何处觅神仙？东西南北还丹了，争奈仙家不肯传。\n同色同名合好音，亦能烁烁亦沉沉。\n干坤颠倒驱雷雨，龙跃安能出上阴？（《正统道藏》本《太白经》）。",
        "dynasty": "唐",
        "collection_info": null
    },
    {
        "uuid": "a7c160d82eaaf21bcc50d82f427c83ad",
        "title": "相和歌辞：襄阳曲",
        "author": "施肩吾",
        "content": "大堤女儿郎莫寻，三三五五结同心。\n清晨对镜冶容色，意欲取郎千万金。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "uuid": "2d2e3e3c50c062cdc79f1b13343404c4",
        "title": "杂曲歌辞：少年行",
        "author": "施肩吾",
        "content": "醉骑白马走空衢，恶少皆称电不如。\n五凤街头闲勒辔，半垂衫袖揖金吾。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "uuid": "e169aeec69afab8e7bee74b45c7864e0",
        "title": "杂曲歌辞：壮士行",
        "author": "施肩吾",
        "content": "一斗之胆撑臟腑，如磥之筋碍臂骨。\n有时误入千人丛，冻枭残虿我不取，污我匣裏青蛇鳞。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "uuid": "bce029723b518d5af21456a90125b218",
        "title": "杂曲歌辞：古别离二首",
        "author": "施肩吾",
        "content": "古人谩歌西飞燕，十年不见狂夫面。\n三更风作切梦刀，老母别爱子，少妻送征郎。\n血流既四面，乃亦断二肠。\n不愁寒无衣，不怕饥无粮。\n惟恐征战不还乡，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "c9e84595efd213217702eb7d2caf0657",
        "title": "杂曲歌辞：起夜来",
        "author": "施肩吾",
        "content": "香销连理带，尘覆合欢杯。\n懒卧相思枕，愁吟起夜来。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "ba6b40ccb1c342e03df30b70419b2ca4",
        "title": "杂曲歌辞：定情乐",
        "author": "施肩吾",
        "content": "敢嗟君不怜，自是命不谐。\n着破三条裾，却还双股钗。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "12d58c8c094c6dc39579fdf40c5a3480",
        "title": "杂曲歌辞：春游乐",
        "author": "施肩吾",
        "content": "一年三百六十日，赏心那似春中物。\n草迷曲坞花满园，东家少年西家出。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "737d1406b3553f2332e14cfdbb3bbe68",
        "title": "杂曲歌辞：古曲五首",
        "author": "施肩吾",
        "content": "可怜江北女，惯唱江南曲。\n摇荡木兰舟，双凫不成浴。\n郎为匕上香，妾为笼上灰。\n归时虽暖热，去罢生尘埃。\n夜裁鸳鸯绮，朝织蒲桃绫。\n欲试一寸心，待缝三尺冰。\n怜时鱼得水，怨罢商与参。\n不如山支子，却解结同心。\n红颜感暮花，白日同流水。\n思君如孤灯，一夜一心死。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "uuid": "65de45072dd8901cc7856a37c3dcfd63",
        "title": "杂曲歌辞：杨柳枝",
        "author": "施肩吾",
        "content": "伤见路傍杨柳春，一枝折尽一重新。\n今年还折去年处，不送去年离别人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十八"
        }
    },
    {
        "uuid": "817e342a3235858729bb5cf29e1cdce4",
        "title": "及第后过扬子江",
        "author": "施肩吾",
        "content": "忆昔将贡年，抱愁此江边。\n鱼龙互闪烁，黑浪高于天。\n今日步春草，复来经此道。\n江神也世情，为我风色好。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "7ac21ff5b9ca551a546382a519aa54ed",
        "title": "夜宴曲",
        "author": "施肩吾",
        "content": "兰缸如昼晓不眠，玉堂夜起沈香烟。\n青娥一行十二仙，被郎嗔罚琉璃盏，酒入四肢红玉软。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "a037347a6ce7d21270870f7048f53f6f",
        "title": "效古兴",
        "author": "施肩吾",
        "content": "金雀无旧钗，缃绮无旧裾。\n唯有一寸心，长贮万里夫。\n南轩夜虫织已促，北牖飞蛾绕残烛。\n只言众口铄千金，",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "e9430f3b434e84ba61be2fa7d0981f88",
        "title": "古别离二首",
        "author": "施肩吾",
        "content": "古人谩歌西飞燕，十年不见狂夫面。\n三更风作切梦刀，老母别爱子，少妻送征郎。\n血流既四面，乃一断二肠。\n不愁寒无衣，不怕饥无粮。\n惟恐征战不还乡，",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "22d052e5975e34814139e01d31ae6285",
        "title": "壮士行",
        "author": "施肩吾",
        "content": "一斗之胆撑臟腑，如磥之筋碍臂骨。\n有时误入千人丛，冻枭残虿我不取，污我匣裏青蛇鳞。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "6ac188a710807f7e9070e6ae6427fea9",
        "title": "代征妇怨",
        "author": "施肩吾",
        "content": "寒窗羞见影相随，嫁得五陵轻薄儿。\n长短艳歌君自解，何事不看霜雪裏，坚贞惟有古松枝。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "3c7766182eefcf94cfb38483dfe4d6af",
        "title": "送人南游",
        "author": "施肩吾",
        "content": "见说南行偏不易，中途莫忘寄书频。\n凌空瘴气堕飞鸟，异花奇竹分明看，待汝归来画取真。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "7d4d82e9512bc47cccc745b5f361e9fb",
        "title": "赠边将",
        "author": "施肩吾",
        "content": "轻生奉国不为难，战苦身多旧箭瘢。\n玉匣锁龙鳞甲冷，犹恐犬戎临虏塞，柳营时把阵图看。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "e2f9a1c18223ef1e066c47048da0db6e",
        "title": "上礼部侍郎陈情",
        "author": "施肩吾",
        "content": "九重城裏无亲识，八百人中独姓施。\n弱羽飞时攒箭险，却向从来受恩地，再求青律变寒枝。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "554723b4265a47b569388c68e033ac7e",
        "title": "送端上人游天台",
        "author": "施肩吾",
        "content": "师今欲向天台去，来说天台意最真。\n溪过石桥为险处，只可且论经夏别，莫教琪树两回春。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "945c8bf77b60d070b03d4126ea071612",
        "title": "惜花",
        "author": "施肩吾",
        "content": "落尽万株红，无人解系风。\n今朝芳径裏，惆怅锦机空。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "f6465392a238b608f508e1222edc537a",
        "title": "冲夜行",
        "author": "施肩吾",
        "content": "夜行无月时，古路多荒榛。\n山鬼遥把火，自照不照人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "536ee13490bd9dba7782cb261bb38eae",
        "title": "杂古词五首",
        "author": "施肩吾",
        "content": "可怜江北女，惯唱江南曲。\n摇荡木兰舟，双凫不成浴。\n郎为七上香，妾作笼下灰。\n归时即暖热，去罢生尘埃。\n夜裁鸳鸯绮，朝织蒲桃绫。\n欲试一寸心，待缝三尺冰。\n怜时鱼得水，怨罢商与参。\n不如山栀子，却能结同心。\n红颜感暮花，白日同流水。\n思君若孤灯，一夜一心死。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "1d43bfd0df655e2e7582cd2370be4d0b",
        "title": "幼女词",
        "author": "施肩吾",
        "content": "幼女才六岁，未知巧与拙。\n向夜在堂前，学人拜新月。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "e28d376591d26f50ac8a10f1716bd4fd",
        "title": "弋阳访古",
        "author": "施肩吾",
        "content": "行逢葛溪水，不见葛仙人。\n空抛青竹杖，咒作葛陂神。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "1cdc4d98a812806cda5870eabf74600a",
        "title": "秋山吟",
        "author": "施肩吾",
        "content": "夜吟秋山上，袅袅秋风归。\n月色清且冷，桂香落人衣。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "b672b5aad967123c7a2dcfbf0e247bb0",
        "title": "寒夜",
        "author": "施肩吾",
        "content": "三复招隐吟，不知寒夜深。\n看看西来月，移到青天心。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "a480987c6b2ebcee46473f7148cdf83b",
        "title": "夜起来",
        "author": "施肩吾",
        "content": "香销连理带，尘覆合欢杯。\n懒卧相思枕，愁吟夜起来。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "b2d0bb7e2eb32d8850cf7940419fda2f",
        "title": "笑卿卿词",
        "author": "施肩吾",
        "content": "笑向卿卿道，耽书夜夜多。\n出来看玉兔，又欲过银河。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "cd171ea5ddf934cf1127c7f866b58ff9",
        "title": "定情乐",
        "author": "施肩吾",
        "content": "敢嗟君不怜，自是命不谐。\n着破三条裙，却还双股钗。\n感郎双条脱，新破八幅绡。\n不惜榆荚钱，买人金步摇。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "368c44ce1ee8583294b9578c5314c348",
        "title": "秋洞宿",
        "author": "施肩吾",
        "content": "夜深秋洞裏，风雨报龙归。\n何事触人睡，不教蝴蝶飞。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "803141c3bff7a76d9931e02de0fc7f59",
        "title": "山中得刘秀才京书",
        "author": "施肩吾",
        "content": "自笑家贫客到疏，满庭烟草不能锄。\n今朝谁料三千里，忽得刘京一纸书。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "f654602f5493a9ffaf9bf6c4601a0a87",
        "title": "望夫词",
        "author": "施肩吾",
        "content": "手爇寒灯向影频，回文机上暗生尘。\n自家夫婿无消息，却恨桥头卖卜人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "35903dbd62546a37546059a1a56da373",
        "title": "夜岩谣",
        "author": "施肩吾",
        "content": "夜上幽岩踏灵草，松枝已疏桂枝老。\n新诗几度惜不吟，此处一声风月好。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "8aafe108df2896738f3a70ecec0ef2d4",
        "title": "岛夷行",
        "author": "施肩吾",
        "content": "腥臊海边多鬼市，岛夷居处无乡里。\n黑皮年少学采珠，手把生犀照咸水。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "5a1c26e1123c99fb9079eb1ce1304e23",
        "title": "帝宫词",
        "author": "施肩吾",
        "content": "自得君王宠爱时，敢言春色上寒枝。\n十年宫裏无人问，一日承恩天下知。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "0406a255c48a08955b9f5253cba7d45f",
        "title": "叹花词",
        "author": "施肩吾",
        "content": "前日满林红锦遍，今日绕林看不见。\n空余古岸泥土中，零落胭脂两三片。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "d9bda3d70e810bde2808ddf848b4a7f7",
        "title": "题山僧水阁",
        "author": "施肩吾",
        "content": "山房水阁连空翠，沉沉下有蛟龙睡。\n老僧趺坐入定时，不知花落黄金地。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "ae175be609ead31a9601ab76f22ec0ed",
        "title": "吴中代蜀客吟",
        "author": "施肩吾",
        "content": "身狎吴儿家在蜀，春深屡唱思乡曲。\n峨眉风景无主人，锦江悠悠为谁绿。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "391b2e89a53c69bd84aa3adaf661ee99",
        "title": "寄李补阙",
        "author": "施肩吾",
        "content": "苍生应怪君起迟，蒲轮重辗嵩阳道。\n功成名遂来不及，三十六峰仙鹤老。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "7e024af263bb0d0a073623bd9cd0490c",
        "title": "贫客吟",
        "author": "施肩吾",
        "content": "l6毯敝衣无处结，寸心耿耿如刀切。\n今朝欲泣泉客珠，及到盘中却成血。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "f9d59f82e55857af6a98615d07e59d83",
        "title": "玩新桃花",
        "author": "施肩吾",
        "content": "几叹红桃开未得，忽惊造化新装饰。\n一种同沾荣盛时，偏荷清光借颜色。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "e9e4eef4869b5403c08eefb2e803e883",
        "title": "山石榴花",
        "author": "施肩吾",
        "content": "深色胭脂碎剪红，巧能攒合是天公。\n莫言无物堪相比，妖艳西施春驿中。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "d6720d14162d8d8923ca13bc0829661e",
        "title": "玩友人庭竹",
        "author": "施肩吾",
        "content": "曾去玄洲看种玉，那似君家满庭竹。\n客来不用呼清风，此处挂冠凉自足。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "30884ddacdb0112f062911b6ea49c766",
        "title": "秋夜山居二首",
        "author": "施肩吾",
        "content": "幽居正想餐霞客，夜久月寒珠露滴。\n千年独鹤两三声，飞下岩前一枝柏。\n去雁声遥人语绝，谁家素机织新雪。\n秋山野客醉醒时，百尺老松衔半月。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "f1d25ab61c86246f0c6dad7b0194801f",
        "title": "春日餐霞阁",
        "author": "施肩吾",
        "content": "洒水初晴物候新，餐霞阁上最宜春。\n山花四面风吹入，为我铺床作锦茵。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "a41cb11af8050c0b8bc54ecfeaba11b3",
        "title": "仙客归乡词二首",
        "author": "施肩吾",
        "content": "六合八荒游未半，子孙零落暂归来。\n井边不认捎云树，多是门人在后栽。\n洞中日月洞中仙，不算离家是几年。\n出郭始知人代变，又须抛却古时钱。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "f713d60d4405e62b43abb471947c7560",
        "title": "云州饮席",
        "author": "施肩吾",
        "content": "酒肠虽满少欢情，身在云州望帝城。\n巡次合当谁改令，先须为我打还京。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "57a155c49ee10d1872838212a06b5806",
        "title": "题景上人山门",
        "author": "施肩吾",
        "content": "水有青莲沙有金，老僧于此独观心。\n愁人欲寄中峰宿，只恐白猿啼夜深。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "1cbc9f64fb410f3449bedc3d3a50b1d2",
        "title": "妓人残妆词",
        "author": "施肩吾",
        "content": "云髻已收金凤凰，巧匀轻黛约残妆。\n不知昨夜新歌响，犹在谁家绕画梁。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "370a238fee7c99e6794ce234444e0ec1",
        "title": "听范玄长吟",
        "author": "施肩吾",
        "content": "声声扣出碧琅玕，能使秋猿欲叫难。\n诗兴未穷心更远，手垂青拂向云看。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "1f997808d47a946d033dba027ee3b85d",
        "title": "赠采药叟",
        "author": "施肩吾",
        "content": "老去唯将药裹行，无家无累一身轻。\n却教年少取书卷，小字灯前斗眼明。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "c1663ec00045c9cc822df75a5f417511",
        "title": "送绝尘子归旧隐二首",
        "author": "施肩吾",
        "content": "云水千重绕洞门，独归何处是桃源。\n仙方不用随身去，留与人间老子孙。\n班藤为杖草为衣，万壑千峰独自归。\n纵令相忆谁相报，桂树岩边人信稀。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "29fed9716e6cab0be59aaa964a743f98",
        "title": "赠女道士郑玉华二首",
        "author": "施肩吾",
        "content": "玄发新簪碧藕花，欲添肌雪饵红砂。\n世间风景那堪恋，长笑刘郎漫忆家。\n明镜湖中休采莲，却师阿母学神仙。\n朱丝误落青囊裏，犹是箜篌第几弦。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "b2d2a5b019c42c0fbaf501db92fba89a",
        "title": "寄西台李侍御",
        "author": "施肩吾",
        "content": "二千余裏采琼瑰，到处伤心瓦砾堆。\n唯有绣衣周柱史，独将珠玉挂西台。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "a65f1f210819f57a72ed6eefe4c676c4",
        "title": "冯上人院",
        "author": "施肩吾",
        "content": "扰扰凡情逐水流，世间多喜复多忧。\n一回行到冯公院，便欲令人百事休。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "03e31235acb2c2a47a4dfd477bfa4505",
        "title": "金吾词",
        "author": "施肩吾",
        "content": "行拥朱轮锦幨儿，望仙门外叱金羁。\n染须偷嫩无人觉，唯有平康小妇知。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "69e810f1e73070e9cde8a61e8174809e",
        "title": "山中玩白鹿",
        "author": "施肩吾",
        "content": "绕洞寻花日易销，人间无路得相招。\n呦呦白鹿毛如雪，踏我桃花过石桥。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "9737ada461f83e35ae625c6318acf793",
        "title": "望夫词二首",
        "author": "施肩吾",
        "content": "看看北雁又南飞，薄幸征夫久不归。\n蟢子到头无信处，凡经几度上人衣。\n何事经年断书信，愁闻远客说风波。\n西家还有望夫伴，一种泪痕儿最多。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "62eab02b90cf8544e83c44ed4928cca7",
        "title": "少妇游春词",
        "author": "施肩吾",
        "content": "簇锦攒花斗胜游，万人行处最风流。\n无端自向春园裏，笑摘青梅叫阿侯。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "492a3949754343ca0c71712b9410772e",
        "title": "惜花词",
        "author": "施肩吾",
        "content": "千树繁红绕碧泉，正宜尊酒对芳年。\n明朝欲饮还来此，只怕春风却在前。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "a5323877a867a0d669b84dedc3fd598c",
        "title": "抛缠头词",
        "author": "施肩吾",
        "content": "翠娥初罢绕梁词，又见双鬟对舞时。\n一抱红罗分不足，参差裂破凤凰儿。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "b962932773786ec2a73aa38ec80eb9ea",
        "title": "春日钱塘杂兴二首",
        "author": "施肩吾",
        "content": "酒姥溪头桑袅袅，钱塘郭外柳毵毵。\n路逢邻妇遥相问，小小如今学养蚕。\n西邻年少问东邻，柳岸花堤几处新。\n昨夜雨多春水阔，隔江桃叶唤何人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "d94b24abf13bed2c934b6d5afa8bd055",
        "title": "玩手植松",
        "author": "施肩吾",
        "content": "却思毫末栽松处，青翠才将众草分。\n今日散材遮不得，看看气色欲凌云。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "b62fa902156accae425aaf299be42e2b",
        "title": "夜笛词",
        "author": "施肩吾",
        "content": "皎洁西楼月未斜，笛声寥亮入东家。\n却令灯下裁衣妇，误剪同心一半花。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "e9bcaf8b02d05692cc21482ed77c0c60",
        "title": "赠郑伦吹凤管",
        "author": "施肩吾",
        "content": "喃喃解语凤凰儿，曾听梨园竹裏吹。\n谁谓五陵年少子，还将此曲暗相随。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "a8d881016bc35d3858d9121b8ae0b666",
        "title": "蜀茗词",
        "author": "施肩吾",
        "content": "越碗初盛蜀茗新，薄烟轻处搅来匀。\n山僧问我将何比，欲道琼浆却畏嗔。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "86cdea4e059ff235b71b2d462496edbc",
        "title": "讽山云",
        "author": "施肩吾",
        "content": "闲云生叶不生根，常被重重蔽石门。\n赖有风帘能扫荡，满山晴日照干坤。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "b54b53e679975ce393ce58d9e0a185f8",
        "title": "玩花词",
        "author": "施肩吾",
        "content": "今朝造化使春风，开折西施面上红。\n竟日眼前犹不足，数株舁入寸心中。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "596ea4090ba7da8aa2d3af6a435c51d0",
        "title": "寄四明山子",
        "author": "施肩吾",
        "content": "高栖只在千峰裏，尘世望君那得知。\n长忆去年风雨夜，向君窗下听猿时。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "7f76291b33b1270d57ee2ac5d9a286b8",
        "title": "仙女词",
        "author": "施肩吾",
        "content": "仙女群中名最高，曾看王母种仙桃。\n手题金简非凡笔，道是天边玉兔毛。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "5d5d78f22522686748194424ff10ef78",
        "title": "仙翁词",
        "author": "施肩吾",
        "content": "世间无远可为游，六合朝行夕已周。\n坛上夜深风雨静，小仙乘月击苍虬。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "b03ad3d16baf33e9e6ee0146cb9684ba",
        "title": "桃源词二首",
        "author": "施肩吾",
        "content": "夭夭花裏千家住，总为当时隐暴秦。\n归去不论无旧识，子孙今亦是他人。\n秦世老翁归汉世，还同白鹤返辽城。\n纵令记得山川路，莫问当时州县名。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "d57f47734a0172fa7205340d1c0a7432",
        "title": "山中喜静和子见访",
        "author": "施肩吾",
        "content": "绝壁深溪无四邻，每逢猿鹤即相亲。\n小奴惊出垂藤下，山犬今朝吠一人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "c2c16e938a2a84f37c11f50ef2598e65",
        "title": "春日题罗处士山舍",
        "author": "施肩吾",
        "content": "乱迭千峰掩翠微，高人爱此自忘机。\n春风若扫阶前地，便是山花带锦飞。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "27d56342a847f34ef74aefe8d07aed1f",
        "title": "访松岭徐炼师",
        "author": "施肩吾",
        "content": "千仞峰头一谪仙，何时种玉已成田。\n开经犹在松阴裏，读到南华第几篇。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "a87f4d9b679be59e1ce8a2bd49e178ff",
        "title": "江南织绫词",
        "author": "施肩吾",
        "content": "卿卿买得越人丝，贪弄金梭懒画眉。\n女伴能来看新bE，鸳鸯正欲上花枝。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "6516098a3bf413923871cf55e40f1d54",
        "title": "题禅僧院",
        "author": "施肩吾",
        "content": "栖禅枝畔数花新，飞作琉璃池上尘。\n谷鸟自啼猿自叫，不能愁得定中人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "ed868a9ffce9dc5b737357b43fe869da",
        "title": "早春游曲江",
        "author": "施肩吾",
        "content": "芳处亦将枯槁同，应缘造化未施功。\n羲和若拟动炉鞴，先铸曲江千树红。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "f7b54a79087a2fc07787385788301ecd",
        "title": "送人归台州",
        "author": "施肩吾",
        "content": "莫驱归骑且徘徊，更遣离情四五杯。\n醉后不忧迷客路，遥看瀑布识天台。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "7f1c558b2fbbc3e14511d3c3ec38fac9",
        "title": "下第春游",
        "author": "施肩吾",
        "content": "羁情含蘖复含辛，泪眼看花只似尘。\n天遣春风领春色，不教分付与愁人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "4d35b32fde30600c4c1e50994d92c180",
        "title": "送僧游越",
        "author": "施肩吾",
        "content": "麻衣年少雪为颜，却笑孤云未是闲。\n此去若逢花柳月，栖禅莫向苎罗山。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "975952beb9acc89615fa46443c860e24",
        "title": "遇越州贺仲宣",
        "author": "施肩吾",
        "content": "君在镜湖西畔住，四明山下莫经春。\n门前几个采莲女，欲泊莲舟无主人。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "954d93fa64b6bae73b87bf54f4c410c8",
        "title": "云中道上作",
        "author": "施肩吾",
        "content": "羊马群中觅人道，雁门关外绝人家。\n昔时闻有云中郡，今日无云空见沙。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "3d97f17dc0db72e176b474e85da4700c",
        "title": "戏郑申府",
        "author": "施肩吾",
        "content": "年少郑郎那解愁，春来闲卧酒家楼。\n胡姬若拟邀他宿，挂却金鞭系紫骝。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "51813a5a5a6ffec8c2cfca91baf34a60",
        "title": "少女词二首",
        "author": "施肩吾",
        "content": "娇羞不肯点新黄，踏过金钿出绣床。\n信物无端寄谁去，等閒裁破锦鸳鸯。\n同心带裏脱金钱，买取头花翠羽连。\n手执木兰犹未惯，今朝初上采菱船。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "b7ed6361d091a05c7f9f871ca5d74b2e",
        "title": "秋夜山中赠别友人",
        "author": "施肩吾",
        "content": "何处邀君话别情，寒山木落月华清。\n莫愁今夜无诗思，已听秋猿第一声。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "4664f5c52942caa2afcbdf7e5e0de472",
        "title": "禁中新柳",
        "author": "施肩吾",
        "content": "万条金钱带春烟，深染青丝不直钱。\n又免生当离别地，宫鸦啼处禁门前。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "77a1915d3505a0cdd4c1a99053bb9c4d",
        "title": "酬张明府",
        "author": "施肩吾",
        "content": "潘令新诗忽寄来，分明绣段对花开。\n此时欲醉红楼裏，正被歌人劝一杯。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "e2f5b1b07f6d2a86dd83fa69596caa84",
        "title": "安吉天宁寺闻磬",
        "author": "施肩吾",
        "content": "玉磬敲时清夜分，老龙吟断碧天云。\n邻房逢见广州客，曾向罗浮山裏闻。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    },
    {
        "uuid": "abcb8a4fe7ba6d8208effc992208b18f",
        "title": "句",
        "author": "施肩吾",
        "content": "年来如抛梭，不老应不得。\n。\n花眼绽红斟酒看，药心抽绿带烟锄。\n颠狂楚客歌成雪，媚赖吴娘笑是盐。\n荷翻紫盖摇波面，蒲莹青刀插水湄。\n烟黏薜荔龙须软，雨压芭蕉凤翅垂。\n（二联并百韵，茶为涤烦子，酒为忘忧君。\n。\n锄药顾老叟，焚香呼小青。\n遗却白鸡呼喌喌。\n。\n五通本是佛家奴，身着青衣一足无。\n（寺宿为五通所挠作。\n以下见《海录碎事》）天边有仙药，为我补三关。\n世人谁不爱年长，所欲皆非保命方。\n但看日及花，惟是朝可怜。\n。\n池塘已长鸡头叶，篱落初开狗脊花。\n出路船为脚，供官本是奴。\n一言感着热铁心，为人剑下偷青娥。\n青鬓丈人不识愁。",
        "dynasty": "唐",
        "collection_info": {
            "collection": "御定全唐诗",
            "volume": "卷四百九十四"
        }
    }
]