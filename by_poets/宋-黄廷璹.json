[
    {
        "uuid": "597ac24b3c198fbdd4256cfe3b7c669a",
        "title": "忆旧游 乍梅黄雨过",
        "author": "黄廷璹",
        "content": "乍梅黄雨过，遍倚层楼，时舞垂阳。\n暗绿知谁换，似烟浓雾薄，望眼偏妨。\n昔人画鹢无数，相引入横塘。\n纵细切香蒲，重开绛蕊，懒向清觞。\n凄凉。\n旧游地，谩赋减兰成，才退周郎。\n总把芳辰误，念纱窗深静，冰簟流光。\n凤笺试写新句，青羽碧天长。\n又隐隐城头，随风断角斜照黄。",
        "dynasty": "宋",
        "collection_info": null
    }
]