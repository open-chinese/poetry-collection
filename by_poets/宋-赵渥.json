[
    {
        "uuid": "16373ca0cc0bdbb67e6ea510c59c7318",
        "title": "洴溪桥",
        "author": "赵渥",
        "content": "油井小聚，洴溪之滨。\n夏秋雨集，沟浍皆盈。\n众水所汇，实病于行。\n谁作斯桥，庞君守真。\n宁瘠一己，而利他人。\n此心与桥，为世通津。\n我观地水，如车转轮。\n陵谷变迁，成毁有因。\n桥不足恃，所恃者仁。\n仁者之心，与石不磷。\n矢我铭诗，刻此坚珉。",
        "dynasty": "宋",
        "collection_info": null
    }
]