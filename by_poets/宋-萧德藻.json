[
    {
        "uuid": "1426b838c1964f0718c51ee982bb9a68",
        "title": "登岳阳楼  其一",
        "author": "萧德藻",
        "content": "不作苍茫去，真成浪荡游。\n三年夜郎客，一柁洞庭秋。\n得句鹭飞处，看山天尽头。\n犹嫌未奇绝，更上岳阳楼。",
        "dynasty": "宋",
        "collection_info": null
    },
    {
        "uuid": "cd8ecfb5c6617ac8201f3021e5bd49b7",
        "title": "登岳阳楼  其二",
        "author": "萧德藻",
        "content": "荒村三月不肉味，併与瓜茄倚阁休。\n造物于人相补报，问天赊得一山秋。",
        "dynasty": "宋",
        "collection_info": null
    },
    {
        "uuid": "bea226697803b67dc2b2e38d8a54777b",
        "title": "吕公洞",
        "author": "萧德藻",
        "content": "復此经过三十年，唯应岩石故依然。\n城南老树朽为土，檐外稚松青拂天。\n枕上功名祗扰扰，指端变化又玄玄。\n刀圭乞与起衰病，稽首秋空一剑仙。",
        "dynasty": "宋",
        "collection_info": null
    },
    {
        "uuid": "df73acd2e8ac7a98d1c72cd6104ff74d",
        "title": "樵夫",
        "author": "萧德藻",
        "content": "一担干柴古渡头，盘缠一日颇优游。\n归来涧底磨刀斧，又作全家明日谋。",
        "dynasty": "宋",
        "collection_info": null
    },
    {
        "uuid": "1abe2579e4e68e9ad25a33d512040d7d",
        "title": "立春",
        "author": "萧德藻",
        "content": "半夜新春入管城，平明铜雀绿苔生。\n浮澌把断东风路，诉与青州借援兵。",
        "dynasty": "宋",
        "collection_info": null
    },
    {
        "uuid": "44ed48b04abe62c2f8efa5a52130e849",
        "title": "古梅二绝  其一",
        "author": "萧德藻",
        "content": "湘妃危立冻蛟背，海月冷挂珊瑚枝。\n丑怪惊人能妩媚，断魂只有晓寒知。",
        "dynasty": "宋",
        "collection_info": null
    },
    {
        "uuid": "d5000c408b6f73116511771ab4312345",
        "title": "古梅二绝  其二",
        "author": "萧德藻",
        "content": "百千年藓着枯树，一两点春供老枝。\n绝壁笛声那得到，直愁斜日冻蜂知。",
        "dynasty": "宋",
        "collection_info": null
    },
    {
        "uuid": "38d454e9836bdcd5bfe7d1e8bc46576d",
        "title": "采莲曲二首  其一",
        "author": "萧德藻",
        "content": "清晓去采莲，莲花带露鲜。\n溪长须急桨，不是趁前船。",
        "dynasty": "宋",
        "collection_info": null
    },
    {
        "uuid": "1244b4aa89c318b14e2a46fe4171151a",
        "title": "采莲曲二首  其二",
        "author": "萧德藻",
        "content": "相随不觉远，直到暮烟中。\n恐嗔归得晚，今日打头风。",
        "dynasty": "宋",
        "collection_info": null
    },
    {
        "uuid": "5d16c5f189ec3ff212a888bc146f95ab",
        "title": "咏虞美人草",
        "author": "萧德藻",
        "content": "鲁公死后一抔荒，谁与竿头荐一觞。\n妾愿得生坟土上，日翻舞袖向君王。",
        "dynasty": "宋",
        "collection_info": null
    },
    {
        "uuid": "b85056ffc60a304bdda4429d3fec017b",
        "title": "次韵傅惟肖",
        "author": "萧德藻",
        "content": "竹根蟋蟀太多事，唤得秋来篱落间。\n又过暑天如许久，未偿诗债若为颜。\n肝肠与世苦相反，岩壑嗔人不早还。\n八月放船飞样去，芦花丛外数青山。",
        "dynasty": "宋",
        "collection_info": null
    },
    {
        "uuid": "300ba537008f933fa76c982a77b88a56",
        "title": "台城",
        "author": "萧德藻",
        "content": "六朝旧事知多少，尽在天禧塔上层。\n高处只应添泪眼，老僧语客莫来登。",
        "dynasty": "宋",
        "collection_info": null
    },
    {
        "uuid": "d3bc5a808dd7841f640383efbbb6d41f",
        "title": "句  其一",
        "author": "萧德藻",
        "content": "信脚到太古。\n《诚斋集》卷一一四《诗话》ff。",
        "dynasty": "宋",
        "collection_info": null
    },
    {
        "uuid": "9d33d15d5873fcf04561d806c4f97583",
        "title": "句  其二",
        "author": "萧德藻",
        "content": "着语能奇怪，呼天与倡酬。",
        "dynasty": "宋",
        "collection_info": null
    },
    {
        "uuid": "38617e1e5a833d21604abb17ef6797ad",
        "title": "句  其三",
        "author": "萧德藻",
        "content": "疾走建德国，乃为渊明先。\n失脚坠榛莽，刘伶扶我还。",
        "dynasty": "宋",
        "collection_info": null
    },
    {
        "uuid": "b196b89250084f1d61f0bf8d198627ab",
        "title": "句  其四",
        "author": "萧德藻",
        "content": "干坤生长我，贫病怨尤谁。",
        "dynasty": "宋",
        "collection_info": null
    },
    {
        "uuid": "b2f7bf68d1c41035d880763e6bea1115",
        "title": "句  其五",
        "author": "萧德藻",
        "content": "一筇时到崔嵬上，有底勋劳得给扶。",
        "dynasty": "宋",
        "collection_info": null
    },
    {
        "uuid": "972d8e3b6bf7b67dd8568bf9770a6c82",
        "title": "句  其六",
        "author": "萧德藻",
        "content": "秋浩荡中遥指点，一螺许是定王城。",
        "dynasty": "宋",
        "collection_info": null
    },
    {
        "uuid": "fd1fe0e5855af53598d952e4a8311085",
        "title": "句  其七",
        "author": "萧德藻",
        "content": "稚子推窗窥过雁，数峰乘隙入西轩。",
        "dynasty": "宋",
        "collection_info": null
    },
    {
        "uuid": "4b96ebecb84c8df9c602b02b4657ed81",
        "title": "句  其八",
        "author": "萧德藻",
        "content": "眼冷寒梢明数点，知他是雪是梅花。",
        "dynasty": "宋",
        "collection_info": null
    },
    {
        "uuid": "9e8d555e7fb88fdc16e77dfc42650ab3",
        "title": "句  其九",
        "author": "萧德藻",
        "content": "秋阳直为田家计，饶得渔村一抹红。",
        "dynasty": "宋",
        "collection_info": null
    },
    {
        "uuid": "de479f701ab84ce622141f3912cc91b9",
        "title": "句  其一○",
        "author": "萧德藻",
        "content": "盘陀石上少从容。",
        "dynasty": "宋",
        "collection_info": null
    },
    {
        "uuid": "ccd1755df6b01ea04fab1ab1c75eb488",
        "title": "句  其一一",
        "author": "萧德藻",
        "content": "一径萧萧松影低。",
        "dynasty": "宋",
        "collection_info": null
    },
    {
        "uuid": "31f59a17fcc4d125aad6121954b8e247",
        "title": "句  其一二",
        "author": "萧德藻",
        "content": "直须冰雪作梯媒。",
        "dynasty": "宋",
        "collection_info": null
    },
    {
        "uuid": "6d169e5ecaa7b691bb04abeab054f685",
        "title": "句  其一三",
        "author": "萧德藻",
        "content": "不随桃李待春回。",
        "dynasty": "宋",
        "collection_info": null
    }
]