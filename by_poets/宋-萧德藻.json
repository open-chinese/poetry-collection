[
    {
        "uuid": "fd85186f03ce0105088456c7e48cb957",
        "title": "登岳阳楼  其一",
        "author": "萧德藻",
        "content": "不作苍茫去，真成浪荡游。\n三年夜郎客，一柁洞庭秋。\n得句鹭飞处，看山天尽头。\n犹嫌未奇绝，更上岳阳楼。",
        "dynasty": "宋",
        "collection_info": null
    },
    {
        "uuid": "361988e3954a2f92378b53fc388f2997",
        "title": "登岳阳楼  其二",
        "author": "萧德藻",
        "content": "荒村三月不肉味，併与瓜茄倚阁休。\n造物于人相补报，问天赊得一山秋。",
        "dynasty": "宋",
        "collection_info": null
    },
    {
        "uuid": "18d529ff725cc44736c5895501489f56",
        "title": "吕公洞",
        "author": "萧德藻",
        "content": "復此经过三十年，唯应岩石故依然。\n城南老树朽为土，檐外稚松青拂天。\n枕上功名祗扰扰，指端变化又玄玄。\n刀圭乞与起衰病，稽首秋空一剑仙。",
        "dynasty": "宋",
        "collection_info": null
    },
    {
        "uuid": "5a8314c9cc85cdbd216ae6803b46f15c",
        "title": "樵夫",
        "author": "萧德藻",
        "content": "一担干柴古渡头，盘缠一日颇优游。\n归来涧底磨刀斧，又作全家明日谋。",
        "dynasty": "宋",
        "collection_info": null
    },
    {
        "uuid": "2fabdcd67c93ebda287057f6dd92d33f",
        "title": "立春",
        "author": "萧德藻",
        "content": "半夜新春入管城，平明铜雀绿苔生。\n浮澌把断东风路，诉与青州借援兵。",
        "dynasty": "宋",
        "collection_info": null
    },
    {
        "uuid": "1cf512415f9460f12c5ff620a429d467",
        "title": "古梅二绝  其一",
        "author": "萧德藻",
        "content": "湘妃危立冻蛟背，海月冷挂珊瑚枝。\n丑怪惊人能妩媚，断魂只有晓寒知。",
        "dynasty": "宋",
        "collection_info": null
    },
    {
        "uuid": "09fd84b687b41649794af098a7aa9b6f",
        "title": "古梅二绝  其二",
        "author": "萧德藻",
        "content": "百千年藓着枯树，一两点春供老枝。\n绝壁笛声那得到，直愁斜日冻蜂知。",
        "dynasty": "宋",
        "collection_info": null
    },
    {
        "uuid": "1aa4a833fd5e5b3391aba4a2cdc19eac",
        "title": "采莲曲二首  其一",
        "author": "萧德藻",
        "content": "清晓去采莲，莲花带露鲜。\n溪长须急桨，不是趁前船。",
        "dynasty": "宋",
        "collection_info": null
    },
    {
        "uuid": "0aac693d479defef857bd4a36f9f3231",
        "title": "采莲曲二首  其二",
        "author": "萧德藻",
        "content": "相随不觉远，直到暮烟中。\n恐嗔归得晚，今日打头风。",
        "dynasty": "宋",
        "collection_info": null
    },
    {
        "uuid": "8185057da2fb182c1111bce8a301a695",
        "title": "咏虞美人草",
        "author": "萧德藻",
        "content": "鲁公死后一抔荒，谁与竿头荐一觞。\n妾愿得生坟土上，日翻舞袖向君王。",
        "dynasty": "宋",
        "collection_info": null
    },
    {
        "uuid": "5968d78fb1a16f80e5df2c01444f08cd",
        "title": "次韵傅惟肖",
        "author": "萧德藻",
        "content": "竹根蟋蟀太多事，唤得秋来篱落间。\n又过暑天如许久，未偿诗债若为颜。\n肝肠与世苦相反，岩壑嗔人不早还。\n八月放船飞样去，芦花丛外数青山。",
        "dynasty": "宋",
        "collection_info": null
    },
    {
        "uuid": "74b1c56dca591ec7488937216800a334",
        "title": "台城",
        "author": "萧德藻",
        "content": "六朝旧事知多少，尽在天禧塔上层。\n高处只应添泪眼，老僧语客莫来登。",
        "dynasty": "宋",
        "collection_info": null
    },
    {
        "uuid": "e8284a7271136b910a54b71ae7472af9",
        "title": "句  其一",
        "author": "萧德藻",
        "content": "信脚到太古。\n《诚斋集》卷一一四《诗话》ff。",
        "dynasty": "宋",
        "collection_info": null
    },
    {
        "uuid": "fe15d2e4f146d7cd13f80145c3d482ea",
        "title": "句  其二",
        "author": "萧德藻",
        "content": "着语能奇怪，呼天与倡酬。",
        "dynasty": "宋",
        "collection_info": null
    },
    {
        "uuid": "cb51f6b31b960491d06e5369cfcc9d25",
        "title": "句  其三",
        "author": "萧德藻",
        "content": "疾走建德国，乃为渊明先。\n失脚坠榛莽，刘伶扶我还。",
        "dynasty": "宋",
        "collection_info": null
    },
    {
        "uuid": "542b36729badc4d981830f658a4ffbc8",
        "title": "句  其四",
        "author": "萧德藻",
        "content": "干坤生长我，贫病怨尤谁。",
        "dynasty": "宋",
        "collection_info": null
    },
    {
        "uuid": "79089d0634509c8650a07a71c34d8444",
        "title": "句  其五",
        "author": "萧德藻",
        "content": "一筇时到崔嵬上，有底勋劳得给扶。",
        "dynasty": "宋",
        "collection_info": null
    },
    {
        "uuid": "bd7bb7682b0969550db7609480dcb8d3",
        "title": "句  其六",
        "author": "萧德藻",
        "content": "秋浩荡中遥指点，一螺许是定王城。",
        "dynasty": "宋",
        "collection_info": null
    },
    {
        "uuid": "0d7ef4d26e8dfda7dcde2444f3b443dc",
        "title": "句  其七",
        "author": "萧德藻",
        "content": "稚子推窗窥过雁，数峰乘隙入西轩。",
        "dynasty": "宋",
        "collection_info": null
    },
    {
        "uuid": "26423d689e56fd0e4da1cc2e308e07a4",
        "title": "句  其八",
        "author": "萧德藻",
        "content": "眼冷寒梢明数点，知他是雪是梅花。",
        "dynasty": "宋",
        "collection_info": null
    },
    {
        "uuid": "02ec26139d5d3a9840fe727cd34a622b",
        "title": "句  其九",
        "author": "萧德藻",
        "content": "秋阳直为田家计，饶得渔村一抹红。",
        "dynasty": "宋",
        "collection_info": null
    },
    {
        "uuid": "09df59d7f4cfbdce8c17a73bd7be1b6b",
        "title": "句  其一○",
        "author": "萧德藻",
        "content": "盘陀石上少从容。",
        "dynasty": "宋",
        "collection_info": null
    },
    {
        "uuid": "7dee1f98d27ec6a13dc4d03bc9219ab0",
        "title": "句  其一一",
        "author": "萧德藻",
        "content": "一径萧萧松影低。",
        "dynasty": "宋",
        "collection_info": null
    },
    {
        "uuid": "07f92248cd870ada2762d8e93ab269ac",
        "title": "句  其一二",
        "author": "萧德藻",
        "content": "直须冰雪作梯媒。",
        "dynasty": "宋",
        "collection_info": null
    },
    {
        "uuid": "78903b1762526657dcc0936ff2bb6a03",
        "title": "句  其一三",
        "author": "萧德藻",
        "content": "不随桃李待春回。",
        "dynasty": "宋",
        "collection_info": null
    }
]