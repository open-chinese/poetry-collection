[
    {
        "uuid": "6b02fa723c2e75a99fe56bd4528a82c0",
        "title": "题天台福圣观瀑布",
        "author": "杨偰",
        "content": "积雪悬崖照幽谷，轰雷破石响空山。\n直疑天上银河水，倒泻千岩万壑间。",
        "dynasty": "宋",
        "collection_info": null
    },
    {
        "uuid": "8a60ee44854dc215529417fdafc6be14",
        "title": "绍兴己巳游洞霄",
        "author": "杨偰",
        "content": "青山九锁隔凡缘，福地潜通小有天。\n古洞落花春寂寂，空山乱石水涓涓。\n金丹翠箬藏千岁，芝草琅玕定几年。\n惆怅何时谢尘事，山中长作地行仙。",
        "dynasty": "宋",
        "collection_info": null
    }
]