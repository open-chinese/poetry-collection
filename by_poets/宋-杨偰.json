[
    {
        "uuid": "26273299ccc1bdf3ad4a8cda44788be0",
        "title": "题天台福圣观瀑布",
        "author": "杨偰",
        "content": "积雪悬崖照幽谷，轰雷破石响空山。\n直疑天上银河水，倒泻千岩万壑间。",
        "dynasty": "宋",
        "collection_info": null
    },
    {
        "uuid": "c471fa736c6eef74df214cd968efcfec",
        "title": "绍兴己巳游洞霄",
        "author": "杨偰",
        "content": "青山九锁隔凡缘，福地潜通小有天。\n古洞落花春寂寂，空山乱石水涓涓。\n金丹翠箬藏千岁，芝草琅玕定几年。\n惆怅何时谢尘事，山中长作地行仙。",
        "dynasty": "宋",
        "collection_info": null
    }
]