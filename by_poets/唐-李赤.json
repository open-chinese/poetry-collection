[
    {
        "title": "姑熟杂咏 姑熟溪",
        "author": "李赤",
        "content": "爱此溪水闲，乘流兴无极。\n击檝怕鸥惊，垂竿待鱼食。\n波翻晓霞影，岸迭春山色。\n何处浣纱人，红颜未相识。",
        "dynasty": "唐",
        "collection_info": null
    },
    {
        "title": "姑熟杂咏 丹阳湖",
        "author": "李赤",
        "content": "湖与元气通，风波浩难止。\n天外贾客归，云间片帆起。\n龟游莲叶上，鸟宿芦花裏。\n少女棹舟归，歌声逐流水。",
        "dynasty": "唐",
        "collection_info": null
    },
    {
        "title": "姑熟杂咏 谢公宅",
        "author": "李赤",
        "content": "青山日将暝，寂寞谢公宅。\n竹裏无人声，池中虚月白。\n荒庭衰草徧，废井苍苔积。\n唯有清风闻，时时起泉石。",
        "dynasty": "唐",
        "collection_info": null
    },
    {
        "title": "姑熟杂咏 凌[歊]台",
        "author": "李赤",
        "content": "旷望登古台，台高极人目。\n迭嶂列远空，闲花杂平陆。\n白云入窗牖，野翠生松竹。\n欲览碑上文，苔侵岂堪读。",
        "dynasty": "唐",
        "collection_info": null
    },
    {
        "title": "姑熟杂咏 桓公井",
        "author": "李赤",
        "content": "桓公名已古，废井曾未竭。\n石甃冷苍苔，寒泉湛孤月。\n秋来桐暂落，春至桃还发。\n路远人罕窥，谁能见清澈。",
        "dynasty": "唐",
        "collection_info": null
    },
    {
        "title": "姑熟杂咏 慈姥竹",
        "author": "李赤",
        "content": "野竹攒石生，含烟映江岛。\n翠色落波深，虚声带寒早。\n龙吟曾未听，凤曲吹应好。\n不学蒲柳凋，贞心常自保。",
        "dynasty": "唐",
        "collection_info": null
    },
    {
        "title": "姑熟杂咏 望夫山",
        "author": "李赤",
        "content": "颙望临碧空，怨情感离别。\n芳草不知愁，岩花但争发。\n云山万重隔，音信千里绝。\n春去秋復来，相思几时歇。",
        "dynasty": "唐",
        "collection_info": null
    },
    {
        "title": "姑熟杂咏 牛渚矶",
        "author": "李赤",
        "content": "绝壁临巨川，连峰势相向。\n乱石流洑间，迴波自成浪。\n但惊羣木秀，莫测精灵状。\n更听猨夜啼，忧心醉江上。",
        "dynasty": "唐",
        "collection_info": null
    },
    {
        "title": "姑熟杂咏 灵墟山",
        "author": "李赤",
        "content": "丁令辞世人，拂衣向仙路。\n伏炼九丹成，方随五云去。\n松萝蔽幽洞，桃杏深隐处。\n不知曾化鹤，辽海归几度。",
        "dynasty": "唐",
        "collection_info": null
    },
    {
        "title": "姑熟杂咏 天门山",
        "author": "李赤",
        "content": "迥出江水上，双峰自相对。\n岸映松色寒，石分浪花碎。\n参差远天际，缥缈晴霞外。\n落日舟去遥，回首沈青霭。",
        "dynasty": "唐",
        "collection_info": null
    },
    {
        "title": "姑熟杂咏：姑熟溪",
        "author": "李赤",
        "content": "爱此溪水闲，乘流兴无极。击楫怕鸥惊，垂竿待鱼食。\n波翻晓霞影，岸迭春山色。何处浣纱人，红颜未相识。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "title": "姑熟杂咏：丹阳湖",
        "author": "李赤",
        "content": "湖与元气通，风波浩难止。天外贾客归，云间片帆起。\n龟游莲叶上，鸟宿芦花裏。少女棹舟归，歌声逐流水。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "title": "姑熟杂咏：谢公宅",
        "author": "李赤",
        "content": "青山日将暝，寂寞谢公宅。竹裏无人声，池中虚月白。\n荒庭衰草遍，废井苍苔积。唯有清风闻，时时起泉石。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "title": "姑熟杂咏：凌歊台",
        "author": "李赤",
        "content": "旷望登古台，台高极人目。迭嶂列远空，闲花杂平陆。\n白云入窗牖，野翠生松竹。欲览碑上文，苔侵岂堪读。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "title": "姑熟杂咏：桓公井",
        "author": "李赤",
        "content": "桓公名已古，废井曾未竭。石甃冷苍苔，寒泉湛孤月。\n秋来桐暂落，春至桃还发。路远人罕窥，谁能见清澈。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "title": "姑熟杂咏：慈姥竹",
        "author": "李赤",
        "content": "野竹攒石生，含烟映江岛。翠色落波深，虚声带寒早。\n龙吟曾未听，凤曲吹应好。不学蒲柳凋，贞心常自保。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "title": "姑熟杂咏：望夫山",
        "author": "李赤",
        "content": "颙望临碧空，怨情感离别。芳草不知愁，岩花但争发。\n云山万重隔，音信千里绝。春去秋复来，相思几时歇。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "title": "姑熟杂咏：牛渚矶",
        "author": "李赤",
        "content": "绝壁临巨川，连峰势相向。乱石流洑间，回波自成浪。\n但惊群木秀，莫测精灵状。更听猿夜啼，忧心醉江上。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "title": "姑熟杂咏：灵墟山",
        "author": "李赤",
        "content": "丁令辞世人，拂衣向仙路。伏炼九丹成，方随五云去。\n松萝蔽幽洞，桃杏深隐处。不知曾化鹤，辽海归几度。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "title": "姑熟杂咏：天门山",
        "author": "李赤",
        "content": "迥出江水上，双峰自相对。岸映松色寒，石分浪花碎。\n参差远天际，缥缈晴霞外。落日舟去遥，回首沈青霭。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    }
]