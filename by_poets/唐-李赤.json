[
    {
        "uuid": "62788b0ffee9a8092059cb5825768a55",
        "title": "姑熟杂咏 姑熟溪",
        "author": "李赤",
        "content": "爱此溪水闲，乘流兴无极。\n击檝怕鸥惊，垂竿待鱼食。\n波翻晓霞影，岸迭春山色。\n何处浣纱人，红颜未相识。",
        "dynasty": "唐",
        "collection_info": null
    },
    {
        "uuid": "86ba4df4640ec10ef49f115b08a2a4ac",
        "title": "姑熟杂咏 丹阳湖",
        "author": "李赤",
        "content": "湖与元气通，风波浩难止。\n天外贾客归，云间片帆起。\n龟游莲叶上，鸟宿芦花裏。\n少女棹舟归，歌声逐流水。",
        "dynasty": "唐",
        "collection_info": null
    },
    {
        "uuid": "04f83fb7263b64e796b6f0ec136f5ad2",
        "title": "姑熟杂咏 谢公宅",
        "author": "李赤",
        "content": "青山日将暝，寂寞谢公宅。\n竹裏无人声，池中虚月白。\n荒庭衰草徧，废井苍苔积。\n唯有清风闻，时时起泉石。",
        "dynasty": "唐",
        "collection_info": null
    },
    {
        "uuid": "feff878b3ffacbc316e2250d9481b325",
        "title": "姑熟杂咏 凌[歊]台",
        "author": "李赤",
        "content": "旷望登古台，台高极人目。\n迭嶂列远空，闲花杂平陆。\n白云入窗牖，野翠生松竹。\n欲览碑上文，苔侵岂堪读。",
        "dynasty": "唐",
        "collection_info": null
    },
    {
        "uuid": "4e6fda28b59578a6d34450bd9304c596",
        "title": "姑熟杂咏 桓公井",
        "author": "李赤",
        "content": "桓公名已古，废井曾未竭。\n石甃冷苍苔，寒泉湛孤月。\n秋来桐暂落，春至桃还发。\n路远人罕窥，谁能见清澈。",
        "dynasty": "唐",
        "collection_info": null
    },
    {
        "uuid": "813c32a85670a358a844505bc3e325ba",
        "title": "姑熟杂咏 慈姥竹",
        "author": "李赤",
        "content": "野竹攒石生，含烟映江岛。\n翠色落波深，虚声带寒早。\n龙吟曾未听，凤曲吹应好。\n不学蒲柳凋，贞心常自保。",
        "dynasty": "唐",
        "collection_info": null
    },
    {
        "uuid": "56fe26d9cb1716971c991169d4dad7af",
        "title": "姑熟杂咏 望夫山",
        "author": "李赤",
        "content": "颙望临碧空，怨情感离别。\n芳草不知愁，岩花但争发。\n云山万重隔，音信千里绝。\n春去秋復来，相思几时歇。",
        "dynasty": "唐",
        "collection_info": null
    },
    {
        "uuid": "1d6ac8ebb18d2e4acef5fd01a00d1ec0",
        "title": "姑熟杂咏 牛渚矶",
        "author": "李赤",
        "content": "绝壁临巨川，连峰势相向。\n乱石流洑间，迴波自成浪。\n但惊羣木秀，莫测精灵状。\n更听猨夜啼，忧心醉江上。",
        "dynasty": "唐",
        "collection_info": null
    },
    {
        "uuid": "531be151e3e98d76e4445fa3642711ec",
        "title": "姑熟杂咏 灵墟山",
        "author": "李赤",
        "content": "丁令辞世人，拂衣向仙路。\n伏炼九丹成，方随五云去。\n松萝蔽幽洞，桃杏深隐处。\n不知曾化鹤，辽海归几度。",
        "dynasty": "唐",
        "collection_info": null
    },
    {
        "uuid": "4d6087cc8307f0799796988ebf4c8c2c",
        "title": "姑熟杂咏 天门山",
        "author": "李赤",
        "content": "迥出江水上，双峰自相对。\n岸映松色寒，石分浪花碎。\n参差远天际，缥缈晴霞外。\n落日舟去遥，回首沈青霭。",
        "dynasty": "唐",
        "collection_info": null
    },
    {
        "uuid": "2954530983a30b06e51c26fb6a91b092",
        "title": "姑熟杂咏：姑熟溪",
        "author": "李赤",
        "content": "爱此溪水闲，乘流兴无极。\n击楫怕鸥惊，垂竿待鱼食。\n波翻晓霞影，岸迭春山色。\n何处浣纱人，红颜未相识。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "uuid": "94913cc7a9a43c696af328d09a860c25",
        "title": "姑熟杂咏：丹阳湖",
        "author": "李赤",
        "content": "湖与元气通，风波浩难止。\n天外贾客归，云间片帆起。\n龟游莲叶上，鸟宿芦花裏。\n少女棹舟归，歌声逐流水。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "uuid": "e269b9c0ab14e7082ef86d85224bbde0",
        "title": "姑熟杂咏：谢公宅",
        "author": "李赤",
        "content": "青山日将暝，寂寞谢公宅。\n竹裏无人声，池中虚月白。\n荒庭衰草遍，废井苍苔积。\n唯有清风闻，时时起泉石。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "uuid": "5010415661921de7a2c33e61178fc0c1",
        "title": "姑熟杂咏：凌歊台",
        "author": "李赤",
        "content": "旷望登古台，台高极人目。\n迭嶂列远空，闲花杂平陆。\n白云入窗牖，野翠生松竹。\n欲览碑上文，苔侵岂堪读。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "uuid": "42ecb6365804a05726237d25f62cd4d8",
        "title": "姑熟杂咏：桓公井",
        "author": "李赤",
        "content": "桓公名已古，废井曾未竭。\n石甃冷苍苔，寒泉湛孤月。\n秋来桐暂落，春至桃还发。\n路远人罕窥，谁能见清澈。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "uuid": "640948aa0593801018cf7c8db95de529",
        "title": "姑熟杂咏：慈姥竹",
        "author": "李赤",
        "content": "野竹攒石生，含烟映江岛。\n翠色落波深，虚声带寒早。\n龙吟曾未听，凤曲吹应好。\n不学蒲柳凋，贞心常自保。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "uuid": "347b087b737f7508b5189828c26dc208",
        "title": "姑熟杂咏：望夫山",
        "author": "李赤",
        "content": "颙望临碧空，怨情感离别。\n芳草不知愁，岩花但争发。\n云山万重隔，音信千里绝。\n春去秋复来，相思几时歇。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "uuid": "6f5c8d94e551e5da4bbb5f509fb969ee",
        "title": "姑熟杂咏：牛渚矶",
        "author": "李赤",
        "content": "绝壁临巨川，连峰势相向。\n乱石流洑间，回波自成浪。\n但惊群木秀，莫测精灵状。\n更听猿夜啼，忧心醉江上。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "uuid": "75d74e49d4755468d45f0f0d7dda445a",
        "title": "姑熟杂咏：灵墟山",
        "author": "李赤",
        "content": "丁令辞世人，拂衣向仙路。\n伏炼九丹成，方随五云去。\n松萝蔽幽洞，桃杏深隐处。\n不知曾化鹤，辽海归几度。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    },
    {
        "uuid": "3b4074dc31736f0bac6b292c8601d14e",
        "title": "姑熟杂咏：天门山",
        "author": "李赤",
        "content": "迥出江水上，双峰自相对。\n岸映松色寒，石分浪花碎。\n参差远天际，缥缈晴霞外。\n落日舟去遥，回首沈青霭。",
        "dynasty": "唐",
        "collection_info": {
            "collection": "御定全唐诗",
            "volume": "卷四百七十二"
        }
    }
]