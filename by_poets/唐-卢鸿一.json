[
    {
        "uuid": "3cab46b11b11d76c92c1c7f0d9f4c88b",
        "title": "嵩山十志十首 其一",
        "author": "卢鸿一",
        "content": "山为宅兮草为堂，芝兰兮药房。\n罗蘼芜兮拍薜荔，荃壁兮兰砌。\n蘼芜薜荔兮成草堂，阴阴邃兮馥馥香。\n中有人兮信宜常，读金书兮饮玉浆，童颜幽操兮不易长。",
        "dynasty": "唐",
        "collection_info": null
    },
    {
        "uuid": "80d6e068d190eaf0e16c8e77d1f4486b",
        "title": "嵩山十志十首 其二",
        "author": "卢鸿一",
        "content": "天门豁兮仙台耸，杰屹崒兮零澒涌。\n穷三休兮旷一观，忽若登昆崙兮中期汗漫仙。\n耸天关兮倒景台，鲨颢气兮轶嚣埃。\n皎皎之子兮自独立，云可朋兮赮可吸，曾何荣辱之所及。",
        "dynasty": "唐",
        "collection_info": null
    },
    {
        "uuid": "802b2b0d0df9684b0953662f584cef01",
        "title": "嵩山十志十首 其三",
        "author": "卢鸿一",
        "content": "紫岩隈兮青溪侧，云松烟茑兮千古色。\n芳靃蘼兮荫蒙茏，幽人构馆兮在其中。\n靃蘼蒙茏兮开樾馆，卧风霄兮坐赮旦。\n粤有宾兮时戾止，樵苏不爨兮清淡已，永岁终朝兮常若此。",
        "dynasty": "唐",
        "collection_info": null
    },
    {
        "uuid": "d6b62462f2154eea4b2564caf9fac9bc",
        "title": "嵩山十志十首 其四",
        "author": "卢鸿一",
        "content": "临泱漭兮背青荧，吐云烟兮合窅冥。\n怳欻翕兮杳幽霭，意缥缈兮羣仙会。\n窅冥仙会兮枕烟庭，竦魂形兮凝视听。\n闻夫至诚必感兮祈此巅，契颢气，养丹田，终彷像兮觏灵仙。",
        "dynasty": "唐",
        "collection_info": null
    },
    {
        "uuid": "d35dbae88982b08fe24c7a9dce358638",
        "title": "嵩山十志十首 其五",
        "author": "卢鸿一",
        "content": "水攒衝兮石丛耸，焕云锦兮喷汹涌。\n苔駮荦兮草夤缘，芳幂幂兮濑溅溅。\n石攒丛兮云锦淙，波连珠兮文沓綘。\n有洁冥者媚此幽，漱灵液兮乐天休，实获我心兮夫何求。",
        "dynasty": "唐",
        "collection_info": null
    },
    {
        "uuid": "9141c8b5c25d7f3a50e4d0ceae01eb1f",
        "title": "嵩山十志十首 其六",
        "author": "卢鸿一",
        "content": "霏微阴壑兮气腾虹，迤逦危磴兮上凌空。\n青霞杪兮紫云垂，鸾歌凤舞兮吹参差。\n鸾吹凤舞兮期仙磴，鸿驾迎兮瑶华赠。\n山中人兮好神仙，想像闻此兮欲升烟，铸月炼液兮竚还年。",
        "dynasty": "唐",
        "collection_info": null
    },
    {
        "uuid": "faf952716ad37483736811334539d1b8",
        "title": "嵩山十志十首 其七",
        "author": "卢鸿一",
        "content": "灵矶盘礴兮溜奔错漱，冷风兮镇冥壑。\n研苔滋兮泉珠洁，一饮一憩兮气想灭。\n磷涟清淬兮涤烦矶，灵仙境兮仁智归。\n中有琴兮徽以玉，峨峨汤汤兮弹此曲，寄声知音兮同所欲。",
        "dynasty": "唐",
        "collection_info": null
    },
    {
        "uuid": "1b1366aa48a53f0ee28c42efa605d0c7",
        "title": "嵩山十志十首 其八",
        "author": "卢鸿一",
        "content": "青崖阴兮月磵曲，重幽迭邃兮隐沦躅。\n草树绵幂兮翠蒙茏，当其无兮庭在中。\n当无有用兮幂翠庭，神可谷兮道可冥。\n有幽人兮张素琴，皇徽兮绿水阴，德之愔兮澹多心。",
        "dynasty": "唐",
        "collection_info": null
    },
    {
        "uuid": "3e97cfa0c620a6facb0cfdd6b146ef08",
        "title": "嵩山十志十首 其九",
        "author": "卢鸿一",
        "content": "岚气肃兮岩翠冥，空阴虚兮户芳迎。\n披蕙帐兮促萝筵，谈空空兮覈元元。\n蕙帐萝筵兮洞元室，秘而幽兮真可吉。\n返自然兮道可冥，泽妙思兮草玄经，结幽门兮在黄庭。",
        "dynasty": "唐",
        "collection_info": null
    },
    {
        "uuid": "55c2bcce606c15ea74b9ed3879b7dc0c",
        "title": "嵩山十志十首 其十",
        "author": "卢鸿一",
        "content": "水碧色兮石金光，滟熠熠兮濙湟湟。\n泉葩映兮烟茑临，红灼灼，翠阴阴。\n翠相鲜兮金碧潭，霜天洞兮烟景涵。\n有幽人兮好冥绝，炳其焕兮凝其洁，悠悠千古长不灭。",
        "dynasty": "唐",
        "collection_info": null
    },
    {
        "uuid": "19af61c4328902590ba805f02a3a3129",
        "title": "嵩山十志十首：草堂",
        "author": "卢鸿一",
        "content": "草堂者，盖因自然之溪阜，前当墉洫；资人力之缔构，及靡者居之，则妄为剪饰，失天理矣。\n词曰：山为宅兮草为堂，芝兰兮药房。\n罗蘼芜兮拍薜荔，",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十三"
        }
    },
    {
        "uuid": "ed6b33de171f3f026f5a5b02ddb2ad31",
        "title": "嵩山十志十首：倒景台",
        "author": "卢鸿一",
        "content": "倒景台者，盖太室南麓，天门右崖，杰峰如台，气凌倒景。\n登路有三处可憩，或曰三休台，可以邀驭风之客，天门豁兮仙台耸，杰屹崒兮零澒涌。\n穷三休兮旷一观，",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十三"
        }
    },
    {
        "uuid": "fea26a03a5b87b757b54881d9feea377",
        "title": "嵩山十志十首：樾馆",
        "author": "卢鸿一",
        "content": "樾馆者，盖即林取材，基颠柘，架茅茨，居不期逸，紫岩隈兮青溪侧，云松烟茑兮千古色。\n芳靃蘼兮荫蒙茏，",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十三"
        }
    },
    {
        "uuid": "64e4d0406897ab62787685a04fb8d770",
        "title": "嵩山十志十首：枕烟庭",
        "author": "卢鸿一",
        "content": "枕烟庭者，盖特峰秀起，意若枕烟。\n秘庭凝虚，窅若仙会，词曰：临泱漭兮背青荧，吐云烟兮合窅冥。\n怳欻翕兮沓幽霭，闻夫至诚必感兮祈此巅，契颢气，养丹田，",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十三"
        }
    },
    {
        "uuid": "c3dbf9a49415e78b3bb38d8381a12235",
        "title": "嵩山十志十首：云锦淙",
        "author": "卢鸿一",
        "content": "云锦淙者，盖激溜冲攒，倾石丛倚，鸣湍迭濯，喷若雷风，及匪士观之，则反曰寒泉伤玉趾矣。\n词曰：水攒冲兮石丛耸，焕云锦兮喷汹涌。\n苔驳荦兮草夤缘，有洁冥者媚此幽，漱灵液兮乐天休，实获我心兮夫何求。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十三"
        }
    },
    {
        "uuid": "49852ad6140bad6a859789277f019d96",
        "title": "嵩山十志十首：期仙磴",
        "author": "卢鸿一",
        "content": "期仙磴者，盖危磴穹窿，迥接云路，灵仙仿佛。\n若可期及，霏微阴壑兮气腾虹，迤逦危磴兮上凌空。\n青霞杪兮紫云垂，鸾歌凤舞兮吹参差。\n鸾歌凤舞兮期仙磴，鸿驾迎兮瑶华赠。\n山中人兮好神仙，",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十三"
        }
    },
    {
        "uuid": "b39301658d6e98960ed0be0e16a5e4cf",
        "title": "嵩山十志十首：涤烦矶",
        "author": "卢鸿一",
        "content": "涤烦矶者，盖穷谷峻崖，发地盘石，飞流攒激，积漱成渠。\n澡性涤烦，迥有幽致。\n可为智者说，难为俗人言。\n词曰：灵矶盘礴兮溜奔错漱，泠风兮镇冥壑。\n研苔滋兮泉珠洁，",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十三"
        }
    },
    {
        "uuid": "5c538a4c33edc0a105fb24e35178c74d",
        "title": "嵩山十志十首：幂翠庭",
        "author": "卢鸿一",
        "content": "幂翠庭者，盖崖巘积阴，林萝沓翠，其上绵幂，其下深湛。\n可以王神，可以冥道矣。\n及喧者游之，则酣谑永日，青崖阴兮月涧曲，重幽迭邃兮隐沦躅。\n草树绵幂兮翠蒙茏，当其无兮庭在中。\n当无有用兮幂翠庭，神可谷兮道可冥。\n有幽人兮张素琴，皇徽兮绿水阴，德之愔兮澹多心。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十三"
        }
    },
    {
        "uuid": "386218a1a88c95d7514820f0a7f4f01b",
        "title": "嵩山十志十首：洞元室",
        "author": "卢鸿一",
        "content": "洞元室者，盖因岩作室，即理谈玄，室返自然，元斯洞矣。\n及邪者居之，则假容窃次，妄作虚诞，竟以盗言。\n词曰：岚气肃兮岩翠冥，空阴虚兮户芳迎。\n披蕙帐兮促萝筵，返自然兮道可冥，泽妙思兮草玄经，结幽门兮在黄庭。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十三"
        }
    },
    {
        "uuid": "bd7cf2c3f112028b2fe9d326783e45df",
        "title": "嵩山十志十首：金碧潭",
        "author": "卢鸿一",
        "content": "金碧潭者，盖水洁石鲜，光涵金碧，岩葩林茑，有助芳阴。\n鉴空洞虚，道斯胜矣。\n而世生缠乎利害，则未暇游之。\n词曰：水碧色兮石金光，滟熠熠兮濙湟湟。\n泉葩映兮烟茑临，有幽人兮好冥绝，炳其焕兮凝其洁，悠悠千古兮长不灭。",
        "dynasty": "唐",
        "collection_info": {
            "collection": "御定全唐诗",
            "volume": "卷一百二十三"
        }
    }
]