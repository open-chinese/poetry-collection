[
    {
        "uuid": "38408c2fe1a609a7caac6b103beb90d5",
        "title": "醉蓬莱 正春风初扇",
        "author": "赵士",
        "content": "正春风初扇，梅蕊飘香，雨馀晴昼。\n箫鼓声中，麝烟喷金兽。\n幕府宾僚，杜诗韩笔，竟吐奇争秀。\n共指乔松，同瞻峻岳，祝公眉寿。\n汉相功勋，陈思文藻，奕世风流，迥居人右。\n持节分符，屡试经邦手。\n天府剧烦，雍容谈笑，令闻光前后。\n君相恩隆，公圭金印，一时亲授。",
        "dynasty": "宋",
        "collection_info": null
    },
    {
        "uuid": "e832a07d4b34b979eff82f2d79dd6264",
        "title": "好事近 雪里晓寒浓",
        "author": "赵士",
        "content": "雪里晓寒浓，已见蜡梅初折。\n应是月娥仙挂，与娇魂香魄。\n玉人挨鬓一枝斜，不忍更多摘。\n酒面暗沈疏影，照鹅儿颜色。",
        "dynasty": "宋",
        "collection_info": null
    },
    {
        "uuid": "6b71850527af415bfeadfa37a54baaa1",
        "title": "好事近 萧洒点疏从",
        "author": "赵士",
        "content": "萧洒点疏从，浑似蜜房雕刻。\n不爱艳妆浓粉，借娇黄一拂。\n有情常恁早相逢，须信做尤物。\n已是恼人风韵，更芝兰香骨。",
        "dynasty": "宋",
        "collection_info": null
    },
    {
        "uuid": "05809e40c363c29ee5200b1de05d63d3",
        "title": "好事近 造化有深功",
        "author": "赵士",
        "content": "造化有深功，缀就梢头黄蜡。\n剪刻翻成新样，与江梅殊别。\n半开微露紫檀心，萧洒对风月。\n素手偏宜折取，向乌云斜插。",
        "dynasty": "宋",
        "collection_info": null
    },
    {
        "uuid": "8d099a6230510617e118900d626a0fd1",
        "title": "好事近 剪蜡缀寒条",
        "author": "赵士",
        "content": "剪蜡缀寒条，标韵自然奇绝。\n不待陇头春信，喜一枝先折。\n寿阳妆鉴晓初开，残柍若飞雪。\n何似嫩黄新蕊，映眉心娇月。",
        "dynasty": "宋",
        "collection_info": null
    }
]