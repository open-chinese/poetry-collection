[
    {
        "uuid": "8adbe35f25acb32403599617a21d1c87",
        "title": "西园辨兰亭和韵",
        "author": "李大临",
        "content": "沙石香丛叶叶青，却因声误得蝉名。\n骚人佩处唯荆渚，识者知来徧蜀城。\n消得作亭滋九畹，便当入室异羣英。\n非逢至鉴分明说，汩没人间过此生。",
        "dynasty": "宋",
        "collection_info": null
    },
    {
        "uuid": "f0089f14a2d2a2fa1e651cd72eab80e5",
        "title": "送张职方出守高安",
        "author": "李大临",
        "content": "白首为郎舍，清朝剖使符。\n一麾荣父子，千里接江湖。",
        "dynasty": "宋",
        "collection_info": null
    },
    {
        "uuid": "0d72e940b5f74d6a2c9fef54e2b8fc62",
        "title": "题招提院静照堂",
        "author": "李大临",
        "content": "地胜堂新构，僧闲昼杜门。\n山林谁乐静，城市亦非喧。\n客到空弹指，风来不动幡。\n祗应常宴坐，对镜一无言。",
        "dynasty": "宋",
        "collection_info": null
    },
    {
        "uuid": "4b59f33c04f1bc2a72c8cd0b74e54d98",
        "title": "谒濂溪周虞部",
        "author": "李大临",
        "content": "帘前翠霭逼庐山，门掩寒流尽日闲。\n我亦忘机澹荣利，喜君高躅到松关。",
        "dynasty": "宋",
        "collection_info": null
    }
]