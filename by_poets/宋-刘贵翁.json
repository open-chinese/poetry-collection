[
    {
        "uuid": "7563c85e5616a3096c1e8971d0fdbd06",
        "title": "满庭芳 宫鸟西飞",
        "author": "刘贵翁",
        "content": "宫鸟西飞，杨花北去，春风飘向伊谁。\n盈盈小小，轻薄不堪肥。\n天付风流到骨，消不尽、流落青池。\n谁知道，踏歌朝暮，痴绝待渠归。\n愔愔，春似酒，日痕生绀，裙色明漪。\n笑东家西沼，到处依依。\n同是东风种得，独无据，飘泊年时。\n青梅落，水光帘影，小翠立横枝。",
        "dynasty": "宋",
        "collection_info": null
    }
]