[
    {
        "title": "松",
        "author": "谢子才",
        "content": "壮节无双独占春，灵根谁肯混凡尘。\n有时雷雨掀天地，疑是苍龙独奋身。",
        "dynasty": "宋",
        "collection_info": null
    },
    {
        "title": "三眠柳  其一",
        "author": "谢子才",
        "content": "万丝缫绿费春工，斜倚阑干枕晓风。\n两被流鶑惊梦觉，依前睡趁海棠红。",
        "dynasty": "宋",
        "collection_info": null
    },
    {
        "title": "三眠柳  其二",
        "author": "谢子才",
        "content": "嫩叶吹风不自持，浅黄微绿映清池。\n玉人未识分离恨，折向堂前学画眉。",
        "dynasty": "宋",
        "collection_info": null
    }
]