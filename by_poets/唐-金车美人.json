[
    {
        "uuid": "f5b83600ddc71563e50a230f1e03a498",
        "title": "与谢翶赠荅诗 一",
        "author": "金车美人",
        "content": "阳台后会杳无期，碧树烟深玉漏迟。\n半夜香风满庭月，花前空赋别离诗。",
        "dynasty": "唐",
        "collection_info": null
    },
    {
        "uuid": "7e4f7a0087a3323c9595dbcb56d3e8fa",
        "title": "与谢翶赠荅诗 二",
        "author": "金车美人",
        "content": "相思无路莫相思，风裏花开只片时。\n惆怅金闺却归去，晓莺啼断绿杨枝。",
        "dynasty": "唐",
        "collection_info": null
    },
    {
        "uuid": "b57a6c6149993b752ed8377a90758ee4",
        "title": "与谢翶赠荅诗 三",
        "author": "金车美人",
        "content": "一纸华笺洒碧云，余香犹在墨犹新。\n空添满目凄凉事，不见三山缥缈人。\n斜月照衣今夜梦，落花啼鸟去年春。\n红闺更有堪愁处，窗上虫丝几上尘。",
        "dynasty": "唐",
        "collection_info": null
    },
    {
        "uuid": "b0db5de3026a115b485a1166b6611cf6",
        "title": "与谢翶赠荅诗 四",
        "author": "金车美人",
        "content": "惆怅佳期一梦中，武陵春色尽成空。\n欲知离别偏堪恨，只为音尘两不通。\n愁态上眉凝浅绿，泪痕侵脸落轻红。\n双轮暂与王孙驻，明日西驰又向东。",
        "dynasty": "唐",
        "collection_info": null
    },
    {
        "uuid": "0bc2878df02e9f15de24032687da3013",
        "title": "与谢翱赠答诗",
        "author": "金车美人",
        "content": "阳台后会杳无期，碧树烟深玉漏迟。\n半夜香风满庭月，花前空赋别离诗。\n相思无路莫相思，风裏花开只片时。\n惆怅金闺却归去，晓莺啼断绿杨枝。\n一纸华笺洒碧云，余香犹在墨犹新。\n空添满目凄凉事，红闺更有堪愁处，窗上虫丝几上尘。\n惆怅佳期一梦中，武陵春色尽成空。\n欲知离别偏堪恨，双轮暂与王孙驻，明日西驰又向东。",
        "dynasty": "唐",
        "collection_info": {
            "collection": "御定全唐诗",
            "volume": "卷八百六十六"
        }
    }
]