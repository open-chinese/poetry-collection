[
    {
        "uuid": "be45d7f57c73dc2c4f67ac05e19befca",
        "title": "留题碧落洞",
        "author": "连希元",
        "content": "神仙谁道杳难穷，老俗相传住此宫。\n山裂旧分三岛洞，羽飞曾驭九天风。\n玉为双阙无尘到，云作丹梯有路通。\n谁问稚川何处在，俨然金竈列壶中。",
        "dynasty": "宋",
        "collection_info": null
    },
    {
        "uuid": "b3507a5576146d894171ca872e501e96",
        "title": "题云华御室",
        "author": "连希元",
        "content": "洞天东去号云华，便是仙人旧隐家。\n堪笑僞刘真俗骨，却将泥土葬丹砂。",
        "dynasty": "宋",
        "collection_info": null
    }
]