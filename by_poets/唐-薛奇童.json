[
    {
        "uuid": "1fe1d873fbbfb70b8874911ee19556f8",
        "title": "相和歌辞 怨诗二首 一",
        "author": "薛奇童",
        "content": "日晚梧桐落，微寒入禁垣。\n月悬三雀观，霜度万秋门。\n艳舞矜新宠，愁容泣旧恩。\n不堪深殿裏，帘外欲黄昏。",
        "dynasty": "唐",
        "collection_info": null
    },
    {
        "uuid": "e8d604e821a3f4c8be7e866966f00f27",
        "title": "相和歌辞 怨诗二首 二",
        "author": "薛奇童",
        "content": "禁苑春风起，流莺绕合欢。\n玉窗通日气，珠箔卷轻寒。\n杨叶垂金砌，梨花入井阑。\n君王好长袖，新作舞衣宽。",
        "dynasty": "唐",
        "collection_info": null
    },
    {
        "uuid": "cc42df9d817eb4e9330f0fa222d2665a",
        "title": "拟古",
        "author": "薛奇童",
        "content": "沙尘朝蔽日，失道还相遇。\n寒影波上云，秋声月前树。\n川气生晓夕，野阴乍烟雾。\n沈沈滮池水，人马不敢渡。\n吮痈世所薄，挟纩恩难顾。\n不见古时人，中宵泪横注。",
        "dynasty": "唐",
        "collection_info": null
    },
    {
        "uuid": "0caaa978eea9a8d0c6c42ad03ed84030",
        "title": "和李起居秋夜之作",
        "author": "薛奇童",
        "content": "过庭闻礼日，趋侍记言回。\n独卧玉窗前，卷帘残雨来。\n高秋南斗转，凉夜北堂开。\n水影入朱户，萤光生绿苔。\n简成良史笔，年是洛阳才。\n莫重白云意，时人许上台。",
        "dynasty": "唐",
        "collection_info": null
    },
    {
        "uuid": "ab0c4495480fa4e1ee1c06e2055c98d7",
        "title": "吴声子夜歌",
        "author": "薛奇童",
        "content": "净扫黄金阶，飞霜皓如雪。\n下帘弹箜篌，不忍见秋月。",
        "dynasty": "唐",
        "collection_info": null
    },
    {
        "uuid": "6a9c2c118a1e3acb8e029b025be9199c",
        "title": "塞下曲",
        "author": "薛奇童",
        "content": "骄虏初南下，烟尘暗国中。\n独召李将军，夜开甘泉宫。\n一身许明主，万里总元戎。\n霜甲卧不暖，夜半闻边风。\n胡天早飞雪，荒徼多转蓬。\n寒云覆水重，秋气连海空。\n金鞍谁家子，上马鸣角弓。\n自是幽幷客，非论爱立功。",
        "dynasty": "唐",
        "collection_info": null
    },
    {
        "uuid": "42c12c6fb23338860bb355a796b1c2bf",
        "title": "云中行",
        "author": "薛奇童",
        "content": "云中小儿吹金管，向晚因风一川满。\n塞北云高心已悲，城南木落肠堪断。\n忆昔魏家都此方，凉风观前朝百王。\n千门晓映山川色，双阙遥连日月光。\n举杯称寿永相保，日夕歌钟彻清昊。\n将军汗马百战塲，天子射兽五原草。\n寂寞金舆去不归，陵上黄尘满路飞。\n河边不语伤流水，川上含情叹落晖。\n此时独立无所见，日暮寒风吹客衣。",
        "dynasty": "唐",
        "collection_info": null
    },
    {
        "uuid": "a23c05bee316b23357296abd35f09f03",
        "title": "楚宫词二首 一",
        "author": "薛奇童",
        "content": "禁苑春风起，流莺绕合欢。\n玉窗通日气，珠箔捲轻寒。\n杨叶垂阴砌，梨花入井阑。\n君王好长袖，新作舞衣宽。",
        "dynasty": "唐",
        "collection_info": null
    },
    {
        "uuid": "d3ca64b769ba717a0d7dfd31fa38e788",
        "title": "相和歌辞：怨诗二首",
        "author": "薛奇童",
        "content": "日晚梧桐落，微寒入禁垣。\n月悬三雀观，霜度万秋门。\n艳舞矜新宠，愁容泣旧恩。\n不堪深殿裏，帘外欲黄昏。\n禁苑春风起，流莺绕合欢。\n玉窗通日气，珠箔卷轻寒。\n杨叶垂金砌，梨花入井阑。\n君王好长袖，新作舞衣宽。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "uuid": "d99752536167a2f80f664900d1c0cf92",
        "title": "拟古",
        "author": "薛奇童",
        "content": "沙尘朝蔽日，失道还相遇。\n寒影波上云，秋声月前树。\n川气生晓夕，野阴乍烟雾。\n沉沉滮池水，人马不敢渡。\n吮痈世所薄，挟纩恩难顾。\n不见古时人，中宵泪横注。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    },
    {
        "uuid": "8659d930e2e32ed40e3a8aaf6c6918e1",
        "title": "和李起居秋夜之作",
        "author": "薛奇童",
        "content": "过庭闻礼日，趋侍记言回。\n独卧玉窗前，捲帘残雨来。\n高秋南斗转，凉夜北堂开。\n水影入朱户，萤光生绿苔。\n简成良史笔，年是洛阳才。\n莫重白云意，时人许上台。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    },
    {
        "uuid": "10ec9e57b6146e9d65b4705422ebd461",
        "title": "塞下曲",
        "author": "薛奇童",
        "content": "骄虏初南下，烟尘暗国中。\n独召李将军，夜开甘泉宫。\n一身许明主，万里总元戎。\n霜甲卧不暖，夜半闻边风。\n胡天早飞雪，荒徼多转蓬。\n寒云覆水重，秋气连海空。\n金鞍谁家子，上马鸣角弓。\n自是幽并客，非论爱立功。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    },
    {
        "uuid": "3e51aa0eac331cd0ec52cdd57deb9e6a",
        "title": "云中行",
        "author": "薛奇童",
        "content": "云中小儿吹金管，向晚因风一川满。\n塞北云高心已悲，千门晓映山川色，双阙遥连日月光。\n举杯称寿永相保，寂寞金舆去不归，陵上黄尘满路飞。\n河边不语伤流水，",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    },
    {
        "uuid": "f02532013bb3775f649edd2e68376fe5",
        "title": "楚宫词二首",
        "author": "薛奇童",
        "content": "禁苑春风起，流莺绕合欢。\n玉窗通日气，珠箔卷轻寒。\n杨叶垂阴砌，梨花入井阑。\n君王好长袖，新作舞衣宽。\n日晚梧桐落，微寒入禁垣。\n月悬三雀观，霜度万秋门。\n艳舞矜新宠，愁容泣旧恩。\n不堪深殿裏，帘外欲黄昏。",
        "dynasty": "唐",
        "collection_info": {
            "collection": "御定全唐诗",
            "volume": "卷二百零二"
        }
    }
]