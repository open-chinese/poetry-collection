[
    {
        "uuid": "147a2ac3d35affcd7010e74e46603cf4",
        "title": "三学院  其一",
        "author": "王投",
        "content": "精蓝本是真人宅，迭嶂今名释子山。\n绿树不妨丹鹤下，白云常伴老僧閒。\n无风木任秋蝉荫，积雨庭多石藓斑。\n儒客坐来除俗态，暮钟飞出望归还。",
        "dynasty": "宋",
        "collection_info": null
    },
    {
        "uuid": "2ebad56ae99c7967e7b4617858c1b9d2",
        "title": "三学院  其二",
        "author": "王投",
        "content": "三面松篁簇梵宫，当轩冷砌画屏风。\n游人试问空门理，云起青山鹤出笼。",
        "dynasty": "宋",
        "collection_info": null
    }
]