[
    {
        "title": "蛩",
        "author": "耕吴",
        "content": "九夏蜩螗不可听，秋风纔动便无声。\n一襟月露丘园裏，却胜趋炎作队鸣。",
        "dynasty": "宋",
        "collection_info": null
    },
    {
        "title": "村庄即事",
        "author": "耕吴",
        "content": "菊过重阳尚吐香，晚秋风景属村庄。\n日羹野菜同妻饭，时倩邻蒭对客觞。\n霜后树枝多老丑，雨余山色半微茫。\n近来少入城中去，为爱闲居滋味长。",
        "dynasty": "宋",
        "collection_info": null
    },
    {
        "title": "隠居",
        "author": "耕吴",
        "content": "得失两忘机，何心问是非。\n难求斩马剑，且守钓鱼矶。\n鹤瘦添新料，儿寒补旧衣。\n诗成兴飘逸，天外片云飞。",
        "dynasty": "宋",
        "collection_info": null
    }
]