[
    {
        "uuid": "4e347616a28212e8eb565651a8d1281a",
        "title": "登圣善寺阁",
        "author": "褚朝阳",
        "content": "飞阁青霞裏，先秋独早凉。\n天花映窗近，月桂拂檐香。\n华岳三峰小，黄河一带长。\n空间指归路，烟际有垂杨。",
        "dynasty": "唐",
        "collection_info": null
    },
    {
        "uuid": "5776762fe6caab9495a054b09db9748a",
        "title": "五丝",
        "author": "褚朝阳",
        "content": "越人传楚俗，截竹竞萦丝。\n水底深休也，日中远贺之。\n章施文胜质，列匹美于姬。\n锦绣侔新段，羔羊寝旧诗。\n但夸端午节，谁荐屈原祠。\n把酒时伸奠，汨罗空远而。",
        "dynasty": "唐",
        "collection_info": null
    },
    {
        "uuid": "2f06033555a222d3a3d5593c06ac572d",
        "title": "奉上徐中书",
        "author": "褚朝阳",
        "content": "中禁仙池越凤凰，池边词客紫薇郎。\n既能作颂雄风起，何不时吹兰蕙香。",
        "dynasty": "唐",
        "collection_info": null
    },
    {
        "uuid": "fdae59b0ebedc40173ca1d87e943011e",
        "title": "观会稽图",
        "author": "褚朝阳",
        "content": "良使求图籍，工人巧思饶。\n全移会稽郡，不散浙江潮。\n夏禹犹卑室，秦皇尚断桥。\n宛然山水趣，谁道故乡遥。\n（见孔延之《会稽掇英总集》卷十五）。",
        "dynasty": "唐",
        "collection_info": null
    },
    {
        "uuid": "e0d02d8a6ce13dfbf3d5c6beabe3cdcf",
        "title": "五丝",
        "author": "褚朝阳",
        "content": "越人传楚俗，截竹竞萦丝。\n水底深休也，日中还贺之。\n章施文胜质，列匹美于姬。\n锦绣侔新段，羔羊寝旧诗。\n但夸端午节，谁荐屈原祠。\n把酒时伸奠，汨罗空远而。",
        "dynasty": "唐",
        "collection_info": {
            "collection": "御定全唐诗",
            "volume": "卷二百五十四"
        }
    }
]