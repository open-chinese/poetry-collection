[
    {
        "title": "和琳法师初春法集之作",
        "author": "慧净",
        "content": "鹫岭光前选，祇园表昔恭。\n哲人崇踵武，弘道会羣龙。\n高座登莲叶，麈尾振霜松。\n尘飞扬雅梵，风度引疎钟。\n静言澄义海，发论上词锋。\n心虚道易合，迹广席难重。\n和风动淑气，丽日启时雍。\n高才掞雅什，顾己滥朋从。\n因兹仰积善，灵华庶可逢。",
        "dynasty": "唐",
        "collection_info": null
    },
    {
        "title": "与英才言聚赋得昇天行",
        "author": "慧净",
        "content": "驭风过阆苑，控鹤下瀛洲。\n欲采三芝秀，先从千仞游。\n驾凤吟虚管，乘槎泛浅流。\n颓龄一已驻，方验大椿秋。",
        "dynasty": "唐",
        "collection_info": null
    },
    {
        "title": "和卢赞府游纪国道场",
        "author": "慧净",
        "content": "日光通汉室，星彩晦周朝。\n法城从此构，香阁本岧峣。\n株盘仰承露，剎凤俯摩霄。\n落照侵虚牖，长虹拖跨桥。\n高才暂骋目，云藻随飘飖。\n欲追千里骥，终是谢连镳。",
        "dynasty": "唐",
        "collection_info": null
    },
    {
        "title": "冬日普光寺卧疾值雪简诸旧游",
        "author": "慧净",
        "content": "卧疴苦留滞，闢户望遥天。\n寒云舒復卷，落雪断还连。\n凝华照书阁，飞素涴琴弦。\n迴飘洛神赋，皎映齐纨篇。\n萦阶如鹤舞，拂树似花鲜。\n徒赏丰年瑞，沈忧终自怜。",
        "dynasty": "唐",
        "collection_info": null
    },
    {
        "title": "杂言",
        "author": "慧净",
        "content": "观化祇山顶，流睇古王城。\n万载池犹洁，千年苑尚清。\n髣髴影坚路，摧残广胁楹。\n七宝仙台亡旧迹，四彩天花绝雨声。\n声华日以远，自恨生何晚。\n既伤火宅眩中门，还嗟宝渚迷长坂。\n步陟平郊望，心游七海上。\n扰扰三界溺邪津，浑浑万品忘真匠。\n唯有能仁独圆悟，廓尘静浪开玄路。\n创逢肌命弃身城，更为求人崩意树。\n持囊毕契戒珠净，被甲要心忍衣固。\n三祇不倦陵二车，一足忘劳超九数。\n定潋江清沐久结，智剑霜凝斩新雾。\n无边大劫无不修，六时愍生遵六度。\n度有流光功德收，金河示灭归常住。\n鹤林权唱演功周，圣德佳音传余响。\n龙宫秘典海中探，石室真言山处仰。\n流教在兹辰，传芳代有人。\n沙河雪岭迷朝径，巨海鸿崖乱夜津。\n入万死，求一生。\n投针偶穴非同喻，束马悬车岂等程。\n不徇今身乐，无祈后代荣。\n誓舍危躯追胜义，咸希毕契传灯情。\n劳歌勿復陈，延眺且周巡。\n东睇女峦留二迹，西施鹿苑去三轮。\n北睨舍城池尚在，南睎尊岭穴犹存。\n五峰秀，百池分。\n粲粲鲜花明四曜，辉辉道树镜三春。\n扬锡指山阿，携步上祇陀。\n既覩如来迭衣石，復观天授迸余峨。\n伫灵镇梵岳，凝思遍生河。\n金花逸掌仪前奉，芳盖陵虚殿后过。\n旋遶经行砌，目想如神契。\n迴斯少福涧生津，共会龙华舍尘翳。",
        "dynasty": "唐",
        "collection_info": null
    },
    {
        "title": "自皋亭至吴门弔二大护法",
        "author": "慧净",
        "content": "病耳蚊过似走雷，杖行犹怯步难回。\n一舠白水牵愁断，两束黄香拭泪开。\n了悟世缘容直往，徘徊梦影或双来。\n远公自看莲花漏，无復宗雷过讲台。\n（《古今图书集成·神异典》二一一《居士部》）。",
        "dynasty": "唐",
        "collection_info": null
    },
    {
        "title": "和琳法师初春法集之作",
        "author": "慧净",
        "content": "鹫岭光前选，祇园表昔恭。哲人崇踵武，弘道会群龙。\n高座登莲叶，麈尾振霜松。尘飞扬雅梵，风度引疏钟。\n静言澄义海，发论上词锋。心虚道易合，迹广席难重。\n和风动淑气，丽日启时雍。高才掞雅什，顾己滥朋从。\n因兹仰积善，灵华庶可逢。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零八"
        }
    },
    {
        "title": "与英才言聚赋得升天行",
        "author": "慧净",
        "content": "驭风过阆苑，控鹤下瀛洲。欲采三芝秀，先从千仞游。\n驾凤吟虚管，乘槎泛浅流。颓龄一已驻，方验大椿秋。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零八"
        }
    },
    {
        "title": "和卢赞府游纪国道场",
        "author": "慧净",
        "content": "日光通汉室，星彩晦周朝。法城从此构，香阁本岧峣。\n株盘仰承露，刹凤俯摩霄。落照侵虚牖，长虹拖跨桥。\n高才暂骋目，云藻随飘飖。欲追千里骥，终是谢连镳。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零八"
        }
    },
    {
        "title": "冬日普光寺卧疾，值雪简诸旧游",
        "author": "慧净",
        "content": "卧屙苦留滞，辟户望遥天。寒云舒复卷，落雪断还连。\n凝华照书阁，飞素涴琴弦。回飘洛神赋，皎映齐纨篇。\n萦阶如鹤舞，拂树似花鲜。徒赏丰年瑞，沈忧终自怜。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零八"
        }
    },
    {
        "title": "杂言",
        "author": "慧净",
        "content": "观化祇山顶，流睇古王城。万载池犹洁，千年苑尚清。\n仿佛影坚路，摧残广胁楹。七宝仙台亡旧迹，\n既伤火宅眩中门，还嗟宝渚迷长阪。步陟平郊望，\n唯有能仁独圆悟，廓尘静浪开玄路。创逢肌命弃身城，\n三祇不倦陵二车，一足忘劳超九数。定潋江清沐久结，\n度有流光功德收，金河示灭归常住。鹤林权唱演功周，\n流教在兹辰，传芳代有人。沙河雪岭迷朝径，\n誓舍危躯追胜义，咸希毕契传灯情。劳歌勿复陈，\n北睨舍城池尚在，南睎尊岭穴犹存。五峰秀，百池分。\n粲粲鲜花明四曜，辉辉道树镜三春。扬锡指山阿，\n伫灵镇梵岳，凝思遍生河。金花逸掌仪前奉，\n回斯少福涧生津，共会龙华舍尘翳。",
        "dynasty": "唐",
        "collection_info": {
            "collection": "御定全唐诗",
            "volume": "卷八百零八"
        }
    }
]