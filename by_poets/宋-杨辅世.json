[
    {
        "uuid": "9b9d92deb0aba98ba304f3db857ec146",
        "title": "蔬饮联句",
        "author": "杨辅世",
        "content": "蕨含春味紫如椽，酒入春风浪似山。\n未信干坤非细物，小吞螺浦半杯间。",
        "dynasty": "宋",
        "collection_info": null
    },
    {
        "uuid": "7bd78e67d1a8e06603ba736e3c5270dc",
        "title": "金罂花联句",
        "author": "杨辅世",
        "content": "两日风狂雨更颠，取将暖去更衣单。\n金罂花发关谁事，何用夜来如许寒。",
        "dynasty": "宋",
        "collection_info": null
    },
    {
        "uuid": "a80c28c64919225bd092e36a474ec8c2",
        "title": "南溪",
        "author": "杨辅世",
        "content": "碧玉寒塘莹不流，红蕖影裏立沙鸥。\n便当不作南溪看，当得西湖十里秋。",
        "dynasty": "宋",
        "collection_info": null
    }
]