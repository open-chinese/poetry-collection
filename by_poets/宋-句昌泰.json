[
    {
        "title": "题新繁句氏盘溪  其一",
        "author": "句昌泰",
        "content": "黄尘没车毂，平地得林丘。\n花木风光早，陂池烟雨秋。\n不弹长剑铗，甘赋大刀头。\n九轨利名痼，逢君应少瘳。",
        "dynasty": "宋",
        "collection_info": null
    },
    {
        "title": "题新繁句氏盘溪  其二",
        "author": "句昌泰",
        "content": "从俗鲜所得，九牛中一毛。\n强牵麋鹿性，要学豹龙韬。\n野服颜常好，晴窗首自蚤。\n向来误应聘，尘土污吾袍。",
        "dynasty": "宋",
        "collection_info": null
    },
    {
        "title": "题新繁句氏盘溪  其三",
        "author": "句昌泰",
        "content": "客至辄命酌，为言花已开。\n青山长委髻，白骨旧生苔。\n不饮固痴绝，能诗宜数来。\n颇忧明日雨，红紫落成堆。",
        "dynasty": "宋",
        "collection_info": null
    },
    {
        "title": "题新繁句氏盘溪  其四",
        "author": "句昌泰",
        "content": "胜簪不肯黑，浮颊故能红。\n心寄尘埃外，春归杖履中。\n径松青谡谡，庭草碧茸茸。\n无术繫白日，年光如转蓬。",
        "dynasty": "宋",
        "collection_info": null
    }
]