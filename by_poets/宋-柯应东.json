[
    {
        "uuid": "843eb706053a73c91d12e3e5211ee94f",
        "title": "口占",
        "author": "柯应东",
        "content": "不作栋梁用，偏寻山寺居。\n但闻声似鼓，谁识木为鱼。",
        "dynasty": "宋",
        "collection_info": null
    },
    {
        "uuid": "4c6ceb737187accfb77d0100320956a1",
        "title": "壶山",
        "author": "柯应东",
        "content": "方壶久伏海中洲，涌出高山不计秋。\n峰上今犹蚝带石，穴边时有蟹寻湫。\n云飞岩岫来龙聚，风送潮声入虎邱。\n景物无穷供眼界，一鈎新月促归舟。",
        "dynasty": "宋",
        "collection_info": null
    }
]