[
    {
        "uuid": "3b452f470068a49761107b77b5c200f7",
        "title": "跋四时景画 春",
        "author": "李錞",
        "content": "九江应共五湖连，尺素能开万里天。\n山杏野桃零落处，分明寒食晓风前。",
        "dynasty": "宋",
        "collection_info": null
    },
    {
        "uuid": "1c79c3186cb7f4c423d28ac20c308a16",
        "title": "跋四时景画 夏",
        "author": "李錞",
        "content": "繁阴杂树映汀沙，三伏江天自一家。\n欲唤扁舟渡云锦，平铺明镜是荷花。",
        "dynasty": "宋",
        "collection_info": null
    },
    {
        "uuid": "1f8b8e2326e22795e7c697495b127cf6",
        "title": "跋四时景画 秋",
        "author": "李錞",
        "content": "舂鉏寂寞绕疏丛，霜后云生浦溆风。\n此处年年报秋色，只应衰柳与丹枫。",
        "dynasty": "宋",
        "collection_info": null
    },
    {
        "uuid": "440f58972e5bc7c3bbdacad7a9521d92",
        "title": "跋四时景画 冬",
        "author": "李錞",
        "content": "翦水飞花细舞风，断芦洲外水连空。\n剡溪几曲知名处，何似今朝眼界中。",
        "dynasty": "宋",
        "collection_info": null
    },
    {
        "uuid": "1b60a621076808303dcf54c559a2380f",
        "title": "雍丘怀古",
        "author": "李錞",
        "content": "雍丘西风鼓战尘，令狐抵死挠张巡。\n面当六矢无降色，惊讶雷公是木人。",
        "dynasty": "宋",
        "collection_info": null
    },
    {
        "uuid": "45bc56de267adc2c9c5645a854fa731c",
        "title": "乌",
        "author": "李錞",
        "content": "城头老乌尾毕逋，呀呀飞来声相呼。\n未央宫殿夜方徂，红靴玉带开金铺。\n宝蟾吐水石芙蕖，日奉君王同欢虞。\n舞衣香坠红氍毹，漏声琤琤滴铜壶。\n乌啼未已星渐无，炯炯烛龙上天衢。\n万年枝影转扶疏，峨峨当殿群臣趋，请上当时无逸图。",
        "dynasty": "宋",
        "collection_info": null
    },
    {
        "uuid": "cf6aa10ce23c3af327c3d1f7ac0f7627",
        "title": "早梅  其一",
        "author": "李錞",
        "content": "雪径清寒蝶未知，暗香谁遣好风吹。\n野桥漏洩春光处，正为横斜一两枝。",
        "dynasty": "宋",
        "collection_info": null
    },
    {
        "uuid": "5087c2c36448de292180805c3147b036",
        "title": "早梅  其二",
        "author": "李錞",
        "content": "雄蜂雌蝶两纷纷，梅子花香着莫人。\n风急落芙无藉在，已应先减几多春。",
        "dynasty": "宋",
        "collection_info": null
    },
    {
        "uuid": "e21031bbacf9e46350be286cc983a9f4",
        "title": "消梅",
        "author": "李錞",
        "content": "曾看寒花弄寒月，月下横斜袅香雪。\n纔令诗眼散春愁，已见青青子争结。\n梦怀碧脆荐冰盘，细雨江南映远山。\n好事园林肯分我，不知尘土在长安。",
        "dynasty": "宋",
        "collection_info": null
    },
    {
        "uuid": "1601685eff518d60adf5b1e2ae33afbe",
        "title": "元夕",
        "author": "李錞",
        "content": "银花火树已春容，贝阙珠宫十二重。\n席有嘉宾樽有酒，车如流水马如龙。\n旌旗影暖烘宵烛，笳鼓声喧侵晓钟。\n行乐岂关吾辈事，梦回推枕起犹慵。",
        "dynasty": "宋",
        "collection_info": null
    },
    {
        "uuid": "59dc0e3fa9b9fd11669fd8bdd23e7a94",
        "title": "句  其一",
        "author": "李錞",
        "content": "绿凈随时看上鱼。",
        "dynasty": "宋",
        "collection_info": null
    },
    {
        "uuid": "e4bb0320eb64d622be1cbaf40bf59dc7",
        "title": "句  其二",
        "author": "李錞",
        "content": "散尽平生眼中客，暖风晴日闭门居。",
        "dynasty": "宋",
        "collection_info": null
    }
]