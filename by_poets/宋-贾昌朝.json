[
    {
        "uuid": "3f1ad8fa979bca798084ccdbbc746a8a",
        "title": "木兰花令 都城水绿嬉游处",
        "author": "贾昌朝",
        "content": "都城水绿嬉游处。\n仙棹往来人笑语。\n红随远浪泛桃花，雪散平堤飞柳絮。\n东君欲共春归去。\n一阵狂风和骤雨。\n碧油红旆锦障泥，斜日画桥芳草路。",
        "dynasty": "宋",
        "collection_info": null
    },
    {
        "uuid": "f0aef88ed5b1770b3334367aa1add5cb",
        "title": "曲水园",
        "author": "贾昌朝",
        "content": "画船载酒及芳辰，丞相园林潩水滨。\n虎节麟符抛不得，却将清景付闲人。",
        "dynasty": "宋",
        "collection_info": null
    },
    {
        "uuid": "71011f3195feaa312573c042520f141e",
        "title": "咏凌霄花",
        "author": "贾昌朝",
        "content": "披云似有凌霄志，向日宁无捧日心。\n珍重青松好依托，直从平地起千寻。",
        "dynasty": "宋",
        "collection_info": null
    },
    {
        "uuid": "961c7e434372a94d6fc576836d422190",
        "title": "繁城魏受禅台",
        "author": "贾昌朝",
        "content": "服殷自古称文王，几见符膺把纣亡。\n谁谓老奸亟篡事，禅台空立在繁昌。",
        "dynasty": "宋",
        "collection_info": null
    },
    {
        "uuid": "d10d20fd02bb4438fbb19646ba2793a1",
        "title": "句",
        "author": "贾昌朝",
        "content": "坐忆蛟桥此日新。",
        "dynasty": "宋",
        "collection_info": null
    }
]