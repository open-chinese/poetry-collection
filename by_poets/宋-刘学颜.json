[
    {
        "uuid": "abff4d9651fc4a23a73708028f7189b6",
        "title": "齐天乐 红冈小塔枫林路",
        "author": "刘学颜",
        "content": "红冈小塔枫林路，曾见承平歌舞。\n舞罢人归，月斜影转，重见郎官星度。\n乡关境土，又二十馀年，桑麻深露。\n说与闾巷，少年知得当时否。\n如今苍颜白发，问耕聊尔耳，依稀农圃。\n父老吾伊，深山鸡黍，谁念乱离父母。\n村南昼午。\n谩对客烹茶，笑谈今古。\n千岁迢迢，竹风时扫户。",
        "dynasty": "宋",
        "collection_info": null
    }
]