[
    {
        "uuid": "f4ad9095796b92c911af57a05cb10f0f",
        "title": "万年欢 卫武期颐",
        "author": "厉寺正",
        "content": "卫武期颐，与文公福艾，俱号贤相。\n今我元台，齿德又居其上。\n玉立擎天一柱，似泰华、气凌秋庄。\n明良会，千载风云，长为龙衮凭仗。\n清知孔山叠嶂。\n有猿吟鹤舞，日俟鸠杖。\n无忝苍生依依，未容高尚。\n待整顿、干坤了当，与蓬岛、神仙来往。\n摩铜狄，点检笙歌，菊浮香泛新酿。",
        "dynasty": "宋",
        "collection_info": null
    },
    {
        "uuid": "0a055f8cc60d3471faef32f1650b28b7",
        "title": "贺乔丞相  其一",
        "author": "厉寺正",
        "content": "乔年国同永，寿星秋见丙。\n社稷资夹扶，干坤頼重整。\n善胜在不争，镇浮惟以静。\n金鑑上千秋，爱君时戒警。",
        "dynasty": "宋",
        "collection_info": null
    },
    {
        "uuid": "ea6a6e465f6f37e43e06ac21d4c89905",
        "title": "贺乔丞相  其二",
        "author": "厉寺正",
        "content": "孔山民具瞻，位高心愈谦。\n待人冬日暖，持己晓霜严。\n善类藉培植，贤材无滞淹。\n更栽椿百本，岁岁绿阴添。",
        "dynasty": "宋",
        "collection_info": null
    },
    {
        "uuid": "a0ec34c6f2a21a1c44e61fd7ed5acf71",
        "title": "贺乔丞相  其三",
        "author": "厉寺正",
        "content": "天下达尊三，加之量海涵。\n忠言今稷契，眉寿古彭聃。\n渭水功犹小，汾阳考欲参。\n料应宣劝处，花不数优昙。",
        "dynasty": "宋",
        "collection_info": null
    },
    {
        "uuid": "c96bc492a9bef8c31ea7df998bc50c2e",
        "title": "贺乔丞相  其四",
        "author": "厉寺正",
        "content": "相公一身兼，爵德齿俱全。\n剑履登金殿，山川锡土田。\n龟游莲叶露，蚁泛菊花天。\n白鹭洲边守，重赓绿竹篇。",
        "dynasty": "宋",
        "collection_info": null
    },
    {
        "uuid": "13be801a23cfc48f52a8a04b0722d6a1",
        "title": "贺郑丞相  其一",
        "author": "厉寺正",
        "content": "天地钟奇在鄞鄮，代产真儒傅衮绣。\n明良千载会风云，虎拜万年同国寿。",
        "dynasty": "宋",
        "collection_info": null
    },
    {
        "uuid": "10bf55b34966e83d6022872a5230fed3",
        "title": "贺郑丞相  其二",
        "author": "厉寺正",
        "content": "和羹梅傍小春荣，尧陛犹余一荚蓂。\n万里云收天镜浄，三台星畔老人星。",
        "dynasty": "宋",
        "collection_info": null
    },
    {
        "uuid": "d52ff122e5282a09fc813791c10f1646",
        "title": "贺郑丞相  其三",
        "author": "厉寺正",
        "content": "瑞应金穰均禹甸，三边洗甲谁言战。\n关河岂但犬羊奔，郊薮殆将麟凤见。",
        "dynasty": "宋",
        "collection_info": null
    },
    {
        "uuid": "86cfba4b6f9e70d009838769a25b46c9",
        "title": "贺郑丞相  其四",
        "author": "厉寺正",
        "content": "大学道惟一能静，国势尊安如九鼎。\n致君事业比皋夔，不羡萧曹并魏丙。",
        "dynasty": "宋",
        "collection_info": null
    },
    {
        "uuid": "b2cd7fa2f3892163ad707e436c74740f",
        "title": "贺郑丞相  其五",
        "author": "厉寺正",
        "content": "人才谁不出陶镕，耆旧皆归聘召中。\n周室中兴由任使，颂声今可继周崧。",
        "dynasty": "宋",
        "collection_info": null
    },
    {
        "uuid": "76d02f0e4be9cdf3e67c771ef28b7523",
        "title": "贺郑丞相  其六",
        "author": "厉寺正",
        "content": "耆艾何须比龟鹤，高深岂止如川岳。\n但祈公永辄萝图，常诵缉熙比帝学。",
        "dynasty": "宋",
        "collection_info": null
    },
    {
        "uuid": "86cf5dc75b3b5768ded23f0d9a3f88f3",
        "title": "贺郑丞相  其七",
        "author": "厉寺正",
        "content": "贵极台衡世莫京，依然璧水一儒生。\n只将无限宽洪意，上为皇家致太平。",
        "dynasty": "宋",
        "collection_info": null
    },
    {
        "uuid": "cafa65b8de6b20241b069b8736eb40f7",
        "title": "贺郑丞相  其八",
        "author": "厉寺正",
        "content": "遥想翘材集贺宾，未饶珠履寿春申。\n原嗟老守师门士，独望黄扉种大椿。",
        "dynasty": "宋",
        "collection_info": null
    }
]