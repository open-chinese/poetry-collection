[
    {
        "title": "路入武阳",
        "author": "赵祎",
        "content": "路入武阳信马行，野花香好不知名。\n官卑无补公家事，时向田间问耦耕。",
        "dynasty": "宋",
        "collection_info": null
    },
    {
        "title": "春晚书怀",
        "author": "赵祎",
        "content": "三分春色二分休，是处红稀绿已稠。\n芳草池边空有思，落花亭畔不胜愁。\n人情似昔犹难合，身世于今岂易谋。\n若欲忘忧须是酒，醉乡安稳胜封侯。",
        "dynasty": "宋",
        "collection_info": null
    }
]