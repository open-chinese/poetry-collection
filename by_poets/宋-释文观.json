[
    {
        "uuid": "af082b5cf7c847742d847e09d31aa266",
        "title": "偈",
        "author": "释文观",
        "content": "过去诸如来，斯门已成就，好事不如无。\n现在诸菩萨，今各入圆明，好事不如无。\n未来修学人，当依如是住，好事不如无。",
        "dynasty": "宋",
        "collection_info": null
    },
    {
        "uuid": "19741050ab97cd11fd32b0e76c2e6b60",
        "title": "颂古三首  其一",
        "author": "释文观",
        "content": "冬瓜蘸雪未为淡，匠者三文淡最幽。\n淡最幽，天共白云晓，水和明月流。",
        "dynasty": "宋",
        "collection_info": null
    },
    {
        "uuid": "4fd8b880cb66f72ddf677bc4ef5e92cd",
        "title": "颂古三首  其二",
        "author": "释文观",
        "content": "赵州勘破老婆时，恰似青春三月裏。\n陌上游人争看花，鹧鸪啼处谁相委。",
        "dynasty": "宋",
        "collection_info": null
    },
    {
        "uuid": "fa3e368cf69850994e1fe8cfe4ffac43",
        "title": "颂古三首  其三",
        "author": "释文观",
        "content": "冰雪肌肤西舍女，梳粧巧巧画双眉。\n傍人笔力强传写，户外如何见得伊。",
        "dynasty": "宋",
        "collection_info": null
    }
]