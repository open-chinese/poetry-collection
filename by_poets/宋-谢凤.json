[
    {
        "uuid": "9ede823562c356cd377a871a2f036e87",
        "title": "游黄山",
        "author": "谢凤",
        "content": "历览岧嶤接斗牛，岩排云树翠阴稠。\n风生药臼清香远，日照丹岩紫气浮。\n仙乐有声闻昼夜，灵泉无火沸春秋。\n犹多奇绝应难到，聊写新诗纪胜游。",
        "dynasty": "宋",
        "collection_info": null
    },
    {
        "uuid": "2b5b2c4e2a06abecb35bcb5c96370cdc",
        "title": "句",
        "author": "谢凤",
        "content": "两袖清风蓬岛路，一襟明月海天秋。",
        "dynasty": "宋",
        "collection_info": null
    }
]