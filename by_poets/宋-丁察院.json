[
    {
        "uuid": "54010797c791657097bbe1ae946b80ce",
        "title": "万年欢 葛井丹明",
        "author": "丁察院",
        "content": "葛井丹明，西来金母，霓旌云旆。\n移下瑶池，竹外一壶秋水。\n菊□香留宿醉。\n看后夜、冰轮满桂。\n貂蝉映、虹玉称觞，遂初堂上佳会。\n娇孙彩衣聚戏。\n指明年八十，儿额先记。\n要比庄椿，八数更加千倍。\n好是皇恩锡类。\n许东殿、首舆扶至。\n君臣庆、齐侍慈颜，万年欢对尧世。",
        "dynasty": "宋",
        "collection_info": null
    }
]