[
    {
        "uuid": "359038d0aa14c65ca5c8c2f81e0ceea1",
        "title": "禁中春松",
        "author": "员南溟",
        "content": "郁郁贞松树，阴阴在紫宸。\n葱茏偏近日，青翠更宜春。\n雅韵风来起，轻烟霁后新。\n叶深栖语鹤，枝亚拂朝臣。\n全节长依地，凌云欲致身。\n山苗荫不得，生植荷陶钧。",
        "dynasty": "唐",
        "collection_info": null
    },
    {
        "uuid": "12ce0e3af46b20168d9f8f89a2457133",
        "title": "玉烛",
        "author": "员南溟",
        "content": "历象璇玑正，休征玉烛明。\n四时佳气满，五纬太阶平。\n律吕风光至，烟云瑞色呈。\n年和知岁稔，道泰喜秋成。\n寰海皇恩被，干坤至化清。\n自怜同野老，帝力讵能名。",
        "dynasty": "唐",
        "collection_info": null
    },
    {
        "uuid": "1ea6d461e5cc4dcd98acdd6e7d7a6709",
        "title": "文宣王庙古松",
        "author": "李胄",
        "content": "列植成均裏，分行古庙前。\n阴森非一日，苍翠自何年。\n寒影烟霜暗，晨光枝叶妍。\n近檐阴更静，临砌色相鲜。\n每愧闻钟磬，多惭接豆笾。\n更宜教胄子，于此学贞坚。",
        "dynasty": "唐",
        "collection_info": null
    },
    {
        "uuid": "dc71a804edc5d30109a2fa4f88f857bb",
        "title": "华林园早梅",
        "author": "郑述诚",
        "content": "晓日东楼路，林端见早梅。\n独凌寒气发，不逐众花开。\n素彩风前艳，韶光雪后催。\n蘂香霑紫陌，枝亚拂青苔。\n止渴曾为用，和羹旧有才。\n含情欲攀折，瞻望几裴回。",
        "dynasty": "唐",
        "collection_info": null
    },
    {
        "uuid": "dbb941230740efadf82cc8fd8e7b3595",
        "title": "龙池春草",
        "author": "宋迪",
        "content": "凤阙韶光遍，龙池草色匀。\n烟波全让绿，堤柳不争新。\n翻叶迎红日，飘香借白苹。\n幽姿偏占暮，芳意欲留春。\n已胜生金埓，长思藉玉轮。\n翠华如见幸，正好及兹辰。",
        "dynasty": "唐",
        "collection_info": null
    },
    {
        "uuid": "6116649a5b17aee79e985535c50df994",
        "title": "龙池春草",
        "author": "万俟造",
        "content": "暖积龙池绿，晴连御苑春。\n迎风茎未偃，裛露色犹新。\n苒苒分阶砌，离离杂荇苹。\n细丛依远渚，疎影落轻沦。\n迟引萦花蝶，偏宜拾翠人。\n那怜献赋者，惆怅惜兹辰。",
        "dynasty": "唐",
        "collection_info": null
    },
    {
        "uuid": "89d88ee126b1069999898101246d2c19",
        "title": "贡院楼北新栽小松",
        "author": "钱众仲",
        "content": "爱此凌霜操，移来独占春。\n贞心初得地，劲节始依人。\n笼月烟犹薄，当轩色转新。\n枝低无宿羽，叶静不留尘。\n每与芝兰近，常惭雨露均。\n幸因逢顾盼，生植及兹辰。",
        "dynasty": "唐",
        "collection_info": null
    },
    {
        "uuid": "494633bfafc3083cafa04c2731a11857",
        "title": "玉壶冰",
        "author": "钱众仲",
        "content": "冬律初阴结，寒冰贮玉壶。\n霜姿虽异禀，虹气亦相符。\n对月光宜并，临池影不孤。\n贞坚方共济，同处岂殊途。\n色莹连城璧，形分照乘珠。\n提携今在此，抱素节宁渝。",
        "dynasty": "唐",
        "collection_info": null
    },
    {
        "uuid": "cea628664d43f4bbcf55b90e90e1d83f",
        "title": "潘安仁戴星看河阳花发",
        "author": "吕敞",
        "content": "行春潘令至，勤恤戴星光。\n为政宵忘寝，临人俗冀康。\n晓花迎径发，新蘂满城香。\n秀色霑轻露，鲜辉丽早阳。\n津桥见来往，空雾拂衣裳。\n桃李今无数，从兹愿比方。",
        "dynasty": "唐",
        "collection_info": null
    },
    {
        "uuid": "824b89b2ddd191c2bb133d45bc4ba559",
        "title": "龟兹闻莺",
        "author": "吕敞",
        "content": "边树正参差，新莺復陆离。\n娇非胡俗变，啼是汉音移。\n绣羽花间覆，繁声风外吹。\n人言曾不辨，鸟语却相知。\n出谷情何寄，迁乔义取斯。\n今朝乡陌伴，几处坐高枝。",
        "dynasty": "唐",
        "collection_info": null
    },
    {
        "uuid": "2402e1f690e66b45bccd2bef6bc2d04b",
        "title": "好鸟鸣高枝",
        "author": "郑衮",
        "content": "养翮非无待，迁乔信自卑。\n影高迟日度，声远好风随。\n云拂千寻直，花催百啭奇。\n惊人时向晚，求友听应知。\n委质经三岁，先鸣在一枝。\n上林如可托，弱羽愿差池。",
        "dynasty": "唐",
        "collection_info": null
    },
    {
        "uuid": "bdfb0612e835fdcfb1ad4a2d80f3e507",
        "title": "金谷园花发怀古",
        "author": "张公乂",
        "content": "今日春风至，花开石氏园。\n未全红艳折，半与素光翻。\n点缀疎林遍，微明古径繁。\n窥临莺欲语，寂寞李无言。\n谷变迷铺锦，台余认树萱。\n川流人事共，千载竟谁论。",
        "dynasty": "唐",
        "collection_info": null
    },
    {
        "uuid": "d288ae92b0f4389f72942b2cf8e2b382",
        "title": "织鸟",
        "author": "张何",
        "content": "季春三月裏，戴胜下桑来。\n映日华冠动，迎风绣羽开。\n候惊蚕事晚，织向女工裁。\n旅宿依花定，轻飞遶树迴。\n欲过高阁柳，更拂小庭梅。\n所寄一枝在，宁忧弋者猜。",
        "dynasty": "唐",
        "collection_info": null
    },
    {
        "uuid": "129331f5b9ec1156161f2ab4ada2b847",
        "title": "出笼鹘",
        "author": "濮阳瓘",
        "content": "玉镞分花袖，金铃出綵笼。\n摇心长捧日，逸翰镇生风。\n一点青霄裏，千声碧落中。\n星眸随狡兔，霜爪落飞鸿。\n每念提携力，常怀搏击功。\n以君能惠好，不敢没遥空。",
        "dynasty": "唐",
        "collection_info": null
    },
    {
        "uuid": "0717a87c6bea25888c5646ffeab03820",
        "title": "试越裳贡白雉",
        "author": "王若嵒",
        "content": "素翟宛昭彰，遥遥自越裳。\n冰晴朝映日，玉羽夜含霜。\n岁月三年远，山川九泽长。\n来从碧海路，入见白云乡。\n作瑞兴周后，登歌美汉皇。\n朝天资孝理，惠化且无疆。",
        "dynasty": "唐",
        "collection_info": null
    },
    {
        "uuid": "f5e5930716ead68ef7ba20f7cc10188b",
        "title": "勅赐三相马",
        "author": "张随",
        "content": "上苑骅骝出，中宫诏命传。\n九天班锡礼，三相代劳年。\n顾主声犹发，追风力正全。\n鸣珂龙阙下，喷玉凤池前。\n四足疑云灭，双瞳比镜悬。\n为因能致远，今日表求贤。",
        "dynasty": "唐",
        "collection_info": null
    },
    {
        "uuid": "14c49faad7e10b636e6b5002ee5134bc",
        "title": "河中献捷",
        "author": "张随",
        "content": "叛将忘恩久，王师不战通。\n凯歌千里内，喜气二仪中。\n寇尽条山下，兵迴汉苑东。\n将军初执讯，明主欲论功。\n落日烟尘静，寒郊壁垒空。\n苍生幸无事，自此乐尧风。",
        "dynasty": "唐",
        "collection_info": null
    },
    {
        "uuid": "4fab59b0dc31b084147100b8db947a61",
        "title": "天骥呈材",
        "author": "徐仁嗣",
        "content": "至德符天道，龙媒应圣明。\n追风奇质异，喷玉彩毛轻。\n躞蹀形难状，连拳势乍呈。\n効材矜逸态，绝影表殊名。\n岐路宁辞远，关山岂惮行。\n盐车虽不驾，今日亦长鸣。",
        "dynasty": "唐",
        "collection_info": null
    },
    {
        "uuid": "d85f3fe88379bb85386b44b8d280617d",
        "title": "天骥呈材",
        "author": "卢征",
        "content": "异产应尧年，龙媒顺制牵。\n权奇初得地，躞蹀欲行天。\n讵假调金埒，宁须动玉鞭。\n嘶风深有恋，逐日定无前。\n周满夸常驭，燕昭恨不传。\n应知流赭汗，来自海西偏。",
        "dynasty": "唐",
        "collection_info": null
    },
    {
        "uuid": "382d07ae9d750062aa1ad94cfddeea29",
        "title": "云夜听猨吟",
        "author": "顾伟",
        "content": "寒岩飞暮雪，绝壁夜猨吟。\n历历和羣雁，寥寥思客心。\n绕枝犹避箭，过岭却投林。\n风冷声偏苦，山寒响更深。\n听时无有定，静裏固难寻。\n一宿扶桑月，聊看怀好音。",
        "dynasty": "唐",
        "collection_info": null
    },
    {
        "uuid": "49cac9901f76b7bc9ef2c1ae39465693",
        "title": "寒蝉树",
        "author": "沈鹏",
        "content": "一叶初飞日，寒蝉益易惊。\n入林惭织细，依树媿身轻。\n大干时容息，乔枝或借鸣。\n心由饮露静，响为逐风清。\n忝有翩翾分，应怜嘒唳声。\n不知微薄影，早晚挂緌缨。",
        "dynasty": "唐",
        "collection_info": null
    },
    {
        "uuid": "d52256dfd639ebf6823a66473f11ff6e",
        "title": "临川羡鱼",
        "author": "薛少殷",
        "content": "曾是归家客，今年且未旋。\n游鳞方有待，织网岂能捐。\n向水烟波夕，吟风岁月迁。\n莓苔生古岸，葭菼变清川。\n不逐沧波叟，还宗内外篇。\n良辰难自掷，此日愿忘筌。",
        "dynasty": "唐",
        "collection_info": null
    },
    {
        "uuid": "d9e6e616239689677fd4dd49bc36bacf",
        "title": "临川羡鱼",
        "author": "张元正",
        "content": "有客百愁侵，求鱼正在今。\n广川何渺漫，高岸几登临。\n风水宁相阻，烟霞岂惮深。\n不应同逐鹿，讵肯比从禽。\n结网非无力，忘筌自有心。\n永存芳饵在，伫立思沈沈。",
        "dynasty": "唐",
        "collection_info": null
    },
    {
        "uuid": "106c296317bbb8828041fe977f5136f0",
        "title": "荅王无功入长安咏秋蓬见示",
        "author": "辛学士",
        "content": "托根虽异所，飘叶早相依。\n因风若有便，更共入云飞。",
        "dynasty": "唐",
        "collection_info": null
    },
    {
        "uuid": "cd12143e91c5d28cb0c6e20d7f4eea7c",
        "title": "哭李远",
        "author": "卢尚书",
        "content": "昨日舟还浙水湄，今朝丹旐欲何为。\n纔收北浦一竿钓，未了西斋半局棊。\n洛下已传平子赋，临川争写谢公诗。\n不堪旧里经行处，风木萧萧邻笛悲。",
        "dynasty": "唐",
        "collection_info": null
    },
    {
        "uuid": "e2ce40cb962ac88278a938b06923233b",
        "title": "湘中怨讽",
        "author": "郑仆射",
        "content": "青鹢苦幽独，隔江相对稀。\n夜寒芦叶雨，空作一声归。",
        "dynasty": "唐",
        "collection_info": null
    },
    {
        "uuid": "c765a1f77d2697ea65a818fbffec9d80",
        "title": "登汾上阁",
        "author": "郑中丞",
        "content": "汾桂秋水阔，宛似到阊门。\n惆怅江湖思，惟将南客论。",
        "dynasty": "唐",
        "collection_info": null
    },
    {
        "uuid": "d64f63d09a4082b022185bf7f1233068",
        "title": "为御史衔命出关谳狱道中看华山有诗",
        "author": "韩常侍",
        "content": "野麋蒙象暂如犀，心不惊鸥角骇鸡。\n一路好山无伴看，断肠烟景寄猨啼。",
        "dynasty": "唐",
        "collection_info": null
    },
    {
        "uuid": "afff1ae262eb332741b4f20219550fff",
        "title": "寄织锦篇与薛郎中",
        "author": "韩常侍",
        "content": "锦字龙梭织锦篇，凤皇文采间非烟。\n并他时世新花样，虚费工夫不直钱。",
        "dynasty": "唐",
        "collection_info": null
    },
    {
        "uuid": "8c905d1d8ea7728ab37dc4598854eb1d",
        "title": "和人忆鹤",
        "author": "韩常侍",
        "content": "拂拂云衣冠紫烟，已为丁令一千年。\n留君且伴居山客，幸有松梢明月天。",
        "dynasty": "唐",
        "collection_info": null
    },
    {
        "uuid": "5d32353aa1760e3d7c6f7247aabf2cde",
        "title": "句",
        "author": "韩常侍",
        "content": "情多不似家山水，夜夜声声旁枕流。",
        "dynasty": "唐",
        "collection_info": null
    },
    {
        "uuid": "4e90ecd79c02717a7fb7d92a7c30e4d4",
        "title": "赠米都知",
        "author": "梁补阙",
        "content": "供奉三朝四十年，圣时流落髮衰残。\n贪将乐府歌明代，不把清吟换好官。",
        "dynasty": "唐",
        "collection_info": null
    },
    {
        "uuid": "5ac55f4073664854ee21da0fa97f9eca",
        "title": "题安国观",
        "author": "卢尚书",
        "content": "夕照纱窗起暗尘，青松遶殿不知春。\n君看白首诵经者，半是宫中歌舞人。",
        "dynasty": "唐",
        "collection_info": null
    },
    {
        "uuid": "180683e7ab1f364fa52ed4a7c0b6001a",
        "title": "自商山宿隐居",
        "author": "苏广文",
        "content": "闻道桃源堪避秦，寻幽数日不逢人。\n烟霞洞裏无鸡犬，风雨林中有鬼神。\n黄公石上三芝秀，陶令门前五柳春。\n醉卧白云闲入梦，不知何物是吾身。",
        "dynasty": "唐",
        "collection_info": null
    },
    {
        "uuid": "6f529e7c636f932b51aa3d4f6bd106a9",
        "title": "夜归华川因寄幕府",
        "author": "苏广文",
        "content": "山村寥落野人稀，竹裏衡门掩翠微。\n溪路夜随明月入，亭皋春伴白云归。\n嵇康懒慢仍耽酒，范蠡逋逃又拂衣。\n汀畔数鸥闲不起，只应知我已忘机。",
        "dynasty": "唐",
        "collection_info": null
    },
    {
        "uuid": "2876858128b335437a5bd5550acbb75c",
        "title": "春日过田明府遇焦山人",
        "author": "苏广文",
        "content": "陶公归隐白云溪，买得春泉溉药畦。\n夜静林间风虎啸，月明竹上露禽栖。\n陈仓邑吏惊烽火，太白山人讶鼓鼙。\n相见只言秦汉事，武陵溪裏草萋萋。",
        "dynasty": "唐",
        "collection_info": null
    },
    {
        "uuid": "fdf84db18fe02eb1583e6fcf90f7b4c3",
        "title": "题升山",
        "author": "任生",
        "content": "城外升山寺，城中望宛然。\n及登无半日，欲到已经年。",
        "dynasty": "唐",
        "collection_info": null
    },
    {
        "uuid": "5e5e8bb76441520007f63102a95ae1c6",
        "title": "投曹文姬诗",
        "author": "任生",
        "content": "玉皇前殿掌书仙，一染尘心下九天。\n莫怪浓香熏骨腻，云衣曾惹御炉烟。",
        "dynasty": "唐",
        "collection_info": null
    },
    {
        "uuid": "d642c7caadc332f80b363b1a3a1160d3",
        "title": "绝句",
        "author": "吴公",
        "content": "去国投兹土，编茅隐旧踪。\n年年秋水上，独对数株松。",
        "dynasty": "唐",
        "collection_info": null
    },
    {
        "uuid": "e1b9745119c33e6d122d74ce2a7879f9",
        "title": "献卢常侍",
        "author": "曹生",
        "content": "拜玉亭前闲送客，此时孤恨感离乡。\n寻思往岁绝缨事，肯向朱门泣夜长。",
        "dynasty": "唐",
        "collection_info": null
    },
    {
        "uuid": "14737df8417b65b6f42391478a410d45",
        "title": "赋新月",
        "author": "缪氏子",
        "content": "初月如弓未上弦，分明挂在碧霄边。\n时人莫道蛾眉小，三五团圆照满天。",
        "dynasty": "唐",
        "collection_info": null
    },
    {
        "uuid": "47926f6629a13039b6d8a8b84e87264d",
        "title": "悼妓诗",
        "author": "京兆韦氏子",
        "content": "惆怅金泥簇蝶裙，春来犹见伴行云。\n不教布施刚留得，浑似初逢李少君。",
        "dynasty": "唐",
        "collection_info": null
    },
    {
        "uuid": "5be875d8c0e92396f4987dd757dc3bf5",
        "title": "长宁公主宅流杯",
        "author": "景龙文馆学士",
        "content": "凭高瞰逈足怡心，[菌]阁桃源不暇寻。\n余雪依林成玉树，残霙点岫即瑶岑。",
        "dynasty": "唐",
        "collection_info": null
    },
    {
        "uuid": "372707705a18eb891b3b3029ceea040e",
        "title": "侍宴桃园咏桃花应制",
        "author": "神龙从臣",
        "content": "源水丛花无数开，丹跗红萼间青梅。\n从今结子三千岁，预喜仙游復摘来。",
        "dynasty": "唐",
        "collection_info": null
    },
    {
        "uuid": "d42673760aa2d6fd2d9a166e98c86faf",
        "title": "玉龙子诗",
        "author": "天宝时人",
        "content": "圣运潜符瑞玉龙，自兴云雨更无踪。\n不如渭水沙中得，争保銮舆復九重。",
        "dynasty": "唐",
        "collection_info": null
    },
    {
        "uuid": "0f817667d4e310f5879031efb22c85b0",
        "title": "寄兄",
        "author": "僖宗朝北省官",
        "content": "涉江今日恨偏多，援笔长吁欲奈何。\n倘使泪流西去得，便应添作锦江波。",
        "dynasty": "唐",
        "collection_info": null
    },
    {
        "uuid": "75378ba328496036fcfd401e757c45d0",
        "title": "题屈原祠",
        "author": "洪州将军",
        "content": "苍藤古木几经春，旧祀祠堂小水滨。\n行客谩陈三酎酒，大夫元是独醒人。",
        "dynasty": "唐",
        "collection_info": null
    },
    {
        "uuid": "0b9d74754c4d928b5bd182058d0a77e9",
        "title": "题端正树",
        "author": "贞元文士",
        "content": "昔日偏霑雨露荣，德皇西幸赐嘉名。\n马嵬此去无多地，合向杨妃冢上生。",
        "dynasty": "唐",
        "collection_info": null
    },
    {
        "uuid": "8f5cc415fcb28ca3750d043fda414f2c",
        "title": "寄内诗",
        "author": "河北士人",
        "content": "握笔题诗易，荷戈征戍难。\n惯从鸳被暖，怯向鴈门寒。\n瘦尽宽衣带，啼多渍枕檀。\n试留青黛着，迴日画眉看。",
        "dynasty": "唐",
        "collection_info": null
    },
    {
        "uuid": "0bc200e8530e3b003d5e2d4d984402f7",
        "title": "代妻荅诗",
        "author": "河北士人",
        "content": "蓬鬓荆钗世所稀，布裙犹是嫁时衣。\n胡麻好种无人种，合是归时底不归。",
        "dynasty": "唐",
        "collection_info": null
    },
    {
        "uuid": "f490b1321de9097369fa544d4314e965",
        "title": "丙申岁诗",
        "author": "元和举子",
        "content": "元和天子丙申年，三十三人同得仙。\n袍似烂银文似锦，相将白日上青天。",
        "dynasty": "唐",
        "collection_info": null
    },
    {
        "uuid": "c236adf7eaf4b59f0398afe4cf016c15",
        "title": "刺安南事诗",
        "author": "懿宗朝举子",
        "content": "南荒不择吏，致我交趾覆。\n联绵三四年，致我交趾辱。\n儒者鬬则退，武者兵益黩。\n军容满天下，战将多金玉。\n刮得齐民疮，分为猛士禄。\n雄雄许昌师，忠武冠其族。\n去为万骑风，住为一川肉。\n时有残卒迴，千门万户哭。\n哀声动闾里，怨气成山谷。\n谁能听鼓声，不忍看金镞。\n念此堪泪流，悠悠颍川绿。",
        "dynasty": "唐",
        "collection_info": null
    },
    {
        "uuid": "58cc469511ff1978230822107360c67b",
        "title": "歌",
        "author": "白衫举子",
        "content": "执板狂歌乞个钱，尘中流浪且随缘。\n直饶到老常如此，犹胜危时弄化权。",
        "dynasty": "唐",
        "collection_info": null
    },
    {
        "uuid": "28f3d19b5bfc13f27950013a70cbbf28",
        "title": "覩野花思京师旧游",
        "author": "唐末朝士",
        "content": "曾过街西看牡丹，牡丹纔谢便心阑。\n如今变作村园眼，鼓子花开也喜欢。",
        "dynasty": "唐",
        "collection_info": null
    },
    {
        "uuid": "6f28ada08d89639697d1abd77a6d3203",
        "title": "哥舒歌",
        "author": "西鄙人",
        "content": "北斗七星高，哥舒夜带刀。\n至今窥牧马，不敢过临洮。",
        "dynasty": "唐",
        "collection_info": null
    },
    {
        "uuid": "791033763d57b334e9df9b891f65e9ab",
        "title": "荅人",
        "author": "太上隐君",
        "content": "偶来松树下，高枕石头眠。\n山中无历日，寒尽不知年。",
        "dynasty": "唐",
        "collection_info": null
    },
    {
        "uuid": "6b4a0906ea2e9ffd822601a318fc83e2",
        "title": "向竹吟",
        "author": "黄山隐",
        "content": "积尘为太山，掬水成东海。\n富贵有时乖，希夷无日改。\n绛节出崆峒，霓衣发光彩。\n古者有七贤，六个今何在。",
        "dynasty": "唐",
        "collection_info": null
    },
    {
        "uuid": "4cf13d1ab2eba4d3fd32c800288899a8",
        "title": "歌",
        "author": "婺州山中人",
        "content": "静居青嶂裏，高啸紫烟中。\n尘世连仙界，琼田前路通。",
        "dynasty": "唐",
        "collection_info": null
    },
    {
        "uuid": "494c7aa44a6c1d13bd6c1bb7bda31c41",
        "title": "五子之歌 一",
        "author": "同谷子",
        "content": "邦惟固本自安宁，临下常须驭朽惊。\n何事十旬游不返，祸胎从此召殷兵。",
        "dynasty": "唐",
        "collection_info": null
    },
    {
        "uuid": "c370e361b997b9a64939e33fcbad7c79",
        "title": "五子之歌 二",
        "author": "同谷子",
        "content": "酒色声禽号四荒，那堪峻宇又雕墙。\n静思今古为君者，未或因兹不灭亡。",
        "dynasty": "唐",
        "collection_info": null
    },
    {
        "uuid": "b79b47a03dc5f17d8b4331a8eb21314d",
        "title": "五子之歌 三",
        "author": "同谷子",
        "content": "唯彼陶唐有冀方，少年都不解思量。\n如今算得当时事，首为盘游乱纪纲。",
        "dynasty": "唐",
        "collection_info": null
    },
    {
        "uuid": "059e2d9dac7bd321d3d4c10bc9bbdb71",
        "title": "五子之歌 四",
        "author": "同谷子",
        "content": "明明我祖万邦君，典则贻将示子孙。\n惆怅太康荒坠后，覆宗绝祀灭其门。",
        "dynasty": "唐",
        "collection_info": null
    },
    {
        "uuid": "397d3a3ad33ca536752531c8d784cba5",
        "title": "五子之歌 五",
        "author": "同谷子",
        "content": "仇讐万姓遂无依，颜厚何曾解忸怩。\n五子既歌邦已失，一场前事悔难追。",
        "dynasty": "唐",
        "collection_info": null
    },
    {
        "uuid": "2d556b40ab32e203785d7bc291debcd8",
        "title": "献公佐诗",
        "author": "崔公佐客",
        "content": "破额幞头衫也穿，使君犹许对华筵。\n今朝幸倚文章守，遮莫青蛾笑揭天。",
        "dynasty": "唐",
        "collection_info": null
    },
    {
        "uuid": "d543f0d3755b3ab275abbb5adc16dbf1",
        "title": "赠妓茂英",
        "author": "洛中举子",
        "content": "忆昔当初过柳楼，茂英年小尚娇羞。\n隔窗未省闻高语，对镜曾窥学上头。\n一别中原俱老大，再来南国见风流。\n弹弦酌酒话前事，零落碧云生暮愁。",
        "dynasty": "唐",
        "collection_info": null
    },
    {
        "uuid": "4d1123f7d786d1af86606e7b09b459a3",
        "title": "又赠妓茂英",
        "author": "洛中举子",
        "content": "少插花枝少下筹，须防女伴妬风流。\n坐中若打占相令，除却尚书莫点头。",
        "dynasty": "唐",
        "collection_info": null
    },
    {
        "uuid": "4851d2ab2a51f427406b830a271c653b",
        "title": "寄故姬",
        "author": "江陵士子",
        "content": "阴云羃羃下阳台，惹着襄王更不迴。\n五度看花空有泪，一心如结不曾开。\n纤萝自合依芳树，覆水宁思返旧杯。\n惆怅高丽坡底宅，春光无復下山来。",
        "dynasty": "唐",
        "collection_info": null
    },
    {
        "uuid": "ba220c02699a20235e9ad78dd3aa36e9",
        "title": "吟",
        "author": "织锦人",
        "content": "学织缭绫功未多，乱拈机杼错抛梭。\n莫教官锦行家见，把此文章笑杀他。",
        "dynasty": "唐",
        "collection_info": null
    },
    {
        "uuid": "564b983bc92e88b11aaf62ed68dd3036",
        "title": "句",
        "author": "织锦人",
        "content": "如今不重文章士，莫把文章夸向人。",
        "dynasty": "唐",
        "collection_info": null
    },
    {
        "uuid": "751cb8c9be06164d3dc2b57ea4d0f751",
        "title": "送南中尉",
        "author": "吏部选人",
        "content": "羡君初拜职，嗟我独无名。\n且是正员尉，全胜兼试卿。",
        "dynasty": "唐",
        "collection_info": null
    },
    {
        "uuid": "9620bee7b71e82c40f6d2f5da7a5a91e",
        "title": "题紫微观",
        "author": "建业卜者",
        "content": "昨日朝天过紫微，醮坛风冷杏花稀。\n碧桃泥我传消息，何事人间更不归。",
        "dynasty": "唐",
        "collection_info": null
    },
    {
        "uuid": "323da944e4ae6fc88bc004a4e3171941",
        "title": "题邓仙客墓",
        "author": "天峤游人",
        "content": "鹤老芝田鸡在笼，上清那与俗尘同。\n既言白日升仙去，何事人间有殡宫。",
        "dynasty": "唐",
        "collection_info": null
    },
    {
        "uuid": "1ebd4f04316980612c88b9d0bb37c866",
        "title": "题故翠微宫",
        "author": "骊山游人",
        "content": "翠微寺本翠微宫，楼阁亭台几十重。\n天子不来僧又去，樵夫时倒一株松。",
        "dynasty": "唐",
        "collection_info": null
    },
    {
        "uuid": "1f20f7dd41cbfdfd6991171aa97b413e",
        "title": "吟",
        "author": "衡州舟子",
        "content": "野鹊滩西一棹孤，月光遥接洞庭湖。\n堪嗟迴雁峰前过，望断家山一字无。",
        "dynasty": "唐",
        "collection_info": null
    },
    {
        "uuid": "d32613c3d52f82c5b49d057dce9e8041",
        "title": "月夜",
        "author": "华山老人",
        "content": "涧水泠泠声不绝，溪流茫茫野花发。\n自去自来人不知，归时常对空山月。",
        "dynasty": "唐",
        "collection_info": null
    },
    {
        "uuid": "62e94035e5f9959dedfcf6384e4f4d98",
        "title": "终南",
        "author": "终南山翁",
        "content": "霜鹤鸣时夕风急，乱鸦又向寒林集。\n此君辍棹悲且吟，独对莲花一峰立。",
        "dynasty": "唐",
        "collection_info": null
    },
    {
        "uuid": "9d328e1e2fa521738e4f2d65dbcfb66c",
        "title": "大庆堂赐宴元珰有诗呈吴越王",
        "author": "吴越失姓名人",
        "content": "非为亲贤展绮筵，恆常宁敢恣游盘。\n绿搓杨柳绵初软，红晕樱桃粉未干。\n谷鸟乍啼声似涩，甘霖方霁景犹寒。\n笙歌风紧人酣醉，却遶珍丛烂熳看。",
        "dynasty": "唐",
        "collection_info": null
    },
    {
        "uuid": "dc65af0fe842981970e3216dda498992",
        "title": "又和大庆堂赐宴元珰有诗呈吴越王",
        "author": "吴越失姓名人",
        "content": "樱桃花下会亲贤，风远铜壶转露盘。\n蝶下粉墙梅乍折，蚁浮金斝酒难干。\n云和缓奏泉声咽，珠箔低垂水影寒。\n狂简斐然吟咏足，却邀羣彦重吟看。",
        "dynasty": "唐",
        "collection_info": null
    },
    {
        "uuid": "bcf7e1afd84e89cd19c26a4f8981b2a5",
        "title": "再和大庆堂赐宴元珰有诗呈吴越王",
        "author": "吴越失姓名人",
        "content": "我有嘉宾宴乍欢，画帘纹细凤双盘。\n影笼沼沚修篁密，声透笙歌羯鼓干。\n散后便依书箧寐，渴来潜想玉壶寒。\n樱桃零落红桃媚，更俟旬余共醉看。",
        "dynasty": "唐",
        "collection_info": null
    },
    {
        "uuid": "bf3b958356329a967a141e5c407205b5",
        "title": "重和大庆堂赐宴元珰有诗呈吴越王",
        "author": "吴越失姓名人",
        "content": "冷宴殷勤展小园，舞鞇柔软綵虬盘。\n篸花尽日疑头重，病酒经宵觉口干。\n嘉树倚楼青琐暗，晚云藏雨碧山寒。\n文章天子文章别，八采卢郎未可看。",
        "dynasty": "唐",
        "collection_info": null
    },
    {
        "uuid": "cf3a96f388530c30e9d824db5143bfb1",
        "title": "御制春游长句",
        "author": "吴越失姓名人",
        "content": "天意分明道已光，春游嘉景胜仙乡。\n玉炉烟直风初静，银汉云销日正长。\n柳带似眉全展绿，杏苞似脸半开香。\n黄莺历历啼红树，紫燕关关语画梁。\n低槛晚晴笼翡翠，小池波暖浴鸳鸯。\n马嘶广陌贪新草，人醉花堤怕夕阳。\n比屋管弦呈妙曲，连营罗绮鬬时妆。\n全吴霸越千年后，独此昇平显万方。",
        "dynasty": "唐",
        "collection_info": null
    },
    {
        "uuid": "59b99583562c595b7aa3c7f9de45fcdb",
        "title": "明月湖醉后蔷薇花歌",
        "author": "无名氏",
        "content": "万朵当轩红灼灼，晚阴照水尘不着。\n西施醉后情不禁，侍儿扶下蘂珠阁。\n柔条嫩蘂轻𩸬鳃，一低一昂合又开。\n深红浅绿状不得，日斜池畔香风来。\n红能柔，绿能软，浓淡参差相宛转。\n舞蝶双双谁唤来，轻绡片片何人剪。\n白髮使君思帝乡，驱妻领女游花傍。\n持杯忆着曲江事，千花万叶垂宫墙。\n復有同心初上第，日暮华筵移水际。\n笙歌日日征教坊，倾国名倡尽佳丽。\n我曾此处同诸生，飞盂落盏纷纵横。\n将欲得到上天路，刚向直道中行去。\n一朝失势当如此，万事如灰壮心死。\n谁知奏御数万言，翻割龟符四千里。\n丈夫达则贤，穷则愚，胡为紫，胡为朱。\n莫思身外穷通事，且醉花前一百壶。",
        "dynasty": "唐",
        "collection_info": null
    },
    {
        "uuid": "b6a9149eede6d469200ac7684716d788",
        "title": "春二首 一",
        "author": "无名氏",
        "content": "褭褭东风吹水国，金鸦影暖南山北。\n蒲抽小劒割湘波，柳拂长眉舞春色。\n白铜堤下烟苍苍，林端细蘂参差香。\n绿桑枝下见桃叶，迴看青云空断肠。",
        "dynasty": "唐",
        "collection_info": null
    },
    {
        "uuid": "5127440a40f2c7cf3c1c497f7b97968f",
        "title": "春二首 二",
        "author": "无名氏",
        "content": "乌足迟迟日宫裏，天门击鼓龙蛇起。\n风师剪翠换枯条，青帝挼蓝染江水。\n蜂蝶缤纷抱香蘂，锦鳞跳掷红云尾。\n绣衣白马不归来，双成倚槛春心醉。",
        "dynasty": "唐",
        "collection_info": null
    },
    {
        "uuid": "6a057e0160a4817db1476f04c2af131d",
        "title": "夏",
        "author": "无名氏",
        "content": "赤帝旗迎火云起，南山石裂吴牛死。\n绣楹夜夜箔鰕鬚，象榻重重簟湘水。\n彤彤日脚烧冰井，古陌尘飞野烟静。\n汉帝高堂汗若珠，班姬明月无停影。",
        "dynasty": "唐",
        "collection_info": null
    },
    {
        "uuid": "0ce31a42139c960c6616f7db34e8a5de",
        "title": "秋",
        "author": "无名氏",
        "content": "月色驱秋下穹昊，梁间燕语辞巢早。\n古苔凝紫贴瑶阶，露槿啼红堕江草。\n越客羁魂挂长道，西风欲揭南山倒。\n粉娥恨骨不胜衣，映门楚碧蝉声老。",
        "dynasty": "唐",
        "collection_info": null
    },
    {
        "uuid": "96f9af5093da8a130697c014579002e4",
        "title": "冬",
        "author": "无名氏",
        "content": "苍茫枯碛阴云满，古木号空昼光短。\n云拥三峯岳色低，冰坚九曲河声断。\n浩汗霜风刮天地，温泉火井无生意。\n泽国龙蛇冻不伸，南山瘦柏销残翠。",
        "dynasty": "唐",
        "collection_info": null
    },
    {
        "uuid": "eecfa29bba0e7ea622248607b39a3d02",
        "title": "鸡头",
        "author": "无名氏",
        "content": "湖浪参差迭寒玉，水仙晓展钵盘绿。\n淡黄根老栗皱圆，染青刺短金罂熟。\n紫罗小囊光紧蹙，一掬真珠藏猬腹。\n丛丛引觜傍莲洲，满川恐作天鸡哭。",
        "dynasty": "唐",
        "collection_info": null
    },
    {
        "uuid": "79f8477384acf30c19d5463edcf71e23",
        "title": "红蔷薇",
        "author": "无名氏",
        "content": "九天碎霞明泽国，造化工夫潜剪刻。\n浅碧眉长约细枝，深红刺短钩春色。\n晴日当楼晓香歇，锦带盘空欲成结。\n谢豹声催麦陇秋，春风吹落猩猩血。",
        "dynasty": "唐",
        "collection_info": null
    },
    {
        "uuid": "e90bb9bbcfdea2cee45a1294c6cf0d09",
        "title": "斑竹簟",
        "author": "无名氏",
        "content": "龙鳞满床波浪湿，血光点点湘娥泣。\n一片晴霞冻不飞，深沈尽讶蛟人立。\n百朵排花蜀缬明，珊瑚枕滑葛衣轻。\n闲窗独卧晓不起，冷浸羁魂锦江裏。",
        "dynasty": "唐",
        "collection_info": null
    },
    {
        "uuid": "40bd3aa57bb6d2f9c5a67a346e6c9a6c",
        "title": "听琴",
        "author": "无名氏",
        "content": "六律铿锵间宫征，伶伦写入梧桐尾。\n七条瘦玉叩寒星，万派流泉哭纤指。\n空山雨脚随云起，古木灯青啸山鬼。\n田文堕泪曲未终，子规啼血哀猿死。",
        "dynasty": "唐",
        "collection_info": null
    },
    {
        "uuid": "466dd8174831eddb952ce67b990825ef",
        "title": "石榴",
        "author": "无名氏",
        "content": "蝉啸秋云槐叶齐，石榴香老庭枝低。\n流霞色染紫罂粟，黄蜡纸苞红瓠犀。\n玉刻冰壶[含]露湿，斒斑似带湘娥泣。\n萧娘初嫁嗜甘酸，嚼破水精千万粒。",
        "dynasty": "唐",
        "collection_info": null
    },
    {
        "uuid": "1b65d6177e4ce5d4294e4d45b5017673",
        "title": "秦家行",
        "author": "无名氏",
        "content": "彗孛飞光照天地，九天瓦裂屯冤气。\n鬼哭声声怨赵高，宫花滴尽扶苏泪。\n祸起萧墙不知戢，羽书催筑长城急。\n劒上忠臣血未干，沛公已向函关入。",
        "dynasty": "唐",
        "collection_info": null
    },
    {
        "uuid": "c3cf8babc853b2636802c5453a294c1d",
        "title": "小苏家",
        "author": "无名氏",
        "content": "双月讴䛩辗秋碧，细风斜掩神仙宅。\n麦门冬长马鬣青，茱萸蘂绽蝇头赤。\n流苏斗帐悬高壁，綵凤盘龙缴香额。\n堂内月娥横剪波，倚门肠断鰕鬚隔。",
        "dynasty": "唐",
        "collection_info": null
    },
    {
        "uuid": "a43eb626f7ca7799c923d1c46cde7962",
        "title": "斑竹",
        "author": "无名氏",
        "content": "浓绿疎茎遶湘水，春风抽出蛟龙尾。\n色抱霜花粉黛光，枝撑蜀锦红霞起。\n交戛敲欹无俗声，满林风曳刀枪横。\n殷痕苦雨洗不落，犹带湘娥泪血腥。\n袅娜梢头扫秋月，影穿林下疑残雪。\n我今惭愧子猷心，解爱此君名不灭。",
        "dynasty": "唐",
        "collection_info": null
    },
    {
        "uuid": "5848e866654972411fe9ef0b1672bd37",
        "title": "天竺国胡僧水晶念珠",
        "author": "无名氏",
        "content": "天竺胡僧踏云立，红精素贯鲛人泣。\n细影疑随焰火销，圆光恐滴袈裟湿。\n夜梵西天千佛声，指轮次第驱寒星。\n若非叶下滴秋露，则是井底圆春冰。\n凄清妙丽应难并，眼界真如意珠静。\n碧莲花下独提携，坚洁何如幻泡影。",
        "dynasty": "唐",
        "collection_info": null
    },
    {
        "uuid": "41a231cac8406d16ca482f8112469046",
        "title": "白雪歌",
        "author": "无名氏",
        "content": "皇穹何处飞琼屑，散下人间作春雪。\n五花马踏白云衢，七香车碾瑶墀月。\n苏嵒乳洞拥山家，涧藤古栗盘银虵。\n寒郊复迭铺柳絮，古碛烂熳吹芦花。\n流泉不下孤汀咽，断臂老猿声欲绝。\n鸟啄冰潭玉镜开，风敲檐溜水晶折。\n拂户初疑粉蝶飞，看山又讶白鸥归。\n孙康冻死读书围，火井不暖温泉微。",
        "dynasty": "唐",
        "collection_info": null
    },
    {
        "uuid": "aea3d4323ed97e80db6523d761690c06",
        "title": "琵琶",
        "author": "无名氏",
        "content": "粉胸绣臆谁家女，香拨星星共春语。\n七盘岭上走鸾铃，十二峯头弄云雨。\n千悲万恨四五弦，弦中甲马声骈阗。\n山僧扑破瑠璃钵，壮士击折珊瑚鞭。\n珊瑚鞭折声交戛，玉盘倾泻真珠滑。\n海神驱趁夜涛回，江娥蹙踏春冰裂。\n满坐红妆尽泪垂，望乡之客不胜悲。\n曲终调绝忽飞去，洞庭月落孤云归。",
        "dynasty": "唐",
        "collection_info": null
    },
    {
        "uuid": "3702617de3763374b21614307ae79b28",
        "title": "伤哉行",
        "author": "无名氏",
        "content": "兔走乌飞不相见，人事依稀速如电。\n王母夭桃一度开，玉楼红粉千回变。\n车驰马走咸阳道，石家旧宅空荒草。\n秋雨无情不惜花，芙蓉一一惊颠倒。\n劝君莫谩栽荆棘，秦皇虚费驱山力。\n英风一去更无言，白骨沈埋暮山碧。",
        "dynasty": "唐",
        "collection_info": null
    },
    {
        "uuid": "af2b307d215ec5760ec86a1897fcc196",
        "title": "留赠偃师主人",
        "author": "无名氏",
        "content": "孤城漏未残，徒侣拂征鞍。\n洛北去愁远，淮南归梦阑。\n晓灯迴壁暗，晴雪卷帘寒。\n更尽主人酒，出门行路难。",
        "dynasty": "唐",
        "collection_info": null
    },
    {
        "uuid": "ecf3ca3c1e588df6fc7a9c7051b4c86c",
        "title": "长门",
        "author": "无名氏",
        "content": "怅望黄金屋，恩衰似越逃。\n花生针眼刺，月送剪肠刀。\n地近欢娱远，天低雨露高。\n时看迴辇处，泪脸湿夭桃。",
        "dynasty": "唐",
        "collection_info": null
    },
    {
        "uuid": "8bd21ba3dadf08356e74d9f7855280cd",
        "title": "宴李家宅",
        "author": "无名氏",
        "content": "画屏深掩瑞云光，罗绮花飞白玉堂。\n银榼酒倾鱼尾倒，金鑪灰满鸭心香。\n轻摇绿水青蛾敛，乱触红丝皓腕狂。\n今日恩荣许同听，不辞沈醉一千觞。",
        "dynasty": "唐",
        "collection_info": null
    },
    {
        "uuid": "c1368bb2a3f0ffee982f9b78c747a10e",
        "title": "长信宫",
        "author": "无名氏",
        "content": "细草侵阶乱碧鲜，宫门深锁绿杨天。\n珠帘欲捲抬秋水，罗幌微开动冷烟。\n风引漏声过枕上，月移花影到窗前。\n独挑残烛魂堪断，却恨青蛾误少年。",
        "dynasty": "唐",
        "collection_info": null
    },
    {
        "uuid": "a711e400cfbdba88dbda4c562de6a2fb",
        "title": "骊山感怀",
        "author": "无名氏",
        "content": "武帝寻仙驾海游，禁门高闭水空流。\n深宫带日年年色，翠柏凝烟夜夜愁。\n鸾凤影沈归万古，歌钟声断梦千秋。\n晚来惆怅无人会，云雨能飞傍玉楼。",
        "dynasty": "唐",
        "collection_info": null
    },
    {
        "uuid": "80bc2f7b8f1296e9ee34033849ebbf6a",
        "title": "绝句",
        "author": "无名氏",
        "content": "石沈辽海阔，劒别楚山长。\n会合知无日，离心满夕阳。",
        "dynasty": "唐",
        "collection_info": null
    },
    {
        "uuid": "c86793e7df3267650aee969989eae7bf",
        "title": "听唱鹧鸪",
        "author": "无名氏",
        "content": "金谷歌传第一流，鹧鸪清怨碧云愁。\n夜来省得曾闻处，万里月明湘水流。",
        "dynasty": "唐",
        "collection_info": null
    },
    {
        "uuid": "2b94917adb950ee1c3f0912f8208338c",
        "title": "杂诗 一",
        "author": "无名氏",
        "content": "劝君莫惜金缕衣，劝君须惜少年时。\n有花堪折直须折，莫待无花空折枝。",
        "dynasty": "唐",
        "collection_info": null
    },
    {
        "uuid": "9b88e480cbdb29625ab3ba75de986e11",
        "title": "杂诗 二",
        "author": "无名氏",
        "content": "青天无云月如烛，露泣梨花白如玉。\n子规一夜啼到明，美人独在空房宿。",
        "dynasty": "唐",
        "collection_info": null
    },
    {
        "uuid": "c16bc90a7e278ba962776faee7d9c7d6",
        "title": "杂诗 三",
        "author": "无名氏",
        "content": "空赐罗衣不赐恩，一熏香后一销魂。\n虽然舞袖何曾舞，常对春风裛泪痕。",
        "dynasty": "唐",
        "collection_info": null
    },
    {
        "uuid": "0f550ae604a1c76745317f1c0f22dbeb",
        "title": "杂诗 四",
        "author": "无名氏",
        "content": "不洗残粧凭绣床，也同女伴绣鸳鸯。\n迴鍼刺到双飞处，忆着征夫泪数行。",
        "dynasty": "唐",
        "collection_info": null
    },
    {
        "uuid": "f23672908a376e355ef5e2f140c23a79",
        "title": "杂诗 五",
        "author": "无名氏",
        "content": "眼想心思梦裏惊，无人知我此时情。\n不如池上鸳鸯鸟，双宿双飞过一生。",
        "dynasty": "唐",
        "collection_info": null
    },
    {
        "uuid": "190d88302c298bc6ccdba5f2cb8fffea",
        "title": "杂诗 六",
        "author": "无名氏",
        "content": "一去辽阳繫梦魂，忽传征骑到中门。\n纱窗不肯施红粉，徒遣萧郎问泪痕。",
        "dynasty": "唐",
        "collection_info": null
    },
    {
        "uuid": "309f7fd90b4f7bdc4ab34851a31062ca",
        "title": "杂诗 七",
        "author": "无名氏",
        "content": "鸎啼露冷酒初醒，罨画楼西晓角鸣。\n翠羽帐中人梦觉，宝钗斜坠枕函声。",
        "dynasty": "唐",
        "collection_info": null
    },
    {
        "uuid": "ed9c1e0cd63816f99ca60228be14ed83",
        "title": "杂诗 八",
        "author": "无名氏",
        "content": "行人南北分征路，流水东西接御沟。\n终日坡前怨离别，谩名长乐是长愁。",
        "dynasty": "唐",
        "collection_info": null
    },
    {
        "uuid": "bf4bca9bcb5f406ae3d9d9073240fe8c",
        "title": "杂诗 九",
        "author": "无名氏",
        "content": "偏倚绣床愁不起，双垂玉筯翠鬟低。\n卷帘相待无消息，夜合花前日又西。",
        "dynasty": "唐",
        "collection_info": null
    },
    {
        "uuid": "b1049ffafcbe03f990def50989b8b59b",
        "title": "杂诗 十",
        "author": "无名氏",
        "content": "悔将泪眼向东开，特地愁从望裏来。\n三十六峯犹不见，况伊如鷰这身材。",
        "dynasty": "唐",
        "collection_info": null
    },
    {
        "uuid": "2f8ebe78c2583b7b54b31ea53f433596",
        "title": "杂诗 十一",
        "author": "无名氏",
        "content": "满目笙歌一段空，万般离恨总随风。\n多情为谢残阳意，与展晴霞片片红。",
        "dynasty": "唐",
        "collection_info": null
    },
    {
        "uuid": "8d87cfd0a8717c8d7fa27aa0590299dc",
        "title": "杂诗 十二",
        "author": "无名氏",
        "content": "两心不语暗知情，灯下裁缝月下行。\n行到阶前知未睡，夜深闻放剪刀声。",
        "dynasty": "唐",
        "collection_info": null
    },
    {
        "uuid": "3d4ff4a02c471e08cf12e23e023a8fbe",
        "title": "杂诗 十三",
        "author": "无名氏",
        "content": "近寒食雨草萋萋，着麦苗风柳映堤。\n早是有家归未得，杜鹃休向耳边啼。",
        "dynasty": "唐",
        "collection_info": null
    },
    {
        "uuid": "eba8dc083e6a48cc0fdeb98cc6591c77",
        "title": "杂诗 十四",
        "author": "无名氏",
        "content": "水纹珍簟思悠悠，千里佳期一夕休。\n从此无心爱良夜，任他明月下西楼。",
        "dynasty": "唐",
        "collection_info": null
    },
    {
        "uuid": "47949f6a112f9dff8ce2f431a4229e4b",
        "title": "杂诗 十五",
        "author": "无名氏",
        "content": "数日相随两不忘，郎心如妾妾如郎。\n出门便是东西路，把取红笺各断肠。",
        "dynasty": "唐",
        "collection_info": null
    },
    {
        "uuid": "60f32f91a694c4a9484bee1349754f44",
        "title": "杂诗 十六",
        "author": "无名氏",
        "content": "无定河边暮角声，赫连台畔旅人情。\n函关归路千余里，一夕秋风白髮生。",
        "dynasty": "唐",
        "collection_info": null
    },
    {
        "uuid": "f51f3e73b1cdf94f2e439e96a8ae6c36",
        "title": "杂诗 十七",
        "author": "无名氏",
        "content": "花落长川草色青，暮山重迭两冥冥。\n逢春便觉飘蓬苦，今日分飞一涕零。",
        "dynasty": "唐",
        "collection_info": null
    },
    {
        "uuid": "b28b6f95fd5e7b422600e7617471c59a",
        "title": "杂诗 十八",
        "author": "无名氏",
        "content": "洛阳才子隣箫恨，湘水佳人锦瑟愁。\n今昔两成惆怅事，临邛春尽暮江流。",
        "dynasty": "唐",
        "collection_info": null
    },
    {
        "uuid": "01ad4fa6d5fac749948015d25bfa6477",
        "title": "杂诗 十九",
        "author": "无名氏",
        "content": "浙江轻浪去悠悠，望海楼吹望海愁。\n莫怪乡心随魄断，十年为客在他州。",
        "dynasty": "唐",
        "collection_info": null
    },
    {
        "uuid": "8a0e074b812aa5c8267a8bc0e203f64e",
        "title": "初过汉江",
        "author": "无名氏",
        "content": "襄阳好向岘亭看，人物萧条值岁阑。\n为报习家多置酒，夜来风雪过江寒。",
        "dynasty": "唐",
        "collection_info": null
    },
    {
        "uuid": "58cdc10c591bab969870d803afb6a674",
        "title": "读庾信集",
        "author": "无名氏",
        "content": "四朝十帝尽风流，建业长安两醉游。\n惟有一篇杨柳曲，江南江北为君愁。",
        "dynasty": "唐",
        "collection_info": null
    },
    {
        "uuid": "31f8c2e10171b332b602f2c72748ca4f",
        "title": "题长乐驿壁",
        "author": "无名氏",
        "content": "三十骅骝一烘尘，来时不锁杏园春。\n杨花满地如飞雪，应有偷游曲水人。",
        "dynasty": "唐",
        "collection_info": null
    },
    {
        "uuid": "580fcddaad394ffd307717f146f2b5f4",
        "title": "绝句",
        "author": "无名氏",
        "content": "传闻天子访沈沦，万里怀书西入秦。\n早知不用无媒客，恨别江南杨柳春。",
        "dynasty": "唐",
        "collection_info": null
    },
    {
        "uuid": "d798ebe63b35504845e0caa98d39acd6",
        "title": "题取经诗",
        "author": "无名氏",
        "content": "晋宋齐梁唐代间，高僧求法离长安。\n去人成百归无十，后者安知前者难。\n路远碧天唯冷结，沙河遮日力疲殚。\n后贤如未谙斯旨，往往将经容易看。",
        "dynasty": "唐",
        "collection_info": null
    },
    {
        "uuid": "291d20a1ec34f8180eb1b86809004fc1",
        "title": "题水心寺水轩",
        "author": "无名氏",
        "content": "分飞南渡春风晚，却返家林事业空。\n无限离情似杨柳，万条垂向楚江东。",
        "dynasty": "唐",
        "collection_info": null
    },
    {
        "uuid": "1615fa1972cd951380eb94edd8698238",
        "title": "王昭君",
        "author": "无名氏",
        "content": "猗兰恩宠歇，昭阳幸御稀。\n朝辞汉阙去，夕见胡尘飞。\n寄信秦楼下，因书秋雁归。",
        "dynasty": "唐",
        "collection_info": null
    },
    {
        "uuid": "0a19b5212cf9ea83dd1ed0046fbf02c6",
        "title": "王昭君",
        "author": "无名氏",
        "content": "一回望月一回悲，望月月移人不移。\n何时得见汉朝使，为妾传书斩画师。",
        "dynasty": "唐",
        "collection_info": null
    },
    {
        "uuid": "0fb93ed804a9cdd03cfcba4b20d76c67",
        "title": "粉笺题诗",
        "author": "无名氏",
        "content": "三月江南花满枝，风轻帘幕燕争飞。\n游人休惜夜秉烛，杨柳阴浓春欲归。",
        "dynasty": "唐",
        "collection_info": null
    },
    {
        "uuid": "3f1695d04567816ca37ac0e8480f4a71",
        "title": "咏美人骑马",
        "author": "无名氏",
        "content": "骏马娇仍稳，春风灞岸晴。\n促来金镫短，扶上玉人轻。\n帽束云鬟乱，鞭笼翠袖明。",
        "dynasty": "唐",
        "collection_info": null
    },
    {
        "uuid": "e6cc64787ed46a4812e696644bf898c8",
        "title": "六言诗",
        "author": "无名氏",
        "content": "把酒留君听琴，那堪岁暮离心。\n霜叶无风自落，秋天不雨多阴。\n人愁荒村路远，马怯寒溪水深。",
        "dynasty": "唐",
        "collection_info": null
    },
    {
        "uuid": "b6c303608fdc71e26ba81b440ca336f8",
        "title": "胡笳曲",
        "author": "无名氏",
        "content": "月明星稀霜满野，毡车夜宿阴山下。\n汉家自失李将军，单于公然来牧马。",
        "dynasty": "唐",
        "collection_info": null
    },
    {
        "uuid": "9d50c6816901ce54bf4827332ce99e6c",
        "title": "桃源行送友人",
        "author": "无名氏",
        "content": "武陵川径入幽遐，中有鸡犬秦人家，家傍流水多桃花。\n桃花两边种来久，流水一道何时有？垂条落蕊暗春风，夹岸芳菲至山口。\n岁岁年年能寂寥，林下青苔日为厚。\n时有仙鸟来衔花，曾无世人此携手。\n可怜不知若为名，君往从之多所更。\n古驿荒桥平路尽，崩湍怪石小溪行。\n相见维舟登览处，红堤绿岸宛然成。\n多君此去从仙隐，令人晚节悔营营。",
        "dynasty": "唐",
        "collection_info": null
    },
    {
        "uuid": "4e22228b42e9f7f3968be63828c7e16d",
        "title": "唐衢墓",
        "author": "无名氏",
        "content": "京洛先生三尺坟，阴风惨惨土和云。\n从来有感君皆哭，今日无君谁哭君。",
        "dynasty": "唐",
        "collection_info": null
    },
    {
        "uuid": "96277d3bea697685fc37c1f496e3c245",
        "title": "宫词",
        "author": "无名氏",
        "content": "花萼楼前春正浓，蒙蒙柳絮舞晴空。\n金钱掷罢娇无力，笑倚栏干屈曲中。",
        "dynasty": "唐",
        "collection_info": null
    },
    {
        "uuid": "46fe70222fc9645f3a09439404ff1ee8",
        "title": "抛毬诗",
        "author": "无名氏",
        "content": "侍宴黄昏未肯休，玉阶夜色月如流。\n朝来自诧承恩最，笑倩傍人认绣毬。",
        "dynasty": "唐",
        "collection_info": null
    },
    {
        "uuid": "daa157723469dcce3e180c07170b25dd",
        "title": "艳歌",
        "author": "无名氏",
        "content": "月裏嫦娥不画眉，只将云雾作罗衣。\n不知梦逐青鸾去，犹把花枝盖面归。",
        "dynasty": "唐",
        "collection_info": null
    },
    {
        "uuid": "c25368a465398af4d2721ea821f8ef14",
        "title": "杨柳枝",
        "author": "无名氏",
        "content": "万里长江一带开，岸边杨柳几千栽。\n锦帆未落西风起，惆怅龙舟去不迴。",
        "dynasty": "唐",
        "collection_info": null
    },
    {
        "uuid": "0c2acddf7874509c9009e7b95d0ce21b",
        "title": "河中石刻",
        "author": "无名氏",
        "content": "雨滴空阶晓，无心换夕香。\n井梧花落尽，一半在银床。",
        "dynasty": "唐",
        "collection_info": null
    },
    {
        "uuid": "74b418ee57170f03ca4a998c3dd04146",
        "title": "古砚",
        "author": "无名氏",
        "content": "癖性爱古物，终岁求不得。\n昨朝得古砚，兰河滩之侧。\n波涛所击触，背面生隟隙。\n质状朴且丑，令人作不得。",
        "dynasty": "唐",
        "collection_info": null
    },
    {
        "uuid": "21522f3307ab9fb35ee0316fe0b49fed",
        "title": "绝句",
        "author": "无名氏",
        "content": "钓罢孤舟繫苇梢，酒开新瓮鲊开包。\n自从江浙为渔父，二十余年手不扠。",
        "dynasty": "唐",
        "collection_info": null
    },
    {
        "uuid": "6d7fbadc9331ec3e8b86badcea586db8",
        "title": "题童氏画",
        "author": "无名氏",
        "content": "林下材华虽可尚，笔端人物更清妍。\n如何不出深闺裏，能以丹青写外边。",
        "dynasty": "唐",
        "collection_info": null
    },
    {
        "uuid": "2259825e8df832c29dfc6183a14acd46",
        "title": "失题",
        "author": "无名氏",
        "content": "春朝散微雨，庭树开芸绿。\n上有怀春鸟，间关断復续。\n谓言□野中，定是珠城曲。\n我自牵时幸，以惭羁旅束。\n尔下鸣幽林，来此将何欲。",
        "dynasty": "唐",
        "collection_info": null
    },
    {
        "uuid": "0c62e9eda64c91c635930b8a15ff267a",
        "title": "姜宣弹小胡笳引歌",
        "author": "无名氏",
        "content": "雷氏金徽琴，王君宝重轻千金。\n三峡流中将得来，明窗拂席幽匣开。\n朱弦宛转盘凤足，骤击数声风雨迴。\n哀笳慢指董家本，姜宣得之妙思忖。\n泛徽胡雁咽萧萧，绕指辘轳圆衮衮。\n吞恨含情乍轻激，故国关山心历历。\n潺湲疑是舞鸊鹈，砉騞如闻发鸣镝。\n流宫变征渐幽咽，别鹤欲飞猨欲绝。\n秋霜满树叶辞风，寒雏坠地乌啼血。\n哀弦已罢春恨长，恨长何如怀我乡。\n我乡安在长城窟，闻君肤奏心飘忽。\n何时窄袖短貂裘，臙脂山下弯明月。",
        "dynasty": "唐",
        "collection_info": null
    },
    {
        "uuid": "cc71eada2dcc231b4c65f004d181ad69",
        "title": "罗浮山",
        "author": "无名氏",
        "content": "四百余峯海上排，根连蓬岛荫天台。\n百灵若为移中土，嵩华都为一小堆。",
        "dynasty": "唐",
        "collection_info": null
    },
    {
        "uuid": "76fd69fc60b211a439162083668648fb",
        "title": "汤周山",
        "author": "无名氏",
        "content": "汤周二大仙，庐此得昇天。\n风俗因兴庙，春秋不记年。\n锦云张紫盖，琴溜泻鸣泉。\n丹竈犹存鼎，仙花发故园。",
        "dynasty": "唐",
        "collection_info": null
    },
    {
        "uuid": "eccea4f9318ccc838f4766345d59c442",
        "title": "永州舜庙诗",
        "author": "无名氏",
        "content": "游湘有余怨，岂是圣人心。\n行路猿啼古，祠宫梦草深。\n素风传旧俗，异迹闭荒林。\n巡狩去不返，烟云愁至今。\n九嶷天一半，山尽海沈沈。",
        "dynasty": "唐",
        "collection_info": null
    },
    {
        "uuid": "94cabef273b849a4b6b22f1437181542",
        "title": "绝句",
        "author": "无名氏",
        "content": "绿杨阴转画桥斜，舟有笙歌岸有花。\n尽日会稽山色裏，蓬莱清浅水仙家。",
        "dynasty": "唐",
        "collection_info": null
    },
    {
        "uuid": "0819b80a29d65966503c8b6e4aa411f7",
        "title": "三学山盘陀石上刻诗",
        "author": "无名氏",
        "content": "拔地山峦秀，排空殿阁斜。\n云供数州雨，树献九天花。\n夜月摩峰顶，秋钟彻海涯。\n长松拂星汉，一一是仙槎。",
        "dynasty": "唐",
        "collection_info": null
    },
    {
        "uuid": "ebfbf1745fcefeae9b053f7aeeff1342",
        "title": "合水县玉泉石崖刻",
        "author": "无名氏",
        "content": "山脉逗飞泉，泓澄傍岩石。\n乱垂寒玉篠，碎洒珍珠滴。\n澄波涵万象，明镜泻天色。\n有时乘月来，赏咏还自适。",
        "dynasty": "唐",
        "collection_info": null
    },
    {
        "uuid": "6c78fe36b475cd53addfca69d83690ea",
        "title": "纪游东观山",
        "author": "无名氏",
        "content": "瑰奇恣搜讨，贝阙青瑶房。\n才隘疑永巷，俄敞如华堂。\n玉梁窈浮溪，琼户正当窗。\n仙佛肖彷佛，钟鼓鍧击撞。\n赑赑左顾龟，狺狺欲吠[尨]。\n丹竈俨亡恙，芝田霭生香。\n搏噬千怪聚，绚烂五色光。\n更无一尘涴，但觉六月凉。\n玲珑穿屡折，诘曲通三湘。\n神鬼若剜刻，干坤真混茫。\n入如深夜暗，出喜皦日光。\n隔世惊瞬息，异境难揣量。",
        "dynasty": "唐",
        "collection_info": null
    },
    {
        "uuid": "7fd5f00c04eb32a37d8b7f234c2ba86d",
        "title": "题焚经台",
        "author": "无名氏",
        "content": "门径萧萧长绿苔，一回登此一徘徊。\n青牛谩说函关去，白马亲从印土来。\n确实是非凭烈焰，要分真僞筑高台。\n春风也解嫌狼籍，吹尽当年道教灰。",
        "dynasty": "唐",
        "collection_info": null
    },
    {
        "uuid": "f20bcd0d074f97a4736ad6c080025f50",
        "title": "日暮山河清",
        "author": "无名氏",
        "content": "天高爽气晶，驰景忽西倾。\n山列千重静，河流一带明。\n想同金镜澈，宁让玉壶清。\n纤翳无由出，浮埃不復生。\n荣纡分汉苑，表裏见秦城。\n逸兴终难繫，抽毫仰此情。",
        "dynasty": "唐",
        "collection_info": null
    },
    {
        "uuid": "5171278a9e05adafaf8ea4e13cdec794",
        "title": "秋日悬清光",
        "author": "无名氏",
        "content": "寥廓凉天静，晶明白日秋。\n圆光含万象，碎影人闲流。\n迥与青冥合，遥同江甸浮。\n昼阴殊众木，斜影下危楼。\n宋玉登高怨，张衡望远愁。\n余辉如可託，云路岂悠悠。",
        "dynasty": "唐",
        "collection_info": null
    },
    {
        "uuid": "ec76ec9fab2ef880daaadacb94a5250b",
        "title": "落日山照曜",
        "author": "无名氏",
        "content": "裴回空山下，晼晚残阳落。\n圆影过峰峦，半规入林薄。\n余光澈羣岫，乱彩分重壑。\n石镜共澄明，岩光同照灼。\n栖禽去杳杳，夕烟生漠漠。\n此境谁復知，独怀谢康乐。",
        "dynasty": "唐",
        "collection_info": null
    },
    {
        "uuid": "39c68fc7805ee0b67cac6a812c7d80cb",
        "title": "月映清淮流",
        "author": "无名氏",
        "content": "淮月秋偏静，含虚夜转明。\n桂花窥镜发，蟾影映波生。\n澹滟轮初上，裴回魄正盈。\n遥塘分草树，近浦写山城。\n桐柏流光逐，蠙珠濯景清。\n孤舟方利涉，更喜照前程。",
        "dynasty": "唐",
        "collection_info": null
    },
    {
        "uuid": "7aa97a3c86933a04b736dfd8135832d6",
        "title": "寿星见",
        "author": "无名氏",
        "content": "玄象今何应，时和政亦平。\n祥为一人寿，色映九霄明。\n皎洁垂银汉，光芒近斗城。\n合规同月满，表瑞得天清。\n甘露盈条降，祥烟向日生。\n无如此嘉祉，率土荷秋成。",
        "dynasty": "唐",
        "collection_info": null
    },
    {
        "uuid": "e625bd06ae5ec9854768eacdd4f07625",
        "title": "华山庆云见",
        "author": "无名氏",
        "content": "圣主祠名岳，高风发庆云。\n金柯初缭绕，玉叶渐氛氲。\n气色含珠日，光明吐翠雰。\n依稀来鹤态，髣髴列仙羣。\n万树流光影，千潭写锦文。\n苍生忻有望，祥瑞在吾君。",
        "dynasty": "唐",
        "collection_info": null
    },
    {
        "uuid": "d5e2ec3caece61f1717eaa564b715bcf",
        "title": "清风戒寒",
        "author": "无名氏",
        "content": "萧飒清风至，悠然发思端。\n入林翻别叶，绕树败红兰。\n晓拂轻霜度，宵分远籁攒。\n稍依帘隙静，徧觉坐隅寒。\n乍逐惊蓬振，偏催急漏残。\n遥知洞庭水，此夕起波澜。",
        "dynasty": "唐",
        "collection_info": null
    },
    {
        "uuid": "5f10f1671c95537587adaccdf818d915",
        "title": "空水共澄鲜",
        "author": "无名氏",
        "content": "悠然四望通，渺渺水无穷。\n海鹤飞天际，烟林出镜中。\n云消澄徧碧，霞起澹微红。\n落日浮光满，遥山翠色同。\n樵声喧竹屿，棹唱入莲藂。\n远客舟中兴，烦襟暂一空。",
        "dynasty": "唐",
        "collection_info": null
    },
    {
        "uuid": "ad004b710c01dae7ed13d975b01faf14",
        "title": "寒流聚细文",
        "author": "无名氏",
        "content": "晓野方闲眺，横溪赏乱流。\n寒文趋浦急，圆折逐烟浮。\n不谓飘疎雨，非关浴远鸥。\n观鱼鳞共细，间石影疑稠。\n猎猎风泠夕，潺潺濑响秋。\n仙槎如共泛，天汉适淹留。",
        "dynasty": "唐",
        "collection_info": null
    },
    {
        "uuid": "a8a22fbcba523626b3292a397d93ccf3",
        "title": "长安早春",
        "author": "无名氏",
        "content": "杳霭三春色，先从帝里芳。\n折杨犹恨短，测景已忻长。\n莺和红楼乐，花连紫禁香。\n跃鱼惊太液，佳气接温汤。\n风送飞珂响，尘蒙翠辇光。\n熙熙晴煦远，徒欲奉尧觞。",
        "dynasty": "唐",
        "collection_info": null
    },
    {
        "uuid": "7f84ac6121a5014b742bc062419117d7",
        "title": "嘉和合颕",
        "author": "无名氏",
        "content": "天祚皇王德，神呈瑞谷嘉。\n感时苗特秀，证道叶方华。\n气转腾佳色，云披映早霞。\n熏风浮合颕，湛露净祥花。\n六穗垂兼倒，孤茎袅復斜。\n影同唐叔献，称庆比周家。",
        "dynasty": "唐",
        "collection_info": null
    },
    {
        "uuid": "229eab57e47ab3c4f9397722f2496251",
        "title": "膏泽多丰年",
        "author": "无名氏",
        "content": "帝德方多泽，莓莓井径同。\n八方甘雨布，四远报年丰。\n厫庆千厢在，山流万壑通。\n候时勤稼穑，击壤乐农功。\n畎亩人无惰，田庐岁不空。\n何须忧伏腊，千载贺尧风。",
        "dynasty": "唐",
        "collection_info": null
    },
    {
        "uuid": "785564493e5453d68ac0ed19defb67e7",
        "title": "玉壶冰",
        "author": "无名氏",
        "content": "玄律阴风劲，坚冰在玉壶。\n暗中花更出，晓后色全无。\n涸冱谁能伴，凄清讵可渝。\n任圆空似璧，照物不成珠。\n素质情方契，孤明道岂殊。\n幽人若相比，还得咏生刍。",
        "dynasty": "唐",
        "collection_info": null
    },
    {
        "uuid": "670e79780902c65bafc0cad56b90b138",
        "title": "望禁苑祥光",
        "author": "无名氏",
        "content": "佳气生天苑，葱茏几效祥。\n树遥三殿际，日映九城傍。\n山雾宁同色，卿云未可彰。\n眺汾疑鼎气，临渭想荣光。\n当并舂陵发，应开圣历长。\n微臣时一望，短羽欲飞翔。",
        "dynasty": "唐",
        "collection_info": null
    },
    {
        "uuid": "58a48db0cab77a0a95942d5761dce368",
        "title": "晨光动翠华",
        "author": "无名氏",
        "content": "早朝开紫殿，佳气逐清晨。\n北阙华旌在，东方曙景新。\n影连香雾合，光媚庆云频。\n鸟羽飘初定，龙文照转真。\n直疑冠佩入，长爱冕旒亲。\n摇动祥云裏，朝朝映侍臣。",
        "dynasty": "唐",
        "collection_info": null
    },
    {
        "uuid": "0bb22578e1ea805f3d56b2da789da2e2",
        "title": "观南郊回仗",
        "author": "无名氏",
        "content": "传警千门寂，南郊綵仗迴。\n但惊龙再见，谁识日双开。\n德泽施云雨，恩光变烬灰。\n阅兵貔武振，听乐凤凰来。\n候刻移宸辇，尊时集观台。\n多惭远臣贱，不得礼容陪。",
        "dynasty": "唐",
        "collection_info": null
    },
    {
        "uuid": "52afe317796cfded30d88a978b4d65fb",
        "title": "谒见日将至双阙",
        "author": "无名氏",
        "content": "晓色临双阙，微臣礼位陪。\n远惊龙凤覩，谁识冕旒开。\n蔼蔼千年盛，颙颙万国来。\n天文标日月，时令布云雷。\n迥出黄金殿，全分白玉台。\n雕虫意何取，瞻恋不知迴。",
        "dynasty": "唐",
        "collection_info": null
    },
    {
        "uuid": "d6eced1d3d8511988bbc4e26180ed99f",
        "title": "尚书郎上直闻春漏",
        "author": "无名氏",
        "content": "地即尚书省，人惟鸳鹭行。\n审时传玉漏，直夜递星郎。\n历历闻仙暑，泠泠出建章。\n自空来断续，随月散凄锵。\n物静知声远，寒轻觉夜长。\n听余残月落，曙色满东方。",
        "dynasty": "唐",
        "collection_info": null
    },
    {
        "uuid": "38097cda7e669092d297de6162baa1ee",
        "title": "华清宫望幸",
        "author": "无名氏",
        "content": "骊岫接新丰，岧嶤驾碧空。\n凿山开秘殿，隐雾蔽仙宫。\n绛阙犹栖凤，雕梁尚带虹。\n温泉曾浴日，华馆旧迎风。\n肃穆瞻云辇，深沈闭绮栊。\n东郊望幸处，瑞气霭蒙蒙。",
        "dynasty": "唐",
        "collection_info": null
    },
    {
        "uuid": "8a2c36d8c21b9cd2ef208131e2cd653e",
        "title": "御题国子监",
        "author": "无名氏",
        "content": "宸翰符玄造，荣题国子门。\n笔锋迴日月，字势动干坤。\n檐下云光绕，梁间鹊影翻。\n张英圣莫拟，索靖妙难言。\n为着盘龙迹，能彰舞凤蹲。\n更随垂露像，常以沐皇恩。",
        "dynasty": "唐",
        "collection_info": null
    },
    {
        "uuid": "c5269c97ccf92a03daa77894e37b00a9",
        "title": "郊坛听雅乐",
        "author": "无名氏",
        "content": "泰坛恭祀事，彩仗下寒垧。\n展礼陈嘉乐，斋心动众灵。\n韵长飘更远，曲度静宜听。\n泛响何清越，随风散杳冥。\n彻悬和气聚，旋退晓山青。\n本自钧天降，还疑列洞庭。",
        "dynasty": "唐",
        "collection_info": null
    },
    {
        "uuid": "df8893e6b727c100196cd818cfb3d346",
        "title": "册上公太常奏雅乐",
        "author": "无名氏",
        "content": "司乐陈金石，逶迤引上公。\n奏音人语绝，清韵佩声通。\n应律烟云改，来仪鸟兽同。\n得贤因举颂，修礼便观风。\n圣寿三称内，天欢九奏中。\n寂寥高曲尽，犹自满宸聪。",
        "dynasty": "唐",
        "collection_info": null
    },
    {
        "uuid": "70b697a3f8a1e0c72c24aca51977d211",
        "title": "听霜钟",
        "author": "无名氏",
        "content": "渺渺飞霜夜，寥寥远岫钟。\n出云疑断续，入户乍舂容。\n度枕频惊梦，随风几韵松。\n悠扬来不已，杳霭去何从。\n髣髴烟岚隔，依俙岩峤重。\n此时聊一听，余响绕千峰。",
        "dynasty": "唐",
        "collection_info": null
    },
    {
        "uuid": "65e6e0e53ffa7c4bd898bf3bae9b5e10",
        "title": "听霜钟",
        "author": "无名氏",
        "content": "寥亮来丰岭，分明辨古钟。\n应霜如自击，中节每相从。\n静听非闲扣，潜应蕴圣踪。\n风间时断续，云外更舂容。\n虚警和清籁，雄鸣隔乱峰。\n因之论知己，感激更难逢。",
        "dynasty": "唐",
        "collection_info": null
    },
    {
        "uuid": "7c455f8ecd9aefa0ca4af95a9ddd8e3e",
        "title": "笙磬同音",
        "author": "无名氏",
        "content": "笙磬闻何处，凄锵宛在东。\n激扬音自彻，高下曲宜同。\n历历俱盈耳，泠泠递散空。\n兽因繁奏舞，人感至和通。\n讵间洪纤韵，能齐搏拊功。\n四悬今尽美，一听辨移风。",
        "dynasty": "唐",
        "collection_info": null
    },
    {
        "uuid": "00a820ad43381974481ce98038489569",
        "title": "玉巵无当",
        "author": "无名氏",
        "content": "共惜连城宝，翻为无当巵。\n讵惭君子贵，深讶拙工隳。\n泛蚁功全少，如虹色不移。\n可怜珍砾石，何计辨糟醨。\n江海诚难满，盘筵莫妄施。\n纵乖斟酌意，犹得奉光仪。",
        "dynasty": "唐",
        "collection_info": null
    },
    {
        "uuid": "494511a6b69bd682e0100e8c3894a33d",
        "title": "府试古镜",
        "author": "无名氏",
        "content": "旧是秦时镜，今来古匣中。\n龙盘初挂月，凤舞欲生风。\n石黛曾留殿，朱光适在宫。\n应祥知道泰，监物觉神通。\n肝胆诚难隐，妍媸信易穷。\n幸居君子室，长愿免尘蒙。",
        "dynasty": "唐",
        "collection_info": null
    },
    {
        "uuid": "45bedf0bc0df59ccc53a8b38b3215639",
        "title": "焚裘",
        "author": "无名氏",
        "content": "今主临前殿，惩奢爇异裘。\n忽看阳焰发，如覩吉光流。\n丽彩辞宸扆，余香在御楼。\n火随余烬灭，气逐远烟浮。\n素朴回风变，凋华逐志休。\n永垂恭俭德，千古揖皇猷。",
        "dynasty": "唐",
        "collection_info": null
    },
    {
        "uuid": "273ab5fe7536df747e8f427d0c429c0f",
        "title": "送薛大夫和蕃",
        "author": "无名氏",
        "content": "戎王归汉命，魏绛谕皇恩。\n旌斾辞双阙，风沙上五原。\n往途遵塞道，出祖耀都门。\n策令天文盛，宣威使者尊。\n澄波望四海，入贡伫诸蕃。\n秋杪迎迴骑，无劳枉梦魂。",
        "dynasty": "唐",
        "collection_info": null
    },
    {
        "uuid": "4983a9a961d99528d2ff7261672f38ba",
        "title": "观劒南献捷",
        "author": "无名氏",
        "content": "遐圻新破虏，名将旧登坛。\n戎馘西南至，毡裘长幼观。\n边疆氛已息，矛戟血犹残。\n紫陌欢声动，丹墀喜气盘。\n唐虞方德易，卫霍比功难。\n共覩俘囚入，赓歌万国安。",
        "dynasty": "唐",
        "collection_info": null
    },
    {
        "uuid": "8149b0182db1c0b9a39917af05416825",
        "title": "云母屏风隔坐",
        "author": "无名氏",
        "content": "彩障成云母，丹墀隔上公。\n才彰二纪盛，荣播一朝同。\n近玉初齐白，临花乍散红。\n凝姿分缥缈，转佩辨𤫩珑。\n意惬恩偏厚，名新宠更崇。\n谁知历千古，犹自仰清风。",
        "dynasty": "唐",
        "collection_info": null
    },
    {
        "uuid": "9f5e0e3ecd8f484b7348ed59ce3f0533",
        "title": "白受采",
        "author": "无名氏",
        "content": "皛皛金方色，迁移妙不穷。\n轻衣尘迹化，净壁缋文通。\n沙变蓝溪渍，冰渝墨沼空。\n似甘言受和，由礼学资忠。\n皎洁形无定，玄黄用莫同。\n素心如可教，愿染古人风。",
        "dynasty": "唐",
        "collection_info": null
    },
    {
        "uuid": "f87f2f953da38ff6e136beb235cc683a",
        "title": "人不易知",
        "author": "无名氏",
        "content": "权衡谅匪易，愚智信难移。\n九德皆殊进，三端岂易施。\n同称昆岫宝，共握桂林枝。\n郑鼠今奚别，齐竽或滥吹。\n瑶台有光鑑，屡照不应疲。\n片善当无掩，先鸣贵在斯。\n龙门峻且极，骥足庶来驰。\n太息李元礼，期君幸一知。",
        "dynasty": "唐",
        "collection_info": null
    },
    {
        "uuid": "c02b6e6409817a2770fdb6b89e6d35e7",
        "title": "晦日同志昆明池泛舟",
        "author": "无名氏",
        "content": "灵沼疑河汉，萧条见斗牛。\n烟生知岸近，水净觉天秋。\n落月低前树，清辉满去舟。\n兴因孤屿起，心为白苹留。\n晓吹兼渔笛，闲云伴客愁。\n龙津如可上，长啸且乘流。",
        "dynasty": "唐",
        "collection_info": null
    },
    {
        "uuid": "f1b86b12c2e5ca6b19f7ce49966e02e0",
        "title": "礼闱阶前春草生",
        "author": "无名氏",
        "content": "河畔虽同色，南宫淑景先。\n微开曳履处，常对讲经前。\n得地风尘隔，依林雨露偏。\n已逢霜候改，初寄日华妍。\n影与丛兰杂，荣将众卉连。\n哲人如不薙，生意在芳年。",
        "dynasty": "唐",
        "collection_info": null
    },
    {
        "uuid": "7a9029aa968d0ca35177ca12ef440979",
        "title": "秋风生桂枝",
        "author": "无名氏",
        "content": "寒桂秋风动，萧萧自一枝。\n方将击林变，不假舞松移。\n散翠幽花落，摇青密叶离。\n哀猨惊助褭，花露滴争垂。\n遗韵连波聚，流音万木随。\n常闻小山裏，逋客最先知。",
        "dynasty": "唐",
        "collection_info": null
    },
    {
        "uuid": "46cf1ed99372fa7140c235aa47e9dad5",
        "title": "幽人折芳桂",
        "author": "无名氏",
        "content": "厚地生芳桂，遥林耸榦长。\n叶开风裏色，花吐月中光。\n曙鸟啼余翠，幽人爱早芳。\n动时垂露滴，攀处拂衣香。\n古调声犹苦，孤高力自强。\n一枝终是折，荣耀在东堂。",
        "dynasty": "唐",
        "collection_info": null
    },
    {
        "uuid": "1b5a9e971f817847c0d422712c4230a0",
        "title": "霜菊",
        "author": "无名氏",
        "content": "秋尽北风去，律移寒气肃。\n淅沥降繁霜，离披委残菊。\n华滋尚照灼，幽气含纷郁。\n的的冒空园，萋萋被幽谷。\n骚人有遗咏，陶令曾盈掬。\n傥使怀袖中，犹堪袭余馥。",
        "dynasty": "唐",
        "collection_info": null
    },
    {
        "uuid": "fa6fcc385fc374be5faa260f1a3f82d2",
        "title": "金谷园花发怀古",
        "author": "无名氏",
        "content": "春风生梓泽，迟景映花林。\n欲问当时事，因伤此日心。\n繁华人已殁，桃李意何深。\n涧咽歌声在，云归盖影沈。\n地形同万古，笑价失千金。\n遗迹应无限，芳菲不可寻。",
        "dynasty": "唐",
        "collection_info": null
    },
    {
        "uuid": "2a5151a7a9097f2dc86304d1f4879679",
        "title": "骊龙",
        "author": "无名氏",
        "content": "有美为鳞族，潜蟠得所从。\n标奇初韫宝，表智即称龙。\n大壑长千里，深泉固九重。\n奋髯云乍起，矫首浪还衝。\n荀氏传高誉，庄生冀绝踪。\n仍知流泪在，何幸此相逢。",
        "dynasty": "唐",
        "collection_info": null
    },
    {
        "uuid": "e8190bd73392c3be2ebf02b4128a616f",
        "title": "鹤鸣九皋",
        "author": "无名氏",
        "content": "胎化呈仙质，长鸣在九皋。\n排空散清唳，映日委霜毛。\n万里思寥廓，千山望郁陶。\n香凝光不见，风积韵弥高。\n凤侣攀何及，鸡羣思忽劳。\n昇天如有应，飞舞出蓬蒿。",
        "dynasty": "唐",
        "collection_info": null
    },
    {
        "uuid": "5742daf18368b652e3b707a5903966f1",
        "title": "霜隼下晴皋",
        "author": "无名氏",
        "content": "九皋霜气劲，翔隼下初晴。\n风动闲云卷，星驰白草平。\n棱棱方厉疾，肃肃自纵横。\n掠地秋毫迥，投身逸翮轻。\n高墉全失影，逐雀作飞声。\n薄暮寒郊外，悠悠万里情。",
        "dynasty": "唐",
        "collection_info": null
    },
    {
        "uuid": "d85f1833f6844dedc86d6ce95da9328d",
        "title": "河鲤登龙门",
        "author": "无名氏",
        "content": "年久还求变，今来有所从。\n得名当是鲤，无点可成龙。\n备历艰难徧，因期造化容。\n泥沙宁不阻，钓饵莫相逢。\n击浪因成势，纤鳞莫继踪。\n若令摇尾去，雨露此时浓。",
        "dynasty": "唐",
        "collection_info": null
    },
    {
        "uuid": "9d769c6821e25e1938aea388696daab9",
        "title": "改九子山为九华山联句",
        "author": "李白",
        "content": "妙有分二气，灵山开九华。\n层标遏迟日，半壁明朝霞。\n积雪曜阴壑，飞流歕阳崖。\n青莹玉树色，缥缈羽人家。",
        "dynasty": "唐",
        "collection_info": null
    },
    {
        "uuid": "d4d6444f59b3a915ddf694398864b439",
        "title": "夏夜李尚书筵送宇文石首赴县联句",
        "author": "杜甫",
        "content": "爱客尚书贵，之官宅相贤。\n酒香倾坐侧，帆影驻江边。\n翟表郎官瑞，凫看令宰仙。\n雨稀云叶断，夜久烛花偏。\n数语敧纱帽，高文掷彩笺。\n兴饶行处乐，离惜醉中眠。\n单父长多暇，河阳实少年。\n客居逢自出，为别几悽然。",
        "dynasty": "唐",
        "collection_info": null
    },
    {
        "uuid": "9ead1cf1166ac1befc0ff8a884f59ae5",
        "title": "登岘山观李左相石尊联句",
        "author": "颜真卿",
        "content": "李公登饮处，因石为洼尊。\n人事岁年改，岘山今古存。\n榛芜掩前迹，苔藓余旧痕。\n叔子尚遗德，山公此迴轩。\n维舟陪高兴，感昔情弥敦。\n蔼蔼贤哲事，依依离别言。\n岖嵚横道周，迢遰连山根。\n余烈暧林野，众芳揖兰荪。\n德晖映岩足，胜赏延高原。\n远水明匹练，因晴见吴门。\n陪游追盛美，揆德欣讨论。\n器有成形用，功资造化元。\n流霞方泔淡，别鹤遽翩飜。\n旧规倾逸赏，新兴丽初暾。\n醉后接㒿倒，归时驺骑喧。\n迟迴向遗迹，离别益伤魂。\n览事古兴属，送人归思繁。\n怀贤久徂谢，赠远空攀援。\n八座钦懿躅，高名播干坤。\n松深引闲步，葛弱供险扪。\n花气酒中馥，云华衣上屯。\n森沈列湖树，牢落望郊园。\n白日半岩岫，清风满丘樊。\n旌麾间翠幄，箫鼓来朱轓。\n闲路蹑云影，清心澄水源。\n萍连浦中屿，竹绕山下村。\n景落全溪暗，烟凝半岭昏。\n去日往如復，换年凉代温。\n登临继风骚，义激旧府恩。",
        "dynasty": "唐",
        "collection_info": null
    },
    {
        "uuid": "a238c2f3fab48c7301ca186dd23f94f8",
        "title": "水堂送诸文士戏赠潘丞联句",
        "author": "颜真卿",
        "content": "居人未可散，上客须留着。\n莫唱阿亸迴，应云夜半乐。\n诗教刻烛赋，酒任连盘酌。\n从他白眼看，终恋青山郭。\n林栖非姓许，寺住那名约。\n会异永和年，才同建安作。\n何烦问更漏，但遣催弦索。\n共说长句能，皆言早归恶。\n那知殊出处，还得同笑谑。\n雅韵虽暂欢，禅心肯抛却。\n一宿同高会，几人归下若。\n帘开北陆风，烛焯南枝鹊。\n文场苦叨窃，钓渚甘漂泊。\n弱质幸见容，菲才诚重诺。",
        "dynasty": "唐",
        "collection_info": null
    },
    {
        "uuid": "9465abc434a753b5b15330cd50d1bc07",
        "title": "与耿湋水亭咏风联句",
        "author": "颜真卿",
        "content": "清风何处起，拂槛復萦洲。\n回入飘华幕，轻来迭晚流。\n桃竹今已展，羽翣且从收。\n经竹吹弥切，过松韵更幽。\n直散青苹末，偏随白浪头。\n山山催雨过，浦浦发行舟。\n动树蝉争噪，开帘客罢愁。\n度弦方解愠，临水已迎秋。\n凉为开襟至，清因作颂留。\n周回随远梦，骚屑满离忧。\n岂独销繁暑，偏能入迥楼。\n王风今若此，谁不荷明休。",
        "dynasty": "唐",
        "collection_info": null
    },
    {
        "uuid": "540d464a8783cb34e076eb2fad894f09",
        "title": "又溪馆听蝉联句",
        "author": "颜真卿",
        "content": "高树多凉吹，疎蝉足断声。\n已催居客感，更使别人惊。\n晚夏犹知急，新秋别有情。\n危湍和不似，细管学难成。\n当斅附金重，无贪曜火明。\n青松四面落，白髮一重生。\n向夕音弥厉，迎风翼更轻。\n单嘶出迥树，余响思空城。\n嘒唳松间坐，萧寥竹裏行。\n如何长饮露，高洁未能名。",
        "dynasty": "唐",
        "collection_info": null
    },
    {
        "uuid": "0504c261679d9bac71a2706461a39f9a",
        "title": "送耿湋拾遗联句",
        "author": "颜真卿",
        "content": "尧舜逢明主，严徐得侍臣。\n分行接三事，高兴柏梁新。\n楚国千山道，秦城万里人。\n镜中看齿髮，河上有烟尘。\n望阙飞青翰，朝天忆紫宸。\n喜来欢宴洽，愁去咏歌频。\n顾盼情非一，睽携处亦频。\n吴兴贤太守，临水最殷勤。",
        "dynasty": "唐",
        "collection_info": null
    },
    {
        "uuid": "cc19ef47dc442117ac3a0a15f859b437",
        "title": "五言月夜啜茶联句",
        "author": "颜真卿",
        "content": "泛花邀坐客，代饮引情言。\n醒酒宜华席，留僧想独园。\n不须攀月桂，何假树庭萱。\n御史秋风劲，尚书北斗尊。\n流华净肌骨，疏瀹涤心原。\n不似春醪醉，何辞绿菽繁。\n素瓷传静夜，芳气满闲轩。",
        "dynasty": "唐",
        "collection_info": null
    },
    {
        "uuid": "d5fd89a0982e9a2d0a7117a35bc8a109",
        "title": "五言夜宴咏灯联句",
        "author": "颜真卿",
        "content": "桂酒牵诗兴，兰釭照客情。\n讵惭珠乘朗，不让月轮明。\n破暗光初白，浮云色转清。\n带花疑在树，比燎欲分庭。\n顾己惭微照，开帘识近汀。",
        "dynasty": "唐",
        "collection_info": null
    },
    {
        "uuid": "b7fd83453c55aac9cd7733fb93b7c6a4",
        "title": "三言喜皇甫侍御见过南楼玩月",
        "author": "颜真卿",
        "content": "喜嘉客，闢前轩。\n天月净，水云昏。\n雁声苦，蟾影寒。\n闻裛浥，滴檀栾。\n欢宴处，江湖间。\n卷翠幕，吟嘉句。\n恨清光，留不住。\n高驾动，清角催。\n惜归去，重裴回。\n露欲晞，客将醉。\n犹宛转，照深意。",
        "dynasty": "唐",
        "collection_info": null
    },
    {
        "uuid": "292f31795894e14f12b9d4682f961057",
        "title": "七言重联句",
        "author": "颜真卿",
        "content": "顷持宪简推高步，独占诗流横素波。\n不是中情深惠好，谁能千里远经过。\n诗书宛似陪康乐，少长还同宴永和。\n夜酌此时看碾玉，晨趋几日重鸣珂。\n万井更深空寂寞，千方雾起隐嵯峨。\n荧荧远火分渔浦，历历寒枝露鸟窠。\n汉朝旧学君公隐，鲁国今从弟子科。\n只自倾心惭煦濡，何曾将口恨蹉跎。\n独赏谢吟山照耀，共知殷叹树婆娑。\n华毂苦嫌云路隔，衲衣长向雪峰何。",
        "dynasty": "唐",
        "collection_info": null
    },
    {
        "uuid": "4c73367953ad71dae437b480acf62f75",
        "title": "五言送李侍御联句",
        "author": "颜真卿",
        "content": "吾友驻行轮，迟迟惜上春。\n东西出饯路，惆怅独归人。\n欢会期他日，驱驰恨此身。\n须知贡公望，从此愿相因。",
        "dynasty": "唐",
        "collection_info": null
    },
    {
        "uuid": "d73a3e726f070023d0548292bda51d70",
        "title": "五言翫初月重游联句",
        "author": "颜真卿",
        "content": "春溪与岸平，初月出溪明。\n璧彩寒仍洁，金波夜转清。\n孤光远近满，练色往来轻。\n望望随兰棹，依依出柳城。",
        "dynasty": "唐",
        "collection_info": null
    },
    {
        "uuid": "ad8244abbfbd0acfc044e11b6dc803dc",
        "title": "五言重送横飞联句",
        "author": "颜真卿",
        "content": "春田草未齐，春水满长溪。\n出饯风初暖，攀光日渐西。\n归期江上远，别思月中迷。",
        "dynasty": "唐",
        "collection_info": null
    },
    {
        "uuid": "4473a99b2446d8f2ff6e010deb16b0df",
        "title": "五言夜集联句",
        "author": "颜真卿",
        "content": "寒花护月色，坠叶占风音。\n兹夕无尘虑，高云共片心。",
        "dynasty": "唐",
        "collection_info": null
    },
    {
        "uuid": "4ec5eb59d1382a3650f31f9e4a0d13e8",
        "title": "三言拟五杂组联句",
        "author": "颜真卿",
        "content": "五杂组，盘上葅。\n往復还，头懒梳。\n不得已，罾裏鱼。\n五杂组，郊外芜。\n往復还，枥上驹。\n不得已，谷中愚。\n五杂组，绣与锦。\n往復还，兴又寝。\n不得已，病伏枕。\n五杂组，酒与肉。\n往復还，东篱菊。\n不得已，醉便宿。\n五杂组，阛阓间。\n往復还，门上关。\n不得已，鬓毛斑。\n五杂组，绣纹线。\n往復还，春来燕。\n不得已，入征战。",
        "dynasty": "唐",
        "collection_info": null
    },
    {
        "uuid": "910022f46f0da2e8112ed35124bf9296",
        "title": "三言重拟五杂组联句",
        "author": "颜真卿",
        "content": "五杂组，四豪客。\n往復还，阡与陌。\n不得已，长沙谪。\n五杂组，五辛盘。\n往復还，马上鞍。\n不得已，左降官。\n五杂组，甘咸醋。\n往復还，乌与兔。\n不得已，韶光度。\n五杂组，五色丝。\n往復还，回文诗。\n不得已，失喜期。",
        "dynasty": "唐",
        "collection_info": null
    },
    {
        "uuid": "11bcac59096f97c3bb15022d692049e8",
        "title": "七言大言联句",
        "author": "颜真卿",
        "content": "高歌阆风步瀛洲，燂鹏爚鲲餐未休。\n四方上下无外头，一啜顿涸沧溟流。",
        "dynasty": "唐",
        "collection_info": null
    },
    {
        "uuid": "0d65d1e6695986b6f926087bc24ae9b1",
        "title": "七言小言联句",
        "author": "颜真卿",
        "content": "长路迢遥吞吐丝，蟭螟蚊睫察难知。",
        "dynasty": "唐",
        "collection_info": null
    },
    {
        "uuid": "ab8f87ea847bd6ae079ff587e2b52e90",
        "title": "七言乐语联句",
        "author": "颜真卿",
        "content": "苦河既济真僧喜，新知满座笑相视。\n戍客归来见妻子，学生放假偷向市。",
        "dynasty": "唐",
        "collection_info": null
    },
    {
        "uuid": "343df5a0361e9e8322a2e4609b36c8d5",
        "title": "七言嚵语联句",
        "author": "颜真卿",
        "content": "拈䭔舐指不知休，欲炙侍立涎交流。\n过屠大嚼肯知羞，食店门外强淹留。",
        "dynasty": "唐",
        "collection_info": null
    },
    {
        "uuid": "82f22b3a647cde5551a59a3c2849ab41",
        "title": "七言滑语联句",
        "author": "颜真卿",
        "content": "雨裏下山蹋榆皮，莓苔石桥步难移。\n芜荑酱醋吃煮葵，缝靴蜡线油涂锥。\n急逢龙背须且骑。",
        "dynasty": "唐",
        "collection_info": null
    },
    {
        "uuid": "96ea652fecf805c449444118dfc5c5cb",
        "title": "七言醉语联句",
        "author": "颜真卿",
        "content": "逢糟遇麯便酩酊，覆车坠马皆不醒。\n倒着接㒿髮垂领，狂心乱语无人并。",
        "dynasty": "唐",
        "collection_info": null
    },
    {
        "uuid": "74b34818db58f2eac453883d3ca346e6",
        "title": "建元寺昼公与崔秀才见过联句与郑奉礼部同作",
        "author": "皇甫曾",
        "content": "人闲宜岁晚，道者访幽期。\n独与寒山别，行当暮雪时。\n柏台辞汉主，竹寺寄潜师。\n荷策知君待，开门笑我迟。\n暮阶县雨足，寒吹绕松枝。\n理辩尘心妄，经分梵字疑。\n久承黄纸诏，曾赋碧云诗。\n然诺惊相许，风流话所思。\n筌忘心已默，磬发夜何其。\n愿结求羊侣，名山从所之。",
        "dynasty": "唐",
        "collection_info": null
    },
    {
        "uuid": "dd31005d3901649feef854772a4c0ac2",
        "title": "建元寺西院寄李员外纵联句",
        "author": "皇甫曾",
        "content": "寄隐霜台客，相思粉署人。\n诚知阡陌近，无奈别离频。\n夜色迷双树，钟声警四邻。\n散才徒仰鲍，归梦远知秦。\n雨带清笳发，花惊夕漏春。\n招摇随步锡，髣髴听行轮。\n要路推高足，空林寄一身。\n盛名知独擅，良会忆相亲。\n稍涤心中垢，都遗陌上尘。\n今宵此堂集，何事少遗民。",
        "dynasty": "唐",
        "collection_info": null
    },
    {
        "uuid": "fdd4767e02be5559830305d6f78c8bcc",
        "title": "中元日鲍端公宅遇吴天师联句",
        "author": "严维",
        "content": "道流为柱史，教戒下真仙。\n共契中元会，初修内景篇。\n游方依地僻，卜室喜墙连。\n宝笥开金箓，华池漱玉泉。\n怪龙随羽翼，青节降云烟。\n昔去遗丹竈，今来变海田。\n养形奔二景，炼骨度千年。\n骑竹投陂裏，携壶挂牖边。\n洞中尝入静，河上旧谈玄。\n伊洛笙歌远，蓬壶日月偏。\n青骡蓟训引，白犬伯阳牵。\n法受相君后，心存象帝先。\n道成能缩地，功满欲升天。\n何意迷孤性，含情恋数贤。",
        "dynasty": "唐",
        "collection_info": null
    },
    {
        "uuid": "77213916a332c8c39c78ac810f359338",
        "title": "酒语联句各分一字",
        "author": "严维",
        "content": "山简酣歌倒接㒿，看朱成碧无所知。\n耳鸣目眩驷马驰，口称童羖腹鸱夷。\n兀然落帽灌酒巵，太常吏部相对时。\n藉糟枕曲浮酒池，瓮间篱下卧不移。\n叫呼不应无事悲，千日一醒知是谁。\n左倾右倒人避之。",
        "dynasty": "唐",
        "collection_info": null
    },
    {
        "uuid": "26d77bab24a6cef86e7969db0417b6a2",
        "title": "一字至九字诗联句",
        "author": "严维",
        "content": "东，西。\n步月，寻溪。\n鸟已宿，猨又啼。\n狂流碍石，迸笋穿磎。\n望望人烟远，行行萝径迷。\n探题只应尽墨，持赠更欲封泥。\n松下流时何岁月，云中幽处屡攀跻。\n乘兴不知山路远近，缘情莫问日过高低。\n静听林下潺潺足湍濑，厌问城中喧喧多鼓鼙。",
        "dynasty": "唐",
        "collection_info": null
    },
    {
        "uuid": "d6df9727911be0294632c388c5995b54",
        "title": "宣上人病中相寻联句",
        "author": "李益",
        "content": "策杖迎诗客，归房理病身。\n闲收无效药，徧寄有情人。\n草木分千品，方书问六陈。\n还知一室内，我尔即天亲。",
        "dynasty": "唐",
        "collection_info": null
    },
    {
        "uuid": "c9a6e94573232e670349a5221b31b25f",
        "title": "八月十五夜宣上人独游安国寺山庭院步人迟明将至因话昨宵乘兴联句",
        "author": "李益",
        "content": "九重城接天花界，三五秋生一夜风。\n行听漏声云散后，遥闻天语月明中。\n含凉阁迥通仙掖，承露盘高出上宫。\n谁问独愁门外客，清谈不与此宵同。",
        "dynasty": "唐",
        "collection_info": null
    },
    {
        "uuid": "71e0f43b1d94d5a12f114b9a1469a19a",
        "title": "重阳夜集兰陵居与宣上人联句",
        "author": "李益",
        "content": "蟋蟀催寒服，茱萸滴露房。\n酒巡明刻烛，篱菊暗寻芳。\n新月和秋露，繁星混夜霜。\n登高今夕事，九九是天长。",
        "dynasty": "唐",
        "collection_info": null
    },
    {
        "uuid": "4c88ede7e015df8475e11d6279975c1b",
        "title": "与宣供奉携瘿尊归杏溪园联句",
        "author": "李益",
        "content": "千畦抱瓮园，一酌瘿尊酒。\n唯有沃洲僧，时过杏溪叟。\n追欢君适性，独饮我空口。\n儒释事虽殊，文章意多偶。",
        "dynasty": "唐",
        "collection_info": null
    },
    {
        "uuid": "0761d6f3e33df6c1b93e720c097549dd",
        "title": "兰陵僻居联句",
        "author": "李益",
        "content": "潘岳闲居赋，陶潜独酌谣。\n二贤成往事，三径是今朝。\n生幸逢唐运，昌时奉帝尧。\n进思谐启沃，退混即渔樵。\n蠹简封延阁，雕阑閟上霄。\n相从清旷地，秋露挹兰苕。",
        "dynasty": "唐",
        "collection_info": null
    },
    {
        "uuid": "2b0c62bb80fc90f1551a41a399d64ca0",
        "title": "天津桥南山中各题一句",
        "author": "李益",
        "content": "野坐分苔席，山行绕菊丛。\n云衣惹不破，秋色望来空。",
        "dynasty": "唐",
        "collection_info": null
    },
    {
        "uuid": "6c028ff867c36f7e0bef47a19a01949b",
        "title": "红楼下联句",
        "author": "李益",
        "content": "佛剎接重城，红楼切太清。\n紫云连照耀，丹槛郁峥嵘。\n榱栋烟虹入，轩窗日月平。\n参差五陵晚，分背八川明。\n松韵风初过，莲陂浪欲倾。\n敬瞻疑涌见，围绕学无生。",
        "dynasty": "唐",
        "collection_info": null
    },
    {
        "uuid": "ca50cb2548b0493cca6b968081324e8e",
        "title": "赋应门照绿苔",
        "author": "李益",
        "content": "宫阙何年月，应门何岁苔。\n清光一以照，白露共裴回。\n珠履久行绝，玉房重未开。\n妾心正如此，昭阳歌吹来。",
        "dynasty": "唐",
        "collection_info": null
    },
    {
        "uuid": "4414cf5cf0fe4ad1ad2be383e68d73d5",
        "title": "寄司空曙李端联句",
        "author": "耿湋",
        "content": "长安一分首，万里隔烟波。\n海上青山暮，天涯白髮多。\n寻僧因看竹，访道或求鹅。\n云树无猨鸟，阴崖足薜萝。\n醉中留越客，兴裏眄庭柯。\n黄叶身仍逐，丹霄背未摩。\n别愁连旦暮，归梦绕关河。\n高柳寒蝉对，空阶夜雨和。\n年华空荏苒，名宦转蹉跎。\n南陌东城路，春来几度过。",
        "dynasty": "唐",
        "collection_info": null
    },
    {
        "uuid": "4575dad0229678081787eb57fef84baa",
        "title": "连句多暇赠陆三山人",
        "author": "耿湋",
        "content": "一生为墨客，几世作茶仙。\n喜是攀阑者，惭非负鼎贤。\n禁门闻曙漏，顾渚入晨烟。\n拜井孤城裏，携笼万壑前。\n闲喧悲异趣，语默取同年。\n历落惊相偶，衰羸猥见怜。\n诗书闻讲诵，文雅接兰荃。\n未敢重芳席，焉能弄綵笺。\n黑池流研水，径石涩苔钱。\n何事亲香案，无端狎钓船。\n野中求逸礼，江上访遗编。\n莫发搜歌意，予心或不然。",
        "dynasty": "唐",
        "collection_info": null
    },
    {
        "uuid": "5ac4e17c49987ff53dc2575862879a48",
        "title": "道州春日感兴",
        "author": "李景俭",
        "content": "始见花满枝，又看花满地。\n且持增气酒，莫滴伤心泪。\n深诚长郁结，芳晨自妍媚。\n啸歌聊永日，谁知此时意。",
        "dynasty": "唐",
        "collection_info": null
    },
    {
        "uuid": "b748ddc26b98b9fbbed74f800c6f4821",
        "title": "中秋夜听歌联句",
        "author": "武元衡",
        "content": "此夕来奔月，何时去上天。\n云鬟方自照，玉腕更呈鲜。\n燕婉人间意，飘飖物外缘。\n诗裁明月扇，歌索想夫怜。\n暗染荀香久，长随楚梦偏。\n会当来彩凤，髣髴逐神仙。",
        "dynasty": "唐",
        "collection_info": null
    },
    {
        "uuid": "522789a261117b750d8f5309fac703af",
        "title": "春池泛舟联句",
        "author": "裴度",
        "content": "凤池新雨后，池上好风光。\n取酒愁春尽，留宾喜日长。\n柳丝迎画舸，水镜写雕梁。\n潭洞迷仙府，烟霞认醉乡。\n莺声随笑语，竹色入壶觞。\n晚景含澄澈，时芳得艳阳。\n飞凫拂轻浪，绿柳暗迴塘。\n逸韵追安石，高居胜辟彊。\n杯停新令举，诗动綵笺忙。\n顾谓同来客，欢游不可忘。",
        "dynasty": "唐",
        "collection_info": null
    },
    {
        "uuid": "221db137ad38e95053e5f1f36b46bd97",
        "title": "西池落泉联句",
        "author": "裴度",
        "content": "东阁听泉落，能令野兴多。\n散时犹带沫，淙处即跳波。\n偏洗磷磷石，还惊泛泛鹅。\n色清尘不染，光白月相和。\n喷雪萦松竹，攒珠溅芰荷。\n对吟时合响，触树更摇柯。\n照圃红分药，侵阶绿浸莎。\n日斜车马散，余韵逐鸣珂。",
        "dynasty": "唐",
        "collection_info": null
    },
    {
        "uuid": "19961fd28c12e9af59aafa608fa39e8f",
        "title": "首夏犹清和联句",
        "author": "裴度",
        "content": "记得谢家诗，清和即此时。\n余花数种在，密叶几重垂。\n芳谢人人惜，阴成处处宜。\n水萍争点缀，梁燕共追随。\n乱蝶怜疎蘂，残莺恋好枝。\n草香殊未歇，云势渐多奇。\n单服初宁体，新篁已出篱。\n与春为别近，觉日转行迟。\n绕树风光少，侵阶苔藓滋。\n惟思奉欢乐，长得在西池。",
        "dynasty": "唐",
        "collection_info": null
    },
    {
        "uuid": "203484db564ae987b20db4ce3f4dcc76",
        "title": "蔷薇花联句",
        "author": "裴度",
        "content": "似锦如霞色，连春接夏开。\n波红分影入，风好带香来。\n得地依东阁，当阶奉上台。\n浅深皆有态，次第暗相催。\n满地愁英落，缘堤惜棹迴。\n芳浓濡雨露，明丽隔尘埃。\n似着臙脂染，如经巧妇裁。\n奈花无别计，只有酒残杯。",
        "dynasty": "唐",
        "collection_info": null
    },
    {
        "uuid": "bc68f905aa3cda1bd157e3b278a5d25e",
        "title": "喜遇刘二十八偶书两韵联句",
        "author": "裴度",
        "content": "病来佳兴少，老去旧游稀。\n笑语纵横作，杯觞络绎飞。\n清谈如水玉，逸韵贯珠玑。\n高位当金铉，虚怀似布衣。\n已容狂取乐，仍任醉忘机。\n舍眷将何适，留欢便是归。\n凤仪常欲附，蚊力自知微。\n愿假尊罍末，膺门自此依。",
        "dynasty": "唐",
        "collection_info": null
    },
    {
        "uuid": "0ebd215de4e7ccd477c43c313b30eb75",
        "title": "刘二十八自汝赴左冯涂经洛中相见联句",
        "author": "裴度",
        "content": "不归丹掖去，铜竹漫云云。\n唯喜因过我，须知未贺君。\n诗闻安石咏，香见令公熏。\n欲首函关路，来披缑岭云。\n貂蝉公独步，鸳鹭我同羣。\n插羽先飞酒，交锋便战文。\n镇嵩知表德，定鼎为铭勋。\n顾鄙容商洛，征欢候汝坟。\n频年多谑浪，此夕任喧纷。\n故态犹应在，行期未要闻。\n游藩荣已久，捧袂惜将分。\n讵厌杯行疾，唯愁日向曛。\n穷阴初莽苍，离思渐氤氲。\n残雪午桥岸，斜阳伊水濆。\n上谟尊右掖，全略静东军。\n万顷徒称量，沧溟讵有垠。",
        "dynasty": "唐",
        "collection_info": null
    },
    {
        "uuid": "c9ded4ba98d9d1a192671b14b194eb54",
        "title": "度自到洛中与乐天为文酒之会时时构咏乐不可支则慨然共忆梦得而梦得亦分司至止欢惬可知因为联句",
        "author": "裴度",
        "content": "成周文酒会，吾友胜邹枚。\n唯忆刘夫子，而今又到来。\n欲迎先倒屣，亦坐便倾杯。\n饮许伯伦右，诗推公干才。\n久曾聆郢唱，重喜上燕台。\n昼话墙阴转，宵欢斗柄迴。\n新声还共听，故态復相咍。\n遇物皆先赏，从花半未开。\n起时乌帽侧，散处玉山颓。\n墨客喧东阁，文星犯上台。\n咏吟君称首，疎放我为魁。\n忆戴何劳访，留髠不用猜。\n奉觞承曲糵，落笔捧琼瑰。\n醉弁无妨侧，词锋不可摧。\n水轩看翡翠，石径践莓苔。\n童子能骑竹，佳人解咏梅。\n洛中三可矣，邺下七悠哉。\n自向风光急，不须弦管催。\n乐观鱼踊跃，闲爱鹤裴回。\n烟柳青凝黛，波萍绿拨醅。\n春榆初改火，律管又飞灰。\n红药多迟发，碧松宜乱栽。\n马嘶驼陌上，鹢泛凤城隈。\n色色时堪惜，些些病莫推。\n涸流寻轧轧，余刃转恢恢。\n从此知心伏，无因敢自媒。\n室随亲客入，席许旧寮陪。\n逸兴嵇将阮，交情陈与雷。\n洪炉思哲匠，大厦要羣材。\n他日登龙路，应知免曝鳃。",
        "dynasty": "唐",
        "collection_info": null
    },
    {
        "uuid": "1332b4bdf26aa74c502ec78de23c1fba",
        "title": "宴兴化池亭送白二十二东归联句",
        "author": "裴度",
        "content": "东洛言归去，西园告别来。\n白头青眼客，池上手中杯。\n离瑟殷勤奏，仙舟委曲回。\n征轮今欲动，宾阁为谁开。\n坐弄琉璃水，行登绿缛堆。\n花低妆照影，萍散酒吹醅。\n岸荫新抽竹，亭香欲变梅。\n随游多笑傲，遇胜且裴回。\n澄澈连天镜，潺湲出地雷。\n林塘难共赏，鞍马莫相催。\n信及鱼还乐，机忘鸟不猜。\n晚晴槐起露，新雨石添苔。\n拟作云泥别，尤思顷刻陪。\n歌停珠贯断，饮罢玉峰颓。\n虽有逍遥志，其如磊落才。\n会当重入用，此去肯悠哉。",
        "dynasty": "唐",
        "collection_info": null
    },
    {
        "uuid": "84f124a0586e91ecb3d72518b6fb357e",
        "title": "西池送白二十二东归兼寄令狐相公联句",
        "author": "裴度",
        "content": "促坐宴回塘，送君归洛阳。\n彼都留上宰，为我说中肠。\n威凤池边别，冥鸿天际翔。\n披云见居守，望日拜封章。\n春尽年华少，舟通景气长。\n送行欢共惜，寄远意难忘。\n东道瞻轩盖，西园醉羽觞。\n谢公深眷眄，商皓信辉光。\n旧德推三友，新篇代八行。",
        "dynasty": "唐",
        "collection_info": null
    },
    {
        "uuid": "ea2bbd7801afede89fe4ceef364e98fe",
        "title": "杏园联句",
        "author": "李绛",
        "content": "杏园千树欲随风，一醉同人此暂同。\n老态忽忘丝管裏，衰颜宜解酒杯中。\n曲江日暮残红在，翰苑年深旧事空。\n二十四年流落者，故人相引到花丛。",
        "dynasty": "唐",
        "collection_info": null
    },
    {
        "uuid": "7d9ba70bacb61a03565792d25705461f",
        "title": "花下醉中联句",
        "author": "李绛",
        "content": "共醉风光地，花飞落酒杯。\n残春犹可赏，晚景莫相催。\n酒幸年年有，花应岁岁开。\n且当金韵掷，莫遣玉山颓。\n高会弥堪惜，良时不易陪。\n谁能拉花住，争换得春回。\n我辈寻常有，佳人早晚来。\n寄言三相府，欲散且裴回。",
        "dynasty": "唐",
        "collection_info": null
    },
    {
        "uuid": "872abfcdf8d816a97fd900df293d2084",
        "title": "乐天是月长斋鄙夫此时愁卧里闾非远云雾难披因以寄怀遂为联句所期解闷焉敢惊禅",
        "author": "刘禹锡",
        "content": "五月长斋月，文心苦行心。\n兰葱不入户，薝卜自成林。\n护戒先辞酒，嫌喧亦彻琴。\n尘埃宾位静，香火道场深。\n我静驯狂象，餐余施众禽。\n定知于佛佞，岂復向书淫。\n阑药凋红艳，庭槐换绿阴。\n风光徒满目，云雾未披襟。\n树为清凉倚，池因盥漱临。\n苹芳遭燕拂，莲坼待蠭寻。\n舍下环流水，窗中列远岑。\n苔斑钱剥落，石怪玉嵚岑。\n鹊顶迎秋秃，莺喉入夏瘖。\n绿杨垂嫩色，綖棘露长鍼。\n散秩身犹幸，趋朝力不任。\n官将方共拙，年与病交侵。\n徇乐非时选，忘机似陆沈。\n鉴容称四皓，扪腹有三壬。\n携手惭连璧，同心许断金。\n紫芝虽继唱，白雪少知音。\n忆罢吴门守，相逢楚水浔。\n舟中频曲宴，夜后各加斟。\n浊酒销残漏，弦声间远砧。\n酡颜舞长袖，密坐接华簪。\n持论峰峦峻，战文矛戟森。\n笑言诚莫逆，造次必相箴。\n往事应如昨，余欢迄至今。\n迎君常倒屣，访我辄携衾。\n阴魄初离毕，阳光正在参。\n待公休一食，纵饮共狂吟。",
        "dynasty": "唐",
        "collection_info": null
    },
    {
        "uuid": "f12c6974140e5fcd9a1ae001d9989512",
        "title": "秋霖即事联句三十韵",
        "author": "白居易",
        "content": "萧索穷秋月，苍茫苦雨天。\n泄云生栋上，行潦入庭前。\n苔色侵三径，波声想五弦。\n井蛙争入户，辙鲋乱归泉。\n高𩅸愁晨坐，空阶警夜眠。\n鹤鸣犹未已，蚁穴亦频迁。\n散漫疎还密，空蒙断復连。\n竹霑青玉润，荷滴白珠圆。\n地湿灰蛾灭，池添水马怜。\n有苗霑霢霂，无月弄潺湲。\n篱菊潜开秀，园蔬已罢鲜。\n断行随雁翅，孤啸耸鸢肩。\n桥柱黏黄菌，墙衣点绿钱。\n草荒行药路，沙泛钓鱼船。\n长者车犹阻，高人榻且悬。\n金乌何日见，玉爵几时传。\n近井桐先落，当檐石欲穿。\n趋风诚有恋，披雾邈无缘。\n廪米陈生醭，庖薪湿起烟。\n鸣鸡潜报晓，急景暗雕年。\n盖洒高松上，丝繁细柳边。\n拂丛时起蝶，堕叶乍惊蝉。\n巾角皆争垫，帬裾别似湔。\n人多蒙翠被，马尽着连干。\n好客无来者，贫家但悄然。\n湿泥印鹤迹，漏壁络蜗涎。\n蚊聚雷侵室，鸥翻/浪满川。\n上楼愁羃羃，绕舍厌溅溅。\n律候今秋矣，欢娱久旷焉。\n但令高兴在，晴后奉周旋。",
        "dynasty": "唐",
        "collection_info": null
    },
    {
        "uuid": "7fca9cfa65cb833e4952132dca507ad5",
        "title": "喜晴联句",
        "author": "白居易",
        "content": "苦雨晴何喜，喜于未雨时。\n气收云物变，声乐鸟乌知。\n蕙泛光风圃，兰开皎月池。\n千峰分远近，九陌好追随。\n白日开天路，玄阴卷地维。\n余清在林薄，新照入涟漪。\n碧树凉先落，青芜湿更滋。\n晒毛经浴鹤，曳尾出泥龟。\n舞去商羊速，飞来野马迟。\n柱边无润础，台上有游丝。\n桥净行尘息，堤长禁柳垂。\n宫城开睥睨，观阙丽罘罳。\n洛水澄清镇，嵩烟展翠帷。\n梁成虹乍见，市散蜃初移。\n藉草风犹暖，攀条露已晞。\n屋穿添碧瓦，墙缺召金锤。\n迥彻来双目，昏烦去四支。\n霞文晚焕烂，星影夕参差。\n爽助门庭肃，寒摧草木衰。\n黄干向阳菊，红洗得霜梨。\n假盖闲谁惜，弹弦燥更悲。\n散蹄良马稳，炙背野人宜。\n洞户晨晖入，空庭宿雾披。\n推林出书目，倾笥上衣椸。\n道路行非阻，轩车望可期。\n无辞访圭窦，且愿见琼枝。\n山阁蓬莱客，储宫羽翼师。\n每优陪丽句，何暇觌英姿。\n翫景方搔首，怀人尚敛眉。\n因吟仲文什，高兴尽于斯。",
        "dynasty": "唐",
        "collection_info": null
    },
    {
        "uuid": "89dfc80d2a44cd0deff597a3b363e1af",
        "title": "会昌春连宴即事",
        "author": "白居易",
        "content": "元年寒食日，上巳暮春天。\n鸡黍三家会，莺花二节连。\n光风初澹荡，美景渐暄妍。\n簪组兰亭上，车舆曲水边。\n松声添奏乐，草色助铺筵。\n雀舫宜闲泛，螺杯任漫传。\n园蔬香带露，厨柳暗藏烟。\n丽句轻珠玉，清谈胜管弦。\n陌喧金距鬬，树动綵绳悬。\n姹女妆梳艳，游童衣服鲜。\n圃香知种蕙，池暖忆开莲。\n怪石云疑触，夭桃火欲然。\n正欢唯恐散，虽醉未思眠。\n啸傲人间世，追随地上僊。\n燕来双涎涎，雁去累翩翩。\n行乐真吾事，寻芳独我先。\n滞周惭太史，入洛继先贤。\n昔恨多分手，今欢谬比肩。\n病犹陪讌饮，老更奉周旋。\n望重青云客，情深白首年。\n徧尝珍馔后，许入画堂前。\n舞袖翻红炬，歌鬟插宝蝉。\n断金多感激，倚玉贵迁延。\n说史吞颜注，论诗笑郑笺。\n松筠寒不变，胶漆冷弥坚。\n兴伴王寻戴，荣同隗在燕。\n掷卢夸使气，刻烛鬬成篇。\n实艺皆三捷，虚名愧六联。\n兴阑犹举白，话静每思玄。\n更说归时好，亭亭月正圆。",
        "dynasty": "唐",
        "collection_info": null
    },
    {
        "uuid": "67cb9e54681974b180de2af70e23bed0",
        "title": "仆射来示有三春向晚四者难幷之说诚哉是言辄引起题重为联句疲兵再战勍敌难降下笔之时冁然自哂走呈仆射兼简尚书",
        "author": "白居易",
        "content": "三春今向晚，四者昔难幷。\n借问低眉坐，何如携手行。\n旧游多过隙，新宴且寻盟。\n鹦鹉林须乐，麒麟阁未成。\n分阴当爱惜，迟景好逢迎。\n林野熏风起，楼台谷雨晴。\n墙低山半出，池广水初平。\n桥转长虹曲，舟回小鹢轻。\n残花犹布绣，密竹自闻笙。\n欲过芳菲节，难忘宴慰情。\n月轮行似箭，时物始如倾。\n见雁随兄去，听莺求友声。\n蕙长书带展，菰嫩剪刀生。\n坐密衣裳暖，堂虚丝管清。\n峰峦侵碧落，草木近朱明。\n与点非沂水，陪膺是洛城。\n拨醅争绿醑，卧酪待朱樱。\n几处能留客，何人唤解酲。\n旧仪尊右揆，新命宠春卿。\n有喜鹊频语，无机鸥不惊。\n青林思小隐，白雪仰芳名。\n访旧殊千里，登高赖九城。\n酇侯司管钥，疏傅傲簪缨。\n纶綍曾同掌，烟霄即上征。\n册庭尝接武，书殿忝连衡。\n兰室春弥馥，松心晚更贞。\n琴招翠羽下，钩掣紫鳞呈。\n只愿回乌景，谁能避兕觥。\n方知醉兀兀，应是走营营。\n凤阁鸾台路，从他年少争。",
        "dynasty": "唐",
        "collection_info": null
    },
    {
        "uuid": "3f57091d449b8571c9c4015461c76a16",
        "title": "城南联句",
        "author": "韩愈",
        "content": "竹影金琐碎，泉音玉淙琤。\n琉璃翦木叶，翡翠开园英。\n流滑随仄步，搜寻得深行。\n遥岑出寸碧，远目增双明。\n干穟纷拄地，化虫枯挶茎。\n木腐或垂耳，草珠竞骈睛。\n浮虚有新斸，摧扤饶孤撑。\n囚飞黏网动，盗啅接弹惊。\n脱实自开坼，牵柔谁绕萦。\n礼鼠拱而立，骇牛躅且鸣。\n蔬甲喜临社，田毛乐宽征。\n露萤不自暖，冻蝶尚思轻。\n宿羽有先晓，食鳞时半横。\n菱飜紫角利，荷折碧圆倾。\n楚腻鳣鲔乱，獠羞蠃蟹幷。\n桑蠖见虚指，穴貍闻鬬狞。\n逗翳翅相筑，摆幽尾交搒。\n蔓涎角出缩，树啄头敲铿。\n修箭褭金饵，羣鲜沸池羹。\n岸壳坼玄兆，野麰渐丰萌。\n窑烟羃疏岛，沙篆印迴平。\n㾕肌遭眊刺，啾耳闻鸡生。\n奇虑恣迴转，遐睎纵逢迎。\n颠林戢远睫，缥气夷空情。\n归迹归不得，舍心舍还争。\n灵麻撮狗蝨，村穉啼禽猩。\n红皱晒檐瓦，黄团繫门衡。\n得隽蝇虎健，相残雀豹趟。\n束枯樵指秃，刈熟担肩赪。\n涩旋皮卷脔，苦开腹彭亨。\n机舂潺湲力，吹簸飘飖精。\n赛馔木盘簇，靸妖藤索絣。\n荒学五六卷，古藏四三茔。\n里儒拳足拜，土怪闪眸侦。\n蹄道补復破，丝窠扫还成。\n暮堂蝙蝠沸，破竈伊威盈。\n追此讯前主，荅云皆冢卿。\n败壁剥寒月，折篁啸遗笙。\n袿熏霏霏在，綦迹微微呈。\n劒石犹竦槛，兽材尚拏楹。\n宝唾拾未尽，玉啼堕犹鎗。\n窗绡疑閟艳，妆烛已销檠。\n绿髮抽珉甃，青肤耸瑶桢。\n白蛾飞舞地，幽蠹落书棚。\n惟昔集嘉咏，吐芳类鸣嘤。\n窥奇摘海异，恣韵激天鲸。\n肠胃绕万象，精神驱五兵。\n蜀雄李杜拔，岳力雷车轰。\n大句斡玄造，高言轧霄峥。\n芒端转寒燠，神助溢杯觥。\n巨细各乘运，湍涠亦腾声。\n凌花咀粉蘂，削缕穿珠樱。\n绮语洗晴雪，娇辞咔雏莺。\n酣欢杂弁珥，繁价流金琼。\n菡萏写江调，萎蕤缀蓝瑛。\n庖霜脍玄鲫，淅玉炊香稉。\n朝馔已百态，春醪又千名。\n哀匏蹙驶景，冽唱凝余晶。\n解魄不自主，痹肌坐空瞠。\n扳援贱蹊绝，炫曜仙选更。\n藂巧竞采笑，骈鲜互探婴。\n桑变忽芜蔓，樟裁浪登丁。\n霞鬬讵能极，风期谁復赓。\n皋区扶帝壤，瓌蕴郁天京。\n祥色被文彦，良才插杉柽。\n隐伏饶气象，兴潜示堆坑。\n擘华露神物，拥终储地祯。\n吁谟壮缔始，辅弼登阶清。\n坌秀恣填塞，呀灵滀渟澄。\n益大联汉魏，肇初迈周嬴。\n积照涵德镜，传经俪金籯。\n食家行鼎鼐，宠族饫弓旌。\n奕制尽从赐，殊私得逾程。\n飞桥上架汉，缭岸俯规瀛。\n潇碧远输委，湖嵌费携擎。\n萄苜从大漠，枫槠至南荆。\n嘉植鲜危朽，膏理易滋荣。\n悬长巧纽翠，象曲善攒珩。\n鱼口星浮没，马毛锦斑骍。\n五方乱风土，百种分鉏耕。\n葩蘖相妬出，菲茸共舒晴。\n类招臻倜诡，翼萃伏衿缨。\n危望跨飞动，冥升蹑登闳。\n春游轹靃靡，彩伴飒嫈嫇。\n遗灿飘的皪，淑颜洞精诚。\n娇应如在寤，颓意若含酲。\n鹓毳翔衣带，鹅肪截佩璜。\n文升相照灼，武胜屠欃枪。\n割锦不酬价，构云有高营。\n通波牣鳞介，疏畹富萧蘅。\n买养驯孔翠，远苞树蕉栟。\n鸿头排刺芡，鹄𪇄攒瓌橙。\n骛广杂良牧，蒙休赖先盟。\n罢旄奉环卫，守封践忠贞。\n战服脱明介，朝冠飘彩纮。\n爵勋逮僮隶，簪笏自怀绷。\n乳下秀嶷嶷，椒蕃泣喤喤。\n貌鑑清溢匣，眸光寒发硎。\n馆儒养经史，缀戚觞孙甥。\n考钟馈殽核，戛鼓侑牢牲。\n飞膳自北下，函珍极东烹。\n如瓜煮大卵，比线茹芳菁。\n海岳错口腹，赵燕锡媌娙。\n一笑释仇恨，百金交弟兄。\n货至貊戎市，呼传鹦鹆令。\n顺居无鬼瞰，抑横免官评。\n杀候肆凌翦，笼原匝罝紭。\n羽空颠雉鷃，血路迸狐麖。\n折足去踸踔，蹙鬐怒䰃鬤。\n跃犬疾翥鸟，呀鹰甚饥䖟。\n算蹄记功赏，裂脑擒摚掁。\n猛毙牛马乐，妖残枭鵅惸。\n窟穷尚嗔视，箭出方惊抨。\n连箱载已实，碍辙弃仍赢。\n喘觑锋刃点，困衝株枿盲。\n扫净豁旷旷，骋遥略苹苹。\n馋杈饱活脔，恶嚼𠽢腥鲭。\n岁律及郊至，古音命韶韺。\n旗斾流日月，帐庐扶栋甍。\n磊落奠鸿璧，参差席香藑。\n玄祇祉兆姓，黑秬饛丰盛。\n庆流蠲瘥疠，威畅捐䡴輣。\n灵燔望高冏，龙驾闻敲𩙁。\n是惟礼之盛，永用表其宏。\n德孕厚生植，恩熙完刖剠。\n宅土尽华族，连田间强甿。\n荫庾森岭桧，啄场翙祥䳟。\n畦肥翦韭●，陶固收盆罂。\n利养积余健，孝思事严祊。\n掘云破嵽嵲，采月漉坳泓。\n寺砌上明镜，僧盂敲晓钲。\n泥象对骋怪，铁钟孤舂锽。\n瘿颈闹鸠鸽，蜿垣乱蛷蝾。\n葚黑老蚕蠋，麦黄韵鹂鹒。\n韶曙迟胜赏，贤明戒先庚。\n驰门填偪仄，竞墅辗砯砰。\n碎缬红满杏，稠凝碧浮饧。\n蹙绳觐娥婺，鬬草撷玑珵。\n粉汗泽广额，金星堕连璎。\n鼻偷困淑郁，眼剽强盯𥋝。\n是节饱颜色，兹疆称都城。\n书饶罄鱼茧，纪盛播琴筝。\n奚必事远觌，无端逐羇伧。\n将身亲魍魅，浮迹侣鸥鶄。\n腥味空奠屈，天年徒羡彭。\n惊魂见蛇蚓，触齅值虾蟚。\n幸得履中气，忝从拂天枨。\n归私暂休暇，驱明出庠黉。\n鲜意竦轻畅，连辉照琼莹。\n陶暄逐风乙，跃视舞晴蜻。\n足胜自多诣，心贪敌无勍。\n始知乐名教，何用苦拘儜。\n毕景任诗趣，焉能守硁硁。",
        "dynasty": "唐",
        "collection_info": null
    },
    {
        "uuid": "f9446cf82b72608c728584ee1d2e9613",
        "title": "会合联句",
        "author": "韩愈",
        "content": "离别言无期，会合意弥重。\n病添儿女恋，老丧丈夫勇。\n劒心知未死，诗思犹孤耸。\n愁去剧箭飞，欢来若泉涌。\n析言多新贯，摅抱无昔壅。\n念难须勤追，悔易勿轻踵。\n吟巴山荦峃，说楚波堆垄。\n马辞虎豹怒，舟出蛟鼍恐。\n狂鲸时孤轩，幽狖杂百种。\n瘴衣常腥腻，蛮器多疎宂。\n剥苔弔斑林，角饭饵沈冢。\n忽尔衔远命，归欤舞新宠。\n鬼窟脱幽妖，天居觌清栱。\n京游步方振，谪梦意犹恟。\n诗书夸旧知，酒食接新奉。\n嘉言写清越，愈病失肬肿。\n夏阴偶高庇，宵魄接虚拥。\n雪弦寂寂听，茗盌纤纤捧。\n驰辉烛浮萤，幽响泄潜蛬。\n诗老独何心，江疾有余尰。\n我家本瀍谷，有地介皋巩。\n休迹忆沈冥，峨冠惭阘𤾖。\n升朝高辔逸，振物羣听悚。\n徒言濯幽泌，谁与薙荒茸。\n朝绅郁青绿，马饰曜珪珙。\n国讐未销铄，我志荡邛陇。\n君才诚倜傥，时论方汹溶。\n格言多彪蔚，悬解无梏拲。\n张生得渊源，寒色拔山冢。\n坚如撞羣金，眇若抽独蛹。\n伊余何所拟，跛鼈讵能踊。\n块然堕岳石，飘尔罥巢氄。\n龙斾垂天卫，云韶凝禁甬。\n君胡眠安然，朝鼓声汹汹。",
        "dynasty": "唐",
        "collection_info": null
    },
    {
        "uuid": "8deebcbe42fb725bd9648e9ab1423d14",
        "title": "鬬鸡联句",
        "author": "韩愈",
        "content": "大鸡昂然来，小鸡竦而待。\n峥嵘颠盛气，洗刷凝鲜彩。\n高行若矜豪，侧睨如伺殆。\n精光目相射，劒戟心独在。\n既取冠为胄，復以距为镦。\n天时得清寒，地利挟爽垲。\n磔毛各噤㾕，怒瘿争碨磊。\n俄膺忽尔低，植立瞥而改。\n腷膊战声喧，缤飜落羽皠。\n中休事未决，小挫势益倍。\n妬肠务生敌，贼性专相醢。\n裂血失鸣声，啄殷甚饥馁。\n对起何急惊，随旋诚巧绐。\n毒手饱李阳，神槌困朱亥。\n恻心我以仁，碎首尔何罪。\n独胜事有然，旁惊汗流浼。\n知雄欣动颜，怯负愁看贿。\n争观云填道，助叫波飜海。\n事爪深难解，嗔睛时未怠。\n一喷一醒然，再接再砺乃。\n头垂碎丹砂，翼搨拖锦綵。\n连轩尚贾余，清厉比归凯。\n选俊感收毛，受恩惭始隗。\n英心甘鬬死，义肉耻庖宰。\n君看鬬鸡篇，短韵有可采。",
        "dynasty": "唐",
        "collection_info": null
    },
    {
        "uuid": "8cc286ae203572828031ce4f1ce3e27b",
        "title": "纳凉联句",
        "author": "韩愈",
        "content": "递啸取遥风，微微近秋朔。\n金柔气尚低，火老候愈浊。\n熙熙炎光流，竦竦高云擢。\n闪红惊蚴虬，凝赤耸山岳。\n目林恐焚烧，耳井忆瀺灂。\n仰惧失交泰，非时结冰雹。\n化邓渴且多，奔河诚已悫。\n暍道者谁子，叩商者何乐。\n洗矣得滂沱，感然鸣鸑鷟。\n嘉愿苟未从，前心空缅邈。\n清砌千迴坐，冷环再三握。\n烦怀却星星，高意还卓卓。\n龙沈剧煮鳞，牛喘甚焚角。\n蝉烦鸣转喝，乌噪饥不啄。\n昼蝇食案繁，宵蚋肌血渥。\n单絺厌已褫，长䈉倦还捉。\n幸兹得佳朋，于此荫华桷。\n青荧文簟施，淡澉甘瓜濯。\n大壁旷凝净，古画奇驳荦。\n凄如羾寒门，皓若攒玉璞。\n埽宽延鲜飙，汲冷渍香穱。\n篚实摘林珍，盘殽馈禽㲉。\n空堂喜淹留，贫馔羞龌龊。\n殷勤相劝勉，左右加砻斲。\n贾勇发霜硎，争前曜冰槊。\n微然草根响，先被诗情觉。\n感衰悲旧改，工异逞新貌。\n谁言摈朋老，犹自将心学。\n危檐不敢凭，朽机惧倾扑。\n青云路难近，黄鹤足仍镯。\n未能饮渊泉，立滞叫芳药。\n与子昔睽离，嗟余苦屯剥。\n直道败邪径，拙谋伤巧诼。\n炎湖度氛氲，热石行荦硞。\n痟肌夏尤甚，疟渴秋更数。\n君颜不可觌，君手无由搦。\n今来沐新恩，庶见返鸿朴。\n儒庠恣游息，圣籍饱商搉。\n危行无低徊，正言免咿喔。\n车马获同驱，酒醪欣共欶。\n惟忧弃菅蒯，敢望侍帷幄。\n此志且何如，希君为追琢。",
        "dynasty": "唐",
        "collection_info": null
    },
    {
        "uuid": "2eeee608221afa34ae1a251ec5d902a8",
        "title": "秋雨联句",
        "author": "韩愈",
        "content": "万木声号呼，百川气交会。\n庭飜树离合，牖变景明蔼。\n潨泻殊未终，飞浮亦云泰。\n牵怀到空山，属听迩惊濑。\n檐垂白练直，渠涨清湘大。\n甘津泽祥禾，伏润肥荒艾。\n主人吟有欢，客子歌无奈。\n侵阳日沈玄，剥节风搜兑。\n坱圠游峡喧，飕飗卧江汰。\n微飘来枕前，高洒自天外。\n蛬穴何迫迮，蝉枝埽鸣哕。\n楥菊茂新芳，径兰销晚馤。\n地镜时昏晓，池星竞漂沛。\n讙呶寻一声，灌注咽羣籁。\n儒宫烟火湿，市舍煎熬忲。\n卧冷空避门，衣寒屡循带。\n水怒已倒流，阴繁恐凝害。\n忧鱼思舟檝，感禹勤畎浍。\n怀襄信可畏，疏决须有赖。\n筮命或冯蓍，卜晴将问蔡。\n庭商忽惊舞，墉禜亦亲酹。\n氛醨稍疎映，雺乱还拥荟。\n阴旌时摎流，帝鼓镇訇磕。\n枣圃落青玑，瓜畦烂文贝。\n贫薪不烛竈，富粟空填廥。\n秦俗动言利，鲁儒欲何匄。\n深路倒羸骖，弱途拥行轪。\n毛羽皆遭冻，离褷不能翙。\n飜浪洗虚空，倾涛败藏盖。\n吾人犹在陈，僮仆诚自郐。\n因思征蜀士，未免湿戎斾。\n安得发商飙，廓然吹宿霭。\n白日悬大野，幽泥化轻壒。\n战场暂一干，贼肉行可脍。\n搜心思有效，抽策期称最。\n岂惟虑收穫，亦以救颠沛。\n禽情初啸俦，础色微收霈。\n庶几谐我愿，遂止无已太。",
        "dynasty": "唐",
        "collection_info": null
    },
    {
        "uuid": "4d4727150762a61eabc689dd3336f531",
        "title": "征蜀联句",
        "author": "韩愈",
        "content": "日王忿违慠，有命事诛拔。\n蜀险豁关防，秦师纵横猾。\n风旗匝地扬，雷鼓轰天杀。\n竹兵彼皴脆，铁刃我枪䶪。\n刑神咤牦旄，阴燄飐犀札。\n飜霓纷偃蹇，塞野澒坱圠。\n生狞竞掣跌，痴突争填轧。\n渴鬬信豗呶，噉奸何噢嗗。\n更呼相簸荡，交斫双缺齾。\n火发激铓腥，血漂腾足滑。\n飞猱无整阵，翩鹘有邪戛。\n江倒沸鲸鲲，山摇溃貙䝟。\n中离分二三，外变迷七八。\n逆颈尽徽索，仇头恣髠鬝。\n怒鬚犹鬇鬡，断臂仍𤬁𤫶。\n石潜设奇伏，穴觑骋精察。\n中矢类妖㺑，跳锋状惊豽。\n蹋飜聚林岭，斗起成埃圿。\n斾亡多空杠，轴折鲜联辖。\n剟肤浃疮痍，败面碎剠㓤。\n浑奔肆狂勷，捷窜脱趫黠。\n岩钩踔狙猨，水漉杂鳣螖。\n投奅闹䃔䃧，填隍𠋘㑻𠋚。\n强睛死不闭，犷眼困逾䀣。\n爇堞熇歊熺，抉门呀拗䦪。\n天刀封未坼，酋胆慑前揠。\n跧梁排郁缩，闯窦揳窋窡。\n迫胁闻杂驱，咿呦叫冤{⻊兀}。\n穷区指清夷，凶部坐雕铩。\n邛文裁斐斖，巴艳收婠妠。\n椎肥牛呼牟，载实驼鸣𡇼。\n圣灵闵顽嚚，焘养均草䕓。\n下书遏雄虓，解罪弔挛瞎。\n战血时销洗，劒霜夜清刮。\n汉栈罢嚣阗，獠江息澎汃。\n戍寒绝朝乘，刁暗歇宵詧。\n始去杏飞蠭，及归柳嘶𧉒。\n庙献繁馘级，乐声洞椌楬。\n台图焕丹玄，郊告俨匏稭。\n念齿慰霉黧，视伤悼瘢痆。\n休输任讹寝，报力厚麸秳。\n公欢钟晨撞，室宴丝晓扴。\n杯盂酬酒醪，箱箧馈巾帓。\n小臣昧戎经，维用赞勋劼。",
        "dynasty": "唐",
        "collection_info": null
    },
    {
        "uuid": "d8620118faf8aaf622f8ff83fd6dd72f",
        "title": "同宿联句",
        "author": "韩愈",
        "content": "自从别君来，远出遭巧谮。\n斑斑落春泪，浩浩浮秋浸。\n毛奇覩象犀，羽怪见鵩鸩。\n朝行多危栈，夜卧饶惊枕。\n生荣今分踰，死弃昔情任。\n鹓行参绮陌，鸡唱闻清禁。\n山晴指高标，槐密骛长荫。\n直辞一以荐，巧舌千皆𦧈。\n匡鼎惟说诗，桓谭不读谶。\n逸韵何嘈嗷，高名俟沽赁。\n纷葩欢屡填，旷朗忧早渗。\n为君开酒肠，颠倒舞相饮。\n曦光霁曙物，景曜铄宵祲。\n儒门虽大启，奸首不敢闯。\n义泉虽至近，盗索不敢沁。\n清琴试一挥，白鹤叫相喑。\n欲知心同乐，双茧抽作纴。",
        "dynasty": "唐",
        "collection_info": null
    },
    {
        "uuid": "22e56b17216992db8f7073038ea25408",
        "title": "莎栅联句",
        "author": "韩愈",
        "content": "冰溪时咽绝，风枥方轩举。\n此处不断肠，定知无断处。",
        "dynasty": "唐",
        "collection_info": null
    },
    {
        "uuid": "bf812f4b9e16898a29e124b3f0a54c71",
        "title": "雨中寄孟刑部几道联句",
        "author": "韩愈",
        "content": "秋潦淹辙迹，高居限参拜。\n耿耿蓄良思，遥遥仰嘉话。\n一晨长隔岁，百步远殊界。\n商听饶清耸，闷怀空抑噫。\n美君知道腴，逸步谢天械。\n吟馨铄纷杂，抱照莹疑怪。\n撞宏声不掉，输邈澜逾杀。\n檐泻碎江喧，街流浅溪迈。\n念初相遭逢，幸免因媒介。\n祛烦类决痈，惬兴剧爬疥。\n研文较幽玄，呼博骋雄快。\n今君轺方驰，伊我羽已铩。\n温存感深惠，琢切奉明诫。\n迨兹更凝情，暂阻若婴瘵。\n欲知相从尽，灵珀拾纤芥。\n欲知相益多，神药销宿惫。\n德符仙山岸，永立难欹坏。\n气涵秋天河，有朗无惊湃。\n祥凤遗蒿鷃，云韶掩夷靺。\n争名求鹄徒，腾口甚蝉喝。\n未来声已赫，始鼓敌前败。\n鬬场再鸣先，遐路一飞届。\n东野继奇躅，修纶悬众犗。\n穿空细丘垤，照日陋菅蒯。\n小生何足道，积慎如触虿。\n愔愔抱所诺，翼翼自申戒。\n圣书空勘读，盗食敢求嘬。\n惟当骑款段，岂望觌珪玠。\n弱操愧筠杉，微芳比萧●。\n何以验高明，柔中有刚夬。",
        "dynasty": "唐",
        "collection_info": null
    },
    {
        "uuid": "329fcfe50cc5509aba50122b394b47d0",
        "title": "远游联句",
        "author": "韩愈",
        "content": "别肠车轮转，一日一万周。\n离思春冰泮，澜漫不可收。\n驰光忽以迫，飞辔谁能留。\n取之讵灼灼，此去信悠悠。\n楚客宿江上，夜魂栖浪头。\n晓日生远岸，水芳缀孤舟。\n村饮泊好木，野蔬拾新柔。\n独含悽悽别，中结郁郁愁。\n人忆旧行乐，鸟吟新得俦。\n灵瑟时窅窅，霠猨夜啾啾。\n愤涛气尚盛，恨竹泪空幽。\n长怀绝无已，多感良自尤。\n即路涉献岁，归期眇凉秋。\n两欢日牢落，孤悲坐绸缪。\n观怪忽荡漾，叩奇独冥搜。\n海鲸吞明月，浪岛没大沤。\n我有一寸鈎，欲钓千丈流。\n良知忽然远，壮志郁无抽。\n魍魅暂出没，蛟螭互蟠蟉。\n昌言拜舜禹，举颿凌斗牛。\n怀糈馈贤屈，乘桴追圣丘。\n飘然天外步，岂肯区中囚。\n楚些待谁弔，贾辞缄恨投。\n翳明弗可晓，秘魂安所求。\n气毒放逐域，蓼杂芳菲畴。\n当春忽凄凉，不枯亦飕飗。\n貉谣众猥款，巴语相咿嚘。\n默誓去外俗，嘉愿还中州。\n江生行既乐，躬辇自相勠。\n饮醇趣明代，味腥谢荒陬。\n驰深鼓利檝，趋险惊蜚輶。\n繫石沈靳尚，开弓射鴅吺。\n路暗执屏翳，波惊戮阳侯。\n广泛信缥缈，高行恣浮游。\n外患萧萧去，中悒稍稍瘳。\n振衣造云阙，跪坐陈清猷。\n德风变谗巧，仁气销戈矛。\n名声照西海，淑问无时休。\n归哉孟夫子，归去无夷犹。",
        "dynasty": "唐",
        "collection_info": null
    },
    {
        "uuid": "f9b8d5d875c7a1ead14bf7efb1562ec6",
        "title": "晚秋郾城夜会联句",
        "author": "韩愈",
        "content": "从军古云乐，谈笑青油幕。\n灯明夜观棊，月暗秋城柝。\n羁客方寂历，惊乌时落泊。\n语阑壮气衰，酒醒寒砧作。\n遇主贵陈力，夷凶匪兼弱。\n百牢犒舆师，千户购首恶。\n平生耻论兵，末暮不轻诺。\n徒然感恩义，谁復论勋爵。\n多士被霑汚，小夷施毒蠚。\n何当铸劒戟，相与归台阁。\n室妇欢鸣鹳，家人祝喜鹊。\n终朝考蓍龟，何日亲蒸礿。\n间使断津梁，潜军索林薄。\n红尘羽书靖，大水沙囊涸。\n铭山子所工，插羽余何怍。\n未足烦刀俎，祗应输管钥。\n雨矢逐天狼，电矛驱海若。\n灵诛固无纵，力战谁敢却。\n峨峨云梯翔，赫赫火箭着。\n连空隳雉堞，照夜焚城郭。\n军门宣一令，庙算建三略。\n雷鼓揭千枪，浮桥交万筰。\n蹂野马云腾，映原旗火铄。\n疲氓坠将拯，残虏狂可缚。\n摧锋若貙兕，超乘如猱玃。\n逢掖服飜惭，缦胡缨可愕。\n星陨闻雊雉，师兴随唳鹤。\n虎豹贪犬羊，鹰鹯憎鸟雀。\n烧陂除积聚，灌垒失依託。\n凭轼谕昏迷，执殳征暴虐。\n仓空战卒饥，月黑探兵错。\n凶徒更蹈藉，逆族相啖嚼。\n轴轳亘淮泗，斾旌连夏鄂。\n大野纵氐羌，长河浴骝骆。\n东西竞角逐，远近施矰缴。\n人怨童聚谣，天殃鬼行虐。\n汉刑支郡黜，周制闲田削。\n侯社退无功，鬼薪惩不恪。\n余虽司斧锧，情本尚丘壑。\n且待献俘囚，终当返耕穫。\n藁街陈鈇钺，桃塞兴钱镈。\n地理画封疆，天文埽寥廓。\n天子悯疮痍，将军禁卤掠。\n策勋封龙頟，归兽获麟脚。\n诘诛敬王怒，给復哀人瘼。\n泽髮解兜鍪，酡颜倾凿落。\n安存惟恐晚，洗雪不论昨。\n暮鸟已安巢，春蚕看满箔。\n声明动朝阙，光宠耀京洛。\n旁午降丝纶，中坚拥鼓铎。\n密坐列珠翠，高门涂粉雘。\n跋朝贺书飞，塞路归鞍跃。\n魏阙横云汉，秦关束岩㟧。\n拜迎罗櫜鞬，问遗结囊橐。\n江淮永清晏，宇宙重开拓。\n是日号升平，此年名作噩。\n洪赦方下究，武飙亦旁魄。\n南据定蛮陬，北攫空朔漠。\n儒生惬教化，武士猛刺斫。\n吾相两优游，他人双落莫。\n印从负鼎佩，门为登坛凿。\n再入更显严，九迁弥謇谔。\n宾筵尽狐赵，导骑多卫霍。\n国史擅芬芳，宫娃分绰约。\n丹掖列鹓鹭，洪炉衣狐貉。\n摛文挥月毫，讲劒淬霜锷。\n命衣备藻火，赐乐兼附搏。\n两厢铺𣰽毺，五鼎调勺药。\n带垂苍玉佩，辔蹙黄金络。\n诱接喻登龙，趋驰状倾藿。\n青娥翳长袖，红颊吹鸣籥。\n傥不忍辛勤，何由恣欢谑。\n惟当早富贵，岂得暂寂寞。\n但掷雇笑金，仍祈却老药。\n殁庙配尊斝，生堂合毊鑮。\n安行庇松篁，高卧枕莞蒻。\n洗沐恣兰芷，割烹厌腗臄。\n喜颜非忸怩，达志无陨穫。\n诙谐酒席展，慷慨戎装着。\n斩马祭旄纛，包羔礼芒屩。\n山多离隐豹，野有求伸蠖。\n推选阅羣材，荐延搜一鹗。\n左右供谄誉，亲交献谀噱。\n名声载揄扬，权势实熏灼。\n道旧生感激，当歌发酬酢。\n羣孙轻绮纨，下客丰醴酪。\n穷天贡琛异，匝海赐酺醵。\n作乐鼓还槌，从禽弓始彍。\n取欢移日饮，求胜通宵博。\n五白气争呼，六奇心运度。\n恩泽诚布濩，嚚顽已箫勺。\n告成上云亭，考古垂矩矱。\n前堂清夜吹，东第良晨酌。\n池莲拆秋房，院竹飜夏箨。\n五狩朝恆岱，三畋宿杨柞。\n农书乍讨论，马法长悬格。\n雪下收新息，阳生过京索。\n尔牛时寝讹，我仆或歌咢。\n帝载弥天地，臣辞劣萤爝。\n为诗安能详，庶用存糟粕。",
        "dynasty": "唐",
        "collection_info": null
    },
    {
        "uuid": "096c770bfd63907379beef168278068f",
        "title": "石鼎联句",
        "author": "韩愈",
        "content": "巧匠斲山骨，刳中事煎烹。\n直柄未当权，塞口且吞声。\n龙头缩菌蠢，豕腹涨彭亨。\n外苞干藓文，中有暗浪惊。\n在冷足自安，遭焚意弥贞。\n谬当鼎鼐间，妄使水火争。\n大似烈士胆，圆如战马缨。\n上比香炉尖，下与镜面平。\n秋瓜未落蔕，冻芋强抽萌。\n一块元气闭，细泉幽窦倾。\n不值输写处，焉知怀抱清。\n方当洪炉然，益见小器盈。\n睆睆无刃迹，团团类天成。\n遥疑龟负图，出曝晓正晴。\n旁有双耳穿，上有孤髻撑。\n或讶短尾铫，又似无足铛。\n可惜寒食毬，掷此傍路坑。\n何当出灰灺，无计离缾罂。\n陋质荷斟酌，狭中媿提擎。\n岂能煮仙药，但未污羊羹。\n形模妇女笑，度量儿童轻。\n徒示坚重性，不过升合盛。\n傍似废毂仰，侧见折轴横。\n时于蚯蚓窍，微作苍蝇鸣。\n以兹飜溢愆，实负任使诚。\n常居顾盼地，敢有漏泄情。\n宁依暖热弊，不与寒凉幷。\n区区徒自效，琐琐不足呈。\n回旋但兀兀，开阖惟[铿铿]。\n全胜瑚琏贵，空有口传名。\n岂比俎豆古，不为手所撜。\n磨砻去圭角，浸润着光精。\n愿君莫嘲诮，此物方施行。",
        "dynasty": "唐",
        "collection_info": null
    },
    {
        "uuid": "496a38608b200e23317d36771231fe5c",
        "title": "有所思联句",
        "author": "孟郊",
        "content": "相思绕我心，日夕千万重。\n年光坐婉娩，春泪销颜容。\n台镜晦旧晖，庭草滋深茸。\n望夫山上石，别劒水中龙。",
        "dynasty": "唐",
        "collection_info": null
    },
    {
        "uuid": "7532d4851fef4ff1c091f97757367d39",
        "title": "遣兴联句",
        "author": "孟郊",
        "content": "我心随月光，写君庭中央。\n月光有时晦，我心安所忘。\n常恐金石契，断为相思肠。\n平生无百岁，岐路有四方。\n四方各异俗，适异非所将。\n驽蹄顾挫秣，逸翮遗稻粱。\n时危抱独沈，道泰怀同翔。\n独居久寂默，相顾聊慨慷。\n慨慷丈夫志，可以曜锋铓。\n蘧宁知卷舒，孔颜识行藏。\n殷鉴谅不远，佩兰永芬芳。\n苟无夫子听，谁使知音扬。",
        "dynasty": "唐",
        "collection_info": null
    },
    {
        "uuid": "23d4049a8f9c670d6ec3bffe5124b3ad",
        "title": "赠劒客李园联句",
        "author": "孟郊",
        "content": "天地有灵术，得之者惟君。\n筑炉地区外，积火烧氛氲。\n照海铄幽怪，满空歊异氛。\n山磨电奕奕，水淬龙蝹蝹。\n太一装以宝，列仙篆其文。\n可用慑百神，岂惟壮三军。\n有时幽匣吟，忽似深潭闻。\n风胡久已死，此劒将谁分。\n行当献天子，然后致殊勋。\n岂知丰城下，空有斗间云。",
        "dynasty": "唐",
        "collection_info": null
    },
    {
        "uuid": "3933589e9687d3922d072b1d20eb0ced",
        "title": "过海联句",
        "author": "贾岛",
        "content": "沙鸟浮还没，山云断復连。\n棹穿波底月，船压水中天。",
        "dynasty": "唐",
        "collection_info": null
    },
    {
        "uuid": "ab54789ca6bcd5102d75bb79f1f8e403",
        "title": "妓席与杜牧之同咏",
        "author": "张祜",
        "content": "骰子逡巡裹手拈，无因得见玉纤纤。\n但知报道金钗落，髣髴还应露指尖。",
        "dynasty": "唐",
        "collection_info": null
    },
    {
        "uuid": "4700db430cfce94cb228922009f514f8",
        "title": "同赵二十二访张明府郊居联句",
        "author": "杜牧",
        "content": "陶潜官罢酒缾空，门掩杨花一夜风。\n古调诗吟山色裏，无弦琴在月明中。\n远檐高树宜幽鸟，出岫孤云逐晚虹。\n别后东篱数枝菊，不知闲醉与谁同。",
        "dynasty": "唐",
        "collection_info": null
    },
    {
        "uuid": "f102fb4976dfdd5c601bcb6f19903d39",
        "title": "游长安诸寺联句 靖恭坊大兴善寺 老松青桐联二十字绝句",
        "author": "段成式",
        "content": "有松堪繫马，遇钵更投鍼。\n记得汤师句，高禅助朗吟。\n乘晴入精舍，语默想东林。\n尽是忘机侣，谁惊息影禽。\n一雨微尘尽，支郎许数过。\n方同齅薝卜，不用算多罗。",
        "dynasty": "唐",
        "collection_info": null
    },
    {
        "uuid": "7af21a011e59c12ad3d85486cada2c71",
        "title": "游长安诸寺联句 靖恭坊大兴善寺 蛤像联二十字绝句",
        "author": "段成式",
        "content": "相好全如梵，端倪祗为隋。\n宁同蚌顽恶，但与鹬相持。\n虽因雀变化，不逐月亏盈。\n纵有天中匠，神工讵可成。",
        "dynasty": "唐",
        "collection_info": null
    },
    {
        "uuid": "5c57e314f30ac3c45aea100f0521f6ee",
        "title": "游长安诸寺联句 靖恭坊大兴善寺 圣柱联句",
        "author": "段成式",
        "content": "天心惟助善，圣迹此开阳。\n载恐雷轮重，絙疑电索长。\n上衝挟螮蝀，不动束锒铛。\n饥鸟未曾啄，乖龙宁敢藏。",
        "dynasty": "唐",
        "collection_info": null
    },
    {
        "uuid": "e06616a032ae6ecf421b29cb9a69fcbe",
        "title": "游长安诸寺联句 长乐坊安国寺 红楼联句",
        "author": "段成式",
        "content": "重迭碎晴空，余霞更照红。\n蝉踪近鳷鹊，鸟道接相风。\n苔静金轮路，云轻白日宫。\n壁诗传谢客，门牓占休公。",
        "dynasty": "唐",
        "collection_info": null
    },
    {
        "uuid": "9b01012e322856223c354d5081a6af4a",
        "title": "游长安诸寺联句 长乐坊安国寺 穗柏联句",
        "author": "段成式",
        "content": "一院暑难侵，莓苔共影深。\n标枝争息鸟，余吹正开襟。\n宿雨香添色，残阳石在阴。\n乘闲动诗意，助静入禅心。",
        "dynasty": "唐",
        "collection_info": null
    },
    {
        "uuid": "9e37aaf66aed968e2c66fa23573d3f84",
        "title": "游长安诸寺联句 长乐坊安国寺 题璘公院",
        "author": "段成式",
        "content": "静，虚。\n热际，安居。\n龛灯敛，印香除。\n东林宾客，西涧图书。\n檐外垂青豆，经中发白蕖。\n纵辩宗因衮衮，忘言理事如如。\n泉台定将入流否，邻笛足疑清梵余。",
        "dynasty": "唐",
        "collection_info": null
    },
    {
        "uuid": "ac68ad5ca19994744a5dc27feff077a9",
        "title": "游长安诸寺联句 常乐坊赵景公寺 吴画联句",
        "author": "段成式",
        "content": "惨澹十堵内，吴生纵狂迹。\n风云将逼人，神鬼如脱壁。\n其中龙最怪，张甲方汗栗。\n黑云夜窸窣，焉知不霹雳。\n此际忽仙子，猎猎衣舃奕。\n妙瞬乍疑生，参差夺人魄。\n往往乘猛虎，衝梁耸奇石。\n苍峭束高泉，角膝惊欹侧。\n冥狱不可视，毛戴腋流液。\n苟能水成河，剎那沈火宅。",
        "dynasty": "唐",
        "collection_info": null
    },
    {
        "uuid": "3bd502215a7f0eb1a219f0f8366a1c06",
        "title": "游长安诸寺联句 常乐坊赵景公寺 题约公院",
        "author": "段成式",
        "content": "印火荧荧，灯续燄青。\n七俱胝咒，四阿含经。\n各录佳语，聊事素屏。\n丈室安居，延宾不扃。",
        "dynasty": "唐",
        "collection_info": null
    },
    {
        "uuid": "2f8fd97201ba986774157e05e286a85c",
        "title": "游长安诸寺联句 大同坊云华寺 偶联句",
        "author": "段成式",
        "content": "共入夕阳寺，因窥甘露门。\n清香惹苔藓，忍草杂兰荪。\n捷偈飞钳荅，新诗倚杖论。\n坏幡标古剎，圣画焕崇垣。\n岂慕穿笼鸟，难防在牖猿。\n一音唯一性，三语更三幡。",
        "dynasty": "唐",
        "collection_info": null
    },
    {
        "uuid": "b2c1902301fe45ae04f3d6f1ba8302f8",
        "title": "游长安诸寺联句 道政坊宝应寺 僧房联句",
        "author": "段成式",
        "content": "古画思匡岭，上方疑傅岩。\n蝶闲移忍草，蝉晓揭高杉。\n香字消芝印，金经发茝函。\n井通松底脉，书坼洞中缄。",
        "dynasty": "唐",
        "collection_info": null
    },
    {
        "uuid": "c60cc0abda40d5333056a84d7b075cd5",
        "title": "游长安诸寺联句 道政坊宝应寺 小小写真联句",
        "author": "段成式",
        "content": "如生小小真，犹自未栖尘。\n褕袂将离座，斜柯欲近人。\n昔时知出众，情宠占横陈。\n不遣游张巷，岂教窥宋邻。\n庾楼吹笛裂，弘阁赏歌新。\n蝉怯纤腰步，蛾惊半额嚬。\n图形谁有术，买笑讵辞贫。\n复陇迷村径，重泉隔汉津。\n同心知作羽，比目定为鳞。\n残月巫山夕，余霞洛浦晨。",
        "dynasty": "唐",
        "collection_info": null
    },
    {
        "uuid": "ca351fda60f49121b3f59db832f9b46f",
        "title": "游长安诸寺联句 平康坊菩萨寺 书事联句",
        "author": "段成式",
        "content": "悉为无事者，任被俗流憎。\n客异干时客，僧非出院僧。\n远闻疎牖磬，晓辨密龛灯。\n步触珠旛响，吟窥钵水澄。\n句饶方外趣，游惬社中朋。\n静裏已驯鸽，斋中亦好鹰。\n金涂笔是褧，彩溜纸非缯。\n锡杖已剋锻，田衣从怀塍。\n占床暂一胁，卷箔赖长肱。\n佛日初开照，魔天破几层。\n咒中陈秘计，论处正先登。\n勇带绽鍼石，危防丘井藤。",
        "dynasty": "唐",
        "collection_info": null
    },
    {
        "uuid": "3e4e41e8510607951879fc35485d5246",
        "title": "游长安诸寺联句 光宅坊光宅寺 中禅师影堂联句",
        "author": "段成式",
        "content": "名下固无虚，敖曹貌严毅。\n洞达见空王，圆融入佛地。\n一言当要害，忽忽醒诸醉。\n不动须弥山，多方辩无匮。\n坦率对万乘，偈荅无所避。\n尔如毘沙门，外形如脱履。\n但以理为量，不语怪力事。\n木石摧贡高，慈悲引贪恚。\n当时乏支许，何人契深致。\n随宜讵说三，直下开不二。",
        "dynasty": "唐",
        "collection_info": null
    },
    {
        "uuid": "11c7ab3a967a5f7d21ee95abc51fda15",
        "title": "游长安诸寺联句 翊善坊保寿寺 光天帧讚联句",
        "author": "段成式",
        "content": "观音化身，厥形孔怪。\n胣脑淫厉，众魔膜拜。\n指梦鸿纷，牓列区界。\n其事明张，何不可解。\n阎阿德川，大士先天。\n众象参罗，福源田田。\n百亿花发，百千灯然。\n胶如[络绎]，浩汗连绵。\n燄摩界戚，洛迦苦霁。\n正念皈依，众青如𥶙。\n戾滓可汰，痴膜可蜕。\n稽首如空，睟容若睇。\n阐提墨师，覩而面之。\n寸念不生，未遇乎而。",
        "dynasty": "唐",
        "collection_info": null
    },
    {
        "uuid": "56e175a1d7c7d875f8b39f5c21cb2583",
        "title": "游长安诸寺联句 宣阳坊静域寺 三阶院联句",
        "author": "段成式",
        "content": "密密助堂堂，隋人歌檿桑。\n双弧摧孔雀，一矢陨贪狼。\n百步望云立，九规看月张。\n获蛟徒破浪，中乙漫如墙。\n还似贯金鼓，更疑穿石梁。\n因添挽河力，为灭射天狂。\n绝艺却南牧，英声来鬼方。\n丽龟何足敌，殪豕未为长。\n龙臂胜猨臂，星芒超箭芒。\n虚夸绝高鸟，垂拱议明堂。",
        "dynasty": "唐",
        "collection_info": null
    },
    {
        "uuid": "14adea99521278114aaec5f777602672",
        "title": "游长安诸寺联句 崇义坊招福院 赠诸上人联句",
        "author": "段成式",
        "content": "飜了西天偈，烧余梵宇香。\n捻眉愁俗客，支颊背残阳。\n洲号惟思沃，山名祗记匡。\n辨中摧世智，定裏破魔强。\n许叡禅心彻，汤休诗思长。\n朗吟疎磬断，久语贯珠妨。\n乘兴书芭叶，闲来入豆房。\n漫题存古壁，怪画匝长廊。",
        "dynasty": "唐",
        "collection_info": null
    },
    {
        "uuid": "820dc7af0bdc838949b187e1508d4b06",
        "title": "游长安诸寺联句 招国坊崇济寺 奇松联二十字绝句",
        "author": "段成式",
        "content": "杉松何相疎，榆柳方迥屑。\n无人擅谈柄，一枝不敢折。\n中庭苔藓深，吹余鸣佛禽。\n至于摧折枝，凡草犹避阴。\n僻径根从露，闲房枝任侵。\n一株风正好，来助碧云吟。\n时时埽窗声，重露滴寒砌。\n风飐一枝遒，闲窥别生势。\n偃盖入楼妨，盘根侵井窄。\n高僧独惆怅，为与澄岚隔。",
        "dynasty": "唐",
        "collection_info": null
    },
    {
        "uuid": "8d1d204522b63d15522f8109efbbbeaa",
        "title": "游长安诸寺联句 永安坊永寿寺 闲中好",
        "author": "段成式",
        "content": "闲中好，尽日松为侣。\n此趣人不知，轻风度僧语。\n闲中好，尘务不萦心。\n坐对当窗木，看移三面阴。\n闲中好，幽磬度声迟。\n卷上论题肇，画中僧姓支。",
        "dynasty": "唐",
        "collection_info": null
    },
    {
        "uuid": "943289c95b9c416e2031cf6a92feba81",
        "title": "游长安诸寺联句 崇仁坊资圣寺 诸画联句",
        "author": "段成式",
        "content": "吴生画勇矛戟攒，出变奇势千万端。\n苍苍鬼怪层壁宽，覩之忽忽毛髮寒。\n棱伽之力所疲殚，李真周昉优劣难。\n活禽生卉推边鸾，花房嫩彩犹未干。\n韩干变态如激湍，惜哉壁画世未殚。\n后人新画何汗漫。",
        "dynasty": "唐",
        "collection_info": null
    },
    {
        "uuid": "d39f4f77be7de448ea679170324d35cd",
        "title": "北禅院避暑联句",
        "author": "皮日休",
        "content": "歊蒸何处避，来入戴颙宅。\n逍遥脱单绞，放旷抛轻策。\n爬搔林下风，偃仰涧中石。\n残蝉烟外响，野鹤沙中迹。\n到此失烦襟，萧然揖禅伯。\n藤悬迭霜蜕，桂倚支云锡。\n清阴竖毛髮，爽气舒筋脉。\n逐幽随竹书，选胜铺苮席。\n鱼跳上紫芡，蝶化缘青壁。\n心是玉莲徒，耳为金磬敌。\n吾宗昔高尚，志在羲皇易。\n岂独断韦编，几将刓铁擿。\n天书既屡降，野抱难自适。\n一入承明庐，盱衡论今昔。\n流光不容寸，斯道甘枉尺。\n既起谢儒玄，亦飜商羽翼。\n封章帷幄徧，梦寐江湖白。\n摆落函谷尘，高欹华阳帻。\n诏去云无信，归来鹤相识。\n半病夺牛公，全慵捕鱼客。\n少微光一点，落此芒磔索。\n释子问池塘，门人废幽赜。\n堪悲东序宝，忽变西方籍。\n不见步兵诗，空怀康乐屐。\n高名不可效，胜境徒堪惜。\n墨沼转疎芜，玄斋踰阒寂。\n迟迟不可去，凉飔满杉柏。\n日下洲岛清，烟生苾蒭碧。\n俱怀出尘想，共有吟诗癖。\n终与净名游，还来雪山觅。",
        "dynasty": "唐",
        "collection_info": null
    },
    {
        "uuid": "4414af7c8c9737979497241af05a97ec",
        "title": "寂上人院联句",
        "author": "皮日休",
        "content": "瘿床空默坐，清景不知斜。\n暗数菩提子，闲看薜茘花。\n有情惟墨客，无语是禅家。\n背日聊依桂，尝泉欲试茶。\n石形蹲玉虎，池影闪金蛇。\n经笥安岩匼，缾囊挂树桠。\n书传沧海外，龛寄白云涯。\n竹色寒凌箔，灯光静隔纱。\n趁幽飜小品，逐胜讲南华。\n莎彩融黄露，莲衣染素霞。\n水堪伤聚沫，风合落天葩。\n若许传心印，何辞古堞赊。",
        "dynasty": "唐",
        "collection_info": null
    },
    {
        "uuid": "7343fc967ac90e02f8306fc98215b643",
        "title": "独在开元寺避暑颇怀鲁望因飞笔联句",
        "author": "皮日休",
        "content": "烦署虽难避，僧家自有期。\n泉甘于马乳，苔滑似龙漦。\n任诞襟全散，临幽榻旋移。\n松行将雅拜，篁阵欲交麾。\n望塔青𩩉识，登楼白鸽知。\n石经森欲动，珠像俨将怡。\n筠簟临杉穗，纱巾透雨丝。\n静谭蝉噪少，凉步鹤随迟。\n烟重迴蕉扇，轻风拂桂帷。\n对碑吴地说，开卷梵天词。\n积水鱼梁坏，残花病枕欹。\n怀君潇洒处，孤梦绕罘罳。",
        "dynasty": "唐",
        "collection_info": null
    },
    {
        "uuid": "bf800d13b860c5007c1056a8ab5c96f0",
        "title": "寒夜文宴联句",
        "author": "皮日休",
        "content": "文星今夜聚，应在斗牛间。\n载石人方至，乘槎客未还。\n送觞繁露曲，征句白云颜。\n节奏惟听竹，从容只话山。\n理穷倾秘藏，论猛折玄关。\n酃酒分中绿，巴笺擘处殷。\n清言闻后醒，强韵压来艰。\n犀柄当风揖，琼枝向月攀。\n松吟方㗫㗫，泉梦忆潺潺。\n一会文章草，昭明不可删。",
        "dynasty": "唐",
        "collection_info": null
    },
    {
        "uuid": "5d6acb95cea94e7082f0b618e8c4fd12",
        "title": "药名联句",
        "author": "皮日休",
        "content": "为待防风饼，须添薏苡杯。\n香然柏子后，尊泛菊花来。\n石耳泉能洗，垣衣雨为裁。\n从容犀局静，断续玉琴哀。\n白芷寒犹采，青箱醉尚开。\n马衔衰草卧，乌啄蠹根迴。\n雨过兰芳好，霜多桂末摧。\n朱儿应作粉，云母讵成灰。\n艺可屠龙胆，家曾近燕胎。\n墙高牵薜茘，障輭撼玫瑰。\n鸓鼠啼书户，蜗牛上研台。\n谁能将藁本，封与玉泉才。",
        "dynasty": "唐",
        "collection_info": null
    },
    {
        "uuid": "1072a799abb1556787bb4a982662991a",
        "title": "寒夜联句",
        "author": "陆龟蒙",
        "content": "静境揖神凝，寒华射林缺。\n清知思绪断，爽觉心源彻。\n高唱戛金奏，朗咏铿玉节。\n我思方泬寥，君词復凄切。\n况闻风篁上，摆落残冻雪。\n寂尔万籁清，皎然诸霭灭。\n西窗客无梦，南浦波应结。\n河光正如劒，月魄方似玦。\n短烬不禁挑，冷毫看欲折。\n何夕重相期，浊醪还为设。",
        "dynasty": "唐",
        "collection_info": null
    },
    {
        "uuid": "830e51c35d54622ed1d5f5a2196210d2",
        "title": "开元寺楼看雨联句",
        "author": "陆龟蒙",
        "content": "海上风雨来，掀轰杂飞电。\n登楼一凭槛，满眼蛟龙战。\n须臾造化惨，倏忽堪舆变。\n万户响戈鋋，千家披组练。\n羣飞抛轮石，杂下攻城箭。\n点急似摧胸，行斜如中面。\n细洒魂空冷，横飘目能眩。\n垂檐珂佩喧，㩧瓦珠玑溅。\n无言九陔远，瞬息驰应徧。\n密处正垂絚，微时又悬綫。\n写作玉界破，吹为羽林旋。\n飜伤列缺劳，却怕丰隆倦。\n遥瞻山露色，渐觉云成片。\n远树欲鸣蝉，深檐尚藏燕。\n残雷隐辚尽，反照依微见。\n天光洁似磨，湖彩熟于练。\n疎帆逗前渚，晚磬分凉殿。\n接思强挥毫，窥词几焚研。\n佶栗乌皮几，轻明白羽扇。\n毕景好疎吟，余凉可清宴。\n君携下高磴，僧引还深院。\n駮藓净铺筵，低松湿垂鬋。\n斋明乍虚豁，林霁逾葱蒨。\n早晚重登临，欲去多离恋。",
        "dynasty": "唐",
        "collection_info": null
    },
    {
        "uuid": "675c3c8fe9d1277317b755047dc98bdd",
        "title": "报恩寺南池联句",
        "author": "陆龟蒙",
        "content": "古岸涵碧落，虚轩明素波。\n坐来鱼阵变，吟久菊□多。\n秋草分杉露，危桥下竹坡。\n远峰青髻并，□□□髯和。\n赵论寒仍讲，支硎僻亦过。\n斋心曾养鹤，挥翰好邀鹅。\n倚石收奇药，临溪藉浅莎。\n桂花晴似拭，荷镜晓如磨。\n翠出牛头耸，苔深马迹跛。\n伞欹从野醉，巾侧任田歌。\n跁跒松形矮，般跚桧樾矬。\n香飞僧印火，泉急使镳珂。\n菱钿真堪帖，莼丝亦好拖。\n几时无一事，相伴着烟萝。",
        "dynasty": "唐",
        "collection_info": null
    },
    {
        "uuid": "3f6b1a77154a36a286deda6ff8dfb131",
        "title": "天台禅院联句",
        "author": "安守范",
        "content": "偶到天台院，因逢物外僧。\n忘机同一祖，出语离三乘。\n树老中庭寂，窗虚外境澄。\n片时松影下，联续百千灯。",
        "dynasty": "唐",
        "collection_info": null
    },
    {
        "uuid": "b0f808be4083c2d3105a8290f30da13e",
        "title": "讲德联句",
        "author": "清昼",
        "content": "先王设位，以正邦国。\n建立大官，封植有德。\n二南敷化，四岳述职。\n其言不朽，其仪不忒。\n暨于嬴刘，乃创程式。\n罢侯置守，剖竹分域。\n赫矣皇唐，康哉立极。\n精选藩翰，庸资正直。\n爰命我公，东土作则。\n克己恭俭，疲人休息。\n济济闾闬，油油黍稷。\n既富既教，足兵足食。\n恤其凋瘵，剪其荆棘。\n威怀逋叛，扑灭蝥贼。\n疾恶如讐，闻善不惑。\n哀矜鳏寡，旌礼儒墨。\n乃修堤防，乃浚沟洫。\n以利通商，以溉嘉谷。\n征赋以节，计功以时。\n人胥怀惠，吏不能欺。\n我政载孚，我邦载绥。\n猛兽不暴，嘉鱼维滋。\n肃恭明神，齐沐不亏。\n岁或骄阳，雨无愆期。\n帝嘉有庸，宠命来斯。\n紫绂载绥，金章陆离。\n资忠履孝，阅礼敦诗。\n明德惟馨，自天佑之。",
        "dynasty": "唐",
        "collection_info": null
    },
    {
        "uuid": "079806b5290b91e924ab4bac10a28132",
        "title": "讲古文联句",
        "author": "清昼",
        "content": "帝出于震，文明始敷。\n山岳降气，龟龙负图。\n爰有书契，乃立典谟。\n先知孔圣，飞步天衢。\n汉承秦弊，尊儒尚学。\n百氏六经，九流七略。\n屈宋接武，班马继作。\n或颂燕然，或赞麟阁。\n降及三祖，始变二雅。\n仲宣闲和，公干萧洒。\n士衡安仁，不史不野。\n左张精奥，嵇阮高寡。\n暨于江表，其文郁兴。\n绮丽争发，繁芜则惩。\n词晔春华，思清冬冰。\n景纯跌宕，游仙独步。\n青云其情，白璧其句。\n灵运山水，实多奇趣。\n远派孤峰，龙腾凤翥。\n陶令田园，匠意真直。\n春柳寒松，不凋不饰。\n江淹杂体，方见才力。\n拟之信工，似而不逼。\n鲍昭从军，主意危苦。\n气胜其词，雅愧于古。\n隐侯似病，创制规矩。\n时见琳琅，惜哉榛楛。\n谢朓秀发，词理翩翩。\n孤标爽迈，深造精研。\n惠休翰林，别白离坚。\n有会必惬，无惭曩贤。\n吴均颇劲，失于典裁。\n竟乏波澜，徒工边塞。\n彼柳吴兴，高视时辈。\n汀洲一篇，风流寡对。\n何逊清切，所得必新。\n缘情既密，象物又真。\n江总征正，未越常伦。\n时合风兴，或无淄磷。\n二杜繁俗，三刘琐碎。\n陈徐之流，阴张之辈。\n伊数公者，阃域之外。\n吁此以还，有固斯郐。",
        "dynasty": "唐",
        "collection_info": null
    },
    {
        "uuid": "b3681924ad89c54dc44c67b725f36aca",
        "title": "项王古祠联句",
        "author": "清昼",
        "content": "遗庙风尘积，荒途岁月侵。\n英灵今寂寞，容卫尚森沈。\n霸楚志何在，平秦功亦深。\n诸侯归復背，青史古将今。\n星聚分已定，天亡力岂任。\n采蘩如可荐，举酒沥空林。",
        "dynasty": "唐",
        "collection_info": null
    },
    {
        "uuid": "9ffdb065a3b6008e802028b829566c08",
        "title": "还丹可成诗联句",
        "author": "清昼",
        "content": "羽化自仙骨，延年资养生。\n金经启灵秘，玉液流至精。\n八石思共炼，九丹知可成。\n吾心苟无妄，神理期合幷。\n封竈用六一，置门考休京。\n浮光含日彩，圆质焕云英。\n持此保寿命，服之颐性情。\n跂予望仙侣，高咏昇天行。\n鹤驾方可致，霓裳定将迎。\n不因五色药，安着七真名。\n挥妙在微密，全功知感诚。\n与君弃城市，携手游蓬瀛。",
        "dynasty": "唐",
        "collection_info": null
    },
    {
        "uuid": "ef9206e686b2ebbb9d970a2d75a0730e",
        "title": "建安寺西院喜王郎中遘恩命初至联句",
        "author": "清昼",
        "content": "迹就空门退，官从画省迁。\n住持良有愿，朝谒宂无缘。\n身净金绳内，心驰玉扆前。\n荣添一两日，恩降九霄年。\n慕法能轻冕，追非欲佩弦。\n栖闲那可久，鸳鹭待行联。",
        "dynasty": "唐",
        "collection_info": null
    },
    {
        "uuid": "369d774e2da283044030a6022e88ca86",
        "title": "建安寺夜会对雨怀皇甫侍御曾联句",
        "author": "清昼",
        "content": "相思非是远，风雨遣情多。\n愿欲披云见，难堪候晓过。\n夜长同岁月，地近极山河。\n戒相初传授，文章旧切磋。\n时称洛下咏，人许郢中歌。\n惆怅徒延首，其如一水何。",
        "dynasty": "唐",
        "collection_info": null
    },
    {
        "uuid": "5f5769806abfe3310aa51f08cc1ba4c3",
        "title": "泛长城东溪暝宿崇光寺寄处士陆羽联句",
        "author": "清昼",
        "content": "箬水青似箬，玉山碧于玉。\n逼霄沓万状，截地分千曲。\n萍解深可窥，林豁遥在瞩。\n已高物外赏，稍涤区中欲。\n野鹤翔又飞，世人羁且跼。\n沈吟迹所悞，放浪心自足。\n缅怀虚舟客，愿寄生刍束。\n说诗整颓波，立义激浮俗。\n荆吴备登历，风土随编录。\n恨与清景别，拟教长路促。\n溪鸟语鹂喽，寺花翻踯躅。\n印围水坛净，香护莲衣触。\n捧经启纱灯，收袵礼金粟。\n安得扣关子，玄言对吾属。",
        "dynasty": "唐",
        "collection_info": null
    },
    {
        "uuid": "6f55db2ee6d97661b277fdc7eb5b5385",
        "title": "与崔子向泛舟自招橘经箬里宿天居寺忆李侍御㟧渚山春游后期不及联一十六韵以寄之",
        "author": "清昼",
        "content": "晴日春态深，寄游恣所适。\n宁妨花木乱，转学心耳寂。\n取性怜鹤高，谋闲任山僻。\n倚舷息空曲，舍屦行浅碛。\n渚箬入里逢，野梅到村摘。\n碑残飞雉岭，井翳潜龙宅。\n坏寺邻寿陵，古坛留劫石。\n穿阶笋节露，拂瓦松梢碧。\n天界细云还，墙阴杂英积。\n悬灯寄前焰，遥月昇圆魄。\n何意清夜期，坐为高峰隔。\n茗园可交袂，藤涧好停锡。\n微雨听湿巾，迸流从点席。\n戏猨隔枝透，惊鹿逢人踯。\n覩物赏已奇，感时思弥极。\n芳菲如驰箭，望望共君惜。",
        "dynasty": "唐",
        "collection_info": null
    },
    {
        "uuid": "09e8cc8f7c0350529d8cd9beed449d73",
        "title": "渚山春暮会顾丞茗舍联句效小庾体",
        "author": "清昼",
        "content": "谁是惜暮人，相携送春日。\n因君过茗舍，留客开兰室。\n湿苔滑行屐，柔草低藉瑟。\n鹊喜语成双，花狂落非一。\n烟浓山焙动，泉破水舂疾。\n莫抝挂瓢枝，会移阆书帙。\n颇容樵与隐，岂闻禅兼律。\n栏竹不求疎，网藤从更密。\n池添逸少墨，园杂庄生漆。\n景晏枕犹欹，酒醒头懒栉。\n云教淡机虑，地可遗名实。\n应待御荈青，幽期踏芳出。",
        "dynasty": "唐",
        "collection_info": null
    },
    {
        "uuid": "ff6fbc049447dbff1bff39a630dd68f8",
        "title": "与李司直令从荻塘联句",
        "author": "清昼",
        "content": "画舸悠悠荻塘路，真僧与我相随去。\n寒花似菊不知名，霜叶如枫是何树。\n倦客经秋夜共归，情多语尽明相顾。\n遥城候骑来仍少，傍岭哀猨发无数。\n心闲清净得禅寂，兴逸纵横问章句。\n虫声切切草间悲，萤影纷纷月前度。\n撩乱云峰好赋诗，婵娟水月堪为喻。\n与君出处本不同，从此还依旧山住。",
        "dynasty": "唐",
        "collection_info": null
    },
    {
        "uuid": "87593c4ef178f38d204e4f5c80d14bd6",
        "title": "远意联句",
        "author": "清昼",
        "content": "家在炎州往朔方，岂知于阗望潇湘。\n曾经陇底復辽阳，更忆东去采扶桑。\n楂客三千路未央，烛龙之地日无光。\n将游莽苍穷大荒，车辙马足逐周王。",
        "dynasty": "唐",
        "collection_info": null
    },
    {
        "uuid": "86c89ae910755cc77bc93e72fc99af4a",
        "title": "暗思联句",
        "author": "清昼",
        "content": "斜风飘雨三十夜，隣女余光不相借。\n迹灭尘生古人画，洞房重扉无隟罅。",
        "dynasty": "唐",
        "collection_info": null
    },
    {
        "uuid": "48ce94ef4033176346ec3f887200a422",
        "title": "乐意联句一首",
        "author": "清昼",
        "content": "良朋益友自远来，万里乡书对酒开。\n子孙蔓衍负奇才，承颜弄鸟咏南陔。\n鼓腹击壤歌康哉！。",
        "dynasty": "唐",
        "collection_info": null
    },
    {
        "uuid": "f7f0bfe33fbf9b2e0cd23a28257c8b00",
        "title": "恨意联句",
        "author": "清昼",
        "content": "同心同县不相见，独采蘼芜咏团扇。\n莫听东隣捣霜练，远忆征人泪如霰。\n长信空阶荒草遍，明妃初别昭阳殿。",
        "dynasty": "唐",
        "collection_info": null
    },
    {
        "uuid": "99abe62492f32a642d5271b73d154453",
        "title": "秋日卢郎中使君幼平泛舟联句一首",
        "author": "清昼",
        "content": "共载清秋客船，同瞻皂盖朝天。\n悔使比来相得，如今欲别潸然。\n渐惊徒驭分散，愁望云山接连。\n魏阙驰心日日，吴城挥手年年。\n送远已伤飞雁，裁诗更切嘶蝉。\n空怀鄠杜心醉，永望门栏脰捐。\n别思无穷无限，还如秋水秋烟。",
        "dynasty": "唐",
        "collection_info": null
    },
    {
        "uuid": "179e43abfa2a4858f01cb503a978764b",
        "title": "重联句一首",
        "author": "清昼",
        "content": "相将惜别且迟迟，未到新丰欲醉时。\n去郡独携程氏酒，入朝可忘习家池。\n仍怜故吏依依恋，自有清光处处随。\n晚景南徐何处宿，秋风北固不堪辞。\n吴中诗酒饶佳兴，秦地关山引梦思。\n对酒已伤嘶马去，衔恩只待扫门期。",
        "dynasty": "唐",
        "collection_info": null
    },
    {
        "uuid": "dad7ad525c57e0812f9cc2b6a72951df",
        "title": "与潘述集汤衡宅怀李司直纵联句",
        "author": "清昼",
        "content": "幽独何以慰，友人顾茅茨。\n已忘岁月念，载说清闲时。\n旭日舒朱槿，柔风引绿葹。\n迢迢青溪路，耿耿芳树枝。\n执袵空踯躅，来城自逶迤。\n相思寄采掇，景晏独驱驰。",
        "dynasty": "唐",
        "collection_info": null
    },
    {
        "uuid": "39251da15b7e31ae8dc29a76f1285b17",
        "title": "安吉崔明甫山院联句一首",
        "author": "清昼",
        "content": "人不扰，政已和。\n世虑寡，山情多。\n禅客至，墨卿过。\n兴既洽，情如何。",
        "dynasty": "唐",
        "collection_info": null
    },
    {
        "uuid": "0a4824c398dc70ec3090a05e68e123b1",
        "title": "重联句一首",
        "author": "清昼",
        "content": "肃肃清院，翛翛碧鲜。\n已见心远，何关地偏。\n自公退食，升堂草玄。\n纷纷已隔，云心澹然。",
        "dynasty": "唐",
        "collection_info": null
    },
    {
        "uuid": "4cd3fee0454094637bc107ee6abac1a9",
        "title": "重联句一首",
        "author": "清昼",
        "content": "瀑溜闻窗外，晴风逼座间。\n挂冠徒有意，芳桂杳难攀。",
        "dynasty": "唐",
        "collection_info": null
    },
    {
        "uuid": "6bb96e1ce5bbc9de34dd3e90d222d7ea",
        "title": "重联句一首",
        "author": "清昼",
        "content": "清高素非宦侣，疎散从来道流。\n今日还轻墨绶，知君意在沧洲。\n浮云任从飘荡，寄隐也信沈浮。\n不似漳南地僻，道安为我淹留。",
        "dynasty": "唐",
        "collection_info": null
    },
    {
        "uuid": "aa806f2438beb05e198329f2576c79c7",
        "title": "重联句一首",
        "author": "清昼",
        "content": "刘令兴多常步履，柴桑事少但援琴。\n闲招法侣从山寺，每掇幽芳傍竹林。\n卷帘只爱荆峰色，入坐偏宜郢客吟。\n谁许近来轻印绶，因君昨日悟禅心。",
        "dynasty": "唐",
        "collection_info": null
    },
    {
        "uuid": "ceb52eb36e98a2106b9495abec9aabbe",
        "title": "道观中和潘丞观青溪图联句",
        "author": "清昼",
        "content": "画得青溪样，宜于紫府观。\n日明烟霭薄，风落水容宽。\n画野高低接，商工井邑攒。\n疏川因稼穑，出使问艰难。",
        "dynasty": "唐",
        "collection_info": null
    },
    {
        "uuid": "410ecfd959456aeaeca0146d25a4ec79",
        "title": "春日对雨联句一首",
        "author": "清昼",
        "content": "春烟带微雨，漠漠连城邑。\n桐叶生微阴，桃花更宜湿。\n萧条暗杨柳，散漫下原隰。\n归路不我从，遥心空伫立。\n林低山影近，岸转水流急。\n芳草自堪游，白云如可揖。\n寻山禅客意，苦雨陶公什。\n游衍情未终，归飞暮相及。\n峰高日色转，潭净天光入。\n却欲学神仙，空思谢朋执。\n为道贵逍遥，趍时多苦集。\n琼英若可飱，青紫徒劳拾。",
        "dynasty": "唐",
        "collection_info": null
    },
    {
        "uuid": "630b307d02073c98afe588451c813ba1",
        "title": "春日会韩武康章后亭联句",
        "author": "清昼",
        "content": "后园堪寄赏，日日对春风。\n客位繁阴下，公墙细柳中。\n坐看青嶂远，心与白云同。\n林暗花烟入，池深远水通。\n井桃新长蘂，栏药未成丛。\n松竹宜禅客，山泉入谢公。\n砌香翻芍药，檐静倚梧桐。\n外虑宜帘卷，忘情与道空。\n楚僧招惠远，蜀客挹杨雄。\n便寄柴桑隐，何劳访剡东。",
        "dynasty": "唐",
        "collection_info": null
    },
    {
        "uuid": "72e3c096d7350acbe09dbb30a74dc0aa",
        "title": "康录事宅送僧联句",
        "author": "清昼",
        "content": "莲衣宜着雨，竹锡好随云。\n见鹤还应养，逢鸥自作羣。",
        "dynasty": "唐",
        "collection_info": null
    },
    {
        "uuid": "ccae41bc7a4c1ee858b7737ed687b4ae",
        "title": "与邢端公李台题庭石联句",
        "author": "清昼",
        "content": "共题诗句遍，争坐藓文稀。",
        "dynasty": "唐",
        "collection_info": null
    },
    {
        "uuid": "6a1c92abd89f5699f679f8b82a1e354d",
        "title": "冬日建安寺西院喜昼公自吴兴至联句一首",
        "author": "清昼",
        "content": "宗系传康乐，精修学远公。\n相寻当暮岁，行李犯寒风。\n累积浮生裏，机惭半偈中。\n传家知业坠，继祖忝声同。\n云与轻帆至，山将本寺空。\n向来忘起灭，留我宿花宫。",
        "dynasty": "唐",
        "collection_info": null
    },
    {
        "uuid": "36fe70cf718d6a116143d652bff49a40",
        "title": "秋日潘述自长城至霅上与昼公汤评事游集累日时司直李公瑕往苏州有阻良会因与二公联句以寄之",
        "author": "清昼",
        "content": "离念非前期，秋风忽已至。\n芸黄众芳晚，摇荡居人思。\n白霜凄以积，高梧飒而坠。\n悠然越山川，復此恨离异。\n时景易迁谢，懽□难兼遂。\n惜分缓迴舟，怀遥企归驷。\n休澣情自高，来思日云未。",
        "dynasty": "唐",
        "collection_info": null
    },
    {
        "uuid": "05a49931cc4c7a94e2bbd302b76e3181",
        "title": "喜昼公寻山迴相遇联句一首",
        "author": "清昼",
        "content": "几年无此会，今日喜相从。\n后夏仍多病，前书达几封。\n水华迎暮雨，松吹引疎钟。\n出谷随初月，寻僧说五峰。",
        "dynasty": "唐",
        "collection_info": null
    },
    {
        "uuid": "842ad6140e69a6cb3b7a13ba191f669d",
        "title": "送昼公联句",
        "author": "清昼",
        "content": "相逢情不厌，惜别意难为。\n吾道应无住，前期未可知。\n轻霜凋古木，寒水缩荒陂。\n宾雁依沙屿，浮云惨路岐。\n林疎看野迥，岸转觉山移。\n寄赏惊摇落，归心叹别离。\n草堂思偃蹇，麈尾去相随。\n勿谓光阴远，禅房会一窥。",
        "dynasty": "唐",
        "collection_info": null
    },
    {
        "uuid": "0f64f2cc2c4ed0e9ffbabc27f81b72bf",
        "title": "与罗隐之联句",
        "author": "郑遨",
        "content": "一壶天上有名物，两个世间无事人。\n醉却隐之云叟外，不知何处是天真。",
        "dynasty": "唐",
        "collection_info": null
    },
    {
        "uuid": "59e5dbb5c30afaec4f0f58fb421daf9c",
        "title": "句",
        "author": "李日知",
        "content": "所愿暂知居者乐，无使时称主者劳。",
        "dynasty": "唐",
        "collection_info": null
    },
    {
        "uuid": "8a7e9fbb503924d93c057b858c79c69d",
        "title": "句",
        "author": "赵仁奬",
        "content": "令乘骢马去，丞脱绣衣来。",
        "dynasty": "唐",
        "collection_info": null
    },
    {
        "uuid": "acc375ab915b233395a67d64e0f382a8",
        "title": "句",
        "author": "郭廷谓",
        "content": "魂逐东流水，坟依独坐山。",
        "dynasty": "唐",
        "collection_info": null
    },
    {
        "uuid": "66f4c8d31c21fcfda21122631eec528a",
        "title": "句",
        "author": "韦青",
        "content": "三代掌纶诰，一身能唱歌。",
        "dynasty": "唐",
        "collection_info": null
    },
    {
        "uuid": "5a1543a48550329c8ea243a58925fe24",
        "title": "句",
        "author": "尉迟匡",
        "content": "明月飞出海，黄河流上天。\n芙蓉初出水，桃李忽无言。\n夜夜月为青冢镜，年年雪作黑山花。",
        "dynasty": "唐",
        "collection_info": null
    },
    {
        "uuid": "c1b8ca7eee2c09764931942ac0deb413",
        "title": "句",
        "author": "何涓",
        "content": "鴈影数行秋半逢，渔歌一声夜深发。",
        "dynasty": "唐",
        "collection_info": null
    },
    {
        "uuid": "81c9a2b30d421917d80540de2d187472",
        "title": "句",
        "author": "杜伟",
        "content": "忽覩邢武辞，泠其金石备。",
        "dynasty": "唐",
        "collection_info": null
    },
    {
        "uuid": "cbe18996ba8c33ba8b6d0fb521932253",
        "title": "句",
        "author": "申堂构",
        "content": "霜添柏树冷，气拂桂林寒。",
        "dynasty": "唐",
        "collection_info": null
    },
    {
        "uuid": "217c257e76389b1b7c46904ce05ebb83",
        "title": "句",
        "author": "周愿",
        "content": "八十年前棠树阴，竟陵太守公先人。",
        "dynasty": "唐",
        "collection_info": null
    },
    {
        "uuid": "3735fb689224057ff925767fcaafb155",
        "title": "句",
        "author": "苐五琦",
        "content": "阴天闻断雁，夜浦送归人。",
        "dynasty": "唐",
        "collection_info": null
    },
    {
        "uuid": "1b66882aad513ecec12898b438d80ebf",
        "title": "句",
        "author": "颜允南",
        "content": "谁言百人会，兄弟也霑陪。",
        "dynasty": "唐",
        "collection_info": null
    },
    {
        "uuid": "733c7584e40a57d3be2d918b0cd31b64",
        "title": "句",
        "author": "季广琛",
        "content": "刻舟寻已化，弹铗未酬恩。",
        "dynasty": "唐",
        "collection_info": null
    },
    {
        "uuid": "da4a515e6f09dc246dbba767efe2175b",
        "title": "句",
        "author": "陈蜕",
        "content": "梦裏换春秋。",
        "dynasty": "唐",
        "collection_info": null
    },
    {
        "uuid": "c6c9ecbdc66766205577d40ec60d0f20",
        "title": "句",
        "author": "卫准",
        "content": "莫言闲话是闲话，往往事从闲话来。\n何必剃头为弟子，无家便是出家人。",
        "dynasty": "唐",
        "collection_info": null
    },
    {
        "uuid": "a2458e48ed2e469af7951845b4dc4637",
        "title": "句",
        "author": "杜鸿渐",
        "content": "常愿追禅理，安能挹化源。",
        "dynasty": "唐",
        "collection_info": null
    },
    {
        "uuid": "e58525c48f26f1669910461d248132f3",
        "title": "句",
        "author": "李挚",
        "content": "因缘三纪异，契分四般同。",
        "dynasty": "唐",
        "collection_info": null
    },
    {
        "uuid": "380a069bac8ac6bba66a7acb09828896",
        "title": "句",
        "author": "韦绶",
        "content": "在室愧屋漏。",
        "dynasty": "唐",
        "collection_info": null
    },
    {
        "uuid": "0b8024a9a6ac243c57569a7fc9675bc7",
        "title": "句",
        "author": "冯戡",
        "content": "桃花浪裏成龙去，竹叶山头退鹢飞。",
        "dynasty": "唐",
        "collection_info": null
    },
    {
        "uuid": "c7bf3ff32fa09bceda43aabaf143d64c",
        "title": "句",
        "author": "韩泰",
        "content": "庾岭东边吏隐州，溪山竹树亦清幽。",
        "dynasty": "唐",
        "collection_info": null
    },
    {
        "uuid": "f47569329346f031a48e812276a1f514",
        "title": "句",
        "author": "卢幷",
        "content": "地灵无俗草，岩静有僊禽。",
        "dynasty": "唐",
        "collection_info": null
    },
    {
        "uuid": "38c12744e6f7515cc32161367dc7de9c",
        "title": "句",
        "author": "缪岛云",
        "content": "白鸟远行树，玉虹孤饮潭。\n四五片霞生绝壁，两三行雁过疎松。\n抛芥子降颠狒狒，折杨枝洒醉猩猩。",
        "dynasty": "唐",
        "collection_info": null
    },
    {
        "uuid": "97916d246370262f331a0c6cc008642b",
        "title": "句",
        "author": "刘敬之",
        "content": "山近衡阳虽少雁，水连巴蜀岂无鱼。",
        "dynasty": "唐",
        "collection_info": null
    },
    {
        "uuid": "90450335cbdd52068002f32cd57a7fea",
        "title": "句",
        "author": "李涛",
        "content": "水声长在耳，山色不离门。\n扫地树留影，拂床琴有声。\n落日长安道，秋槐满地花。",
        "dynasty": "唐",
        "collection_info": null
    },
    {
        "uuid": "6dd767182eadb602fddfeea08bb7db03",
        "title": "句",
        "author": "高元裕",
        "content": "中丞为国拔贤才，寒俊欣逢藻鑑开。",
        "dynasty": "唐",
        "collection_info": null
    },
    {
        "uuid": "18561ea7b4149f032bb9b064d7919c12",
        "title": "句",
        "author": "韦澳",
        "content": "莫将韦监同殷监，错认容身是保身。",
        "dynasty": "唐",
        "collection_info": null
    },
    {
        "uuid": "2fffb464d2df56bd6a2750ad03ff309d",
        "title": "句",
        "author": "王龟",
        "content": "珠箔卷繁星，金樽泻月明。",
        "dynasty": "唐",
        "collection_info": null
    },
    {
        "uuid": "b0f5656c4fd73f12b3d108b9ff2d2ab5",
        "title": "句",
        "author": "李郁",
        "content": "身死为修刘稹表，名高因让陆洿书。",
        "dynasty": "唐",
        "collection_info": null
    },
    {
        "uuid": "7db4010851ba117dd053b6f6c6c5bdb1",
        "title": "句",
        "author": "詹雄",
        "content": "尘飞遗恨尽，花落古宫平。\n红粉笙歌人代远，月明陵树水东流。",
        "dynasty": "唐",
        "collection_info": null
    },
    {
        "uuid": "163b16b08e3f5a6cb41dccbacc2bfcb2",
        "title": "句",
        "author": "任涛",
        "content": "露团沙鹤起，人卧钓船流。",
        "dynasty": "唐",
        "collection_info": null
    },
    {
        "uuid": "6353434c493ba7fe73fd162e00b6f0b4",
        "title": "句",
        "author": "剧燕",
        "content": "秪向国门安四海，不离乡井拜三公。",
        "dynasty": "唐",
        "collection_info": null
    },
    {
        "uuid": "b3b55a7ea3a8a6067a2b6b3deaebada3",
        "title": "句",
        "author": "王璘",
        "content": "芍药花开菩萨面，椶闾叶散野人头。",
        "dynasty": "唐",
        "collection_info": null
    },
    {
        "uuid": "c314fecdc676bf91ed7e2176113d5575",
        "title": "句",
        "author": "李蔚",
        "content": "虚心纤质雁衔余，凤吹龙吟定不如。",
        "dynasty": "唐",
        "collection_info": null
    },
    {
        "uuid": "c5de5cafc74c1f77addea24ff2ceb491",
        "title": "句",
        "author": "王枳",
        "content": "今朝拜贡盈襟泪，不进新芽是进心。",
        "dynasty": "唐",
        "collection_info": null
    },
    {
        "uuid": "adc8895c8224b00c117f1332ce3b1412",
        "title": "句",
        "author": "郑賨",
        "content": "万蕴千牌次碧牙，缥笺金字间明霞。",
        "dynasty": "唐",
        "collection_info": null
    },
    {
        "uuid": "ca519468889485ae6f06e48d675e8f86",
        "title": "句",
        "author": "张茔",
        "content": "一箭不中鹄，五湖归钓鱼。",
        "dynasty": "唐",
        "collection_info": null
    },
    {
        "uuid": "7f27e76ace62fcc2fa34621af978f30f",
        "title": "句",
        "author": "吴霭",
        "content": "烟随红焰断，化作白云飞。",
        "dynasty": "唐",
        "collection_info": null
    },
    {
        "uuid": "dc2ef4b7e92cbddd25f6c25bfb7ac8c6",
        "title": "句",
        "author": "陈咏",
        "content": "隔岸水牛浮鼻渡，傍溪沙鸟点头行。",
        "dynasty": "唐",
        "collection_info": null
    },
    {
        "uuid": "48f5ffff43acc324513404cf0daf457d",
        "title": "句",
        "author": "蒋密",
        "content": "绮罗因片叶，桃李谩同时。",
        "dynasty": "唐",
        "collection_info": null
    },
    {
        "uuid": "6a692c2dc76a45eff5230e26d73036be",
        "title": "句",
        "author": "符蒙",
        "content": "都缘心似水，故以钵为舟。",
        "dynasty": "唐",
        "collection_info": null
    },
    {
        "uuid": "d8eea83dbb3d6bddc23bafdea85ec645",
        "title": "句",
        "author": "李景遂",
        "content": "路指丹阳分虎节，心存双阙恋龙颜。",
        "dynasty": "唐",
        "collection_info": null
    },
    {
        "uuid": "f0f839d9a506135dbb06654787887322",
        "title": "句",
        "author": "李弘茂",
        "content": "甜于泉水茶须信，狂似杨花蝶未知。\n半窗月在犹煎药，几夜灯闲不照书。",
        "dynasty": "唐",
        "collection_info": null
    },
    {
        "uuid": "7b4f856c1e09919dc8e3200d49b92732",
        "title": "句",
        "author": "李平",
        "content": "至人无梦梦不到，天道恶盈盈有余。\n龙髯已断嫔嫱老，豹尾不来岐路长。",
        "dynasty": "唐",
        "collection_info": null
    },
    {
        "uuid": "9eacc55b6a6d8fb0ada0cad94b3eb6cf",
        "title": "句",
        "author": "胡元龟",
        "content": "翻身腾白浪，探爪擢明珠。",
        "dynasty": "唐",
        "collection_info": null
    },
    {
        "uuid": "31981e4dcf24f3e2c0f7dced1fc559b7",
        "title": "句",
        "author": "蒋钧",
        "content": "因借梦书过竹寺，学耕秋粟绕茆原。\n芭蕉叶上无愁雨，自是多情听断肠。",
        "dynasty": "唐",
        "collection_info": null
    },
    {
        "uuid": "38c525dedd7219dea7446360cf9ef763",
        "title": "句",
        "author": "史虚白",
        "content": "风雨揭却屋，全家醉不知。",
        "dynasty": "唐",
        "collection_info": null
    },
    {
        "uuid": "edae12fa5bba88c1913c428267e8c14e",
        "title": "句",
        "author": "夏宝松",
        "content": "孤猨叫落中岩月，野客吟残半夜灯。\n雁飞南浦砧初断，月满西楼酒半醒。\n晓来羸驷依前去，目断遥山数点青。",
        "dynasty": "唐",
        "collection_info": null
    },
    {
        "uuid": "05438f683176887465b7a9750a9f76a9",
        "title": "句",
        "author": "赵庆",
        "content": "迈古文章金鸑鷟，出羣行止玉麒麟。",
        "dynasty": "唐",
        "collection_info": null
    },
    {
        "uuid": "54bb56576324ae034be25ef2c040a681",
        "title": "句",
        "author": "潘天锡",
        "content": "风便磬声远，日斜楼影长。",
        "dynasty": "唐",
        "collection_info": null
    },
    {
        "uuid": "fcedef7a1bab2c743ac6a8af3963e126",
        "title": "句",
        "author": "朱勰",
        "content": "好是晚来香雨裏，担簦亲送绮罗人。",
        "dynasty": "唐",
        "collection_info": null
    },
    {
        "uuid": "c941121fcee33065afef17cab5787d24",
        "title": "句",
        "author": "齐镐",
        "content": "莲中花更好，云裏月常新。",
        "dynasty": "唐",
        "collection_info": null
    },
    {
        "uuid": "a12c5ed3da93de8be0daa20077b78b9a",
        "title": "句",
        "author": "黄可",
        "content": "天下传将舞马赋，门前迎得跨驴宾。",
        "dynasty": "唐",
        "collection_info": null
    },
    {
        "uuid": "859cd47469844e1e3a0b5c4a015e6fdd",
        "title": "句",
        "author": "高元矩",
        "content": "砚贮寒泉碧，庭堆败叶红。\n燕掠琴弦穿静院，吏收诗草下闲庭。",
        "dynasty": "唐",
        "collection_info": null
    },
    {
        "uuid": "d122b103d1d5f7047cef76cc6b299d8a",
        "title": "句",
        "author": "陈贶",
        "content": "年年闻尔者，未有不伤情。\n出得风尘者，合知岐路人。\n拂榻灯未来，开门月先入。\n忽生云是匣，高以月为台。\n入夜虽无伤物意，向明还有动人心。",
        "dynasty": "唐",
        "collection_info": null
    },
    {
        "uuid": "b2a9ba597e86390fb04d05e5c2f9344b",
        "title": "句",
        "author": "赵休",
        "content": "金茎来白露，玉宇起清风。",
        "dynasty": "唐",
        "collection_info": null
    },
    {
        "uuid": "a259cb1b764db9982625e9c029bc0e05",
        "title": "句",
        "author": "庸仁杰",
        "content": "红斾渡江霞蘸水，青蛇出匣雪侵衣。\n云散便凝千里望，日斜长占半城阴。\n只住此山宁有意，向来求佛本无心。",
        "dynasty": "唐",
        "collection_info": null
    },
    {
        "uuid": "7a306ddcf9d9c78880fd8a18c0e5e921",
        "title": "句",
        "author": "邵拙",
        "content": "万国不得雨，孤云犹在山。",
        "dynasty": "唐",
        "collection_info": null
    },
    {
        "uuid": "64d642abc60da18b88b805ebf9b6d04c",
        "title": "句",
        "author": "毛炳",
        "content": "先生不在此，千载只空山。",
        "dynasty": "唐",
        "collection_info": null
    },
    {
        "uuid": "6badd4a3abd7a84a0d58b8e2baaf65b9",
        "title": "句",
        "author": "陈德诚",
        "content": "建水旧传刘夜坐，螺川新有夏江城。",
        "dynasty": "唐",
        "collection_info": null
    },
    {
        "uuid": "8b0a7c2940177174e53f72d8d517a60f",
        "title": "句",
        "author": "陈甫",
        "content": "一雨洗残暑，万家生早凉。\n暮鸟归巢急，寒牛下陇迟。\n算吟千百首，方得两三联。\n清时不作登龙客，绿鬓闲梳傍草堂。",
        "dynasty": "唐",
        "collection_info": null
    },
    {
        "uuid": "3ca87c39bf4010e4c89a4ab6d5409c6b",
        "title": "句",
        "author": "徐融",
        "content": "淮船分蚁队，江市聚蝇声。",
        "dynasty": "唐",
        "collection_info": null
    },
    {
        "uuid": "6b6cc7380ce4e6fe61a4a231eb2166b1",
        "title": "句",
        "author": "高若拙",
        "content": "人间不见月，天外自分明。",
        "dynasty": "唐",
        "collection_info": null
    },
    {
        "uuid": "c18ca9bb99a275690ebe8682a981c501",
        "title": "句",
        "author": "皮光业",
        "content": "烧平樵路出，潮落海山高。\n行人折柳[和轻]絮，飞燕衔泥带落花。",
        "dynasty": "唐",
        "collection_info": null
    },
    {
        "uuid": "1d69945c88f8864676f2b4e1608562e3",
        "title": "句",
        "author": "屠瓌智",
        "content": "轻身都是义，殉主始为忠。",
        "dynasty": "唐",
        "collection_info": null
    },
    {
        "uuid": "556420f33e02aa1d4fbe96ed8719b260",
        "title": "句",
        "author": "元德昭",
        "content": "满堂罗绮兼朱紫，四代儿孙奉老翁。",
        "dynasty": "唐",
        "collection_info": null
    },
    {
        "uuid": "d9e0cfccc8f432f1a52749de81088d90",
        "title": "句",
        "author": "林无隐",
        "content": "雪浦二月江湖阔，花发千山道路香。",
        "dynasty": "唐",
        "collection_info": null
    },
    {
        "uuid": "fc0dfda985055199a7d36b0676bacefe",
        "title": "句",
        "author": "杨义方",
        "content": "海边红日半离水，天外暖风轻到花。\n雨声鞭自禁门出，一簇人从天上来。",
        "dynasty": "唐",
        "collection_info": null
    },
    {
        "uuid": "34bd101de9d228dadd84b2154e088bf0",
        "title": "句",
        "author": "王廷珪",
        "content": "十字水中分岛屿，数重花外见楼台。",
        "dynasty": "唐",
        "collection_info": null
    },
    {
        "uuid": "65d4a326619f0cce7ce21336fad5ec80",
        "title": "句",
        "author": "欧阳彬",
        "content": "无钱将乞樊知客，名纸生毛不为通。\n桑柘残阳裏，儿孙落叶中。",
        "dynasty": "唐",
        "collection_info": null
    },
    {
        "uuid": "bae3c8d6a501d610b00ba5cf24523524",
        "title": "句",
        "author": "李尧夫",
        "content": "向外疑无地，其中别有天。\n方外共推为道友，关中独自占诗家。\n炎暑郁蒸无处避，凉风消息几时来。",
        "dynasty": "唐",
        "collection_info": null
    },
    {
        "uuid": "8c6dfe04a4939b4d0a93df450deb9459",
        "title": "句",
        "author": "石文德",
        "content": "月沈湘浦冷，花谢汉宫秋。",
        "dynasty": "唐",
        "collection_info": null
    },
    {
        "uuid": "306f690d46ca162a174ddb68131f5f7e",
        "title": "句",
        "author": "戴偃",
        "content": "须把咽喉吞世界，盖因奢侈致危亡。\n若须抛却便抛却，莫待风高更亦深。",
        "dynasty": "唐",
        "collection_info": null
    },
    {
        "uuid": "5b3aa1d825123817ebf22d25ea15d4b1",
        "title": "句",
        "author": "张迥",
        "content": "夜长灯影灭，天遶鹤声孤。",
        "dynasty": "唐",
        "collection_info": null
    },
    {
        "uuid": "a397392742bd86e928f36281411a76eb",
        "title": "句",
        "author": "钟元章",
        "content": "金筈离弦三尺电，星髇破的一声雷。",
        "dynasty": "唐",
        "collection_info": null
    },
    {
        "uuid": "9c778300178bace9d4c6fe24d451b3d3",
        "title": "句",
        "author": "杨凫",
        "content": "背日流泉生冻早，逆风归鸟入巢迟。",
        "dynasty": "唐",
        "collection_info": null
    },
    {
        "uuid": "683a1129b62ea229ee597a910a3a43b6",
        "title": "句",
        "author": "王俊",
        "content": "胜日登楼望，山川一半春。",
        "dynasty": "唐",
        "collection_info": null
    },
    {
        "uuid": "673d1831b375a2e30dac2576739a27d5",
        "title": "句",
        "author": "薛沆",
        "content": "也知别有风光主，花蕾枝枝似去年。",
        "dynasty": "唐",
        "collection_info": null
    },
    {
        "uuid": "32d21ac1ff3273fd0c312bac87d3c5fe",
        "title": "句",
        "author": "张顗",
        "content": "金殿圣人看纵笔，玉堂词客尽裁诗。",
        "dynasty": "唐",
        "collection_info": null
    },
    {
        "uuid": "ae400cb6e571c6a670926c30413ab036",
        "title": "句",
        "author": "张林",
        "content": "菱叶乍翻人采后，芰荷初没舸行时。",
        "dynasty": "唐",
        "collection_info": null
    },
    {
        "uuid": "d6aa73a64201a8a71a7184e106c7640b",
        "title": "句",
        "author": "卢休",
        "content": "春寒酒力迟，冉冉生微红。\n自然草木姓，谁祝元化功。\n湓浦风生破胆愁，血染剑花明帐幕。\n三千车马出渔阳，入门堪笑復堪怜。\n三径苔荒一钓船。",
        "dynasty": "唐",
        "collection_info": null
    },
    {
        "uuid": "174ab8cf487e74f65758d8a5884ac3d5",
        "title": "句",
        "author": "陈峤",
        "content": "小桥风月年年事，争奈潘郎去□何。",
        "dynasty": "唐",
        "collection_info": null
    },
    {
        "uuid": "893ac00dbc874c4f6f128041f4d06d37",
        "title": "句",
        "author": "李范",
        "content": "清猨啼远木，白鸟下前滩。\n鹤归秋汉远，人去草堂空。\n虽当南北路，不碍往来人。\n钓叟无机沙鸟睡，禅师入定白牛闲。\n天涯故友无来信，窗外拒霜空落花。",
        "dynasty": "唐",
        "collection_info": null
    },
    {
        "uuid": "4d7dd31690c06339b0255b380c3bade0",
        "title": "句",
        "author": "卞震",
        "content": "雨壁长秋菌，风枝落病蝉。\n老筇搘瘦影，寒木凭吟身。\n诗债到春无处避，离愁因醉暂时无。\n茶香解睡磨铛煮，山色牵怀着屐登。",
        "dynasty": "唐",
        "collection_info": null
    },
    {
        "uuid": "1b6ad77c5c5da0380ecbffe76bc8e212",
        "title": "句",
        "author": "林楚才",
        "content": "身闲不恨辞官早，诗好常甘得句迟。",
        "dynasty": "唐",
        "collection_info": null
    },
    {
        "uuid": "17ada9061ebddda48130d22006aaaa70",
        "title": "句",
        "author": "孟不疑",
        "content": "白日故乡远，青山佳句中。",
        "dynasty": "唐",
        "collection_info": null
    },
    {
        "uuid": "b5a71113c86806017a93e8b4166df5c6",
        "title": "句",
        "author": "庞季子",
        "content": "冥云生易满，秋草长难高。",
        "dynasty": "唐",
        "collection_info": null
    },
    {
        "uuid": "b085e9febd9843e4733d9269ee8d364f",
        "title": "句",
        "author": "郭思",
        "content": "落星一石几千年，门外何人扣汉川。",
        "dynasty": "唐",
        "collection_info": null
    },
    {
        "uuid": "02038a1be0a23eddec7b55700639e296",
        "title": "句",
        "author": "卢载",
        "content": "五千里地望皆见，七十二峰中最高。",
        "dynasty": "唐",
        "collection_info": null
    },
    {
        "uuid": "c6ba9842980cf8a36fc8ed20861274c1",
        "title": "句",
        "author": "郑翱",
        "content": "花烧落第眼，雨破到家程。",
        "dynasty": "唐",
        "collection_info": null
    },
    {
        "uuid": "47088843eb181ff2175ff6a2ae3857b8",
        "title": "句",
        "author": "郑说",
        "content": "架上紫衣闲不着，案头金字坐长看。",
        "dynasty": "唐",
        "collection_info": null
    },
    {
        "uuid": "2b15e0f5cbabd45cafadf12847d371cd",
        "title": "句",
        "author": "史瑜",
        "content": "溪从沮水流嶓冢，岭接青泥入剑天。",
        "dynasty": "唐",
        "collection_info": null
    },
    {
        "uuid": "c49c1f44bdaf9ce6c721bc9a5e18a30f",
        "title": "句",
        "author": "贺公",
        "content": "但存方寸地，留与子孙耕。",
        "dynasty": "唐",
        "collection_info": null
    },
    {
        "uuid": "e6e65b79fac0c5bc1ca62c81c5784e11",
        "title": "句",
        "author": "米都知",
        "content": "小旗村店酒，微雨野塘花。",
        "dynasty": "唐",
        "collection_info": null
    },
    {
        "uuid": "e3ef1df4720ef2668e1c26ac0375928d",
        "title": "句",
        "author": "陈秀才",
        "content": "地偏云自起，日暮山更深。",
        "dynasty": "唐",
        "collection_info": null
    },
    {
        "uuid": "f6dcfe60c5ca75a33f46296319d1ed8c",
        "title": "句",
        "author": "崔李二生",
        "content": "恰似传花人饮散，空抛床下最繁枝。\n艳魄香魂如有在，还应羞见堕楼人。",
        "dynasty": "唐",
        "collection_info": null
    },
    {
        "uuid": "6bd31fcfd4d5b73082a67934d8509857",
        "title": "句",
        "author": "范氏子",
        "content": "扫叶随风便，浇花趁日阴。\n闲云生不雨，病叶落非秋。",
        "dynasty": "唐",
        "collection_info": null
    },
    {
        "uuid": "1c1f2360ddd624b06fe1d6fc09a8b1fe",
        "title": "句",
        "author": "临川小吏",
        "content": "三月能辞千日醉，一生能得几回看。",
        "dynasty": "唐",
        "collection_info": null
    },
    {
        "uuid": "033bc250faafe675b52e618b10346d6f",
        "title": "句",
        "author": "韩熙载客",
        "content": "最是五更留不住，向人枕畔着衣裳。",
        "dynasty": "唐",
        "collection_info": null
    },
    {
        "uuid": "4bdbc76a1516c7ebc82e0390fdbf5a02",
        "title": "句",
        "author": "段义宗",
        "content": "悬心秋夜月，万里照乡关。\n玉排复道珊瑚殿，金错危椆翡翠楼。\n此花不与众花同，为感高僧护法功。",
        "dynasty": "唐",
        "collection_info": null
    },
    {
        "uuid": "c4320ffe1e024a24ee32a87edca8bcfd",
        "title": "无名氏之散句",
        "author": "无名氏",
        "content": "都来消帝力，全不用兵防。\n道远擎空钵，深山踏落花。\n船中江上景，晚泊早行时。\n山寺钟楼月，江城鼓角风。\n雨过花争出，云空月半生。\n鸟正啼隋柳，人须入楚山。\n高松飘雨雪，一室掩香灯。\n遂有冥心者，还寻此境来。\n又因风雨夜，重到古松门。\n道晦金鸡伏，时来木马鸣。\n谁来看山寺，自去扫松门。\n此生还自喜，余事不相侵。\n白鬓无心镊，青山得意多。\n一春能几日，无雨亦多风。\n苦雨秋涛涨，狂风野烧翻。\n须知三尺剑，只为不平磨。\n要路争先进，闲门肯暂过。\n已难消永夜，况復听秋霖。\n大雪路亦宿，深山水也吞。\n卷帘黄叶落，鏁印子规啼。\n亡国空流水，孤祠掩落花。\n山魅隔窗舞，鵩鸟入帘飞。\n万里八九月，一身西北风。\n磴危攀薜荔，石滑疎莓苔。\n日落无行客，天寒有去鸿。\n正思浮世事，又到古城边。\n寻常风雨夜，应有鬼神看。\n寄宿山中寺，相辞海上僧。\n风吹榆荚叶，雨打木瓜花。\n是星皆拱北，无水不朝东。\n西风起边雁，一一向潇湘。\n那堪怀远路，犹自上高楼。\n白云风散尽，红叶水流来。\n妾如无异意，君弃也甘心。\n野过云根阔，山高树影长。\n古迹应重别，生缘不暂停。\n一个字未稳，数宵心不闲。\n别地叶频落，去程山已寒。\n但取诗名得，何论下第频。\n早起赴前程，邻鸡尚未鸣。\n白地一回雨，儿孙拾得金。\n轩车在何处，雨雪满前山。\n灯微山馆雨，角咽海城秋。\n去帆看已远，临水立多时。\n家贫为客早，路远得书稀。\n瀑布五千仞，草堂瀑布边。\n我忆云门寺，门前千万峰。\n一瓶居无外，万木老禅中。\n秋江洗一钵，寒日晒三衣。\n空山行客少，独树晚蝉多。\n一片月生海，几家人上楼。\n窗寒风渐紧，灯落夜将深。\n云梦几行去，潇湘一夜空。\n无风来竹院，有月在莎庭。\n故园从小别，夜雨近秋闻。\n书剑别南州，炎荒万里游。\n山盘樵径上，人到雪房迟。\n路经秋雨后，人入乱峰来。\n独树知秋早，孤舟觉夜寒。\n马饥飡落叶，鹤宿晒残阳。\n路远春行尽，家贫愁到时。\n临水通宵坐，知君此兴同。\n江声兼小雨，暝色入啼猨。\n藕隐玲珑玉，花藏缥缈容。\n红树醉秋色，碧溪弹夜弦。\n网断蛛犹织，梁空燕不归。\n倒身无着处，呵手不成温。\n几多诗弟子，无限酒知闻。\n床上小熏笼，韶州新退红。\n看时人步涩，展处蝶争来。\n酒味杂莲气，香冷胜于冰。\n轮囷如象鼻，潇洒绝青蝇。\n太宗皇帝真长策，赚得英雄尽白头。\n曾题名处添前字，送出城人乞旧衣。\n华阳观裏钟声集，建福门前鼓动期。\n陇右诸侯供语鸟，日南太守送名花。\n八百孤寒齐下泪，一时回首望崖州。\n让劫已令多士伏，沽名还得世人闻。\n人为子推初禁火，花愁青女再飞霜。\n楝花开后风光好，梅子黄时雨意浓。\n兰汤备浴传荆俗，水马浮江弔屈魂。\n城头椎鼓传花枝，席上抟拳握松子。\n鸟向不香花裏宿，人从无影月中归。\n轻着冻痕销水面，密随和气入花根。\n万木尽如花落候，四檐鸣□雨来时。\n浓绿万枝红一点，动人春色不须多。\n晚菘细切肥牛肚，新笋初尝嫩马蹄。\n蝉离楚树鸣犹少，叶到嵩山落更多。\n风和日暖方开眼，雨润烟浓不举头。\n窗前闲咏鸳鸯句，壁上时观獬廌图。\n可能有事关心后，得似无人识面时。\n一点孤灯人梦觉，万重寒叶雨声多。\n此心只待相逢说，时復登楼看远山。\n九江有浪船难济，三峡无猨客有愁。\n四海鱼龙精魄冷，五山鸾凤骨毛寒。\n谁家绿酒欢留客，何处红楼睡失明。\n雨露施恩无厚薄，蓬蒿随分有枯荣。\n去年花下留连饮，暖日夭桃莺乱啼。\n今日江边容易别，淡烟衰草马频嘶。\n蛇蝎性灵生便毒，蕙兰根异死犹香。\n三间茅屋无人到，十里松门独自游。\n翻忆旧山青碧裏，遶庵闲伴野僧禅。\n不甘五等诸侯荐，直肯九重天子知。",
        "dynasty": "唐",
        "collection_info": null
    },
    {
        "uuid": "a611658019c6359727b0a4e305ec6d8e",
        "title": "离别难",
        "author": "武后宫人",
        "content": "此别难重陈，花飞復恋人。\n来时梅覆雪，去日柳含春。\n物候催行客，归途淑气新。\n剡川今已远，魂梦暗相亲。",
        "dynasty": "唐",
        "collection_info": null
    },
    {
        "uuid": "048ce23d70d99b0f996e2655a6d82e01",
        "title": "袍中诗",
        "author": "开元宫人",
        "content": "沙场征戍客，寒苦若为眠。\n战袍经手作，知落阿谁边。\n蓄意多添线，含情更着绵。\n今生已过也，结取后生缘。",
        "dynasty": "唐",
        "collection_info": null
    },
    {
        "uuid": "bfeccfce69b6138b122d8f1ebe8b94a7",
        "title": "题洛苑梧叶上",
        "author": "天宝宫人",
        "content": "旧宠悲秋扇，新恩寄早春。\n聊题一片叶，将寄接流人。",
        "dynasty": "唐",
        "collection_info": null
    },
    {
        "uuid": "95f260823b8b788bbbf46312d3472619",
        "title": "又题洛苑梧叶上",
        "author": "天宝宫人",
        "content": "一叶题诗出禁城，谁人酬和独含情。\n自嗟不及波中叶，荡漾乘春取次行。",
        "dynasty": "唐",
        "collection_info": null
    },
    {
        "uuid": "b8bbd7ef06f0185eab5cd6d876041e92",
        "title": "题花叶诗",
        "author": "德宗宫人",
        "content": "一入深宫裏，无由得见春。\n题诗花叶上，寄与接流人。",
        "dynasty": "唐",
        "collection_info": null
    },
    {
        "uuid": "51d9a1e3f5f66fdd847e0ca59edf0262",
        "title": "题红叶",
        "author": "宣宗宫人",
        "content": "流水何太急，深宫尽日闲。\n殷勤谢红叶，好去到人间。",
        "dynasty": "唐",
        "collection_info": null
    },
    {
        "uuid": "c870c39e497382129532ff4fa8ceaf3b",
        "title": "金锁诗",
        "author": "僖宗宫人",
        "content": "玉烛制袍夜，金刀呵手裁。\n锁寄千里客，锁心终不开。",
        "dynasty": "唐",
        "collection_info": null
    },
    {
        "uuid": "287053dd95f0ba6b6eb84a3c55a2846c",
        "title": "随驾游青城",
        "author": "李舜弦",
        "content": "因随八马上仙山，顿隔尘埃物象闲。\n只恐西追王母宴，却忧难得到人间。",
        "dynasty": "唐",
        "collection_info": null
    },
    {
        "uuid": "d9297ef663cbcbf2c9fdda0caf5914af",
        "title": "蜀宫应制",
        "author": "李舜弦",
        "content": "浓树禁花开后庭，饮筵中散酒微醒。\n蒙蒙雨草瑶阶湿，钟晓愁吟独倚屏。",
        "dynasty": "唐",
        "collection_info": null
    },
    {
        "uuid": "5de222c6699635d4055276518a3a563a",
        "title": "钓鱼不得",
        "author": "李舜弦",
        "content": "尽日池边钓锦鳞，芰荷香裏暗消魂。\n依稀纵有寻香饵，知是金钩不肯吞。",
        "dynasty": "唐",
        "collection_info": null
    },
    {
        "uuid": "1d5c976c5d663149cccdcb07a3b612ec",
        "title": "宫词",
        "author": "李玉箫",
        "content": "鸳鸯瓦上瞥然声，昼寝宫娥梦裏惊。\n元是我王金弹子，海棠花下打流莺。",
        "dynasty": "唐",
        "collection_info": null
    },
    {
        "uuid": "2834e5b25ed17f41706cbbcbf76ae17f",
        "title": "太平诗",
        "author": "金真德",
        "content": "大唐开鸿业，巍巍皇猷昌。\n止戈戎衣定，修文继百王。\n统天崇雨施，理物体含章。\n深仁谐日月，抚运迈时康。\n幡旗既赫赫，钲鼓何锽锽。\n外夷违命者，翦覆被大殃。\n和风凝宇宙，遐迩竞呈祥。\n四时调玉烛，七曜巡万方。\n维岳降宰辅，维帝用忠良。\n三五咸一德，昭我皇家唐。",
        "dynasty": "唐",
        "collection_info": null
    },
    {
        "uuid": "0327035e49143e1afc112a37e19de242",
        "title": "句",
        "author": "宝历宫人",
        "content": "宝帐香重重，一双红芙蓉。",
        "dynasty": "唐",
        "collection_info": null
    },
    {
        "uuid": "db392222e282651076c2b53123de6610",
        "title": "宫词 一",
        "author": "花蕊夫人徐氏",
        "content": "五云楼阁凤城间，花木长新日月闲。\n三十六宫连内苑，太平天子住昆山。",
        "dynasty": "唐",
        "collection_info": null
    },
    {
        "uuid": "22a8b0de8d2c695245177c7aef1f437b",
        "title": "宫词 二",
        "author": "花蕊夫人徐氏",
        "content": "会真广殿约宫墙，楼阁相扶倚太阳。\n净甃玉阶横水岸，御炉香气扑龙床。",
        "dynasty": "唐",
        "collection_info": null
    },
    {
        "uuid": "874706363d155f3906e5159c4db12556",
        "title": "宫词 三",
        "author": "花蕊夫人徐氏",
        "content": "龙池九曲远相通，杨柳丝牵两岸风。\n长似江南好风景，画船来去碧波中。",
        "dynasty": "唐",
        "collection_info": null
    },
    {
        "uuid": "568fba3e0bcf11267b13b0b3bf6c553e",
        "title": "宫词 四",
        "author": "花蕊夫人徐氏",
        "content": "东内斜将紫禁通，龙池凤苑夹城中。\n晓钟声断严妆罢，院院纱窗海日红。",
        "dynasty": "唐",
        "collection_info": null
    },
    {
        "uuid": "e72cfc642800a570577584a08dcb5e5a",
        "title": "宫词 五",
        "author": "花蕊夫人徐氏",
        "content": "殿名新立号重光，岛上亭台尽改张。\n但是一人行幸处，黄金阁子锁牙床。",
        "dynasty": "唐",
        "collection_info": null
    },
    {
        "uuid": "362d6be0be09598f4b8e9390040aa9da",
        "title": "宫词 六",
        "author": "花蕊夫人徐氏",
        "content": "夹城门与内门通，朝罢巡游到苑中。\n每日日高祗候处，满堤红艳立春风。",
        "dynasty": "唐",
        "collection_info": null
    },
    {
        "uuid": "ae3736759c08872e8dea59745a271900",
        "title": "宫词 七",
        "author": "花蕊夫人徐氏",
        "content": "厨船进食簇时新，侍宴无非列近臣。\n日午殿头宣索鲙，隔花催唤打鱼人。",
        "dynasty": "唐",
        "collection_info": null
    },
    {
        "uuid": "0e2b888814c64749a4a27d459a9cb0b5",
        "title": "宫词 八",
        "author": "花蕊夫人徐氏",
        "content": "立春日进内园花，红蕊轻轻嫩浅霞。\n跪到玉阶犹带露，一时宣赐与宫娃。",
        "dynasty": "唐",
        "collection_info": null
    },
    {
        "uuid": "82f35c22d55704843437e42e52d2a668",
        "title": "宫词 九",
        "author": "花蕊夫人徐氏",
        "content": "三面宫城尽夹墙，苑中池水白茫茫。\n直从狮子门前入，旋见亭台遶岸傍。",
        "dynasty": "唐",
        "collection_info": null
    },
    {
        "uuid": "a13046508e81e2f4d6050ec93f519421",
        "title": "宫词 十",
        "author": "花蕊夫人徐氏",
        "content": "离宫别院遶宫城，金版轻敲合凤笙。\n夜夜月明花树底，傍池长有按歌声。",
        "dynasty": "唐",
        "collection_info": null
    },
    {
        "uuid": "1e3e7b6c1807c41d64f46fd6f21fc352",
        "title": "宫词 十一",
        "author": "花蕊夫人徐氏",
        "content": "御制新翻曲子成，六宫纔唱未知名。\n尽将觱篥来抄谱，先按君王玉笛声。",
        "dynasty": "唐",
        "collection_info": null
    },
    {
        "uuid": "724df9cc2e0ac88ef633fd78679682f2",
        "title": "宫词 十二",
        "author": "花蕊夫人徐氏",
        "content": "旋移红树斲新苔，宣使龙池更凿开。\n展得绿波宽似海，水心楼殿胜蓬莱。",
        "dynasty": "唐",
        "collection_info": null
    },
    {
        "uuid": "f09450924fe09da8a2c1dd1958341620",
        "title": "宫词 十三",
        "author": "花蕊夫人徐氏",
        "content": "太虚高阁凌虚殿，背倚城墙面枕池。\n诸院各分娘子位，羊车到处不教知。",
        "dynasty": "唐",
        "collection_info": null
    },
    {
        "uuid": "2c920ef6fc783bada79ac0515d38d333",
        "title": "宫词 十四",
        "author": "花蕊夫人徐氏",
        "content": "修仪承宠住龙池，扫地焚香日午时。\n等候大家来院裏，看教鹦鹉念新诗。",
        "dynasty": "唐",
        "collection_info": null
    },
    {
        "uuid": "f53257fc39f0bbd7a01c960f18402594",
        "title": "宫词 十五",
        "author": "花蕊夫人徐氏",
        "content": "才人出入每参随，笔砚将行遶曲池。\n能向彩笺书大字，忽防御制写新诗。",
        "dynasty": "唐",
        "collection_info": null
    },
    {
        "uuid": "4004eab95cc7367aec62e760617b1f43",
        "title": "宫词 十六",
        "author": "花蕊夫人徐氏",
        "content": "六宫官职总新除，宫女安排入画图。\n二十四司分六局，御前频见错相呼。",
        "dynasty": "唐",
        "collection_info": null
    },
    {
        "uuid": "2c96f439bf89934202ed22db38441746",
        "title": "宫词 十七",
        "author": "花蕊夫人徐氏",
        "content": "春风一面晓妆成，偷折花枝傍水行。\n却被内监遥觑见，故将红豆打黄莺。",
        "dynasty": "唐",
        "collection_info": null
    },
    {
        "uuid": "f33670b89bd58f7873ea4d9d99dbcd91",
        "title": "宫词 十八",
        "author": "花蕊夫人徐氏",
        "content": "殿前排宴赏花开，宫女侵晨探几回。\n斜望花开遥举袖，传声宣唤近臣来。",
        "dynasty": "唐",
        "collection_info": null
    },
    {
        "uuid": "59373a68cc834d087f3a6a544fa415d6",
        "title": "宫词 十九",
        "author": "花蕊夫人徐氏",
        "content": "小毬场近曲池头，宣唤勋臣试打毬。\n先向画楼排御幄，管絃声动立浮油。",
        "dynasty": "唐",
        "collection_info": null
    },
    {
        "uuid": "775702a249d6618ea91eac0a3485389d",
        "title": "宫词 二十",
        "author": "花蕊夫人徐氏",
        "content": "供奉头筹不敢争，上棚等唤近臣名。\n内人酌酒纔宣赐，马上齐呼万岁声。",
        "dynasty": "唐",
        "collection_info": null
    },
    {
        "uuid": "6dcd28149f6c624d23ff38e605159b19",
        "title": "宫词 二十一",
        "author": "花蕊夫人徐氏",
        "content": "殿前宫女总纤腰，初学乘骑怯又娇。\n上得马来纔欲走，几回抛鞚抱鞍桥。",
        "dynasty": "唐",
        "collection_info": null
    },
    {
        "uuid": "e95b3da743ccc7d74e614f061e8007d8",
        "title": "宫词 二十二",
        "author": "花蕊夫人徐氏",
        "content": "自教宫娥学打毬，玉鞍初跨柳腰柔。\n上棚知是官家认，遍遍长赢第一筹。",
        "dynasty": "唐",
        "collection_info": null
    },
    {
        "uuid": "03e2a26adea99d0939aa2c72a0c39cb3",
        "title": "宫词 二十三",
        "author": "花蕊夫人徐氏",
        "content": "翔鸾阁外夕阳天，树影花光远接连。\n望见内家来往处，水门斜过罨楼船。",
        "dynasty": "唐",
        "collection_info": null
    },
    {
        "uuid": "a992755a766eb586073d7872a1a1d176",
        "title": "宫词 二十四",
        "author": "花蕊夫人徐氏",
        "content": "内家追逐采莲时，惊起沙欧两岸飞。\n兰棹把来齐拍水，并船相鬬湿罗衣。",
        "dynasty": "唐",
        "collection_info": null
    },
    {
        "uuid": "1a1d58333295e0754c5039335d947685",
        "title": "宫词 二十五",
        "author": "花蕊夫人徐氏",
        "content": "新秋女伴各相逢，罨画船飞别浦中。\n旋折荷花伴歌舞，夕阳斜照满衣红。",
        "dynasty": "唐",
        "collection_info": null
    },
    {
        "uuid": "21af3275844c458547ae50559ed37d25",
        "title": "宫词 二十六",
        "author": "花蕊夫人徐氏",
        "content": "少年相逐采莲回，罗帽罗衫巧制裁。\n每到岸头长拍水，竞提纤手出船来。",
        "dynasty": "唐",
        "collection_info": null
    },
    {
        "uuid": "7677fcfa13e73cc65933df31d25d969f",
        "title": "宫词 二十七",
        "author": "花蕊夫人徐氏",
        "content": "早春杨柳引长条，倚岸沿堤一面高。\n称与画船牵锦缆，暖风搓出綵丝縧。",
        "dynasty": "唐",
        "collection_info": null
    },
    {
        "uuid": "618882f52bf3802b945e175de85ff28a",
        "title": "宫词 二十八",
        "author": "花蕊夫人徐氏",
        "content": "内家宣锡生辰宴，隔夜诸宫进御花。\n后殿未闻宫主入，东门先报下金车。",
        "dynasty": "唐",
        "collection_info": null
    },
    {
        "uuid": "10eff0a3b41ef45c23331874ea8ff73b",
        "title": "宫词 二十九",
        "author": "花蕊夫人徐氏",
        "content": "端午生衣进御床，赭黄罗帕覆金箱。\n美人捧入南熏殿，玉腕斜封綵缕长。",
        "dynasty": "唐",
        "collection_info": null
    },
    {
        "uuid": "8dee365ac75bfd50aa6d172521a1253b",
        "title": "宫词 三十",
        "author": "花蕊夫人徐氏",
        "content": "选进仙韶第一人，纔胜罗绮不胜春。\n重教按舞桃花下，只踏残红作地裀。",
        "dynasty": "唐",
        "collection_info": null
    },
    {
        "uuid": "ea2e08d8792ac3728bddea9205adb707",
        "title": "宫词 三十一",
        "author": "花蕊夫人徐氏",
        "content": "侍女争挥玉弹弓，金丸飞入乱花中。\n一时惊起流莺散，踏落残花满地红。",
        "dynasty": "唐",
        "collection_info": null
    },
    {
        "uuid": "bda916a101bec4d32de50e6ef88686be",
        "title": "宫词 三十二",
        "author": "花蕊夫人徐氏",
        "content": "七宝阑干白玉除，新开凉殿幸金舆。\n一沟泛碧流春水，四面琼钩搭绮疏。",
        "dynasty": "唐",
        "collection_info": null
    },
    {
        "uuid": "8e895139d6af0a8e6eeedda7702066ef",
        "title": "宫词 三十三",
        "author": "花蕊夫人徐氏",
        "content": "山楼彩凤栖寒月，宴殿金麟吐御香。\n蜀锦地衣呈队舞，教头先出拜君王。",
        "dynasty": "唐",
        "collection_info": null
    },
    {
        "uuid": "030ae53f9ac63d7ac46dd38fafeadc87",
        "title": "宫词 三十四",
        "author": "花蕊夫人徐氏",
        "content": "天外明河翻玉浪，楼西凉月涌金盆。\n香销甲乙床前帐，宫锁玲珑闭殿门。",
        "dynasty": "唐",
        "collection_info": null
    },
    {
        "uuid": "ab71fc2ec47851bd72ed23cd03a3436e",
        "title": "宫词 三十五",
        "author": "花蕊夫人徐氏",
        "content": "细风攲叶撼宫梧，早怯秋寒着绣繻。\n玉宇无人双燕去，一弯新月上金枢。",
        "dynasty": "唐",
        "collection_info": null
    },
    {
        "uuid": "918ff8d5eaff807561a6d3cbb71a61db",
        "title": "宫词 三十六",
        "author": "花蕊夫人徐氏",
        "content": "夜寒金屋篆烟飞，灯烛分明在紫微。\n漏永禁宫三十六，燕回争踏月轮归。",
        "dynasty": "唐",
        "collection_info": null
    },
    {
        "uuid": "009a9790fc5ab2d30e5f4672b1e6c69c",
        "title": "宫词 三十七",
        "author": "花蕊夫人徐氏",
        "content": "晓吹翩翩动翠旗，炉烟千迭瑞云飞。\n何人奏对偏移刻，御史天香隔绣衣。",
        "dynasty": "唐",
        "collection_info": null
    },
    {
        "uuid": "a4981bed163a29c5501757863c475b7a",
        "title": "宫词 三十八",
        "author": "花蕊夫人徐氏",
        "content": "金井秋啼络纬声，出花宫漏报严更。\n不知谁是金銮直，玉宇沈沈夜气清。",
        "dynasty": "唐",
        "collection_info": null
    },
    {
        "uuid": "b98e5780be280e2dd25d40a0d6a7e992",
        "title": "宫词 三十九",
        "author": "花蕊夫人徐氏",
        "content": "内庭秋燕玉池东，香散荷花水殿风。\n阿监采菱牵锦缆，月明犹在画船中。",
        "dynasty": "唐",
        "collection_info": null
    },
    {
        "uuid": "f714d5d9c6ecd2cbbbe0d4caae5eda46",
        "title": "宫词 四十",
        "author": "花蕊夫人徐氏",
        "content": "东宫花烛彩楼新，天上仙桥上锁春。\n偏出六宫歌舞奏，嫦娥初到月虚轮。",
        "dynasty": "唐",
        "collection_info": null
    },
    {
        "uuid": "a22e3d8860307d7197b89c982875d5bc",
        "title": "宫词 四十一",
        "author": "花蕊夫人徐氏",
        "content": "纱幔薄垂金麦穗，帘钩纤挂玉葱条。\n楼西别起长春殿，香碧红泥透蜀椒。",
        "dynasty": "唐",
        "collection_info": null
    },
    {
        "uuid": "1e1c641039cf94925611e8375d27d422",
        "title": "宫词 四十二",
        "author": "花蕊夫人徐氏",
        "content": "翠华香重玉炉添，双凤楼头晓日暹。\n扇掩红鸾金殿悄，一声清跸捲珠帘。",
        "dynasty": "唐",
        "collection_info": null
    },
    {
        "uuid": "7b8a2955ba67fc2f26a71ec44672dfeb",
        "title": "宫词 四十三",
        "author": "花蕊夫人徐氏",
        "content": "金作蟠龙绣作麟，壶中楼阁禁中春。\n君王避暑来游幸，风月横秋气象新。",
        "dynasty": "唐",
        "collection_info": null
    },
    {
        "uuid": "225213322aa72e393f23c2282612c8f0",
        "title": "宫词 四十四",
        "author": "花蕊夫人徐氏",
        "content": "清晓自倾花上露，冷侵宫殿玉蟾蜍。\n擘开五色销金纸，碧锁窗前学草书。",
        "dynasty": "唐",
        "collection_info": null
    },
    {
        "uuid": "31ee3e792a07347cd9cffae49f5c7402",
        "title": "宫词 四十五",
        "author": "花蕊夫人徐氏",
        "content": "翠钿贴靥轻如笑，玉凤雕钗褭欲飞。\n拂晓贺春皇帝阁，綵衣金胜近龙衣。",
        "dynasty": "唐",
        "collection_info": null
    },
    {
        "uuid": "92c36d622cc72259608ef326c1209a50",
        "title": "宫词 四十六",
        "author": "花蕊夫人徐氏",
        "content": "璅声金彻閤门环，帘捲珍珠十二间。\n别殿春风呼万岁，中丞新押散朝班。",
        "dynasty": "唐",
        "collection_info": null
    },
    {
        "uuid": "a6059ee1a4465502bf4a4d8f3ec6699b",
        "title": "宫词 四十七",
        "author": "花蕊夫人徐氏",
        "content": "鸡人报晓传三唱，玉井金床转辘轳。\n烟引御炉香绕殿，漏籤初刻上铜壶。",
        "dynasty": "唐",
        "collection_info": null
    },
    {
        "uuid": "551f2f121456e13fb092911c9c084681",
        "title": "宫词 四十八",
        "author": "花蕊夫人徐氏",
        "content": "御按横金殿幄红，扇开云表露天容。\n太常奏备三千曲，乐府新调十二钟。",
        "dynasty": "唐",
        "collection_info": null
    },
    {
        "uuid": "f24a25d53167ad2c24f9bf26fddc65f9",
        "title": "宫词 四十九",
        "author": "花蕊夫人徐氏",
        "content": "宫女熏香进御衣，殿门开锁请金匙。\n朝阳初上黄金屋，禁夜春深昼漏迟。",
        "dynasty": "唐",
        "collection_info": null
    },
    {
        "uuid": "42bd59ca6d7742ea7537ffa5c3eec004",
        "title": "宫词 五十",
        "author": "花蕊夫人徐氏",
        "content": "三月金明柳絮飞，岸花堤草弄春时。\n楼船百戏催宣赐，御辇今年不上池。",
        "dynasty": "唐",
        "collection_info": null
    },
    {
        "uuid": "ed463b796ef6a5a838f05b1d88de0888",
        "title": "宫词 五十一",
        "author": "花蕊夫人徐氏",
        "content": "内人稀见水秋韆，争擘珠帘帐殿前。\n第一锦标谁夺得，右军输却小龙船。",
        "dynasty": "唐",
        "collection_info": null
    },
    {
        "uuid": "fcb22dbc56570d54ab079295233e1cb0",
        "title": "宫词 五十二",
        "author": "花蕊夫人徐氏",
        "content": "夜色楼台月数层，金猊烟穗绕觚棱。\n重廊屈折连三殿，密上真珠百宝灯。",
        "dynasty": "唐",
        "collection_info": null
    },
    {
        "uuid": "cbb9b9c7e055a409adb14657f11df8cc",
        "title": "宫词 五十三",
        "author": "花蕊夫人徐氏",
        "content": "天门晏闭九重关，楼倚银河气象间。\n一点星毬垂绛阙，五云仙仗下蓬山。",
        "dynasty": "唐",
        "collection_info": null
    },
    {
        "uuid": "bbd9a4200a246132103335dc021d5951",
        "title": "宫词 五十四",
        "author": "花蕊夫人徐氏",
        "content": "禁裏春浓蝶自飞，御蚕眠处弄新丝。\n碧窗尽日教鹦鹉，念得君王数首诗。",
        "dynasty": "唐",
        "collection_info": null
    },
    {
        "uuid": "5b661880fdfce1c2161754fcce79a206",
        "title": "宫词 五十五",
        "author": "花蕊夫人徐氏",
        "content": "鬬草深宫玉槛前，春蒲如箭荇如钱。\n不如红药阑干曲，日暮何人落翠钿。",
        "dynasty": "唐",
        "collection_info": null
    },
    {
        "uuid": "198203cc889b0ad9e80e7b29c4b07f0f",
        "title": "宫词 五十六",
        "author": "花蕊夫人徐氏",
        "content": "太液波清水殿凉，画船惊起宿鸳鸯。\n翠眉不及池边柳，取次飞花入建章。",
        "dynasty": "唐",
        "collection_info": null
    },
    {
        "uuid": "3823efba8813b5a1bc3e84ff4ca0dd77",
        "title": "宫词 五十七",
        "author": "花蕊夫人徐氏",
        "content": "御座垂帘绣额单，冰山重迭贮金盘。\n玉清迢遰无尘到，殿角东西五月寒。",
        "dynasty": "唐",
        "collection_info": null
    },
    {
        "uuid": "d17846f888b4ad4516fecf45604d5b32",
        "title": "宫词 五十八",
        "author": "花蕊夫人徐氏",
        "content": "春心滴破花边漏，晓梦敲回禁裏钟。\n十二楚山何处是，御楼曾见两三峰。",
        "dynasty": "唐",
        "collection_info": null
    },
    {
        "uuid": "c06b7341217f244b9661e28d337dde2e",
        "title": "宫词 五十九",
        "author": "花蕊夫人徐氏",
        "content": "博山夜宿沈香火，帐外时闻暖凤笙。\n理遍从头新上曲，殿前龙直未交更。",
        "dynasty": "唐",
        "collection_info": null
    },
    {
        "uuid": "6530df79516d55919845cc9baefb5dd4",
        "title": "宫词 六十",
        "author": "花蕊夫人徐氏",
        "content": "春殿千官宴却归，上林莺舌报花时。\n宣徽旋进新裁曲，学士争吟应诏诗。",
        "dynasty": "唐",
        "collection_info": null
    },
    {
        "uuid": "9395211df02a5266fc113320a46d8a87",
        "title": "宫词 六十一",
        "author": "花蕊夫人徐氏",
        "content": "钓线沈波漾彩舟，鱼争芳饵上龙钩。\n内人急捧金盘接，拨刺红鳞跃未休。",
        "dynasty": "唐",
        "collection_info": null
    },
    {
        "uuid": "be6eae50f029c9f3124de629bc190ccf",
        "title": "宫词 六十二",
        "author": "花蕊夫人徐氏",
        "content": "蕙炷香销烛影残，御衣熏尽輙更阑。\n归来困顿眠红帐，一枕西风梦裏寒。",
        "dynasty": "唐",
        "collection_info": null
    },
    {
        "uuid": "a3ac66c7f68e644f4806f295f08d4a23",
        "title": "宫词 六十三",
        "author": "花蕊夫人徐氏",
        "content": "东宫降诞挺佳辰，少海星边拥瑞云。\n中尉传闻三日宴，翰林当撰洗儿文。",
        "dynasty": "唐",
        "collection_info": null
    },
    {
        "uuid": "0a61db28ff767a085cbffbdc6e6852d0",
        "title": "宫词 六十四",
        "author": "花蕊夫人徐氏",
        "content": "酒库新修近水傍，泼醅初熟五云浆。\n殿前供御频宣索，追入花间一阵香。",
        "dynasty": "唐",
        "collection_info": null
    },
    {
        "uuid": "3244753df4f22afc61b755940ed82824",
        "title": "宫词 六十五",
        "author": "花蕊夫人徐氏",
        "content": "白藤花限白银花，閤子门当寝殿斜。\n近被宫中知了事，每来随驾使煎茶。",
        "dynasty": "唐",
        "collection_info": null
    },
    {
        "uuid": "487954903cbcbeb1a85ac72979509dbd",
        "title": "宫词 六十六",
        "author": "花蕊夫人徐氏",
        "content": "西毬场裏打毬回，御宴先于苑内开。\n宣索教坊诸伎乐，傍池催唤入船来。",
        "dynasty": "唐",
        "collection_info": null
    },
    {
        "uuid": "b8bc01cc1d1bff31d92d8823c679550c",
        "title": "宫词 六十七",
        "author": "花蕊夫人徐氏",
        "content": "昭仪侍宴足精神，玉烛抽看记饮巡。\n倚赖识书为录事，灯前时復错瞒人。",
        "dynasty": "唐",
        "collection_info": null
    },
    {
        "uuid": "45353301880b11b9227a7121ef294d8b",
        "title": "宫词 六十八",
        "author": "花蕊夫人徐氏",
        "content": "后宫阿监裹罗巾，出入经过苑囿频。\n承奉圣颜忧悞失，就中长怕内夫人。",
        "dynasty": "唐",
        "collection_info": null
    },
    {
        "uuid": "9e05087f1455f95a8c88d40754324788",
        "title": "宫词 六十九",
        "author": "花蕊夫人徐氏",
        "content": "管弦声急满龙池，宫女藏钩夜宴时。\n好是圣人亲捉得，便将浓墨扫双眉。",
        "dynasty": "唐",
        "collection_info": null
    },
    {
        "uuid": "cb492bc99950812c9bfaf03e7be0e57a",
        "title": "宫词 七十",
        "author": "花蕊夫人徐氏",
        "content": "密室红泥地火炉，内人冬日晚传呼。\n今宵驾幸池头宿，排比椒房得暖无。",
        "dynasty": "唐",
        "collection_info": null
    },
    {
        "uuid": "270d75d7f59ec355d7b310c2c1342242",
        "title": "宫词 七十一",
        "author": "花蕊夫人徐氏",
        "content": "画船花舫总新妆，进入池心近岛傍。\n松柏楼窗楠木板，暖风吹过一团香。",
        "dynasty": "唐",
        "collection_info": null
    },
    {
        "uuid": "06f55900bfe50f6c56f04452f4370204",
        "title": "宫词 七十二",
        "author": "花蕊夫人徐氏",
        "content": "三清台近苑墙东，楼槛层层映水红。\n尽日绮罗人度曲，管弦声在半天中。",
        "dynasty": "唐",
        "collection_info": null
    },
    {
        "uuid": "6b7039f7dc059c2b6e8b79133c45f862",
        "title": "宫词 七十三",
        "author": "花蕊夫人徐氏",
        "content": "安排诸院接行廊，外槛周迴十里强。\n青锦地衣红绣毯，尽铺龙脑郁金香。",
        "dynasty": "唐",
        "collection_info": null
    },
    {
        "uuid": "01b9ed59a6e84e7054d218072b7b296d",
        "title": "宫词 七十四",
        "author": "花蕊夫人徐氏",
        "content": "安排竹栅与笆篱，养得新生鹁鸽儿。\n宣受内家专餵饲，花毛间看总皆知。",
        "dynasty": "唐",
        "collection_info": null
    },
    {
        "uuid": "a60af40f2a222409ede0a38943b014b1",
        "title": "宫词 七十五",
        "author": "花蕊夫人徐氏",
        "content": "年初十五最风流，新赐云鬟便上头。\n按罢霓裳归院裏，画楼云阁总重修。",
        "dynasty": "唐",
        "collection_info": null
    },
    {
        "uuid": "abc1a26176628d5c607089b792c7375d",
        "title": "宫词 七十六",
        "author": "花蕊夫人徐氏",
        "content": "金画香台出露盘，黄龙雕刻遶朱阑。\n焚修每遇三元节，天子亲簪白玉冠。",
        "dynasty": "唐",
        "collection_info": null
    },
    {
        "uuid": "19fa04dde4b5fde48840c2d87de75554",
        "title": "宫词 七十七",
        "author": "花蕊夫人徐氏",
        "content": "六宫一例鸡冠子，新样交镌白玉花。\n欲试澹妆兼道服，面前宣与唾盂家。",
        "dynasty": "唐",
        "collection_info": null
    },
    {
        "uuid": "7b5b3447a90d5853dbc456309a97211b",
        "title": "宫词 七十八",
        "author": "花蕊夫人徐氏",
        "content": "三月樱桃乍熟时，内人相引看红枝。\n回头索取黄金弹，遶树藏身打雀儿。",
        "dynasty": "唐",
        "collection_info": null
    },
    {
        "uuid": "0e1136d97d4a92b6fc3b491dfeb1d8f8",
        "title": "宫词 七十九",
        "author": "花蕊夫人徐氏",
        "content": "小小宫娥到内园，未梳云鬓脸如莲。\n自从配与夫人后，不使寻花乱入船。",
        "dynasty": "唐",
        "collection_info": null
    },
    {
        "uuid": "a9cea2f866c209b8cd087fa2d10c7fbe",
        "title": "宫词 八十",
        "author": "花蕊夫人徐氏",
        "content": "锦城上起凝烟阁，拥殿遮楼一向高。\n认得圣颜遥望见，碧阑干映赭黄袍。",
        "dynasty": "唐",
        "collection_info": null
    },
    {
        "uuid": "842756a320609c9d62a43a787ad8efbc",
        "title": "宫词 八十一",
        "author": "花蕊夫人徐氏",
        "content": "水车踏水上宫城，寝殿檐头滴滴鸣。\n助得圣人高枕兴，夜凉长作远滩声。",
        "dynasty": "唐",
        "collection_info": null
    },
    {
        "uuid": "cdd216780bc18abf6055a1cbcb615d25",
        "title": "宫词 八十二",
        "author": "花蕊夫人徐氏",
        "content": "平头船子小龙床，多少神仙立御旁。\n旋刺篙竿令过岸，满池春水蘸红妆。",
        "dynasty": "唐",
        "collection_info": null
    },
    {
        "uuid": "74059e0b3f3c75d2a3ef1e015d85be35",
        "title": "宫词 八十三",
        "author": "花蕊夫人徐氏",
        "content": "苑东天子爱巡游，御岸花堤枕碧流。\n新教内人供射鸭，长将弓箭绕池头。",
        "dynasty": "唐",
        "collection_info": null
    },
    {
        "uuid": "7541860f9f3df67c132fb630e30a671f",
        "title": "宫词 八十四",
        "author": "花蕊夫人徐氏",
        "content": "罗衫玉带最风流，斜插银箆慢裹头。\n闲向殿前骑御马，挥鞭横过小红楼。",
        "dynasty": "唐",
        "collection_info": null
    },
    {
        "uuid": "c8c18fcb9cb5f4ed838f2a90247aa332",
        "title": "宫词 八十五",
        "author": "花蕊夫人徐氏",
        "content": "沈香亭子傍池斜，夏日巡游歇翠华。\n帘畔玉盆盛净水，内人手裏剖银瓜。",
        "dynasty": "唐",
        "collection_info": null
    },
    {
        "uuid": "340cab9622bd642f1587801c7c0549de",
        "title": "宫词 八十六",
        "author": "花蕊夫人徐氏",
        "content": "薄罗衫子透肌肤，夏日初长板阁虚。\n独自凭阑无一事，水风凉处读文书。",
        "dynasty": "唐",
        "collection_info": null
    },
    {
        "uuid": "005d206a6853cc61bf9e79d562123269",
        "title": "宫词 八十七",
        "author": "花蕊夫人徐氏",
        "content": "婕妤生长帝王家，常近龙颜逐翠华。\n杨柳岸长春日暮，傍池行困倚桃花。",
        "dynasty": "唐",
        "collection_info": null
    },
    {
        "uuid": "45f3d74b59885949a806c6cbdb8db88f",
        "title": "宫词 八十八",
        "author": "花蕊夫人徐氏",
        "content": "月头支给买花钱，满殿宫人近数千。\n遇着唱名多不语，含羞走过御床前。",
        "dynasty": "唐",
        "collection_info": null
    },
    {
        "uuid": "b2417f352a85a2238e771fe9ea14cb5e",
        "title": "宫词 八十九",
        "author": "花蕊夫人徐氏",
        "content": "小雨霏微润绿苔，石楠红杏傍池开。\n一枝插向金瓶裏，捧进君王玉殿来。",
        "dynasty": "唐",
        "collection_info": null
    },
    {
        "uuid": "9aefe23c264a2f2560f98eb1a3729c0a",
        "title": "宫词 九十",
        "author": "花蕊夫人徐氏",
        "content": "锦鳞跃水出浮萍，荇草牵风翠带横。\n恰似金梭撺碧沼，好题幽恨写闺情。",
        "dynasty": "唐",
        "collection_info": null
    },
    {
        "uuid": "32581bf14f4971db26c2d441b8d22551",
        "title": "宫词 九十一",
        "author": "花蕊夫人徐氏",
        "content": "春天睡起晓妆成，随侍君王触处行。\n画得自家梳洗样，相凭女伴把来呈。",
        "dynasty": "唐",
        "collection_info": null
    },
    {
        "uuid": "6a89c268c51322f9832cb9ecd42651d8",
        "title": "宫词 九十二",
        "author": "花蕊夫人徐氏",
        "content": "舞头皆着画罗衣，唱得新翻御制词。\n每日内庭闻教队，乐声飞上到龙墀。",
        "dynasty": "唐",
        "collection_info": null
    },
    {
        "uuid": "73818debe60e35bd1f84257a3f545e22",
        "title": "宫词 九十三",
        "author": "花蕊夫人徐氏",
        "content": "春早寻花入内园，竞传宣旨欲黄昏。\n明朝驾幸游蚕市，暗使氊车就苑门。",
        "dynasty": "唐",
        "collection_info": null
    },
    {
        "uuid": "33e78e20ebdbd2f5b4ea7fcee66bdf46",
        "title": "宫词 九十四",
        "author": "花蕊夫人徐氏",
        "content": "半夜摇船载内家，水门红蜡一行斜。\n圣人正在宫中饮，宣使池头旋折花。",
        "dynasty": "唐",
        "collection_info": null
    },
    {
        "uuid": "e511b045635f827faa98505b839a8ff8",
        "title": "宫词 九十五",
        "author": "花蕊夫人徐氏",
        "content": "春日龙池小宴开，岸边亭子号流杯。\n沈檀刻作神仙女，对捧金尊水上来。",
        "dynasty": "唐",
        "collection_info": null
    },
    {
        "uuid": "0aa5d91b4b9b4aac01b7f84023843baf",
        "title": "宫词 九十六",
        "author": "花蕊夫人徐氏",
        "content": "梨园子弟簇池头，小乐携来候宴游。\n旋炙银笙先按拍，海棠花下合梁州。",
        "dynasty": "唐",
        "collection_info": null
    },
    {
        "uuid": "ee69b7515804a378b6c1f5923e442858",
        "title": "宫词 九十七",
        "author": "花蕊夫人徐氏",
        "content": "慢梳鬟髻着轻红，春早争求芍药丛。\n近日承恩移住处，夹城裏面占新宫。",
        "dynasty": "唐",
        "collection_info": null
    },
    {
        "uuid": "094f5cd7c44efdcd18c4996bc9fae6bb",
        "title": "宫词 九十八",
        "author": "花蕊夫人徐氏",
        "content": "别色官司御辇家，黄衫束带脸如花。\n深宫内院参承惯，常从金舆到日斜。",
        "dynasty": "唐",
        "collection_info": null
    },
    {
        "uuid": "222538493bd97e93b8de54391864a2b0",
        "title": "宫词 九十九",
        "author": "花蕊夫人徐氏",
        "content": "日高房裏学围碁，等候官家未出时。\n为赌金钱争路数，专忧女伴怪来迟。",
        "dynasty": "唐",
        "collection_info": null
    },
    {
        "uuid": "2561bd9651c326c5b9413cb8b7145c38",
        "title": "宫词 一百",
        "author": "花蕊夫人徐氏",
        "content": "摴蒱冷澹学投壶，箭倚腰身约画图。\n尽对君王称妙手，一人来射一人输。",
        "dynasty": "唐",
        "collection_info": null
    },
    {
        "uuid": "7c24116e332e2095ea527860b547e010",
        "title": "宫词 一百一",
        "author": "花蕊夫人徐氏",
        "content": "慢揎红袖指纤纤，学钓池鱼傍水边。\n忍冷不禁还自去，钓竿常被别人牵。",
        "dynasty": "唐",
        "collection_info": null
    },
    {
        "uuid": "ac9b2ed12b9db830baf6ed6124d4187f",
        "title": "宫词 一百二",
        "author": "花蕊夫人徐氏",
        "content": "宣城院约池南岸，粉壁红窗画不成。\n总是一人行幸处，彻宵闻奏管弦声。",
        "dynasty": "唐",
        "collection_info": null
    },
    {
        "uuid": "4ba51040b6c729936ffba01de0ea8dcf",
        "title": "宫词 一百三",
        "author": "花蕊夫人徐氏",
        "content": "丹霞亭浸池心冷，曲沼门含水脚清。\n傍岸鸳鸯皆着对，时时出向浅沙行。",
        "dynasty": "唐",
        "collection_info": null
    },
    {
        "uuid": "f3b32412f03d1048390ea8991d435767",
        "title": "宫词 一百四",
        "author": "花蕊夫人徐氏",
        "content": "杨柳阴中引御沟，碧梧桐树拥朱楼。\n金陵城共滕王阁，画向丹青也合羞。",
        "dynasty": "唐",
        "collection_info": null
    },
    {
        "uuid": "22e4ee48e8051019d9bb3b98348ee290",
        "title": "宫词 一百五",
        "author": "花蕊夫人徐氏",
        "content": "晚来随驾上城游，行到东西百子楼。\n回望苑中花柳色，绿阴红艳满池头。",
        "dynasty": "唐",
        "collection_info": null
    },
    {
        "uuid": "b514112ed8926b4dcf81719cac7615ce",
        "title": "宫词 一百六",
        "author": "花蕊夫人徐氏",
        "content": "牡丹移向苑中栽，尽是藩方进入来。\n未到末春缘地暖，数般颜色一时开。",
        "dynasty": "唐",
        "collection_info": null
    },
    {
        "uuid": "9a892772fb8db851291cd4be3de58f60",
        "title": "宫词 一百七",
        "author": "花蕊夫人徐氏",
        "content": "明朝腊日官家出，随驾先须点内人。\n回鹘衣装回鹘马，就中偏称小腰身。",
        "dynasty": "唐",
        "collection_info": null
    },
    {
        "uuid": "51db27486d612d07c5077fad39d2c39e",
        "title": "宫词 一百八",
        "author": "花蕊夫人徐氏",
        "content": "盘凤鞍鞯闪色妆，黄金压胯紫游缰。\n自从拣得真龙种，别置东头小马坊。",
        "dynasty": "唐",
        "collection_info": null
    },
    {
        "uuid": "945f58aef641cc7f65bf51afbb31474f",
        "title": "宫词 一百九",
        "author": "花蕊夫人徐氏",
        "content": "翠辇每从城畔出，内人相次簇池隈。\n嫩荷花裏摇船去，一阵香风逐水来。",
        "dynasty": "唐",
        "collection_info": null
    },
    {
        "uuid": "6053fad09d029e9571cb50abcd1ca282",
        "title": "宫词 一百一十",
        "author": "花蕊夫人徐氏",
        "content": "高烧红烛点银灯，秋晚花池景色澄。\n今夜圣人新殿宿，后宫相竞觅祇承。",
        "dynasty": "唐",
        "collection_info": null
    },
    {
        "uuid": "f4b1125f02e0ebcb7561ba4ce60268ae",
        "title": "宫词 一一一",
        "author": "花蕊夫人徐氏",
        "content": "苑中排比宴秋宵，弦管挣摐各自调。\n日晚阁门传圣旨，明朝尽放紫宸朝。",
        "dynasty": "唐",
        "collection_info": null
    },
    {
        "uuid": "9be7b9f8cc6c0fdb4be4b2e4a8ac583d",
        "title": "宫词 一一二",
        "author": "花蕊夫人徐氏",
        "content": "夜深饮散月初斜，无限宫嫔乱插花。\n近侍婕妤先过水，遥闻隔岸唤船家。",
        "dynasty": "唐",
        "collection_info": null
    },
    {
        "uuid": "a2a44e84361c2b0d77c37e8bde6d2888",
        "title": "宫词 一一三",
        "author": "花蕊夫人徐氏",
        "content": "宫娥小小艳红妆，唱得歌声遶画梁。\n缘是太妃新进入，座前颁赐小罗箱。",
        "dynasty": "唐",
        "collection_info": null
    },
    {
        "uuid": "022457eb0ca154d7e1d6ebb0b21f5793",
        "title": "宫词 一一四",
        "author": "花蕊夫人徐氏",
        "content": "池心小样钓鱼船，入玩偏宜向晚天。\n挂得綵帆教便放，急风吹过水门前。",
        "dynasty": "唐",
        "collection_info": null
    },
    {
        "uuid": "527eb3ebcbec8ac509f57f9638a35ab8",
        "title": "宫词 一一五",
        "author": "花蕊夫人徐氏",
        "content": "傍池居住有渔家，收网摇船到浅沙。\n预进活鱼供日料，满筐跳跃白银花。",
        "dynasty": "唐",
        "collection_info": null
    },
    {
        "uuid": "78dabd8efaa59c74dc517f780e2086cd",
        "title": "宫词 一一六",
        "author": "花蕊夫人徐氏",
        "content": "秋晚红妆傍水行，竞将衣袖扑蜻蜓。\n回头瞥见宫中唤，几度藏身入画屏。",
        "dynasty": "唐",
        "collection_info": null
    },
    {
        "uuid": "cc516f2c4cd04b3ffdfea2cd8cae8343",
        "title": "宫词 一一七",
        "author": "花蕊夫人徐氏",
        "content": "御沟春水碧于天，宫女寻花入内园。\n汗湿红妆行渐困，岸头相唤洗花钿。",
        "dynasty": "唐",
        "collection_info": null
    },
    {
        "uuid": "ccee63df8efb0ae2b50b5bc470917647",
        "title": "宫词 一一八",
        "author": "花蕊夫人徐氏",
        "content": "亭高百尺立春风，引得君王到此中。\n床上翠屏开六扇，折枝花绽牡丹红。",
        "dynasty": "唐",
        "collection_info": null
    },
    {
        "uuid": "8137a795c11033bdcc9784a3fad1d354",
        "title": "宫词 一一九",
        "author": "花蕊夫人徐氏",
        "content": "内人承宠赐新房，红纸泥窗遶画廊。\n种得海柑纔结子，乞求自送与君王。",
        "dynasty": "唐",
        "collection_info": null
    },
    {
        "uuid": "9ab06195415b8d47acb1497b2db3403d",
        "title": "宫词 一百二十",
        "author": "花蕊夫人徐氏",
        "content": "翡翠帘前日影斜，御沟春水浸成霞。\n侍臣向晚随天步，共看池头满树花。",
        "dynasty": "唐",
        "collection_info": null
    },
    {
        "uuid": "34277ccf7c8e212fe64476f53d823e4e",
        "title": "宫词 一二一",
        "author": "花蕊夫人徐氏",
        "content": "金碧阑干倚岸边，捲帘初听一声蝉。\n殿头日午摇纨扇，宫女争来玉座前。",
        "dynasty": "唐",
        "collection_info": null
    },
    {
        "uuid": "f93622f43782d215c30a7b32f9236588",
        "title": "宫词 一二二",
        "author": "花蕊夫人徐氏",
        "content": "嫩荷香扑钓鱼亭，水面文鱼作队行。\n宫女齐来池畔看，傍帘呼唤勿高声。",
        "dynasty": "唐",
        "collection_info": null
    },
    {
        "uuid": "366a78b4c41ee17ca42e909939b753fb",
        "title": "宫词 一二三",
        "author": "花蕊夫人徐氏",
        "content": "新翻酒令着词章，侍宴初闻忆却忙。\n宣使近臣传赐本，书家院裏徧抄将。",
        "dynasty": "唐",
        "collection_info": null
    },
    {
        "uuid": "e81b41c8a4b04a67580fc0322d4b20f7",
        "title": "宫词 一二四",
        "author": "花蕊夫人徐氏",
        "content": "寒食清明小殿旁，綵楼双夹鬬鸡场。\n内人对御分明看，先赌红罗被十床。",
        "dynasty": "唐",
        "collection_info": null
    },
    {
        "uuid": "d5fd3346092f3d758ad6cc6ab4878b84",
        "title": "宫词 一二五",
        "author": "花蕊夫人徐氏",
        "content": "寝殿门前晓色开，红泥药树间花栽。\n君王未起翠帘捲，又发宫人上直来。",
        "dynasty": "唐",
        "collection_info": null
    },
    {
        "uuid": "1e4cb4508ca0154e1a340461ad741eb0",
        "title": "宫词 一二六",
        "author": "花蕊夫人徐氏",
        "content": "海棠花发盛春天，游赏无时引御筵。\n遶岸结成红锦帐，暖枝犹拂画楼船。",
        "dynasty": "唐",
        "collection_info": null
    },
    {
        "uuid": "cc6d40bfb709e931a2bfd68340cd9fb7",
        "title": "宫词 一二七",
        "author": "花蕊夫人徐氏",
        "content": "日晚宫人外按回，自牵骢马出林隈。\n御前接得高叉手，射得山鸡喜进来。",
        "dynasty": "唐",
        "collection_info": null
    },
    {
        "uuid": "3532cdbd2845f5e8cf27f2dc51581478",
        "title": "宫词 一二八",
        "author": "花蕊夫人徐氏",
        "content": "朱雀门高花外开，毬场空阔净尘埃。\n预排白兔兼苍狗，等候君王按鹘来。",
        "dynasty": "唐",
        "collection_info": null
    },
    {
        "uuid": "7694b9e75f72dcdd2827056d8e1cdced",
        "title": "宫词 一二九",
        "author": "花蕊夫人徐氏",
        "content": "会仙观内玉清坛，新点宫人作女冠。\n每度驾来羞不出，羽衣初着怕人看。",
        "dynasty": "唐",
        "collection_info": null
    },
    {
        "uuid": "be9b64b05641ddf9ab4ec2e2b321b780",
        "title": "宫词 一百三十",
        "author": "花蕊夫人徐氏",
        "content": "老大初教学道人，鹿皮冠子澹黄裙。\n后宫歌舞今抛掷，每日焚香事老君。",
        "dynasty": "唐",
        "collection_info": null
    },
    {
        "uuid": "9d31d395bce5e37afdbfcc363489e86d",
        "title": "宫词 一三一",
        "author": "花蕊夫人徐氏",
        "content": "法云寺裏中元节，又是官家诞降辰。\n满殿香花争供养，内园先占得铺陈。",
        "dynasty": "唐",
        "collection_info": null
    },
    {
        "uuid": "104154028d7c23d9df405bfa1f1034e0",
        "title": "宫词 一三二",
        "author": "花蕊夫人徐氏",
        "content": "金章紫绶选高班，每每东头近圣颜。\n才艺足当恩宠别，只堪供奉一场闲。",
        "dynasty": "唐",
        "collection_info": null
    },
    {
        "uuid": "b18247d76e2c656812278c05ff0a6e8a",
        "title": "宫词 一三三",
        "author": "花蕊夫人徐氏",
        "content": "内人深夜学迷藏，徧遶花丛水岸傍。\n乘兴忽来仙洞裏，大家寻觅一时忙。",
        "dynasty": "唐",
        "collection_info": null
    },
    {
        "uuid": "ee982cc4cd5b24dfb6b8c51c2d7dafa7",
        "title": "宫词 一三四",
        "author": "花蕊夫人徐氏",
        "content": "小院珠帘着地垂，院中排比不相知。\n羡他鹦鹉能言语，窗裏偷教鸜鹆儿。",
        "dynasty": "唐",
        "collection_info": null
    },
    {
        "uuid": "846f8510d32148dd648741b422cd7fd4",
        "title": "宫词 一三五",
        "author": "花蕊夫人徐氏",
        "content": "岛树高低约浪痕，苑中斜日欲黄昏。\n树头木刻双飞鹤，荡起晴空映水门。",
        "dynasty": "唐",
        "collection_info": null
    },
    {
        "uuid": "10ee6000c26f9af27993b54409c9b8ac",
        "title": "宫词 一三六",
        "author": "花蕊夫人徐氏",
        "content": "大臣承宠赐新庄，栀子园东柳岸傍。\n今日圣恩亲幸到，板桥头是读书堂。",
        "dynasty": "唐",
        "collection_info": null
    },
    {
        "uuid": "9a086f571d2b4a489e1090c6263044c5",
        "title": "宫词 一三七",
        "author": "花蕊夫人徐氏",
        "content": "树叶初成鸟护窠，石榴花裏笑声多。\n众中遗却金钗子，拾得从他要赎么。",
        "dynasty": "唐",
        "collection_info": null
    },
    {
        "uuid": "a749f119090b523e44dd3755b6a5e9f3",
        "title": "宫词 一三八",
        "author": "花蕊夫人徐氏",
        "content": "小殿初成粉未干，贵妃姊妹自来看。\n为逢好日先移入，续向街西索牡丹。",
        "dynasty": "唐",
        "collection_info": null
    },
    {
        "uuid": "7d815e34f48257fbd355733c1c217ebe",
        "title": "宫词 一三九",
        "author": "花蕊夫人徐氏",
        "content": "内人相续报花开，准拟君王便看来。\n逢着五弦琴绣袋，宜春院裏按歌回。",
        "dynasty": "唐",
        "collection_info": null
    },
    {
        "uuid": "a697f9013363063b1189859e397316e5",
        "title": "宫词 一百四十",
        "author": "花蕊夫人徐氏",
        "content": "巡吹慢遍不相和，暗数看谁曲校多。\n明日梨花园裏见，先须逐得内家歌。",
        "dynasty": "唐",
        "collection_info": null
    },
    {
        "uuid": "4f5cbb9e5bf7edb224a0712308b5797d",
        "title": "宫词 一四一",
        "author": "花蕊夫人徐氏",
        "content": "黄金合裏盛红雪，重结香罗四出花。\n一一傍边书勑字，中官送与大臣家。",
        "dynasty": "唐",
        "collection_info": null
    },
    {
        "uuid": "dba54176b97d409999b2e47713dee460",
        "title": "宫词 一四二",
        "author": "花蕊夫人徐氏",
        "content": "宫人早起笑相呼，不识阶前扫地夫。\n乞与金钱争借问，外头还似此间无。",
        "dynasty": "唐",
        "collection_info": null
    },
    {
        "uuid": "36e3cca3446676d1d3404dc1e53f3aee",
        "title": "宫词 一四三",
        "author": "花蕊夫人徐氏",
        "content": "小随阿姊学吹笙，见好君王赐与名。\n夜拂玉床朝把镜，黄金殿外不教行。",
        "dynasty": "唐",
        "collection_info": null
    },
    {
        "uuid": "70517843d717000e763d350e76a5ceec",
        "title": "宫词 一四四",
        "author": "花蕊夫人徐氏",
        "content": "日高殿裏有香烟，万岁声长动九天。\n妃子院中初降诞，内人争乞洗儿钱。",
        "dynasty": "唐",
        "collection_info": null
    },
    {
        "uuid": "33ea820e0846a1bdedaacbd83f76a4f5",
        "title": "宫词 一四五",
        "author": "花蕊夫人徐氏",
        "content": "宫花不共外花同，正月长生一半红。\n供御樱桃看守别，直无鸦鹊到园中。",
        "dynasty": "唐",
        "collection_info": null
    },
    {
        "uuid": "40028c1fb05af34cbbb2f14e33f3cd42",
        "title": "宫词 一四六",
        "author": "花蕊夫人徐氏",
        "content": "殿前铺设两边楼，寒食宫人步打毬。\n一半走来争跪拜，上棚先谢得头筹。",
        "dynasty": "唐",
        "collection_info": null
    },
    {
        "uuid": "ba04f746632cd39b1fedde6cb3b4fe74",
        "title": "宫词 一四七",
        "author": "花蕊夫人徐氏",
        "content": "大仪前日暖房来，嘱向朝阳乞药栽。\n勑赐一窠红踯躅，谢恩未了奏花开。",
        "dynasty": "唐",
        "collection_info": null
    },
    {
        "uuid": "5339e9fb3ae8ef330d0822db156e770b",
        "title": "宫词 一四八",
        "author": "花蕊夫人徐氏",
        "content": "御前新赐紫罗襦，步步金阶上软舆。\n宫局总来为喜乐，院中新拜内尚书。",
        "dynasty": "唐",
        "collection_info": null
    },
    {
        "uuid": "0063082c7aa2bde22945a6b0af3d23eb",
        "title": "宫词 一四九",
        "author": "花蕊夫人徐氏",
        "content": "鹦鹉谁教转舌关，内人手裏养来姦。\n语多更觉承恩泽，数对君王忆陇山。",
        "dynasty": "唐",
        "collection_info": null
    },
    {
        "uuid": "bf40ddbb181d1e3038711752bf7f7e03",
        "title": "宫词 一百五十",
        "author": "花蕊夫人徐氏",
        "content": "分朋闲坐赌樱桃，收却投壶玉腕劳。\n各把沈香双陆子，局中鬬累阿谁高。",
        "dynasty": "唐",
        "collection_info": null
    },
    {
        "uuid": "3da01e605eb04700313a0a5d7e6219f6",
        "title": "宫词 一五一",
        "author": "花蕊夫人徐氏",
        "content": "禁寺红楼内裏通，笙歌引驾夹城东。\n裹头宫监堂前立，手把牙鞘竹弹弓。",
        "dynasty": "唐",
        "collection_info": null
    },
    {
        "uuid": "82a6454ff96b58c12168c18db867b2ac",
        "title": "宫词 一五二",
        "author": "花蕊夫人徐氏",
        "content": "舞来汗湿罗衣彻，楼上人扶下玉梯。\n归到院中重洗面，金花盆裏泼银泥。",
        "dynasty": "唐",
        "collection_info": null
    },
    {
        "uuid": "c334c0b653d1b2cc1d629b1d90cb7871",
        "title": "宫词 一五三",
        "author": "花蕊夫人徐氏",
        "content": "宿妆残粉未明天，总立昭阳花树边。\n寒食内人长白打，库中先散与金钱。",
        "dynasty": "唐",
        "collection_info": null
    },
    {
        "uuid": "f19f0596fb8b17785992ceedb739039f",
        "title": "宫词 一五四",
        "author": "花蕊夫人徐氏",
        "content": "众中偏得君王笑，偷把金箱笔砚开。\n书破红蛮隔子上，旋推当直美人来。",
        "dynasty": "唐",
        "collection_info": null
    },
    {
        "uuid": "9f7e78d4e38f60d797d316ac44d03881",
        "title": "宫词 一五五",
        "author": "花蕊夫人徐氏",
        "content": "水中芹叶土中花，拾得还将避众家。\n总待别人般数尽，袖中拈出郁金芽。",
        "dynasty": "唐",
        "collection_info": null
    },
    {
        "uuid": "54dc8fb70211a9547ec0a019f883c852",
        "title": "宫词 一五六",
        "author": "花蕊夫人徐氏",
        "content": "玉箫改调筝移柱，催换红罗绣舞筵。\n未戴柘枝花帽子，两行宫监在帘前。",
        "dynasty": "唐",
        "collection_info": null
    },
    {
        "uuid": "a58b6a0378dd7fe88345a2edfdcff5fd",
        "title": "宫词 一五七",
        "author": "花蕊夫人徐氏",
        "content": "窗窗户户院相当，总有珠帘玳瑁床。\n虽道君王不来宿，帐中长是炷牙香。",
        "dynasty": "唐",
        "collection_info": null
    },
    {
        "uuid": "bcdd19eee425ab4e43445453c23ac723",
        "title": "述国亡诗",
        "author": "花蕊夫人徐氏",
        "content": "君王城上竖降旗，妾在深宫那得知。\n十四万人齐解甲，宁无一箇是男儿。",
        "dynasty": "唐",
        "collection_info": null
    },
    {
        "uuid": "251323f03c9c27acafaf714c9072880b",
        "title": "新妆诗",
        "author": "杨容华",
        "content": "啼鸟惊眠罢，房栊乘晓开。\n凤钗金作缕，鸾镜玉为台。\n妆似临池出，人疑向月来。\n自怜终不见，欲去復裴回。",
        "dynasty": "唐",
        "collection_info": null
    },
    {
        "uuid": "04900e0c2013e359fcc01efc0667774b",
        "title": "赠外",
        "author": "魏氏",
        "content": "浮萍依绿水，弱茑寄青松。\n与君结大义，移天得所从。\n翰林无双鸟，劒水不分龙。\n谐和类琴瑟，坚固同胶漆。\n义重恩欲深，夷险贵如一。\n本自身不令，积多婴痛疾。\n朝夕倦床枕，形体耻巾栉。\n游子倦风尘，从官初解巾。\n束装赴南郢，脂驾出西秦。\n比翼终难遂，衔雌苦未因。\n徒悲枫岸远，空对柳园春。\n男儿不重旧，丈夫多好新。\n新人喜新聘，朝朝临粉镜。\n两鸳固无比，双蛾谁与竞。\n讵怜愁思人，衔啼嗟薄命。\n蕣华不足恃，松枝有余劲。\n所愿好九思，勿令亏百行。",
        "dynasty": "唐",
        "collection_info": null
    },
    {
        "uuid": "32410d750d1c3b2c634a884b0173928b",
        "title": "咏破帘",
        "author": "乔氏",
        "content": "已漏风声罢，绳持也不禁。\n一从经落后，无復有贞心。",
        "dynasty": "唐",
        "collection_info": null
    },
    {
        "uuid": "e01a87a18a3f92bc04fb68f741eb8856",
        "title": "送兄",
        "author": "七岁女子",
        "content": "别路云初起，离亭叶正飞。\n所嗟人异鴈，不作一行归。",
        "dynasty": "唐",
        "collection_info": null
    },
    {
        "uuid": "f2c45a1fc1745c6c701669bbdac2fdae",
        "title": "送男左贬诗",
        "author": "林氏",
        "content": "他日初投杼，勤王在饮冰。\n有辞期不罚，积毁竟相仍。\n谪宦今何在，衔冤犹未胜。\n天涯分越徼，驿骑速毘陵。\n肠断腹非苦，书传写岂能。\n泪添江水远，心剧海云蒸。\n明月珠难识，甘泉赋可称。\n但将忠报主，何惧点青蝇。",
        "dynasty": "唐",
        "collection_info": null
    },
    {
        "uuid": "61873960a8984b73275ef49166d69aa7",
        "title": "古兴 一",
        "author": "赵氏",
        "content": "郁蒸夏将半，暑气扇飞阁。\n骤雨满空来，当轩卷罗幕。\n度云开夕霁，宇宙何清廓。\n明月流素光，轻风换炎铄。\n孤鸾伤对影，宝瑟悲别鹤。\n君子去不还，遥心欲何託。",
        "dynasty": "唐",
        "collection_info": null
    },
    {
        "uuid": "d09890976988db6b9799d8be0505717d",
        "title": "古兴 二",
        "author": "赵氏",
        "content": "金菊延清霜，玉壶多美酒。\n良人犹不归，芳菲岂常有。\n不惜芳菲歇，但伤别离久。\n含情罢斟酌，凝怨对窗牖。",
        "dynasty": "唐",
        "collection_info": null
    },
    {
        "uuid": "c7b54c36a95bd0318700f7280a56b77f",
        "title": "古兴 三",
        "author": "赵氏",
        "content": "霁雪舒长野，寒云半幽谷。\n严风振枯条，猨啼抱冰木。\n所嗟游宦子，少小荷天禄。\n前程未云至，悽怆对车仆。\n岁寒成咏歌，日暮栖林朴。\n不惮行险道，空悲年运促。",
        "dynasty": "唐",
        "collection_info": null
    },
    {
        "uuid": "bf50b79431cb8ec5a9ad1f3c13e5ef91",
        "title": "寄夫",
        "author": "郭绍兰",
        "content": "我壻去重湖，临窗泣血书。\n殷勤凭燕翼，寄与薄情夫。",
        "dynasty": "唐",
        "collection_info": null
    },
    {
        "uuid": "241e2400202e1f85b695477f3692b588",
        "title": "同夫游秦",
        "author": "王韫秀",
        "content": "路扫饥寒迹，天哀志气人。\n休零离别泪，携手入西秦。",
        "dynasty": "唐",
        "collection_info": null
    },
    {
        "uuid": "b07f91d91f2bf57de1e93593c76bade3",
        "title": "夫入相寄姨妹",
        "author": "王韫秀",
        "content": "相国已随麟阁贵，家风第一右丞诗。\n笄年解笑鸣机妇，耻见苏秦富贵时。",
        "dynasty": "唐",
        "collection_info": null
    },
    {
        "uuid": "a72b5c5d587a5e3d7ef7fe3d61ab4b94",
        "title": "喻夫阻客",
        "author": "王韫秀",
        "content": "楚竹燕歌动画梁，春兰重换舞衣裳。\n公孙开阁招嘉客，知道浮荣不久长。",
        "dynasty": "唐",
        "collection_info": null
    },
    {
        "uuid": "16edc6856293e53e700a0d999a9cf7b1",
        "title": "古意",
        "author": "张夫人",
        "content": "辘轳晓转素丝绠，桐声夜落苍苔塼。\n涓涓吹溜若时雨，濯濯佳蔬非用天。\n丈夫不解此中意，抱瓮当时徒自贤。",
        "dynasty": "唐",
        "collection_info": null
    },
    {
        "uuid": "758f130fa07b2dc6aeeee0471a16ac79",
        "title": "拜新月",
        "author": "张夫人",
        "content": "拜新月，拜月出堂前。\n暗魄初笼桂，虚弓未引弦。\n拜新月，拜月妆楼上。\n鸾镜始安台，蛾眉已相向。\n拜新月，拜月不胜情，庭花风露清。\n月临人自老，人望月长明。\n东家阿母亦拜月，一拜一悲声断绝。\n昔年拜月逞容辉，如今拜月双泪垂。\n回看众女拜新月，却忆红闺年少时。",
        "dynasty": "唐",
        "collection_info": null
    },
    {
        "uuid": "70b02a9c975652201e9068d30b535f11",
        "title": "柳絮",
        "author": "张夫人",
        "content": "霭霭芳春朝，雪絮起青条。\n或值花同舞，不因风自飘。\n过尊浮绿醑，拂幌缀红绡。\n那用持愁翫，春怀不自聊。",
        "dynasty": "唐",
        "collection_info": null
    },
    {
        "uuid": "019d694c3ac478b59f0f5fe41f3b4c8f",
        "title": "拾得韦氏花钿以诗寄赠",
        "author": "张夫人",
        "content": "今朝妆阁前，拾得旧花钿。\n粉汚痕犹在，尘侵色尚鲜。\n曾经纤手裏，拈向翠眉边。\n能助千金笑，如何忍弃捐。",
        "dynasty": "唐",
        "collection_info": null
    },
    {
        "uuid": "11eab24782df1d965a70bebaf97d1951",
        "title": "诮喜鹊",
        "author": "张夫人",
        "content": "畴昔鸳鸯侣，朱门贺客多。\n如今无此事，好去莫相过。",
        "dynasty": "唐",
        "collection_info": null
    },
    {
        "uuid": "3f9ada0b283b43baf6294d760ba42e73",
        "title": "句",
        "author": "张夫人",
        "content": "游蜂乍起惊落墀，黄鸟衔来却上枝。\n临风重回首，掩泪向庭花。\n镜中春色老，枕前秋夜长。",
        "dynasty": "唐",
        "collection_info": null
    },
    {
        "uuid": "d5319e5139df5f1ea143f7031e822cae",
        "title": "书石壁",
        "author": "王氏",
        "content": "何事潘郎恋别筵，欢情未断妾心悬。\n汰王滩下相思处，猨叫山山月满船。",
        "dynasty": "唐",
        "collection_info": null
    },
    {
        "uuid": "05e215eef515b756f228efe9bb8b7c45",
        "title": "荅微之",
        "author": "裴淑",
        "content": "侯门初拥节，御苑柳丝新。\n不是悲殊命，唯愁别近亲。\n黄莺迁古木，朱履从清尘。\n想到千山外，沧江正暮春。",
        "dynasty": "唐",
        "collection_info": null
    },
    {
        "uuid": "996f645d058001ef8ce25d1d009cfbaf",
        "title": "夫下第",
        "author": "赵氏",
        "content": "良人的的有奇才，何事年年被放回。\n如今妾面羞君面，君若来时近夜来。",
        "dynasty": "唐",
        "collection_info": null
    },
    {
        "uuid": "14e4889ccd388e381468ee516c654950",
        "title": "杂言寄杜羔",
        "author": "赵氏",
        "content": "君从淮海游，再过兰杜秋。\n归来未须臾，又欲向梁州。\n梁州秦岭西，栈道与云齐。\n羌蛮万余落，矛戟自高低。\n已念寡俦侣，復虑劳攀跻。\n丈夫重志气，儿女空悲啼。\n临邛滞游地，肯顾浊水泥。\n人生赋命有厚薄，君但遨游我寂寞。",
        "dynasty": "唐",
        "collection_info": null
    },
    {
        "uuid": "e3b1c07060a333dc8d8d282b749a14b7",
        "title": "闻夫杜羔登第",
        "author": "赵氏",
        "content": "长安此去无多地，郁郁葱葱佳气浮。\n良人得意正年少，今夜醉眠何处楼。",
        "dynasty": "唐",
        "collection_info": null
    },
    {
        "uuid": "17bca2098d6469bcf6ea8759de752d58",
        "title": "杂言",
        "author": "赵氏",
        "content": "上林园中青青桂，折得一枝好夫壻。\n杏花如雪柳垂丝，春风荡扬不同枝。",
        "dynasty": "唐",
        "collection_info": null
    },
    {
        "uuid": "b173e3875df24e0fcbe4c48ff5135d15",
        "title": "寄夫 一",
        "author": "张氏",
        "content": "久无音信到罗帏，路远迢迢遣问谁。\n闻君折得东堂桂，折罢那能不暂归。",
        "dynasty": "唐",
        "collection_info": null
    },
    {
        "uuid": "ea3d75920e182bfa09222c38cc66814c",
        "title": "寄夫 二",
        "author": "张氏",
        "content": "驿使今朝过五湖，殷勤为我报狂夫。\n从来夸有龙泉劒，试割相思得断无。",
        "dynasty": "唐",
        "collection_info": null
    },
    {
        "uuid": "0a8a469b39e17fb64ff75034ba123993",
        "title": "赠郑女郎",
        "author": "薛馧",
        "content": "艳阳灼灼河洛神，珠帘绣户青楼春。\n能弹箜篌弄纤指，愁杀门前少年子。\n笑开一面红粉妆，东园几树桃花死。\n朝理曲，暮理曲，独坐窗前一片玉。\n行也娇，坐也娇，见之令人魂魄销。\n堂前锦褥红地鑪，绿沈香榼倾屠苏。\n解佩时时歇歌管，芙蓉帐裏兰麝满。\n晚起罗衣香不断，灭烛每嫌秋夜短。",
        "dynasty": "唐",
        "collection_info": null
    },
    {
        "uuid": "2ce296554807866d80e9076e27c5cbb0",
        "title": "古意",
        "author": "薛馧",
        "content": "昨夜巫山中，失却阳台女。\n朝来香阁裏，独伴楚王语。",
        "dynasty": "唐",
        "collection_info": null
    },
    {
        "uuid": "e3489352e8430c00a57294b6e93e3cbe",
        "title": "赠故人",
        "author": "薛馧",
        "content": "昔别容如玉，今来鬓若丝。\n泪痕应共见，肠断阿谁知。",
        "dynasty": "唐",
        "collection_info": null
    },
    {
        "uuid": "eae5b21fbc931ed28c4debf37771c0d6",
        "title": "句",
        "author": "薛馧",
        "content": "寂寞相思处，雕梁落燕泥。",
        "dynasty": "唐",
        "collection_info": null
    },
    {
        "uuid": "e4184e6578d915580c39d9414d74d200",
        "title": "题奉慈寺",
        "author": "杨德麟",
        "content": "日月金轮动，旃檀碧树秋。\n塔分鸿鴈翅，钟挂凤凰楼。",
        "dynasty": "唐",
        "collection_info": null
    },
    {
        "uuid": "2364d0452045439ee24333df2f302ac2",
        "title": "述怀",
        "author": "崔氏",
        "content": "不怨卢郎年纪大，不怨卢郎官职卑。\n自恨妾身生较晚，不及卢郎年少时。",
        "dynasty": "唐",
        "collection_info": null
    },
    {
        "uuid": "67169e7467e755a9c93e780c906bdd9a",
        "title": "寄夫",
        "author": "陈玉兰",
        "content": "夫戍边关妾在吴，西风吹妾妾忧夫。\n一行书信千行泪，寒到君边衣到无。",
        "dynasty": "唐",
        "collection_info": null
    },
    {
        "uuid": "7abd7fd8dc90ddebd6f373ca0e317ecf",
        "title": "写真寄夫",
        "author": "薛媛",
        "content": "欲下丹青笔，先拈宝镜寒。\n已经颜索寞，渐觉鬓凋残。\n泪眼描将易，愁肠写出难。\n恐君浑忘却，时展画图看。",
        "dynasty": "唐",
        "collection_info": null
    },
    {
        "uuid": "8ddabb1bb9d3a86053d5d31f20aa2831",
        "title": "闻琴",
        "author": "孙氏",
        "content": "玉指朱弦轧復清，湘妃愁怨最难听。\n初疑飒飒凉风劲，又似萧萧暮雨零。\n近比流泉来碧嶂，远如玄鹤下青冥。\n夜深弹罢堪惆怅，露湿丛兰月满庭。",
        "dynasty": "唐",
        "collection_info": null
    },
    {
        "uuid": "05e9f0e8aff3985b0dc5f0b14499db62",
        "title": "白蜡烛诗",
        "author": "孙氏",
        "content": "景胜银釭香比兰，一条白玉偪人寒。\n他时紫禁春风夜，醉草天书仔细看。",
        "dynasty": "唐",
        "collection_info": null
    },
    {
        "uuid": "6e7d81bcae5e551a1ae368651080e801",
        "title": "谢人送酒",
        "author": "孙氏",
        "content": "谢将清酒寄愁人，澄澈甘香气味真。\n好是绿窗风月夜，一杯摇荡满怀春。",
        "dynasty": "唐",
        "collection_info": null
    },
    {
        "uuid": "d8fc98293021184ae25f83bef59c7eca",
        "title": "诗",
        "author": "张立本女",
        "content": "危冠广袖楚宫妆，独步闲庭逐夜凉。\n自把玉簪敲砌竹，清歌一曲月如霜。",
        "dynasty": "唐",
        "collection_info": null
    },
    {
        "uuid": "b35af389a2b70175938c4ca140a55a2b",
        "title": "绣龟形诗",
        "author": "侯氏",
        "content": "暌离已是十秋强，对镜那堪重理妆。\n闻鴈几迴修尺素，见霜先为制衣裳。\n开箱迭练先垂泪，拂杵调砧更断肠。\n绣作龟形献天子，愿教征客早还乡。",
        "dynasty": "唐",
        "collection_info": null
    },
    {
        "uuid": "6f368eeb1c1df7a4c75d5934bd23b8f3",
        "title": "感夫诗",
        "author": "慎氏",
        "content": "当时心事已相关，雨散云飞一饷间。\n便是孤帆从此去，不堪重上望夫山。",
        "dynasty": "唐",
        "collection_info": null
    },
    {
        "uuid": "c7f57681280c512b4a20933335bbe3e6",
        "title": "谣",
        "author": "薛瑶",
        "content": "化云心兮思淑贞，洞寂灭兮不见人。\n瑶草芳兮思芬蒀，将奈何兮青春。",
        "dynasty": "唐",
        "collection_info": null
    },
    {
        "uuid": "70c6aded73049c13d5591a849eb561a9",
        "title": "题唐安寺阁壁",
        "author": "王霞卿",
        "content": "春来引步暂寻游，愁见风光倚寺楼。\n正好开怀对烟月，双眉不觉自如钩。",
        "dynasty": "唐",
        "collection_info": null
    },
    {
        "uuid": "ad11bd47518dc593fed92f7e59cbceb9",
        "title": "荅郑殷彝",
        "author": "王霞卿",
        "content": "君是烟霄折桂身，圣朝方切用儒珍。\n正堪西上文场战，空向途中泥妇人。",
        "dynasty": "唐",
        "collection_info": null
    },
    {
        "uuid": "09d76d2d5cb135eb31448a84f7da878a",
        "title": "喜卢郎及第",
        "author": "窦梁宾",
        "content": "晓妆初罢眼初瞤，小玉惊人踏破帬。\n手把红笺书一纸，上头名字有郎君。",
        "dynasty": "唐",
        "collection_info": null
    },
    {
        "uuid": "456ba166bb12d978b3dadcded050fa2b",
        "title": "雨中看牡丹",
        "author": "窦梁宾",
        "content": "东风未放晓泥干，红药花开不奈寒。\n待得天晴花已老，不如携手雨中看。",
        "dynasty": "唐",
        "collection_info": null
    },
    {
        "uuid": "47810a28bfdbb56209f2e1a76eca8e14",
        "title": "书桐叶",
        "author": "任氏",
        "content": "拭翠敛蛾眉，郁郁心中事。\n搦管下庭除，书成相思字。\n此字不书石，此字不书纸。\n书在桐叶上，愿逐秋风起。\n天下有心人，尽解相思死。\n天下负心人，不识相思字。\n有心与负心，不知落何地。",
        "dynasty": "唐",
        "collection_info": null
    },
    {
        "uuid": "c2c7bac14a26922f4bd7d0b3ef4a6bfb",
        "title": "下狱贡诗",
        "author": "黄崇嘏",
        "content": "偶辞幽隐在临邛，行止坚贞比涧松。\n何事政清如水镜，绊他野鹤在深笼。",
        "dynasty": "唐",
        "collection_info": null
    },
    {
        "uuid": "9e7f4c9831d8311913222d01919c5b81",
        "title": "辞蜀相妻女诗",
        "author": "黄崇嘏",
        "content": "一辞拾翠碧江湄，贫守蓬茅但赋诗。\n自服蓝衫居郡掾，永抛鸾镜画蛾眉。\n立身卓尔青松操，挺志铿然白璧姿。\n幕府若容为坦腹，愿天速变作男儿。",
        "dynasty": "唐",
        "collection_info": null
    },
    {
        "uuid": "78bd7079501f89da8b3881cc6b244df7",
        "title": "荅诸姊妹戒饮",
        "author": "蒋氏",
        "content": "平生偏好酒，劳尔劝吾餐。\n但得杯中满，时光度不难。",
        "dynasty": "唐",
        "collection_info": null
    },
    {
        "uuid": "6e949cc5f41a1bdb1bd6ef9769d846bc",
        "title": "书壁",
        "author": "周仲美",
        "content": "爱妾不爱子，为问此何理。\n弃官更弃妻，人情宁可已。\n永诀泗之滨，遗言空在耳。\n三载无朝昏，孤帏泪如洗。\n妇人义从夫，一节誓生死。\n江乡感残春，肠断晚烟起。\n西望太华峰，不知几千里。",
        "dynasty": "唐",
        "collection_info": null
    },
    {
        "uuid": "589acb9ec16d71c27ffbca72b8db4e3f",
        "title": "溪口云",
        "author": "张文姬",
        "content": "溶溶溪口云，纔向溪中吐。\n不復归溪中，还作溪中雨。",
        "dynasty": "唐",
        "collection_info": null
    },
    {
        "uuid": "1cd105947535bde93ccd20c045458a36",
        "title": "池上竹",
        "author": "张文姬",
        "content": "此君临此池，枝低水相近。\n碧色绿波中，日日流不尽。",
        "dynasty": "唐",
        "collection_info": null
    },
    {
        "uuid": "66f02bf8f53ef6fe9cd30d9b75942c61",
        "title": "沙上鹭",
        "author": "张文姬",
        "content": "沙头一水禽，鼓翼扬清音。\n只待高风便，非无云汉心。",
        "dynasty": "唐",
        "collection_info": null
    },
    {
        "uuid": "4a5f3dcb8f957ec033e668ed7df67b61",
        "title": "双槿树",
        "author": "张文姬",
        "content": "绿影竞扶疎，红姿相照灼。\n不学桃李花，乱向春风落。",
        "dynasty": "唐",
        "collection_info": null
    },
    {
        "uuid": "33f6a5a95855d0146b40657027c7eac2",
        "title": "狱中书情上使君",
        "author": "程长文",
        "content": "妾家本住鄱阳曲，一片贞心比孤竹。\n当年二八盛容仪，红笺草隶恰如飞。\n尽日闲窗刺绣坐，有时极浦采莲归。\n谁道居贫守都邑，幽闺寂寞无人识。\n海燕朝归衾枕寒，山花夜落阶墀湿。\n强暴之男何所为，手持白刃向帘帏。\n一命任从刀下死，千金岂受暗中欺。\n我心匪石情难转，志夺秋霜意不移。\n血溅罗衣终不恨，疮黏锦袖亦何辞。\n县僚曾未知情绪，即便教人絷囹圄。\n朱唇滴沥独衔冤，玉筯阑干叹非所。\n十月寒更堪思人，一闻击柝一伤神。\n高髻不梳云已散，蛾眉罢埽月仍新。\n三尺严章难可越，百年心事向谁说。\n但看洗雪出圜扉，始信白圭无玷缺。",
        "dynasty": "唐",
        "collection_info": null
    },
    {
        "uuid": "841a26e04955b7c148e3f4f0cbbc4025",
        "title": "铜雀台怨",
        "author": "程长文",
        "content": "君王去后行人绝，箫筝不响歌喉咽。\n雄劒无威光彩沈，宝琴零落金星灭。\n玉阶寂寞坠秋露，月照当时歌舞处。\n当时歌舞人不迴，化为今日西陵灰。",
        "dynasty": "唐",
        "collection_info": null
    },
    {
        "uuid": "863923c20e4f69b55a2e990ebb5b364a",
        "title": "春闺怨",
        "author": "程长文",
        "content": "[绮]陌香飘柳如线，时光瞬息如流电。\n良人何处事功名，十载相思不相见。",
        "dynasty": "唐",
        "collection_info": null
    },
    {
        "uuid": "2b8a53276ca34c555337b0829b012ca9",
        "title": "荅韩翃",
        "author": "柳氏",
        "content": "杨柳枝，芳菲节，可恨年年赠离别。\n一叶随风忽报秋，纵使君来岂堪折。",
        "dynasty": "唐",
        "collection_info": null
    },
    {
        "uuid": "ae8af42d831c5f2566fe722b2b475bf5",
        "title": "归李江州后寄别王氏",
        "author": "程洛宾",
        "content": "鱼鴈回时写报音，难凭剉蘖数年心。\n虽然情断沙咤后，争奈平生怨恨深。",
        "dynasty": "唐",
        "collection_info": null
    },
    {
        "uuid": "49e1040b28b447cd80c192ef2453a1ef",
        "title": "忆崔生",
        "author": "红绡妓",
        "content": "深洞莺啼恨阮郎，偷来花下解珠珰。\n碧云飘断音书绝，空倚玉箫愁凤皇。",
        "dynasty": "唐",
        "collection_info": null
    },
    {
        "uuid": "2481a0ae2347b86784d8ae8b48d959d1",
        "title": "寄文茂",
        "author": "晁采",
        "content": "花笺制叶寄郎边，的的寻鱼为妾传。\n幷蒂已看灵鹊报，倩郎早觅买花船。",
        "dynasty": "唐",
        "collection_info": null
    },
    {
        "uuid": "df5101a2478bacbf6f3d94d29641ed7b",
        "title": "秋日再寄",
        "author": "晁采",
        "content": "珍簟生凉夜漏余，梦中恍惚觉来初。\n魂离不得空成病，面见无由浪寄书。\n窗外江村钟响绝，枕边梧叶雨声疎。\n此时最是思君处，肠断寒猨定不如。",
        "dynasty": "唐",
        "collection_info": null
    },
    {
        "uuid": "578f33cb4bbd319959d486ee0078135c",
        "title": "春日送夫之长安",
        "author": "晁采",
        "content": "思君远别妾心愁，踏翠江边送画舟。\n欲待相看迟此别，只忧红日向西流。",
        "dynasty": "唐",
        "collection_info": null
    },
    {
        "uuid": "2e904e613ce76c12c3ec97eabe60da9e",
        "title": "雨中忆夫 一",
        "author": "晁采",
        "content": "窗前细雨日啾啾，妾在闺中独自愁。\n何事玉郎久离别，忘忧总对岂忘忧。",
        "dynasty": "唐",
        "collection_info": null
    },
    {
        "uuid": "b402cfceb5269a19a62f7defc992fca1",
        "title": "雨中忆夫 二",
        "author": "晁采",
        "content": "春风送雨过窗东，忽忆良人在客中。\n安得妾身今似雨，也随风去与郎同。",
        "dynasty": "唐",
        "collection_info": null
    },
    {
        "uuid": "56ca0f9ca5a5b03c51077f25090d24f5",
        "title": "子夜歌十八首 一",
        "author": "晁采",
        "content": "侬既剪云鬟，郎亦分丝髮。\n觅向无人处，绾作同心结。",
        "dynasty": "唐",
        "collection_info": null
    },
    {
        "uuid": "311ae3447076af2d3010f02bb392d94b",
        "title": "子夜歌十八首 二",
        "author": "晁采",
        "content": "夜夜不成寐，拥被啼终夕。\n郎不信侬时，但看枕上迹。",
        "dynasty": "唐",
        "collection_info": null
    },
    {
        "uuid": "76d04a796d22aac0e71aa9e1f4e1cc70",
        "title": "子夜歌十八首 三",
        "author": "晁采",
        "content": "何时得成匹，离恨不復牵。\n金针刺菡萏，夜夜得见莲。",
        "dynasty": "唐",
        "collection_info": null
    },
    {
        "uuid": "1995355eeea70b26e2c5c16b8ec3fafa",
        "title": "子夜歌十八首 四",
        "author": "晁采",
        "content": "相逢逐凉候，黄花忽復香。\n颦眉腊月露，愁杀未成霜。",
        "dynasty": "唐",
        "collection_info": null
    },
    {
        "uuid": "34e14562b99706cd323bd5772d7f79ea",
        "title": "子夜歌十八首 五",
        "author": "晁采",
        "content": "明窗弄玉指，指甲如水晶。\n翦之特寄郎，聊当携手行。",
        "dynasty": "唐",
        "collection_info": null
    },
    {
        "uuid": "585c1053da0b8e283efc3e2a6366d633",
        "title": "子夜歌十八首 六",
        "author": "晁采",
        "content": "寄语闺中娘，颜色不常好。\n含笑对棘实，欢娱须是枣。",
        "dynasty": "唐",
        "collection_info": null
    },
    {
        "uuid": "977ae1b256377e30b1ac942121636267",
        "title": "子夜歌十八首 七",
        "author": "晁采",
        "content": "良会终有时，劝郎莫得怒。\n姜蘖畏春蚕，要绵须辛苦。",
        "dynasty": "唐",
        "collection_info": null
    },
    {
        "uuid": "b048c0ca20f52bb25dafafbde81c304c",
        "title": "子夜歌十八首 八",
        "author": "晁采",
        "content": "醉梦幸逢郎，无奈乌哑哑。\n中山如有酒，敢借千金价。",
        "dynasty": "唐",
        "collection_info": null
    },
    {
        "uuid": "4ab9d887f8cb5aebfab001eb75cabfcb",
        "title": "子夜歌十八首 九",
        "author": "晁采",
        "content": "信使无虚日，玉酝寄盈觥。\n一年一日雨，底事太多晴。",
        "dynasty": "唐",
        "collection_info": null
    },
    {
        "uuid": "89d9e8e56d48e695a52e867920e9fb56",
        "title": "子夜歌十八首 十",
        "author": "晁采",
        "content": "绣房拟会郎，四窗日离离。\n手自施屏障，恐有女伴窥。",
        "dynasty": "唐",
        "collection_info": null
    },
    {
        "uuid": "a6a2ca1fd20a8f92574e1368852ff0a0",
        "title": "子夜歌十八首 十一",
        "author": "晁采",
        "content": "相思百余日，相见苦无期。\n褰裳摘藕花，要莲敢恨池。",
        "dynasty": "唐",
        "collection_info": null
    },
    {
        "uuid": "9cdcc9a817983280849e14900161d74b",
        "title": "子夜歌十八首 十二",
        "author": "晁采",
        "content": "金盆盥素手，焚香诵普门。\n来生何所愿，与郎为一身。",
        "dynasty": "唐",
        "collection_info": null
    },
    {
        "uuid": "747b35df6955391ac88fe3b0e4c67064",
        "title": "子夜歌十八首 十三",
        "author": "晁采",
        "content": "花池多芳水，玉杯挹赠郎。\n避人藏袖裏，湿却素罗裳。",
        "dynasty": "唐",
        "collection_info": null
    },
    {
        "uuid": "ec45aad392597777b14c1422e11dc561",
        "title": "子夜歌十八首 十四",
        "author": "晁采",
        "content": "感郎金鍼赠，欲报物俱轻。\n一双连素缕，与郎聊定情。",
        "dynasty": "唐",
        "collection_info": null
    },
    {
        "uuid": "5d0d7ea79fc74f93a0ec5371c858e061",
        "title": "子夜歌十八首 十五",
        "author": "晁采",
        "content": "寒风响枯木，通夕不得卧。\n早起遣问郎，昨宵何以过。",
        "dynasty": "唐",
        "collection_info": null
    },
    {
        "uuid": "08b91e57acb90d8cee6f035460d7905a",
        "title": "子夜歌十八首 十六",
        "author": "晁采",
        "content": "得郎日嗣音，令人不可覩。\n熊胆磨作墨，书来字字苦。",
        "dynasty": "唐",
        "collection_info": null
    },
    {
        "uuid": "474b6a8ea3726e396251a04001d85c4a",
        "title": "子夜歌十八首 十七",
        "author": "晁采",
        "content": "轻巾手自制，颜色烂含桃。\n先怀侬袖裏，然后约郎腰。",
        "dynasty": "唐",
        "collection_info": null
    },
    {
        "uuid": "3337939a964594974bdda180e844f258",
        "title": "子夜歌十八首 十八",
        "author": "晁采",
        "content": "侬赠绿丝衣，郎遗玉钩子。\n即欲繫侬心，侬思着郎体。",
        "dynasty": "唐",
        "collection_info": null
    },
    {
        "uuid": "87dbf3df9d0a2f5963dff119761e8851",
        "title": "荅张生",
        "author": "崔莺莺",
        "content": "待月西厢下，迎风户半开。\n拂墙花影动，疑是玉人来。",
        "dynasty": "唐",
        "collection_info": null
    },
    {
        "uuid": "f925a6dc564c0d3f79435fbcfa557a94",
        "title": "寄诗",
        "author": "崔莺莺",
        "content": "自从销瘦减容光，万转千迴懒下床。\n不为傍人羞不起，为郎憔悴却羞郎。",
        "dynasty": "唐",
        "collection_info": null
    },
    {
        "uuid": "8667d2d935b0664925e6876545074cbd",
        "title": "告绝诗",
        "author": "崔莺莺",
        "content": "弃置今何道，当时且自亲。\n还将旧来意，怜取眼前人。",
        "dynasty": "唐",
        "collection_info": null
    },
    {
        "uuid": "66dccda451bd1081e1e6ac9298e17208",
        "title": "荅赵子",
        "author": "步非烟",
        "content": "绿惨双蛾不自持，只缘幽恨在新诗。\n郎心应似琴心怨，脉脉春情更泥谁。",
        "dynasty": "唐",
        "collection_info": null
    },
    {
        "uuid": "a38eb31e86ce449c2daacedfc317968b",
        "title": "又荅赵象独坐",
        "author": "步非烟",
        "content": "无力严妆倚绣栊，暗题蝉锦思难穷。\n近来赢得伤春病，柳弱花敧怯晓风。",
        "dynasty": "唐",
        "collection_info": null
    },
    {
        "uuid": "5b0bbd4e5fc8e260b2f16dc5d27df7b8",
        "title": "寄怀",
        "author": "步非烟",
        "content": "画檐春燕须同宿，兰浦双鸳肯独飞。\n长恨桃源诸女伴，等闲花裏送郎归。",
        "dynasty": "唐",
        "collection_info": null
    },
    {
        "uuid": "409059b676342a4856a7d100a198d2c5",
        "title": "荅赵象",
        "author": "步非烟",
        "content": "相思只恨难相见，相见还愁却别君。\n愿得化为松上鹤，一双飞去入行云。",
        "dynasty": "唐",
        "collection_info": null
    },
    {
        "uuid": "599d8d5e85117098c8572a1bd081073d",
        "title": "临行献李尚书",
        "author": "崔紫云",
        "content": "从来学制斐然诗，不料霜台御史知。\n忽见便教随命去，恋恩肠断出门时。",
        "dynasty": "唐",
        "collection_info": null
    },
    {
        "uuid": "d19a565ba0244b3603dba81a5e3fd44b",
        "title": "怨诗效徐淑体",
        "author": "姚月华",
        "content": "妾生兮不辰，盛年兮逢屯。\n寒暑兮心结，夙夜兮眉颦。\n循环兮不息，如彼兮车轮。\n车轮兮可歇，妾心兮焉伸。\n杂沓兮无绪，如彼兮丝棼。\n丝棼兮可理，妾心兮焉分。\n空闺兮岑寂，妆阁兮生尘。\n萱草兮徒树，兹忧兮岂泯。\n幸逢兮君子，许结兮殷勤。\n分香兮翦髮，赠玉兮共珍。\n指天兮结誓，愿为兮一身。\n所遭兮多舛，玉体兮难亲。\n损餐兮减寝，带缓兮罗裙。\n菱鑑兮慵启，博鑪兮焉熏。\n整袜兮欲举，塞路兮荆榛。\n逢人兮欲语，鞈匝兮顽嚚。\n烦冤兮凭胸，何时兮可论。\n愿君兮见察，妾死兮何瞋。",
        "dynasty": "唐",
        "collection_info": null
    },
    {
        "uuid": "790ce249aa6f149f86bd3c153f7095b0",
        "title": "制履赠杨达",
        "author": "姚月华",
        "content": "金刀翦紫绒，与郎作轻履。\n愿化双仙凫，飞来入闺裏。",
        "dynasty": "唐",
        "collection_info": null
    },
    {
        "uuid": "934ecef6417f61d5e827fb06370268c7",
        "title": "有期不至",
        "author": "姚月华",
        "content": "银烛清尊久延伫，出门入门天欲曙。\n月落星稀竟不来，烟柳胧朣鹊飞去。",
        "dynasty": "唐",
        "collection_info": null
    },
    {
        "uuid": "ce8ebdac0470fb1b23fa7e4660a75004",
        "title": "怨诗寄杨达 一",
        "author": "姚月华",
        "content": "春水悠悠春草绿，对此思君泪相续。\n羞将离恨向东风，理尽秦筝不成曲。",
        "dynasty": "唐",
        "collection_info": null
    },
    {
        "uuid": "41e8f3b7085dcd520be27a281c99f5f8",
        "title": "怨诗寄杨达 二",
        "author": "姚月华",
        "content": "与君形影分吴越，玉枕经年对离别。\n登台北望烟雨深，回身泣向寥天月。",
        "dynasty": "唐",
        "collection_info": null
    },
    {
        "uuid": "9f0dc7a927c5e9120cc0bf595dd2a61f",
        "title": "楚妃怨",
        "author": "姚月华",
        "content": "梧桐叶下黄金井，横架辘轳牵素绠。\n美人初起天未明，手拂银瓶秋水冷。",
        "dynasty": "唐",
        "collection_info": null
    },
    {
        "uuid": "9e5ca3069f662a07680dadba03f49088",
        "title": "独游家园",
        "author": "孟氏",
        "content": "可惜春时节，依前独自游。\n无端两行泪，长只对花流。",
        "dynasty": "唐",
        "collection_info": null
    },
    {
        "uuid": "7e591e179098fdd7848bc813a8180634",
        "title": "荅少年",
        "author": "孟氏",
        "content": "谁家少年儿，心中暗自欺。\n不道终不可，可即恐郎知。",
        "dynasty": "唐",
        "collection_info": null
    },
    {
        "uuid": "68bc5334401a293560755fb0a62ad4bd",
        "title": "寄情",
        "author": "赵氏",
        "content": "春风白马紫丝缰，正值蚕娘未采桑。\n五夜有心随暮雨，百年无节抱秋霜。\n重寻绣带朱藤合，却忍罗裙碧草长。\n为报西游减离恨，阮郎纔去嫁刘郎。",
        "dynasty": "唐",
        "collection_info": null
    },
    {
        "uuid": "7a37a3a772d4270c176d0b5c25a51508",
        "title": "书红绡帕 一",
        "author": "李节度姬",
        "content": "囊裹真香谁见窃，鲛绡滴泪染成红。\n殷勤遗下轻绡意，好与情郎怀袖中。",
        "dynasty": "唐",
        "collection_info": null
    },
    {
        "uuid": "04e025acecb5af9df725c7ab01e69ca7",
        "title": "书红绡帕 二",
        "author": "李节度姬",
        "content": "金珠富贵吾家事，常渴佳期乃寂寥。\n偶用志诚求雅合，良媒未必胜红绡。",
        "dynasty": "唐",
        "collection_info": null
    },
    {
        "uuid": "6397f92297025ad3804880c5be455996",
        "title": "会张生述怀",
        "author": "李节度姬",
        "content": "门前画戟寻常设，堂上犀簪取次看。\n最是恼人情绪处，凤皇楼上月华寒。",
        "dynasty": "唐",
        "collection_info": null
    },
    {
        "uuid": "58890479c19fce2fe5df6b897393d308",
        "title": "别韦洵美诗",
        "author": "崔素娥",
        "content": "妾闭闲房君路岐，妾心君恨两依依。\n神魂倘遇巫娥伴，犹逐朝云暮雨归。",
        "dynasty": "唐",
        "collection_info": null
    },
    {
        "uuid": "8d6dcd90e38298c448569fe72dda8a3c",
        "title": "送韦生酒",
        "author": "鲍家四弦",
        "content": "白露湿庭砌，皓月临前轩。\n此时去留恨，含思独无言。",
        "dynasty": "唐",
        "collection_info": null
    },
    {
        "uuid": "20df3134d9ff90930fd05d00874e5464",
        "title": "送鲍生酒",
        "author": "鲍家四弦",
        "content": "风飐荷珠难暂圆，多情信有短姻缘。\n西楼今夜三更月，还照离人泣断弦。",
        "dynasty": "唐",
        "collection_info": null
    },
    {
        "uuid": "9b63f476aabf4ba061b6cb36b1cc5e10",
        "title": "赠别",
        "author": "[严]续姬",
        "content": "风柳摇摇无定枝，阳台云雨梦中归。\n他年蓬岛音尘绝，留取尊前旧舞衣。",
        "dynasty": "唐",
        "collection_info": null
    },
    {
        "uuid": "a850a1fa8fc314fd4f182abeeb306639",
        "title": "采桑",
        "author": "郎大家宋氏",
        "content": "春来南鴈归，日去西蚕远。\n妾思粉何极，客游殊未返。",
        "dynasty": "唐",
        "collection_info": null
    },
    {
        "uuid": "22c91f7dbcfd64f3d8ab7ebe013b309a",
        "title": "宛转歌二首 一",
        "author": "郎大家宋氏",
        "content": "风已清，月朗琴復鸣。\n掩抑非千态，殷勤是一声。\n歌宛转，宛转和且长。\n愿为双鸿鹄，比翼共翱翔。",
        "dynasty": "唐",
        "collection_info": null
    },
    {
        "uuid": "f1c14ecf95f413ad7d2eda089d68664c",
        "title": "宛转歌二首 二",
        "author": "郎大家宋氏",
        "content": "日已暮，长檐鸟声度。\n此时望君君不来，此时思君君不顾。\n歌宛转，宛转那能异栖宿。\n愿为形与影，出入恆相逐。",
        "dynasty": "唐",
        "collection_info": null
    },
    {
        "uuid": "282be8a4af5adbe8453bdf08ddf997d8",
        "title": "长相思",
        "author": "郎大家宋氏",
        "content": "长相思，久离别。\n关山阻，风烟绝。\n台上镜文销，袖中书字灭。\n不见君形影，何曾有欢悦。",
        "dynasty": "唐",
        "collection_info": null
    },
    {
        "uuid": "782e0a6ef980968146dc13f1426a6c67",
        "title": "朝云引",
        "author": "郎大家宋氏",
        "content": "巴西巫峡指巴东，朝云触石上朝空。\n巫山巫峡高何已，行雨行云一时起。\n一时起，三春暮。\n若言来，且就阳台路。",
        "dynasty": "唐",
        "collection_info": null
    },
    {
        "uuid": "58136b70053337906de2f79ffa77af50",
        "title": "宿巫山寄远人",
        "author": "梁琼",
        "content": "巫山云，巫山雨，朝云暮雨无定所。\n南峰忽暗北峰晴，空裏仙人语笑声。\n曾侍荆王枕席处，直至如今如有灵。\n春风澹澹白云闲，惊湍流水响千山。\n一夜此中对明月，忆得此中与君别。\n感物情怀如旧时，君今渺渺在天涯。\n晓看襟上泪流处，点点血痕犹在衣。",
        "dynasty": "唐",
        "collection_info": null
    },
    {
        "uuid": "a42de749df6577a9007f0ef0267b6e7d",
        "title": "昭君怨",
        "author": "梁琼",
        "content": "自古无和亲，贻灾到妾身。\n朔风嘶去马，汉月出行轮。\n衣薄狼山雪，妆成虏塞春。\n迴看父母国，生死毕胡尘。",
        "dynasty": "唐",
        "collection_info": null
    },
    {
        "uuid": "480116a55f847f87fb238ec223c45e5f",
        "title": "铜雀台",
        "author": "梁琼",
        "content": "歌扇向陵开，齐行奠玉杯。\n舞时飞燕列，梦裏片云来。\n月色空余恨，松声莫更哀。\n谁怜未死妾，掩袂下铜台。",
        "dynasty": "唐",
        "collection_info": null
    },
    {
        "uuid": "ed59295c1f823a142955290e5be42516",
        "title": "远意",
        "author": "梁琼",
        "content": "脉脉长摅气，微微不离心。\n叩头从此去，烦恼阿谁禁。",
        "dynasty": "唐",
        "collection_info": null
    },
    {
        "uuid": "1d9b14b49b84f79b316050001220fb0e",
        "title": "句",
        "author": "梁琼",
        "content": "玉枕空流别后泪，罗衣已尽去时香。",
        "dynasty": "唐",
        "collection_info": null
    },
    {
        "uuid": "67f069929bb221c8a066148823e81e19",
        "title": "有所思",
        "author": "刘云",
        "content": "朝亦有所思，暮亦有所思。\n登楼望君处，蔼蔼萧关道。\n掩泪向浮云，谁知妾怀抱。\n玉井苍苔春院深，桐花落尽无人埽。",
        "dynasty": "唐",
        "collection_info": null
    },
    {
        "uuid": "162e623aff5afad542c78bfab2f3f325",
        "title": "婕妤怨",
        "author": "刘云",
        "content": "君恩不可见，妾岂如秋扇。\n秋扇尚有时，妾身永微贱。\n莫言朝花不復落，娇容几夺昭阳殿。",
        "dynasty": "唐",
        "collection_info": null
    },
    {
        "uuid": "bf71030c5cd23594299b73fc7493d073",
        "title": "望月",
        "author": "刘云",
        "content": "天汉凉秋夜，澄澄一镜明。\n山空猨屡啸，林静鹊频惊。",
        "dynasty": "唐",
        "collection_info": null
    },
    {
        "uuid": "d6595169ab9e5897e57825b71c35ac72",
        "title": "古意",
        "author": "崔萱",
        "content": "灼灼叶中花，夏萎春又芳。\n明明天上月，蟾缺圆復光。\n未如君子情，朝违夕已忘。\n玉帐枕犹暖，纨扇思何长。\n愿因西南风，吹上玳瑁床。\n娇眠锦衾裏，展转双鸳鸯。",
        "dynasty": "唐",
        "collection_info": null
    },
    {
        "uuid": "b2b7a0ba63f2da33c8ba69824247840c",
        "title": "叙别",
        "author": "崔萱",
        "content": "碧池漾漾春水绿，中有佳禽暮栖宿。\n愿持此意永相贻，祗虑君情中反覆。",
        "dynasty": "唐",
        "collection_info": null
    },
    {
        "uuid": "cde4097d54bd7a3fb859f826834b5c75",
        "title": "豪家子",
        "author": "崔萱",
        "content": "年少家藏累代金，红楼尽日醉沈沈。\n马非躞蹀宁酬价，人不婵娟肯动心。",
        "dynasty": "唐",
        "collection_info": null
    },
    {
        "uuid": "e821d7bcc02f09c422e7b0cb98170662",
        "title": "句",
        "author": "崔萱",
        "content": "岂知一隻凤钗价，沽得数村蜗舍人。",
        "dynasty": "唐",
        "collection_info": null
    },
    {
        "uuid": "9b79891471a169527ee850e1c9af1432",
        "title": "赠所思",
        "author": "崔仲容",
        "content": "所居幸接隣，相见不相亲。\n一似云间月，何殊镜裏人。\n丹诚空有梦，肠断不禁春。\n愿作梁间燕，无由变此身。",
        "dynasty": "唐",
        "collection_info": null
    },
    {
        "uuid": "e84f6ad71d7b107bb9f0f37d09a0683f",
        "title": "戏赠",
        "author": "崔仲容",
        "content": "暂到昆崙未得归，阮郎何事教人非。\n如今身佩上清箓，莫遣落花霑羽衣。",
        "dynasty": "唐",
        "collection_info": null
    },
    {
        "uuid": "6bc813fa5c6d90af5edb855843089273",
        "title": "赠歌姬",
        "author": "崔仲容",
        "content": "水翦双眸雾翦衣，当筵一曲媚春辉。\n潇湘夜瑟怨犹在，巫峡晓云愁不稀。\n皓齿乍分寒玉细，黛眉轻蹙远山微。\n渭城朝雨休重唱，满眼阳关客未归。",
        "dynasty": "唐",
        "collection_info": null
    },
    {
        "uuid": "e6b5d18b591d722e081c8c1956109e40",
        "title": "句",
        "author": "崔仲容",
        "content": "妾心合君心，一似影随形。\n梁燕无情困，双栖语此时。\n不觉红颜去，空嗟白髮生。\n桐花落尽春又尽，紫塞征人犹未归。",
        "dynasty": "唐",
        "collection_info": null
    },
    {
        "uuid": "e6d7a4b30cbc542d235267498dc624d9",
        "title": "独夜词",
        "author": "崔公远",
        "content": "晴天霜落寒风急，锦帐罗帏羞更入。\n秦筝不復续断弦，回身掩泪挑灯立。",
        "dynasty": "唐",
        "collection_info": null
    },
    {
        "uuid": "5af0fab0cc66f263ea00cd2413c046ae",
        "title": "句",
        "author": "崔公远",
        "content": "看花独不语，裴回双泪澘。\n君今远戍在何处，遣妾秋来长望天。",
        "dynasty": "唐",
        "collection_info": null
    },
    {
        "uuid": "0b0ba8058f11a01c6e2fbd99218d1b38",
        "title": "春词二首 一",
        "author": "张琰",
        "content": "垂柳鸣黄鹂，关关若求友。\n春情不可耐，愁杀闺中妇。\n日暮登高楼，谁怜小垂手。",
        "dynasty": "唐",
        "collection_info": null
    },
    {
        "uuid": "bcfd8cb32870f8db84b3cbda4d07ea84",
        "title": "春词二首 二",
        "author": "张琰",
        "content": "昨日桃花飞，今朝梨花吐。\n春色能几时，那堪此愁绪。\n荡子游不归，春来泪如雨。",
        "dynasty": "唐",
        "collection_info": null
    },
    {
        "uuid": "bb29210d7398e77e4da2b362c59c4b56",
        "title": "铜雀台",
        "author": "张琰",
        "content": "君王冥漠不可见，铜雀歌舞空裴回。\n西陵啧啧悲宿鸟，高殿沈沈闭青苔。\n青苔无人迹，红粉空自哀。",
        "dynasty": "唐",
        "collection_info": null
    },
    {
        "uuid": "a496f0da30334be9d42e2220e74b0428",
        "title": "句",
        "author": "张琰",
        "content": "年年人自老，日日水东流。\n庭芳自摇落，永念结中肠。",
        "dynasty": "唐",
        "collection_info": null
    },
    {
        "uuid": "127283c4a2068ac56654aa5052bbb2f1",
        "title": "哭夫二首 一",
        "author": "裴羽仙",
        "content": "风卷平沙日欲曛，狼烟遥认犬羊羣。\n李陵一战无归日，望断胡天哭塞云。",
        "dynasty": "唐",
        "collection_info": null
    },
    {
        "uuid": "f43be71552b083faba356290ec9ca470",
        "title": "哭夫二首 二",
        "author": "裴羽仙",
        "content": "良人平昔逐蕃浑，力战轻行出塞门。\n从此不归成万古，空留贱妾怨黄昏。",
        "dynasty": "唐",
        "collection_info": null
    },
    {
        "uuid": "8bf1f623cd1c81c7e63c5b903a75e0b0",
        "title": "长门怨 一",
        "author": "刘媛",
        "content": "雨滴梧桐秋夜长，愁心和雨到昭阳。\n泪痕不学君恩断，拭却千行更万行。",
        "dynasty": "唐",
        "collection_info": null
    },
    {
        "uuid": "6271c48d70274bb30a707c3c00ef5f66",
        "title": "长门怨 二",
        "author": "刘媛",
        "content": "学画蛾眉独出羣，当时人道便承恩。\n经年不见君王面，花落黄昏空掩门。",
        "dynasty": "唐",
        "collection_info": null
    },
    {
        "uuid": "6c2bb076b52123eaefc3a6971dac78ee",
        "title": "送远",
        "author": "刘媛",
        "content": "闻道瞿塘滟滪堆，青山流水近阳台。\n知君此去无还日，妾亦随波不復迴。",
        "dynasty": "唐",
        "collection_info": null
    },
    {
        "uuid": "296a19a468603f57b6091af398067b31",
        "title": "句",
        "author": "刘媛",
        "content": "春风报梅柳，一夜发南枝。\n傍人那得知心事，一面残妆空泪痕。",
        "dynasty": "唐",
        "collection_info": null
    },
    {
        "uuid": "0e8669805aa41e7a80d3c28c227fc4d0",
        "title": "怀良人",
        "author": "葛鵶儿",
        "content": "蓬鬓荆钗世所稀，布裙犹是嫁时衣。\n胡麻好种无人种，正是归时不见归。",
        "dynasty": "唐",
        "collection_info": null
    },
    {
        "uuid": "7dbea411b5b7f5f340ec1c392cd230db",
        "title": "会仙诗 一",
        "author": "葛鵶儿",
        "content": "彩凤摇摇下翠微，烟光漠漠徧芳枝。\n玉窗仙会何人见，唯有春风仔细知。",
        "dynasty": "唐",
        "collection_info": null
    },
    {
        "uuid": "22320aa40742c351a10f5e61685eaf35",
        "title": "会仙诗 二",
        "author": "葛鵶儿",
        "content": "烟霞迤逦接蓬莱，宫殿参差晓日开。\n羣玉山前人别处，紫鸾飞起望仙台。",
        "dynasty": "唐",
        "collection_info": null
    },
    {
        "uuid": "a271facdc6318f52ed8560545bd0c5ee",
        "title": "暗别离",
        "author": "刘瑶",
        "content": "槐花结子桐叶焦，单飞越鸟啼青霄。\n翠轩辗云轻遥遥，燕脂泪迸红线条。\n瑶草歇芳心耿耿，玉佩无声画屏冷。\n朱弦暗断不见人，风动花枝月中影。\n青鸾脉脉西飞去，海阔天高不知处。",
        "dynasty": "唐",
        "collection_info": null
    },
    {
        "uuid": "93cad3df2091a1265095fd9c5560798c",
        "title": "古意曲",
        "author": "刘瑶",
        "content": "梧桐阶下月团团，洞房如水秋夜阑。\n吴刀翦破机头锦，茱萸花坠相思枕。\n绿窗寂寞背灯时，暗数寒更不成寝。",
        "dynasty": "唐",
        "collection_info": null
    },
    {
        "uuid": "4e20b31f90214bc0986739f9475b4c1e",
        "title": "阖闾城怀古",
        "author": "刘瑶",
        "content": "五湖春水接遥天，国破君亡不记年。\n唯有妖娥曾舞处，古台寂寞起愁烟。",
        "dynasty": "唐",
        "collection_info": null
    },
    {
        "uuid": "2d195ce9115b8a8b566109160c2311f9",
        "title": "峡中即事",
        "author": "廉氏",
        "content": "清秋三峡此中去，鸣鸟孤猨不可闻。\n一道水声多乱石，四时天色少晴云。\n日暮泛舟溪溆口，那堪夜永思氛氲。",
        "dynasty": "唐",
        "collection_info": null
    },
    {
        "uuid": "e6aa2c6ad762ce195c1a1e8968c07a3a",
        "title": "怀远",
        "author": "廉氏",
        "content": "隟尘何微微，朝夕通其辉。\n人生各有託，君去独不归。\n青林有蝉响，赤日无鸟飞。\n裴回东南望，双泪空霑衣。",
        "dynasty": "唐",
        "collection_info": null
    },
    {
        "uuid": "789713c50c3464157d163bc01f63f410",
        "title": "寄征人",
        "author": "廉氏",
        "content": "凄凄北风吹鸳被，娟娟西月生蛾眉。\n谁知独夜相思处，泪滴寒塘蕙草时。",
        "dynasty": "唐",
        "collection_info": null
    },
    {
        "uuid": "14a2f161862505d6445a60ff87eca6a4",
        "title": "寄远",
        "author": "田娥",
        "content": "忆昨会诗酒，终日相逢迎。\n今来成故事，岁月令人惊。\n泪流红粉薄，风度罗衣轻。\n难为子猷志，虚负文君名。",
        "dynasty": "唐",
        "collection_info": null
    },
    {
        "uuid": "561e528db6a4a6d9bfc4e4e67e15977e",
        "title": "携手曲",
        "author": "田娥",
        "content": "携手共惜芳菲节，莺啼锦花满城阙。\n行乐逶迤念容色，色衰秪恐君恩歇。\n凤笙龙管白日阴，盈亏自感青天月。",
        "dynasty": "唐",
        "collection_info": null
    },
    {
        "uuid": "e0df1baeb39f754ae7abd337d3362d94",
        "title": "长信宫",
        "author": "田娥",
        "content": "团圆手中扇，昔为君所持。\n今日君弃捐，復值秋风时。\n悲将入箧笥，自叹知何为。",
        "dynasty": "唐",
        "collection_info": null
    },
    {
        "uuid": "1b0c52a3ab45d33c4ae688bf38c31d71",
        "title": "句",
        "author": "田娥",
        "content": "春至偏无兴，秋来秪是眠。",
        "dynasty": "唐",
        "collection_info": null
    },
    {
        "uuid": "559db2fd3cff474672baf91cdd0663b4",
        "title": "中秋夜泊武昌",
        "author": "刘淑柔",
        "content": "两城相对峙，一水向东流。\n今夜素娥月，何年黄鹤楼。\n悠悠兰棹晚，渺渺荻花秋。\n无奈柔肠断，关山总是愁。",
        "dynasty": "唐",
        "collection_info": null
    },
    {
        "uuid": "94cdd7f8c22a67b5b20568fad081dfcd",
        "title": "赋荆门",
        "author": "薛琼",
        "content": "黄鸟翻红树，青牛卧绿苔。\n渚宫歌舞地，轻雾锁楼台。",
        "dynasty": "唐",
        "collection_info": null
    },
    {
        "uuid": "a6f2628b34e99083ec158b3961cdcbc4",
        "title": "戏赠",
        "author": "赵虚舟",
        "content": "砌下梧桐叶正齐，花繁雨后压枝低。\n报道不须鵶鸟乱，他家自有凤凰栖。",
        "dynasty": "唐",
        "collection_info": null
    },
    {
        "uuid": "6a9b691162204c264d0b25d05a2615a5",
        "title": "铜雀台",
        "author": "张瑛",
        "content": "君王冥漠不可见，铜雀歌舞空裴回。\n西陵啧啧悲宿鸟，高殿沈沈闭青苔。\n青苔无人迹，红粉空相哀。",
        "dynasty": "唐",
        "collection_info": null
    },
    {
        "uuid": "415f6ccffa1cc604c84932d51b6df11a",
        "title": "望月",
        "author": "张瑛",
        "content": "天汉凉秋夜，澄澄一镜明。\n山空猨屡啸，林静鹤频惊。",
        "dynasty": "唐",
        "collection_info": null
    },
    {
        "uuid": "89c6359a45fcf76281137fcf45d203a8",
        "title": "荅外",
        "author": "长孙佐转妻",
        "content": "征人去年戍边水，夜得边书字盈纸。\n挥刀就烛裁红绮，结作同心荅千里。\n君寄边书书莫绝，妾荅同心心自结。\n同心再解不心离，离字频看字愁灭。\n结成一衣和泪封，封书只在怀袖中。\n莫如书故字难久，愿学同心长可同。",
        "dynasty": "唐",
        "collection_info": null
    },
    {
        "uuid": "13edcf6931d33b7e7c408fb969f32ad4",
        "title": "早梅",
        "author": "刘元载妻",
        "content": "南枝向暖北枝寒，一种春风有两般。\n凭仗高楼莫吹笛，大家留取倚阑干。",
        "dynasty": "唐",
        "collection_info": null
    },
    {
        "uuid": "b0da45ae87fdab16e8a2c692c0de3812",
        "title": "明月堂 一",
        "author": "刘氏妇",
        "content": "蝉鬓惊秋华髮新，可怜红隙尽埃尘。\n西山一梦何年觉，明月堂前不见人。",
        "dynasty": "唐",
        "collection_info": null
    },
    {
        "uuid": "ee4536be1d83d8d5117a0163c82ffd63",
        "title": "明月堂 二",
        "author": "刘氏妇",
        "content": "玉钩风急响丁东，回首西山似梦中。\n明月堂前人不到，庭梧一夜老秋风。",
        "dynasty": "唐",
        "collection_info": null
    },
    {
        "uuid": "fd35ab7007914066cd47683acbce26c2",
        "title": "和潘雍",
        "author": "葛氏女",
        "content": "九天天远瑞烟浓，驾鹤骖鸾意已同。\n从此三山山上月，琼花开处照春风。",
        "dynasty": "唐",
        "collection_info": null
    },
    {
        "uuid": "5a8a22a58d7a48a69430ea363599dc87",
        "title": "寄诗",
        "author": "李主簿姬",
        "content": "去时盟约与心违，秋日离家春不归。\n应是维扬风景好，恣情欢笑到芳菲。",
        "dynasty": "唐",
        "collection_info": null
    },
    {
        "uuid": "96c3558632ceeef32180258c58ce562e",
        "title": "题兴元明珠亭",
        "author": "京兆女子",
        "content": "寂寥满地落花红，独有离人万恨中。\n回首池塘更无语，手弹珠泪与春风。",
        "dynasty": "唐",
        "collection_info": null
    },
    {
        "uuid": "b6de11754016a04783e416c9a08519c7",
        "title": "题玉泉溪",
        "author": "湘驿女子",
        "content": "红叶醉秋色，碧溪弹夜弦。\n佳期不可再，风雨杳如年。",
        "dynasty": "唐",
        "collection_info": null
    },
    {
        "uuid": "55b49f71748fe911de76071367466246",
        "title": "题三乡诗",
        "author": "若耶溪女子",
        "content": "昔逐良人西入关，良人身殁妾空还。\n谢娘卫女不相待，为雨为云归此山。",
        "dynasty": "唐",
        "collection_info": null
    },
    {
        "uuid": "8c6b6dbc9e445e8acab70ad3b2da1272",
        "title": "题沙鹿门",
        "author": "谁氏女",
        "content": "昔逐良人去上京，良人身殁妾东征。\n同来不得同归去，永负朝云暮雨情。",
        "dynasty": "唐",
        "collection_info": null
    },
    {
        "uuid": "c9d953d7744e56edf6d30cc064aee762",
        "title": "联句",
        "author": "光\t威\t裒",
        "content": "朱楼影直日当午，玉树阴低月已三。\n腻粉暗销银镂合，错刀闲翦泥金衫。\n绣床怕引乌龙吠，锦字愁教青鸟衔。\n百味炼来怜益母，千花开处鬬宜男。\n鸳鸯有伴谁能羡，鹦鹉无言我自惭。\n浪喜游蜂飞扑扑，佯惊孤燕语喃喃。\n偏怜爱数螆蛦掌，每忆光抽玳瑁簪。\n烟洞几年悲尚在，星桥一夕帐空含。\n窗前时节羞虚掷，世上风流笑苦谙。\n独结香绡偷饷送，暗垂檀袖学通参。\n须知化石心难定，却是为云分易甘。\n看见风光零落尽，弦声犹逐望江南。",
        "dynasty": "唐",
        "collection_info": null
    },
    {
        "uuid": "6e4feb5dcb6740109793a514919ebcfc",
        "title": "联句",
        "author": "越溪杨女",
        "content": "珠帘半床月，青竹满林风。\n何事今宵景，无人解语同。",
        "dynasty": "唐",
        "collection_info": null
    },
    {
        "uuid": "9d696914fa02f0132a4ad2620d2b5d2d",
        "title": "春日",
        "author": "越溪杨女",
        "content": "春尽花随尽，其如自是花。\n从来说花意，不过此容华。\n明月易亏轮，好花难恋春。\n常将花月恨，幷作可怜人。",
        "dynasty": "唐",
        "collection_info": null
    },
    {
        "uuid": "cb9e919a826cdff177164f2c67a19a02",
        "title": "句",
        "author": "曹文姬",
        "content": "凿开天外长生地，炼出人间不死丹。",
        "dynasty": "唐",
        "collection_info": null
    },
    {
        "uuid": "5a5190febef5f0554a2b79e7f0713640",
        "title": "燕子楼三首 一",
        "author": "关盼盼",
        "content": "楼上残灯伴晓霜，独眠人起合欢床。\n相思一夜情多少，地角天涯不是长。",
        "dynasty": "唐",
        "collection_info": null
    },
    {
        "uuid": "8328336e095758c595359d7886f94bd5",
        "title": "燕子楼三首 二",
        "author": "关盼盼",
        "content": "北邙松柏锁愁烟，燕子楼中思悄然。\n自埋劒履歌尘散，红袖香销一十年。",
        "dynasty": "唐",
        "collection_info": null
    },
    {
        "uuid": "14ca99d1d8cdf92bff198f7b5971af78",
        "title": "燕子楼三首 三",
        "author": "关盼盼",
        "content": "适看鸿雁岳阳迴，又覩玄禽逼社来。\n瑶瑟玉箫无意绪，任从蛛网任从灰。",
        "dynasty": "唐",
        "collection_info": null
    },
    {
        "uuid": "6d0cb114468a2750396fdcdf6f0ed49a",
        "title": "和白公诗",
        "author": "关盼盼",
        "content": "自守空楼敛恨眉，形同春后牡丹枝。\n舍人不会人深意，讶道泉台不去随。",
        "dynasty": "唐",
        "collection_info": null
    },
    {
        "uuid": "6f97db97a422c602ad9493de2cb86b50",
        "title": "句",
        "author": "关盼盼",
        "content": "儿童不识冲天物，漫把青泥污雪毫。",
        "dynasty": "唐",
        "collection_info": null
    },
    {
        "uuid": "dd43c690aafbb36314924cbdd1fef548",
        "title": "啰唝曲六首 一",
        "author": "刘采春",
        "content": "不喜秦淮水，生憎江上船。\n载儿夫壻去，经岁又经年。",
        "dynasty": "唐",
        "collection_info": null
    },
    {
        "uuid": "c3957d6b0d900af86b60d518bb93ceaa",
        "title": "啰唝曲六首 二",
        "author": "刘采春",
        "content": "借问东园柳，枯来得几年。\n自无枝叶分，莫怨太阳偏。",
        "dynasty": "唐",
        "collection_info": null
    },
    {
        "uuid": "1da9f1c2cac4aadab054e7f4d6619daa",
        "title": "啰唝曲六首 三",
        "author": "刘采春",
        "content": "莫作商人妇，金钗当卜钱。\n朝朝江口望，错认几人船。",
        "dynasty": "唐",
        "collection_info": null
    },
    {
        "uuid": "19fd6986788e235d6d4c521168574608",
        "title": "啰唝曲六首 四",
        "author": "刘采春",
        "content": "那年离别日，只道住桐庐。\n桐庐人不见，今得广州书。",
        "dynasty": "唐",
        "collection_info": null
    },
    {
        "uuid": "61348c5578cdc50b565f37c1b0586d17",
        "title": "啰唝曲六首 五",
        "author": "刘采春",
        "content": "昨日胜今日，今年老去年。\n黄河清有日，白髮黑无缘。",
        "dynasty": "唐",
        "collection_info": null
    },
    {
        "uuid": "3edca32547d24728694e1456bb18ac3e",
        "title": "啰唝曲六首 六",
        "author": "刘采春",
        "content": "昨日北风寒，牵船浦裏安。\n潮来打缆断，摇橹始知难。",
        "dynasty": "唐",
        "collection_info": null
    },
    {
        "uuid": "db1a60a038f01e954e76f28fa212bad9",
        "title": "寄欧阳詹",
        "author": "太原妓",
        "content": "自从别后减容光，半是思郎半恨郎。\n欲识旧来云髻样，为奴开取缕金箱。",
        "dynasty": "唐",
        "collection_info": null
    },
    {
        "uuid": "9b37bfcbc6b631246f2fd40ee4431ac5",
        "title": "续韦蟾句",
        "author": "武昌妓",
        "content": "悲莫悲兮生别离，登山临水送将归。\n武昌无限新栽柳，不见杨花扑面飞。",
        "dynasty": "唐",
        "collection_info": null
    },
    {
        "uuid": "718d5238ba153b2d3a2ffa49cb51293e",
        "title": "献李观察",
        "author": "舞柘枝女",
        "content": "湘江舞罢忽成悲，便脱蛮靴出绛帷。\n谁是蔡邕琴酒客，魏公怀旧嫁文姬。",
        "dynasty": "唐",
        "collection_info": null
    },
    {
        "uuid": "d92957ca3c4430213057dd9c110d73a8",
        "title": "赠卢夫人",
        "author": "常浩",
        "content": "佳人惜颜色，恐逐芳菲歇。\n日暮出画堂，下阶拜新月。\n拜月如有词，傍人那得知。\n归来投玉枕，始觉泪痕垂。",
        "dynasty": "唐",
        "collection_info": null
    },
    {
        "uuid": "b428fc7fd219df6bbc35fffac291699e",
        "title": "寄远",
        "author": "常浩",
        "content": "年年二月时，十年期别期。\n春风不知信，轩盖独迟迟。\n今日无端捲珠箔，始见庭花復零落。\n人心一往不復归，岁月来时未尝错。\n可怜荧荧玉镜台，尘飞幂幂几时开。\n却念容华非昔好，画眉犹自待君来。",
        "dynasty": "唐",
        "collection_info": null
    },
    {
        "uuid": "87e00094c2f29957622983a0493e6e17",
        "title": "送武补阙",
        "author": "襄阳妓",
        "content": "弄珠滩上欲销魂，独把离怀寄酒尊。\n无限烟花不留意，忍教芳草怨王孙。",
        "dynasty": "唐",
        "collection_info": null
    },
    {
        "uuid": "0fde1d059d0bdb8b3dad2becaca608cb",
        "title": "题孙棨诗后",
        "author": "王福娘",
        "content": "苦把文章邀劝人，吟看好箇语言新。\n虽然不及相如赋，也直黄金一二斤。",
        "dynasty": "唐",
        "collection_info": null
    },
    {
        "uuid": "bc3b5ca363b71b5615b1dc6ba22f5277",
        "title": "问棨诗",
        "author": "王福娘",
        "content": "日日悲伤未有图，懒将心事话凡夫。\n非同覆水应收得，只问仙郎有意无。",
        "dynasty": "唐",
        "collection_info": null
    },
    {
        "uuid": "2230bb1b6459d01db8f05d7005fa95dc",
        "title": "谢棨诗",
        "author": "王福娘",
        "content": "久赋恩情欲託身，已将心事再三陈。\n泥莲既没移栽分，今日分离莫恨人。",
        "dynasty": "唐",
        "collection_info": null
    },
    {
        "uuid": "9e552ab1895ac9f60246b24823b136fb",
        "title": "荅小子弟诗",
        "author": "杨莱儿",
        "content": "黄口小儿口莫凭，逡巡看取第三名。\n孝廉持水添缾子，莫向街头乱椀鸣。",
        "dynasty": "唐",
        "collection_info": null
    },
    {
        "uuid": "9ebb485e5b03209db8da75df64820563",
        "title": "和赵光远题壁",
        "author": "杨莱儿",
        "content": "长者车尘每到门，长卿非慕卓王孙。\n定知羽翼难随凤，却喜波涛未化鲲。\n娇别翠钿黏去袂，醉歌金雀碎残尊。\n多情多病年应促，早办名香为返魂。",
        "dynasty": "唐",
        "collection_info": null
    },
    {
        "uuid": "a1a5273dd0fc3937f8666d2644e6ccf3",
        "title": "贻郑昌图",
        "author": "楚儿",
        "content": "应是前生有宿冤，不期今世恶因缘。\n蛾眉欲碎巨灵掌，鸡肋难胜子路拳。\n秪拟吓人传铁券，未应教我踏青莲。\n曲江昨日君相遇，当下遭他数十鞭。",
        "dynasty": "唐",
        "collection_info": null
    },
    {
        "uuid": "5d9f8b5eaf805507d27d886a3524daf0",
        "title": "和李标",
        "author": "王苏苏",
        "content": "怪得犬惊鸡乱飞，羸童瘦马老麻衣。\n阿谁乱引闲人到，留住青蚨热赶归。",
        "dynasty": "唐",
        "collection_info": null
    },
    {
        "uuid": "3a1990dc19097107190cac589b22f7f2",
        "title": "临终召客",
        "author": "颜令宾",
        "content": "气余三五喘，花剩两三枝。\n话别一尊酒，相邀无后期。",
        "dynasty": "唐",
        "collection_info": null
    },
    {
        "uuid": "1dda8a9a30f24e52b1d496daf2900e78",
        "title": "寄故人",
        "author": "张窈窕",
        "content": "淡淡春风花落时，不堪愁望更相思。\n无金可买长门赋，有恨空吟团扇诗。",
        "dynasty": "唐",
        "collection_info": null
    },
    {
        "uuid": "e913a5d1590af60ed0a49bff88569dfb",
        "title": "上成都在事",
        "author": "张窈窕",
        "content": "昨日卖衣裳，今日卖衣裳。\n衣裳浑卖尽，羞见嫁时箱。\n有卖愁仍缓，无时心转伤。",
        "dynasty": "唐",
        "collection_info": null
    },
    {
        "uuid": "8c41417b9ae81d2a5e2318843977253c",
        "title": "春思二首 一",
        "author": "张窈窕",
        "content": "门前梅柳烂春辉，闭妾深闺绣舞衣。\n双燕不知肠欲断，衔泥故故傍人飞。",
        "dynasty": "唐",
        "collection_info": null
    },
    {
        "uuid": "86672a6ecc70aa4be505c675b4a25a13",
        "title": "春思二首 二",
        "author": "张窈窕",
        "content": "井上梧桐是妾移，夜来花发最高枝。\n若教不向深闺种，春过门前争得知。",
        "dynasty": "唐",
        "collection_info": null
    },
    {
        "uuid": "f12a220f8ecc3bf3f4c761880be65df9",
        "title": "西江行",
        "author": "张窈窕",
        "content": "日下西塞山，南来洞庭客。\n晴空白鸟度，万里秋光碧。",
        "dynasty": "唐",
        "collection_info": null
    },
    {
        "uuid": "d77257ff08cf9e3b97bc8927d716ee5b",
        "title": "赠所思",
        "author": "张窈窕",
        "content": "与君咫尺长离别，遣妾容华为谁说。\n夕望层城眼欲穿，晓临明镜肠堪绝。",
        "dynasty": "唐",
        "collection_info": null
    },
    {
        "uuid": "5fdb0032ac05510a72f5463ee20a9900",
        "title": "句",
        "author": "张窈窕",
        "content": "满院花飞人不到，含情欲语燕双双。",
        "dynasty": "唐",
        "collection_info": null
    },
    {
        "uuid": "cb9d972dc2c57b335e582df5eeffecff",
        "title": "赠裴思谦",
        "author": "平康妓",
        "content": "银釭斜背解明珰，小语偷声贺玉郎。\n从此不知兰麝贵，夜来新惹桂枝香。",
        "dynasty": "唐",
        "collection_info": null
    },
    {
        "uuid": "c478537536b7d081e8e1770b74f53c39",
        "title": "迷香洞",
        "author": "史凤",
        "content": "洞口飞琼佩羽霓，香风飘拂使人迷。\n自从邂逅芙蓉帐，不数桃花流水溪。",
        "dynasty": "唐",
        "collection_info": null
    },
    {
        "uuid": "d8fa0c9b3da6630736c1d4bc5bc8ce1e",
        "title": "神鸡枕",
        "author": "史凤",
        "content": "枕绘鸳鸯久与栖，新裁雾縠鬬神鸡。\n与郎酣梦浑忘晓，鸡亦留连不肯啼。",
        "dynasty": "唐",
        "collection_info": null
    },
    {
        "uuid": "3d89e1168ed1af7c68d6f56bde5421c4",
        "title": "锁莲灯",
        "author": "史凤",
        "content": "灯锁莲花花照罍，翠钿同醉楚台巍。\n残灰剔罢携纤手，也胜金莲送辙回。",
        "dynasty": "唐",
        "collection_info": null
    },
    {
        "uuid": "2399b2dfd331bc720d4b4fd04a44e474",
        "title": "鲛红被",
        "author": "史凤",
        "content": "肱被当年仅御寒，青楼惯染血猩纨。\n牙床舒卷鹓鸾共，正值窗櫺月一团。",
        "dynasty": "唐",
        "collection_info": null
    },
    {
        "uuid": "eab03a9d2890b3274be2711a4be9120e",
        "title": "传香枕",
        "author": "史凤",
        "content": "韩寿香从何处传，枕边芳馥恋婵娟。\n休疑粉黛加铤刃，玉女旃檀侍佛前。",
        "dynasty": "唐",
        "collection_info": null
    },
    {
        "uuid": "a8c1c10a1ecaca9cb94b9cdd178c0fcf",
        "title": "八分羊",
        "author": "史凤",
        "content": "党家风味足肥羊，绮阁留人漫较量。\n万羊亦是男儿事，莫学狂夫取次尝。",
        "dynasty": "唐",
        "collection_info": null
    },
    {
        "uuid": "d2756510eee0bb739027288d6dc1124e",
        "title": "闭门羮",
        "author": "史凤",
        "content": "一豆聊供游冶郎，去时忙唤锁仓琅。\n入门独慕相如侣，欲拨瑶琴弹凤凰。",
        "dynasty": "唐",
        "collection_info": null
    },
    {
        "uuid": "0a1a85cbfc6a6bd7b9ac6ed9b75aaca0",
        "title": "突厥三台",
        "author": "盛小丛",
        "content": "雁门山上雁初飞，马邑阑中马正肥。\n日旰山西逢驿使，殷勤南北送征衣。",
        "dynasty": "唐",
        "collection_info": null
    },
    {
        "uuid": "bc1c279d97a2b893a49a83d04017ae9d",
        "title": "云鬟",
        "author": "赵鸾鸾",
        "content": "扰扰香云湿未干，鸦领蝉翼腻光寒。\n侧边斜插黄金凤，妆罢夫君带笑看。",
        "dynasty": "唐",
        "collection_info": null
    },
    {
        "uuid": "86e8665d017e6f7823800811c1ec7a2e",
        "title": "柳眉",
        "author": "赵鸾鸾",
        "content": "弯弯柳叶愁边戏，湛湛菱花照处频。\n妩媚不烦螺子黛，春山画出自精神。",
        "dynasty": "唐",
        "collection_info": null
    },
    {
        "uuid": "3185c4cbccf9eeefda12b3f3cbae06e9",
        "title": "檀口",
        "author": "赵鸾鸾",
        "content": "衔杯微动樱桃颗，咳唾轻飘茉莉香。\n曾见白家樊素口，瓠犀颗颗缀榴芳。",
        "dynasty": "唐",
        "collection_info": null
    },
    {
        "uuid": "b6f5ee767c40857ca8027557ebb29a47",
        "title": "纤指",
        "author": "赵鸾鸾",
        "content": "纤纤软玉削春葱，长在香罗翠袖中。\n昨日琵琶弦索上，分明满甲染猩红。",
        "dynasty": "唐",
        "collection_info": null
    },
    {
        "uuid": "33cc764d9f95abf1b09d6fd8d04f1f47",
        "title": "酥乳",
        "author": "赵鸾鸾",
        "content": "粉香汗湿瑶琴轸，春逗酥融绵雨膏。\n浴罢檀郎扪弄处，灵华凉沁紫葡萄。",
        "dynasty": "唐",
        "collection_info": null
    },
    {
        "uuid": "8481be1b8eb5e01a088bd0af79da1919",
        "title": "献陈陶处士",
        "author": "莲花妓",
        "content": "莲花为号玉为腮，珍重尚书遣妾来。\n处士不生巫峡梦，虚劳神女下阳台。",
        "dynasty": "唐",
        "collection_info": null
    },
    {
        "uuid": "245e3806ba0dc15020a2fa1210e4bcc5",
        "title": "叙怀",
        "author": "徐月英",
        "content": "为失三从泣泪频，此身何用处人伦。\n虽然日逐笙歌乐，长羡荆钗与布裙。",
        "dynasty": "唐",
        "collection_info": null
    },
    {
        "uuid": "f4b71a0d8b9a5ecb08ddbceef47f12b4",
        "title": "送人",
        "author": "徐月英",
        "content": "惆怅人间万事违，两人同去一人归。\n生憎平望亭前水，忍照鸳鸯相背飞。",
        "dynasty": "唐",
        "collection_info": null
    },
    {
        "uuid": "7e8fd246fed7bac41e9c25e952c18ad8",
        "title": "句",
        "author": "徐月英",
        "content": "枕前泪与阶前雨，隔箇窗儿滴到明。",
        "dynasty": "唐",
        "collection_info": null
    },
    {
        "uuid": "0bfeddfec652a7adc009fe391823758f",
        "title": "句",
        "author": "韩襄客",
        "content": "连理枝前同设誓，丁香树下共论心。",
        "dynasty": "唐",
        "collection_info": null
    },
    {
        "uuid": "a21ebf9e216e465ee597e88cfde565eb",
        "title": "酬人雨后翫竹",
        "author": "薛涛",
        "content": "南天春雨时，那鉴雪霜姿。\n众类亦云茂，虚心能自持。\n多留晋贤醉，早伴舜妃悲。\n晚岁君能赏，苍苍劲节奇。",
        "dynasty": "唐",
        "collection_info": null
    },
    {
        "uuid": "a7a963e0ccf2c145fc6b7d7c9b35fd93",
        "title": "春望词四首 一",
        "author": "薛涛",
        "content": "花开不同赏，花落不同悲。\n欲问相思处，花开花落时。",
        "dynasty": "唐",
        "collection_info": null
    },
    {
        "uuid": "5e9c626468a3a5d0e4f28a856d5c7625",
        "title": "春望词四首 二",
        "author": "薛涛",
        "content": "揽草结同心，将以遗知音。\n春愁正断绝，春鸟復哀吟。",
        "dynasty": "唐",
        "collection_info": null
    },
    {
        "uuid": "429da38c3f042fc74f73617ab2397203",
        "title": "春望词四首 三",
        "author": "薛涛",
        "content": "风花日将老，佳期犹渺渺。\n不结同心人，空结同心草。",
        "dynasty": "唐",
        "collection_info": null
    },
    {
        "uuid": "556e4018d094bf1391ad806e7a789be9",
        "title": "春望词四首 四",
        "author": "薛涛",
        "content": "那堪花满枝，翻作两相思。\n玉筯垂朝镜，春风知不知。",
        "dynasty": "唐",
        "collection_info": null
    },
    {
        "uuid": "caeb960a5ab41831828b070a5aa69ae2",
        "title": "宣上人见示与诸公唱和",
        "author": "薛涛",
        "content": "许厕高斋唱，涓泉定不如。\n可怜谯记室，流水满禅居。",
        "dynasty": "唐",
        "collection_info": null
    },
    {
        "uuid": "fa520d4b111db60907f95053a09d450e",
        "title": "风",
        "author": "薛涛",
        "content": "猎蕙微风远，飘弦唳一声。\n林梢鸣淅沥，松径夜凄清。",
        "dynasty": "唐",
        "collection_info": null
    },
    {
        "uuid": "b1071eb59e9862783c0e21d6ebd3fdf9",
        "title": "月",
        "author": "薛涛",
        "content": "魄依钩样小，扇逐汉机团。\n细影将圆质，人间几处看。",
        "dynasty": "唐",
        "collection_info": null
    },
    {
        "uuid": "5fb0bac1c9bcdbb9be4c296566fd4fdc",
        "title": "蝉",
        "author": "薛涛",
        "content": "露涤清音远，风吹数叶齐。\n声声似相接，各在一枝栖。",
        "dynasty": "唐",
        "collection_info": null
    },
    {
        "uuid": "b7a0655fad38e36596ee1544a0eb2088",
        "title": "池上双鸟",
        "author": "薛涛",
        "content": "双栖绿池上，朝暮共飞还。\n更忆将雏日，同心莲叶间。",
        "dynasty": "唐",
        "collection_info": null
    },
    {
        "uuid": "8c0c319fc7147f2eff2c038e5ac70474",
        "title": "鸳鸯草",
        "author": "薛涛",
        "content": "绿英满香砌，两两鸳鸯小。\n但娱春日长，不管秋风早。",
        "dynasty": "唐",
        "collection_info": null
    },
    {
        "uuid": "c21282152165ddab08a934f5ec0aed1e",
        "title": "罚赴边有怀上韦令公二首 一",
        "author": "薛涛",
        "content": "闻道边城苦，今来到始知。\n羞将门下曲，唱与陇头儿。",
        "dynasty": "唐",
        "collection_info": null
    },
    {
        "uuid": "82158513d52a06d095970879b6c6677d",
        "title": "罚赴边有怀上韦令公二首 二",
        "author": "薛涛",
        "content": "黠虏犹违命，烽烟直北愁。\n却教严谴妾，不敢向松州。",
        "dynasty": "唐",
        "collection_info": null
    },
    {
        "uuid": "c75c6ea0a46dc135e7bd11b619cc27a7",
        "title": "咏八十一颗",
        "author": "薛涛",
        "content": "色比丹霞朝日，形如合浦篔筜。\n开时九九如数，见处双双颉颃。",
        "dynasty": "唐",
        "collection_info": null
    },
    {
        "uuid": "d70a671279b3afc16763e4dbdebbfdba",
        "title": "谒巫山庙",
        "author": "薛涛",
        "content": "乱猨啼处访高唐，路入烟霞草木香。\n山色未能忘宋玉，水声犹是哭襄王。\n朝朝夜夜阳台下，为雨为云楚国亡。\n惆怅庙前多少柳，春来空鬬画眉长。",
        "dynasty": "唐",
        "collection_info": null
    },
    {
        "uuid": "65f6c11acb1d28e9d5bb24ff31550521",
        "title": "牡丹",
        "author": "薛涛",
        "content": "去春零落暮春时，泪湿红笺怨别离。\n常恐便同巫峡散，因何重有武陵期。\n传情每向馨香得，不语还应彼此知。\n只欲栏边安枕席，夜深闲共说相思。",
        "dynasty": "唐",
        "collection_info": null
    },
    {
        "uuid": "272320fedfeb1ffc4284a2ae62b2e05f",
        "title": "贼平后上高相公",
        "author": "薛涛",
        "content": "惊看天地白荒荒，瞥见青山旧夕阳。\n始信大威能照映，由来日月借生光。",
        "dynasty": "唐",
        "collection_info": null
    },
    {
        "uuid": "a816b9868defd0b02a669649a55fe066",
        "title": "送友人",
        "author": "薛涛",
        "content": "水国蒹葭夜有霜，月寒山色共苍苍。\n谁言千里自今夕，离梦杳如关塞长。",
        "dynasty": "唐",
        "collection_info": null
    },
    {
        "uuid": "7202d4d748f7bac4338abaeb181a9d21",
        "title": "听僧吹芦管",
        "author": "薛涛",
        "content": "晓蝉呜咽暮莺愁，言语殷勤十指头。\n罢阅梵书聊一弄，散随金磬泥清秋。",
        "dynasty": "唐",
        "collection_info": null
    },
    {
        "uuid": "e9ffb00cdfc8686ffe040a6523a8856b",
        "title": "酬郭简州寄柑子",
        "author": "薛涛",
        "content": "霜规不让黄金色，圆质仍含御史香。\n何处同声情最异，临川太守谢家郎。",
        "dynasty": "唐",
        "collection_info": null
    },
    {
        "uuid": "11b0ccfeac09b07c40e2737bbca8bc4c",
        "title": "上川主武元衡相国二首 一",
        "author": "薛涛",
        "content": "落日重城夕雾收，玳筵雕俎荐诸侯。\n因令朗月当庭燎，不使珠帘下玉钩。",
        "dynasty": "唐",
        "collection_info": null
    },
    {
        "uuid": "69cbf2c557ae3e09f547ff2183387fa0",
        "title": "上川主武元衡相国二首 二",
        "author": "薛涛",
        "content": "东阁移尊绮席陈，貂簪龙节更宜春。\n军城画角三声歇，云幕初垂红烛新。",
        "dynasty": "唐",
        "collection_info": null
    },
    {
        "uuid": "5e67fe9a29bdc09346ef12f77f58366b",
        "title": "忆荔枝",
        "author": "薛涛",
        "content": "传闻象郡隔南荒，绛实丰肌不可忘。\n近有青衣连楚水，素浆还得类琼浆。",
        "dynasty": "唐",
        "collection_info": null
    },
    {
        "uuid": "eb52d908a54769c310484a6d359ebe57",
        "title": "斛石山晓望寄吕侍御",
        "author": "薛涛",
        "content": "曦轮初转照仙扃，旋擘烟岚上窅冥。\n不得玄晖同指点，天涯苍翠漫青青。",
        "dynasty": "唐",
        "collection_info": null
    },
    {
        "uuid": "c052c72084f255a4bb4e6712cf235f8c",
        "title": "寄词",
        "author": "薛涛",
        "content": "菌阁芝楼杳霭中，霞开深见玉皇宫。\n紫阳天上神仙客，称在人间立世功。",
        "dynasty": "唐",
        "collection_info": null
    },
    {
        "uuid": "880e40bb93f2305992b769739866e66e",
        "title": "斛石山书事",
        "author": "薛涛",
        "content": "王家山水画图中，意思都卢粉墨容。\n今日忽登虚境望，步摇冠翠一千峰。",
        "dynasty": "唐",
        "collection_info": null
    },
    {
        "uuid": "e18847a02bba580fb8c7ab50e0285ea0",
        "title": "送姚员外",
        "author": "薛涛",
        "content": "万条江柳早秋枝，褭地翻风色未衰。\n欲折尔来将赠别，莫教烟月两乡悲。",
        "dynasty": "唐",
        "collection_info": null
    },
    {
        "uuid": "4e9c20c01a8c8f87dbd2da2a4b62a083",
        "title": "酬祝十三秀才",
        "author": "薛涛",
        "content": "浩思蓝山玉彩寒，冰囊敲碎楚金盘。\n诗家利器驰声久，何用春闱榜下看。",
        "dynasty": "唐",
        "collection_info": null
    },
    {
        "uuid": "086c2c84016c615561cddf935e8c1fb5",
        "title": "别李郎中",
        "author": "薛涛",
        "content": "花落梧桐凤别凰，想登秦岭更凄凉。\n安仁纵有诗将赋，一半音词杂悼亡。",
        "dynasty": "唐",
        "collection_info": null
    },
    {
        "uuid": "0df4081bb6d6806b928915d77db599da",
        "title": "送扶炼师",
        "author": "薛涛",
        "content": "锦浦归舟巫峡云，绿波迢递雨纷纷。\n山阴妙术人传久，也说将鹅与右军。",
        "dynasty": "唐",
        "collection_info": null
    },
    {
        "uuid": "397df21738f6f0b6f914b8c3cea54d0a",
        "title": "摩诃池赠萧中丞",
        "author": "薛涛",
        "content": "昔以多能佐碧油，今朝同泛旧仙舟。\n凄凉逝水颓波远，惟有碑泉咽不流。",
        "dynasty": "唐",
        "collection_info": null
    },
    {
        "uuid": "525f419e979c3a002ef7129f2c9f1ffd",
        "title": "乡思",
        "author": "薛涛",
        "content": "峨嵋山下水如油，怜我心同不繫舟。\n何日片帆离锦浦，棹声齐唱发中流。",
        "dynasty": "唐",
        "collection_info": null
    },
    {
        "uuid": "12e03d1ed32191a88e8ecd17b8e50f10",
        "title": "和李书记席上见赠",
        "author": "薛涛",
        "content": "翩翩射策东堂秀，岂復相逢豁寸心。\n借问风光为谁丽，万条丝柳翠烟深。",
        "dynasty": "唐",
        "collection_info": null
    },
    {
        "uuid": "a9a43e4b9aafc85fe8bb1eaa27682dfe",
        "title": "棠梨花和李太尉",
        "author": "薛涛",
        "content": "吴均蕙圃移嘉木，正及东溪春雨时。\n日晚莺啼何所为，浅深红腻压繁枝。",
        "dynasty": "唐",
        "collection_info": null
    },
    {
        "uuid": "3bfb2e6b10fa703d96028d4d77b8b17f",
        "title": "酬文使君",
        "author": "薛涛",
        "content": "延英晓拜汉恩新，五马腾骧九陌尘。\n今日谢庭飞白雪，巴歌不復旧阳春。",
        "dynasty": "唐",
        "collection_info": null
    },
    {
        "uuid": "0016483412d5ca6974d81006c274cdb5",
        "title": "酬吴随君",
        "author": "薛涛",
        "content": "支公别墅接花扃，买得前山总未经。\n入户剡溪云水满，高斋咫尺蹑青冥。",
        "dynasty": "唐",
        "collection_info": null
    },
    {
        "uuid": "b6ab13af0a7e4af8cbc5cf3ea7637453",
        "title": "酬李校书",
        "author": "薛涛",
        "content": "才游象外身虽远，学茂区中事易闻。\n自顾漳滨多病后，空瞻逸翮舞青云。",
        "dynasty": "唐",
        "collection_info": null
    },
    {
        "uuid": "c6544260cbd07ff118723bd9b0722d9a",
        "title": "赋凌云寺二首 一",
        "author": "薛涛",
        "content": "闻说凌云寺裏苔，风高日近绝纤埃。\n横云点染芙蓉壁，似待诗人宝月来。",
        "dynasty": "唐",
        "collection_info": null
    },
    {
        "uuid": "6386f109add6bb05585ec3f902568b4b",
        "title": "赋凌云寺二首 二",
        "author": "薛涛",
        "content": "闻说凌云寺裏花，飞空遶磴逐江斜。\n有时锁得嫦娥镜，镂出瑶台五色霞。",
        "dynasty": "唐",
        "collection_info": null
    },
    {
        "uuid": "587b51bfc5d16e4a43165f0ce0110031",
        "title": "九日遇雨二首 一",
        "author": "薛涛",
        "content": "万里惊飙朔气深，江城萧索昼阴阴。\n谁怜不得登山去，可惜寒芳色似金。",
        "dynasty": "唐",
        "collection_info": null
    },
    {
        "uuid": "a2937220643584d9a930aff486caab31",
        "title": "九日遇雨二首 二",
        "author": "薛涛",
        "content": "茱萸秋节佳期阻，金菊寒花满院香。\n神女欲来知有意，先令云雨暗池塘。",
        "dynasty": "唐",
        "collection_info": null
    },
    {
        "uuid": "e5df827c8aa8971ea64c4ef14747341b",
        "title": "酬雍秀才贻巴峡图",
        "author": "薛涛",
        "content": "千迭云峰万顷湖，白波分去遶荆吴。\n感君识我枕流意，重示瞿塘峡口图。",
        "dynasty": "唐",
        "collection_info": null
    },
    {
        "uuid": "22021858e8bb8aa2d2a5615e1b8dacb5",
        "title": "上王尚书",
        "author": "薛涛",
        "content": "碧玉双幢白玉郎，初辞天帝下扶桑。\n手持云篆题新榜，十万人家春日长。",
        "dynasty": "唐",
        "collection_info": null
    },
    {
        "uuid": "6f9d4de48317cf26d1e38197a1ff1a09",
        "title": "和刘宾客玉蕣",
        "author": "薛涛",
        "content": "琼枝的皪露珊珊，欲折如披玉彩寒。\n闲拂朱房何所似，缘山偏映月轮残。",
        "dynasty": "唐",
        "collection_info": null
    },
    {
        "uuid": "e23604357406b6f37f0c3d1fe36526f1",
        "title": "江边",
        "author": "薛涛",
        "content": "西风忽报鴈双双，人世心形两自降。\n不为鱼肠有真诀，谁能梦梦立清江。",
        "dynasty": "唐",
        "collection_info": null
    },
    {
        "uuid": "31add9349b20d74214a50db6360dd11d",
        "title": "送卢员外",
        "author": "薛涛",
        "content": "玉垒山前风雪夜，锦官城外别离魂。\n信陵公子如相问，长向夷门感旧恩。",
        "dynasty": "唐",
        "collection_info": null
    },
    {
        "uuid": "d2ccdd46dd05197d298ccd18a4c26ccf",
        "title": "题竹郎庙",
        "author": "薛涛",
        "content": "竹郎庙前多古木，夕阳沈沈山更绿。\n何处江村有笛声，声声尽是迎郎曲。",
        "dynasty": "唐",
        "collection_info": null
    },
    {
        "uuid": "242de82f51aecd0b7432aabc7ff09763",
        "title": "赠苏十三中丞",
        "author": "薛涛",
        "content": "洛阳陌上埋轮气，欲逐秋空击隼飞。\n今日芝泥检征诏，别须台外振霜威。",
        "dynasty": "唐",
        "collection_info": null
    },
    {
        "uuid": "5b3d4b1802b342ced2446a8a015d86ee",
        "title": "和郭员外题万里桥",
        "author": "薛涛",
        "content": "万里桥头独越吟，知凭文字写愁心。\n细侯风韵兼前事，不止为舟也作霖。",
        "dynasty": "唐",
        "collection_info": null
    },
    {
        "uuid": "15285afa0de4021f1211839adf06c526",
        "title": "送郑眉州",
        "author": "薛涛",
        "content": "雨暗眉山江水流，离人掩袂立高楼。\n双旌千骑骈东陌，独有罗敷望上头。",
        "dynasty": "唐",
        "collection_info": null
    },
    {
        "uuid": "91772f636affcedd250010c57753baf3",
        "title": "江亭饯别",
        "author": "薛涛",
        "content": "绿沼红泥物象幽，范汪兼倅李幷州。\n离亭急管四更后，不见公车心独愁。",
        "dynasty": "唐",
        "collection_info": null
    },
    {
        "uuid": "ba97b7e81552e36eeddd80a8bb40e876",
        "title": "海棠溪",
        "author": "薛涛",
        "content": "春教风景驻仙霞，水面鱼身总带花。\n人世不思灵卉异，竞将红缬染轻沙。",
        "dynasty": "唐",
        "collection_info": null
    },
    {
        "uuid": "ff64fcce13fab4e817db8c408eefd64d",
        "title": "采莲舟",
        "author": "薛涛",
        "content": "风前一叶压荷蕖，解报新秋又得鱼。\n兔走乌驰人语静，满溪红袂棹歌初。",
        "dynasty": "唐",
        "collection_info": null
    },
    {
        "uuid": "7f3675b3e112916b4e6c827216dbd48f",
        "title": "菱荇沼",
        "author": "薛涛",
        "content": "水荇斜牵绿藻浮，柳丝和叶卧清流。\n何时得向溪头赏，旋摘菱花旋泛舟。",
        "dynasty": "唐",
        "collection_info": null
    },
    {
        "uuid": "f5476b6fcdff6ce8af37f4774c76018a",
        "title": "金灯花",
        "author": "薛涛",
        "content": "阑边不见蘘蘘叶，砌下惟翻艳艳丛。\n细视欲将何物比，晓霞初迭赤城宫。",
        "dynasty": "唐",
        "collection_info": null
    },
    {
        "uuid": "fde4769ff7517a3dd85cb202802d48b4",
        "title": "春郊游眺寄孙处士二首 一",
        "author": "薛涛",
        "content": "低头久立向蔷薇，爱似零陵香惹衣。\n何事碧溪孙处士，百劳东去燕西飞。",
        "dynasty": "唐",
        "collection_info": null
    },
    {
        "uuid": "61d40747931656f9c23d71f4f9d1c9fc",
        "title": "春郊游眺寄孙处士二首 二",
        "author": "薛涛",
        "content": "今朝纵目翫芳菲，夹缬笼裙绣地衣。\n满袖满头兼手把，教人识是看花归。",
        "dynasty": "唐",
        "collection_info": null
    },
    {
        "uuid": "8fcecbaa7361a9b6608096cbe7fa7aae",
        "title": "酬杨供奉法师见招",
        "author": "薛涛",
        "content": "远水长流洁復清，雪窗高卧与云平。\n不嫌袁室无烟火，惟笑商山有姓名。",
        "dynasty": "唐",
        "collection_info": null
    },
    {
        "uuid": "c0c0662b8a0ed44b803c1b0ca236f9eb",
        "title": "试新服裁制初成三首 一",
        "author": "薛涛",
        "content": "紫阳宫裏赐红绡，仙雾朦胧隔海遥。\n霜兔毳寒冰茧净，嫦娥笑指织星桥。",
        "dynasty": "唐",
        "collection_info": null
    },
    {
        "uuid": "710540b25016571259ecd1829b7c2680",
        "title": "试新服裁制初成三首 二",
        "author": "薛涛",
        "content": "九气分为九色霞，五灵仙驭五云车。\n春风因过东君舍，偷样人间染百花。",
        "dynasty": "唐",
        "collection_info": null
    },
    {
        "uuid": "fb91d6cadb8edf63b4887b0ba251ecc8",
        "title": "试新服裁制初成三首 三",
        "author": "薛涛",
        "content": "长裾本是上清仪，曾逐羣仙把玉芝。\n每到宫中歌舞会，折腰齐唱步虚词。",
        "dynasty": "唐",
        "collection_info": null
    },
    {
        "uuid": "2f0ed0c7c9ed436806a4077e60c701f2",
        "title": "寄张元夫",
        "author": "薛涛",
        "content": "前溪独立后溪行，鹭识朱衣自不惊。\n借问人间愁寂意，伯牙弦绝已无声。",
        "dynasty": "唐",
        "collection_info": null
    },
    {
        "uuid": "b38d2fd7a35a25d8b5e1cb1a333e1c7a",
        "title": "酬辛员外折花见遗",
        "author": "薛涛",
        "content": "青鸟东飞正落梅，衔花满口下瑶台。\n一枝为授殷勤意，把向风前旋旋开。",
        "dynasty": "唐",
        "collection_info": null
    },
    {
        "uuid": "987362b89a363af1a1895c05eabb738a",
        "title": "赠远二首 一",
        "author": "薛涛",
        "content": "芙蓉新落蜀山秋，锦字开缄到是愁。\n闺阁不知戎马事，月高还上望夫楼。",
        "dynasty": "唐",
        "collection_info": null
    },
    {
        "uuid": "aab5c7fd3b0eb568d982e89abf910447",
        "title": "赠远二首 二",
        "author": "薛涛",
        "content": "扰弱新蒲叶又齐，春深花落塞前溪。\n知君未转秦关骑，月照千门掩袖啼。",
        "dynasty": "唐",
        "collection_info": null
    },
    {
        "uuid": "0740880fdd812eb0745103be1df9087d",
        "title": "秋泉",
        "author": "薛涛",
        "content": "冷色初澄一带烟，幽声遥泻十丝弦。\n长来枕上牵情思，不使愁人半夜眠。",
        "dynasty": "唐",
        "collection_info": null
    },
    {
        "uuid": "ed6ab1c349b7f8e4c536eb05896a81cd",
        "title": "柳絮",
        "author": "薛涛",
        "content": "二月杨花轻復微，春风摇荡惹人衣。\n他家本是无情物，一任南飞又北飞。",
        "dynasty": "唐",
        "collection_info": null
    },
    {
        "uuid": "2db72a3cadfe5862f0deb11d8f8e8ac3",
        "title": "续嘉陵驿诗献武相国",
        "author": "薛涛",
        "content": "蜀门西更上青天，强为公歌蜀国弦。\n卓氏长卿称士女，锦江玉垒献山川。",
        "dynasty": "唐",
        "collection_info": null
    },
    {
        "uuid": "43034600083ccc56c3d35f747ae1f9de",
        "title": "段相国游武担寺病不能从题寄",
        "author": "薛涛",
        "content": "消瘦翻堪见令公，落花无那恨东风。\n侬心犹道青春在，羞看飞蓬石镜中。",
        "dynasty": "唐",
        "collection_info": null
    },
    {
        "uuid": "604aa186f3cb869d4226292b1d2b5a2a",
        "title": "赠段校书",
        "author": "薛涛",
        "content": "公子翩翩说校书，玉弓金勒紫绡裾。\n玄成莫便骄名誉，文采风流定不如。",
        "dynasty": "唐",
        "collection_info": null
    },
    {
        "uuid": "bfa28f8e5330b5b2aa329948ae2f68c4",
        "title": "十离诗 犬离主",
        "author": "薛涛",
        "content": "驯扰朱门四五年，毛香足净主人怜。\n无端咬着亲情客，不得红丝毯上眠。",
        "dynasty": "唐",
        "collection_info": null
    },
    {
        "uuid": "c41bb39f7ebf03a5ef181258935bba0e",
        "title": "十离诗 笔离手",
        "author": "薛涛",
        "content": "越管宣毫始称情，红笺纸上撒花琼。\n都缘用久锋头尽，不得羲之手裏擎。",
        "dynasty": "唐",
        "collection_info": null
    },
    {
        "uuid": "c50c7de0a578075ed6f649f8986e1077",
        "title": "十离诗 马离廐",
        "author": "薛涛",
        "content": "雪耳红毛浅碧蹄，追风曾到日东西。\n为惊玉貌郎君坠，不得华轩更一嘶。",
        "dynasty": "唐",
        "collection_info": null
    },
    {
        "uuid": "c17bdac21e69c262513bf35f80757f04",
        "title": "十离诗 鹦鹉离笼",
        "author": "薛涛",
        "content": "陇西独自一孤身，飞去飞来上锦茵。\n都缘出语无方便，不得笼中再唤人。",
        "dynasty": "唐",
        "collection_info": null
    },
    {
        "uuid": "1b1a707cd87c1cb15d54a4d2ea6b75de",
        "title": "十离诗 燕离巢",
        "author": "薛涛",
        "content": "出入朱门未忍抛，主人常爱语交交。\n衔泥秽汚珊瑚枕，不得梁间更垒巢。",
        "dynasty": "唐",
        "collection_info": null
    },
    {
        "uuid": "9f324e0b9137e5b4d601dab4e926aa8c",
        "title": "十离诗 珠离掌",
        "author": "薛涛",
        "content": "皎洁圆明内外通，清光似照水晶宫。\n只缘一点玷相秽，不得终宵在掌中。",
        "dynasty": "唐",
        "collection_info": null
    },
    {
        "uuid": "f80ea271829ab570e54a3a9517e315c6",
        "title": "十离诗 鱼离池",
        "author": "薛涛",
        "content": "跳跃深池四五秋，常摇朱尾弄纶钩。\n无端摆断芙蓉朵，不得清波更一游。",
        "dynasty": "唐",
        "collection_info": null
    },
    {
        "uuid": "cc5624f0d254ca0ffd140b2ddd68b1dc",
        "title": "十离诗 鱼离池",
        "author": "薛涛",
        "content": "戏跃莲池四五秋，常揺朱尾弄银鈎。\n无缘摆罢芙蓉朶，不得清波更一游。",
        "dynasty": "唐",
        "collection_info": null
    },
    {
        "uuid": "c2355b7ae2d260aca71c80aee8921f3c",
        "title": "十离诗 鹰离鞲",
        "author": "薛涛",
        "content": "爪利如锋眼似铃，平原捉兔称高情。\n无端窜向青云外，不得君王臂上擎。",
        "dynasty": "唐",
        "collection_info": null
    },
    {
        "uuid": "b155dfcba404f7bf3e4add07cad31944",
        "title": "十离诗 竹离亭",
        "author": "薛涛",
        "content": "蓊郁新栽四五行，常将劲节负秋霜。\n为缘春笋钻墻破，不得垂阴覆玉堂。",
        "dynasty": "唐",
        "collection_info": null
    },
    {
        "uuid": "46e1c3e02322abf94f89717d42477bfe",
        "title": "十离诗 镜离台",
        "author": "薛涛",
        "content": "铸泻黄金镜始开，初生三五月裴回。\n为遭无限尘蒙蔽，不得华堂上玉台。",
        "dynasty": "唐",
        "collection_info": null
    },
    {
        "uuid": "22153a076cbddf957fe9b703878e8f5b",
        "title": "酬杜舍人",
        "author": "薛涛",
        "content": "双鱼底事到侬家，扑手新诗片片霞。\n唱到白苹洲畔曲，芙蓉空老蜀江花。",
        "dynasty": "唐",
        "collection_info": null
    },
    {
        "uuid": "c49de4686b5bfb3a6314b11bde2b7bd2",
        "title": "筹边楼",
        "author": "薛涛",
        "content": "平临云鸟八窗秋，壮压西川四十州。\n诸将莫贪羌族马，最高层处见边头。",
        "dynasty": "唐",
        "collection_info": null
    },
    {
        "uuid": "8ad2cb9d463129d68eac588e099c25b7",
        "title": "赠韦校书",
        "author": "薛涛",
        "content": "芸香误比荆山玉，那似登科甲乙年。\n澹地鲜风将绮思，飘花散蕊媚青天。",
        "dynasty": "唐",
        "collection_info": null
    },
    {
        "uuid": "56a21cfd4d279c8a5c77191be8211b54",
        "title": "江月楼",
        "author": "薛涛",
        "content": "秋风彷佛吴江冷，鸥鹭参差夕阳影。\n垂虹纳纳卧谯门，雉堞眈眈俯渔艇。\n阳安小儿拍手笑，使君幻出江南景。",
        "dynasty": "唐",
        "collection_info": null
    },
    {
        "uuid": "9537fbe875969ebbf6964a15a0426ed1",
        "title": "西岩",
        "author": "薛涛",
        "content": "凭阑却忆骑鲸客，把酒临风手自招。\n细雨声中停去马，夕阳影裏乱鸣蜩。",
        "dynasty": "唐",
        "collection_info": null
    },
    {
        "uuid": "5d72f03639ba4369982717bcbf17f10f",
        "title": "罚赴边上武相公二首 一",
        "author": "薛涛",
        "content": "萤在荒芜月在天，萤飞岂到月轮边。\n重光万里应相照，目断云霄信不传。",
        "dynasty": "唐",
        "collection_info": null
    },
    {
        "uuid": "159a0cb1efbf30246380e39d70dadee3",
        "title": "罚赴边上武相公二首 二",
        "author": "薛涛",
        "content": "按辔岭头寒復寒，微风细雨彻心肝。\n但得放儿归舍去，山水屏风永不看。",
        "dynasty": "唐",
        "collection_info": null
    },
    {
        "uuid": "f4e44bc0fb5d77c59fc9674d48392884",
        "title": "寄旧诗与元微之",
        "author": "薛涛",
        "content": "诗篇调态人皆有，细腻风光我独知。\n月下咏花怜暗澹，雨朝题柳为欹垂。\n长教碧玉藏深处，总向红笺写自随。\n老大不能收拾得，与君开似教男儿。",
        "dynasty": "唐",
        "collection_info": null
    },
    {
        "uuid": "5bec578e75b890aa526bf9365f6c7775",
        "title": "句",
        "author": "薛涛",
        "content": "枝迎南北鸟，叶送往来风。",
        "dynasty": "唐",
        "collection_info": null
    },
    {
        "uuid": "dc09fdb130768a5643435bdab8e6ac78",
        "title": "赋得江边柳",
        "author": "鱼玄机",
        "content": "翠色连荒岸，烟姿入远楼。\n影铺秋水面，花落钓人头。\n根老藏鱼窟，枝低繫客舟。\n萧萧风雨夜，惊梦復添愁。",
        "dynasty": "唐",
        "collection_info": null
    },
    {
        "uuid": "4570dd2e3614be766775f42b1c0046c3",
        "title": "赠邻女",
        "author": "鱼玄机",
        "content": "羞日遮罗袖，愁春懒起妆。\n易求无价宝，难得有心郎。\n枕上潜垂泪，花间暗断肠。\n自能窥宋玉，何必恨王昌。",
        "dynasty": "唐",
        "collection_info": null
    },
    {
        "uuid": "b887efb4a6e4a3ae511d852ffc520639",
        "title": "寄国香",
        "author": "鱼玄机",
        "content": "旦夕醉吟身，相思又此春。\n雨中寄书使，窗下断肠人。\n山捲珠帘看，愁随芳草新。\n别来清宴上，几度落梁尘。",
        "dynasty": "唐",
        "collection_info": null
    },
    {
        "uuid": "67af46ab64f9c10d4e4189f9ff6400d1",
        "title": "寄题炼师",
        "author": "鱼玄机",
        "content": "霞彩翦为衣，添香出绣帏。\n芙蓉花叶□，山水帔□稀。\n驻履闻莺语，开笼放鹤飞。\n高堂春睡觉，暮雨正霏霏。",
        "dynasty": "唐",
        "collection_info": null
    },
    {
        "uuid": "aa0857b196c143395dbd32a53321e06d",
        "title": "寄刘尚书",
        "author": "鱼玄机",
        "content": "八座镇雄军，歌谣满路新。\n汾川三月雨，晋水百花春。\n囹圄长空锁，干戈久覆尘。\n儒僧观子夜，羁客醉红茵。\n笔砚行随手，诗书坐绕身。\n小材多顾盼，得作食鱼人。",
        "dynasty": "唐",
        "collection_info": null
    },
    {
        "uuid": "72c8ef1208c82838d444e37a76fc7276",
        "title": "浣纱庙",
        "author": "鱼玄机",
        "content": "吴越相谋计策多，浣纱神女已相和。\n一双笑靥纔回面，十万精兵尽倒戈。\n范蠡功成身隐遯，伍胥谏死国消磨。\n只今诸暨长江畔，空有青山号苎萝。",
        "dynasty": "唐",
        "collection_info": null
    },
    {
        "uuid": "efbd5861a26a46fd2051584fdf1392a1",
        "title": "卖残牡丹",
        "author": "鱼玄机",
        "content": "临风兴叹落花频，芳意潜消又一春。\n应为价高人不问，却缘香甚蝶难亲。\n红英只称生宫裏，翠叶那堪染路尘。\n及至移根上林苑，王孙方恨买无因。",
        "dynasty": "唐",
        "collection_info": null
    },
    {
        "uuid": "ece517ddd9ae2825c540ea01f34ec377",
        "title": "酬李学士寄簟",
        "author": "鱼玄机",
        "content": "珍簟新铺翡翠楼，泓澄玉水记方流。\n唯应云扇情相似，同向银床恨早秋。",
        "dynasty": "唐",
        "collection_info": null
    },
    {
        "uuid": "e65bd0b251b7596a850ca1ec18bdeda7",
        "title": "情书寄李子安",
        "author": "鱼玄机",
        "content": "饮冰食蘗志无功，晋水壶关在梦中。\n秦镜欲分愁堕鹊，舜琴将弄怨飞鸿。\n井边桐叶鸣秋雨，窗下银灯暗晓风。\n书信茫茫何处问，持竿尽日碧江空。",
        "dynasty": "唐",
        "collection_info": null
    },
    {
        "uuid": "0a93fa958eef95309d5ef10edb6e7786",
        "title": "闺怨",
        "author": "鱼玄机",
        "content": "蘼芜盈手泣斜晖，闻道邻家夫壻归。\n别日南鸿纔北去，今朝北鴈又南飞。\n春来秋去相思在，秋去春来信息稀。\n扃闭朱门人不到，砧声何事透罗帏。",
        "dynasty": "唐",
        "collection_info": null
    },
    {
        "uuid": "1c851abf5c5e187d2ce9e7aea022365f",
        "title": "春情寄子安",
        "author": "鱼玄机",
        "content": "山路敧斜石磴危，不愁行苦苦相思。\n冰销远磵怜清韵，雪远寒峰想玉姿。\n莫听凡歌春病酒，休招闲客夜贪棊。\n如松匪石盟长在，比翼连襟会肯迟。\n虽恨独行冬尽日，终期相见月圆时。\n别君何物堪持赠，泪落晴光一首诗。",
        "dynasty": "唐",
        "collection_info": null
    },
    {
        "uuid": "f629c1361205afa22b1b45463d15f2ba",
        "title": "打毬作",
        "author": "鱼玄机",
        "content": "坚圆净滑一星流，月杖争敲未拟休。\n无滞碍时从拨弄，有遮栏处任钩留。\n不辞宛转长随手，却恐相将不到头。\n毕竟入门应始了，愿君争取最前筹。",
        "dynasty": "唐",
        "collection_info": null
    },
    {
        "uuid": "402fd1e99a8f9ec0275c4f79209e2f4c",
        "title": "暮春有感寄友人",
        "author": "鱼玄机",
        "content": "莺语惊残梦，轻妆改泪容。\n竹阴初月薄，江静晚烟浓。\n湿觜衔泥燕，香鬚采蕊蜂。\n独怜无限思，吟罢亚枝松。",
        "dynasty": "唐",
        "collection_info": null
    },
    {
        "uuid": "687ceaff88b505a584478ef57051100c",
        "title": "冬夜寄温飞卿",
        "author": "鱼玄机",
        "content": "苦思搜诗灯下吟，不眠长夜怕寒衾。\n满庭木叶愁风起，透幌纱窗惜月沈。\n疎散未闲终遂愿，盛衰空见本来心。\n幽栖莫定梧桐处，暮雀啾啾空绕林。",
        "dynasty": "唐",
        "collection_info": null
    },
    {
        "uuid": "ca4aa2214b0dad809ed1e9eda023bec0",
        "title": "酬李郢夏日钓鱼回见示",
        "author": "鱼玄机",
        "content": "住处虽同巷，经年不一过。\n清词劝旧女，香桂折新柯。\n道性欺冰雪，禅心笑绮罗。\n迹登霄汉上，无路接烟波。",
        "dynasty": "唐",
        "collection_info": null
    },
    {
        "uuid": "af27f7139cba25ff4e850639a603c1ec",
        "title": "次韵西邻新居兼乞酒",
        "author": "鱼玄机",
        "content": "一首诗来百度吟，新情字字又声金。\n西看已有登垣意，远望能无化石心。\n河汉期赊空极目，潇湘梦断罢调琴。\n况逢寒节添乡思，叔夜佳醪莫独斟。",
        "dynasty": "唐",
        "collection_info": null
    },
    {
        "uuid": "f22a9f5b911c3a59471877d6db0c983e",
        "title": "和友人次韵",
        "author": "鱼玄机",
        "content": "何事能销旅馆愁，红笺开处见银钩。\n蓬山雨洒千峰小，嶰谷风吹万叶秋。\n字字朝看轻碧玉，篇篇夜诵在衾裯。\n欲将香匣收藏却，且惜时吟在手头。",
        "dynasty": "唐",
        "collection_info": null
    },
    {
        "uuid": "24729a3e95b1f69b707593629e871e7a",
        "title": "和新及第悼亡诗二首 一",
        "author": "鱼玄机",
        "content": "仙籍人间不久留，片时已过十经秋。\n鸳鸯帐下香犹暖，鹦鹉笼中语未休。\n朝露缀花如脸恨，晚风敧柳似眉愁。\n彩云一去无消息，潘岳多情欲白头。",
        "dynasty": "唐",
        "collection_info": null
    },
    {
        "uuid": "a177dce057b91bd1e0641c453112b5d8",
        "title": "和新及第悼亡诗二首 二",
        "author": "鱼玄机",
        "content": "一枝月桂和烟秀，万树江桃带雨红。\n且醉尊前休怅望，古来悲乐与今同。",
        "dynasty": "唐",
        "collection_info": null
    },
    {
        "uuid": "551ccdb5bcf834779cce73d6309820c2",
        "title": "游崇真观南楼覩新及第题名处",
        "author": "鱼玄机",
        "content": "云峰满目放春晴，历历银钩指下生。\n自恨罗衣掩诗句，举头空羡榜中名。",
        "dynasty": "唐",
        "collection_info": null
    },
    {
        "uuid": "dab80548d66fc42e4e6af4256b244f28",
        "title": "愁思",
        "author": "鱼玄机",
        "content": "落叶纷纷暮雨和，朱丝独抚自清歌。\n放情休恨无心友，养性空抛苦海波。\n长者车音门外有，道家书卷枕前多。\n布衣终作云霄客，绿水青山时一过。",
        "dynasty": "唐",
        "collection_info": null
    },
    {
        "uuid": "4ee475a86e63f211710ffbf448eb9ab1",
        "title": "秋怨",
        "author": "鱼玄机",
        "content": "自叹多情是足愁，况当风月满庭秋。\n洞房偏与更声近，夜夜灯前欲白头。",
        "dynasty": "唐",
        "collection_info": null
    },
    {
        "uuid": "d323b13ce742706d6d91f0ddfd398d87",
        "title": "江行 一",
        "author": "鱼玄机",
        "content": "大江横抱武昌斜，鹦鹉洲前户万家。\n画舸春眠朝未足，梦为蝴蝶也寻花。",
        "dynasty": "唐",
        "collection_info": null
    },
    {
        "uuid": "0ee211659b092ac82f28e9734055e3c8",
        "title": "江行 二",
        "author": "鱼玄机",
        "content": "烟花已入鸬鷀港，画舸犹沿鹦鹉洲。\n醉卧醒吟都不觉，今朝惊在汉江头。",
        "dynasty": "唐",
        "collection_info": null
    },
    {
        "uuid": "469659c22aea061519dc817aba23c3c7",
        "title": "闻李端公垂钓回寄赠",
        "author": "鱼玄机",
        "content": "无限荷香染暑衣，阮郎何处弄船归。\n自惭不及鸳鸯侣，犹得双双近钓矶。",
        "dynasty": "唐",
        "collection_info": null
    },
    {
        "uuid": "2242b0c64224c4a4fae8ccf9941c300f",
        "title": "题任处士刱资福寺",
        "author": "鱼玄机",
        "content": "幽人刱奇境，游客驻行程。\n粉壁空留字，莲宫未有名。\n凿池泉自出，开径草重生。\n百尺金轮阁，当川豁眼明。",
        "dynasty": "唐",
        "collection_info": null
    },
    {
        "uuid": "887597728d088047106ceb5050f6703e",
        "title": "题隐雾亭",
        "author": "鱼玄机",
        "content": "春花秋月入诗篇，白日清宵是散仙。\n空捲珠帘不曾下，长移一榻对山眠。",
        "dynasty": "唐",
        "collection_info": null
    },
    {
        "uuid": "28da0e3b4f54926e6a5786d7a2aa9c9d",
        "title": "重阳阻雨",
        "author": "鱼玄机",
        "content": "满庭黄菊篱边拆，两朵芙蓉镜裏开。\n落帽台前风雨阻，不知何处醉金杯。",
        "dynasty": "唐",
        "collection_info": null
    },
    {
        "uuid": "5b0d1bfb8891485e020a92056c751013",
        "title": "早秋",
        "author": "鱼玄机",
        "content": "嫩菊含新彩，远山闲夕烟。\n凉风惊绿树，清韵入朱弦。\n思妇机中锦，征人塞外天。\n鴈飞鱼在水，书信若为传。",
        "dynasty": "唐",
        "collection_info": null
    },
    {
        "uuid": "2f31271a393eb5da82954b4dc744e467",
        "title": "感怀寄人",
        "author": "鱼玄机",
        "content": "恨寄朱弦上，含情意不任。\n早知云雨会，未起蕙兰心。\n灼灼桃兼李，无妨国士寻。\n苍苍松与桂，仍羡世人钦。\n月色苔阶净，歌声竹院深。\n门前红叶地，不埽待知音。",
        "dynasty": "唐",
        "collection_info": null
    },
    {
        "uuid": "b26db54ab666dc4dd48db547cc49cfbb",
        "title": "期友人阻雨不至",
        "author": "鱼玄机",
        "content": "鴈鱼空有信，鸡黍恨无期。\n闭户方笼月，褰帘已散丝。\n近泉鸣砌畔，远浪涨江湄。\n乡思悲秋客，愁吟五字诗。",
        "dynasty": "唐",
        "collection_info": null
    },
    {
        "uuid": "8ce9bfa925c86feef87145f534a86433",
        "title": "访赵炼师不遇",
        "author": "鱼玄机",
        "content": "何处同仙侣，青衣独在家。\n暖炉留煮药，邻院为煎茶。\n画壁灯光暗，幡竿日影斜。\n殷勤重回首，墙外数枝花。",
        "dynasty": "唐",
        "collection_info": null
    },
    {
        "uuid": "99a782ef04e45ae5ad79feac3b4fc8fc",
        "title": "遣怀",
        "author": "鱼玄机",
        "content": "闲散身无事，风光独自游。\n断云江上月，解缆海中舟。\n琴弄萧梁寺，诗吟庾亮楼。\n丛篁堪作伴，片石好为俦。\n燕雀徒为贵，金银志不求。\n满杯春酒绿，对月夜窗幽。\n绕砌澄清沼，抽簪映细流。\n卧床书册徧，半醉起梳头。",
        "dynasty": "唐",
        "collection_info": null
    },
    {
        "uuid": "e3cc325055589ec0350fb9bb3cec8ae6",
        "title": "寄飞卿",
        "author": "鱼玄机",
        "content": "阶砌乱蛩鸣，庭柯烟露清。\n月中邻乐响，楼上远山明。\n珍簟凉风着，瑶琴寄恨生。\n嵇君懒书札，底物慰秋情。",
        "dynasty": "唐",
        "collection_info": null
    },
    {
        "uuid": "6da3d52e8b27ad6c68a0e75ac5cd8045",
        "title": "过鄂州",
        "author": "鱼玄机",
        "content": "柳拂兰桡花满枝，石城城下暮帆迟。\n折牌峰上三闾墓，远火山头五马旗。\n白雪调高题旧寺，阳春歌在唤新词。\n莫愁魂逐清江去，空使行人万首诗。",
        "dynasty": "唐",
        "collection_info": null
    },
    {
        "uuid": "c0b84be8f4d6f66cc5fad295d178a69d",
        "title": "夏日山居",
        "author": "鱼玄机",
        "content": "移得仙居此地来，花丛自徧不曾栽。\n庭前亚树张衣桁，坐上新泉泛酒杯。\n轩槛暗传深竹径，绮罗长拥乱书堆。\n闲乘画舫吟明月，信任轻风吹却回。",
        "dynasty": "唐",
        "collection_info": null
    },
    {
        "uuid": "8c493283d79b48dcae6593e6c2886b08",
        "title": "暮春即事",
        "author": "鱼玄机",
        "content": "深巷穷门少侣俦，阮郎唯有梦中留。\n香飘罗绮谁家席，风送歌声何处楼。\n街近鼓鼙喧晓睡，庭闲鹊语乱春愁。\n安能追逐人间事，万里身同不繫舟。",
        "dynasty": "唐",
        "collection_info": null
    },
    {
        "uuid": "1014ac5ef423da0b62c6c2682e68561c",
        "title": "代人悼亡",
        "author": "鱼玄机",
        "content": "曾覩夭桃想玉姿，带风杨柳认蛾眉。\n珠归龙窟知谁见，镜在鸾台话向谁。\n从此梦悲烟雨夜，不堪吟苦寂寥时。\n西山日落东山月，恨想无因有了期。",
        "dynasty": "唐",
        "collection_info": null
    },
    {
        "uuid": "1f1b2163cf1ccb0fab8be311fd0fbab7",
        "title": "和人",
        "author": "鱼玄机",
        "content": "茫茫九陌无知己，暮去朝来典绣衣。\n宝匣镜昏蝉鬓乱，博山炉暖麝烟微。\n多情公子春留句，少思文君昼掩扉。\n莫惜羊车频列载，柳丝梅绽正芳菲。",
        "dynasty": "唐",
        "collection_info": null
    },
    {
        "uuid": "d1a899801ea2b2223f8042760cfc7179",
        "title": "隔汉江寄子安",
        "author": "鱼玄机",
        "content": "江南江北愁望，相思相忆空吟。\n鸳鸯暖卧沙浦，鸂𪆟闲飞橘林。\n烟裏歌声隐隐，渡头月色沈沈。\n含情咫尺千里，况听家家远砧。",
        "dynasty": "唐",
        "collection_info": null
    },
    {
        "uuid": "c170c827b3634314ec51564ae9325596",
        "title": "寓言",
        "author": "鱼玄机",
        "content": "红桃处处春色，碧柳家家月明。\n楼上新妆待夜，闺中独坐含情。\n芙蓉月下鱼戏，螮蝀天边雀声。\n人世悲欢一梦，如何得作双成。",
        "dynasty": "唐",
        "collection_info": null
    },
    {
        "uuid": "73281a0fb689412953d1fc6124c0f21e",
        "title": "江陵愁望寄子安",
        "author": "鱼玄机",
        "content": "枫叶千枝復万枝，江桥掩映暮帆迟。\n忆君心似西江水，日夜东流无歇时。",
        "dynasty": "唐",
        "collection_info": null
    },
    {
        "uuid": "9d31857f935be928f9df9f09c5dbeea9",
        "title": "寄子安",
        "author": "鱼玄机",
        "content": "醉别千巵不浣愁，离肠百结解无由。\n蕙兰销歇归春圃，杨柳东西绊客舟。\n聚散已悲云不定，恩情须学水长流。\n有花时节知难遇，未肯厌厌醉玉楼。",
        "dynasty": "唐",
        "collection_info": null
    },
    {
        "uuid": "dc4a0d81e0144032eeaaff5aa167145c",
        "title": "送别",
        "author": "鱼玄机",
        "content": "秦楼几夜惬心期，不料仙郎有别离。\n睡觉莫言云去处，残灯一醆野蛾飞。",
        "dynasty": "唐",
        "collection_info": null
    },
    {
        "uuid": "682f949a9573f89c583dabf0086ae23a",
        "title": "迎李近仁员外",
        "author": "鱼玄机",
        "content": "今日喜时闻喜鹊，昨宵灯下拜灯花。\n焚香出户迎潘岳，不羡牵牛织女家。",
        "dynasty": "唐",
        "collection_info": null
    },
    {
        "uuid": "4f69402dc579b6b2b04c5cfd2d10c0d1",
        "title": "送别",
        "author": "鱼玄机",
        "content": "水柔逐器知难定，云出无心肯再归。\n惆怅春风楚江暮，鸳鸯一隻失羣飞。",
        "dynasty": "唐",
        "collection_info": null
    },
    {
        "uuid": "77de679ae7c9ff448c2856e732473425",
        "title": "左名场自泽州至京使人传语",
        "author": "鱼玄机",
        "content": "闲居作赋几年愁，王屋山前是旧游。\n诗咏东西千嶂乱，马随南北一泉流。\n曾陪雨夜同欢席，别后花时独上楼。\n忽喜扣门传语至，为怜邻巷小房幽。\n相如琴罢朱弦断，双燕巢分白露秋。\n莫倦蓬门时一访，每春忙在曲江头。",
        "dynasty": "唐",
        "collection_info": null
    },
    {
        "uuid": "34719a01fd8e78cab5124d6883190c2d",
        "title": "和人次韵",
        "author": "鱼玄机",
        "content": "喧喧朱紫杂人寰，独自清吟日色间。\n何事玉郎搜藻思，忽将琼韵扣柴关。\n白花发咏惭称谢，僻巷深居谬学颜。\n不用多情欲相见，松萝高处是前山。",
        "dynasty": "唐",
        "collection_info": null
    },
    {
        "uuid": "082db4ded3e495b2fdd2fe603f40448d",
        "title": "光威裒姊妹三人少孤而始妍乃有是作精粹难俦虽谢家联雪何以加之有客自京师来者示予因次其韵",
        "author": "鱼玄机",
        "content": "昔闻南国容华少，今日东邻姊妹三。\n妆阁相看鹦鹉赋，碧窗应绣凤凰衫。\n红芳满院参差折，绿醑盈杯次第衔。\n恐向瑶池曾作女，谪来尘世未为男。\n文姬有貌终堪比，西子无言我更惭。\n一曲艳歌琴杳杳，四弦轻拨语喃喃。\n当台竞鬬青丝髮，对月争夸白玉簪。\n小有洞中松露滴，大罗天上柳烟含。\n但能为雨心长在，不怕吹箫事未谙。\n阿母几嗔花下语，潘郎曾向梦中参。\n暂持清句魂犹断，若覩红颜死亦甘。\n怅望佳人何处在，行云归北又归南。",
        "dynasty": "唐",
        "collection_info": null
    },
    {
        "uuid": "058f88b5d229642a5badd7af9dc00a50",
        "title": "折杨柳",
        "author": "鱼玄机",
        "content": "朝朝送别泣花钿，折尽春风杨柳烟。\n愿得西山无树木，免教人作泪悬悬。",
        "dynasty": "唐",
        "collection_info": null
    },
    {
        "uuid": "6fe9491e63adfd6da3563d71c648db9f",
        "title": "句",
        "author": "鱼玄机",
        "content": "焚香登玉坛，端简礼金阙。\n明月照幽隙，清风开短襟。\n绮陌春望远，瑶徽春兴多。\n殷勤不得语，红泪一双流。\n云情自郁争同梦，仙貌长芳又胜花。",
        "dynasty": "唐",
        "collection_info": null
    },
    {
        "uuid": "f893c21acab08923b9fcd76aeb835558",
        "title": "湖上卧病喜陆鸿渐至",
        "author": "李冶",
        "content": "昔去繁霜月，今来苦雾时。\n相逢仍卧病，欲语泪先垂。\n强劝陶家酒，还吟谢客诗。\n偶然成一醉，此外更何之。",
        "dynasty": "唐",
        "collection_info": null
    },
    {
        "uuid": "7932867b68e5756b878f50c698e4e5dd",
        "title": "寄校书七兄",
        "author": "李冶",
        "content": "无事乌程县，蹉跎岁月余。\n不知芸阁吏，寂寞竟何如。\n远水浮仙棹，寒星伴使车。\n因过大雷岸，莫忘八行书。",
        "dynasty": "唐",
        "collection_info": null
    },
    {
        "uuid": "8913c83723ab6a12a22732be29424418",
        "title": "寄朱放",
        "author": "李冶",
        "content": "望水试登山，山高湖又阔。\n相思无晓夕，相望经年月。\n郁郁山木荣，绵绵野花发。\n别后无限情，相逢一时说。",
        "dynasty": "唐",
        "collection_info": null
    },
    {
        "uuid": "e4799f318074b4ddf2e10142fc28c24e",
        "title": "送韩揆之江西",
        "author": "李冶",
        "content": "相看指杨柳，别恨转依依。\n万里江西水，孤舟何处归？湓城潮不到，夏口信应稀。\n唯有衡阳雁，年年来去飞。",
        "dynasty": "唐",
        "collection_info": null
    },
    {
        "uuid": "27200b9c92fa7fb64702d3d19a296124",
        "title": "道意寄崔侍郎",
        "author": "李冶",
        "content": "莫漫恋浮名，应须薄宦情。\n百年齐旦暮，前事尽虚盈。\n愁鬓行看白，童颜学未成。\n无过天竺国，依止古先生。",
        "dynasty": "唐",
        "collection_info": null
    },
    {
        "uuid": "a3994d21df7970f3d1923143f3a1efeb",
        "title": "从萧叔子听弹琴赋得三峡流泉歌",
        "author": "李冶",
        "content": "妾家本住巫山云，巫山流泉常自闻。\n玉琴弹出转寥敻，直是当时梦裏听。\n三峡迢迢几千里，一时流入幽闺裏。\n巨石崩崖指下生，飞泉走浪弦中起。\n初疑愤怒含雷风，又似呜咽流不通。\n迴湍曲濑势将尽，时復滴沥平沙中。\n忆昔阮公为此曲，能令仲容听不足。\n一弹既罢復一弹，愿作流泉镇相续。",
        "dynasty": "唐",
        "collection_info": null
    },
    {
        "uuid": "4055ba1717a94f267338296351fe0e85",
        "title": "相思怨",
        "author": "李冶",
        "content": "人道海水深，不抵相思半。\n海水尚有涯，相思渺无畔。\n携琴上高楼，楼虚月华满。\n弹着相思曲，弦肠一时断。",
        "dynasty": "唐",
        "collection_info": null
    },
    {
        "uuid": "32f3ba22fa1dba87eea15ebcc94afd56",
        "title": "感兴",
        "author": "李冶",
        "content": "朝云暮雨镇相随，去雁来人有返期。\n玉枕秪知长下泪，银灯空照不眠时。\n仰看明月翻含意，俯眄流波欲寄词。\n却忆初闻凤楼曲，教人寂寞復相思。",
        "dynasty": "唐",
        "collection_info": null
    },
    {
        "uuid": "63f0ee77affa47dcdc24f4cb9fd82cd0",
        "title": "恩命追入留别广陵故人",
        "author": "李冶",
        "content": "无才多病分龙钟，不料虚名达九重。\n仰媿弹冠上华髮，多惭拂镜理衰容。\n驰心北阙随芳草，极目南山望旧峰。\n桂树不能留野客，沙鸥出浦谩相逢。",
        "dynasty": "唐",
        "collection_info": null
    },
    {
        "uuid": "5cf7c4c4272d2ade1092ab1fa9ed0386",
        "title": "八至",
        "author": "李冶",
        "content": "至近至远东西，至深至浅清溪。\n至高至明日月，至亲至疎夫妻。",
        "dynasty": "唐",
        "collection_info": null
    },
    {
        "uuid": "88adda77f6c3f718128915f238a382cb",
        "title": "送阎二十六赴剡县",
        "author": "李冶",
        "content": "流水阊门外，孤舟日復西。\n离情遍芳草，无处不萋萋。\n妾梦经吴苑，君行到剡溪。\n归来重相访，莫学阮郎迷。",
        "dynasty": "唐",
        "collection_info": null
    },
    {
        "uuid": "8b6b756b685b87349a37582d12020d89",
        "title": "得阎伯钧书",
        "author": "李冶",
        "content": "情来对镜懒梳头，暮雨萧萧庭树秋。\n莫怪阑干垂玉筯，只缘惆怅对银钩。",
        "dynasty": "唐",
        "collection_info": null
    },
    {
        "uuid": "34eec79bdd1ea2fa94b83029b10ed7ee",
        "title": "结素鱼贻友人",
        "author": "李冶",
        "content": "尺素如残雪，结为双鲤鱼。\n欲知心裏事，看取腹中书。",
        "dynasty": "唐",
        "collection_info": null
    },
    {
        "uuid": "4ab3b3d9a27dd9ae9ae4c6a03ae761d3",
        "title": "偶居",
        "author": "李冶",
        "content": "心远浮云知不还，心云併在有无间。\n狂风何事相摇荡，吹向南山復北山。",
        "dynasty": "唐",
        "collection_info": null
    },
    {
        "uuid": "46370cbaf7aebcccbb39fa490669c7e1",
        "title": "明月夜留别",
        "author": "李冶",
        "content": "离人无语月无声，明月有光人有情。\n别后相思人似月，云间水上到层城。",
        "dynasty": "唐",
        "collection_info": null
    },
    {
        "uuid": "f51a3e2f34d2547b39bc59a235de49ee",
        "title": "春闺怨",
        "author": "李冶",
        "content": "百尺井栏上，数株桃已红。\n念君辽海北，抛妾宋家东。",
        "dynasty": "唐",
        "collection_info": null
    },
    {
        "uuid": "973e613a8ffd9297bd08fb7431049710",
        "title": "句",
        "author": "李冶",
        "content": "经时未架却，心绪乱纵横。\n已看云鬓散，更念木枯荣。\n鞞鼓喧行选，旌旗拂座隅。\n不覩河阳一县花，空见青山三两点。",
        "dynasty": "唐",
        "collection_info": null
    },
    {
        "uuid": "b0a468a83fb0308872d7dfabc7cb5846",
        "title": "寄洛中诸姊",
        "author": "元淳",
        "content": "旧国经年别，关河万里思。\n题诗凭鴈翼，望月想蛾眉。\n白髮愁偏觉，归心梦独知。\n谁堪离乱处，掩泪向南枝。",
        "dynasty": "唐",
        "collection_info": null
    },
    {
        "uuid": "0ad51379995ec2cc219dac6c6c8531e9",
        "title": "秦中春望",
        "author": "元淳",
        "content": "凤楼春望好，宫阙一重重。\n上苑雨中树，终南霁后峰。\n落花行处徧，佳气晚来浓。\n喜见休明代，霓裳蹑道踪。",
        "dynasty": "唐",
        "collection_info": null
    },
    {
        "uuid": "5f0e3f9a039a2bc46c5d1611f361349e",
        "title": "句",
        "author": "元淳",
        "content": "弟兄俱已尽，松柏问何人。\n闻道茂陵山水好，碧溪流水有桃源。\n赤城峭壁无人到，丹竈芝田有鹤来。\n三千宫女露蛾眉，笑煮黄金日月迟。",
        "dynasty": "唐",
        "collection_info": null
    },
    {
        "uuid": "db55b3d3270e07d444e7599c8df86b15",
        "title": "舟夜一章",
        "author": "海印",
        "content": "水色连天色，风声益浪声。\n旅人归思苦，渔叟梦魂惊。\n举棹云先到，移舟月逐行。\n旋吟诗句罢，犹见远山横。",
        "dynasty": "唐",
        "collection_info": null
    },
    {
        "uuid": "6d7b3a34d4fdd0f72a5fdddcd757919e",
        "title": "诗三百三首 一",
        "author": "寒山",
        "content": "凡读我诗者，心中须护净。\n悭贪继日廉，谄曲登时正。\n驱遣除恶业，归依受真性。\n今日得佛身，急急如律令。",
        "dynasty": "唐",
        "collection_info": null
    },
    {
        "uuid": "f002cb1798ee703f4fa5e58d2ef7d7a7",
        "title": "诗三百三首 二",
        "author": "寒山",
        "content": "重岩我卜居，鸟道绝人迹。\n庭际何所有，白云抱幽石。\n住兹凡几年，屡见春冬易。\n寄语钟鼎家，虚名定无益。",
        "dynasty": "唐",
        "collection_info": null
    },
    {
        "uuid": "1a13c6bcc79c3cb79867dfde20af4cdc",
        "title": "诗三百三首 三",
        "author": "寒山",
        "content": "可笑寒山道，而无车马踪。\n联溪难记曲，迭嶂不知重。\n泣露千般草，吟风一样松。\n此时迷径处，形问影何从。",
        "dynasty": "唐",
        "collection_info": null
    },
    {
        "uuid": "0ca6916c55326003cd0d71e94ce2c9b3",
        "title": "诗三百三首 四",
        "author": "寒山",
        "content": "吾家好隐沦，居处绝嚣尘。\n践草成三径，瞻云作四邻。\n助歌声有鸟，问法语无人。\n今日娑婆树，几年为一春。",
        "dynasty": "唐",
        "collection_info": null
    },
    {
        "uuid": "4dd0cf2e309c0ca07e05420ef01d23c5",
        "title": "诗三百三首 五",
        "author": "寒山",
        "content": "琴书须自随，禄位用何为。\n投辇从贤妇，巾车有孝儿。\n风吹曝麦地，水溢沃鱼池。\n常念鹪鹩鸟，安身在一枝。",
        "dynasty": "唐",
        "collection_info": null
    },
    {
        "uuid": "9b69d45f9699e77a5c0b1c76070f2323",
        "title": "诗三百三首 六",
        "author": "寒山",
        "content": "弟兄同五郡，父子本三州。\n欲验飞凫集，须征白兔游。\n灵瓜梦裏受，神橘座中收。\n乡国何迢遰，同鱼寄水流。",
        "dynasty": "唐",
        "collection_info": null
    },
    {
        "uuid": "687316cd96a58fbee42153563107cf4e",
        "title": "诗三百三首 七",
        "author": "寒山",
        "content": "一为书劒客，二遇圣明君。\n东守文不赏，西征武不勋。\n学文兼学武，学武兼学文。\n今日既老矣，余生不足云。",
        "dynasty": "唐",
        "collection_info": null
    },
    {
        "uuid": "95d8f7f6344efb41f64ce6dbf323dcc0",
        "title": "诗三百三首 八",
        "author": "寒山",
        "content": "庄子说送终，天地为棺椁。\n吾归此有时，唯须一番箔。\n死将餧青蝇，弔不劳白鹤。\n饿着首阳山，生廉死亦乐。",
        "dynasty": "唐",
        "collection_info": null
    },
    {
        "uuid": "f280012a73283d7088df96893b9de581",
        "title": "诗三百三首 九",
        "author": "寒山",
        "content": "人问寒山道，寒山路不通。\n夏天冰未释，日出雾朦胧。\n似我何由届，与君心不同。\n君心若似我，还得到其中。",
        "dynasty": "唐",
        "collection_info": null
    },
    {
        "uuid": "e78020577a990f93d9f4fc292ce0e6e8",
        "title": "诗三百三首 十",
        "author": "寒山",
        "content": "天生百尺树，翦作长条木。\n可惜栋梁材，抛之在幽谷。\n年多心尚劲，日久皮渐秃。\n识者取将来，犹堪柱马屋。",
        "dynasty": "唐",
        "collection_info": null
    },
    {
        "uuid": "3a5442fc7a453d942baefb514fca5397",
        "title": "诗三百三首 十一",
        "author": "寒山",
        "content": "驱马度荒城，荒城动客情。\n高低旧雉堞，大小古坟茔。\n自振孤蓬影，长凝拱木声。\n所嗟皆俗骨，仙史更无名。",
        "dynasty": "唐",
        "collection_info": null
    }
]