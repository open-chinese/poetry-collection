[
    {
        "uuid": "48cdd2f8f5dfd87ebaa1750ea7455876",
        "title": "次韵王漕见赠并寄曾吉父二首  其一",
        "author": "吕本中",
        "content": "前贤去则远，今代不无人。\n小出已无敌，深藏恐未仁。\n两章知思苦，一语见情亲。\n径欲忘衰病，知公笔有神。",
        "dynasty": "宋",
        "collection_info": null
    },
    {
        "uuid": "680d410779e97b2f6bd8571caf7eebe1",
        "title": "次韵王漕见赠并寄曾吉父二首  其二",
        "author": "吕本中",
        "content": "曾子住南国，端居无所思。\n逃禅不用酒，投笔谩成诗。\n敏捷忘千虑，纵横又一奇。\n子中有住处，莫待折肱医。",
        "dynasty": "宋",
        "collection_info": null
    },
    {
        "uuid": "dceb1ecf5d60913bfb7ef153cebfbc58",
        "title": "次韵折仲古见赠",
        "author": "吕本中",
        "content": "未有丝毫补县官，几年流转但求安。\n江湖自称嵇康懒，故旧空嗟范叔寒。\n顾我初无食肉相，喜公復着侍臣冠。\n新诗不忘东山志，敢作寻常禁近看。",
        "dynasty": "宋",
        "collection_info": null
    },
    {
        "uuid": "e58c1697b917a7a409833f0e422bef04",
        "title": "再用前韵奉和",
        "author": "吕本中",
        "content": "自昔支离畏作官，只今犹望一枝安。\n饱知时态病良已，心喜故人盟未寒。\n所至军书销日月，几回戎马污衣冠。\n公归定有安边策，不学愚夫静处看。",
        "dynasty": "宋",
        "collection_info": null
    },
    {
        "uuid": "a473a825f1cec05c02bb67d18e53975c",
        "title": "夜坐有感",
        "author": "吕本中",
        "content": "五更月落鸡未鸣，小炉残火犹晶荧。\n道人强起理衰疾，不闻松声闻雨声。\n跏趺坐稳百念去，岂有宿梦令神惊。\n平生于世万事懒，况復今兹饱忧患。\n中原北望四千里，三年不见南飞雁。\n着身天涯未为远，所至风沙莫深叹。\n时寒但趁僧房火，日暖可赴邻家饭。\n岭南无瘴便可老，江头有酒犹堪唤。\n嗟哉宁子不自休，辛苦饭牛过夜半。",
        "dynasty": "宋",
        "collection_info": null
    },
    {
        "uuid": "06c8da72dadda2db5fad85c7df3f8a04",
        "title": "送密上人归江西",
        "author": "吕本中",
        "content": "轻舟君先行，羸马我已往。\n湖山已在望，南岳行可仰。\n不忧盗贼繁，渐喜草木长。\n密也负奇气，少已离尘网。\n饱参诸方禅，所至被称赏。\n独留末后句，未肯休吾党。\n经寻卓锥地，更足以自养。\n囊空脚颇健，体俭心甚广。\n喜谈江西胜，妙处犹指掌。\n未见频寄书，悠然发遐想。",
        "dynasty": "宋",
        "collection_info": null
    },
    {
        "uuid": "b72e3d79c4f448e87f15b338de491f7e",
        "title": "送常子正赴召二首  其一",
        "author": "吕本中",
        "content": "属者闻居久，今来促召频。\n但能消党论，便足扫胡尘。\n众水同归海，殊涂必问津。\n如何彼黠虏，敢谓汉无人。",
        "dynasty": "宋",
        "collection_info": null
    },
    {
        "uuid": "2883e09b91293a3150850eecffd2027d",
        "title": "送常子正赴召二首  其二",
        "author": "吕本中",
        "content": "疾病老逾剧，交亲穷转疏。\n惟公不改旧，怪我未安居。\n日月干戈裏，江山瘴疠余。\n南行见李白，亦莫问何如。",
        "dynasty": "宋",
        "collection_info": null
    },
    {
        "uuid": "e17cd68d89d919c11746ea340239c91b",
        "title": "颂送山上人游南华",
        "author": "吕本中",
        "content": "三浙三衢未说归，且从岭路访曹溪。\n卢公若问南来事，但道江湖尽鼓鼙。",
        "dynasty": "宋",
        "collection_info": null
    },
    {
        "uuid": "1cd5a1491b31fc00b3798057f7ff94df",
        "title": "山颂送谭师直归湖南",
        "author": "吕本中",
        "content": "人事日翻覆，昔同今不然。\n于心苟有用，与世自无缘。\n剩结官田社，饱参云盖禅。\n已胜高鸟尽，徒泛五湖船。",
        "dynasty": "宋",
        "collection_info": null
    },
    {
        "uuid": "5c87fe17d3cae5ca87136f2f27e9fd9a",
        "title": "送能化主还法轮",
        "author": "吕本中",
        "content": "岭外三年避贼忙，法轮元不下禅床。\n君归却说岭南事，瘴暑作时君自凉。",
        "dynasty": "宋",
        "collection_info": null
    },
    {
        "uuid": "337af49fbc6950e8ba38353106c86b10",
        "title": "送夏少曾兄弟",
        "author": "吕本中",
        "content": "处处人家避贼忙，数因行李问舟航。\n江横晚照鳬鸥乱，春到空山草木香。\n我未有缘离岭峤，君今决策下湖湘。\n定知此去添贫病，不及相从气味长。",
        "dynasty": "宋",
        "collection_info": null
    },
    {
        "uuid": "f74fef4fdf1773f301be1b3eb41e2d31",
        "title": "本中将为江浙之行念当与梦贶远别感叹伤怀因成长句奉呈",
        "author": "吕本中",
        "content": "客行已无聊，况此忧虑集。\n颓然念远役，未见勇可习。\n虚庭觉气润，远视萤火湿。\n故人不我厌，踏雨相劳揖。\n朝餐共饥饱，夜语同坐立。\n问我去此邦，何用如此急。\n干戈与瘴疠，未见可出入。\n何殊知二五，而不知有十。\n俛首谢勤意，此非愚所及。\n天涯重离别，所至方嶪岌。\n感怀平生旧，忍效儿女泣。\n风沙蔽中原，道路满荆棘。\n世事古则然，临分莫于邑。",
        "dynasty": "宋",
        "collection_info": null
    },
    {
        "uuid": "3c631672b02d0ee4084403cac3a0d36f",
        "title": "赠日者张直夫",
        "author": "吕本中",
        "content": "因循避世不求名，潦倒江湖过一生。\n贾谊定能寻季主，子云先已识君平。\n独行市肆口无语，懒踏权门身自轻。\n看甑生尘只坚坐，世间宁有不平鸣。",
        "dynasty": "宋",
        "collection_info": null
    },
    {
        "uuid": "eead84cf26442092d7f180758a547a55",
        "title": "永州西亭",
        "author": "吕本中",
        "content": "旧闻西亭胜，独盛湘湖间。\n山秀水亦好，千里在凭栏。\n今来乃不然，眼境故未寛。\n环城但浊水，满目唯荒山。\n如何柳司马，肯为此解颜。\n始知忧虑久，方觉所遇安。\n我从避地来，山水亦饫观。\n初不厌岭峤，况敢嫌荆蛮。\n徘徊念昔人，亦作故意看。\n所惭二三子，来不倦跻攀。\n开轩纳微凉，共享一日闲。\n说诗到雅颂，论文参诰盘。\n快若箭破的，圆如坂下丸。\n此乐固可乐，此盟安得寒。\n天暑畏道路，时危安阻难。\n相逢得少款，莫问何时还。\n何须待杯酒，始尽平生欢。",
        "dynasty": "宋",
        "collection_info": null
    },
    {
        "uuid": "4b8d14e90dd94e4d8471b93694e988c3",
        "title": "浯溪",
        "author": "吕本中",
        "content": "五月行人汗如雨，意绪昏昏杂尘土。\n浯溪一见中兴碑，便有清风濯烦暑。\n中兴之业诚艰难，敢作汉武周宣看。\n纷然大历上元间，文恬武嬉主则孱。\n但知追咎一禄山，袖手不作如旁观。\n天亦未使庸夫干，故生李郭在人间。\n一时节士张许颜，其谁不知唐已安。\n道州落笔风雨寒，鲁公大书镇百蛮。\n诃叱水怪摧神姦，有臣若此亡所叹。\n而不能使君心还，我来转岭逾千盘。\n对此凛然清肺肝，想见羣小遭讥弹。\n尔曹何心犹诞谩，至今怒髪常衝冠。",
        "dynasty": "宋",
        "collection_info": null
    },
    {
        "uuid": "d3e97a3644c5a75642ccd5050c21473d",
        "title": "送元上人归禾山",
        "author": "吕本中",
        "content": "长嚣而寂，方作而息。\n如射破的，初不以力。\n子居深山，又处绝顶。\n避嚣不作，二事俱屏。\n往来临川，道里且千。\n一见我喜，如旧交然。\n我欲属子，重于发言。\n子请则坚，之子之贤。\n遍寻诸方，不主先入。\n唯是之从，何拘何执。\n惟昔善财，我曹之师。\n其心广大，谁能间之。\n山高海深，德则不孤。\n不深不高，培塿潢汚。\n奚必深山，惟静之守。\n求寂念息，以阅永久。",
        "dynasty": "宋",
        "collection_info": null
    },
    {
        "uuid": "fa7f16649dc42eef5f2969df4e2b474a",
        "title": "赠一上人",
        "author": "吕本中",
        "content": "偶从岭峤转江东，得向疏山见一公。\n所至共游常草草，尔来相遇更匆匆。\n晁郎埋骨虚无裏，璧老收声苍莽中。\n二十余年往还事，半随秋雁落寒空。",
        "dynasty": "宋",
        "collection_info": null
    },
    {
        "uuid": "67e280133d103684b02e35e3168a08ae",
        "title": "赠珪公杲公四首  其一",
        "author": "吕本中",
        "content": "北归住江西，尘事日窘束。\n两公时踵门，高谊已绝俗。\n空房拥残火，更许相就宿。\n不嫌寒无氊，肯厌饭脱粟。",
        "dynasty": "宋",
        "collection_info": null
    },
    {
        "uuid": "bf4462431c8036f5e861752a83c79ab1",
        "title": "赠珪公杲公四首  其二",
        "author": "吕本中",
        "content": "杲公玉壶冰，所至自清净。\n珪公出林鹤，肯与鸡骛竞。\n吾穷得两公，颇觉意气盛。\n未能出艰危，犹足起衰病。",
        "dynasty": "宋",
        "collection_info": null
    },
    {
        "uuid": "8a73c69815ad713f89bca7d946926a46",
        "title": "赠珪公杲公四首  其三",
        "author": "吕本中",
        "content": "杲固昔所熟，珪亦旧闻名。\n江西一聚首，遂寛南去程。\n扫除文字习，追寻香火盟。\n期君向此道，隐若一长城。",
        "dynasty": "宋",
        "collection_info": null
    },
    {
        "uuid": "d3ca11b73f2d23e68231ce7ec7bb0f4f",
        "title": "赠珪公杲公四首  其四",
        "author": "吕本中",
        "content": "堂头老居士，我识盖自早。\n声名从少年，闭户今却扫。\n公能为少留，尚可慰枯槁。\n欲知主人贤，但看此二老。",
        "dynasty": "宋",
        "collection_info": null
    },
    {
        "uuid": "d0628b2afb603f1a51794745a8641297",
        "title": "次韵钱逊叔清江图后二首  其一",
        "author": "吕本中",
        "content": "公但一室坚坐，我方万里生还。\n共作十年清梦，同寻五岭名山。",
        "dynasty": "宋",
        "collection_info": null
    },
    {
        "uuid": "db3e9fea904faf9cd9d2c9ab2decafa1",
        "title": "次韵钱逊叔清江图后二首  其二",
        "author": "吕本中",
        "content": "作清江三两曲，胜大厦千万间。\n若保此中安坐，不必中原遽还。",
        "dynasty": "宋",
        "collection_info": null
    },
    {
        "uuid": "d9d9717a21546d441ca72085bea07caa",
        "title": "次韵钱逊叔独鹤图三首  其一",
        "author": "吕本中",
        "content": "长颈竦身懒不前，此宁有望更腾鶱。\n懿公爱尔非无意，要压曹人三百轩。",
        "dynasty": "宋",
        "collection_info": null
    },
    {
        "uuid": "2ccfaf7887afa81b22b712f428b93634",
        "title": "次韵钱逊叔独鹤图三首  其二",
        "author": "吕本中",
        "content": "粉墨半销翎翅短，正如衰髮不胜簮。\n可怜少保功名悞，写此凌云意不堪。",
        "dynasty": "宋",
        "collection_info": null
    },
    {
        "uuid": "79d06cd7bfb299856f0edde1412455ea",
        "title": "次韵钱逊叔独鹤图三首  其三",
        "author": "吕本中",
        "content": "眼明见此出笼鹤，似我北归辞瘴岚。\n慎勿低头待收养，人间欣戚尽朝三。",
        "dynasty": "宋",
        "collection_info": null
    },
    {
        "uuid": "6a7598993904f627db9b9808509a285c",
        "title": "次韵钱逊叔画图",
        "author": "吕本中",
        "content": "西风着人尘满襟，江山纵近难追寻。\n当年写此数幅妙，坐使几案频登临。\n断云黤惨出古寺，远岸杳霭连荒岑。\n渔舟荡漾江路晚，烟雨蒙笼山店阴。\n已知落笔气象古，一任世间消息沈。\n最怜霜榦倚长石，不待岁久成枯林。\n知公此中兴不浅，此画故能留意深。\n只今燕坐一室裏，尚费从来长短吟。\n诗成掩卷坐秋晚，一唱三嘆求遗音。",
        "dynasty": "宋",
        "collection_info": null
    },
    {
        "uuid": "b2d0206003dd8c8f6baaa1bb0ca79784",
        "title": "送一上人",
        "author": "吕本中",
        "content": "我齿久已摇，君髮日向白。\n相逢不相笑，共被老境迫。\n周旋三十年，近岁多间隔。\n伊昔无事时，日夕望颜色。\n此道要琢磨，苦语费思索。\n不能如宿心，每负朋友责。\n别我宁陵县，随我昭德宅。\n所期无二三，可恨已千百。\n交游大半死，况值兵火厄。\n举首望八荒，无乃天地窄。\n凉风吹秋深，江湖动行客。\n谁能于此时，出语见肝膈。\n胡尘蔽中原，盗贼暗阡陌。\n公其无遽行，待我有良策。",
        "dynasty": "宋",
        "collection_info": null
    },
    {
        "uuid": "56d0da49b1fb9be1074dc93fb2286c8b",
        "title": "钱逊叔诸公赋石鼓文请同作",
        "author": "吕本中",
        "content": "江头羽书相续来，城中草木冻不开。\n腐儒坐视了无策，但守寒炉吹死灰。\n我公送我石鼓文，令我琢句要春回。\n簸荡风云走蛟蜃，百虫久蛰闻惊雷。\n钱公自是力扛鼎，持此浮游转湖岭。\n汉碑秦篆已么么，况復钟王敢驰骋。\n后来颇供儿女弄，神物有知当远屏。\n石鼓之文公所知，正是周室中兴时。\n庶几我皇亦如此，一扫狂虏随风飞。\n石鼓之文尚可读，小臣愿继车攻诗。",
        "dynasty": "宋",
        "collection_info": null
    },
    {
        "uuid": "b8705c6ef1845dfd36dbc97d84cb679c",
        "title": "和邢子坚韵",
        "author": "吕本中",
        "content": "万里重归旧秃翁，笑谈聊復与君同。\n鹪鹩所愿一枝足，鼯鼠从来五技穷。\n短髮自梳浑欲白，残炉因客尚能红。\n正须混迹师元亮，未忍低头学敬通。",
        "dynasty": "宋",
        "collection_info": null
    },
    {
        "uuid": "9f84d8557af41a763fbd1a036ba85065",
        "title": "戏呈东林云间二老",
        "author": "吕本中",
        "content": "几年湖岭费追寻，尚喜归来听足音。\n御虎已知吾有命，问禅方见子无心。\n风尘黤惨病如昨，岁月峥嵘穷至今。\n犹觉相逢有余恨，老盆盛酒不同斟。",
        "dynasty": "宋",
        "collection_info": null
    },
    {
        "uuid": "89193acf296c9714c215e11e3ddbeafb",
        "title": "佛日纵步相寻索归甚苦戏成绝句",
        "author": "吕本中",
        "content": "相逢不用苦相催，只到更深月上回。\n莫怪室空无侍者，夜窗相对有寒梅。",
        "dynasty": "宋",
        "collection_info": null
    },
    {
        "uuid": "a01885417af952628edc57c245be45bf",
        "title": "东林珪云门杲将如雪峰因成长韵奉送",
        "author": "吕本中",
        "content": "东风被泽国，君有千里行。\n送君不能远，宿昔春水生。\n胡马污中原，旁淮多贼城。\n即今江南岸，盗贼犹纵横。\n颇闻闽粤静，农民方及耕。\n雪峰佳主人，况欲屣履迎。\n两公与谈道，正欲平其衡。\n但见演若头，自然心地明。\n云何未览镜，便欲其流清。\n君行可语此，勿忧儿女惊。\n鄙夫牙齿缺，苦遭尘事撄。\n七年忧奔走，一饱费经营。\n野鹤出笼飞，尚须完翅翎。\n今者与君别，故乡他日情。\n新诗见万一，庶用託同盟。",
        "dynasty": "宋",
        "collection_info": null
    },
    {
        "uuid": "1100cca3d33ffe2ca5cba4a603b86e13",
        "title": "赠童尧询蔡楠谢敏行",
        "author": "吕本中",
        "content": "七年避胡尘，无復少年事。\n适从岭外归，眼病不识字。\n尚幸戎马间，得见此数士。\n蔡童南城杰，所养盖有自。\n两谢名家子，学已前作似。\n相逢眼暂明，已足慰迟暮。\n如何舍我去，使我起千虑。\n江深羽檄繁，况此日月骛。\n犹余大谢留，与我相近住。\n风霜渺墟落，泥土暗道路。\n得无经此别，各復走他处。\n期君则甚远，苦语不厌屡。\n微言恐遂绝，其谁与调护。\n要当发愤求，不欲侥倖遇。\n圣门极坦平，渠自有回互。\n河清倘有期，未死或可俟。",
        "dynasty": "宋",
        "collection_info": null
    },
    {
        "uuid": "ab1780a0cf1ff8f8d7fcd14f9c5cc6a3",
        "title": "和范仲熊舜元游橘园见梅",
        "author": "吕本中",
        "content": "橘林经雨未全衰，归路人家已见梅。\n风物粗知江左胜，瘴烟新离岭南来。\n笔头有眼方知妙，句裏忘言始绝埃。\n但得一寒无事过，与公还往胜衔杯。",
        "dynasty": "宋",
        "collection_info": null
    },
    {
        "uuid": "415ad1be9d4d5dd21a2c0b0532dbb5fb",
        "title": "答钱逊叔",
        "author": "吕本中",
        "content": "北风吹霜夜如雪，江城草木冻欲折。\n病夫袖手无所为，一坐临川已三月。\n忽蒙妙句起衰惫，顿觉和气生毛髮。\n公能忘机我亦倦，不待曼殊见摩诘。\n画图是非久未解，况保长年不磨灭。\n请公置画莫多求，要与时人除爱渇。",
        "dynasty": "宋",
        "collection_info": null
    },
    {
        "uuid": "a59e3f5d55a97afdabfb6b39276e250a",
        "title": "与钱逊叔饮酒分韵得鸟字",
        "author": "吕本中",
        "content": "客游等浮萍，岁事如过鸟。\n逢公得一笑，不厌古寺悄。\n雨声喧客耳，烛影吹半袅。\n宿酲未及解，更觉恶韵扰。\n时方足艰虞，身未识要妙。\n如何一杯酒，便出万物表。\n别公愿一言，使我意易了。",
        "dynasty": "宋",
        "collection_info": null
    },
    {
        "uuid": "dfab13876dbc5b3d2bdb102d844d911d",
        "title": "赠别范一哥",
        "author": "吕本中",
        "content": "相送不嫌远，诘朝当语离。\n文词知子进，道路觉吾衰。\n力疾终无补，徐行敢厌迟。\n临分更回首，苦语漫成诗。",
        "dynasty": "宋",
        "collection_info": null
    },
    {
        "uuid": "dc850836b09c7bbf70f7ce4afacc7e59",
        "title": "送谦上人回建州三首  其一",
        "author": "吕本中",
        "content": "子来不惮千里远，我病可无终岁忧。\n相见匆匆又相别，主人无恨客无求。",
        "dynasty": "宋",
        "collection_info": null
    },
    {
        "uuid": "3eca67255668fd21d88a29de81925596",
        "title": "送谦上人回建州三首  其二",
        "author": "吕本中",
        "content": "平生苦节胡元仲，老大多才刘致中。\n为我殷勤问消息，十年坚坐想高风。",
        "dynasty": "宋",
        "collection_info": null
    },
    {
        "uuid": "88761f4dc224d22d02b2a8fda7e2ac2c",
        "title": "送谦上人回建州三首  其三",
        "author": "吕本中",
        "content": "遥山渡口晚犹寒，道路奔波未许闲。\n颇恨独来不同赏，竹舆穿雨上疏山。",
        "dynasty": "宋",
        "collection_info": null
    },
    {
        "uuid": "efaeaba314d0c6c8419523a16974671c",
        "title": "与范益谦炳文叔仪步月",
        "author": "吕本中",
        "content": "岁月忽已过，羁穷非独今。\n稻塍分白水，月影上清阴。\n畎亩平生事，江湖他日心。\n相过无百步，犹觉费追寻。",
        "dynasty": "宋",
        "collection_info": null
    },
    {
        "uuid": "f6cacf6e505c885969ae5871eadfdebb",
        "title": "陆庭元绍意斋",
        "author": "吕本中",
        "content": "圣人毋意物我同，大贤庶几其屡空。\n今君胡为用此意，乃欲酬酢万化参天工。\n客来无穷君不厌，所施不同皆有验。\n风寒燥湿互相伐，一理驱驰无顿渐。\n衡门端坐一事无，众皆刼刼君有余。\n见贤不避忘其躯，肯与俗子急锱铢。\n知君此意久已绝，为尔病生吾有说。\n偫储百药待百病，任尔纷纷强分别。\n君但守此心如銕，徧与众生除众热。\n是则名为无意诀，剩放南山着秋月。",
        "dynasty": "宋",
        "collection_info": null
    },
    {
        "uuid": "97e404d028d7a63f166f17a1c18fa4ad",
        "title": "病中口占示益谦四弟",
        "author": "吕本中",
        "content": "病来全少静工夫，药裏关心计已迂。\n纵使君来亦无语，更无余法待文殊。",
        "dynasty": "宋",
        "collection_info": null
    },
    {
        "uuid": "a0e0d3b7656c608dd871cccaed965ee0",
        "title": "竹夫人",
        "author": "吕本中",
        "content": "与君宿昔尚同床，正坐西风一夜凉。\n便学短檠墻角弃，不如团扇箧中藏。\n人情易变乃如此，世事多虞只自伤。\n却笑班姬与陈后，一生辛苦望专房。",
        "dynasty": "宋",
        "collection_info": null
    },
    {
        "uuid": "56c471162770f69b1e2cfc41d2376992",
        "title": "郊居",
        "author": "吕本中",
        "content": "纷纷俗驾不容攀，尚喜郊居绝往还。\n野寺并冬终日雨，客房无事一秋闲。\n平生谈说舌犹在，病起雕疏髩已斑。\n始悟庄周太多事，处夫才与不才间。",
        "dynasty": "宋",
        "collection_info": null
    },
    {
        "uuid": "c9683357fd401095982be682dc3be516",
        "title": "送杨蒙秀才往乐平",
        "author": "吕本中",
        "content": "我有闽粤役，君成江浙行。\n穷途一回首，岁晚倍伤情。\n佳气占行在，烟氛满列营。\n如何抱奇策，不一请长缨。",
        "dynasty": "宋",
        "collection_info": null
    },
    {
        "uuid": "a90a5d3c5009f48396942a43fb74baba",
        "title": "寄题暨尚卿双莲亭",
        "author": "吕本中",
        "content": "异亩同颖久未出，双觡共抵復何物。\n今君何以得此花，和气所致无他术。\n双莲共蔕中连理，相映同心出秋水。\n秋水池塘晓自凉，双莲中含风露香。\n飞燕姊妺不相妬，并骋逸艷来昭阳。\n自然容质见高韵，不必粉黛呈新粧。\n君家孝友闻近县，故使奇祥眼中见。\n一洗东南战鬬尘，小人知之亦革面。\n我来崎岖山岭间，忽闻双莲能解颜。\n请君更画作图看，毋使恶木讥雕残。",
        "dynasty": "宋",
        "collection_info": null
    },
    {
        "uuid": "c7db1b0190843396021897b7a0ef5738",
        "title": "简范信中钤辖三首  其一",
        "author": "吕本中",
        "content": "交游契分如君少，湖岭溪山似此稀。\n夹路梅花三十里，故人虽病莫先归。",
        "dynasty": "宋",
        "collection_info": null
    },
    {
        "uuid": "68c2adba95f2dd32f02e809b9a1040dd",
        "title": "简范信中钤辖三首  其二",
        "author": "吕本中",
        "content": "海角相逢又一奇，更怜朋旧得追随。\n满堂举酒话畴昔，疑是中原无事时。",
        "dynasty": "宋",
        "collection_info": null
    },
    {
        "uuid": "45d5f0cc094b156059b72cf749735ac8",
        "title": "简范信中钤辖三首  其三",
        "author": "吕本中",
        "content": "他日曹南十日雪，访君寻酒不能回。\n梅花此日怀安路，更有清诗入座来。",
        "dynasty": "宋",
        "collection_info": null
    },
    {
        "uuid": "fc85ae1f9b79533e5e9c79bd8f8bcf48",
        "title": "次韵李仲辅佥判",
        "author": "吕本中",
        "content": "晓晴破雨却寒天，海上风光绝可怜。\n更欲陪公了春事，不须乘醉始逃禅。",
        "dynasty": "宋",
        "collection_info": null
    },
    {
        "uuid": "7d46c4e3ecbbb2f98b98776902ddf534",
        "title": "西施舌",
        "author": "吕本中",
        "content": "海上凡鱼不识名，百千生命一杯羮。\n无端更号西施舌，重与儿曹起妄情。",
        "dynasty": "宋",
        "collection_info": null
    },
    {
        "uuid": "ad626810a274b52e0442b484f95317e6",
        "title": "和秦楚材直阁韵",
        "author": "吕本中",
        "content": "胡马南来议击毬，忽闻羌虏斩杨酋。\n一年春事兵氛退，万国欢声佳气浮。\n台阁如君须强起，林泉容我且归休。\n汉家基业无穷尽，早晚留侯与运筹。",
        "dynasty": "宋",
        "collection_info": null
    },
    {
        "uuid": "60bb295c68e0bd090f455caa1810f2e1",
        "title": "和展钵诗",
        "author": "吕本中",
        "content": "纷纷未了向来因，同在浮沤寓此身。\n顾我久拚庵外事，知公曾是箇中人。\n斋盂已厌五鼎食，诗卷初无一点尘。\n今代王孙能乐此，中兴祥瑞不缘麟。",
        "dynasty": "宋",
        "collection_info": null
    },
    {
        "uuid": "ee91adb3639b4f68581255e03b02e8bb",
        "title": "鼓山",
        "author": "吕本中",
        "content": "危栏不知高，下瞰万里路。\n沧海近咫尺，大舶不敢度。\n风云递舒卷，川原更回互。\n如何此道场，乃倚绝壁住。\n得非化人居，无乃仙圣寓。\n断崕石倒悬，绝壁水暗聚。\n我行天一涯，胜处时一遇。\n衰病九死余，已乏济胜具。\n登临兹忘返，尚觉慰迟暮。\n山林与膏壤，未到已心悟。",
        "dynasty": "宋",
        "collection_info": null
    },
    {
        "uuid": "b636998549e583e982727d3302ee47e7",
        "title": "王传岩起乐斋",
        "author": "吕本中",
        "content": "人生各有乐，所乐故不同。\n吹竽与击缶，同在可乐中。\n孰能识至乐，不计穷与通。\n颜子在陋巷，肯忧家屡空。\n朝从圣师游，暮归无近功。\n忽然若有合，此乐固无穷。\n当时二三子，因之开蔽蒙。\n君生百世下，久已闻其风。\n端居有遐想，客至聊从容。\n四壁倚蓬蒿，万卷蟠心胸。\n回视世所求，天道迷西东。\n此乐既不远，欲往吾其从。",
        "dynasty": "宋",
        "collection_info": null
    },
    {
        "uuid": "b5db0b218a03fb9a0082b8af33edfcab",
        "title": "寄范四弟十弟",
        "author": "吕本中",
        "content": "俗事纷纷如乱麻，又扶衰病转天涯。\n文章老矣思吾弟，头角崭然胜外家。\n异味几回占食指，远书终夕望灯花。\n何时更住城南寺，共听春池两部蛙。",
        "dynasty": "宋",
        "collection_info": null
    },
    {
        "uuid": "06f10ed2e33f7d09841fa225c7412d83",
        "title": "春日纪事寄内外诸弟三首  其一",
        "author": "吕本中",
        "content": "水生溪涨欲容舠，疾病因循厌作劳。\n莫道深居便无事，午窗疴痒费爬搔。",
        "dynasty": "宋",
        "collection_info": null
    },
    {
        "uuid": "b601a84b318e87ca819b0176a41a0faa",
        "title": "春日纪事寄内外诸弟三首  其二",
        "author": "吕本中",
        "content": "自闻贼报离扬州，凖拟春来泰出游。\n所恨溪山最佳处，不容老子便归休。",
        "dynasty": "宋",
        "collection_info": null
    },
    {
        "uuid": "1ca78fcbaa4affb014f260effe9a8b88",
        "title": "春日纪事寄内外诸弟三首  其三",
        "author": "吕本中",
        "content": "长闲渐化读书癖，远道聊因避地行。\n安得薄田了饘粥，便相依倚过平生。",
        "dynasty": "宋",
        "collection_info": null
    },
    {
        "uuid": "0ccf4ef224717a291eabeadace055889",
        "title": "寄诸弟",
        "author": "吕本中",
        "content": "九年任奔走，一饱费经营。\n此日穷居意，他乡独往情。\n相忧只有病，所至但论兵。\n尚喜吾诸弟，形模远胜兄。",
        "dynasty": "宋",
        "collection_info": null
    },
    {
        "uuid": "5ab54bc29d00a678f7d39ceea52d3323",
        "title": "游凤池",
        "author": "吕本中",
        "content": "远近诸山翠作堆，凤池北望更崔嵬。\n青松夹路搀天去，白鸟翻云旁海来。\n喜有故人同出郭，属因衰病阻衔杯。\n犹怜不赴对床约，独上篮舆日暮回。",
        "dynasty": "宋",
        "collection_info": null
    },
    {
        "uuid": "7c2b59b47c94e162a7b637aad3e37ab4",
        "title": "题孙子绍所藏王摩诘渡水罗汉",
        "author": "吕本中",
        "content": "问渠褰裳欲何往，彷徨徙倚沧波上。\n至人入水固不濡，何以有此恐怖状。\n我知摩诘意未真，欲以笔端调世人。\n此水此渡俱非实，摩诘亦未尝下笔。\n孙郎宝藏今几年，往来周旋兵火间。\n世人险阻更百难，彼渡水者安如山。\n请君但作如此观，莫更思维寻笔端。",
        "dynasty": "宋",
        "collection_info": null
    },
    {
        "uuid": "c176a77624d33076329673b051d0b01a",
        "title": "送笋与何晋之",
        "author": "吕本中",
        "content": "年来念念欲深藏，颇觉看书气味长。\n莫怪囊空无一物，犹能分笋送何郎。",
        "dynasty": "宋",
        "collection_info": null
    },
    {
        "uuid": "5f1e28cdc1256d059563e5aa657ea689",
        "title": "次韵李伯纪园亭  其一",
        "author": "吕本中",
        "content": "昔日翱翔雨露边，已将勲业画凌烟。\n便寻松菊同元亮，不访丹砂学稚川。\n可但海山胜绿野，颇知风物似平泉。\n小园只在虚窗外，佳处常当几杖前。",
        "dynasty": "宋",
        "collection_info": null
    },
    {
        "uuid": "cea5e6ba9f89a2e02640e66ceed01710",
        "title": "次韵李伯纪园亭  其二",
        "author": "吕本中",
        "content": "本无俗事可装怀，药圃花栏应手栽。\n乘兴聊陪野僧坐，赏心时许故人来。\n顿令此地成三绝，不为它乡赋七哀。\n钟鼎山林两无碍，豫章须是栋梁材。",
        "dynasty": "宋",
        "collection_info": null
    },
    {
        "uuid": "4ec7c32988e65e2792f66ff1ec249d02",
        "title": "送林之奇少颖秀才往行朝",
        "author": "吕本中",
        "content": "我为福堂游，破屋占城市。\n城中几万户，所识一林子。\n蓊然众木中，见此真杞梓。\n未为栋梁具，且映风日美。\n子之于为学，其志盖未已。\n上欲穷经书，下考百代史。\n发而为文词，一一当俊伟。\n夫岂效鄙夫，念彼不念此。\n今来赴行朝，学已优则仕。\n穷通决有命，所愿求诸已。\n圣贤有明训，不在于青紫。\n丈夫出事君，邪正从此始。",
        "dynasty": "宋",
        "collection_info": null
    },
    {
        "uuid": "1f8023e4e22137db25b7a5d0dd5ba396",
        "title": "郑昂用岑参太白胡僧歌韵作楞伽室老人歌寄杲老",
        "author": "吕本中",
        "content": "楞伽室中绝皂白，去天何止三百尺。\n只今更住最高峰，斋无木鱼粥无钟。\n已将虎兕等蝼蚁，更许蛙蚓同蛟龙。\n闻道说禅通一线，为尔不识楞伽面。\n一生强项我所知，气压霜皮四十围。\n世人未辨此真僞，敢向楞伽论是非。\n诸公固是旧所适，郑髯从之新有得。\n欲将此意向楞伽，但道鹄乌同一色。",
        "dynasty": "宋",
        "collection_info": null
    },
    {
        "uuid": "bee00bd966e4ead4c8617f59b39b75ad",
        "title": "赠王周士诸公",
        "author": "吕本中",
        "content": "空房夜气清，落月傍檐明。\n念我平生友，相望隔荒城。\n我老未厌书，破窗犹短檠。\n君亦不奈闲，黙坐数残更。\n共结香火社，同寻文字盟。\n王子潮州来，一笑冠欹倾。\n午饭展僧钵，村醪倾客瓶。\n相逢但谈道，绝口不论兵。\n未免俗眼笑，屡遭时辈轻。\n人生各有趣，小大俱有程。\n譬彼涧底松，难伴池中萍。\n云鹏与斥鷃，已矣两忘情。\n一洗瘴海耳，此言君可听。",
        "dynasty": "宋",
        "collection_info": null
    },
    {
        "uuid": "6febf65bb5772494751f5d9e479b1bfb",
        "title": "赠范信中",
        "author": "吕本中",
        "content": "异时携客醉公家，蜡烬堆盘酒过花。\n万里溪山隔春事，十年风景困胡沙。\n郑庄好客浑如昨，何逊能诗老更佳。\n但得尊前添一笑，莫言漂泊在天涯。",
        "dynasty": "宋",
        "collection_info": null
    },
    {
        "uuid": "deda94ae875818584d20c8b34683f003",
        "title": "会稽石道叟教授南剑兵火抢攘之余兴治郡学尺椽片瓦皆其所自经营也未朞月而学成远近赖之又祠前辈贤者以风励多士使游其间者望之而心化由是而入尧舜之道不难也古之教者盖多术矣五帝宪三王有乞言宪贤于乞言也道叟知之矣吕本中为作诗叙本末云",
        "author": "吕本中",
        "content": "圣远道则微，世久学欲绝。\n区区续微言，未易胜邪说。\n石侯东南秀，睹此心欲折。\n分教南剑州，意在补亡缺。\n欻令兵火后，復见俎豆设。\n庙貌甚尊严，上下有区别。\n先生黙无语，风化动闽粤。\n斯文自明白，如仰见日月。\n坐令穿凿悞，不待汤沃雪。\n不知旁祠谁，今代古豪杰。\n孰能与之齐，共此岁寒节。\n入门日在望，未返意已竭。\n由来正心术，不在费颊舌。\n乃知熏陶功，自与闻见别。\n曾鲁颜不愚，亦岂有优劣。\n此理倘可求，万古同一辙。",
        "dynasty": "宋",
        "collection_info": null
    },
    {
        "uuid": "3e7b1cc3dd93a5af00a06522314d6dc9",
        "title": "寄计议弟张彦实钱元成夏庭列",
        "author": "吕本中",
        "content": "远书来稍稀，叔也经月病。\n微官自拘束，归兴復未定。\n谁能相劳苦，颇亦奉朝请。\n安身子有道，可保在不竞。\n宁闻郑子真，肯待当世聘。\n张钱平生欢，未贵渠有命。\n旧交余此人，岂减昔日盛。\n夏郎来几时，问学当转胜。\n高风陨寒梧，相助笔锋劲。\n同归定何日，不必有三径。\n相从说平生，保此一室静。",
        "dynasty": "宋",
        "collection_info": null
    },
    {
        "uuid": "823a460c3da24aca65d47591bf279f21",
        "title": "寄内弟并示仲辅诸公",
        "author": "吕本中",
        "content": "江浙音书绝不闻，每逢时节嘆离羣。\n一秋多病常嫌客，短日无聊只闭门。\n浅学未容窥易象，旧书懒復诵玄文。\n莫言耆旧雕零尽，海内交游尚数君。",
        "dynasty": "宋",
        "collection_info": null
    },
    {
        "uuid": "6d92a38910a65b32e7dc8393b4f1102c",
        "title": "简范信中",
        "author": "吕本中",
        "content": "诗人例穷君不然，画堂绣户罗婵娟。\n当时乘醉出三峡，至今妙句留西川。\n底事新来多退缩，梅花满眼看未熟。\n便期载酒约来冬，似要恶诗相抵触。\n晓来寒凛似中原，君忍闭门清昼眠。\n我病犹能相追逐，知君心期终不俗。\n但携二妙唤诸公，一醉落花吾亦足。",
        "dynasty": "宋",
        "collection_info": null
    },
    {
        "uuid": "06cc7eeee244eadc404ab2ba49f548fe",
        "title": "再简范信中益谦呈张仲宗",
        "author": "吕本中",
        "content": "昨日之游乐不乐，主人爱客亦不恶。\n梅花远近遍川谷，雨练风揉未全落。\n明日之游復如何，城南城北梅更多。\n对酒我不饮，把琖君当歌。\n酒炙虽勤主人费，且幸吾党频相过。\n梅花纵落君莫叹，与君同住海南岸。\n花开花落都几时，君醉我醒人得知。\n相逢一笑俱有诗，如何不饮令君嗤。",
        "dynasty": "宋",
        "collection_info": null
    },
    {
        "uuid": "bfa4d0e1b7f600c648032545d2ad0c92",
        "title": "寄晁恭道郑德成二漕",
        "author": "吕本中",
        "content": "二年住闽中，不识建溪茶。\n处处得残杯，顾未惬齿牙。\n饥肠拥滞气，病眼增昏花。\n故人持节来，怜我病有加。\n会当饷绝品，不但分新芽。\n苍壁月堕晓，宝胯金披沙。\n一洗肝肺凈，兀坐如还家。\n阴雨又不解，天气復未佳。\n持诗寄两公，请为交旧时。\n便续北苑谱，即日定等差。",
        "dynasty": "宋",
        "collection_info": null
    },
    {
        "uuid": "7af570a1a41f4df93d782d9c3ac75adc",
        "title": "连得夏三十一翇兄弟范十五仲容赵十七颖达书相与甚勤作诗寄之",
        "author": "吕本中",
        "content": "闲居病亦侵，世务每绝念。\n犹怜二三子，从我久未厌。\n书来不改昨，意苦辞亦赡。\n问我来何时，期我早会面。\n我行但谋食，欲去復未便。\n要当相就居，同止山水县。\n读我所传书，亦足满素愿。\n开卷忽有得，如饮醇酒酽。\n吾闻古志士，学也盖有渐。\n欲升夫子堂，不摘屈宋艶。\n倒篱望青天，岂必在窥覸。\n他时倘从容，此语子可验。",
        "dynasty": "宋",
        "collection_info": null
    },
    {
        "uuid": "da12bd63c935aff3579d241c6ed6f7ea",
        "title": "送钱子虚抚干往洪州赴新任二首  其一",
        "author": "吕本中",
        "content": "君不求时用，居然如病夫。\n经过阅岁月，相伴走江湖。\n白玉终无玷，寒松保不枯。\n同官多胜士，总为致区区。",
        "dynasty": "宋",
        "collection_info": null
    },
    {
        "uuid": "47b2493c134c93a6b172d8bb46bc52c4",
        "title": "送钱子虚抚干往洪州赴新任二首  其二",
        "author": "吕本中",
        "content": "老矣吾无用，归欤子未宜。\n端能出奇策，略为济斯时。\n闷有书遮眼，闲须笏拄颐。\n西山有爽气，当报故人知。",
        "dynasty": "宋",
        "collection_info": null
    },
    {
        "uuid": "1abf53af6efcb83dd78d348d6b555765",
        "title": "题晁恭道善境界图  其一",
        "author": "吕本中",
        "content": "畴昔相从三十年，如今休去不逃禅。\n知君参见法轮老，始悟苍苍便是天。",
        "dynasty": "宋",
        "collection_info": null
    },
    {
        "uuid": "1e54a789db6c5bb9525bd4eb7500285f",
        "title": "题晁恭道善境界图  其二",
        "author": "吕本中",
        "content": "境界本来无善恶，人间何处有新图。\n欲知箇裏真消息，腊月寒松永不枯。",
        "dynasty": "宋",
        "collection_info": null
    },
    {
        "uuid": "0be68f6dee038c5f779419223bf58c54",
        "title": "问干元珪老",
        "author": "吕本中",
        "content": "问讯干元老，江头几日回。\n还应舣船待，不作御风来。\n漫有经旬别，频思一笑开。\n庭前荔子熟，尚要着诗催。",
        "dynasty": "宋",
        "collection_info": null
    },
    {
        "uuid": "18fb6eae8031c35c62f642ffe47470dd",
        "title": "赠杨绍祖",
        "author": "吕本中",
        "content": "城东往还者，相近得杨卿。\n处世如无事，为官不近名。\n匣藏防身剑，案有读书檠。\n此外唯尊酒，时时唤客倾。",
        "dynasty": "宋",
        "collection_info": null
    },
    {
        "uuid": "545411f523abe01069d016112510e97b",
        "title": "谢宇文漳州送茶",
        "author": "吕本中",
        "content": "暑气侵人病逾剧，虚堂坐调出入息。\n漳州太守送茶来，王圭小凤俱无敌。\n太守怜我病无语，故遣此茶相劳苦。\n千金一饼君未许，百金一盏如泼乳。\n其它鬬芽未足数，下视纷纷等尘土。\n病夫未饮病先愈，坐觉爽气生肺腑。\n城中车马闹如雨，更有乐善如君否。",
        "dynasty": "宋",
        "collection_info": null
    },
    {
        "uuid": "302b04797707432d39ba73e46e4a5c7e",
        "title": "夏日",
        "author": "吕本中",
        "content": "暑雨遂经月，客来困稍疏。\n闭门观易象，反復看何如。\n妙处元非画，微言不在书。\n故山初未远，举首是吾庐。",
        "dynasty": "宋",
        "collection_info": null
    },
    {
        "uuid": "43da89924e8076f433e8c7d8a212ca80",
        "title": "过刘忠显公乡县作",
        "author": "吕本中",
        "content": "疾风知劲草，世乱识忠臣。\n自古有此语，今代岂无人。\n刘公生东南，节义迈等伦。\n时危出一死，以捍胡马尘。\n遂令天下人，稍知吾道尊。\n至今生气在，凛凛凌层云。\n我行崇安野，瞻望彼高坟。\n流泽既未远，有子贤而文。\n会当广德业，早为建殊勲。\n此意苟不泯，楚人生伍员。",
        "dynasty": "宋",
        "collection_info": null
    },
    {
        "uuid": "72812bc780012ebacd3cb4a651d917f4",
        "title": "夏日深居二首  其一",
        "author": "吕本中",
        "content": "匆匆车马未言还，因病深居未得闲。\n更为故人留一夏，稍移行李过东山。",
        "dynasty": "宋",
        "collection_info": null
    },
    {
        "uuid": "2c77ec2f379c7625c50e8103a2b51ae6",
        "title": "夏日深居二首  其二",
        "author": "吕本中",
        "content": "故人多住城东寺，还许相过结净缘。\n海寇求降荔子熟，是中风月可忘年。",
        "dynasty": "宋",
        "collection_info": null
    },
    {
        "uuid": "fa9175b20f9b2d1d7b908653ecba7ffd",
        "title": "干元副寺欲还云门",
        "author": "吕本中",
        "content": "子有四方志，云门寻旧游。\n溪山往时梦，江海一番秋。\n物态随高下，生涯任去留。\n闲将问庵主，如此是禅不。",
        "dynasty": "宋",
        "collection_info": null
    },
    {
        "uuid": "ef5494de0735f55a0e88c50b29998e52",
        "title": "庆尧侍者以诗相赠偶成绝句谢之",
        "author": "吕本中",
        "content": "满城车马杂尘埃，所至如云拨不开。\n只有西禅尧侍者，肯衝剧暑送诗来。",
        "dynasty": "宋",
        "collection_info": null
    },
    {
        "uuid": "d908b34b7116b34b882b236bd0ae3585",
        "title": "渴雨简张仲宗二首  其一",
        "author": "吕本中",
        "content": "强读文书不补饥，只今一饱尚难期。\n薄云未肯苏禾稼，细雨才堪湿荔枝。",
        "dynasty": "宋",
        "collection_info": null
    },
    {
        "uuid": "8f73126ec37e27846a6cb1cb93f11bc3",
        "title": "渴雨简张仲宗二首  其二",
        "author": "吕本中",
        "content": "雨湿平林松桂香，断云冉冉拂疏篁。\n江山故自可人意，从此归休策最长。",
        "dynasty": "宋",
        "collection_info": null
    },
    {
        "uuid": "8838948a239e631bb02e14cc02102607",
        "title": "谢杨绍祖惠玉友",
        "author": "吕本中",
        "content": "我来闽中居，中热久断酒。\n端居苦无事，神气思内守。\n故人怜我病，小缸送玉友。\n极知此不凡，岭海见未有。\n感君意则重，纳约况自牖。\n欣然洗盏尝，不待捧素手。\n空杯贮玉色，一洗市沽丑。\n坐令百疾去，敢復望升斗。\n从令破酒戒，可以入道不。",
        "dynasty": "宋",
        "collection_info": null
    },
    {
        "uuid": "d6608c7fd2bc7849c2f21908845f25c6",
        "title": "与李似宗别后奉寄",
        "author": "吕本中",
        "content": "昔者相过今几时，心期虽在事多疑。\n滞留江海君先病，怅望云山我欲归。\n老境犹存作诗苦，故人多有食言肥。\n汉阴老父如无事，肯復逢人论是非。",
        "dynasty": "宋",
        "collection_info": null
    },
    {
        "uuid": "3e21b06a11f5e0d1a0af02b46fedb293",
        "title": "作雨不成旱暑愈甚未能就道",
        "author": "吕本中",
        "content": "三日阴风雨不成，坐嫌衝暑作宵征。\n敢因贫故累公子，尚欲闲时寻友生。\n兵甲未休心已醉，诗书颇费眼犹明。\n便须凖拟庵居用，拄杖绳床折脚铛。",
        "dynasty": "宋",
        "collection_info": null
    },
    {
        "uuid": "be353b41370ac9239a719f15560f9192",
        "title": "闻鹊",
        "author": "吕本中",
        "content": "一夏病如此，他乡闲未回。\n疏檐闻鹊喜，知有远书来。",
        "dynasty": "宋",
        "collection_info": null
    },
    {
        "uuid": "8a8c079eb61a0b587b83180939f7e333",
        "title": "荔子",
        "author": "吕本中",
        "content": "南征未厌苦关山，荔子今年已厌餐。\n时有野僧来献供，每烦佳士约同槃。\n门前炎暑三伏旱，坐上冰霜六月寒。\n他日一尊须念此，中州传买半棃干。",
        "dynasty": "宋",
        "collection_info": null
    },
    {
        "uuid": "8c7cfaf1a853c92efdc4e3fb00484e21",
        "title": "干元真歇数约他日同庵居",
        "author": "吕本中",
        "content": "与君俱自走天涯，何处云山不是家。\n城市少留真梦事，林泉高卧亦空花。\n久无佳句雕肝肾，漫有微言到齿牙。\n他日一庵如可必，愿分斋罢半瓯茶。",
        "dynasty": "宋",
        "collection_info": null
    },
    {
        "uuid": "e8c632d58af0fcc77cc7fe7b3e58e63d",
        "title": "将发福唐",
        "author": "吕本中",
        "content": "尽此一囊粟，我行当有期。\n凉风吹天涯，增我别后思。\n结束向行在，问子还何时。\n初无济时策，处事多参差。\n环视中所有，无一施可宜。\n形骸久已病，敢徼当世知。\n不蒙朋友责，定遭儿辈嗤。\n矧此世外人，劝归常恐迟。\n相寻有如日，请盟吾此诗。",
        "dynasty": "宋",
        "collection_info": null
    },
    {
        "uuid": "4e2e7fbe390c232973fc1d1ba6e8418d",
        "title": "听雨",
        "author": "吕本中",
        "content": "日数归期似有期，故园无语说相思。\n芭蕉叶上三更雨，正是愁人睡觉时。",
        "dynasty": "宋",
        "collection_info": null
    },
    {
        "uuid": "cfe1d5c65e55add159345a826f0d7c35",
        "title": "末利",
        "author": "吕本中",
        "content": "香如含笑全然胜，韵比酴醾更似高。\n所恨海濵出太远，初无名字入风骚。",
        "dynasty": "宋",
        "collection_info": null
    },
    {
        "uuid": "8619704dc4e9cfebaf5a6f3426151686",
        "title": "闻二弟召对",
        "author": "吕本中",
        "content": "晚来忽雨已如秋，竹枕欹眠得自由。\n忽报诸郎例升进，颇容老子便归休。\n人传胡虏三年旱，势合山河一战收。\n顾我迂疏最宜病，祗应随处见莬裘。",
        "dynasty": "宋",
        "collection_info": null
    },
    {
        "uuid": "994f58cf2b6c44a126d78f7371f5dd98",
        "title": "夜凉早起寻李贻季陆庆长所惠诗有作",
        "author": "吕本中",
        "content": "夜长忘阴晴，忽听檐雨滴。\n空房闭重门，凉气通枕席。\n欣然欲揽被，如觅旧相识。\n那知庚伏内，得此睡通夕。\n起寻两君诗，令我生气力。\n成蹊长桃李，已自除荆棘。\n远游得数士，舍此百无益。\n挑灯视皮肤，不顾蚊齩赤。\n因之不復寐，为子增嘆息。",
        "dynasty": "宋",
        "collection_info": null
    },
    {
        "uuid": "4539278a35c2de1ff566aa3ed65cf260",
        "title": "闻大伦与三曾二范聚学并寄夏三十一四首  其一",
        "author": "吕本中",
        "content": "我思临川居，欲往意未慊。\n每怀三二子，岁月多荏苒。\n后生慎所习，正是丝在染。\n未须极轩昂，且须就收敛。\n举动思故人，此志岂不远。\n才虽有高下，事亦要强勉。\n愿为江海深，莫作盆盎浅。",
        "dynasty": "宋",
        "collection_info": null
    },
    {
        "uuid": "f3277fa1c59329ff5c857411de6c442c",
        "title": "闻大伦与三曾二范聚学并寄夏三十一四首  其二",
        "author": "吕本中",
        "content": "世人争锱铢，未语色已变。\n居然面颈赤，自处亦已贱。\n宁知烈士胸，渠自有志愿。\n一介不妄取，万钟我亦倦。\n古人有伯夷，名冠太史传。",
        "dynasty": "宋",
        "collection_info": null
    },
    {
        "uuid": "54d13562036c4608a049c82990c2e2ff",
        "title": "闻大伦与三曾二范聚学并寄夏三十一四首  其三",
        "author": "吕本中",
        "content": "见人辄有求，所以百虑非。\n但能守箪瓢，何事不可为。\n愚夫饱欲死，志士固长饥。\n出门万里涂，其亦慎所之。",
        "dynasty": "宋",
        "collection_info": null
    },
    {
        "uuid": "d18b6500dc6c3ee00b5ae8d0daa606d3",
        "title": "闻大伦与三曾二范聚学并寄夏三十一四首  其四",
        "author": "吕本中",
        "content": "莫惜一日勤，而忘终身忧。\n农夫力耕作，其必岁有秋。\n日前不卤莽，久亦有倍收。\n少年不努力，老大復何求。",
        "dynasty": "宋",
        "collection_info": null
    },
    {
        "uuid": "3354aef87994c83aec4337df221e86d0",
        "title": "别法一上人",
        "author": "吕本中",
        "content": "我有江浙役，子能乘兴来。\n便同汤院浴，却为故人回。\n此道恐遂绝，后生良可哀。\n试寻钥匙子，一一与重开。",
        "dynasty": "宋",
        "collection_info": null
    },
    {
        "uuid": "9c16f0b0c867dbb2b55ab91598fa4485",
        "title": "别后寄珪粹中",
        "author": "吕本中",
        "content": "海上相逢两过秋，飘然乘兴亦悠悠。\n送行百里还归去，同是江湖不繫舟。",
        "dynasty": "宋",
        "collection_info": null
    },
    {
        "uuid": "47efbe1626d8aa4b21b3b16d5cbc6339",
        "title": "哭王元迈",
        "author": "吕本中",
        "content": "纷纷举手争毫末，砥柱当河独不流。\n一夕便随波浪没，天涯黄叶更悲秋。",
        "dynasty": "宋",
        "collection_info": null
    },
    {
        "uuid": "b2fe866dd612dbccc8f898141b333992",
        "title": "别林氏兄弟",
        "author": "吕本中",
        "content": "二年住闽岭，所阅足青紫。\n那知万众中，得此数君子。\n相从不我厌，但觉岁月驶。\n高论脱时俗，如风濯烦暑。\n出处虽未同，气味固相似。\n人生有离合，所畏为物使。\n要当啜英华，不必计渣滓。\n他年肯相寻，在彼不在此。",
        "dynasty": "宋",
        "collection_info": null
    },
    {
        "uuid": "55834881123131100107d26ce5620e69",
        "title": "本中欲谋他日復来福唐之东山林少颖请作诗以记因成两绝  其一",
        "author": "吕本中",
        "content": "老大驰驱百不宜，敢将筋力蹈危机。\n他年更欲眠云住，同过东山尝荔枝。",
        "dynasty": "宋",
        "collection_info": null
    },
    {
        "uuid": "ed6d2fc17c19ab609a8b1c1674149df1",
        "title": "本中欲谋他日復来福唐之东山林少颖请作诗以记因成两绝  其二",
        "author": "吕本中",
        "content": "更作东山住，寻盟尚有诗。\n看君腾踏去，及我未归时。",
        "dynasty": "宋",
        "collection_info": null
    },
    {
        "uuid": "88f3238b8c5f936a5e556fa0d29b6d14",
        "title": "谢人惠陈家紫",
        "author": "吕本中",
        "content": "烦君惠我陈家紫，万里漂流合得尝。\n莫道闻名不相识，旧随笾实到吾乡。",
        "dynasty": "宋",
        "collection_info": null
    },
    {
        "uuid": "166efb6f5398e61da773a97bd0a8215e",
        "title": "闲居感旧偶成十绝乘兴有作不復诠次  其一",
        "author": "吕本中",
        "content": "四海交游一信民，后来情分更谁亲。\n可怜相伴溪堂老，一去尘寰三十春。",
        "dynasty": "宋",
        "collection_info": null
    },
    {
        "uuid": "9595c2004eac64695a7dff92d35ec8ce",
        "title": "闲居感旧偶成十绝乘兴有作不復诠次  其二",
        "author": "吕本中",
        "content": "一世声名高与关，亦知不合住人间。\n不令整顿干坤了，虚逐松声半夜还。",
        "dynasty": "宋",
        "collection_info": null
    },
    {
        "uuid": "41357fb8cfce1eac32b61ff2beed03b8",
        "title": "闲居感旧偶成十绝乘兴有作不復诠次  其三",
        "author": "吕本中",
        "content": "璧老投冠去学禅，堂堂一鼓阵无前。\n平生老伴唯均父，马病涂穷不着鞭。",
        "dynasty": "宋",
        "collection_info": null
    },
    {
        "uuid": "40d1ddfbebbdbd2bc9d1f33d074062e6",
        "title": "闲居感旧偶成十绝乘兴有作不復诠次  其四",
        "author": "吕本中",
        "content": "屏医郄药病良已，绝学捐书我又休。\n却到旧时行履处，五湖烟水上渔舟。",
        "dynasty": "宋",
        "collection_info": null
    },
    {
        "uuid": "88c74ca5e1b9d55bce5d6a3b913177fb",
        "title": "闲居感旧偶成十绝乘兴有作不復诠次  其五",
        "author": "吕本中",
        "content": "万里飘然不繫舟，老来专忆旧交游。\n西风日落中原路，虚度江湖数十秋。",
        "dynasty": "宋",
        "collection_info": null
    },
    {
        "uuid": "af1b9fed1139382b6d5b275f66568f99",
        "title": "闲居感旧偶成十绝乘兴有作不復诠次  其六",
        "author": "吕本中",
        "content": "唐子直心绝可怜，夏侯苦节更谁传。\n诸晁事业风流在，各有残诗十数篇。",
        "dynasty": "宋",
        "collection_info": null
    },
    {
        "uuid": "7fb5442339e2162026fca7c183452b0f",
        "title": "闲居感旧偶成十绝乘兴有作不復诠次  其七",
        "author": "吕本中",
        "content": "平生亲爱独诸晁，叔也相亲共寂寥。\n半日不来须折简，暂时相远定相招。",
        "dynasty": "宋",
        "collection_info": null
    },
    {
        "uuid": "65d7edbf3942c42486ba05f2c0ea93ec",
        "title": "闲居感旧偶成十绝乘兴有作不復诠次  其八",
        "author": "吕本中",
        "content": "病夫长病合长饥，岂復轻随世上儿。\n云雨覆翻渠有分，江湖潦倒我无知。",
        "dynasty": "宋",
        "collection_info": null
    },
    {
        "uuid": "5747ccbd8c06932bb918c237d62de448",
        "title": "闲居感旧偶成十绝乘兴有作不復诠次  其九",
        "author": "吕本中",
        "content": "曾郎学行冠姻亲，赵子才能又绝伦。\n仲弟故应同二妙，一时先后委埃尘。",
        "dynasty": "宋",
        "collection_info": null
    },
    {
        "uuid": "840e25ffb6af1093ac5e63502a9930cb",
        "title": "闲居感旧偶成十绝乘兴有作不復诠次  其一○",
        "author": "吕本中",
        "content": "便欲长休老未能，尔来频愧住庵僧。\n直须弃尽人间事，始见从来一点灯。",
        "dynasty": "宋",
        "collection_info": null
    },
    {
        "uuid": "21466f5e2dddeb42c5fbcd9c93f9b4a9",
        "title": "温泉",
        "author": "吕本中",
        "content": "海上秋来早晚凉，客愁苏醒似还乡。\n归途尚欲疗疮疥，剩乞温泉一勺汤。",
        "dynasty": "宋",
        "collection_info": null
    },
    {
        "uuid": "0c9a10887772394d95aaf930f3390ac0",
        "title": "将去福州",
        "author": "吕本中",
        "content": "委曲随人久未甘，翛然午枕睡方酣。\n功名到此终无分，身世从来百不堪。\n为己工夫今粗晓，住山活计久相谙。\n他时不用求三径，投老才须住一庵。",
        "dynasty": "宋",
        "collection_info": null
    },
    {
        "uuid": "8da218170ff7f864de702bafda1f733d",
        "title": "初秋",
        "author": "吕本中",
        "content": "凉风惊木叶，意欲作深秋。\n客病浑如昨，囊空却自由。\n因闲得饮酒，端坐胜封侯。\n寄语平生友，当能为我谋。",
        "dynasty": "宋",
        "collection_info": null
    },
    {
        "uuid": "8822f098b85ea231054f9862ea495d97",
        "title": "奉呈鼓山云门二老",
        "author": "吕本中",
        "content": "汝水相逢今几年，只今同住海南偏。\n月明本自无亏缺，山色何尝有变迁。\n他日会逢晜弟语，一时惊散老狐禅。\n倘因居士闲开口，却作冲和二月天。",
        "dynasty": "宋",
        "collection_info": null
    },
    {
        "uuid": "2054e58fa47070c1de5af926ae18f76b",
        "title": "从叔巽叔觅茶",
        "author": "吕本中",
        "content": "疾病侵凌转不堪，时思一室奉清谈。\n嗣宗已饷兵厨酒，当有新茶惠阿咸。",
        "dynasty": "宋",
        "collection_info": null
    },
    {
        "uuid": "fc77e5ab10dc3cdcec14eadbec536de5",
        "title": "福建界首寄福州亲旧",
        "author": "吕本中",
        "content": "海上秋风吹客衣，屡烦亲旧送将归。\n今朝更入江东路，便恐书来即渐稀。",
        "dynasty": "宋",
        "collection_info": null
    },
    {
        "uuid": "5054dd129789a7b3ca20228cf9dc60f2",
        "title": "严州九日坐上赠胡明仲常子正",
        "author": "吕本中",
        "content": "今年得交旧，九日会严州。\n城角风云暮，天涯景色秋。\n功名有长铗，行李付扁舟。\n苦恨三年别，聊因一笑留。\n病添文字懒，老耻稻粱谋。\n活国须公等，吾生便可休。",
        "dynasty": "宋",
        "collection_info": null
    },
    {
        "uuid": "c5a00b1d33fb1ad171d62e791e4dfb88",
        "title": "方允迪挽词二首  其一",
        "author": "吕本中",
        "content": "已矣儒林老，今为地下郎。\n空山留几杖，遗稿漫文章。\n径狭风霜远，溪深草木长。\n伤心钓台路，千载閟幽光。",
        "dynasty": "宋",
        "collection_info": null
    },
    {
        "uuid": "33caa450ac7726f852e28d71a8fb17d1",
        "title": "方允迪挽词二首  其二",
        "author": "吕本中",
        "content": "惟君好兄弟，少小共声名。\n岂止千人杰，俱为一代英。\n云何卧丘壑，不使至公卿。\n恸哭松风远，悲云咽莫声。",
        "dynasty": "宋",
        "collection_info": null
    },
    {
        "uuid": "c0ce6701eceb0c687a18233481d8c904",
        "title": "程伯禹母夫人挽诗二首  其一",
        "author": "吕本中",
        "content": "久矣闺门秀，端如玉在渊。\n相夫成令德，教子作名贤。\n遽逐秋风尽，空令莫景迁。\n伤心江左地，松柏闭新阡。",
        "dynasty": "宋",
        "collection_info": null
    },
    {
        "uuid": "661b13b12d5bad2bd7b1b8603cb0e445",
        "title": "程伯禹母夫人挽诗二首  其二",
        "author": "吕本中",
        "content": "旧随贤子后，每得熟严规。\n未获升堂拜，空成相挽诗。\n爵频赐汤沐，寿不到期颐。\n他日家声在，流传世未知。",
        "dynasty": "宋",
        "collection_info": null
    },
    {
        "uuid": "aa3a40cb61f6c7d70c94290c28d3957f",
        "title": "送范师厚宣谕四川",
        "author": "吕本中",
        "content": "老境侵寻久废诗，送君宁復似当时。\n虺隤病马犹长路，偃蹇寒松只旧枝。\n想得山川瞻使节，便令父老识家规。\n圣朝本意惟寛大，网漏吞舟始合宜。",
        "dynasty": "宋",
        "collection_info": null
    },
    {
        "uuid": "6d583d9ce41703f4f13c2f5ca5076cd5",
        "title": "赠了老",
        "author": "吕本中",
        "content": "前年见公沧海上，法会堂堂万骑将。\n今年见公浙河东，犹是当时旧老翁。\n送行更有天童老，骐骥齐驱猎霜草。\n野狐射干胆欲破，不但独喷羣马倒。\n我衰且病百念绝，便得从公不为早。\n忘情遁迹亦未是，言与不言俱一扫。\n世人扰扰不归家，公行问渠有何好。",
        "dynasty": "宋",
        "collection_info": null
    },
    {
        "uuid": "97860bcecd14eece2ad04e73c5ed3a7d",
        "title": "送杨晨当时赴夔漕",
        "author": "吕本中",
        "content": "杨侯从旧名籍籍，吴中一见如旧识。\n怜我衰頽病已侵，怪我辛勤百无益。\n今君遽作巴蜀行，江头宿昔春水生。\n路经三峡不艰阻，遍与疲民问疾苦。\n随身长剑莫轻舞，试伐蛟鼍斩豺虎。\n此来人士众如雨，得君此行慰羁旅。\n君但垂情一笑许，胜使区区入州府。\n百城因之遂安堵，亦胜无事闲坐否。",
        "dynasty": "宋",
        "collection_info": null
    },
    {
        "uuid": "9bb78369e3c835739859f9a39482210d",
        "title": "送徐林稚山赴江西漕",
        "author": "吕本中",
        "content": "总角相从四十年，如今衰病已华颠。\n久无耆老可访事，尚喜交游不乏贤。\n未使从容持从橐，却令辛苦上江船。\n百城编户皆疲瘵，日望公来与息肩。",
        "dynasty": "宋",
        "collection_info": null
    },
    {
        "uuid": "96a53db936aac1b04222273d44bbae0d",
        "title": "将发金陵奉怀张彦实",
        "author": "吕本中",
        "content": "老矣君何往，翩然我欲归。\n文章晚未用，岁月事多违。\n江接鄱阳路，风吹游子衣。\n不应蘧伯玉，独悟昔年非。",
        "dynasty": "宋",
        "collection_info": null
    },
    {
        "uuid": "bd6ae1120d6f96799ef57cdf08a36ddd",
        "title": "初离建康  其一",
        "author": "吕本中",
        "content": "尝忆他年出旧京，汴堤榆柳与船平。\n宁知此日钟山路，亦是东行第一程。",
        "dynasty": "宋",
        "collection_info": null
    },
    {
        "uuid": "dc44806e59409a23e8c1c5d5239450fc",
        "title": "初离建康  其二",
        "author": "吕本中",
        "content": "纷纷车马未言还，我独支离便得闲。\n尚有同门二三子，肯同今夜宿钟山。",
        "dynasty": "宋",
        "collection_info": null
    },
    {
        "uuid": "8a268f40d2688d353d296e3b536ee7d6",
        "title": "寓会稽禹迹寺",
        "author": "吕本中",
        "content": "阴雨静不出，端居还自由。\n客来从短褐，天气已深秋。\n所在兵犹鬬，中原乱不休。\n庙堂如有意，便与万人谋。",
        "dynasty": "宋",
        "collection_info": null
    },
    {
        "uuid": "951b7bcd70a4b1daa20a961dce8345cf",
        "title": "会稽初秋四首  其一",
        "author": "吕本中",
        "content": "今来留滞浙河东，想见闽山荔子红。\n虽有故人家在彼，可无方便託西风。",
        "dynasty": "宋",
        "collection_info": null
    },
    {
        "uuid": "7bb8b85154ad3ddd83a22d12a4b06d9f",
        "title": "会稽初秋四首  其二",
        "author": "吕本中",
        "content": "张侯问舍復何时，我亦留连去未期。\n便欲为君草堂客，几时先寄落成诗。",
        "dynasty": "宋",
        "collection_info": null
    },
    {
        "uuid": "3dfd68245efc477f59d31da339cf5028",
        "title": "会稽初秋四首  其三",
        "author": "吕本中",
        "content": "故园回首但斜阳，所至奔波避贼忙。\n天下何曾有定处，越南燕北是中央。",
        "dynasty": "宋",
        "collection_info": null
    },
    {
        "uuid": "90dd819a1969aea28abf8fde91664f4f",
        "title": "会稽初秋四首  其四",
        "author": "吕本中",
        "content": "病来每有居山兴，老去初无住世心。\n三尺枯桐无旧谱，始知三叹有遗音。",
        "dynasty": "宋",
        "collection_info": null
    },
    {
        "uuid": "7571b0fbf13202e1d7bc8dbb905e51de",
        "title": "钱逊叔侍郎奉京师旧坟改葬天柱谨成挽诗一首",
        "author": "吕本中",
        "content": "钱氏霸吴越，功德在斯民。\n逊王早退居，身退道益尊。\n至今二百年，盛事传后昆。\n文采震本朝，岂惟光一门。\n后来翰林公，又以直声闻。\n累叶其外家，家世悉殊勲。\n善恶久乃效，其报于此分。\n裔孙杰立者，迎丧自中原。\n遂令扰攘后，得安久旅魂。\n依依天柱山，不必京洛尘。\n死者如有知，当言吾有孙。\n小人託末契，所恨老不文。\n睹此一时盛，忍终无一言。\n越水流不竭，越山旱不昏。\n孝子亦不匮，锡类到礽云。",
        "dynasty": "宋",
        "collection_info": null
    },
    {
        "uuid": "e8094ec0d37d3d9b216f0d5714e63a08",
        "title": "重阳日西兴寄临安亲旧",
        "author": "吕本中",
        "content": "我来西兴口，君在龙山旁。\n如何阻一水，不共作重阳。\n别浦潮犹白，深秋菊未黄。\n遥知对杯酌，不记是他乡。",
        "dynasty": "宋",
        "collection_info": null
    },
    {
        "uuid": "fe1832a97384ad80e70e4e8b30700058",
        "title": "范伯言药隐",
        "author": "吕本中",
        "content": "烈士故徇名，中民但荣官。\n宁知陋巷士，坚坐有余欢。\n出从圣师游，归坐守一箪。\n出门视天壤，密迩心自寛。\n范侯懒仕宦，决意归西山。\n西山有药隐，此地可盘桓。\n誓将从古人，上追孔与颜。\n有田可以耕，有屋可以安。\n宁能伴儿曹，日夜不得闲。\n我亦倦游者，世味更百难。\n梦寐想君家，父子兄弟间。\n便当卜隣居，一生长往还。\n相依得情话，出语清肺肝。\n后生有郢质，更为斵其漫。\n君行问安否，此盟当未寒。",
        "dynasty": "宋",
        "collection_info": null
    },
    {
        "uuid": "8663b0a8e3d1c646f3f170d9bb9b44fc",
        "title": "题赵祖文盘谷图",
        "author": "吕本中",
        "content": "赵郎落笔写盘谷，正是太平无事时。\n今日太行那有此，满山樵采尽痴儿。",
        "dynasty": "宋",
        "collection_info": null
    },
    {
        "uuid": "911753f97ef343af3ffab2dcaea86957",
        "title": "送胡明仲知永州",
        "author": "吕本中",
        "content": "君行西游浮沅湘，洞庭岳麓天一方。\n岳前老人望君久，岁晚不嫌归路长。\n晴天万里去鸿鹄，韫玉未售犹深藏。\n远行固是君素愿，多蓄奇谋羞自献。\n后生纷纷了目前，大策定非凡所见。\n簿书汩没渠自忙，道里嵠岖我不倦。\n百州东下例无涧，要君嶷然如断山。\n我老无用逢多艰，敢復着脚尘埃间。\n胸次偪塞良未寛，日夜矫首须君还。\n运斤成风君不难，不使世人漫鼻端。",
        "dynasty": "宋",
        "collection_info": null
    },
    {
        "uuid": "2e3f0175ace18984f0814c862d65d69e",
        "title": "孙首之短堂",
        "author": "吕本中",
        "content": "孙郎囊空意且满，因谓身长才则短。\n以短名堂堂未成，长短是非俱不管。\n严州一见鬓仓浪，赠我新诗如夜光。\n何时到君短堂上，更话如今归兴长。",
        "dynasty": "宋",
        "collection_info": null
    },
    {
        "uuid": "e3c2c4e7f178b8b3d1928392202a7f45",
        "title": "赠孙首之",
        "author": "吕本中",
        "content": "子穷非一时，所历固长久。\n自从太平时，以至戎马后。\n今兹益穷甚，所至但缩手。\n遂令甑生尘，不止衿见肘。\n未能脱身去，且作避地走。\n金盘贮火齐，熟视不一取。\n溪船下涛江，亦未还南斗。\n固知松柏生，必不在培塿。\n见我严州城，世事懒到口。\n念子抱奇才，有节空自守。\n箪瓢在陋巷，世亦如此不。\n乘离勿重言，寒甚且饮酒。",
        "dynasty": "宋",
        "collection_info": null
    },
    {
        "uuid": "c7fa4bb54ac733bfa58a800f17cf9a41",
        "title": "朱成伯秀野堂",
        "author": "吕本中",
        "content": "客愁固多岐，我怀亦萧散。\n连年寻故人，见子二水岸。\n官居少闲暇，岁月忽已换。\n有堂名秀野，未入俗眼看。\n得名自君子，可当清净观。\n未能艺桃李，且自饱藜苋。\n荒凉城一隅，初不越门限。\n脱身少年场，念此已熟烂。\n嗟予老病侵，阅世盖多难。\n相逢黙无语，自足洗忧患。\n穷冬足雨雪，近市乏薪炭。\n时来正堂堂，尚得一笑粲。",
        "dynasty": "宋",
        "collection_info": null
    },
    {
        "uuid": "85d4b1ff1ff16ad1431546e2c40d9936",
        "title": "次秀亭韵二首  其一",
        "author": "吕本中",
        "content": "忽见新亭起废基，暮云疏雨两霏霏。\n凭栏一望长江远，凿石新开小径微。\n治世从今可招隐，至人何苦更藏辉。\n使君不厌宾朋集，正为飘流到眼稀。",
        "dynasty": "宋",
        "collection_info": null
    },
    {
        "uuid": "766950bcc1ce4a4a25edaf6d6fcf20dc",
        "title": "次秀亭韵二首  其二",
        "author": "吕本中",
        "content": "舟车来往闹回环，今日陪公得暂闲。\n渐喜着身人迹外，胜如随众马蹄间。\n萦纡细数溪头路，苍翠遥看雨后山。\n正恐朝廷须旧物，不容常此面孱颜。",
        "dynasty": "宋",
        "collection_info": null
    },
    {
        "uuid": "b92f52e524c6c72835b88b912f8cc0e2",
        "title": "甘棠楼",
        "author": "吕本中",
        "content": "高楼面面好，举目是溪山。\n急水泻湍濑，诸峰呈髻鬟。\n聊为半日出，得伴使君闲。\n作者风流在，承平气象还。\n身虽住世网，心已离尘寰。\n未厌陪游数，唯愁觅句悭。\n高风虽在望，逸韵恐难攀。\n咫尺蓬莱路，惟公指顾间。",
        "dynasty": "宋",
        "collection_info": null
    },
    {
        "uuid": "dfd0911ef12ace7b5b99fa6dd0b62bb3",
        "title": "师奴病化  其一",
        "author": "吕本中",
        "content": "伴我闲中气味长，竹舆游历徧诸方。\n火边每与人争席，睡起偏嫌犬吠床。\n能与儿童较几许，贤于臧获便相忘。\n他生尚欲随吾在，要奉香炉漉水囊。",
        "dynasty": "宋",
        "collection_info": null
    },
    {
        "uuid": "586269e331ecaa0d7bae50ced9eb8902",
        "title": "师奴病化  其二",
        "author": "吕本中",
        "content": "受戒不捕鼠，听经如欲譍。\n谁知两溪畔，今日送亡僧。",
        "dynasty": "宋",
        "collection_info": null
    },
    {
        "uuid": "c86dd302399662c9b8d8a1fa3b5ced34",
        "title": "舟行至桐庐",
        "author": "吕本中",
        "content": "乘舟待潮发，一日到桐庐。\n物色寒初甚，溪山画不如。\n往来真是梦，亲旧不须书。\n犹胜鸱夷在，时容託后车。",
        "dynasty": "宋",
        "collection_info": null
    },
    {
        "uuid": "602b06d1c6206df31e14f390486aae67",
        "title": "示儿",
        "author": "吕本中",
        "content": "忍穷吾有味，雕句汝无功。\n客舍嚣尘裏，春随浩荡中。\n初无买山费，真与住庵同。\n更想颜氏宅，箪瓢亦屡空。",
        "dynasty": "宋",
        "collection_info": null
    },
    {
        "uuid": "e1c24a701fefbaf75348219a5e717565",
        "title": "陈朝奉坐化",
        "author": "吕本中",
        "content": "东风吹雨欲翻盆，杏树前头柳暗村。\n试问老人何处去，夜来新月又黄昏。",
        "dynasty": "宋",
        "collection_info": null
    },
    {
        "uuid": "66eb391b8dd6439afa2de83ae6ae2d02",
        "title": "严州春晓  其一",
        "author": "吕本中",
        "content": "居闲病常撄，出郭春已老。\n微雨净新绿，转觉原野好。\n故人各漂散，颇恨来不早。\n尚有壁间诗，犹堪写怀抱。",
        "dynasty": "宋",
        "collection_info": null
    },
    {
        "uuid": "2f7f3e4b05c766a3002bf17e6b42de87",
        "title": "严州春晓  其二",
        "author": "吕本中",
        "content": "是月足阴晦，暮春常苦寒。\n闭门犹疾病，春物岂相干。\n坚坐客已少，长贫心自安。\n幽兰有花在，尚肯结余欢。",
        "dynasty": "宋",
        "collection_info": null
    },
    {
        "uuid": "50c4a0f710a1b1f0ad063d208071f9b2",
        "title": "子将为三衢之行下塔僧惠道求诗留题因成绝句遗之",
        "author": "吕本中",
        "content": "欲过城东病不能，飞檐高栋想层层。\n半年梦作严州住，一首诗留塔下僧。",
        "dynasty": "宋",
        "collection_info": null
    },
    {
        "uuid": "da39c21051db157369b349ae8ef15550",
        "title": "将适三衢而七弟欲往临安临行作诗奉送",
        "author": "吕本中",
        "content": "弟要题诗别，人还劝我留。\n如何南去路，更送北行舟。\n处事须远略，择交当广求。\n秋风理归棹，为我上衢州。",
        "dynasty": "宋",
        "collection_info": null
    },
    {
        "uuid": "a4a02b980b6451719f5f3ae149ebb9aa",
        "title": "椿阁  其一",
        "author": "吕本中",
        "content": "往时椿阁老，盛德传乡闾。\n至今风流在，遗芳殊未疏。",
        "dynasty": "宋",
        "collection_info": null
    },
    {
        "uuid": "173480d56881746f6502e067f942ec3b",
        "title": "椿阁  其二",
        "author": "吕本中",
        "content": "有孙仁者静，远近伏共贤。\n定知建德民，祝令如翁年。",
        "dynasty": "宋",
        "collection_info": null
    },
    {
        "uuid": "9fd927dee7844b7831fb537e77398a57",
        "title": "弋阳魏令赏音亭",
        "author": "吕本中",
        "content": "高亭已寂寞，山水自清音。\n主人去已久，此意谁復寻。\n梦回还旧观，川上有微吟。\n于焉继前作，因见平生心。",
        "dynasty": "宋",
        "collection_info": null
    },
    {
        "uuid": "a185f403a2a0dab60a0ca0d231d9979b",
        "title": "建安熊述之为令建德不言而民治将适三衢留诗美之二首  其一",
        "author": "吕本中",
        "content": "熊卿治建德，隐几心若水。\n民肥吏干枯，亦不用笞棰。\n问子何能然，此岂力可使。\n建安今多贤，于子可见尔。",
        "dynasty": "宋",
        "collection_info": null
    },
    {
        "uuid": "d04623237b7fd054e81b7e2530237e96",
        "title": "建安熊述之为令建德不言而民治将适三衢留诗美之二首  其二",
        "author": "吕本中",
        "content": "建安固多贤，故人刘与胡。\n山川古秀润，珠生崖不枯。\n我病日已懒，触事见迂疏。\n行当脱身去，一廛从子居。",
        "dynasty": "宋",
        "collection_info": null
    },
    {
        "uuid": "2792ad540cc631fb73b5a20e8bb0e4cc",
        "title": "拟古乐府",
        "author": "吕本中",
        "content": "高堂陈八音，同听不同乐。\n狂飈送鸿鹄，万里翔寥廓。\n一去三十年，事事非前约。\n当时绿绮琴，尘埃无处着。\n时节非不久，此意但如昨。",
        "dynasty": "宋",
        "collection_info": null
    },
    {
        "uuid": "4d7308fc86c881ab00f32ff74e276b5c",
        "title": "己未重阳",
        "author": "吕本中",
        "content": "病无佳思只深藏，漫遶东篱菊未黄。\n最是一年秋好处，可能无酒过重阳。",
        "dynasty": "宋",
        "collection_info": null
    },
    {
        "uuid": "27ecdcfa02c3e6a746662693645b11e2",
        "title": "李珹拙轩",
        "author": "吕本中",
        "content": "念彼巧者劳，知此拙者安。\n拙者固无营，一生长得闲。\n子岂真拙者，託此以自安。\n何尝曵长裾，顾肯卑小官。\n世人极变态，翻手覆手间。\n子独如不闻，黙坐安如山。\n九衢走红尘，百事不相干。\n我老始见子，古井久不澜。\n赠子拙轩诗，留子静处看。\n当蒙一笑许，敢言愁肺肝。",
        "dynasty": "宋",
        "collection_info": null
    },
    {
        "uuid": "3aec275043475021279060d080dd3e90",
        "title": "清慎轩",
        "author": "吕本中",
        "content": "清慎轩中一事无，午窗高枕似吾庐。\n世人称意何须道，乃祖风流正不疏。",
        "dynasty": "宋",
        "collection_info": null
    },
    {
        "uuid": "80ddd0417d3a2f2a783e7207adf02f9a",
        "title": "将往城南观音寺阻雨未果",
        "author": "吕本中",
        "content": "野寺他年别，溪山浪作秋。\n初凉颇宜出，小雨故妨游。\n僧老浑无念，田荒近不收。\n犹思五更懴，清切胜蛮讴。",
        "dynasty": "宋",
        "collection_info": null
    },
    {
        "uuid": "d2c932c859f68e902c20c067c652e10a",
        "title": "余迪漫浪斋",
        "author": "吕本中",
        "content": "颜子在陋巷，无一当其心。\n日惟圣之学，正自惜分阴。\n子生千载后，此意尚能寻。\n斋虽名漫浪，迹岂计浮沉。\n文字浩今古，不受俗务侵。\n端如贮美酒，妙处当自斟。\n临卷忽有得，如来君义临。\n即此是圣域，子行无滞淫。",
        "dynasty": "宋",
        "collection_info": null
    },
    {
        "uuid": "6b21519b914582ebec11599f49d9fdeb",
        "title": "无题四首  其一",
        "author": "吕本中",
        "content": "我病无能到处穷，子才安得尚漂蓬。\n如何共饮重阳酒，相对无言似乃翁。",
        "dynasty": "宋",
        "collection_info": null
    },
    {
        "uuid": "3c6d3c0563e9d62558ca299225e1307d",
        "title": "无题四首  其二",
        "author": "吕本中",
        "content": "重阳共采东篱菊，却似乃翁年少时。\n顾我无能甘老病，相寻唯有向来诗。",
        "dynasty": "宋",
        "collection_info": null
    },
    {
        "uuid": "808e8346fca3f5ca331030fe1ae954f9",
        "title": "无题四首  其三",
        "author": "吕本中",
        "content": "闻钟即起待天明，客舍无聊坐五更。\n何日长风破巨浪，看渠万里出门行。",
        "dynasty": "宋",
        "collection_info": null
    },
    {
        "uuid": "988ca0ce05fbfd235e5e7bb2d899b76f",
        "title": "无题四首  其四",
        "author": "吕本中",
        "content": "平生饱我饭脱粟，静夜不眠寻细书。\n可见乌衣诸子弟，从来志业不如渠。",
        "dynasty": "宋",
        "collection_info": null
    },
    {
        "uuid": "1a5b56018046976d7bd6ebf80f0a2127",
        "title": "边愁  其一",
        "author": "吕本中",
        "content": "胡人吹短笛，一半是离声。\n想得南飞鸟，云间亦厌听。",
        "dynasty": "宋",
        "collection_info": null
    },
    {
        "uuid": "4f182b01b6cd8f146ddc91c6628d44d2",
        "title": "边愁  其二",
        "author": "吕本中",
        "content": "秋声晚来急，边塞乍寒时。\n不似江南日，愁多只自知。",
        "dynasty": "宋",
        "collection_info": null
    },
    {
        "uuid": "7555b61e3ca114cd7337c43c0630d78e",
        "title": "招范四弟",
        "author": "吕本中",
        "content": "凉风忽满箑，江汉有归心。\n顾我病如昨，怜君穷至今。\n苦嫌归梦短，不厌酒杯深。\n试问玉川老，何时许降临。",
        "dynasty": "宋",
        "collection_info": null
    },
    {
        "uuid": "727852e88143ce632e7edff202c71995",
        "title": "衢州路中",
        "author": "吕本中",
        "content": "今日衢州路，师奴不共行。\n阿童浑似汝，只是太粗生。",
        "dynasty": "宋",
        "collection_info": null
    },
    {
        "uuid": "2b1a518a54eab75ba34bf6df1fcca196",
        "title": "忆福州旧居菊花",
        "author": "吕本中",
        "content": "问讯阶前菊，如今属阿谁。\n祗应风露底，犹记摘残枝。",
        "dynasty": "宋",
        "collection_info": null
    },
    {
        "uuid": "73cd65a13887450ed09e68ba4e9e245b",
        "title": "求赵表之墨",
        "author": "吕本中",
        "content": "超然堂中墨如戟，支撑宗门渠有力。\n参得诸方一味禅，以此示人人不识。\n病夫见之喜折屐，便欲投诗恐无益。\n主人不吝是家风，会见琅琅送珪璧。",
        "dynasty": "宋",
        "collection_info": null
    },
    {
        "uuid": "cfe5f22d0b5526dadd1d27b830f6f802",
        "title": "陋巷",
        "author": "吕本中",
        "content": "陋巷客自稀，短日寒未到。\n感君时一来，得以慰怀抱。\n论文有根柢，落笔清且奥。\n如歌五弦琴，促轸有余操。\n黄花开正繁，薄酒可相劳。\n请君寻此盟，妙处同一造。",
        "dynasty": "宋",
        "collection_info": null
    },
    {
        "uuid": "97e27b1dde33c2af3dc6a5d1655a2423",
        "title": "示闻生",
        "author": "吕本中",
        "content": "形容落魄犹须酒，疾病因寻久废诗。\n忽见闻郎七字句，却如王谢少年时。",
        "dynasty": "宋",
        "collection_info": null
    },
    {
        "uuid": "9ea35c231576e22d7e4812efaa1622f9",
        "title": "简何居厚",
        "author": "吕本中",
        "content": "我乏济胜具，子怀经世才。\n寒窗得一笑，陋巷绝纤埃。\n白酒难充醉，黄花只强开。\n更怜无事日，时有好诗来。",
        "dynasty": "宋",
        "collection_info": null
    },
    {
        "uuid": "99f6a685322255930d6025e2128ed8f0",
        "title": "谢人送酒",
        "author": "吕本中",
        "content": "他乡逢故人，已觉意气盛。\n得君双榼酒，起我终日病。\n清如两龚洁，气出徐邈圣。\n乃知无功乡，欲往有捷径。\n一杯我已足，不必待历聘。\n扁舟下东阳，此计或未定。\n尚欲寻旧盟，短拙恐未称。\n先生肯降临，时扫一室净。",
        "dynasty": "宋",
        "collection_info": null
    },
    {
        "uuid": "fb3f170d42564bd47d5e2d046caf57c4",
        "title": "闻蔡九弟十四弟到行在",
        "author": "吕本中",
        "content": "苦怀吾表弟，别久费相思。\n爱客能忘酒，长贫不废诗。\n每蒙高士喜，终少贵人知。\n试问游吴兴，何如在蜀时。",
        "dynasty": "宋",
        "collection_info": null
    },
    {
        "uuid": "3a099f449f691234f2a73e0e2872d75e",
        "title": "赠蔡九弟十四弟",
        "author": "吕本中",
        "content": "年来疾病日衰頽，忽报山中两弟来。\n径欲相从营一醉，未须辛苦便轻回。",
        "dynasty": "宋",
        "collection_info": null
    },
    {
        "uuid": "f72fd207d7bbc2d816107cf5608ee86c",
        "title": "病中",
        "author": "吕本中",
        "content": "贷米供晨炊，尚欠数束薪。\n平生甘此味，此去未为贫。\n新霜已严厉，况我病经旬。\n但守此心足，无为思古人。",
        "dynasty": "宋",
        "collection_info": null
    },
    {
        "uuid": "615dd0b76464c95e0643ce931cf6d88d",
        "title": "病中曾端伯见访",
        "author": "吕本中",
        "content": "不见仓曹十五年，江城相遇各华颠。\n何时更践隣居约，判断诸方五味禅。\n浮生扰扰乱初定，久病昏昏闲始便。\n欲问小童寻大隗，胜于猛将画凌烟。",
        "dynasty": "宋",
        "collection_info": null
    },
    {
        "uuid": "d80f684a9dbffa29903e2f1db68b2b1d",
        "title": "无题",
        "author": "吕本中",
        "content": "一任衡门可雀罗，时容欹枕听悬河。\n因君小试屠龙手，要与午窗降睡魔。",
        "dynasty": "宋",
        "collection_info": null
    },
    {
        "uuid": "7734ddcbc9c8353c3054d7446b504e60",
        "title": "送曾吉父",
        "author": "吕本中",
        "content": "吾道从来到处穷，八珍常与一箪同。\n子房故是青云士，圮上乃逢黄石翁。\n圣学有传为可喜，宦游少味自无功。\n亦知湖岭如江淛，尽在先生指顾中。",
        "dynasty": "宋",
        "collection_info": null
    },
    {
        "uuid": "e9cb08c88d3114a5bc7fb5410457d103",
        "title": "次曾吉父兰溪三绝  其一",
        "author": "吕本中",
        "content": "夜窗相对不成眠，苦为离愁定不然。\n政以苍生未苏息，思君日夕望回船。",
        "dynasty": "宋",
        "collection_info": null
    },
    {
        "uuid": "706ebb1e25c45f06e96639fa2c7cfca0",
        "title": "次曾吉父兰溪三绝  其二",
        "author": "吕本中",
        "content": "春信先寻岭上梅，两年零落待君开。\n非关使节须重到，自是溪山未遣回。",
        "dynasty": "宋",
        "collection_info": null
    },
    {
        "uuid": "885256310089936e4f51dbb3afc8d30d",
        "title": "次曾吉父兰溪三绝  其三",
        "author": "吕本中",
        "content": "久觉藏身不厌深，旧游风物要追寻。\n书来肯附铜鱼使，记我今年病不禁。",
        "dynasty": "宋",
        "collection_info": null
    },
    {
        "uuid": "5682f4039fbbafaa8d1b6a3bc1b781de",
        "title": "穷腊有怀",
        "author": "吕本中",
        "content": "冰霜抵穷腊，伏枕久亦倦。\n思公如和风，咫尺未得见。\n人生无贤愚，各自有志愿。\n但得所趣同，公固不我贱。\n何须肱九折，始见金百炼。\n平安望中原，栖息各异县。\n尚欲从公游，衰年保穷健。",
        "dynasty": "宋",
        "collection_info": null
    },
    {
        "uuid": "a180815b9f0d55f063d2d700b99d6780",
        "title": "病中闻诸范日赴饮会",
        "author": "吕本中",
        "content": "诸公相随日酣饮，我病昏昏困衾枕。\n人生苦乐故不同，世味再寻如拾渖。\n良医更在肱九折，曾子从来日三省。\n不离方丈走诸方，万事只如驴觑井。",
        "dynasty": "宋",
        "collection_info": null
    },
    {
        "uuid": "391987194b242057b039ee552d58ce00",
        "title": "深居",
        "author": "吕本中",
        "content": "深居如山林，初不识城市。\n尘凝喜事少，犬吠知客至。\n生涯付衰疾，日力破昏睡。\n欣然一笑足，自省甘若荠。\n收身当在早，过此恐少味。",
        "dynasty": "宋",
        "collection_info": null
    },
    {
        "uuid": "1abab5ec421c5ed5e7412da7b500120b",
        "title": "庆大悲阁成",
        "author": "吕本中",
        "content": "自离闽岭罢参禅，疾病深藏不计年。\n尚得闲人相印可，隔门惟有白衣仙。",
        "dynasty": "宋",
        "collection_info": null
    },
    {
        "uuid": "8f828dfa2a35481660b951f4cc472d27",
        "title": "赠人",
        "author": "吕本中",
        "content": "坚卧因循欲过冬，故人无復马牛风。\n得君好句能忘病，笑我长饥不讳穷。\n清梦肯嫌斋舍冷，破囊常伴酒杯空。\n新正所愿长穷健，剩作歌诗准备公。",
        "dynasty": "宋",
        "collection_info": null
    },
    {
        "uuid": "fbc6772347e44b5c03502e0051762918",
        "title": "送广东漕范子仪",
        "author": "吕本中",
        "content": "我为三衢居，君作番禺行。\n君行我方病，岁序仍峥嵘。\n岭海未寂寞，斯民则憔悴。\n得君镇临之，固可以卒岁。\n嗟君盛德后，穷独与我同。\n比年数见之，长在寒苦中。\n番禺盛宾僚，莫如元帅贤。\n君行问安否，道我如昔然。",
        "dynasty": "宋",
        "collection_info": null
    },
    {
        "uuid": "3d687a0db9a4a709f0a21fc9af2e5f23",
        "title": "夜闻诸生读书因成寄赵十七侄",
        "author": "吕本中",
        "content": "纷纷药裹了新正，北望兰溪不数程。\n且喜诸生会勤苦，夜窗如子读书声。",
        "dynasty": "宋",
        "collection_info": null
    },
    {
        "uuid": "9d8154f74db30f143679e45088f6b2e0",
        "title": "夜坐",
        "author": "吕本中",
        "content": "所至留连不计程，两年坚卧厌南征。\n荒城日短溪山静，野寺人稀鹳鹤鸣。\n药裹向人闲自好，文书到眼病犹明。\n较量定力差精进，夜夜蒲团坐五更。",
        "dynasty": "宋",
        "collection_info": null
    },
    {
        "uuid": "e5f40738014206f1534b3f7423a6532c",
        "title": "简李巽伯",
        "author": "吕本中",
        "content": "爱酒旧无敌，能诗新有声。\n荒城时过我，长句屡寻盟。\n厌病时招客，因行不计程。\n祗应有余暇，未肯赋闲情。",
        "dynasty": "宋",
        "collection_info": null
    },
    {
        "uuid": "09ddade27a0a7cc7e69338f24298643f",
        "title": "追记昔年正月十日宣城出城至广教",
        "author": "吕本中",
        "content": "尝忆他年在宛陵，好山松竹面层层。\n江城气候犹含雪，草市人家已挂灯。\n每怪愁肠难贮酒，时随拄杖出寻僧。\n如今转觉衰颓甚，病坐南窗冷欲冰。",
        "dynasty": "宋",
        "collection_info": null
    },
    {
        "uuid": "1650f12150551cbeeeeb2ed0cd4db6dd",
        "title": "病中上元",
        "author": "吕本中",
        "content": "病久仍多事，深居未识春。\n殷勤今夜雨，且为阻游人。",
        "dynasty": "宋",
        "collection_info": null
    },
    {
        "uuid": "fc80ca8a7c8c5c623f284592cd25b5b9",
        "title": "三衢上元",
        "author": "吕本中",
        "content": "俗事纷纷避作烦，梦中时厌雨声喧。\n但看闲客时来去，胜说羣儿手覆翻。\n事业不同俱可笑，形骸如此尚何言。\n他年更有相逢话，同是三衢过上元。",
        "dynasty": "宋",
        "collection_info": null
    },
    {
        "uuid": "1b5625ddc6d5f775ad4cab4d1b3ad183",
        "title": "赠人",
        "author": "吕本中",
        "content": "剩作闲官不计年，得公相近转翛然。\n饱谙文字能生病，始信虚空不住禅。\n水涩船回休进棹，路长马倦莫加鞭。\n漫成拙句为公寿，要作新正第一篇。",
        "dynasty": "宋",
        "collection_info": null
    },
    {
        "uuid": "e650cf1f9661fa78fbe066e8d44bf0f8",
        "title": "官闲赠人",
        "author": "吕本中",
        "content": "自喜闲官不计员，月叨微禄胜归田。\n药囊往往充诗藁，米劵时时当酒钱。\n忍病作劳吾不厌，对人无语子差贤。\n不须更见卢溪老，会得安心即是禅。",
        "dynasty": "宋",
        "collection_info": null
    },
    {
        "uuid": "ac1732c6b4e86c292ecd60ee2c3a369e",
        "title": "正月十七日",
        "author": "吕本中",
        "content": "令节今安在，晨钟奉夙兴。\n空庭留素月，广殿有残灯。\n笑语已难记，经游如未曾。\n吾衰得坚卧，差胜住房僧。",
        "dynasty": "宋",
        "collection_info": null
    },
    {
        "uuid": "5647f791a84942bd31af4534699e94b5",
        "title": "病中得舍弟信",
        "author": "吕本中",
        "content": "频通婺女讯，兼得会稽书。\n岁月呻吟裏，文章困睡余。\n百年判憔悴，万里付迂疏。\n尚欲身强健，相从得定居。",
        "dynasty": "宋",
        "collection_info": null
    },
    {
        "uuid": "13469c84f9e80f34e03f0a0e5b485332",
        "title": "疥",
        "author": "吕本中",
        "content": "瘙痒挠肤无春冬，为害略与恶疾同。\n只有疮痂不相负，夜阑长满寝衣中。",
        "dynasty": "宋",
        "collection_info": null
    },
    {
        "uuid": "e4b7797ea0a1d75040cfdb9bbd73e2e1",
        "title": "正月十九日暴热",
        "author": "吕本中",
        "content": "一夜飞蚊遶鬓鸣，却忘时节是新正。\n祗应朝暮须风雨，便作疏檐泻竹声。",
        "dynasty": "宋",
        "collection_info": null
    },
    {
        "uuid": "33516a55b7c28ba8443266fb98512b73",
        "title": "即事",
        "author": "吕本中",
        "content": "十年不调张廷尉，一字拔人山巨源。\n万事重寻已陈迹，此公相对可忘言。\n故人久已音书绝，古寺终嫌市井喧。\n更欲移家近深僻，漫留书册教儿孙。",
        "dynasty": "宋",
        "collection_info": null
    },
    {
        "uuid": "4aaa6b8474ade49049d8529421ee1243",
        "title": "送向仲告往江西",
        "author": "吕本中",
        "content": "纷纷车马闹如云，膏火煎熬祗自焚。\n亦有故人来问疾，苦无佳思与论文。\n江湖老矣频搔首，毛髮翛然政似君。\n他日卜邻犹有约，静中风景要平分。",
        "dynasty": "宋",
        "collection_info": null
    },
    {
        "uuid": "5ab968fb9bd3e08692c8dd1dc486cdb3",
        "title": "寄临川亲旧十首意到辄书不復次序  其一",
        "author": "吕本中",
        "content": "偶从行李转江湖，所至翛然一物无。\n午枕久拚闲事业，夜窗新有静工夫。",
        "dynasty": "宋",
        "collection_info": null
    },
    {
        "uuid": "58f158a203cbee5f79d0cc3d52992ff4",
        "title": "寄临川亲旧十首意到辄书不復次序  其二",
        "author": "吕本中",
        "content": "少小交游不乏贤，二三豪杰聚临川。\n自从老大飘零尽，独有残诗数百篇。",
        "dynasty": "宋",
        "collection_info": null
    },
    {
        "uuid": "341c24c6dcd785c7c0061aa8b6e3dd96",
        "title": "寄临川亲旧十首意到辄书不復次序  其三",
        "author": "吕本中",
        "content": "屡试吴中千里莼，闽中荔子亦尝新。\n独游每恨无佳思，正好溪山少故人。",
        "dynasty": "宋",
        "collection_info": null
    },
    {
        "uuid": "31dd7bf358b71763c44352709ddca18a",
        "title": "寄临川亲旧十首意到辄书不復次序  其四",
        "author": "吕本中",
        "content": "故人自失嵇中散，疾病衰颓转不堪。\n犹喜闲居有贤弟，且随长铗住江南。",
        "dynasty": "宋",
        "collection_info": null
    },
    {
        "uuid": "bb1e1d50dcd857ddc78b9750074771b5",
        "title": "寄临川亲旧十首意到辄书不復次序  其五",
        "author": "吕本中",
        "content": "张卿别后且郊居，无復黄公旧酒垆。\n试问今年有闲暇，亦随书剑入城无。",
        "dynasty": "宋",
        "collection_info": null
    },
    {
        "uuid": "9771efd346d29012a082b4d4691b2b5e",
        "title": "寄临川亲旧十首意到辄书不復次序  其六",
        "author": "吕本中",
        "content": "交游畴昔住临川，博士高风世不传。\n饶谢得名三十载，当时已道小汪贤。",
        "dynasty": "宋",
        "collection_info": null
    },
    {
        "uuid": "798cfaf195558804d431e5c90e5d2e5c",
        "title": "寄临川亲旧十首意到辄书不復次序  其七",
        "author": "吕本中",
        "content": "故人子弟惟汪谢，每一思之忘寝兴。\n莫道临川便寂寞，后来相继有诸曾。",
        "dynasty": "宋",
        "collection_info": null
    },
    {
        "uuid": "00083c617b8133ba3991f3054625ca77",
        "title": "寄临川亲旧十首意到辄书不復次序  其八",
        "author": "吕本中",
        "content": "吏部声名动一时，中原人物未全衰。\n低摧不用还归去，坐守遗经可疗饥。",
        "dynasty": "宋",
        "collection_info": null
    },
    {
        "uuid": "0a317842ece8b317c8c9eb581ca500ff",
        "title": "寄临川亲旧十首意到辄书不復次序  其九",
        "author": "吕本中",
        "content": "金溪比岁復何如，二董风流却未疏。\n闻道移家远城市，欲携书籍更深居。",
        "dynasty": "宋",
        "collection_info": null
    },
    {
        "uuid": "94485a664bc09d02cc0f39a2e4dfb024",
        "title": "寄临川亲旧十首意到辄书不復次序  其一○",
        "author": "吕本中",
        "content": "爱贤如渇吴夫子，不染世间儿女尘。\n老病不逢终不悔，后生谁復记斯人。",
        "dynasty": "宋",
        "collection_info": null
    },
    {
        "uuid": "f78834bbe7d0286cba4cece0459e31b6",
        "title": "奉怀季平范丈戏成两绝句录呈  其一",
        "author": "吕本中",
        "content": "形骸已病尤宜懒，岁月长贫屡有诗。\n犹得深居少尘事，只如同在岭南时。",
        "dynasty": "宋",
        "collection_info": null
    },
    {
        "uuid": "a9875ac4ea73bfd9000c9be1a33b0f27",
        "title": "奉怀季平范丈戏成两绝句录呈  其二",
        "author": "吕本中",
        "content": "新年为况復何如，尚有心情打酒无。\n只恐后生行乐处，转嫌吾辈白髭鬚。",
        "dynasty": "宋",
        "collection_info": null
    },
    {
        "uuid": "dc8d81a4404eb64e22f7e8bafaafe94b",
        "title": "病中寄胡原仲刘致中",
        "author": "吕本中",
        "content": "累月不寄书，我病亦在床。\n仰见出林鹤，如覩二子翔。\n冰壶贮秋月，所至有辉光。\n僻郡足风雨，深春犹雪霜。\n闽水远而清，闽山深且长。\n何时一尊酒，更復议行藏。",
        "dynasty": "宋",
        "collection_info": null
    },
    {
        "uuid": "f78ac57379c8baf269562722ba1a0beb",
        "title": "才元相过三衢偶成近体诗一首奉呈",
        "author": "吕本中",
        "content": "纷纷俗事起如毛，病起南窗厌作劳。\n正欲往来求饭饱，敢将辛苦治名高。\n长闲似称三冬卧，旧学虚蒙一字褒。\n他日相逢有余地，尚容衰晚鬬坚牢。",
        "dynasty": "宋",
        "collection_info": null
    },
    {
        "uuid": "97b8fb935733a881cbcf2e3958bdbc7e",
        "title": "无题",
        "author": "吕本中",
        "content": "衾稠尚冷知春早，意绪无聊觉病深。\n夜半故诗缘底事，向来余习正关心。",
        "dynasty": "宋",
        "collection_info": null
    },
    {
        "uuid": "dc4940751f15cfe4b24dcd4e3b94157d",
        "title": "寄人三首  其一",
        "author": "吕本中",
        "content": "世久无高识，斯人我独知。\n子行吾羡子，虽病敢忘诗。",
        "dynasty": "宋",
        "collection_info": null
    },
    {
        "uuid": "141a64ab39c45a8951733669437954b4",
        "title": "寄人三首  其二",
        "author": "吕本中",
        "content": "念昔无事日，同升夫子堂。\n江湖晚相见，犹喜共行藏。",
        "dynasty": "宋",
        "collection_info": null
    },
    {
        "uuid": "9c11116bfc6e18e5c059c7611cb0bcdb",
        "title": "寄人三首  其三",
        "author": "吕本中",
        "content": "世久趋浮末，于时尔独贤。\n闲游众目外，却立万夫前。",
        "dynasty": "宋",
        "collection_info": null
    },
    {
        "uuid": "2a5d56f019e17050d706b5f14a1186df",
        "title": "寄人三首  其四",
        "author": "吕本中",
        "content": "老骥空伏枥，长琴有断弦。\n伤心共隐地，回首更茫然。",
        "dynasty": "宋",
        "collection_info": null
    },
    {
        "uuid": "b94dac2af021fc539b11a48ed454b5ea",
        "title": "寄祁居士",
        "author": "吕本中",
        "content": "闻道祁居士，抄书手未停。\n艰难走异县，辛苦抱遗经。\n野寺犹堪隐，人言懒復听。\n十年事夫子，今日得仪型。",
        "dynasty": "宋",
        "collection_info": null
    },
    {
        "uuid": "a6a7e5b4473d26436eaf62b24f1f9771",
        "title": "赠人四首  其一",
        "author": "吕本中",
        "content": "病欲相寻久未能，虎丘山下在家僧。\n诸方本末须君记，拈出丛林旧葛藤。",
        "dynasty": "宋",
        "collection_info": null
    },
    {
        "uuid": "cadd6307b24bcb21b96b216745505986",
        "title": "赠人四首  其二",
        "author": "吕本中",
        "content": "昔年曾侍老姑傍，诲我全身只退藏。\n长恐风流便疏远，子犹他日及升堂。",
        "dynasty": "宋",
        "collection_info": null
    },
    {
        "uuid": "1e84cb05d80db77f612925d34db948d0",
        "title": "赠人四首  其三",
        "author": "吕本中",
        "content": "跬步无功已厌迟，后生谁復肯从师。\n无人识子闲居意，手冷深藏只自知。",
        "dynasty": "宋",
        "collection_info": null
    },
    {
        "uuid": "224ca63cffa19326d4aee6894f6b8cf3",
        "title": "赠人四首  其四",
        "author": "吕本中",
        "content": "三江古路更深居，白首穷经一丈夫。\n借问新年入城市，亦曾频到虎丘无。",
        "dynasty": "宋",
        "collection_info": null
    },
    {
        "uuid": "ba46e1cfe5a7304e68d9f84da52b38c8",
        "title": "寄朱希真",
        "author": "吕本中",
        "content": "幕下诸侯老，微言众不听。\n祗应有余论，时復注前经。\n郡古疏还往，官闲任醉醒。\n主人鹅可换，更为写黄庭。",
        "dynasty": "宋",
        "collection_info": null
    },
    {
        "uuid": "0386af1be1707251a2249083058fafa5",
        "title": "寄向县丞",
        "author": "吕本中",
        "content": "念子他时两颊红，十年奔走变衰翁。\n耐官丞相风流在，坐守箪瓢不诉穷。",
        "dynasty": "宋",
        "collection_info": null
    },
    {
        "uuid": "eb7d89a1b0a242bfa9c005e24b3c2b77",
        "title": "病中",
        "author": "吕本中",
        "content": "药裹关心老不宜，只今筋力已全衰。\n何由更得身无事，却似他时把酒时。",
        "dynasty": "宋",
        "collection_info": null
    },
    {
        "uuid": "095f85b815e704e4853671138770c67d",
        "title": "山城",
        "author": "吕本中",
        "content": "山城雨雪繁，春气来不早。\n思君如和风，未见意已好。\n时蒙枉车骑，笑语得倾倒。\n我能知子贤，子亦怜我老。\n旧交半鬼录，在者迹已扫。\n慨然念平生，令人恶怀抱。\n相从饱吃饭，此计或未保。\n东游有前约，预恐别草草。\n岂无一言赠，妙句写黙藁。\n出户仰高山，犹堪慰枯槁。",
        "dynasty": "宋",
        "collection_info": null
    },
    {
        "uuid": "f3790f903fad5fd625bfed17086be04e",
        "title": "病夫",
        "author": "吕本中",
        "content": "病夫坐穏懒出门，底事逢春作癯瘦。\n故人相寻不惮远，欲以一杯为我寿。\n铺张古昔引大义，劝使忍穷如忍诟。\n感君意气但如昨，顾我情怀已非旧。\n平生甘作蚁旋磨，万事只如船放溜。\n十年参差故乡梦，一心守待灵芝秀。\n辱身窃比柳下惠，疾恶幸逢朱伯厚。\n他时城市望云山，岁晚何由数相就。",
        "dynasty": "宋",
        "collection_info": null
    },
    {
        "uuid": "607226007860d1fa1ee07c50d2163f12",
        "title": "无题",
        "author": "吕本中",
        "content": "心广体故胖，意肃气自屏。\n颓然万物表，乐此一室静。\n念君久安坐，转觉此味胜。\n疏篱过野马，破牖行日景。\n但令此意真，不必费讥评。\n想当溪山横，更有松竹映。\n隐几得昼眠，此固可补病。",
        "dynasty": "宋",
        "collection_info": null
    },
    {
        "uuid": "a3d37793beaa816794344b8cba26c3c1",
        "title": "偶成两绝句奉寄文若庭列  其一",
        "author": "吕本中",
        "content": "强欲驰驱老不宜，故人虽在费相思。\n祗应大府多还往，职事虽忙不废诗。",
        "dynasty": "宋",
        "collection_info": null
    },
    {
        "uuid": "7901c9d9ce1731bffff669d3269bead9",
        "title": "偶成两绝句奉寄文若庭列  其二",
        "author": "吕本中",
        "content": "夏子经时不寄书，十年奔走尚穷途。\n不知自到高安县，亦有心情记我无。",
        "dynasty": "宋",
        "collection_info": null
    },
    {
        "uuid": "76db2f5ab1102ac2df1b70a4e21855fa",
        "title": "寄闽中亲旧",
        "author": "吕本中",
        "content": "浓阴蔽烈日，小院有余凉。\n顿觉枕簟好，时闻荷芰香。\n秋成今可必，衰疾未相妨。\n径欲闽中去，寻僧不裹粮。",
        "dynasty": "宋",
        "collection_info": null
    },
    {
        "uuid": "d40f7dba8e31818eabaa253a64b78722",
        "title": "廖用中世綵堂",
        "author": "吕本中",
        "content": "廖氏居七闽，土俗变齐鲁。\n子孙仁且寿，每继先父祖。\n作堂名世綵，此意天所予。\n近者得矜式，远者快先覩。\n今公怀直道，邪正有区处。\n还家上此堂，父祖当笑许。\n小人慕清风，想像濯烦暑。\n孰知少年场，有此毛髪古。\n何时望世綵，得听公笑语。\n老松卧岁寒，亦以蔽风雨。\n人或不予知，亦莫予敢侮。",
        "dynasty": "宋",
        "collection_info": null
    },
    {
        "uuid": "feef730481633bbcc6f91bae50090218",
        "title": "剧暑",
        "author": "吕本中",
        "content": "剧暑先庚伏，经旬在炮燔。\n今夕骤雨过，我病亦少安。\n凉风醒病骨，好月上更阑。\n尚恐贼报急，凌风无羽翰。\n闽中故人书，日夜望我还。\n无车载家具，欲往故不难。\n所恨去已晚，不及荔子丹。\n家家有白酒，自足解愁颜。",
        "dynasty": "宋",
        "collection_info": null
    },
    {
        "uuid": "6fa6ae37d2dd8b18cc75150960b93bd0",
        "title": "即事",
        "author": "吕本中",
        "content": "经旬困炮煮，今夕有微风。\n市井嚣尘外，溪山啸傲中。\n秋凉亦不远，吾道恐终穷。\n准拟闽中士，今年一笑同。",
        "dynasty": "宋",
        "collection_info": null
    },
    {
        "uuid": "80bb61c8f38b10691e77626533630c28",
        "title": "秋日",
        "author": "吕本中",
        "content": "斟酒莫辞酒琖寛，酒琖少寛令心安。\n客游无聊思旧欢，旧欢新愁千万端。\n如何不饮空长叹，岁云秋矣风落山。\n白露应节衣裳单，南游并海当不难，雨雪欲下何时还。",
        "dynasty": "宋",
        "collection_info": null
    },
    {
        "uuid": "83cf6b4ef8123818fbf97d93ba9502d2",
        "title": "怀秋",
        "author": "吕本中",
        "content": "秋风日夜至，念我少年时。\n新凉喜欲舞，至今心未衰。\n心虽未遽衰，老病则已甚。\n颓然坐前阶，乃若两鸟噤。\n子病少则尔，衰羸非独今。\n徘徊以彷徨，何以异夙心。\n死者合已死，空费子百虑。\n在者亦已老，契阔少相遇。\n洗心西方观，子復未肯然。\n胡然竞日力，今年如去年。",
        "dynasty": "宋",
        "collection_info": null
    },
    {
        "uuid": "6934e6363cd53b13e6a4c330895d844a",
        "title": "赠范十八",
        "author": "吕本中",
        "content": "君去留不得，我穷前未闻。\n如何出笼鹤，更送离山云。\n岁晚逢同志，人稀莫离羣。\n肯思临别语，只用十年勤。",
        "dynasty": "宋",
        "collection_info": null
    },
    {
        "uuid": "998284911828b92afae44e28988293ac",
        "title": "秋日",
        "author": "吕本中",
        "content": "少年固长贫，长岁復多疾。\n闭门取坚坐，到此多事日。\n不嫌冷如浆，所要甘似蜜。\n旧书堆几案，老眼厌涂乙。\n不如壁角坐，万事付以实。\n况今雨泽足，已觉忧患失。\n秋成日在望，所至有棃栗。\n贼报虽未衰，一饱良可必。",
        "dynasty": "宋",
        "collection_info": null
    },
    {
        "uuid": "30482fcb78a61cbe48096b0825d74960",
        "title": "读书",
        "author": "吕本中",
        "content": "老去有余业，读书空作劳。\n时闻夜虫响，每伴午鸡号。\n久静能忘病，因行得出遨。\n胡为良自苦，膏火自煎熬。",
        "dynasty": "宋",
        "collection_info": null
    },
    {
        "uuid": "e5f8e284a6759646a9f96394cd436700",
        "title": "宿昔",
        "author": "吕本中",
        "content": "宿昔尚烦暑，平生悲远游。\n长贫不贳酒，虽健懒登楼。\n晚节劳千虑，经年走数州。\n新凉事事好，只是迫防秋。",
        "dynasty": "宋",
        "collection_info": null
    },
    {
        "uuid": "972daf00305d679a2bd5cc9375fab009",
        "title": "谢人送诗",
        "author": "吕本中",
        "content": "坚坐少愉乐，欲行还滞淫。\n时蒙七字句，可慰十年心。\n岁晚日晷短，天寒霜雪侵。\n主人不厌客，敢辞酒杯深。",
        "dynasty": "宋",
        "collection_info": null
    },
    {
        "uuid": "5cc509cc68218a400ba95e0281042c3c",
        "title": "水仙  其一",
        "author": "吕本中",
        "content": "澹绿衣裳白玉肤，近人香欲透衣襦。\n不嫌破屋飕飗甚，肯与寒梅作伴无。",
        "dynasty": "宋",
        "collection_info": null
    },
    {
        "uuid": "62ce1552eebc437d228b98288414a443",
        "title": "水仙  其二",
        "author": "吕本中",
        "content": "破腊迎春开未迟，十分香是苦寒时。\n小瓶尚恐无佳对，更乞江梅三四枝。",
        "dynasty": "宋",
        "collection_info": null
    },
    {
        "uuid": "2ff39a8241318c2bfaa43cb1dd40e46c",
        "title": "处暑",
        "author": "吕本中",
        "content": "平时遇处暑，庭户有余凉。\n乙纪走南国，炎天非故乡。\n寥寥秋尚远，杳杳夜光长。\n尚可留连否，年丰秔稻香。",
        "dynasty": "宋",
        "collection_info": null
    },
    {
        "uuid": "cea4bc290f69b247f1fa74ff0558ae5d",
        "title": "教授郑国材挽词",
        "author": "吕本中",
        "content": "松桂在荆棘，所趋故不同。\n虽云被剪伐，所至仰清风。\n念子行古道，箪瓢生屡空。\n我来则已病，不復能从容。\n平生务躬行，圣处久收功。\n坚坐想颜子，欲往吾其从。\n丹旐忽已远，暮霭千万重。\n论文一尊酒，坚坐更谁逢。",
        "dynasty": "宋",
        "collection_info": null
    },
    {
        "uuid": "c7bc5ff99827b9a5181aec23f94f4973",
        "title": "无题二首  其一",
        "author": "吕本中",
        "content": "柴门罗雀懒频开，喜有新诗到眼来。\n闻道繫舟城脚底，莫乘溪涨便轻回。",
        "dynasty": "宋",
        "collection_info": null
    },
    {
        "uuid": "4789b353b699005c85a74aecc6ee4ed0",
        "title": "无题二首  其二",
        "author": "吕本中",
        "content": "入秋多病浑无酒，学道无成却读书。\n莫谓穷居便寂寞，天凉犹枉故人车。",
        "dynasty": "宋",
        "collection_info": null
    },
    {
        "uuid": "6417f82418d882d5952643be4388b372",
        "title": "潘义荣惠木犀二首  其一",
        "author": "吕本中",
        "content": "年年无酒对新秋，辜负凉天懒出游。\n想得故人怜我病，故分岩桂洗穷愁。",
        "dynasty": "宋",
        "collection_info": null
    },
    {
        "uuid": "be15d57b12d96e9da22334d09a596b24",
        "title": "潘义荣惠木犀二首  其二",
        "author": "吕本中",
        "content": "扫除炎暑脱氛埃，色似菊花香似梅。\n知是西风要清赏，少留阴雨候晴开。",
        "dynasty": "宋",
        "collection_info": null
    },
    {
        "uuid": "dedd78791b5dab8b9d14bfd0d1913b94",
        "title": "次潘都尉富季申冬日探梅韵二首  其一",
        "author": "吕本中",
        "content": "暑退园林物物新，过溪风好月初晨。\n酒壶茶具偏宜坐，细草残花别是春。\n但得主人令客醉，不辞秋冷和诗频。\n从来礼节生疏放，见我狂歌意自亲。",
        "dynasty": "宋",
        "collection_info": null
    },
    {
        "uuid": "a193221fcef70a66e80f7064d4354dc9",
        "title": "次潘都尉富季申冬日探梅韵二首  其二",
        "author": "吕本中",
        "content": "开府新从日下归，却寻山水对烟霏。\n剩披诗律留花住，不使亲知到眼稀。\n但见鲲鹏常远举，应怜蜩鷃只卑飞。\n此游尚恨还家早，未许溪头送落晖。",
        "dynasty": "宋",
        "collection_info": null
    },
    {
        "uuid": "13ee551a144083d5c773fc35236b4af8",
        "title": "次韵木犀二首  其一",
        "author": "吕本中",
        "content": "折送幽花与做秋，溪头风物未重游。\n已怜多病逢三益，更喜诗成拟四愁。",
        "dynasty": "宋",
        "collection_info": null
    },
    {
        "uuid": "2ed788ceed4514a3546e4152e321fb5e",
        "title": "次韵木犀二首  其二",
        "author": "吕本中",
        "content": "洛阳车马走尘埃，一岁颠狂自探梅。\n还识此花风味否，年年秋后两番开。",
        "dynasty": "宋",
        "collection_info": null
    },
    {
        "uuid": "9c8fed97466b3636abee16320d3f7ff0",
        "title": "谢潘义荣送菊二首  其一",
        "author": "吕本中",
        "content": "经旬霖雨足莓苔，忽喜双盆送菊来。\n已似风霜憔悴损，主人云是待晴开。",
        "dynasty": "宋",
        "collection_info": null
    },
    {
        "uuid": "fe7418f2f74c3fcefa257f48e2a15762",
        "title": "谢潘义荣送菊二首  其二",
        "author": "吕本中",
        "content": "渐开粉白间微黄，肯与新橙一例香。\n送与衰翁元未称，且留青蕋作重阳。",
        "dynasty": "宋",
        "collection_info": null
    },
    {
        "uuid": "7e79914a56619f00dce9ddb93b1ba699",
        "title": "畜犬",
        "author": "吕本中",
        "content": "王人长年闲，柴户终日闭。\n虽云伴我懒，常有跋扈志。\n端如在笼鹤，又若伏枥骥。\n举首望道路，久欲从此逝。\n恨无陆探微，写此师子戏。\n如何尚摇尾，更作求食计。",
        "dynasty": "宋",
        "collection_info": null
    },
    {
        "uuid": "3e06f67eb707872866d71ba28417f31e",
        "title": "疥",
        "author": "吕本中",
        "content": "刺刺龊龊疥欲作，今年去年只如昨。\n人生纵病莫病此，此病虽轻更作恶。\n寒窗夜长灯烬落，败人禅观妨人乐。\n安得壮士挽天河，尽洗此疮闲处着。",
        "dynasty": "宋",
        "collection_info": null
    },
    {
        "uuid": "82d00d04956e510a5df441cf5b171a80",
        "title": "潦倒",
        "author": "吕本中",
        "content": "潦倒心犹在，衰迟分独深。\n如何一朝泪，空费百年心。\n好月思同步，清尊懒独斟。\n惜哉王子敬，谁復嘆人琴。",
        "dynasty": "宋",
        "collection_info": null
    },
    {
        "uuid": "c3f77a223c154b4fce61f688cf8bb6f1",
        "title": "赠人",
        "author": "吕本中",
        "content": "他年好兄弟，见我峤南时。\n相对能忘病，清言可疗饥。\n后生宁復有，末俗漫相疑。\n尚想闲居处，疏灯守破帷。",
        "dynasty": "宋",
        "collection_info": null
    },
    {
        "uuid": "1420de47be1e2a25770a3f777c9c01a6",
        "title": "无题",
        "author": "吕本中",
        "content": "疾病侵凌我亦衰，后生谁復更相知。\n可怜日落长安路，不见骅骝整辔时。",
        "dynasty": "宋",
        "collection_info": null
    },
    {
        "uuid": "8770ca9e716b72d749514927d6eef333",
        "title": "寄京口使君",
        "author": "吕本中",
        "content": "使君镇京口，隐若一长城。\n诗律有同社，溪山聊主盟。\n嚣尘不挂念，鸥鸟自忘情。\n曾记贫交否，衰颓判此生。",
        "dynasty": "宋",
        "collection_info": null
    },
    {
        "uuid": "9a912e32e079ad4e6012f192eb583a22",
        "title": "再赠",
        "author": "吕本中",
        "content": "婺女胜京口，公来岁已秋。\n闲云出山寺，好月挂星楼。\n往事付情话，故人多倦游。\n十年浪奔走，今日为公留。",
        "dynasty": "宋",
        "collection_info": null
    },
    {
        "uuid": "e32784bdec6b3da8e53b758c069edf23",
        "title": "赠友",
        "author": "吕本中",
        "content": "子来已冬深，仅得数夕款。\n寒窗听谈道，未厌白日短。\n从来不饮酒，万事付茗盌。\n别去今几日，荒阶月犹满。",
        "dynasty": "宋",
        "collection_info": null
    },
    {
        "uuid": "91b5e831d6965467ed3fdab88e2d8a51",
        "title": "岁暮",
        "author": "吕本中",
        "content": "岁暮少懽愉，况復婴病苦。\n闭门每厌客，幸此连日雨。\n寒炉火復焰，乃若相媚妩。\n披衣坐壁角，妙处时一暏。\n风声耿初夜，有句或未吐。\n还书问故人，可復一笑许。",
        "dynasty": "宋",
        "collection_info": null
    },
    {
        "uuid": "6bf24404728765efc1ff685596536fad",
        "title": "戏成二绝句  其一",
        "author": "吕本中",
        "content": "老读文书懒不前，亦无余地可逃禅。\n闭门省事羣嚣远，惟有貍奴附日眠。",
        "dynasty": "宋",
        "collection_info": null
    },
    {
        "uuid": "ab1052e04e4bfc05d376b7481366e1ae",
        "title": "戏成二绝句  其二",
        "author": "吕本中",
        "content": "病犬虺隤惟附日，懒猫藏缩可逃寒。\n宁知两马霜风下，更有长途不道难。",
        "dynasty": "宋",
        "collection_info": null
    },
    {
        "uuid": "a3cf94da8031cead92cdb3f1539b6c44",
        "title": "久病二首  其一",
        "author": "吕本中",
        "content": "久病畏人事，长闲增道心。\n宁贪风日好，不避雪霜侵。\n跼蹐身犹在，高低手自斟。\n酒杯休厌满，茗盌向来深。",
        "dynasty": "宋",
        "collection_info": null
    },
    {
        "uuid": "fb941adb7a68fca9f022727c55e5a538",
        "title": "久病二首  其二",
        "author": "吕本中",
        "content": "未愈俱生疾，空怀宿昔忧。\n时因发孤兴，尚足慰穷愁。\n月落初无念，花开不自由。\n如何雁南乡，不共水东流。",
        "dynasty": "宋",
        "collection_info": null
    },
    {
        "uuid": "507bc73d527801ebc6ce6df8778b0434",
        "title": "偶作二绝  其一",
        "author": "吕本中",
        "content": "不嫌羸病守绳床，世念纷纷久已降。\n一夜月明如白日，骤闻急雨打天窗。",
        "dynasty": "宋",
        "collection_info": null
    },
    {
        "uuid": "1a1570e3eb704d7a880199aa876d7db0",
        "title": "偶作二绝  其二",
        "author": "吕本中",
        "content": "膏火从来只自焚，何曾野鹤驻鸡羣。\n如何死亦无公论，地下犹存卫府勲。",
        "dynasty": "宋",
        "collection_info": null
    },
    {
        "uuid": "76a269c6a1f8e13f24ce885816b042f4",
        "title": "谢滕尉送梅",
        "author": "吕本中",
        "content": "破帷冷落不禁风，疾病深藏称懒慵。\n忽有梅花来陋巷，喜闻春信出初冬。\n未须趁雪争先睹，尚恐衝寒不满容。\n会约君家好兄弟，他年尊酒便相从。",
        "dynasty": "宋",
        "collection_info": null
    },
    {
        "uuid": "36715b615c01d70fca28cd459efab80d",
        "title": "游山",
        "author": "吕本中",
        "content": "世味日可厌，兹游那得忘。\n稻田疏宿雨，木叶犯新霜。\n潦倒交游在，追随气味长。\n僧窗有静供，茗盌侑炉香。",
        "dynasty": "宋",
        "collection_info": null
    },
    {
        "uuid": "d2efedef31155dbe2ca20fc8c00dd5a3",
        "title": "李丞相挽诗三首  其一",
        "author": "吕本中",
        "content": "旧学邈难继，相期从少年。\n初看骥伏枥，遽作鹤冲天。\n烈所平生志，高名万代传。\n如何事未济，此老下黄泉。",
        "dynasty": "宋",
        "collection_info": null
    },
    {
        "uuid": "79c6cfc139613ea416cf103e32a7e989",
        "title": "李丞相挽诗三首  其二",
        "author": "吕本中",
        "content": "兄弟俱英妙，声名萃一门。\n论才无不可，于道独为尊。\n未定千年策，终嫌万丈浑。\n天乎乃如此，不使拯干坤。",
        "dynasty": "宋",
        "collection_info": null
    },
    {
        "uuid": "8929dd2086a071ad00c4b6d22693e8d0",
        "title": "李丞相挽诗三首  其三",
        "author": "吕本中",
        "content": "事业怀萧相，胸襟识谢安。\n流风有余烈，志士只长叹。\n淮海他年竭，冰霜此夜寒。\n向来交友泪，南望不曾干。",
        "dynasty": "宋",
        "collection_info": null
    },
    {
        "uuid": "8720d643a3143241dfbd2f0f4eb8b2a6",
        "title": "以一缣寄范四弟",
        "author": "吕本中",
        "content": "中原厌胡马，所至是贼窟。\n念君空悬罄，何以备仓卒。\n穷冬霜雪繁，欲救乃无术。\n儿号君莫厌，婢怨君莫恤。\n平生师颜子，于此见仿佛。\n此缣君所知，自我机杼出。",
        "dynasty": "宋",
        "collection_info": null
    },
    {
        "uuid": "45943d009bf9f53c4cb8d41ee9245ed5",
        "title": "江梅",
        "author": "吕本中",
        "content": "江梅消息未真传，微露芳心几杖前。\n不信冰霜能作恶，要令桃李便争先。\n斜枝似带千峰雪，冷艶偷回二月天。\n准拟从君出城去，竹舆仍胜百花韀。",
        "dynasty": "宋",
        "collection_info": null
    },
    {
        "uuid": "acea49a667d5c77c7e6211f6cf03694f",
        "title": "鼓山颂法眼语在裏即求出云大家合眼跳黄河戏成四韵奉答",
        "author": "吕本中",
        "content": "合眼跳黄河，未有过得者。\n岂惟不得过，身亦须判舍。\n告君过河妙，止要具船筏。\n乘时等风去，过此无别法。",
        "dynasty": "宋",
        "collection_info": null
    },
    {
        "uuid": "a726dfd22de6aa6ff56d31891965447e",
        "title": "夜深归家闻隣家小儿读书可喜有作",
        "author": "吕本中",
        "content": "还家更寒三鼓余，隣家小儿犹读书。\n王侯将相乃无种，纨袴绮襦宁似渠。\n北风飕飕霜被草，听汝读书声转好。\n莫言翁媪惜膏油，有儿如此可无忧。",
        "dynasty": "宋",
        "collection_info": null
    },
    {
        "uuid": "a573d9b0942ac89f77721e442a5a80c0",
        "title": "梅花",
        "author": "吕本中",
        "content": "野水依城竹映沙，江梅开处又人家。\n天晴径欲花前醉，只恐衰颜不称花。",
        "dynasty": "宋",
        "collection_info": null
    },
    {
        "uuid": "5cdff8a933b1885ed86f9c8ff0529f1e",
        "title": "无题二首  其一",
        "author": "吕本中",
        "content": "德盛不狎侮，玄谈多作俳。\n居然少荘语，无乃近齐谐。\n恨此达者趣，犹乖壮士怀。\n故当先復礼，方得尽梯阶。",
        "dynasty": "宋",
        "collection_info": null
    },
    {
        "uuid": "2e6842d909380e39ed2623d1e13811bd",
        "title": "无题二首  其二",
        "author": "吕本中",
        "content": "圣学邈难继，斯文当望谁。\n还能养志气，且务摄威仪。\n曾子但三省，子长徒爱奇。\n从来要功处，本不在多知。",
        "dynasty": "宋",
        "collection_info": null
    },
    {
        "uuid": "bc5e337697579e445d972e535ed11051",
        "title": "赠李元亮之子李子",
        "author": "吕本中",
        "content": "往时诸李在江都，文采风流一代无。\n每得清诗如小谢，已闻前辈许封胡。\n好松久已埋深涧，老马今犹忆旧途。\n令子相逢初未识，尚容衰晚见规模。",
        "dynasty": "宋",
        "collection_info": null
    },
    {
        "uuid": "5f12b84f3af33e64d2ff1998330b78cc",
        "title": "二月七日与羣从游陈氏园  其一",
        "author": "吕本中",
        "content": "平居羸病每相妨，今日寻春有底忙。\n何以至人常不出，看人衝雨度浮航。",
        "dynasty": "宋",
        "collection_info": null
    },
    {
        "uuid": "ab77a0d86ce5b00cc65b431d5f7b25f6",
        "title": "二月七日与羣从游陈氏园  其二",
        "author": "吕本中",
        "content": "桥北桥南花乱开，小园和雨扫莓苔。\n不嫌拄杖衝泥入，更许乘闲着屐来。",
        "dynasty": "宋",
        "collection_info": null
    },
    {
        "uuid": "4a311213d5c004c2a73c1cabceccea73",
        "title": "怀许子礼",
        "author": "吕本中",
        "content": "寒松厌庭院，老马倦维絷。\n翛然出尘去，粗免朝夕急。\n我友隔湖岭，尚作一日葺。\n平生学道心，择善有固执。\n岂不在行路，自远霜露湿。\n百川灌河来，砥柱乃中立。\n何时一尊酒，更与交旧集。",
        "dynasty": "宋",
        "collection_info": null
    },
    {
        "uuid": "ea7dbd74744a582b51f7cb6a10c6c4c9",
        "title": "雪  其一",
        "author": "吕本中",
        "content": "穷巷无人对雪，小诗自可逃禅。\n看取一年三白，喜欢共入新年。",
        "dynasty": "宋",
        "collection_info": null
    },
    {
        "uuid": "80093223c307da90d35facbd623f3f78",
        "title": "雪  其二",
        "author": "吕本中",
        "content": "坚坐正宜养病，开门便当幽寻。\n一夜雪深一尺，与谁取酒同斟。",
        "dynasty": "宋",
        "collection_info": null
    },
    {
        "uuid": "7acf9d9e4eebc69d508cd84051a52791",
        "title": "报晖庵",
        "author": "吕本中",
        "content": "寸草仰生活，春晖常照临。\n不知欲报德，何以见此心。\n江汉有时竭，此心无浅深。\n魏氏有令德，传家非独今。\n结庵在山阿，日瞻松柏林。\n仁风被远迹，猛兽不敢侵。\n令子守直道，意往无崎嵚。\n遂令此乡人，得闻金玉音。\n我行时序晚，回望西山岑。\n延领长太息，聊为纯孝吟。",
        "dynasty": "宋",
        "collection_info": null
    },
    {
        "uuid": "6a8f34a11a3f9e994b8990f1b7e8fe10",
        "title": "赠荘季路",
        "author": "吕本中",
        "content": "老矣荘夫子，居闲肯厌贫。\n盛时更读易，忧道不无人。\n记往诗犹在，相逢意倍亲。\n尚期香火社，文字约遗民。",
        "dynasty": "宋",
        "collection_info": null
    },
    {
        "uuid": "9cb258a476e9269edffe38859bb64965",
        "title": "李尚书挽词",
        "author": "吕本中",
        "content": "李氏三吴秀，尚书一代英。\n立朝惟直道，守已但纯诚。\n报国心虽在，忧时病已成。\n人推四兄弟，气压百公卿。\n未就养生术，独取强谏名。\n伤心旧游地，城郭漫溪声。",
        "dynasty": "宋",
        "collection_info": null
    },
    {
        "uuid": "521d6340143a81cb133027c9d2746a98",
        "title": "李器之履斋",
        "author": "吕本中",
        "content": "人履履险巇，君履履平地。\n平地信可履，行稳居亦易。\n责己不责人，为道不为利。\n熟视履险者，岂不心有愧。\n君家天台守，固学有余味。\n微言化子侄，自足警一世。\n初无举足劳，宁有半涂滞。\n君能识其然，我亦从子逝。",
        "dynasty": "宋",
        "collection_info": null
    },
    {
        "uuid": "95fe68902956982b1c00245b2bead820",
        "title": "野寺",
        "author": "吕本中",
        "content": "晓窗日未融，野寺雨欲作。\n经旬少客到，静坐差可乐。\n平生遭病扰，今更不如昨。\n囊空畏高医，何以致良药。\n所幸秋已至，所在身可着。\n洗耳听凉风，不待一叶落。",
        "dynasty": "宋",
        "collection_info": null
    },
    {
        "uuid": "133c7712316b428debbf0e431dc54df9",
        "title": "辛酉立春",
        "author": "吕本中",
        "content": "中原扰扰尚胡尘，坚坐江南懒问津。\n漫读旧诗如昨梦，却疑往事是前身。\n子桑自了经时病，原宪长甘一味贫。\n刺忍雪寒君莫病，土牛花胜已迎春。",
        "dynasty": "宋",
        "collection_info": null
    },
    {
        "uuid": "3e65b91b27b99519ac9212c61dde57dc",
        "title": "雪夜",
        "author": "吕本中",
        "content": "破屋除灯雪自明，案头无用读书檠。\n老慵已惯跏趺坐，昏梦尤便松竹吟。\n知有故人来问道，久无佳兴与寻盟。\n明年更有闽山兴，但办行纒莫计程。",
        "dynasty": "宋",
        "collection_info": null
    },
    {
        "uuid": "b91eb43a4569407c665d44907dd6f049",
        "title": "谢方倅惠炭",
        "author": "吕本中",
        "content": "寒压新春雪不融，布衾如銕坐衰翁。\n烦君又送南山炭，更放残炉一夜红。",
        "dynasty": "宋",
        "collection_info": null
    },
    {
        "uuid": "be78791b0880424e590996cc3aa84fa6",
        "title": "即事四绝  其一",
        "author": "吕本中",
        "content": "老来于世转无求，事业声名种种休。\n伴得邻僧忍饥惯，闭门无饭读春秋。",
        "dynasty": "宋",
        "collection_info": null
    },
    {
        "uuid": "b4d7df722af5ce0872c34ef63987feca",
        "title": "即事四绝  其二",
        "author": "吕本中",
        "content": "匆匆和梦别星楼，扰扰随缘住信州。\n尚笑长江少方便，只教溪水暂西流。",
        "dynasty": "宋",
        "collection_info": null
    },
    {
        "uuid": "1760b42cedeca2aacb38b2215f323fa1",
        "title": "即事四绝  其三",
        "author": "吕本中",
        "content": "问柳寻花懒不知，登山临水病难为。\n日长客去松阴静，强课儿曹学和诗。",
        "dynasty": "宋",
        "collection_info": null
    },
    {
        "uuid": "f63190e6640db500794bcc82f6ee4845",
        "title": "即事四绝  其四",
        "author": "吕本中",
        "content": "经旬却怕酒杯深，野寺虽闲病至今。\n莫谓闲居厌医药，未妨随证检千金。",
        "dynasty": "宋",
        "collection_info": null
    },
    {
        "uuid": "9b56650980029c05752230a21f6cd3af",
        "title": "赠人",
        "author": "吕本中",
        "content": "中表多离隔，情亲子独贤。\n心游众目外，气出万夫前。\n米贱犹堪饱，官闲不记年。\n春风上严濑，为我略回船。",
        "dynasty": "宋",
        "collection_info": null
    },
    {
        "uuid": "7dc281c6cbdc6d621711eae92f96811a",
        "title": "辛酉之冬周提宫埅惠行隔",
        "author": "吕本中",
        "content": "深冬坐穷阎，未厌风日恶。\n今晨起浓阴，正恐雨雪作。\n故人怜我寒，垂意到丘壑。\n虚堂排竹牖，已觉暖胜昨。\n初无穷窒劳，渐有闲适乐。\n我生甚易足，所至况旅泊。\n不为御冬计，敢復备陨箨。\n偶蒙仁者念，僻处未萧索。\n从今作新年，对酒且斟酌。",
        "dynasty": "宋",
        "collection_info": null
    },
    {
        "uuid": "7887da3ab2816c177985de0ae0788fab",
        "title": "寄张仲宗",
        "author": "吕本中",
        "content": "闻道张夫子，今年已定居。\n偶缘荔子债，遂绝故人书。\n岁月足可惜，溪山莫负渠。\n他年得相近，不必问庖厨。",
        "dynasty": "宋",
        "collection_info": null
    },
    {
        "uuid": "9ef33d0ba8d74cfa2a1871bfb53292e0",
        "title": "周仲固尚论斋",
        "author": "吕本中",
        "content": "周侯不出何所为，闭门读书心自知。\n箪瓢陋巷君不厌，读书万卷能忘饥。\n上参羲皇下秦汉，采取英华几脱腕。\n是非荣辱姑置之，忽若乘船到彼岸。\n古人之学有传授，君生寂寞千载后。\n问君何以识古人，袖手无言坐清昼。\n以此读书为尚友，是事渺茫人信否。\n人信不信君不问，松柏固难生培塿。\n朝来落叶乱荒城，青山照人溪水横。\n往来车马作尘土，想君深夜读书声。",
        "dynasty": "宋",
        "collection_info": null
    },
    {
        "uuid": "e3b22b7b6e810c43e470f7e6439344ca",
        "title": "吉州段秀才粟庵",
        "author": "吕本中",
        "content": "大千非有余，一粟岂不足。\n须弥纳芥子，岂復论盈缩。\n今君住世网，何以得此独。\n始知陋巷居，已悟不远復。",
        "dynasty": "宋",
        "collection_info": null
    },
    {
        "uuid": "501100c2eb26eb7ca3ffebceaf112edd",
        "title": "自如斋",
        "author": "吕本中",
        "content": "朝为事所夺，莫为饥所驱。\n不知六合间，何人能自如。\n永新段夫子，屋小心有余。\n教之有家法，逃禅犹作书。",
        "dynasty": "宋",
        "collection_info": null
    },
    {
        "uuid": "13f855c5c69baf379037626e4c5b3f2c",
        "title": "醉经堂",
        "author": "吕本中",
        "content": "纷纷入醉梦，一语令渠醒。\n段子闭门居，云何犹醉经。\n其醉盖非醉，初无能解酲。\n问经何所说，明善故能诚。",
        "dynasty": "宋",
        "collection_info": null
    },
    {
        "uuid": "41b8b14c4f0ac77e1716010ba1b9ab99",
        "title": "题焦寺丞诗册三绝  其一",
        "author": "吕本中",
        "content": "一世奔波在别离，君家孝友独天知。\n已令好梦传消息，更有宾鸿效羽仪。",
        "dynasty": "宋",
        "collection_info": null
    },
    {
        "uuid": "826bd4df7307b1de1fc68ebadee729fc",
        "title": "题焦寺丞诗册三绝  其二",
        "author": "吕本中",
        "content": "路旁来报定何人，物理潜通自有神。\n想得三衢相见地，至今草木亦长春。",
        "dynasty": "宋",
        "collection_info": null
    },
    {
        "uuid": "08a74f3968052cc01e21989fda510194",
        "title": "题焦寺丞诗册三绝  其三",
        "author": "吕本中",
        "content": "河朔家人堕渺茫，江南风日正舒长。\n已知原上鹡鸰处，更入云间鸿雁行。",
        "dynasty": "宋",
        "collection_info": null
    },
    {
        "uuid": "c5bd30e48abf1b29ccb29225a4b8a5b4",
        "title": "暴物",
        "author": "吕本中",
        "content": "暴物看日景，顷刻未尝停。\n随景移暴物，日示令心惊。\n寓此不停景，乃復望长生。\n匆匆驹过隙，悠悠池汛萍。\n况兹兵火中，而每疾病撄。\n野寺过毒暑，旱气浮高城。\n出门君莫厌，宿昔已秋声。",
        "dynasty": "宋",
        "collection_info": null
    },
    {
        "uuid": "3d71db57c54e41e6e8d6b3fe800e53c1",
        "title": "次叶守喜雨",
        "author": "吕本中",
        "content": "羣嚣寂寞已收声，预怯秋房独夜情。\n忽听僧檐鸣宿雨，定知田舍舞安甿。\n尽消积暑经时早，不厌新凉数日晴。\n更喜此邦贤太守，乐为诗颂教诸生。",
        "dynasty": "宋",
        "collection_info": null
    },
    {
        "uuid": "a44b3b34d2c6969102c309ae9b21ebe0",
        "title": "无题",
        "author": "吕本中",
        "content": "学诗渐老转销声，末路蒙山此日情。\n尚有文章能起疾，岂惟田里解蚩甿。\n近郊秔稻成秋熟，绕郭溪山入晚晴。\n剩绕长廊和新句，不知庭下薄寒生。",
        "dynasty": "宋",
        "collection_info": null
    },
    {
        "uuid": "72cf41ec3e680bb27e25b6c8ac53eb68",
        "title": "次韵曾宏甫木犀",
        "author": "吕本中",
        "content": "风吹旱暑未成秋，辜负江村事事幽。\n岩桂敢烦先折送，好诗仍不待邀求。\n自怜疾病常高枕，坐想风流换此州。\n他日出门寻旧约，未嫌疏懒作人不。",
        "dynasty": "宋",
        "collection_info": null
    },
    {
        "uuid": "ed8c81fc30796f4b30268da9e186e15b",
        "title": "赠郑侍郎二首  其一",
        "author": "吕本中",
        "content": "便欲深居过一寒，破窗重觅旧蒲团。\n莫年生活如何做，子细烦公指示看。",
        "dynasty": "宋",
        "collection_info": null
    },
    {
        "uuid": "554791fc58fd9b90a3506c62300f00a4",
        "title": "赠郑侍郎二首  其二",
        "author": "吕本中",
        "content": "几时不过西禅寺，直自初秋到晚秋。\n闻道主人怜我病，天寒酒未送新篘。",
        "dynasty": "宋",
        "collection_info": null
    },
    {
        "uuid": "b33f5a8cf719f329a76132bc1106a649",
        "title": "次曾宏甫九日韵",
        "author": "吕本中",
        "content": "僧园晓色散栖鵶，强起新诗整復斜。\n正想故人披宿雾，忽蒙佳句洗昏花。\n旧游往往违心事，老病昏昏漫岁华。\n辜负重阳一尊酒，且来占雨又朝霞。",
        "dynasty": "宋",
        "collection_info": null
    },
    {
        "uuid": "aec3411e7b9c53ab8d81d9d915c8a2d3",
        "title": "九日赠曾宏甫二绝  其一",
        "author": "吕本中",
        "content": "茶花过雨十分香，山后山前已带霜。\n何事东篱数株菊，已将青蕋趁重阳。",
        "dynasty": "宋",
        "collection_info": null
    },
    {
        "uuid": "ac5ce3373a7d314886461b878141e9e8",
        "title": "九日赠曾宏甫二绝  其二",
        "author": "吕本中",
        "content": "渐退中原胡马尘，溪山未厌往来频。\n虽无名酒酬佳节，尚有新诗答故人。",
        "dynasty": "宋",
        "collection_info": null
    },
    {
        "uuid": "eb8aca5b366cb785287d9b3463e99beb",
        "title": "送徐止秀才归小叶",
        "author": "吕本中",
        "content": "后生少规模，子学有根源。\n纷然众室中，独识孔氏尊。\n古人虽不作，此理固常存。\n沧海无津涯，宁有众水分。\n鑑明不受垢，垢尽亦无痕。\n子还访师友，当自得其门。\n躬行见日用，余事不论文。",
        "dynasty": "宋",
        "collection_info": null
    },
    {
        "uuid": "8dc674b66bc9b8997e4ceb1904aae5ac",
        "title": "次叶守韵",
        "author": "吕本中",
        "content": "新正无所为，出户亦乘兴。\n欲寻林泉幽，不避风雪迸。\n搜肠乞佳话，分外若赘瘿。\n故知藜藿盘，不受珍果饤。\n清诗洗病目，鄙陋知不称。\n披雪见新月，乃悟本来性。\n溪山况潇洒，復有松竹映。\n何须待醇酒，然后有酩酊。",
        "dynasty": "宋",
        "collection_info": null
    },
    {
        "uuid": "9c93905612c516adc94a570a16d9eeb6",
        "title": "送曾宏甫知黄州四绝  其一",
        "author": "吕本中",
        "content": "雨余天气欲尝橙，栗可煨炮芋可羮。\n正是一年秋好处，忍令无酒送君行。",
        "dynasty": "宋",
        "collection_info": null
    },
    {
        "uuid": "aa22f58235fef3d1f0dab3a3a280e62c",
        "title": "送曾宏甫知黄州四绝  其二",
        "author": "吕本中",
        "content": "口唇白醭未尝开，正始余音挽復回。\n他日炉香为谁起，公曾亲见了翁来。",
        "dynasty": "宋",
        "collection_info": null
    },
    {
        "uuid": "68b48301670098a62ad6774e08e3311d",
        "title": "送曾宏甫知黄州四绝  其三",
        "author": "吕本中",
        "content": "君到江头不问津，雪堂草木几番新。\n一生未得文章力，要扫中原胡马尘。",
        "dynasty": "宋",
        "collection_info": null
    },
    {
        "uuid": "799e5037ae44aae09a79711b1ff1a70a",
        "title": "送曾宏甫知黄州四绝  其四",
        "author": "吕本中",
        "content": "骐骥徐行不离羣，却行江北访斯文。\n潘何子弟能传业，当奉遗书与使君。",
        "dynasty": "宋",
        "collection_info": null
    },
    {
        "uuid": "6dbf1215496e1caf5f3ce97a27e96931",
        "title": "题范才元画轴后",
        "author": "吕本中",
        "content": "昔年曾过岭南州，争看湘江万里流。\n妙手可传诗外意，乱云寒木更孤舟。",
        "dynasty": "宋",
        "collection_info": null
    },
    {
        "uuid": "a66e8c4de7701cf786a7c015eda3a3ad",
        "title": "送尹少稷贤良还怀玉山",
        "author": "吕本中",
        "content": "青松在庭槛，乃受众目怜。\n念彼岁寒枝，肯争桃李妍。\n不如卧涧壑，岁久霜雪前。\n尹侯东州英，炯若珠在渊。\n避地走南荒，因循留瘴烟。\n归来怀玉山，草草屋数椽。\n深居绝万虑，读书欲忘年。\n偶出到城市，颇厌尘嚣煎。\n搜肠出妙语，赠我以长篇。\n行潦被注挹，朽木烦雕镌。\n纷纷车马间，孰能知子贤。\n别归值短晷，肯復更留连。\n我老百事废，钝马难加鞭。\n清霜粲屋瓦，白云常在天。\n怅望子所居，欲去无夤缘。",
        "dynasty": "宋",
        "collection_info": null
    },
    {
        "uuid": "dc29ade15e9a5f93e11464982775f8b8",
        "title": "寄题曾黄州重修睡足斋",
        "author": "吕本中",
        "content": "云涛际天江北路，郡古人稀春欲暮。\n平生想像睡足庵，颇见王杜安身处。\n十年兵火庵已坏，草莽连岗穴狐兔。\n使君初来席未暖，重就新斋立窗户。\n疏疏修竹带泉石，历历幽光点烟雾。\n竹楼月波不寂寞，雪堂东坡復共住。\n昔者同遭盗贼扰，今者定蒙神物护。\n使君忘言坐搔首，抖擞衣襟脱巾履。\n下帘高枕百吏散，一任江头风断渡。\n会思王杜与新诗，梦裏相逢得奇句。",
        "dynasty": "宋",
        "collection_info": null
    },
    {
        "uuid": "af343357943fad18a97072cd4e5d50a5",
        "title": "重阳前一日作",
        "author": "吕本中",
        "content": "凉风策策旁江城，道路犹寛远去程。\n秋晚情怀常索莫，夜长更漏转分明。\n未偿脐腹三年艾，不负膏油二尺檠。\n明日黄花一尊酒，苦思亲旧与同倾。",
        "dynasty": "宋",
        "collection_info": null
    },
    {
        "uuid": "506c82c7e68b7843e2c823f0ce3e950a",
        "title": "春晚",
        "author": "吕本中",
        "content": "春色忽已晚，悠悠留此心。\n深居有闲暇，令节废追寻。\n更老愁何在，长贫病亦侵。\n一杯聊自劝，不为落花斟。",
        "dynasty": "宋",
        "collection_info": null
    },
    {
        "uuid": "e14327e1375005679f4e3a8d2f71172c",
        "title": "寒食二绝  其一",
        "author": "吕本中",
        "content": "梨花雪白柳深青，也似中原旧驿亭。\n犹记往来寒食下，客房无酒卧空瓶。",
        "dynasty": "宋",
        "collection_info": null
    },
    {
        "uuid": "2094e69441d0ee7b1ccdc50861f42579",
        "title": "寒食二绝  其二",
        "author": "吕本中",
        "content": "今年春物更匆匆，野杏山桃取次红。\n底事无钱作寒食，可无新语记车公。",
        "dynasty": "宋",
        "collection_info": null
    },
    {
        "uuid": "8adcab36350b114add4454738c54ae98",
        "title": "闲居即事",
        "author": "吕本中",
        "content": "新旧音书寂不来，略无一事可萦怀。\n春风寂寞花侵路，野寺荒凉草上阶。\n剩欲出门留客坐，不妨扶杖看僧斋。\n无人会得庞公意，只道渊明是正侪。",
        "dynasty": "宋",
        "collection_info": null
    },
    {
        "uuid": "f65ccbb350a302a1c825de2b88d02aac",
        "title": "偶出谢客",
        "author": "吕本中",
        "content": "才过清明日更长，竹舆频出度浮梁。\n雨侵田水连溪白，春入山花带蜜香。\n数有故人相劳苦，不嫌俗事且穷忙。\n今年尚有湖湘兴，不待秋风便促装。",
        "dynasty": "宋",
        "collection_info": null
    },
    {
        "uuid": "b51777c96a43003d701da3d9df20b1d9",
        "title": "蔬食三首  其一",
        "author": "吕本中",
        "content": "杀物以活己，肉食固多惭。\n况无一事勤，敢于滋味贪。\n今晨病少间，调羮有酸咸。\n居然饱笋蕨，自足慰清馋。",
        "dynasty": "宋",
        "collection_info": null
    },
    {
        "uuid": "28b495d6b72b68c2ec95ec6a8ffd930d",
        "title": "蔬食三首  其二",
        "author": "吕本中",
        "content": "磨刀向猪羊，渠有千种苦。\n厨人尽心力，博汝一笑许。\n此道在忠恕，观彼更观汝。\n圣人虽未言，宁可自莽卤。",
        "dynasty": "宋",
        "collection_info": null
    },
    {
        "uuid": "07fd529a883ff9274f6ea364c8512406",
        "title": "蔬食三首  其三",
        "author": "吕本中",
        "content": "夫子钓不纲，于理已不隐。\n浮屠断食肉，此语说始尽。\n人生惯便习，奉法乃不谨。\n要当守淡薄，万事可坚忍。",
        "dynasty": "宋",
        "collection_info": null
    },
    {
        "uuid": "0ffe2d96d0f11cb7a963a4f7a3468949",
        "title": "戒杀八首  其一",
        "author": "吕本中",
        "content": "劝君勿杀犬，犬有为主心。\n为主反见杀，君何无浅深。\n君贫犬不去，君富犬分忧。\n执以付鼎镬，于君心穏不。",
        "dynasty": "宋",
        "collection_info": null
    },
    {
        "uuid": "f8766428a52b4184650f12022aa80c05",
        "title": "戒杀八首  其二",
        "author": "吕本中",
        "content": "畜犬被缚时，犹为主人吠。\n吠声不绝口，汤沸主已退。\n主人调酰盐，欲以佐滋味。\n持此望身安，世间宁有是。",
        "dynasty": "宋",
        "collection_info": null
    },
    {
        "uuid": "001b00f753c875b06d60118ed4f36ab5",
        "title": "戒杀八首  其三",
        "author": "吕本中",
        "content": "犬虽有小过，未至不得活。\n卖钱与屠宰，使得恣脔割。\n君儿小不安，君夜不得眠。\n何独于此犬，如此安忍然。",
        "dynasty": "宋",
        "collection_info": null
    },
    {
        "uuid": "e6c00bd2f1f60e5b070d6a933fa0f3b6",
        "title": "戒杀八首  其四",
        "author": "吕本中",
        "content": "劝君勿杀鷄，鷄能伺昏晓。\n闻鷄君即起，一一家事了。\n一朝被烹煮，不念前日功。\n主人取暂饱，鷄苦固无穷。",
        "dynasty": "宋",
        "collection_info": null
    },
    {
        "uuid": "cd55b69dd9405048453c83660c916c24",
        "title": "戒杀八首  其五",
        "author": "吕本中",
        "content": "纵犬使杀鼠，鼠窘生百畏。\n其饥使之出，此亦有何罪。\n犬鼠俱可杀，莫计有无功。\n苟以无功死，还与杀犬同。",
        "dynasty": "宋",
        "collection_info": null
    },
    {
        "uuid": "4bbed284741408ee7a64d07b5c73589f",
        "title": "戒杀八首  其六",
        "author": "吕本中",
        "content": "愿君普断杀，能益君寿数。\n子孙亦长年，皆以不杀故。\n君子远庖厨，非有意于善。\n但能观自身，此理即可见。",
        "dynasty": "宋",
        "collection_info": null
    },
    {
        "uuid": "b9fe4096a4f7a9292a085f246ebb9f08",
        "title": "戒杀八首  其七",
        "author": "吕本中",
        "content": "商臣杀其父，身亦烹楚国。\n世民杀其兄，亦未妨大福。\n以此知报应，未必在此时。\n此时虽无他，终久君试思。",
        "dynasty": "宋",
        "collection_info": null
    },
    {
        "uuid": "6855874032514e019df62a1337e5ecdc",
        "title": "戒杀八首  其八",
        "author": "吕本中",
        "content": "虎狼非不仁，天机使之然。\n蛇虺肆百毒，此亦受之天。\n愿君勿憎怒，悯此心谬用。\n仁气苟熏蒸，终皆变麟凤。",
        "dynasty": "宋",
        "collection_info": null
    },
    {
        "uuid": "f46097dd2d8c3bf9c6119811fa2e0c93",
        "title": "寄祁居之",
        "author": "吕本中",
        "content": "苦忆均阳祁处士，只今全似住庵僧。\n何时更得相从去，细话丛林旧葛藤。",
        "dynasty": "宋",
        "collection_info": null
    },
    {
        "uuid": "296a1bb656737111516aaae62cd1d7c5",
        "title": "送韩念八迪功",
        "author": "吕本中",
        "content": "君去留不得，我行还未忙。\n漂零更远别，衰疾且深藏。\n野水千山绿，荷花一路香。\n犹思往还地，相望隔浮航。",
        "dynasty": "宋",
        "collection_info": null
    },
    {
        "uuid": "64b07e26a8487a8e500db3121db8f5ab",
        "title": "谦上人清湍亭",
        "author": "吕本中",
        "content": "道人结庵殊未就，先起小亭山左右。\n不将溪水濯尘埃，且以清湍为客寿。\n云烟映霭作春浓，草木坚枯辨秋瘦。\n客来相对两无语，岂有浮辞问时候。\n一生行脚如梦觉，天意似于君独厚。\n我今留滞未得往，想像此亭如故旧。\n再三伸纸诵清诗，已胜开尊饮醇酎。\n箪瓢可乐不淡薄，兰菊重生足滋茂。\n他时有暇更分题，此游未落诸公后。",
        "dynasty": "宋",
        "collection_info": null
    },
    {
        "uuid": "ab3174380e1784f6c62c34b969f09f0d",
        "title": "送韩临亨提举",
        "author": "吕本中",
        "content": "君有千里行，我独留此居。\n君行赴何许，沅江隔重湖。\n我留此山中，欲去尚踌躇。\n沅江道里僻，罢民待君苏。\n君亦怜其民，湿沫勤喣濡。\n凉风促君斾，小雨膏君车。\n渐去嚣尘远，及此夏景初。\n野色望行路，东门初首涂。\n风土日已好，谁能怀旧庐。\n举手谢拘束，有若纵壑鱼。\n路逢旧交游，相见问何如。\n道我且贫病，因风时寄书。",
        "dynasty": "宋",
        "collection_info": null
    },
    {
        "uuid": "919fe59b9155a3516bd330ce740b4777",
        "title": "和伯少颖迂仲将归福唐偶成数诗欲奉寄无便未果也辰叔常季南还因以奉送  其一",
        "author": "吕本中",
        "content": "纷纷走道途，扰扰杂泥滓。\n既为风俗移，又以血气使。\n百川灌河来，夫岂有涯涘。\n故人林与李，始可与语此。",
        "dynasty": "宋",
        "collection_info": null
    },
    {
        "uuid": "00a20e1c69d4fd3982b8219f5ee2a2d6",
        "title": "和伯少颖迂仲将归福唐偶成数诗欲奉寄无便未果也辰叔常季南还因以奉送  其二",
        "author": "吕本中",
        "content": "方子独立士，岁暮亦深居。\n林李从之游，欲出更踌躇。\n纷华晚不顾，浮湛同里闾。\n时从陆丈人，共此一篇书。",
        "dynasty": "宋",
        "collection_info": null
    },
    {
        "uuid": "1ab2be8b9d5e2ecaa06dd02bbed74736",
        "title": "和伯少颖迂仲将归福唐偶成数诗欲奉寄无便未果也辰叔常季南还因以奉送  其三",
        "author": "吕本中",
        "content": "闽山固多奇，闽士亦多杰。\n弱水不胜舟，有此积立铁。\n胡刘守节意，亦岂待言说。\n堂堂混众流，此固不得折。",
        "dynasty": "宋",
        "collection_info": null
    },
    {
        "uuid": "fdf6100bebed18bb7f327ff61cd37ef4",
        "title": "和伯少颖迂仲将归福唐偶成数诗欲奉寄无便未果也辰叔常季南还因以奉送  其四",
        "author": "吕本中",
        "content": "经时望子来，慰我终岁病。\n西行道路迂，復见復未定。\n秋毫论得失，此岂不有命。\n尝闻安身要，其本在无竞。",
        "dynasty": "宋",
        "collection_info": null
    },
    {
        "uuid": "4d576286f4604857a06cb7fbb0353997",
        "title": "和伯少颖迂仲将归福唐偶成数诗欲奉寄无便未果也辰叔常季南还因以奉送  其五",
        "author": "吕本中",
        "content": "才叔策名时，已自能不动。\n中年谪南荒，与世作梁栋。\n生平所践履，自待九鼎重。\n失固不足言，得亦何所用。",
        "dynasty": "宋",
        "collection_info": null
    },
    {
        "uuid": "a1e41df1cc315626289efa640fed493a",
        "title": "送范才元",
        "author": "吕本中",
        "content": "胡尘犯中原，冠盖走东南。\n同时辟地人，十不存二三。\n相逢各衰病，岂復能清谈。\n君今尚行役，未暇脱征衫。\n声名自宿昔，文字性所眈。\n谁能随少年，下笔令人惭。\n并海虽名郡，嗜爱殊酸咸。\n君但抚罢民，未须严辔衔。\n开堂宴宾客，清诗消半酣。\n时寄荔子来，尚能怜我馋。\n自余君不问，只向鼻端参。",
        "dynasty": "宋",
        "collection_info": null
    },
    {
        "uuid": "f97f037184ca49cf6378ee5a91f48052",
        "title": "赠魏邦达张彦素",
        "author": "吕本中",
        "content": "公更深居我更衰，山林膏壤偶同时。\n两年疾病略相似，二老风流应自知。\n苦学养生犹有累，不知闲过是无为。\n初冬寄远无他物，半夜才成一首诗。",
        "dynasty": "宋",
        "collection_info": null
    },
    {
        "uuid": "3454ac2c588ce61b7e8568de05dfcecf",
        "title": "送南上人",
        "author": "吕本中",
        "content": "闲居病益侵，俗事初一扫。\n南公犯寒来，为我略倾倒。\n论诗已得妙，不必在穷讨。\n我懒百虑废，识子恨不早。\n归途见徐董，更问此二老。\n所恨聊復翁，向者骨已槁。\n拭目看遗文，令人恶怀抱。",
        "dynasty": "宋",
        "collection_info": null
    },
    {
        "uuid": "264dbd5b4990238afdab7b0b93555b5d",
        "title": "赠曾吉甫",
        "author": "吕本中",
        "content": "荒城少往还，居处喜相近。\n欣然得一笑，渠敢有不尽。\n词源久欲竭，此道或少进。\n作气在一鼓，军士况未憗。\n凉风动高梧，尘土朝作阵。\n临溪惜暂别，溪浅雨復吝。\n岂无一言赠，以当百镒赆。\n沉绵我未瘳，李君更须慎。",
        "dynasty": "宋",
        "collection_info": null
    },
    {
        "uuid": "07561c6757d177898c6c3bfc78a7ade0",
        "title": "赠魏邦达张彦素",
        "author": "吕本中",
        "content": "橘绿冬未黄，菊老霜变紫。\n不知风土佳，但觉日月驶。\n闲居得养疾，调气实在此。\n从今便休去，敢復为物使。\n谁能明吾心，旁邑有君子。",
        "dynasty": "宋",
        "collection_info": null
    },
    {
        "uuid": "ae9ce82423b3c7b8a8e496bf84b3a336",
        "title": "次韵汪教授木犀",
        "author": "吕本中",
        "content": "治药呼医懒出门，每闻乐事漫消魂。\n秋花带雨寒犹在，老病寻诗日更昏。\n但见晚霞翻雨脚，不知山石是云根。\n主人有意留岩桂，要使贫交奉一尊。",
        "dynasty": "宋",
        "collection_info": null
    },
    {
        "uuid": "3678ab06e8416a9349dba17dcd0634fc",
        "title": "送詹慥秀才",
        "author": "吕本中",
        "content": "子今来几时，岁月忽已晚。\n今当别我去，道里初不远。\n家山霜正浓，马草寒更短。\n何以奉亲懽，一笑和气满。\n迩来游学士，已见如子罕。\n读书要躬行，俗事不厌简。\n故乡多老儒，归日正可款。\n时能寄余论，尚足起我懒。\n两州多便人，自可数往反。",
        "dynasty": "宋",
        "collection_info": null
    },
    {
        "uuid": "97b336b99a21cd693f85d5100082464c",
        "title": "静轩",
        "author": "吕本中",
        "content": "纷纷逐人行，扰扰与事竞。\n不知一世间，能得几人静。\n公今黙无语，种种以静胜。\n人来漫相接，事至聊復应。\n开轩道院旁，足以补我病。\n日高公事散，转与静相称。\n千载师盖公，此理久已证。\n炉烟袅晴窗，松声韵钟磬。\n簿书勿勤来，公方在禅定。",
        "dynasty": "宋",
        "collection_info": null
    },
    {
        "uuid": "e6ec5ff100ca827a501b8e34a0098e44",
        "title": "赠吴周保",
        "author": "吕本中",
        "content": "旧琴无谱亦无絃，子独深求不许年。\n正以安闲有余地，不因言语悟先天。\n论诗再到新删后，读易仍窥未画前。\n老病相逢聊一笑，非关无地可逃禅。",
        "dynasty": "宋",
        "collection_info": null
    },
    {
        "uuid": "fcdb21796c599c8768f5bfb20ab45195",
        "title": "尹穑少稷方斋",
        "author": "吕本中",
        "content": "人圆君方君但方，凿圆枘方君不忙。\n富贵可取君则忘，闭门读书声琅琅。\n旧书重迭堆在床，点勘同异分偏傍。\n运精竭思心力强，十年足不离僧房。\n荒山野路秋水长，客虽欲来嫌路妨。\n幽兰无人为君芳，采菊落英充糇粮，客虽不来有余香。",
        "dynasty": "宋",
        "collection_info": null
    },
    {
        "uuid": "8cbf36e51c821b7830988a67a39fac1c",
        "title": "送义先上人归古田",
        "author": "吕本中",
        "content": "断云无水去无踪，回望关山指顾中。\n何处寻君问消息，古田南路已春风。",
        "dynasty": "宋",
        "collection_info": null
    },
    {
        "uuid": "618614104e2c0776e8b20be4c94b41be",
        "title": "送范十八",
        "author": "吕本中",
        "content": "范子闲行定不穷，袖中诗卷敌清风。\n野僧道士有余意，同学故人多近功。\n已办辛勤十年读，时须谈笑一尊同。\n相看又作韶州客，却望临川是梦中。",
        "dynasty": "宋",
        "collection_info": null
    },
    {
        "uuid": "37968b6d4ac8c5c0096dfa9a271bf2bb",
        "title": "徐师川挽诗三首  其一",
        "author": "吕本中",
        "content": "江西人物胜，初未减前贤。\n公独为举首，人谁敢比肩。\n时虽在廊庙，终亦返林泉。\n今日西川路，临风更弦然。",
        "dynasty": "宋",
        "collection_info": null
    },
    {
        "uuid": "43db243ee41e43e35e17fb3f3c745d30",
        "title": "徐师川挽诗三首  其二",
        "author": "吕本中",
        "content": "异日逢明主，端居不復藏。\n一心扶正道，极力拯頽纲。\n已病犹轩豁，临衰更激昂。\n始知操韫处，余事及文章。",
        "dynasty": "宋",
        "collection_info": null
    },
    {
        "uuid": "f9be9de9bc088d806d8bd5f090252468",
        "title": "徐师川挽诗三首  其三",
        "author": "吕本中",
        "content": "念昔从耆旧，公知我独深。\n意犹如昨日，爱不减南金。\n抚事思前作，干时愧夙心。\n素琴理旧曲，无復有知音。",
        "dynasty": "宋",
        "collection_info": null
    },
    {
        "uuid": "b71d957b170d766e07d2cfafe769a9e5",
        "title": "即事六言七首  其一",
        "author": "吕本中",
        "content": "老来与世相忘，尚喜摊书满床。\n忆得少年无事，苦心更学文章。",
        "dynasty": "宋",
        "collection_info": null
    },
    {
        "uuid": "af6d02d92dd6363b349fb4927ff026eb",
        "title": "即事六言七首  其二",
        "author": "吕本中",
        "content": "少年与世无求，老觉心情自由。\n颠倒文章事业，追随倦鸟虚舟。",
        "dynasty": "宋",
        "collection_info": null
    },
    {
        "uuid": "58ff122b607a4b3993fc4a147f7d5fc2",
        "title": "即事六言七首  其三",
        "author": "吕本中",
        "content": "不入乐天欢会，不随渊明酒徒。\n看取箪瓢陋巷，十分昼夜工夫。",
        "dynasty": "宋",
        "collection_info": null
    },
    {
        "uuid": "09fa6f5fbcddf31439c5e4336607768c",
        "title": "即事六言七首  其四",
        "author": "吕本中",
        "content": "百壮艾能已疾，一杯酒便生春。\n熟睡觉时意思，罢劳歇后精神。",
        "dynasty": "宋",
        "collection_info": null
    },
    {
        "uuid": "2225409c832219d31f2cc5bc40186c25",
        "title": "即事六言七首  其五",
        "author": "吕本中",
        "content": "游夏一辞不措，非关未究源流。\n直至孟轲没后，无人会读春秋。",
        "dynasty": "宋",
        "collection_info": null
    },
    {
        "uuid": "330cc1da67da7de5a66719ae4c9c903b",
        "title": "即事六言七首  其六",
        "author": "吕本中",
        "content": "养生不能延年，忘言未是安禅。\n圣学工夫安在，重寻曲礼三千。",
        "dynasty": "宋",
        "collection_info": null
    },
    {
        "uuid": "ebf72a901f1e96a294f8de68a4c15d8f",
        "title": "即事六言七首  其七",
        "author": "吕本中",
        "content": "毕竟学书不成，谁道能诗有声。\n点检平生交旧，几人曾是同盟。",
        "dynasty": "宋",
        "collection_info": null
    },
    {
        "uuid": "b50a04b2a3cc1dc9dc2f998bdeb0d72e",
        "title": "杨雄",
        "author": "吕本中",
        "content": "读易先知未画前，圣人何事绝韦编。\n始知杨子多闲暇，更有功夫草太玄。",
        "dynasty": "宋",
        "collection_info": null
    },
    {
        "uuid": "8def21f04d4be20e2020a1cef3b4501c",
        "title": "严君平",
        "author": "吕本中",
        "content": "千秋蜀道一君平，气象从来不近名。\n可惜下帘无一事，才将老子授诸生。",
        "dynasty": "宋",
        "collection_info": null
    },
    {
        "uuid": "47ad5e71519719c0f431e0c743591469",
        "title": "贾谊",
        "author": "吕本中",
        "content": "孔丘墨翟并称贤，始信先生学未坚。\n何事退之传此谬，亦将余论点遗编。",
        "dynasty": "宋",
        "collection_info": null
    },
    {
        "uuid": "bb09575b419f18a17e83c1401a2ee78f",
        "title": "晋二绝  其一",
        "author": "吕本中",
        "content": "纷纷礼乐付浮埃，一取玄虚祸始开。\n但见出言齐老易，始知戎马不虚来。",
        "dynasty": "宋",
        "collection_info": null
    },
    {
        "uuid": "ee0a859719c00215f87c4dd92b3d88eb",
        "title": "晋二绝  其二",
        "author": "吕本中",
        "content": "晋朝朝士安知礼，尽出纷纷簒贼余。\n漫使当时辟世士，放言高论祖浮虚。",
        "dynasty": "宋",
        "collection_info": null
    },
    {
        "uuid": "e43e7b34d989ce43c480ac95353c5c1c",
        "title": "畜犬雪童黠甚胜人壬戌夏暴死作诗伤之  其一",
        "author": "吕本中",
        "content": "他生与我有微因，来见防家最后身。\n共住世间均是梦，未因心境不如人。\n浮云屡见本无迹，乂路多岐莫问津。\n此夜穷愁走南北，更谁随马踏埃尘。",
        "dynasty": "宋",
        "collection_info": null
    },
    {
        "uuid": "a8e1428e88f1257bbf76d5a31d618547",
        "title": "畜犬雪童黠甚胜人壬戌夏暴死作诗伤之  其二",
        "author": "吕本中",
        "content": "伴我走道途，直前无葛藤。\n三年贫病裏，几度送亡僧。",
        "dynasty": "宋",
        "collection_info": null
    },
    {
        "uuid": "67edd0fb839960d9daefabc420aa5af5",
        "title": "又作二绝  其一",
        "author": "吕本中",
        "content": "荒山古寺欲黄昏，梁上诸君欲到门。\n雨湿雪童埋处土，向来精爽更谁论。",
        "dynasty": "宋",
        "collection_info": null
    },
    {
        "uuid": "a9ab9a5cba1356a0612387d23b1cba38",
        "title": "又作二绝  其二",
        "author": "吕本中",
        "content": "客至书来总不知，却缘迩日吠声稀。\n蛛丝网遍常行处，犹道奔逃未肯归。",
        "dynasty": "宋",
        "collection_info": null
    },
    {
        "uuid": "c21d8faa30805f5019e9008dc0faeab7",
        "title": "秋日",
        "author": "吕本中",
        "content": "御盗犬新死，放生羊尚存。\n有书消永日，无客到衡门。\n山色热犹好，溪流雨不浑。\n还须止杂念，数息度黄昏。",
        "dynasty": "宋",
        "collection_info": null
    },
    {
        "uuid": "6aeda570e0f9167ec7cacab1a6d79e4e",
        "title": "怀雪童",
        "author": "吕本中",
        "content": "老来于世漫多悲，梦幻推移且自知。\n想得开山藏骨处，却如摇尾乞怜时。\n送行识我贫无盖，闲坐思渠闷有诗。\n从此穷居添寂寞，夜长谁復遶帘帷。",
        "dynasty": "宋",
        "collection_info": null
    },
    {
        "uuid": "06ca787479c222f621991bcf86eed5f0",
        "title": "即事",
        "author": "吕本中",
        "content": "畏事成闲厌出遨，故人不见如曹逃。\n一寒一暑便衰老，如梦如幻无坚牢。\n客游滚滚漫南北，往事悠悠增郁陶。\n此去还能安坐否，割鸡元不用牛刀。",
        "dynasty": "宋",
        "collection_info": null
    },
    {
        "uuid": "5b8b41ff18cf9362f0ccc701294e380e",
        "title": "念旧",
        "author": "吕本中",
        "content": "俯首思畴昔，常期不负渠。\n事随心境转，人与旧情疏。\n少日犹相忆，多年遂绝书。\n况于生死隔，宁復似年居。",
        "dynasty": "宋",
        "collection_info": null
    },
    {
        "uuid": "f3fbb3d9960423e428d40a76c65c0b35",
        "title": "和汪教授",
        "author": "吕本中",
        "content": "羡君鬚作缘坡竹，饱饭我诗声彻屋。\n闭门不出动经旬，坐看禅房花柳簇。\n却记冰霜动地时，半夜小园风折木。\n一尊相对任浊清，三径闲行漫松菊。\n长篇短句动盈轴，想像清香有余馥。\n问君何以得此妙，未润只缘山有玉。\n我穷犹敢和君诗，不留和气满脐腹。\n搜寻险韵少工夫，敢与诸公鬬迟速。",
        "dynasty": "宋",
        "collection_info": null
    },
    {
        "uuid": "713e7d7b79ed788d418638fc41d69768",
        "title": "癸亥岁正月二首  其一",
        "author": "吕本中",
        "content": "闲居足因循，所至漫冬夏。\n今年忽六十，稍觉日有暇。\n孔子固大圣，未害六十化。\n同时蘧伯玉，亦岂出此下。\n荘周与惠施，初未识此话。\n何因为此语，百世呈缝罅。\n不如姑置之，以俟一朝霸。",
        "dynasty": "宋",
        "collection_info": null
    },
    {
        "uuid": "c1139c99e60c428c391ec00a96e920a8",
        "title": "癸亥岁正月二首  其二",
        "author": "吕本中",
        "content": "孔子六十时，入耳心则通。\n所造不可知，谁能强形容。\n当世设梯级，聊发百世蒙。\n如何陋巷颜，年少两颊红。\n出门请从之，便欲齐此翁。\n心知路不远，试用一日功。\n还家对箪瓢，此士正不穷。",
        "dynasty": "宋",
        "collection_info": null
    },
    {
        "uuid": "7cc5cb45cb18e98044d1170306897acb",
        "title": "寄蔡伯世李良宇",
        "author": "吕本中",
        "content": "两君羁旅宦西蜀，我亦江南住僧屋。\n想像平生肺腑亲，晴天何处飞黄鹄。\n庾郎故是丰年玉，道儿更是见不足。\n藜羮脱粟有余味，富贵熏天果非福。\n死生契阔今谁在，往事悠悠陵谷改。\n他年乘兴下瞿塘，见我衰颜莫惊怪。\n别寻好语和君诗，偿尽平生难韵债。\n扫除壁土更焚香，下酒如今有鲑菜。",
        "dynasty": "宋",
        "collection_info": null
    },
    {
        "uuid": "52dff45ab92c7529decbc828de16b508",
        "title": "赠魏承事二绝  其一",
        "author": "吕本中",
        "content": "雨涨溪浑欲断桥，水乡风物转萧条。\n烦君下笔留春住，令我寒窗不寂寥。",
        "dynasty": "宋",
        "collection_info": null
    },
    {
        "uuid": "8b43fd0be988d5cf865362da80872a65",
        "title": "赠魏承事二绝  其二",
        "author": "吕本中",
        "content": "四十余年别历阳，旧游如梦费思量。\n眼明见此老居士，听话旧游如到乡。",
        "dynasty": "宋",
        "collection_info": null
    },
    {
        "uuid": "852f311975bb76f88ba7c98eb97219a2",
        "title": "送魏县丞之官余杭",
        "author": "吕本中",
        "content": "君去我逾静，我病君得知。\n如何便相远，未有再见期。\n溪桥已春晚，红紫久离披。\n初无一尊酒，慰君别后思。\n君才则甚长，所用无不宜。\n但当敛光芒，匣剑深藏之。\n初非击刺用，肯顾庸人嗤。\n平生富事业，余事尤长诗。\n当官倘见念，琢句敢嫌迟。\n上以寄难兄，下以愈我饥。",
        "dynasty": "宋",
        "collection_info": null
    },
    {
        "uuid": "82023bf8acc2f1060bc0e5fae6b6c032",
        "title": "叶尚书普光明庵",
        "author": "吕本中",
        "content": "日月岂不明，明乃有昏昼。\n四时所出火，更自表新旧。\n宁知普光明，亘古不传授。\n独照万物表，不见所成就。\n远乃包须弥，近不间圭窦。\n茫茫浊水源，我此明亦透。\n尚书所居庵，草木甚癯瘦。\n收藏万丈光，敛退着怀袖。\n至宝久不耀，却立万夫后。\n我愿从公游，昏病方待救。\n先持此微言，远寄为公寿。",
        "dynasty": "宋",
        "collection_info": null
    },
    {
        "uuid": "c47e898a472539f33670b317fe1dceec",
        "title": "焦復州惟正寄鼎復两州喜雨诗来以近体诗一首寄之",
        "author": "吕本中",
        "content": "闻道復州贤太守，只如前在武陵时。\n相逢未说为州乐，所至先传喜雨诗。\n行比曾参仍不鲁，政同龚遂更何疑。\n悬知此去长闲暇，定是愚民不敢欺。",
        "dynasty": "宋",
        "collection_info": null
    },
    {
        "uuid": "8e674f13eb48cd095f83f0597e2d56d3",
        "title": "送范十八还江西效白乐天体",
        "author": "吕本中",
        "content": "与君此别重依然，再得相逢又几年。\n无使人言长似旧，况教人道不如前。\n穷通轩轾皆由命，贵贱高低总是天。\n只有修身全属我，少迟留处更加鞭。",
        "dynasty": "宋",
        "collection_info": null
    },
    {
        "uuid": "95a5efac64cb894dd94c964164811ce5",
        "title": "晁公诗九经堂",
        "author": "吕本中",
        "content": "人家有屋但堆钱，君家有屋定不然。\n一堂无物四壁立，六艺三传相周旋。\n人言君贫君不顾，以此辛勤立门户。\n圣人遗意要沉思，暂脱楚骚辞汉赋。\n他年相见问何如，且说九经得力处。",
        "dynasty": "宋",
        "collection_info": null
    },
    {
        "uuid": "f5e2c2db589402e71d1312ab370991a4",
        "title": "送瑞印上人归福州",
        "author": "吕本中",
        "content": "不须布袜与行纒，参得诸方五味禅。\n散尽白云见明月，虚空只是水中天。",
        "dynasty": "宋",
        "collection_info": null
    },
    {
        "uuid": "46bbde613d14658059c72066295419ad",
        "title": "尤美轩在玉山县小叶村喻子才作尉时名之取欧阳文忠公醉翁亭记所谓林壑尤美望之蔚然者后数年旧轩既毁復作寺僧移轩山下汪圣锡要诗叙本末因成数句寄之",
        "author": "吕本中",
        "content": "兹轩在何许，远在洞岩侧。\n洞岩山水胜，自与尘土隔。\n天以奉幽人，宁肯媚过客。\n尉曹昔吏隐，到此若有获。\n名轩曰尤美，尽去眼界窄。\n坐令欧阳公，余意转明白。\n车马走道路，我久度此厄。\n茫茫六合间，于此有安宅。\n轩虽有成坏，山本无异色。\n举头见林壑，不必更远索。",
        "dynasty": "宋",
        "collection_info": null
    },
    {
        "uuid": "217338e274f1d5b5eef5567c6ef05e3f",
        "title": "金溪董需彦先凌岑庵",
        "author": "吕本中",
        "content": "我为江南游，衰病转不堪。\n往来信抚间，未上凌岑庵。\n凌岑贤主人，清峻如山岩。\n避事若荼苦，守贫如荠甘。\n平生好交游，十不存二三。\n令弟又继往，世不闻清谈。\n高风故绝俗，想像令人惭。\n浮生有欣戚，此味久已谙。\n请君但高枕，客来睡方酣。\n茫茫岐路间，与渠为指南。\n乘风本余事，不向鼻端参。",
        "dynasty": "宋",
        "collection_info": null
    },
    {
        "uuid": "6bc7b30c995caacd4cb06d42854af8a1",
        "title": "盛华彦光丘壑轩",
        "author": "吕本中",
        "content": "盛侯少时伟仪观，下笔不休人共欢。\n胸中别自有丘壑，万里溪山藏几案。\n往来车马闹泥土，盛侯何尝着眼看。\n较量今古放同异，抖擞胸襟别真贋。\n今朝示我故人诗，老病穷愁得消散。\n故人相继在鬼录，君虽独在饱忧患。\n且住溪南数间屋，坐稳不忧时节换。\n人言丘壑殊不恶，君守一丘只如昨。\n文章老健气如虹，不向山岩何处着。",
        "dynasty": "宋",
        "collection_info": null
    },
    {
        "uuid": "aec8651d4125ae40c6d091a7e8b9b52c",
        "title": "送晁公庆西归",
        "author": "吕本中",
        "content": "顷从君家诸父游，谈经语道久未休。\n死生契阔风尘起，往事追寻三十秋。\n疾病衰颓且深坐，喜见后生勤胜我。\n临行索我送行诗，短句长篇无不可。\n少年学问要躬行，世人营营勿与争。\n闭户忍穷心自乐，箪食瓢饮殊不恶。\n纷纷得失谁厚薄，得此失彼莫筹度。",
        "dynasty": "宋",
        "collection_info": null
    },
    {
        "uuid": "b10b5bb4091490c39aa91abcdc58519f",
        "title": "曾吉父横碧轩",
        "author": "吕本中",
        "content": "嚣尘等山林，此理久未尽。\n君今住世网，于此已自信。\n僧居隔长溪，屋古柱础润。\n不知市声远，但觉山色近。\n开轩有余地，草木当夏盛。\n一身船转头，万事灯落烬。\n譬如痒在体，搔抑吾已认。\n青山故在眼，已绝对闭吝。\n悠然有遐想，此语君所印。",
        "dynasty": "宋",
        "collection_info": null
    },
    {
        "uuid": "c0615de6642bc943dd89f7034a7c63d0",
        "title": "送邢道州赵邵州归湖南",
        "author": "吕本中",
        "content": "相逢不得款，奈此别离何。\n长涂已新秋，从此风雨多。\n欣然出残暑，如鸟离网罗。\n我独此淹留，衰病日婆娑。\n跂足望二子，洞庭秋始波。\n道州通家旧，口辩如悬河。\n邵州我表弟，玉也保不磨。\n无由得相就，相近日经过。\n黄尘翻马足，未暇眄庭柯。\n何时寄书来，与我消睡魔。\n天凉不饮酒，为子一高歌。",
        "dynasty": "宋",
        "collection_info": null
    },
    {
        "uuid": "0b9414a471cbba4ff04c8ae808c81902",
        "title": "送方丰之秀才归福唐",
        "author": "吕本中",
        "content": "我居江东，惟信之州。\n子来自南，而与我游。\n问其所友，一时之秀。\n其兄韫德，亦既有就。\n子学既立，子志甚远。\n何以终之，止在不倦。\n贫贱勿厌，自然无闷。\n富贵勿羡，害德之本。\n彼古之人，能圣与仁。\n我胡不能，叹其绝尘。\n今子归矣，岁亦有秋。\n何以告子，惟圣之求。\n水流有源，木生有根。\n惟源与根，入德之门。\n求圣根源，惟正之守。\n正之不守，弃师背友。\n丝毫之僞，勿萌于心。\n无有内外，亦无浅深。\n由此则圣，舍此则病。\n是以君子，所守先正。\n于以赠别，亦以自警。\n为别后思，且以三省。",
        "dynasty": "宋",
        "collection_info": null
    },
    {
        "uuid": "e0d7bde4a96089672c052d8afc18ab1e",
        "title": "向敦武挽词",
        "author": "吕本中",
        "content": "耐官丞相后，世固不无人。\n位下能安命，身闲不厌贫。\n还能死异域，便足继前尘。\n此日何山路，空悲草木新。",
        "dynasty": "宋",
        "collection_info": null
    },
    {
        "uuid": "823c1e5e2b6a962c4e96e2460fb3563b",
        "title": "向佥判母挽词",
        "author": "吕本中",
        "content": "懒作尘寰住，虚随云雨山。\n人皆钦懿范，天不予长年。\n室静如归隐，心安胜学禅。\n传家有令子，尚得慰重泉。",
        "dynasty": "宋",
        "collection_info": null
    },
    {
        "uuid": "6feb2f7744f0c6d23fa9e70f1f12ccf4",
        "title": "赠眼医张子骥郎中",
        "author": "吕本中",
        "content": "人生所有疾，万种皆眼病。\n由眼不得明，故视有不正。\n指白以为黒，远迩皆未定。\n如何少医膜，遂失本来性。\n今君有妙手，与世脱机穽。\n病虽有多端，但以一理胜。\n不须望奇功，药病自相应。\n吾观世间物，唯眼为至净。\n不容着纤毫，况復计少剩。\n自古大医王，其治有捷径。\n不能添汝明，但要除此症。\n镜有尘则昏，尘本不在镜。\n尘去镜自明，岂必与物竞。\n皎洁玉壶冰，澄澈秋月莹。\n坦然望长途，欲往不待倩。\n其说甚易知，在汝听不听。\n请君明其然，说法我已竟。",
        "dynasty": "宋",
        "collection_info": null
    },
    {
        "uuid": "4ad6935aa830c2e88324670fb8d32f43",
        "title": "送晁侍郎知抚州",
        "author": "吕本中",
        "content": "与君相从四十载，老病昏昏君不怪。\n交游大半在鬼录，一时辈行惟君在。\n前年簮笔侍明光，论议风流传梗概。\n迩来同住此荒城，笑语澜翻绝机械。\n薄酒重寻他日盟，新诗未了平生债。\n今君奉诏作邻郡，共喜朝廷有除拜。\n定知惠政及斯民，一洗从来州郡隘。\n瓮头春色早晚熟，远寄还须例霑丐。\n为君试草德政碑，萧何自昔文无害。",
        "dynasty": "宋",
        "collection_info": null
    },
    {
        "uuid": "3b3a72f9c27fb6ccd443e56f7a723e1f",
        "title": "晁留台刘夫人挽诗三首  其一",
        "author": "吕本中",
        "content": "自昔闻诸父，文章汉两京。\n风流传壸范，烜赫振家声。\n睦族今无匹，能书旧得名。\n如何江左郡，今日望铭旌。",
        "dynasty": "宋",
        "collection_info": null
    },
    {
        "uuid": "35772a3d5f1e285ce96086fce0167f28",
        "title": "晁留台刘夫人挽诗三首  其二",
        "author": "吕本中",
        "content": "故家刘与魏，我亦忝姻亲。\n久矣思前作，居然愧后尘。\n遗芳接惇史，旧德见夫人。\n怅望鹅湖路，新年草木春。",
        "dynasty": "宋",
        "collection_info": null
    },
    {
        "uuid": "7abe56c2971c3618a71935c917566184",
        "title": "晁留台刘夫人挽诗三首  其三",
        "author": "吕本中",
        "content": "留台无恙日，乐善出诚心。\n文采不復见，声名空至今。\n半生资内助，三叹有遗音。\n抚事思前辈，于谁觅断金。",
        "dynasty": "宋",
        "collection_info": null
    },
    {
        "uuid": "9f0bf0b9898fe4515ca3b0905d103fc9",
        "title": "赠郑侍郎",
        "author": "吕本中",
        "content": "郑公一勺酒，时与故人倾。\n况兹冲和天，草木日向荣。\n山茶逞独艶，着意呈轩楹。\n坐中四五客，还来寻此盟。\n主人久未厌，频得倒屣迎。\n烧烛夜照花，知公有余情。\n清歌洗俗耳，软语令心醒。\n岂伊鹤顶丹，独自能倾城。\n要令同二妙，相伴作三英。\n纷纷桃李花，开谢略不停。\n谁知此深院，别有高世名。\n我老百事废，对此眼暂明。\n还家不能寐，起坐数残更。\n明朝有新句，更欲烦公听。",
        "dynasty": "宋",
        "collection_info": null
    },
    {
        "uuid": "fab08159265936ac0541c7714263c2b0",
        "title": "送宗纪上人归福州",
        "author": "吕本中",
        "content": "道人海上来，访我江外寺。\n春风吹行李，飘摇不得住。\n手中主人书，足下千里路。\n临行请一语，恳款遇外慕。\n人生未入道，所至皆旅寓。\n急参庭前柏，会取末后句。\n相逢与相别，惟此是先务。",
        "dynasty": "宋",
        "collection_info": null
    },
    {
        "uuid": "246e63d05151dd2892b620507496941f",
        "title": "郡会分韵得蛮字",
        "author": "吕本中",
        "content": "柳外高楼四面山，使君携客共跻攀。\n尘埃不动日方永，桃李无言春自闲。\n未厌簿书时到眼，每逢诗酒亦怡颜。\n夜阑一倍园林胜，尚觉清歌欠小蛮。",
        "dynasty": "宋",
        "collection_info": null
    },
    {
        "uuid": "c08de9767fdcdc1bf5c1580570248ac3",
        "title": "郡会赏牡丹分韵得裳字",
        "author": "吕本中",
        "content": "敢辞深坐懒衣裳，便欲追陪恐病妨。\n小户长忧劝酒满，短才仍怯和诗忙。\n牡丹花在逢寒食，羣玉山如望洛阳。\n不是使君寻旧赏，更无人会忆姚黄。",
        "dynasty": "宋",
        "collection_info": null
    },
    {
        "uuid": "22a156150ac4695956a70f7e433b0554",
        "title": "次蔡楠韵",
        "author": "吕本中",
        "content": "交旧悠悠西復东，建昌南望水连空。\n蔡侯念我有新句，犹似灞桥风雪中。",
        "dynasty": "宋",
        "collection_info": null
    },
    {
        "uuid": "a3bed9333dd1ebe03879630c81a9c6a7",
        "title": "送王提举赴淮东七首  其一",
        "author": "吕本中",
        "content": "君为千里行，我此一室住。\n清风随画舸，已过江北路。",
        "dynasty": "宋",
        "collection_info": null
    },
    {
        "uuid": "3994e330bda56cbcf3a7b2e216fb6cb0",
        "title": "送王提举赴淮东七首  其二",
        "author": "吕本中",
        "content": "君如暑伏冰，所至自清静。\n翛然接新秋，已復天地性。",
        "dynasty": "宋",
        "collection_info": null
    },
    {
        "uuid": "83f806d3cdc062d9ed490e7c39b8f1f5",
        "title": "送王提举赴淮东七首  其三",
        "author": "吕本中",
        "content": "随行万卷书，既足以自娯。\n因知君所乐，不在使者车。",
        "dynasty": "宋",
        "collection_info": null
    },
    {
        "uuid": "d9e4e53ce9fa29db116088e2efbb48be",
        "title": "送王提举赴淮东七首  其四",
        "author": "吕本中",
        "content": "入门虽多涂，其究有安宅。\n君能识其然，一语在物格。",
        "dynasty": "宋",
        "collection_info": null
    },
    {
        "uuid": "9545864d048f5ff5e54aa8d335ae6ea5",
        "title": "送王提举赴淮东七首  其五",
        "author": "吕本中",
        "content": "学道贵积习，天地故相似。\n不容有秋心，毫髮在胸次。",
        "dynasty": "宋",
        "collection_info": null
    },
    {
        "uuid": "8daeeeddc708378e3a7718bfbf0e2300",
        "title": "送王提举赴淮东七首  其六",
        "author": "吕本中",
        "content": "海陵我旧游，岁月亦已久。\n不知兵火后，尚有昔人否。",
        "dynasty": "宋",
        "collection_info": null
    },
    {
        "uuid": "f78ef53f71e88a36c82b5e9ca37a33fa",
        "title": "送王提举赴淮东七首  其七",
        "author": "吕本中",
        "content": "官闲有新作，寄我莫惮远。\n兼书海陵事，令我开病眼。",
        "dynasty": "宋",
        "collection_info": null
    },
    {
        "uuid": "26db073664911c223cb33b25c5fb0f34",
        "title": "送财用归开化二首  其一",
        "author": "吕本中",
        "content": "年来相聚欲无言，懒说诸方五味禅。\n所恨归程太匆遽，不收吾骨瘴江边。",
        "dynasty": "宋",
        "collection_info": null
    },
    {
        "uuid": "d206cf7f2ce12e12fc8257915a724bc6",
        "title": "送财用归开化二首  其二",
        "author": "吕本中",
        "content": "疾病支离欲着床，尔来殊不负秋阳。\n头童齿豁西风裏，尚费萦帘一炷香。",
        "dynasty": "宋",
        "collection_info": null
    },
    {
        "uuid": "24f8a71701e39ea85e511b56718ae8d5",
        "title": "谢范子仪见寄因次其韵",
        "author": "吕本中",
        "content": "疾病深藏一事无，眼从昏涩废看书。\n清诗忽覩惊人句，远道如瞻使者车。\n颇放溪山时入座，不妨宾客醉骑驴。\n传家事业风流在，早晚还朝得尽摅。",
        "dynasty": "宋",
        "collection_info": null
    },
    {
        "uuid": "892be073ea992fc81efc433b8f9ab581",
        "title": "谢周侍郎送木瓜",
        "author": "吕本中",
        "content": "染以猩猩血，缘以刺绣文。\n天生此硕果，似是百果君。\n杯槃快先覩，便足张吾军。\n雅宜椽烛照，正合侑金尊。\n环橙与大柑，其从盖如云。\n我病日已衰，故人时见存。\n晨兴有奇事，此果蒙光分。\n开缄见珍异，坐使童仆奔。\n把玩不去手，举室生清芬。\n所恨茅屋底，着此大不伦。\n琼琚永不报，拙句聊相闻。",
        "dynasty": "宋",
        "collection_info": null
    },
    {
        "uuid": "ab3d902ebde4c7e4699b8a99993af64c",
        "title": "谢幽岩长老送荔枝二首  其一",
        "author": "吕本中",
        "content": "年来疾病日衰颓，咫尺闽山懒便回。\n不是幽岩老尊宿，更无人寄荔枝来。",
        "dynasty": "宋",
        "collection_info": null
    },
    {
        "uuid": "40cc9a16b0cfd72ea131af66af76f43d",
        "title": "谢幽岩长老送荔枝二首  其二",
        "author": "吕本中",
        "content": "荔子焦干久未尝，今年霜下始闻香。\n幽岩阔略庵前事，容得先生为口忙。",
        "dynasty": "宋",
        "collection_info": null
    },
    {
        "uuid": "851898f7c689664012db2da1132ab199",
        "title": "抚州俞隐居挽诗",
        "author": "吕本中",
        "content": "临川俞处士，独擅隐居名。\n懒倦不復出，风流闻后生。\n自甘长寂寞，肯作太鲜明。\n松柏新阡路，伤心秋后声。",
        "dynasty": "宋",
        "collection_info": null
    },
    {
        "uuid": "39dcac4c5228bada15b3dd3437ebaac9",
        "title": "赠汪信民之子如愚",
        "author": "吕本中",
        "content": "四海同门一信民，近淮来往七经春。\n生平坎壈不如意，死去声名多悞人。\n漫以文章付儿子，略无毫髮仰交亲。\n请君但自传家学，陋巷箪瓢莫道贫。",
        "dynasty": "宋",
        "collection_info": null
    },
    {
        "uuid": "1e08fbb4b4c272d3711d18bc53c1c1af",
        "title": "谢曾台州送梅  其一",
        "author": "吕本中",
        "content": "不辞深坐转衰颓，养病仍无酒一杯。\n尚喜故人相劳苦，腊前先送一枝梅。",
        "dynasty": "宋",
        "collection_info": null
    },
    {
        "uuid": "71c5e1c63083e04d8ca058c750268c94",
        "title": "谢曾台州送梅  其二",
        "author": "吕本中",
        "content": "瓮间吏部久不见，江东步兵那得知。\n故人怜我太寂寞，一枝梅送两篇诗。",
        "dynasty": "宋",
        "collection_info": null
    },
    {
        "uuid": "52287d8655e0de96c39298c63906e51d",
        "title": "送范子仪将漕湖北五首  其一",
        "author": "吕本中",
        "content": "君行欲何之，乃在湖水北。\n湖水多近县，使者易为德。\n其民淳而古，其吏朴且直。\n官闲足宾客，岁稔少盗贼。\n得君清静化，用教不以力。\n但自养根苖，勿苦厌蟊螣。",
        "dynasty": "宋",
        "collection_info": null
    },
    {
        "uuid": "a72159cd84643bc5f8b2e67ce0008bdf",
        "title": "送范子仪将漕湖北五首  其二",
        "author": "吕本中",
        "content": "许昌无事时，地固多英豪。\n况君忠宣子，誉望素已高。\n读书不出户，俛首自作劳。\n脱身走江南，始为时所褒。\n每念其先人，水静绝波涛。\n时从文字嬉，余事及风骚。",
        "dynasty": "宋",
        "collection_info": null
    },
    {
        "uuid": "583ed6867c937c92c3b4b9095758e9fd",
        "title": "送范子仪将漕湖北五首  其三",
        "author": "吕本中",
        "content": "忠宣在朝廷，每欲消党与。\n以我广大心，尽使变齐鲁。\n同门有不察，平地鬬豺虎。\n君昔住许昌，闭口不復吐。\n静思前人意，皆是神所许。\n自守泥涂间，肯復计龃龉。",
        "dynasty": "宋",
        "collection_info": null
    },
    {
        "uuid": "587ca31902e92d4a861d82c245b9f16a",
        "title": "送范子仪将漕湖北五首  其四",
        "author": "吕本中",
        "content": "令兄守家学，曰自文正始。\n惟不卑小官，至死而后已。\n其间有富贵，乃是偶然尔。\n人欲学古人，岂不识此理。\n奈何厌贫贱，乃不退就已。\n君今又蹈之，可为吾党喜。",
        "dynasty": "宋",
        "collection_info": null
    },
    {
        "uuid": "ed8decc2139a62f7c62b71ca63fd95f1",
        "title": "送范子仪将漕湖北五首  其五",
        "author": "吕本中",
        "content": "我懒百事废，尚叨交旧知。\n时蒙寄书来，索我送行诗。\n我诗老益退，久为人所嗤。\n君独不见鄙，论相不举肥。\n送君湖北去，无事隔山陂。\n时应有佳句，尚足慰相思。",
        "dynasty": "宋",
        "collection_info": null
    },
    {
        "uuid": "9239bdb4ce30a0d2d55c7182765d3655",
        "title": "梅花二首  其一",
        "author": "吕本中",
        "content": "白玉花头碧玉枝，水边篱下雪晴时。\n暗香别有关情处，却是春风未得知。",
        "dynasty": "宋",
        "collection_info": null
    },
    {
        "uuid": "043296971c54917edbd296727825da58",
        "title": "梅花二首  其二",
        "author": "吕本中",
        "content": "占得先开不待春，风饕雪虐长精神。\n老人不是寻花看，要与尊罍洗世尘。",
        "dynasty": "宋",
        "collection_info": null
    },
    {
        "uuid": "92a5645a567c00d4d81caedd0e5a5961",
        "title": "周承务郔求诸己斋",
        "author": "吕本中",
        "content": "为腹不为目，贵久不贵速。\n人皆求其余，我独心易足。\n人皆重外慕，我独御其独。\n闭门想颜子，黙坐相追逐。\n寿夭有定分，箪瓢乃其福。\n修身虽多途，要在不远復。",
        "dynasty": "宋",
        "collection_info": null
    },
    {
        "uuid": "716d1b8f981da5b62dd0a42b465c8f3c",
        "title": "送程伯禹归浮梁  其一",
        "author": "吕本中",
        "content": "不见程公二十年，上饶相遇各华颠。\n平生气节名先立，老去安闲我未然。\n即看归来上廊庙，未容休歇住林泉。\n饱山阁上凭栏处，合得逍遥第一篇。",
        "dynasty": "宋",
        "collection_info": null
    },
    {
        "uuid": "b54d381530ef65f8e9a3c779765dc2fd",
        "title": "送程伯禹归浮梁  其二",
        "author": "吕本中",
        "content": "疾病因循懒出门，茅檐终日坐昏昏。\n雨声点滴松藏寺，人迹稀疏犬吠村。\n时得使君相劳苦，胜于书札问寒温。\n只应此去添憔悴，又欠先生酒一尊。",
        "dynasty": "宋",
        "collection_info": null
    },
    {
        "uuid": "bfa4cd0c76342a7aab2a0110f4aa78af",
        "title": "寄题王珉中玉通判梦山堂",
        "author": "吕本中",
        "content": "青山甚不远，每因尘事疏。\n百念搅胸次，岂知山有无。\n君无适俗韵，常似山中居。\n出处本无二，梦觉固不殊。\n不知此山堂，始性从何途。\n未尝走道路，亦不用舟车。\n溪流与山色，相对若有余。\n此地甚闲旷，如君心地初。\n行云映远树，中有此田庐。\n如今遂安处，始验实不虚。\n得非神所相，无乃道力扶。\n亲朋在左右，不待折简呼。\n往来一笑乐，胜有十轮朱。\n何须从范子，辛苦泛五湖。\n亦不学泪溺，远去斯人徒。\n从容万事表，在我不在渠。\n欣然理前梦，已胜在华胥。",
        "dynasty": "宋",
        "collection_info": null
    },
    {
        "uuid": "eae582a9b4b69fad1a69bdb69cf6dc84",
        "title": "去冬以纸衾遗刘彦冲刘有诗来谢以二绝句答之  其一",
        "author": "吕本中",
        "content": "初无一物献高人，纸被封题意却真。\n想得蒙头忘百虑，满山风雪自成春。",
        "dynasty": "宋",
        "collection_info": null
    },
    {
        "uuid": "bfc4806048a0cd4cc2bd1ea6506a6037",
        "title": "去冬以纸衾遗刘彦冲刘有诗来谢以二绝句答之  其二",
        "author": "吕本中",
        "content": "锦绣堆床已不宜，芬芳淑郁又成痴。\n心知此被无他巧，能与山翁换好诗。",
        "dynasty": "宋",
        "collection_info": null
    },
    {
        "uuid": "f5ce027f8a461ea5604da4efd4b466ad",
        "title": "送曾季直下第归临川  其一",
        "author": "吕本中",
        "content": "老病侵凌重别离，尔来瘦欲不胜衣。\n信州城北荒山寺，两送亲知下第归。",
        "dynasty": "宋",
        "collection_info": null
    },
    {
        "uuid": "8f74037f50c8dacd345032c19a10428c",
        "title": "送曾季直下第归临川  其二",
        "author": "吕本中",
        "content": "曾子不愁归路泥，临行索我送行诗。\n头童齿豁衰颓甚，不似京城相别时。",
        "dynasty": "宋",
        "collection_info": null
    },
    {
        "uuid": "a69e6cb4d0ea304784cb65ea3cab8756",
        "title": "送赵十一弟之官南安",
        "author": "吕本中",
        "content": "君为千里行，我有一尊酒。\n把酒持劝君，欲以为君寿。\n南安傍庾岭，瘴疠亦时有。\n德人固天相，和气生户牖。\n斯民得安乐，如我屈伸肘。\n居然变远俗，共感贤太守。\n我病居上饶，忽忽岁月久。\n杜门百事废，亦復厌奔走。\n得君暂相从，感嘆成皓首。\n颇念河朔时，相从诵诗否。\n人生只此是，不必更抖擞。\n有便即寄书，频来问衰朽。",
        "dynasty": "宋",
        "collection_info": null
    },
    {
        "uuid": "45370779f1b7980df4ed5d0bc703e647",
        "title": "寄刘彦冲兼寄胡原仲刘致中",
        "author": "吕本中",
        "content": "故人别去两经冬，今岁书来第几封。\n正以空疏少制作，不因穷约废过从。\n养生漫说终难效，学道无心亦未逢。\n若问真归是何处，五更常听寺楼钟。",
        "dynasty": "宋",
        "collection_info": null
    },
    {
        "uuid": "5113e8667c453a4e13fd31038df2aa86",
        "title": "去岁尝以纸被竹简遗刘致中后为大水所漂致中有诗以二绝句答之  其一",
        "author": "吕本中",
        "content": "念君无爱亦无求，一室翛然冷欲秋。\n尚恐深居有余念，更将衾简委洪流。",
        "dynasty": "宋",
        "collection_info": null
    },
    {
        "uuid": "18a034b9c2670f68cd2a13bf8306e716",
        "title": "去岁尝以纸被竹简遗刘致中后为大水所漂致中有诗以二绝句答之  其二",
        "author": "吕本中",
        "content": "纸被公无笑不才，两公相继有诗来。\n五更睡足天昏黒，也似他人锦绣堆。",
        "dynasty": "宋",
        "collection_info": null
    },
    {
        "uuid": "5052e370884b3ceeb111c9cf8870a760",
        "title": "吴傅朋游丝书",
        "author": "吕本中",
        "content": "君不见往时文学顾八分，中郎之后典型存。\n又不见先朝文惠书堆墨，大榜浓云照南北。\n未似只今上饶守，静写游丝不停手。\n非烟非云断復续，缓步徐行不拘束。\n断崖一落千丈滑，远望笔行如一髮。\n鬼神竭力觑不见，铁矿消亡网作线。\n线舞飞扬不自由，纵横自在胜银鈎。\n知君此意非安排，妙处不从笔下来。\n心疑形释万事去，信手却立无纤埃。\n满堂回头莫见猜，我自悟此忘胸怀。\n操舟相马在事外，颜氏识此由心斋。\n如君下笔少有意，锦绣宁不悞剪裁。\n君惟无心故若此，秋毫自可纒风雷。\n钟王敛手谢不敏，长史怀素惭衰颓。\n病夫覩此心目开，向来穷愁安在哉。",
        "dynasty": "宋",
        "collection_info": null
    },
    {
        "uuid": "6fd18c9041ebef2329edd457ea76bea3",
        "title": "桂阳鹿头山寺次壁间韵",
        "author": "吕本中",
        "content": "霜风过雨不胜寒，木落重重见远山。\n风捲沈浮横浦外，鸟飞明灭夕阳间。\n頳肩道永方南去，趼足何时得北还。\n杖屦登临共回首，自怜五泽入荒蛮。",
        "dynasty": "宋",
        "collection_info": null
    },
    {
        "uuid": "f86bf2a32c00e54c77b09f63e26c19a2",
        "title": "同诸人再登鹿头山再次前韵",
        "author": "吕本中",
        "content": "梅梢风动勒花寒，淡淡烟横天际山。\n顾我未能超物外，因君聊尔出云间。\n水声不逐钟声歇，林影常随塔影还。\n异日同归嵩少路，即将诗卷话南蛮。",
        "dynasty": "宋",
        "collection_info": null
    },
    {
        "uuid": "027c8e95669d6b1da78e1521546a8a6d",
        "title": "闻岳侯破贺州贼次韩端卿韵",
        "author": "吕本中",
        "content": "旌旗摩日甲生光，俘馘黄巾第几方。\n灭贼未须占鬬蚁，破胡行且见神狼。\n燕然刻石功昭汉，太华题诗事后唐。\n从此儿童传姓氏，风流何止继韩康。",
        "dynasty": "宋",
        "collection_info": null
    },
    {
        "uuid": "c763ee84a4493bd861fc9bde60228d2a",
        "title": "永州法华寺西亭",
        "author": "吕本中",
        "content": "西亭清浄冠南州，蜡屐聊为半日留。\n苍莽轻烟涨山麓，连卷雌霓落城头。\n禽声高下云间木，帆影参差天际舟。\n欲去凭栏一回首，晚风吹角不胜愁。",
        "dynasty": "宋",
        "collection_info": null
    },
    {
        "uuid": "90f6427764415dc4dc24777c8e629e95",
        "title": "庐陵舟行",
        "author": "吕本中",
        "content": "雨过归云山更昏，时闻鷄犬闹江村。\n风欹船侧收帆幅，浪拍堤平没石痕。\n忧患积年身益勌，功名他日志空存。\n又看秋色飞红叶，故国归期未可论。",
        "dynasty": "宋",
        "collection_info": null
    },
    {
        "uuid": "977f71bfee016ce05ed9fd2680ba3cb1",
        "title": "春晚",
        "author": "吕本中",
        "content": "柳暗莺啼春正妍，断塍分水灌平田。\n花开花落几番雨，山淡山明一抹烟。\n突兀初晴云外寺，横斜欲晚渡头船。\n天涯因惬沧洲兴，何用区区苦自怜。",
        "dynasty": "宋",
        "collection_info": null
    },
    {
        "uuid": "5b9c2fbd951f930f0022c496e775aa8a",
        "title": "宜章元日",
        "author": "吕本中",
        "content": "东风初解冻，桃李已经春。\n避地逢鷄日，伤时感雁臣。\n湖南驰贼骑，江外践胡尘。\n憔悴成无用，虚烦泪湿巾。",
        "dynasty": "宋",
        "collection_info": null
    },
    {
        "uuid": "cef8057b75d23a212bce7e6e79d365b5",
        "title": "久雨",
        "author": "吕本中",
        "content": "宿雨何曾歇，浓云未放晴。\n莓苔侵户长，蛙蚓入窗行。\n钟送远山响，灯挑残夜明。\n芭蕉添客恨，只伴□檐声。",
        "dynasty": "宋",
        "collection_info": null
    },
    {
        "uuid": "4f677c60aa95b1aec7edb186e9586445",
        "title": "界步河亭",
        "author": "吕本中",
        "content": "穷山拥翠染人愁，亭下寒溪东北流。\n寄语扁舟舟上客，为传消息到筠州。",
        "dynasty": "宋",
        "collection_info": null
    },
    {
        "uuid": "c6108f2e8960d88e54dd92879951bac5",
        "title": "涂中久雨乍晴",
        "author": "吕本中",
        "content": "匝地浓云散晓风，轻霜挟冷下长空。\n攅峰迭嶂来无尽，疑是舟行图画中。",
        "dynasty": "宋",
        "collection_info": null
    },
    {
        "uuid": "a79893818b54e0be4d2245523b24d8d6",
        "title": "连州",
        "author": "吕本中",
        "content": "再到连州却是家，逢人不復嘆生涯。\n尊前欲洒思乡泪，羞见枝头含笑花。",
        "dynasty": "宋",
        "collection_info": null
    },
    {
        "uuid": "e24c4473ba83cfcd487c6cd4775fb91e",
        "title": "宁远道中",
        "author": "吕本中",
        "content": "路转寒松日欲斜，野梅初吐两三花。\n溪流映石风吹碧，时有粼粼雨后砂。",
        "dynasty": "宋",
        "collection_info": null
    },
    {
        "uuid": "22ad2e7dd93e94347fbcde2b5f14312e",
        "title": "春晚",
        "author": "吕本中",
        "content": "宴坐翛然万虑忘，从他风雨送春忙。\n佛灯初上黄昏后，时炷郴州石乳香。",
        "dynasty": "宋",
        "collection_info": null
    },
    {
        "uuid": "445df94cabfde104dc4d45bab2e2ac48",
        "title": "湘江斑竹",
        "author": "吕本中",
        "content": "湘江江上数重山，山远云深缥缈间。\n帝子不归肠欲断，竹梢空染泪痕斑。",
        "dynasty": "宋",
        "collection_info": null
    },
    {
        "uuid": "59e8d6ec4ef89af495ef0c3963dadc91",
        "title": "兴安灵渠",
        "author": "吕本中",
        "content": "淡日轻风细雨余，阴阴溪柳映溪蒲。\n清流平岸舟行疾，野鸟时闻声自呼。",
        "dynasty": "宋",
        "collection_info": null
    },
    {
        "uuid": "61e32b2118c21264face624165200595",
        "title": "野岸",
        "author": "吕本中",
        "content": "淡日轻烟村径斜，长风卷浪欲浮花。\n夜深隔岸渔舟过，萤火惊飞乱点沙。",
        "dynasty": "宋",
        "collection_info": null
    },
    {
        "uuid": "31d528a1c7f1ce2dba1915f1a82b2ad9",
        "title": "春晚即事",
        "author": "吕本中",
        "content": "淡淡阴云昼掩门，隔溪杨柳暗江村。\n落花狼藉飞红雨，又是潺湲过一春。",
        "dynasty": "宋",
        "collection_info": null
    },
    {
        "uuid": "733cd6a525271fe07207ad22399c5571",
        "title": "香山观壁间诗因次其韵",
        "author": "吕本中",
        "content": "抗志欲学仙，自恨无仙骨。\n去国将六年，避地欠三窟。\n禅房翳翠阴，竹本可制笏。\n谁持大君前，指顾收回鹘。",
        "dynasty": "宋",
        "collection_info": null
    },
    {
        "uuid": "df602c221139647d7703541ce3cc7b9e",
        "title": "怀古",
        "author": "吕本中",
        "content": "买臣负薪行且歌，其妻羞缩悲蹉跎。\n季子归佩六相印，骨肉歆羡缘金多。\n人生穷达等幻灭，贫贱何忧贵何悦。\n争如饥采首阳薇，不慕皋夔希稷契。\n贪功徇名世莫嗤，拖金曳紫同儿嬉。\n一朝祸至几发冢，却思衣布丹徒时。\n丹徒风月依然好，尔自升沈委荒草。\n草长木拱荒烟寒，此恨年年向谁道。",
        "dynasty": "宋",
        "collection_info": null
    },
    {
        "uuid": "782faa75100f7ed2b7bb538ea48dc073",
        "title": "近体诗二十韵寄秉之",
        "author": "吕本中",
        "content": "忆昔春将暮，分携桂岭边。\n落花依断陇，飞絮满长川。\n风急吹残雨，云开放晓天。\n山光如欲动，草木不胜妍。\n沽酒□村市，停骖近郭田。\n临行思款曲，已别更流连。\n治邑烦游刃，编氓荷息肩。\n高牙久藏巧，笃行众推贤。\n屡辱银鈎贶，频更玉律迁。\n故乡迷薮泽，回梦渺云烟。\n漂泊遥相望，穷愁秪自怜。\n爱闲身益懒，多病气仍孱。\n故国因人问，新年底事传。\n政应升斗恋，聊结簿书缘。\n诸老方推毂，乘时好着鞭。\n提撕起憔悴，腾踏动蜿蜒。\n袖有平戎策，囊无封禅篇。\n功名期万里，富贵属丁年。\n范蠡中兴越，田单卒破燕。\n异时归捆载，乞我买隣钱。",
        "dynasty": "宋",
        "collection_info": null
    },
    {
        "uuid": "c3762d4bf8ba6835be5be98f4d32b2f4",
        "title": "离行在即事三首  其一",
        "author": "吕本中",
        "content": "昏旦黄□裏，经营谢独清。\n看人长麈尾，怀我短灯檠。\n旧友分穷达，斯文鼎重轻。\n边声授明主，礼乐谢诸生。",
        "dynasty": "宋",
        "collection_info": null
    },
    {
        "uuid": "6a0577a24036e235d6735f7ef217feaf",
        "title": "离行在即事三首  其二",
        "author": "吕本中",
        "content": "漂泊留旁郡，烦人久厚颜。\n强求微禄去，未得故乡还。\n驿骑随朝发，舟师语夜阑。\n到家传吉梦，归使下燕山。",
        "dynasty": "宋",
        "collection_info": null
    },
    {
        "uuid": "1941ef9a11503b0edeeb6ed8fa5ac27f",
        "title": "离行在即事三首  其三",
        "author": "吕本中",
        "content": "客况多堪笑，归舟静拥衾。\n转喉常触讳，对面却论心。\n外物家无有，园居念本深。\n妻孥安短褐，终不羡多金。",
        "dynasty": "宋",
        "collection_info": null
    },
    {
        "uuid": "cd5b5187f9e37abc4dad9e8d5d702871",
        "title": "庐陵相遇同炼金液赠师厚直阁",
        "author": "吕本中",
        "content": "扫地樗树阴，扇火炼金液。\n饥乌下朝阳，啄枝坠红实。\n秃翁未着巾，偻背散破绤。\n提钤顾四海，老手闲可惜。\n相勉各衰年，省事慎药石。\n急当固根本，乃可传损益。\n元气日惫亏，药邪资资贼。\n谁解医干坤，相视泪横臆。",
        "dynasty": "宋",
        "collection_info": null
    },
    {
        "uuid": "d0e65e0f2e8543fa9d5e52cdc4a12f42",
        "title": "次韵景实椰子诗",
        "author": "吕本中",
        "content": "旧传椰实来琼州，珍如楚萍出中流。\n双帆入桨严护送，海若亦恐贻神羞。\n当时荔子宠妃子，一日红尘归帝里。\n弃捐硕果□不食，正音铿锵不入耳。\n勿嗤磈礧老瓠壶，中含琼浆碧琳腴。\n圣门貌取失子羽，底事端可铭璠玙。\n新诗应欲泄感意，更復夸谈作真赐。\n阅人如此慎勿欺，我□与君谙世事。",
        "dynasty": "宋",
        "collection_info": null
    },
    {
        "uuid": "8b5ee5eaed47adcdb4f321ce3e7abb2f",
        "title": "闲居",
        "author": "吕本中",
        "content": "风土傜人住，依栖县令尊。\n摘山春晚苦，汲涧雨余浑。\n白日供高枕，生涯付小园。\n时来携白铲，种药两三根。",
        "dynasty": "宋",
        "collection_info": null
    },
    {
        "uuid": "ec0f7771dd161086e92be9be21fe38f8",
        "title": "冬日杂诗  其一",
        "author": "吕本中",
        "content": "白日供多病，青山且旧居。\n柴门临水静，风叶舞霜余。\n老练时情熟，贫□家计疏。\n墙东端可望，炙背饱翻书。",
        "dynasty": "宋",
        "collection_info": null
    },
    {
        "uuid": "797ff360503ae1890336d0a60c674241",
        "title": "冬日杂诗  其二",
        "author": "吕本中",
        "content": "春景晴乃映，寒江晓不波。\n云山明客眼，风露净林柯。\n紫塞传烽急，黄池带剑多。\n苍生好苏息，天意定如何。",
        "dynasty": "宋",
        "collection_info": null
    },
    {
        "uuid": "7010328142f1162b5f09d0a01f654cb8",
        "title": "苦雨",
        "author": "吕本中",
        "content": "雨添东涧连西涧，云断前山起后山。\n野水到门人去尽，昏烟迷树鸟飞还。\n江天日月浑无色，客路风埃只强颜。\n舞石至今随燕乳，裁诗不復哭龙悭。",
        "dynasty": "宋",
        "collection_info": null
    },
    {
        "uuid": "dcf2fd0d2f241613206847950b8156fd",
        "title": "题官使赵枢密独往亭",
        "author": "吕本中",
        "content": "谢公为时出，四海正仰渠。\n雅志在东山，本末固不渝。\n苻坚百万师，一扫谈笑余。\n今公抱长策，岂止安石徒。\n平生独往愿，结亭山一隅。\n跻扳上修竹，已自胜巾车。\n举手谢世人，不与汝同途。\n出佐明天子，意欲无强胡。\n行当復中原，即日还旧都。\n岂容思昔隐，更作深山居。\n小人病无能，悮入承明庐。\n朝夕投劾归，为公先扫除。",
        "dynasty": "宋",
        "collection_info": null
    },
    {
        "uuid": "7004ee83c734f5e921784eff6a7734ed",
        "title": "申瑞应诗",
        "author": "吕本中",
        "content": "避乱久去国，远游将抱孙。\n氛埃到湖峤，愁嘆满干坤。\n气力吾先老，风流子独存。\n相逢能少驻，重为倒余尊。",
        "dynasty": "宋",
        "collection_info": null
    },
    {
        "uuid": "099a72f55fffcde60d8443712e97dcce",
        "title": "丁酉冬江上惊报",
        "author": "吕本中",
        "content": "京路萧条信不通，胡尘尚欲竞南风。\n三年避地身多病，万里携孥囊屡空。\n天际每垂忧国泪，日边谁了济时功。\n宣王自是中兴主，会见銮舆返故宫。",
        "dynasty": "宋",
        "collection_info": null
    },
    {
        "uuid": "46f06f1314e39929fe53bf397aadd7f9",
        "title": "高安道中有怀故人李彤",
        "author": "吕本中",
        "content": "寒起溪边芦荻风，霜林病叶未全红。\n雁随云落斜阳外，舟傍山行晚照中。\n极目闲愁愁欲绝，满川离恨恨无穷。\n天涯更送亲朋去，尊酒何时再得同。",
        "dynasty": "宋",
        "collection_info": null
    },
    {
        "uuid": "3c48f6cca50e7f47cf2f05f2e07e1d09",
        "title": "游阳山广庆寺",
        "author": "吕本中",
        "content": "泝流荡浆到阳山，寺在云山缥缈间。\n雨洗竹萌穿野岸，风吹榕叶落荒湾。\n僧眠白日钟声静，花送青春鸟语闲。\n留醉岭南无所恨，不妨蜡屐恣跻攀。",
        "dynasty": "宋",
        "collection_info": null
    },
    {
        "uuid": "ff7415bb136acb230e4b8a39deb2cefb",
        "title": "自阳山还连州",
        "author": "吕本中",
        "content": "雨后轻裘寒尚侵，杖藜终日共登临。\n水声不似风声急，山色何如草色深。\n万迭残云渡晚照，千章古木发新阴。\n飘零未忍疏杯酌，欲醉翻嫌酒满斟。",
        "dynasty": "宋",
        "collection_info": null
    },
    {
        "uuid": "df3bf177c5dd2b9af2b7f07c5b4295fe",
        "title": "柳州开元寺夏雨",
        "author": "吕本中",
        "content": "风雨翛翛似晚秋，鸦归门掩伴僧幽。\n云深不见千岩秀，水涨初开万壑留。\n钟唤梦回空怅望，人传书到竟沈浮。\n面如田字非吾相，莫羡班超封列侯。",
        "dynasty": "宋",
        "collection_info": null
    },
    {
        "uuid": "4c872cfc8a2201fd1d9d2010fc832e5d",
        "title": "寄云门山僧宗杲",
        "author": "吕本中",
        "content": "隋堤河畔别支公，目断霜天数去鸿。\n岁月峥嵘如许久，江湖漂泊略相同。\n无穷烟草夕阳外，不尽云山秋色中。\n寄语只今能见忆，书来莫遣太匆匆。",
        "dynasty": "宋",
        "collection_info": null
    },
    {
        "uuid": "4c5720c7d27175e5753e8f3f96bfc0c3",
        "title": "怀从弟",
        "author": "吕本中",
        "content": "折柳长亭今几年，一行作吏楚江边。\n音书顿逐归鸿断，消息时因过客传。\n五岭风温吹瘴雨，九疑云湿卷愁烟。\n每吟春草池塘句，尚想诗成梦惠连。",
        "dynasty": "宋",
        "collection_info": null
    },
    {
        "uuid": "05680ee8a21b650e51298d5fcd87d3ab",
        "title": "郴州谒义帝陵庙",
        "author": "吕本中",
        "content": "淅淅寒声未落霜，满庭残叶不胜黄。\n墙头雨带烟悲冢，炉冷风飘尘带香。\n修墓尚应怀楚德，入关犹想快秦王。\n追思往事空垂泪，无限伤心对夕阳。",
        "dynasty": "宋",
        "collection_info": null
    },
    {
        "uuid": "84ff726340ab1eb35a54066a81051f0e",
        "title": "绝句  其一",
        "author": "吕本中",
        "content": "云海冥冥日向西，春风着意力犹微。\n无端一棹归舟疾，惊起鸳鸯相背飞。",
        "dynasty": "宋",
        "collection_info": null
    },
    {
        "uuid": "4f20064d7de51ddef84adf401fc3854e",
        "title": "绝句  其二",
        "author": "吕本中",
        "content": "过尽层城渡石梁，乱山千迭转羊肠。\n草堂居士风流在，与种寒香满古堂。",
        "dynasty": "宋",
        "collection_info": null
    },
    {
        "uuid": "36f9c43ba7fd568128072cf86bec561f",
        "title": "绝句  其三",
        "author": "吕本中",
        "content": "江城春色涨晴空，樱杏漫山泼眼红。\n溪转路迴人不见，篮舆十里度松风。",
        "dynasty": "宋",
        "collection_info": null
    },
    {
        "uuid": "11e90595360172175dfdcaae8a4d1761",
        "title": "送韩存中侍郎赴光州二首  其一",
        "author": "吕本中",
        "content": "公今处群士，培塿望嵩高。\n不有千钧重，虚蒙一字褒。\n荒山伏虎兕，小径狎狸猱。\n默坐吾已得，往寻渠自劳。",
        "dynasty": "宋",
        "collection_info": null
    },
    {
        "uuid": "f094af5a3fad6f02967afe9c193b0521",
        "title": "送韩存中侍郎赴光州二首  其二",
        "author": "吕本中",
        "content": "令弟今先达，诸郎復可人。\n一麾公出守，三径我知津。\n香火它年社，山河后夜春。\n会须从几杖，不必画麒麟。",
        "dynasty": "宋",
        "collection_info": null
    },
    {
        "uuid": "cba394f0763289ebc83ddfe180e40ef6",
        "title": "试院中呈诸同官",
        "author": "吕本中",
        "content": "老眼文书便一窗，短檠风味竹方床。\n洛阳甲子清明近，海内交游道里长。\n渐欲着身舡尾上，不能寻汝马蹄旁。\n慢红夭绿无多事，紫蝶黄蜂各自忙。",
        "dynasty": "宋",
        "collection_info": null
    },
    {
        "uuid": "d5f59a5d66f2caa434ffd838d6e14d42",
        "title": "试院锁宿数日未出",
        "author": "吕本中",
        "content": "一闭几十日，春风能几时。\n悮寻高士传，虚负老人期。\n酒或知愁处，人应笑我痴。\n衰颜已无绪，仍对折残枝。",
        "dynasty": "宋",
        "collection_info": null
    },
    {
        "uuid": "30afcf661eab61d30505f79fe5ab4dbc",
        "title": "堤上",
        "author": "吕本中",
        "content": "水上人家各繫船，画旗何处插秋韆。\n长堤缭绕人行外，古木槎牙鸟宿边。\n敢为簿书嫌蹭蹬，却因升斗致留连。\n何时更鼓江南棹，一住越中三十年。",
        "dynasty": "宋",
        "collection_info": null
    },
    {
        "uuid": "90a4190860ff19aa5e9aa645e8d36376",
        "title": "阻雨不出",
        "author": "吕本中",
        "content": "年来尘土住都城，尚见东行半月程。\n一夜北风三尺雨，卧闻车马溅泥声。",
        "dynasty": "宋",
        "collection_info": null
    },
    {
        "uuid": "a09b6666076c04c91403841ac36ed95d",
        "title": "次潘节夫韵",
        "author": "吕本中",
        "content": "昔年绕舍培楸梧，霜风初劲叶未枯。\n鸡肥兔贱年谷熟，草服黄冠真野夫。\n时时步屧遇邻叟，共醉不復烦追呼。\n杯中满泛注白玉，林边阿堵无青鳬。\n击壤歌缶有余乐，岂羡骐骥驰大衢。\n眼眵看朱或成碧，心懵读马还作乌。\n富如安昌徒自苦，上贾必欲求膏腴。\n声名向晚更寂寞，何似杨雄宅一区。\n美官好爵乃上苴，人生要在修廉隅。",
        "dynasty": "宋",
        "collection_info": null
    },
    {
        "uuid": "65ba8fbc43aaf2c21a83d78510229394",
        "title": "再用前韵寄璧公",
        "author": "吕本中",
        "content": "直言曾许老盲聋，文物当年扫地空。\n纵病且怀修月手，更穷不顾拍张公。\n长年眼作胡僧碧，旧赏花今何处红。\n知有百年余习在，略烦佳句愈头风。",
        "dynasty": "宋",
        "collection_info": null
    },
    {
        "uuid": "57b24961df50f1a2e8d3dab806970c8e",
        "title": "郴州牛脾山谒景星观下有白鹿洞乃苏耽飞昇之地",
        "author": "吕本中",
        "content": "清霜散晓阴，轻风吹宿雾。\n桥倾绝人行，渔间借舟渡。\n初惊乌背转，渐入牛脾路。\n长林连云壑，细草萦石户。\n洞深锁灵踪，鹿去骖仙驭。\n殿高邻天冠，廊回宽地屦。\n骤响水湍流，飘香花似雨。\n崎岖到山椒，静旷夺尘虑。\n四顾但苍莽，俯窥若轩翥。\n竚立鹤不归，寒生日云莫。",
        "dynasty": "宋",
        "collection_info": null
    },
    {
        "uuid": "b9a105868236d6cccfb2df5fdcfb6941",
        "title": "春日十二韵",
        "author": "吕本中",
        "content": "看花不忍摘，忆在历阳时。\n梦挟春风走，生嫌莫景移。\n老人扶杖隐，诸少倚歌迟。\n懒拙今谁问，漂流只自知。\n久无红颊映，但有白须随。\n一世半疾病，百年常别离。\n谩成归隐梦，频有送行诗。\n痛饮心犹在，高吟病不宜。\n未应讥偪仄，或恐胜肥痴。\n何日江南去，秋帆满意吹。",
        "dynasty": "宋",
        "collection_info": null
    },
    {
        "uuid": "f1100b2efceb4db21d753e12350a03eb",
        "title": "京师雨春",
        "author": "吕本中",
        "content": "骤雨翻檐急，残花落案频。\n春光一梦过，物态逐时新。\n旧识嵇康懒，兼随原宪贫。\n南邻鼓唤客，知是可怜人。",
        "dynasty": "宋",
        "collection_info": null
    },
    {
        "uuid": "328b6369a6edfcdbc725c6b78b3a6475",
        "title": "府学治事奉怀张彦实兼寄惠子泽范信中向君受",
        "author": "吕本中",
        "content": "疾病衝忙百不宜，只今筋力已全衰。\n长廊广殿风来远，古柳高槐日上迟。\n彭泽老人新断酒，辋川居士旧能诗。\n已怜匹马西归后，更忆扁舟南渡时。",
        "dynasty": "宋",
        "collection_info": null
    },
    {
        "uuid": "34dfba2847953abca8a93a4decba6612",
        "title": "寄家叔虚己",
        "author": "吕本中",
        "content": "莫言离别废周旋，万里星河共此天。\n山色自然无罣碍，月明何处不团圆。\n寒云渺莽初飞雁，野树萧条咽断蝉。\n问舍求田经有愿，晓帆春渚望回舡。",
        "dynasty": "宋",
        "collection_info": null
    },
    {
        "uuid": "2300f1affaa973cc2940a3c73e70a7be",
        "title": "北齐",
        "author": "吕本中",
        "content": "陈郎苑裏朝朝树，齐主宫中步步莲。\n莫言河朔便粗鲁，便有琵琶膝上弦。",
        "dynasty": "宋",
        "collection_info": null
    },
    {
        "uuid": "c9ded9a2862697972a8fa662e7127bca",
        "title": "信安生日",
        "author": "吕本中",
        "content": "和风蔼蔼动祥烟，此日祥鸾下九天。\n已共清秋却残暑，更同苍柏享长年。\n琼枝自出尘嚣外，宝月常临雨露前。\n□问当筵何所颂，人间今日地行仙。",
        "dynasty": "宋",
        "collection_info": null
    },
    {
        "uuid": "66a93118dfdcfcb40a3c76420517a0f9",
        "title": "晋大宁四年王敦自武昌下屯于湖明年六月敦将举兵内向明帝微行至于湖阴察其营垒而去唐温庭筠作湖阴曲盖为此也后汉王霸之孙改封芜湖吴时此地称于湖或称芜湖察其营垒则姑熟之西初无湖阴又且于湖乃芜湖也张文潜有于湖曲广其意追和焉",
        "author": "吕本中",
        "content": "琅琊初渡秦淮水，外旋转姦雄抗胡垒。\n白头欻发问鼎新，十万锐师同日起。\n旌旗蔽江衔舳舻，缷帆鈎壍屯于湖。\n云昏雾惨恣诛杀，电激风奔传指呼。\n谋狂虑逆天夺魄，昼梦环营日五色。\n巴滇骏马去如飞，始遣轻兵索行客。\n黄须英特神所怜，舍旁老妪留宝鞭。\n宝鞭玩贼伫俄顷，野陌尘断生青烟。\n石城战士争愤泣，君王试敌曾深入。\n纍纍金印取封侯，忍瞰上流借余力。\n际山暴骨真可哀，向来胜负安在哉。\n至今秋晚渔樵地，雨洗渍血空苍苔。",
        "dynasty": "宋",
        "collection_info": null
    },
    {
        "uuid": "97beafd240d0c2f56b03628ab5c164f5",
        "title": "题九江王插剑泉",
        "author": "吕本中",
        "content": "嬴氏方失鹿，群豪竞奔驰。\n较力争胜负，未辨雄与雌。\n项羽奋其中，气压诸侯师。\n破关与救赵，九江实先之。\n指挥半率土，自谓可立治。\n孰知大蛇断，天命潜已移。\n隋何说淮南，祸福非面欺。\n间行共归汉，遂合垓下围。\n海岳既在主，智勇安所施。\n不自晦圭角，宁能免嫌疑。\n杀身膏草莽，为復归怨谁。\n插剑郴岸口，泉溢何神奇。\n载籍加隐括，曷尝亲到斯。\n惜哉功名悮，徒令后世嗤。",
        "dynasty": "宋",
        "collection_info": null
    },
    {
        "uuid": "440f1f50f777a179c09488ea0aa7e12e",
        "title": "阳山大雹",
        "author": "吕本中",
        "content": "建炎庚戌正月尾，阳山雨雹大如李。\n疾雷先驱风御随，顷刻云屯遍千里。\n初疑地轴开九渊，固阴惊蛰神龙起。\n又恐帝出发震怒，下扫炎荒除疠鬼。\n破窗穿牖□□横，触石摧林势难比。\n疑是晓色方窥檐，惨澹復黑迷巾履。\n披衣欲兴还就枕，渹磕崩腾喧两耳。\n吾君圣德过成康，胡虏凭陵殊未已。\n中原郡邑半丘墟，铁骑犹思犯南鄙。\n安得天威假庙谟，恢復两河端可竢。",
        "dynasty": "宋",
        "collection_info": null
    },
    {
        "uuid": "59a16f824a9646a583a26fe5eb6247f9",
        "title": "谒韩文公庙阳山",
        "author": "吕本中",
        "content": "雄文峙华嵩，高词灿星斗。\n孝思古人齐，名出当时右。\n少小怀经纶，志气颇自负。\n束带入柏台，极力排姦丑。\n谗言如青蝇，正立无所苟。\n贬官宰阳山，万里困奔走。\n松竹罗县斋，黄卷不离手。\n地偏难蛮风，吏民归化诱。\n至今数百年，流俗独淳厚。\n山川发清奇，与公俱不朽。\n我来拜遗像，肴蔬荐芳酒。\n指石哦公诗，一洗胸中垢。",
        "dynasty": "宋",
        "collection_info": null
    },
    {
        "uuid": "f7e4c4029058d0def4c5a216d4e62733",
        "title": "游会胜寺蒙泉",
        "author": "吕本中",
        "content": "去郡十五里，满山蔽青松。\n朝来雨初过，萧瑟鸣悲风。\n踏泥转溪曲，路尽山无穷。\n层崖筑栏阁，宛在云烟中。\n引水遶砌下，濆石常飞蒙。\n寻幽到寺背，苍碧摩高空。\n古甃冽寒泉，浅沙影重重。\n伏流尚数步，暗与溪相通。\n潺湲去何之，可折从此东。\n会有到海期，岂计朝莫功。\n我行因避贼，眺览聊从容。\n徘徊未忍去，僧饭催撞钟。",
        "dynasty": "宋",
        "collection_info": null
    },
    {
        "uuid": "bdd2fd884e3ffb4323390a4589fa3b81",
        "title": "连州游隅湖亭",
        "author": "吕本中",
        "content": "附溪翳嘉木，濒溪引清流。\n如何几亩田，委曲林泉幽。\n乱石际高下，森列如戈矛。\n青色染黛浅，映水疑欲浮。\n危亭跨绝壁，广榭排荒丘。\n我来雨初过，远山云半收。\n百花开已尽，桑柘鸣晴鸠。\n不知汝颍间，还有此景不。\n踌躇思痛饮，沃洗胸中愁。\n明朝傥未去，提壶再来游。",
        "dynasty": "宋",
        "collection_info": null
    },
    {
        "uuid": "b218f7ed8e1bd7c52740a041e4974bdc",
        "title": "奉观超然居士面面亭唱和新句辄成近体诗上呈",
        "author": "吕本中",
        "content": "我老日已懒，君闲宁废诗。\n尘埃久无梦，苔竹旧相知。\n早晚春犹在，追随病不宜。\n因观七字句，尚足乐晨饥。",
        "dynasty": "宋",
        "collection_info": null
    },
    {
        "uuid": "9216921a9b912b9cf8abc1db2cca28cc",
        "title": "送李惇秀才",
        "author": "吕本中",
        "content": "有口莫饮朝市水，有脚莫踏红尘地。\n市朝之水不可饮，尘埃一涴无由洗。\n十年阅世真梦寐，一日逢君得欢喜。\n自嫌急雨倒晴雷，且愿浊河露清泚。\n君行此去道庐山，为我作诗山两间。\n寒泉夜听鸣玦环，刬茅后池种白莲。\n更约洪谢林汪潘，徐李欲去不作难。\n倚松闻之亦解颜，我且往矣君先还。",
        "dynasty": "宋",
        "collection_info": null
    },
    {
        "uuid": "ff8af3feeee5dd8bf0278d1e17363d77",
        "title": "元日雪中作",
        "author": "吕本中",
        "content": "老病昏昏闲不出，山后山前雪三日。\n人家闭户作新年，一饱经营苦无术。\n朝地附火读阳秋，笺注纷罗添一忧。\n未减少年穷事业，青灯分坐写蝇头。",
        "dynasty": "宋",
        "collection_info": null
    },
    {
        "uuid": "02fdbaa55a952a43b2f93dbe7cffc036",
        "title": "送王周士",
        "author": "吕本中",
        "content": "病欲驰驱转不宜，只今筋力十分衰。\n平生轗轲老更甚，此去艰难心自知。\n苛痒未除妨摄念，交游虽近废论诗。\n明年更欲寻公去，同上衡山过九疑。",
        "dynasty": "宋",
        "collection_info": null
    },
    {
        "uuid": "ceb89ed4de73b810a7227dbdaa679224",
        "title": "寄小范",
        "author": "吕本中",
        "content": "高卧终无策，翻书谩作缘。\n相望如一日，不见已三年。\n事少知心远，居门觉地偏。\n明年得安静，为子下临川。",
        "dynasty": "宋",
        "collection_info": null
    },
    {
        "uuid": "72293f3f52d2fc1160ca1b7f07b4cfed",
        "title": "奉赠伯世仲志二弟  其一",
        "author": "吕本中",
        "content": "我已蹉跎不及闲，百年遗范子犹存。\n故知前辈风流远，世世传家有外孙。",
        "dynasty": "宋",
        "collection_info": null
    },
    {
        "uuid": "89ca93e5b36fa3ab2db01b9d3c0e09c1",
        "title": "奉赠伯世仲志二弟  其二",
        "author": "吕本中",
        "content": "往时天未丧斯文，吾祖声名更绝群。\n内外诸孙人在，不应如我便无闻。",
        "dynasty": "宋",
        "collection_info": null
    },
    {
        "uuid": "210b26710f6db3123bc3ecd418917278",
        "title": "送张子直西归  其一",
        "author": "吕本中",
        "content": "年来衰病只深藏，转觉闲居气味长。\n所恨浮生有拘绊，不能相逐上瞿塘。",
        "dynasty": "宋",
        "collection_info": null
    },
    {
        "uuid": "51ebf1ba80d5c2375f90589e7d16b2f2",
        "title": "送张子直西归  其二",
        "author": "吕本中",
        "content": "君家兄弟各能文，季也风流又绝群。\n万里相逢又相别，落花时节却思君。",
        "dynasty": "宋",
        "collection_info": null
    },
    {
        "uuid": "1b106987d7b42306500cb479321ea64d",
        "title": "送张子直西归  其三",
        "author": "吕本中",
        "content": "朋从索寞厌分离，老去心情祇自知。\n记取上饶相望处，小桥南路往来时。",
        "dynasty": "宋",
        "collection_info": null
    },
    {
        "uuid": "8e79697b4cfd902a71b426dc022a75f7",
        "title": "送张子直西归  其四",
        "author": "吕本中",
        "content": "亲旧留连莫厌频，幷江花絮已残春。\n定知数到尝新酒，未有工夫忆故人。",
        "dynasty": "宋",
        "collection_info": null
    },
    {
        "uuid": "a3db1622e633573075e6a231f5153d07",
        "title": "谢赵士原送酒  其一",
        "author": "吕本中",
        "content": "小雨生凉挽未回，只愁残暑闷风雷。\n老人端坐气如缕，更进先生雨一杯。",
        "dynasty": "宋",
        "collection_info": null
    },
    {
        "uuid": "86417486091acce29672fd58d9a01669",
        "title": "谢赵士原送酒  其二",
        "author": "吕本中",
        "content": "早来取酒瓶已空，对琖不復能从容。\n出门更值督邮苦，住鬲犹憎琥珀浓。",
        "dynasty": "宋",
        "collection_info": null
    },
    {
        "uuid": "63a46313fb5dc38501434e54d0c4ccf5",
        "title": "谢赵士原送酒  其三",
        "author": "吕本中",
        "content": "老来疾病与时添，苦怕香醪如蜜甜。\n安得泻缾清似水，主人应未笑无厌。",
        "dynasty": "宋",
        "collection_info": null
    },
    {
        "uuid": "69432de9e91fce4a46da83174020d7ee",
        "title": "谢赵士原送酒  其四",
        "author": "吕本中",
        "content": "爱君好句能胜酒，顾我无心久似灰。\n老病深藏如怯暑，未妨初伏送诗来。",
        "dynasty": "宋",
        "collection_info": null
    },
    {
        "uuid": "99b7e5c49287c9482cf1f78fa94bee30",
        "title": "邦杰惠砚纸墨三物谨成古体诗一首上谢",
        "author": "吕本中",
        "content": "歙溪孕石成縠纹，歙山松煤烟入云。\n敲冰落手卷盈轴，顿使几案生清芬。\n魏侯哦诗日更好，静到溪山未枯槁。\n肯分三物到幽人，不留自起太玄草。",
        "dynasty": "宋",
        "collection_info": null
    },
    {
        "uuid": "1881ba75036a06eb782ebdb2c145c738",
        "title": "燕龙图画山水歌",
        "author": "吕本中",
        "content": "燕公画山水，名在能品中。\n至今笔墨欲飞动，妙处不与丹青同。\n巴陵六月风暴起，咫尺长江欲千里。\n鱼龙变怪鲛鳄怒，细草长林恣鞭棰。\n断云却挂悬石上，急雨正堕荒崖裏。\n想见行人弝檐时，亦有野店临沙觜。\n渔子回头嘆失色，霜女无言欣一洗。\n问公何处得此妙，长剑出匣须天倚。\n公不见簿书丛中尘埃多，归思颇遭贫病魔。\n念今新凉江始波，如此万水千山何。\n为公试作吴兴歌，更觅神仙张志和。",
        "dynasty": "宋",
        "collection_info": null
    },
    {
        "uuid": "407dc91202fd567781b2ac60f53c7dd8",
        "title": "初夏即事",
        "author": "吕本中",
        "content": "但见溪山如画裏，不知风景是它乡。\n苦遭毒暑三年旱，预喜西风一榻凉。\n俗事不须频到口，旧书何苦要撑肠。\n雨声只在芭蕉上，正与愁人作夜长。",
        "dynasty": "宋",
        "collection_info": null
    },
    {
        "uuid": "4e28eee29d9d3c7c093e2b6471fe495b",
        "title": "晚出",
        "author": "吕本中",
        "content": "小雨收残暑，低云隐莫雷。\n聊乘野兴出，復为故人回。\n旱日晚难好，秋花愁正开。\n论诗已奇事，犹恨不胜杯。",
        "dynasty": "宋",
        "collection_info": null
    },
    {
        "uuid": "f214ad0ed70cf4d181a4b90fdbabec75",
        "title": "赠赵九弟",
        "author": "吕本中",
        "content": "独居少还往，况此阴雨天。\n疏篱闭岑寂，昼永不得眠。\n芳菲随手尽，乐事缺周旋。\n赵郎远过我，千里一蓬舡。\n温姿破残梦，妙语争春妍。\n喜逢骨肉亲，懒初新少年。\n平生金石交，惟尔未改前。\n君看嵇与阮，感概后代传。",
        "dynasty": "宋",
        "collection_info": null
    },
    {
        "uuid": "5fb773960b13a6d0a278018ff8c7d914",
        "title": "寄李商老",
        "author": "吕本中",
        "content": "渌涨西河可纵篙，春光无信费诗招。\n香烟缭绕重城静，月影欹斜半夜潮。\n好鸟似闻昆弟语，垂杨初放女儿腰。\n无人与语当时事，兴尽江南大小乔。",
        "dynasty": "宋",
        "collection_info": null
    },
    {
        "uuid": "b5a260ac0d295c77ec1210bf2ba17f65",
        "title": "喜宗师诸公数见过分韵得席字",
        "author": "吕本中",
        "content": "野水春未生，积雪晴已滴。\n翛然六尺床，正可容一席。\n诸公数往还，未厌诗酒溺。\n短檠有新功，妙语乃破的。\n鲙槃约纤红，茗碗乱晴碧。\n虽无费百金，亦有饮一石。\n尚念山堂老，病鸟藏羽翼。\n生平余习在，种种见排斥。\n荒城满泥潦，亦可试幽屐。\n明当袖诗往，先尽一醉力。",
        "dynasty": "宋",
        "collection_info": null
    },
    {
        "uuid": "25764033fbcee8cfff1aa1db537fcf2f",
        "title": "巫山图歌",
        "author": "吕本中",
        "content": "君不见我家壁上六幅图，淡墨寒烟半江水。\n上有巉然十二峰，乃似突兀当空起。\n幽花妩媚闭泥土，乱石峥嵘入荆杞。\n巫山县下水到天，神女庙前江接连。\n溪流去与飞瀑乱，屋角却对寒崖悬。\n阳台昨梦不知处，只今饥鸦迎客舡。\n饥鸟受食不肯去，舟子欣然得神护。\n晓镜新粧敛旧屏，亦有余红点荒树。\n病夫坐稳便幽禅，每见此画心茫然。\n文章事业已罢倦，少日气味无寅缘。\n楚王不作宋玉死，莫雨朝云千万年。",
        "dynasty": "宋",
        "collection_info": null
    },
    {
        "uuid": "d598e6b7463d98735c8b8635ba1bafed",
        "title": "将去济阴寄泗上宁陵",
        "author": "吕本中",
        "content": "淮海三年别，家山十日程。\n时思一笑乐，转觉异乡情。\n叔父勤相唤，诸郎许见迎。\n浊醪行处有，所恨不同倾。",
        "dynasty": "宋",
        "collection_info": null
    },
    {
        "uuid": "138e0f51e541689befd1ad8fc516a0e8",
        "title": "宿石头多宝寺",
        "author": "吕本中",
        "content": "四山环其外，一峰屹当中。\n支径转屈曲，云峰踏飞鸿。\n僧居架苍崖，高下潜相通。\n昏钟罢香火，余音袅寒空。\n梅开何处花，吹香到帘栊。\n回望云山城，木杪残阳红。\n愁心易生感，满耳唯松风。\n对酒成浩歌，漂零见涂穷。",
        "dynasty": "宋",
        "collection_info": null
    },
    {
        "uuid": "e8c74a8105a7cb86b0cca9a720faa2f8",
        "title": "兵乱后自嬄杂诗  其一",
        "author": "吕本中",
        "content": "晚逢戎马际，处处聚兵时。\n后死翻为累，偷生未有期。\n积忧全少睡，经劫抱长饥。\n欲逐范仔辈，同盟起义师。",
        "dynasty": "宋",
        "collection_info": null
    },
    {
        "uuid": "a2a11227b0ec5d112bf107543f0a3899",
        "title": "兵乱后自嬄杂诗  其二",
        "author": "吕本中",
        "content": "羽檄连朝莫，戎旃匝迩遐。\n未教知死所，讵所作生涯。\n东郭同逃户，西郊类破家。\n萍蓬无定迹，屡欲过三巴。",
        "dynasty": "宋",
        "collection_info": null
    },
    {
        "uuid": "4276643f94cf1c85e583cce2d60801d5",
        "title": "兵乱后自嬄杂诗  其三",
        "author": "吕本中",
        "content": "胡骑猖狂甚，连年窥西京。\n贪饕期竭泽，剪戮遂盈城。\n国论多遗策，人情罢请缨。\n有谁似南八，血指众心惊。",
        "dynasty": "宋",
        "collection_info": null
    },
    {
        "uuid": "8eb7a9f99a27475e9d7d1f28ace80364",
        "title": "兵乱后自嬄杂诗  其四",
        "author": "吕本中",
        "content": "庐舍经兵火，头颅尚在门。\n风掀灰𡏖迹，月涩剑铓魂。\n鼠穴频遭断，燕巢犹半存。\n看花泪盈眼，宁忍復开尊。",
        "dynasty": "宋",
        "collection_info": null
    },
    {
        "uuid": "99247f96a06875e6f87b314e7af06aa6",
        "title": "兵乱后自嬄杂诗  其五",
        "author": "吕本中",
        "content": "碣石豺狼种，长驱出不虞。\n是谁遗此贼，故使乱中都。\n官府室如磬，人家锥也无。\n有司少恩惠，何忍復追呼。",
        "dynasty": "宋",
        "collection_info": null
    },
    {
        "uuid": "5a4431d66dcf740f41b324008a9347d2",
        "title": "兵乱后自嬄杂诗  其六",
        "author": "吕本中",
        "content": "叛将斩关入，通衢列众兵。\n军声逐飞瓦，杀气暗前旌。\n事定愁方剧，身危梦尚惊。\n干坤空纳纳，何处寄余生。",
        "dynasty": "宋",
        "collection_info": null
    },
    {
        "uuid": "9bbd0759fc8c599c431f1ea57d887ca5",
        "title": "兵乱后自嬄杂诗  其七",
        "author": "吕本中",
        "content": "将士承恩泽，临危勿择安。\n牛衣寒卧易，马革裹尸难。\n破虏陈奇计，策勋超达官。\n兜鍪未可忽，从古出貂冠。",
        "dynasty": "宋",
        "collection_info": null
    },
    {
        "uuid": "84da0813731954d7521702b59b3b4b55",
        "title": "兵乱后自嬄杂诗  其八",
        "author": "吕本中",
        "content": "夷甫终隳晋，群胡迫帝居。\n王纲板荡后，国势土崩初。\n戈戟连梁苑，头颅塞浚渠。\n天心应助顺，侧听十行书。",
        "dynasty": "宋",
        "collection_info": null
    },
    {
        "uuid": "69c54f73b8879b2465ff5e5eee60ff29",
        "title": "兵乱后自嬄杂诗  其九",
        "author": "吕本中",
        "content": "黄事多反覆，萧兰不辨真。\n汝为误国贼，我作破家人。\n求饱羹无糁，浇愁爵有尘。\n往来梁上燕，相顾却情亲。",
        "dynasty": "宋",
        "collection_info": null
    },
    {
        "uuid": "fa1570daf7e7bb086c72d72e0427801a",
        "title": "兵乱后自嬄杂诗  其一○",
        "author": "吕本中",
        "content": "兵余门巷静，亲故白头新。\n常与贫为侣，祇将愁送春。\n焚车绝此事，推宅望何人。\n便得长安信，相看眉一伸。",
        "dynasty": "宋",
        "collection_info": null
    },
    {
        "uuid": "466ba41e1c43f9555595624556ceb7e0",
        "title": "兵乱后自嬄杂诗  其一一",
        "author": "吕本中",
        "content": "国命方屯厄，吾曹何所依。\n白驹将老至，黄鸟恨春归。\n柳巷清阴合，花蹊红蕊稀。\n主忧闻未解，涕泗望天畿。",
        "dynasty": "宋",
        "collection_info": null
    },
    {
        "uuid": "98b28e4f78bf6575e6b0cf18b762c549",
        "title": "兵乱后自嬄杂诗  其一二",
        "author": "吕本中",
        "content": "江城朝夕闭，里巷绝人行。\n骄虏未归塞，凶渠犹弄兵。\n正须烽火息，早罢阵云横。\n胡孽将销藴，吾君幸圣明。",
        "dynasty": "宋",
        "collection_info": null
    },
    {
        "uuid": "f3d62365be3e57583d1049e5cd968c6d",
        "title": "兵乱后自嬄杂诗  其一三",
        "author": "吕本中",
        "content": "四郊多属垒，何地可逃生。\n水水但争渡，城城各点兵。\n牛亡罢春种，马夺尽徒行。\n囊櫜经钞掠，寇来浑不惊。",
        "dynasty": "宋",
        "collection_info": null
    },
    {
        "uuid": "de6e6042b2b15ac15d128dbf6f0fa9c2",
        "title": "兵乱后自嬄杂诗  其一四",
        "author": "吕本中",
        "content": "蜗舍嗟芜没，孤城乱定初。\n篱根留敝屦，屋角得残书。\n云路惭高鸟，渊潜羡巨鱼。\n客来阙佳致，亲为摘山蔬。",
        "dynasty": "宋",
        "collection_info": null
    },
    {
        "uuid": "281b4e196669ecce783dcad832743d9f",
        "title": "兵乱后自嬄杂诗  其一五",
        "author": "吕本中",
        "content": "一纪幽栖地，宛然高树林。\n比邻风雨散，垣屋草莱深。\n池面华光歇，井床苔色侵。\n衰年筋力弱，阁道罢登临。",
        "dynasty": "宋",
        "collection_info": null
    },
    {
        "uuid": "486cd73a5fc3131eb8db288088598b5c",
        "title": "兵乱后自嬄杂诗  其一六",
        "author": "吕本中",
        "content": "一廛江上宅，毁撤自群凶。\n卜筑劳心计，携鉏失指踪。\n鸠啼□□景，花敛带愁容。\n何日休兵革，重来依老农。",
        "dynasty": "宋",
        "collection_info": null
    },
    {
        "uuid": "bcbc41df0e9cd5632ea727c82089e56b",
        "title": "兵乱后自嬄杂诗  其一七",
        "author": "吕本中",
        "content": "遭乱心纡鬰，那堪茅舍空。\n百年窘食事，一旦堕兵戎。\n授简惭词客，据鞍成老翁。\n欲逃无所适，朝夕泣涂穷。",
        "dynasty": "宋",
        "collection_info": null
    },
    {
        "uuid": "473b4074ad7c82b8689321ef8e117da9",
        "title": "兵乱后自嬄杂诗  其一八",
        "author": "吕本中",
        "content": "汾阳六甲士，率众出中都。\n欲使亲平虏，翻成远避胡。\n操戈取金币，夺马载妻孥。\n汝自违天意，何缘保汝躯。",
        "dynasty": "宋",
        "collection_info": null
    },
    {
        "uuid": "31ba9f0652971bee3798b598ac3d3b96",
        "title": "兵乱后自嬄杂诗  其一九",
        "author": "吕本中",
        "content": "春宅屯兵后，荒墟非故居。\n陶门柳径短，阮舍竹阴疏。\n风雨无由障，牛羊自入庐。\n朝廷安反侧，何日降恩书。",
        "dynasty": "宋",
        "collection_info": null
    },
    {
        "uuid": "dd4fe8278da764be0f30359ea345133e",
        "title": "兵乱后自嬄杂诗  其二○",
        "author": "吕本中",
        "content": "平世多忘战，今真得阵梁。\n燕云拥豺虎，陆晋失金汤。\n汉将争奔北，胡兵尚崛强。\n何当合余烬，戮力共勤王。",
        "dynasty": "宋",
        "collection_info": null
    },
    {
        "uuid": "574234a6eefe11504c22dd91b973e12e",
        "title": "兵乱后自嬄杂诗  其二一",
        "author": "吕本中",
        "content": "闾巷经鏖战，空余池上亭。\n檐楹镞可拾，草木血犹腥。\n云汉悲鸿雁，郊原媿鹡鸰。\n白头两兄弟，各未保残龄。",
        "dynasty": "宋",
        "collection_info": null
    },
    {
        "uuid": "9fc854417c620a489d69957d231b092a",
        "title": "兵乱后自嬄杂诗  其二二",
        "author": "吕本中",
        "content": "嬖孽开边隙，羌胡恃衅端。\n天戈增照耀，国步向平安。\n骑吹春容远，孤烽战气残。\n妖星稍退舍，便览老怀宽。",
        "dynasty": "宋",
        "collection_info": null
    },
    {
        "uuid": "032c01bc8e2f320fea38f712127fb973",
        "title": "兵乱后自嬄杂诗  其二三",
        "author": "吕本中",
        "content": "乱后惊身在，端如犬丧家。\n沈吟悲世故，寂默对春华。\n堤外鸦藏柳，栏中蜂动花。\n今宵眠未愁，余寇尚纷拏。",
        "dynasty": "宋",
        "collection_info": null
    },
    {
        "uuid": "801e0d588e2b7e0cc2a6ba3f355af7e7",
        "title": "兵乱后自嬄杂诗  其二四",
        "author": "吕本中",
        "content": "君父围城内，忽逾三月期。\n六龙时𡰈卼，百雉日孤危。\n报国宁无策，全躯各有词。\n旄头渐低小，早晚定班师。",
        "dynasty": "宋",
        "collection_info": null
    },
    {
        "uuid": "d466ed43f320d6ac9ed828bbf5598116",
        "title": "兵乱后自嬄杂诗  其二五",
        "author": "吕本中",
        "content": "乱离仍再岁，未敢有吾庐。\n林下休官久，草间求活初。\n迹虽寄戎旅，心已混樵渔。\n吉语来何晚，将军□素书。",
        "dynasty": "宋",
        "collection_info": null
    },
    {
        "uuid": "fb7e50fc054afa98930fc28e73828a10",
        "title": "兵乱后自嬄杂诗  其二六",
        "author": "吕本中",
        "content": "重到江头宅，荒残足嘆嗟。\n新乌忽栖树，旧犬已辞家。\n月淡初回梦，风轻不落花。\n相亲为部曲，弓剑作生涯。",
        "dynasty": "宋",
        "collection_info": null
    },
    {
        "uuid": "cc0304ed8e37a52076e15a225e8073c8",
        "title": "兵乱后自嬄杂诗  其二七",
        "author": "吕本中",
        "content": "偷生戎马内，室宇半摧残。\n假寐何曾着，惊魂尚未安。\n风前花自妥，雨后食犹寒。\n望断京华信，终宵泪不干。",
        "dynasty": "宋",
        "collection_info": null
    },
    {
        "uuid": "9e1d21bbc5a417cd191d33b2a6adf713",
        "title": "兵乱后自嬄杂诗  其二八",
        "author": "吕本中",
        "content": "忽復清明过，林园绿阴稠。\n光阴同毂转，身世着舟浮。\n旧识梁间燕，全生水上鸥。\n幸闻诸将辈，稍稍近前旒。",
        "dynasty": "宋",
        "collection_info": null
    },
    {
        "uuid": "1f6090620a94501d194caadd25fa3e5d",
        "title": "兵乱后自嬄杂诗  其二九",
        "author": "吕本中",
        "content": "岁间值狂寇，曾此驻戈鋋。\n台沼余春草，图书散野烟。\n懒寻爱酒伴，愁起落花边。\n不忍登江阁，心随北斗悬。",
        "dynasty": "宋",
        "collection_info": null
    },
    {
        "uuid": "d918468131c27fafc540b97949cefd25",
        "title": "贺州周秀才",
        "author": "吕本中",
        "content": "青松着城市，不辞尘土侵。\n忍耻伴桃李，肯言归故林。\n交游在贫贱，始见平生心。\n周侯客异县，屡蒙金玉音。\n殷勤不我厌，自昔以至今。\n使其小富贵，未必能相寻。\n岂谓子诚然，此风风今则深。\n子行转岭海，岁莫足愁阴。\n路多资贼窘，往往未能擒。\n加鞭策驽马，欲往无滞淫。\n故人散天涯，所到足崎崟。\n相逢傥见及，道我病难侵。",
        "dynasty": "宋",
        "collection_info": null
    },
    {
        "uuid": "be7b6bc2c607f5652e0d7c24d8fc05ff",
        "title": "寄题庄季裕静轩",
        "author": "吕本中",
        "content": "云静天如水，风停海不波。\n请观如是相，夫子意如何。",
        "dynasty": "宋",
        "collection_info": null
    },
    {
        "uuid": "91d46791e362c6cb81d06dd1d934277e",
        "title": "雪中奉简张子直",
        "author": "吕本中",
        "content": "深居畏雪谩添衣，过了梅花病不知。\n同住荒越懒还往，一年天气最寒时。",
        "dynasty": "宋",
        "collection_info": null
    },
    {
        "uuid": "c59cb43006bbfa5b0e0b1a96fcb86cae",
        "title": "夜同李十步月至崔成美家",
        "author": "吕本中",
        "content": "伏暑不可去，客帆秋未回。\n偶携南县李，来访北桥崔。\n藤枕风前簟，瓜盘月下杯。\n十年老怀抱，姑为故人开。",
        "dynasty": "宋",
        "collection_info": null
    },
    {
        "uuid": "1db85c7e8dd5b0d155cea7ce20535552",
        "title": "读东坡诗",
        "author": "吕本中",
        "content": "命代风骚第一功，斯文到底为谁雄。\n太山北斗攀韩愈，琨玉秋霜敌孔融。\n不见陆机归洛下，只闻张翰过江东。\n广陵雅操无人继，六十余年一梦中。",
        "dynasty": "宋",
        "collection_info": null
    },
    {
        "uuid": "6b883fc9ec11e595fc350aa74e1d2d9a",
        "title": "读亡弟由义旧诗有感",
        "author": "吕本中",
        "content": "平昔乌衣游，盛事寄青史。\n后生见头角，唯子与夫子。\n奈何阻中涂，去我适蒿里。\n三年莫春日，西郊漫桃李。\n才难圣所嘆，反是俗眼瞇。\n坐看玉壶冰，终污青蝇矢。\n衔愤已成疾，伤谗空忍死。\n雪涕别时言，历历犹在耳。\n呜呼骨肉亲，遗恨有如此。\n吾生復亡聊，念尔中夜起。\n读君离别篇，沈吟泪如水。",
        "dynasty": "宋",
        "collection_info": null
    },
    {
        "uuid": "6b3bf5c854de85b0c0036756fda53b43",
        "title": "与范益谦饮有怀才仲",
        "author": "吕本中",
        "content": "范郎醉倒西风前，夜思赵子起不眠。\n与渠别来今几年，细数往事如雷颠。\n尘埃刺促今尚贤，问我北行诗几篇。\n残篇断简弃不编，鹤鸣九皋鸢唳天。\n燕雀欲上无寅缘，江湖旧游性所便。\n我先往矣君加鞭，更呼赵子来同船。",
        "dynasty": "宋",
        "collection_info": null
    },
    {
        "uuid": "1d38e69f7d9548c4b8f985a39c7dfe2a",
        "title": "感怀",
        "author": "吕本中",
        "content": "十年南北长为客，万里江山半是乡。\n梦裏题诗随意了，醉中书字不成行。\n燕思公子归来早，草忆王孙恨更长。\n枕上不知多少事，觉来依旧熟黄粱。",
        "dynasty": "宋",
        "collection_info": null
    },
    {
        "uuid": "710422a4cfa032df24ef33ba5bc0b7ff",
        "title": "赠唐虎",
        "author": "吕本中",
        "content": "白酒因循久绝倾，小诗聊復赠君行。\n故人若问庵中事，但道春来太瘦生。",
        "dynasty": "宋",
        "collection_info": null
    },
    {
        "uuid": "4452f17fc7efa5db54cc2e147c871ed4",
        "title": "寄酒与阳翟诸弟",
        "author": "吕本中",
        "content": "奔走黄尘小说归，诸郎坚坐各能诗。\n略无梦去寻消息，谩有书来道别离。\n但得阮公连月醉，不嫌王湛半生痴。\n遥知共饮北窗下，自胜乌衣全盛时。",
        "dynasty": "宋",
        "collection_info": null
    },
    {
        "uuid": "edf2c3c365538460145a97b8a797dfb6",
        "title": "晋康逢师厚",
        "author": "吕本中",
        "content": "藤江合贺江，浮荡苍梧云。\n我如老饿鹤，忍饥啄蛮尘。\n二更客入户，月黑雨翻盆。\n坐久始惊省，两翁非昔人。\n一别二十年，家国忍復论。\n岂知半暗眼，再见忠宣孙。\n君负济世美，实识治乱根。\n宁同二三子，但粥父祖名。\n心岂燕丘壑，屡召终逡巡。\n新年愤忠极，决意去修门。\n龙鬼亦妬贤，翻舟使回奔。\n呜呼天下事，敢笑不敢言。\n师尹实令弟，高义横干坤。\n政坐才卓荦，亦使身奇屯。\n人说龚州居，胜事专江村。\n未赴结社约，长耿怀友心。\n君归兄弟语，况我应殷勤。\n二子岂隐者，中兴要甫申。\n勉哉赤松子，善事黄中君。\n我欲北渡岭，江西老耕耘。\n子房但强饭，勿道绮与园。",
        "dynasty": "宋",
        "collection_info": null
    },
    {
        "uuid": "7cc0a54e0afa8bc002b3bbdb3457d3c9",
        "title": "初十日王震秀才家探梅",
        "author": "吕本中",
        "content": "不问主人聊一来，水亭风榭小徘徊。\n春风大似私南土，未腊江梅半欲开。",
        "dynasty": "宋",
        "collection_info": null
    },
    {
        "uuid": "d4251ba694459d1328d38f1c45143a6b",
        "title": "王园观梅主人置酒莫归  其一",
        "author": "吕本中",
        "content": "临溪照影若自爱，犯雪看花宁怕寒。\n百绕蜂儿缘底事，痴心犹作蜜房看。",
        "dynasty": "宋",
        "collection_info": null
    },
    {
        "uuid": "92c1677c35a6a3b8aafb853210ab12f8",
        "title": "王园观梅主人置酒莫归  其二",
        "author": "吕本中",
        "content": "日没未没雾索山，古寺松门欲上关。\n尚有香风泛衣袖，儿童知我探春还。",
        "dynasty": "宋",
        "collection_info": null
    },
    {
        "uuid": "e43de68e24fb174292d9828bc6359bf6",
        "title": "饭花光店是日立春",
        "author": "吕本中",
        "content": "采胜缯幡安在哉，客行巾帽只风埃。\n东西水畔冻全坼，南北枝头春已回。\n故国音书黄耳断，余生光景白驹催。\n山村谁道全荒陋，也有畦蔬入馔来。",
        "dynasty": "宋",
        "collection_info": null
    },
    {
        "uuid": "b5e8226ea0b83f638dfcd2dc66c2a735",
        "title": "清隐及欧园赏梅  其一",
        "author": "吕本中",
        "content": "亭边竹外影疏疏，恼客清香半有无。\n不共东君苦交涉，只缘冰雪作肌肤。",
        "dynasty": "宋",
        "collection_info": null
    },
    {
        "uuid": "a4f7e9e38a64d3d9ad1da293cbdd5499",
        "title": "清隐及欧园赏梅  其二",
        "author": "吕本中",
        "content": "枮丛冻枿两交加，中有仙人萼绿华。\n会挽一枝供越使，莫令三弄发胡笳。",
        "dynasty": "宋",
        "collection_info": null
    },
    {
        "uuid": "62f0cf5c650506bb66b17dc9ec056e62",
        "title": "清隐及欧园赏梅  其三",
        "author": "吕本中",
        "content": "向人一笑真粲者，出屋数枝殊瘦生。\n刚肠妙句两无语，始觉诸孙愧广平。",
        "dynasty": "宋",
        "collection_info": null
    },
    {
        "uuid": "b47ba1491de51ee7dceae5788ab2e7ce",
        "title": "次韵酴醿  其一",
        "author": "吕本中",
        "content": "绝去人间浅俗香，染成天上羽衣黄。\n绿窗拟倩纤纤手，收拾春风入枕囊。",
        "dynasty": "宋",
        "collection_info": null
    },
    {
        "uuid": "7a0e71d43f2c55839662719ac7309389",
        "title": "次韵酴醿  其二",
        "author": "吕本中",
        "content": "掩冉欹垂千万条，始知天女是青腰。\n轻衫曾立花阴下，三日余香尚不销。",
        "dynasty": "宋",
        "collection_info": null
    },
    {
        "uuid": "bb78641438a13dee7d7f3769d115533d",
        "title": "寒食  其一",
        "author": "吕本中",
        "content": "三年羁旅逢寒食，万里江山隔故园。\n坟墓荒凉谁拜扫，东风吹泪湿黄昏。",
        "dynasty": "宋",
        "collection_info": null
    },
    {
        "uuid": "4c34ed2fe9d5a279c99c18a49c4155f8",
        "title": "寒食  其二",
        "author": "吕本中",
        "content": "淮南江北半胡兵，想见春风战血腥。\n无復良辰修祓禊，空将新火发兜零。",
        "dynasty": "宋",
        "collection_info": null
    },
    {
        "uuid": "0eebfe4542b08fae507314b809263af9",
        "title": "寒食  其三",
        "author": "吕本中",
        "content": "野哭行歌满道边，纸灰飞处落乌鸢。\n墦间祭肉能多少，只恐齐人意缺然。",
        "dynasty": "宋",
        "collection_info": null
    },
    {
        "uuid": "0b1f75771e9ca82a8ce449374f905f50",
        "title": "寒食  其四",
        "author": "吕本中",
        "content": "病夫只欲闭柴荆，客至从嗔不出迎。\n未恨家贫无历日，紫桐花发即清明。",
        "dynasty": "宋",
        "collection_info": null
    },
    {
        "uuid": "557a3625b1854731eb8cea6e294e268e",
        "title": "寒食  其五",
        "author": "吕本中",
        "content": "松坞云窗睡足时，溪藤闲展试毛锥。\n薄才岂敢追能事，寒食江村合有诗。",
        "dynasty": "宋",
        "collection_info": null
    },
    {
        "uuid": "7bc0639c0dea27efed4072060feb5b29",
        "title": "宿嵩前",
        "author": "吕本中",
        "content": "火云如鹏骞，簸翮赴山谷。\n独含片雨归，故故喧涧竹。\n野亭桂空起，入夜鸟争宿。\n我行亦已殆，况此弛担仆。\n倒床不復呼，烂熳听自足。\n人生浪游世，世网未易触。\n好学还山云，终焉宿幽独。",
        "dynasty": "宋",
        "collection_info": null
    },
    {
        "uuid": "3408fe7e9d9594b5982e4418d0ab0d0b",
        "title": "客说嵩顶松实甚佳",
        "author": "吕本中",
        "content": "飘飖山中女，绿毛以为衣。\n但食青松子，不死亦不饥。\n昼想此仙人，夜或梦见之。\n客云嵩高顶，长松乱纷披。\n拔地起霜干，盘空缺虬枝。\n惜无长臂人，挽此鬚与鬐。\n但闻云间子，时被天风吹。\n愧我一食身，何由揖仙姿。\n欲学餐松法，人间了无师。",
        "dynasty": "宋",
        "collection_info": null
    },
    {
        "uuid": "33693cc1ea051872cb3e9b6ada7e91b6",
        "title": "送苏龙图知明州  其一",
        "author": "吕本中",
        "content": "知君乡味忆吴馂，便逐轻鸥下急湍。\n更使烟云有佳思，莫驱鼓吹傍湖山。",
        "dynasty": "宋",
        "collection_info": null
    },
    {
        "uuid": "b3d755ee1e095482d60519aa09debd09",
        "title": "送苏龙图知明州  其二",
        "author": "吕本中",
        "content": "宇宙之间得几人，平生季子最相亲。\n一麾出守三千里，去觅风流贺季真。",
        "dynasty": "宋",
        "collection_info": null
    },
    {
        "uuid": "32d83d80304d8ef47d68153d989cb99c",
        "title": "尘外亭",
        "author": "吕本中",
        "content": "宁饮山中泉，勿食城中米。\n尘埃苦着人，何翅虱与蚁。\n爬搔十指秃，败褐未易洗。\n缅怀佳公子，珠璧不受浼。\n藏身着幽处，阖户谢纨绮。\n君看罗曲旃，何似容燕几。\n不辜文字眼，未负钟鼎耳。\n长安游侠窟，未晚看参觜。\n纷纷万马蹄，门外自千里。",
        "dynasty": "宋",
        "collection_info": null
    },
    {
        "uuid": "6f58fadad5e4b7a915283288a766b746",
        "title": "题晁以道新居",
        "author": "吕本中",
        "content": "小阮东来语太夸，为传新构甲千家。\n气衝雪野群山过，光转云空一水斜。\n闻道洗心求凈观，不妨合掌读楞枷。\n箇中富贵还君子，莫爱群奴日两衙。",
        "dynasty": "宋",
        "collection_info": null
    },
    {
        "uuid": "994950992606bb7ec3991f5e7643612e",
        "title": "星月枕屏歌",
        "author": "吕本中",
        "content": "雪涵疏星月既望，老桧长松倚千丈。\n田夫渔父不爱惜，落向公家枕屏上。\n枕屏映研连春冰，主人中夜卷寒藤。\n诗成不写坐嘆息，长松老桧无颜色。\n海陵掾曹来作歌，却忆洞庭秋水多。\n洞庭水多秋亦晚，如此枕屏星月何。",
        "dynasty": "宋",
        "collection_info": null
    },
    {
        "uuid": "7300794d37635e440ebb9bca762af8cb",
        "title": "即事",
        "author": "吕本中",
        "content": "夭夭桃李花，春到已成蹊。\n主人不好事，居然作藩篱。\n容华坐消歇，芳心端为谁。\n风雨日衰谢，覆水难再期。\n物有幸不幸，难用一理推。\n不见浣溪女，嫁与陇头儿。",
        "dynasty": "宋",
        "collection_info": null
    },
    {
        "uuid": "1d61c554d3a891407efb65356193c234",
        "title": "次韵尧明如皋道中五首  其一",
        "author": "吕本中",
        "content": "万顷曾经一苇航，旧缨如可濯沧浪。\n簿书窘束尘埃裏，犹见当时玉树郎。",
        "dynasty": "宋",
        "collection_info": null
    },
    {
        "uuid": "56944c94e4a64dadbd3d6af6a3bd0c51",
        "title": "次韵尧明如皋道中五首  其二",
        "author": "吕本中",
        "content": "王李风华旧得名，颇容偏左去求盟。\n从来量比江河大，不取人间盆盎清。",
        "dynasty": "宋",
        "collection_info": null
    },
    {
        "uuid": "db65fdd8dc6f6978430b15690eb0cceb",
        "title": "次韵尧明如皋道中五首  其三",
        "author": "吕本中",
        "content": "不嫌众裏衣冠古，自觉人前礼法疏。\n已似羲之弃官后，近逢安石赴京初。",
        "dynasty": "宋",
        "collection_info": null
    },
    {
        "uuid": "808b15a995ec6402eceea60be60847e2",
        "title": "次韵尧明如皋道中五首  其四",
        "author": "吕本中",
        "content": "醉别江南久未还，至今犹梦雨余山。\n少留白髪三千丈，胜取黄金十二镮。",
        "dynasty": "宋",
        "collection_info": null
    },
    {
        "uuid": "07edac28d70565bd61f8ef834472a7f6",
        "title": "次韵尧明如皋道中五首  其五",
        "author": "吕本中",
        "content": "侯喜学诗新有声，坐中忽遇老弥明。\n故知麦饭与藜藿，不识虞卿醒酒鲭。",
        "dynasty": "宋",
        "collection_info": null
    },
    {
        "uuid": "dc113e90c8b911491f9996018f87feba",
        "title": "别才仲",
        "author": "吕本中",
        "content": "忆子丱角时，单衣小襦褂。\n见我不能拜，笑语多自误。\n初看读孝经，旋即绝文字。\n先姑谓我言，尔曹颇相似。\n悠悠二十年，历历眼中事。\n江河坐乖隔，清□谩佳句。\n堂堂曾定州，许尔天下士。\n自尔忧患多，颇復慰漂寓。\n故人薄□肠，子犹披情素。\n胸次磈礧尽，皆是济世具。\n从来人中英，俗子眼中刺。\n子行多邅迴，无与此曹遇。",
        "dynasty": "宋",
        "collection_info": null
    },
    {
        "uuid": "ea83e88a1322292d8d7d3b8c76cfe68a",
        "title": "臞庵",
        "author": "吕本中",
        "content": "伊洛富山水，家有五亩园。\n花竹遶瀍涧，不让桃花源。\n清时足真赏，户门开层轩。\n一朝胡尘暗，故家希復存。\n莽苍走万里，始及吴市门。\n庵庐据形胜，冰壶贮干坤。\n亭榭着仍稳，不见斧凿痕。\n主人更超迈，云梦八九吞。\n植杖邀我坐，笑语清而温。\n坐令车马客，稍识山林尊。\n十年老朝市，渐见两目昏。\n求田与问舍，姑置不復论。\n但愿从我公，不使世谛诨。",
        "dynasty": "宋",
        "collection_info": null
    },
    {
        "uuid": "5d2da5c139cc9bb96d98ae8c0a21be27",
        "title": "夜雨",
        "author": "吕本中",
        "content": "吟魂不饮觉惺惺，那更宵眠得雨晴。\n遍地乱沾霜叶碎，随风斜上纸窗明。\n暗欣石罅添泉脉，几回檐牙认雪声。\n明日梅边曾有约，西郊泥泞未堪行。",
        "dynasty": "宋",
        "collection_info": null
    },
    {
        "uuid": "8d52b52a6cebf6e92114f9065d5dae4f",
        "title": "暮雨",
        "author": "吕本中",
        "content": "暮燕翻雷天作云，一声归鸟万村昏。\n荒城寂寞无堪宿，月下搘颐雨打门。",
        "dynasty": "宋",
        "collection_info": null
    },
    {
        "uuid": "34cc355da10424fb24e47e0575b970d7",
        "title": "寄傲轩",
        "author": "吕本中",
        "content": "自嗟踽踽復凉凉，餬口安能抑四方。\n目送归鸿心自远，门堪罗雀日偏长。\n家徒四壁樽仍绿，侯户千头橘又黄。\n我醉欲眠君且去，肯陪俗客话羲皇。",
        "dynasty": "宋",
        "collection_info": null
    },
    {
        "uuid": "0fde0d081fed74c724ab7da7882e78a6",
        "title": "谷隐堂",
        "author": "吕本中",
        "content": "汝州城南二十里，栖亩山前足山水。\n老人中开谷隐堂，草屋疏檐对山起。\n南横秀岭石官道，想像此堂容此老。\n堂前茂林浮春烟，堂后池溏多白莲。\n前池红莲开更早，正与茂林相对好。\n开轩看莲看不足，远望少室如碧玉。\n碧玉如屏掩此堂，老人与世已相忘。\n胡马扬尘不容驻，万里奔波失归路。\n客舟不顾生事窘，所至有堂名谷隐。\n大榜灰飞小榜存，至今长在对衡门。\n涧上丈人肯已冷，中原旧事空销魂。\n老人本是山中客，四海为家无住宅。\n家人清坐已忘贫，何曾更问堂宽窄。",
        "dynasty": "宋",
        "collection_info": null
    },
    {
        "uuid": "578dbf35a152c3c6b05a04c0ac80d161",
        "title": "丹桂轩",
        "author": "吕本中",
        "content": "丹枝近岁出深宫，合向严辰伴晚枫。\n珍重幽轩无俗物，月中根墢日边红。",
        "dynasty": "宋",
        "collection_info": null
    },
    {
        "uuid": "75daaec846bc8f7d9b4ccc51c1a393cd",
        "title": "松",
        "author": "吕本中",
        "content": "一依风霜万木枯，岁寒惟见老松孤。\n秦皇不识清高操，强欲烦君作大夫。",
        "dynasty": "宋",
        "collection_info": null
    },
    {
        "uuid": "c68949c15451cf7184f17568a9268466",
        "title": "秋窗遣兴  其一",
        "author": "吕本中",
        "content": "造物何繁敷，杂然呈万变。\n潜飞惬会心，显藏亦递见。\n人生事机巧，雕凿失性善。\n碌碌尘寰事，轮环走精电。\n萧散眄庭柯，商意集微霰。",
        "dynasty": "宋",
        "collection_info": null
    },
    {
        "uuid": "8038e935f5550efca2cca11d0f5f919b",
        "title": "秋窗遣兴  其二",
        "author": "吕本中",
        "content": "晴枝飐小鸟，啁啾振毛羽。\n凉飈堕寒花，静中有真趣。\n倚槛看浮云，随时成散聚。\n世变无常境，心定自安遇。\n棐几杂图书，幽事能毕具。",
        "dynasty": "宋",
        "collection_info": null
    },
    {
        "uuid": "eb618967715bfcc4d8ab73ea6d2f5674",
        "title": "秋窗遣兴  其三",
        "author": "吕本中",
        "content": "朝拥群书坐，所乐常自足。\n圣贤重出处，理本无偏曲。\n志行道合尊，安贫未为辱。\n压架富卷帙，纵情无蹐跼。\n穷达各有时，此意当勉勖。",
        "dynasty": "宋",
        "collection_info": null
    },
    {
        "uuid": "dd50b96c89bc58aee79dc9fa68729592",
        "title": "秋窗遣兴  其四",
        "author": "吕本中",
        "content": "东园有乔木，翳翳凌霄汉。\n岁月变虬枝，雨露潫霜干。\n浓阴书屋□，伴我同昏旦。\n根株视百草，秋风已萎烂。\n良材际时用，未忍付樵爨。",
        "dynasty": "宋",
        "collection_info": null
    },
    {
        "uuid": "b44f6b327d00f45d5dde18ccd73682b8",
        "title": "秋窗遣兴  其五",
        "author": "吕本中",
        "content": "抱璞沦岩阿，失怀亦自宝。\n岂无用世心，遇合贵得道。\n连城重白珩，声价先倾倒。\n瑕瑜混沙砾，莫讶荆山老。\n会当游勋华，元圭赞熙皡。",
        "dynasty": "宋",
        "collection_info": null
    },
    {
        "uuid": "3b4184d5e67d7ad4afe7386d65912185",
        "title": "秋窗遣兴  其六",
        "author": "吕本中",
        "content": "日奭久不作，依然三代民。\n一善孚万端，不难风俗淳。\n上士贵抱负，修己在立身。\n进退各有据，宇宙任屈伸。\n愿言励厥修，学以答君亲。",
        "dynasty": "宋",
        "collection_info": null
    },
    {
        "uuid": "ab4ee5d46de740b6204a9152a68ca3c6",
        "title": "秋窗遣兴  其七",
        "author": "吕本中",
        "content": "门外一渠水，清光自泠泠。\n濯缨偕素侣，鬚髪无遯形。\n春风起层波，鵾化失南溟。\n縠纹乱星斗，泥沙混窅冥。\n澄清当有志，天地还虚灵。",
        "dynasty": "宋",
        "collection_info": null
    },
    {
        "uuid": "a46fc0954df773868acbddd20dfb4190",
        "title": "秋窗遣兴  其八",
        "author": "吕本中",
        "content": "智者尚明察，不为物理宥。\n吾儒任学术，精力事研究。\n至人邈难继，得亦瞠乎后。\n庸盲终溟漠，全天亦自厚。\n大化无殊途，何事朴与秀。",
        "dynasty": "宋",
        "collection_info": null
    },
    {
        "uuid": "9249ea75f69be7055096fa6db369cb75",
        "title": "秋窗遣兴  其九",
        "author": "吕本中",
        "content": "寒气生户牖，草木变轻黄。\n南郊询秋畦，丰稔荐涤场。\n八口娱妻孥，温饱乐岁康。\n箪瓢亦自得，忧乐各两忘。\n所以常忻忻，安问无储粮。",
        "dynasty": "宋",
        "collection_info": null
    },
    {
        "uuid": "dd76cfd0553f6baa7a19d62780976049",
        "title": "秋窗遣兴  其一○",
        "author": "吕本中",
        "content": "我生事柔翰，中怀异好尚。\n潇洒逼嵇阮，功成薄瑜亮。\n白衣本山人，置身岂疏放。\n途逢醉尉呵，未且对侯相。\n亭亭千仞松，当破万里浪。",
        "dynasty": "宋",
        "collection_info": null
    },
    {
        "uuid": "525090ffc6a03e4360cd28eef87efb07",
        "title": "次韵钱逊叔泛舟虹桥",
        "author": "吕本中",
        "content": "半篙春涨绿平溪，二月江城草色齐。\n舟比蜉蝣千顷外，□同斥鷃一枝栖。\n野桥柳线斜风软，曲槛花光夕照低。\n却讶探骊人不至，清樽画航倩分题。",
        "dynasty": "宋",
        "collection_info": null
    },
    {
        "uuid": "66950249d8b48e99d8c96fad95d70d63",
        "title": "春暮渡江  其一",
        "author": "吕本中",
        "content": "霁色春江上，沧茫一棹通。\n水随天地阔，山入画图工。\n薄霭凝新碧，轻风随乱红。\n片帆迎返照，迭嶂路疑穷。",
        "dynasty": "宋",
        "collection_info": null
    },
    {
        "uuid": "cfca417b20b6b084b66c3e9208b18222",
        "title": "春暮渡江  其二",
        "author": "吕本中",
        "content": "间移书画舫，一叶足浮家。\n潮涨添春雨，山明放野花。\n遶烟依树断，飞鸟受风斜。\n翻讶江潭客，尘容改岁华。",
        "dynasty": "宋",
        "collection_info": null
    },
    {
        "uuid": "b79e6892039e86cdbb5b5f189e68e951",
        "title": "荷珠",
        "author": "吕本中",
        "content": "谁倩亭亭着意擎，风中零乱月中明。\n浑无定处光偏润，正值圆时影最清。\n曲槛落江欹一串，横塘点碧梦三更。\n绝怜荡漾波心裏，添得连宵细雨声。",
        "dynasty": "宋",
        "collection_info": null
    },
    {
        "uuid": "8a3daa4868e20cabe84d640fa0fb8a3e",
        "title": "偶题",
        "author": "吕本中",
        "content": "槿篱临古涧，苍然来书幄。\n垂钓涧鱼清，衔杯山醪浊。\n三径草既深，一庭鸟剥啄。\n绳床竹翠阴，石几苔藓驳。\n游方庄老书，抱琴陶家乐。\n山水洗尘嚣，百年好一觉。",
        "dynasty": "宋",
        "collection_info": null
    },
    {
        "uuid": "f4101e1bca6b38f5a312fbf44e95f63f",
        "title": "田家漫兴  其一",
        "author": "吕本中",
        "content": "巷陌交道近，茅檐接復疏。\n岸榆容繫艇，篱竹许封蔬。\n地僻常远市，檐卑牧鸡豕。\n遶村杨柳花，沿溪芦荻水。\n野老随分过，商榷桑与梓。",
        "dynasty": "宋",
        "collection_info": null
    },
    {
        "uuid": "554b2367d9f488da96d1aef08b29dcad",
        "title": "田家漫兴  其二",
        "author": "吕本中",
        "content": "参星瞻谷日，水影量元夕。\n旱潦种早晚，老农从定策。\n催耕鸣鸠起，护竿乌鹊去。\n秋成不餍怀，暑雨不告劳。\n岁时社酒会，扶醉有年高。",
        "dynasty": "宋",
        "collection_info": null
    },
    {
        "uuid": "06c2066013df3a74fada59c2c6140589",
        "title": "游白省寺看画壁",
        "author": "吕本中",
        "content": "古径接长松，旷观碧殿逢。\n巉岩山巘立，浩渺海涛衝。\n尽啖寰中胜，尤瞻天外峰。\n世尘何日埽，五岳遍扶笻。",
        "dynasty": "宋",
        "collection_info": null
    },
    {
        "uuid": "829e65e985d50564ca40c25f73d7447f",
        "title": "秋游埭山游新庵中路却过头陀雪野",
        "author": "吕本中",
        "content": "秋云历乱日光微，山色萧疏木叶飞。\n旅梦空遗鹤唳恨，羁情思听牧吟归。\n荒凉旧院深溪远，解后江湖逸士稀。\n却作头陀谈越事，不堪楚客泪沾衣。",
        "dynasty": "宋",
        "collection_info": null
    },
    {
        "uuid": "a032de962b90337a46cb3d606cb34d1e",
        "title": "纪栖贤山读书",
        "author": "吕本中",
        "content": "迟日欣欣山景妍，携琴吟咏翠微前。\n行厨烧笋粉铺色，高阁看梅雪白天。\n午罢抛书曳短杖，雨来拥卷听幽泉。\n一春洒落韶光足，他日芳怀得復然。",
        "dynasty": "宋",
        "collection_info": null
    },
    {
        "uuid": "5bad3852bc81335ea2afdf5b45db39f5",
        "title": "秋兴  其一",
        "author": "吕本中",
        "content": "平畴一望黍禾稀，远树峰峦天外微。\n水国虾留当鲙鲊，乡园桑尽典秋衣。\n连翩羽檄荒林下，绎络征书塞上飞。\n可是三分纔溢额，那知鸿雁野号归。",
        "dynasty": "宋",
        "collection_info": null
    },
    {
        "uuid": "4ed2948851d42d1a9c7a29dd3952fef7",
        "title": "秋兴  其二",
        "author": "吕本中",
        "content": "西郊一夕叶初稀，原野荒凉草具腓。\n荷锸耕夫闲箬笠，从戎火伴急军机。\n闺中泪雨征衫剪，塞外惊风夜柝依。\n莫是羽毛零落尽，不堪燕燕颉颃飞。",
        "dynasty": "宋",
        "collection_info": null
    },
    {
        "uuid": "8761645ad525612febf5c86d02b68667",
        "title": "秋兴  其三",
        "author": "吕本中",
        "content": "浸满溪烟枫叶纷，嵚崎苍弁入青云。\n捲堂宋室由来事，逐客秦都曾有文。\n兔苑圃田间可耨，豹林笔研笑须焚。\n莫嘲寂寞秋风士，于越当年君子军。",
        "dynasty": "宋",
        "collection_info": null
    },
    {
        "uuid": "abeb4b38d751e105237780179189076e",
        "title": "秋兴  其四",
        "author": "吕本中",
        "content": "清秋风景昼平分，江外波涛惊夕曛。\n谁误唐家门架史，却来蓬户市租文。\n树禽惋惜一枝借，野兔何心三窟闻。\n只恐东南马力尽，祇应契伴驻寒云。",
        "dynasty": "宋",
        "collection_info": null
    },
    {
        "uuid": "9736726df503f807254fa71a7a4476ba",
        "title": "秋日康山东归",
        "author": "吕本中",
        "content": "整檝凌晨问所之，乡园迢递水东迟。\n归舟但信溪红蓼，别梦还牵山翠眉。\n安稳秋风三径竹，踌躇行李一囊诗。\n解维犹有留题处，瓜葛萦怀不自持。",
        "dynasty": "宋",
        "collection_info": null
    },
    {
        "uuid": "5889a3c12f3f3053e7308e40d9ab336c",
        "title": "中秋  其一",
        "author": "吕本中",
        "content": "雨云初霁放晴空，乍捲珠帘望月宫。\n夜静□篁何处发，玉楼犹记月明中。",
        "dynasty": "宋",
        "collection_info": null
    },
    {
        "uuid": "b2f92064e3ad6cdb5db5d9c38d9c793e",
        "title": "中秋  其二",
        "author": "吕本中",
        "content": "泱泱秋水荻芦轻，徙倚楼头待月明。\n红烛烧残白堕醒，秋风飒飒独关情。",
        "dynasty": "宋",
        "collection_info": null
    },
    {
        "uuid": "f0a8d73666b45dac3c45f1fac345f57a",
        "title": "海上篇",
        "author": "吕本中",
        "content": "天风万里起，海水高十寻。\n中有都人士，拔剑拯陆沉。\n素甲三十里，朱縢万千垒。\n誓身殉家国，援抱常切齿。\n东连海上兵，天挺三世英。\n艨艟山岳高，军储沧海倾。\n纵横长江动，军威千里空。\n拊手功可立，名姝何足惜。\n痛饮伫黄龙，酣醉实狼籍。\n一朝肘腋变，惊雷还自敌。\n鸟兽散何为，岛上復卖国。\n嘆息復嘆息，燕市文山即。\n海外多君子，至今长恨水。",
        "dynasty": "宋",
        "collection_info": null
    },
    {
        "uuid": "57e2be1c56bb689a738a807aa8e73ae7",
        "title": "闲居  其一",
        "author": "吕本中",
        "content": "湿云一片傍门垂，秋草盈庭绿未辞。\n剥啄无声诗思懒，竹床方枕梦回迟。",
        "dynasty": "宋",
        "collection_info": null
    },
    {
        "uuid": "82ee8c6feb6f1d527caf43768fad4c55",
        "title": "闲居  其二",
        "author": "吕本中",
        "content": "绵绵风雨雨鸠催，衰柳朦胧玉作堆。\n不道陶公秫未熟，烟波一片欲飞来。",
        "dynasty": "宋",
        "collection_info": null
    },
    {
        "uuid": "eb16c753caa620d42126ad180b6d31a0",
        "title": "闲居  其三",
        "author": "吕本中",
        "content": "新添涨非碧天空，拄杖斜衣红蓼中。\n角瓮何须犹倔强，桔槹南陌正秋风。",
        "dynasty": "宋",
        "collection_info": null
    },
    {
        "uuid": "7e8b67c3bb91cd03b69ce7a57a868306",
        "title": "闲居  其四",
        "author": "吕本中",
        "content": "荆扉寂寞锁花枝，欹枕闲追方外知。\n一缕茶烟新水足，半帘宿雨燕飞迟。",
        "dynasty": "宋",
        "collection_info": null
    },
    {
        "uuid": "9f2f807bbc131ca5845fd15378654473",
        "title": "闲居  其五",
        "author": "吕本中",
        "content": "阴晴未定两相催，夜半蛩声送晚雷。\n可怜野人无底事，阶前新看绣莓苔。",
        "dynasty": "宋",
        "collection_info": null
    },
    {
        "uuid": "a002d545e72fd277ea9e0c29fa172cd6",
        "title": "闲居  其六",
        "author": "吕本中",
        "content": "秋原尽好放游笻，何事山斋任懒慵。\n屋漏有痕留作字，梧桐带雨听笙镛。",
        "dynasty": "宋",
        "collection_info": null
    },
    {
        "uuid": "40bd611eab1a330e42a37a505947ce3b",
        "title": "闲居  其七",
        "author": "吕本中",
        "content": "西风岑寂子云居，未放秋阳晒腹书。\n却笑问字谁载酒，雨烟仍是老樵渔。",
        "dynasty": "宋",
        "collection_info": null
    },
    {
        "uuid": "12c5d528e202ea121bbeb5a3341f490d",
        "title": "喜晴",
        "author": "吕本中",
        "content": "经旬阴雨水沧浪，烟锁岩扉游骑荒。\n赤日纔来异宿昔，青山看去倍寻常。\n秋林腰斧歌共醉，春市担鱼粟满囊。\n野老新新兴未艾，风云役使不胜狂。",
        "dynasty": "宋",
        "collection_info": null
    },
    {
        "uuid": "d9b84f5b3582147e6de3c315b9dfc150",
        "title": "咏郭西鱼池",
        "author": "吕本中",
        "content": "烟艇江湖网罟疏，石矶风雨钓纶虚。\n碧池漫凿方通径，鳞沼聊巡供别储。\n诗客兴来堪佐酒，野人梦去却多鱼。\n鸱夷闻道曾兴越，经济还余千倍渔。",
        "dynasty": "宋",
        "collection_info": null
    },
    {
        "uuid": "8554167d9279b1a33b7451f8b84b050b",
        "title": "采菱词",
        "author": "吕本中",
        "content": "浩瀚湖光淹北皋，柳弯翠满敢辞劳。\n青菰出水犹佳蔌，上级芰循溪作沚毛。\n楚水嗜奇闻辨论，辋川灯火正风骚。\n何当采掇秋光裏，游嬉吴姬荡小舠。",
        "dynasty": "宋",
        "collection_info": null
    },
    {
        "uuid": "bfc13a6400436582418fb58972058184",
        "title": "古意",
        "author": "吕本中",
        "content": "茂陵消渴远山眉，那得闲情到绿丝。\n一曲白头吟未了，迴文字字起新诗。",
        "dynasty": "宋",
        "collection_info": null
    },
    {
        "uuid": "2b726beec0799d7212ee59570ec4d609",
        "title": "寒梅",
        "author": "吕本中",
        "content": "一树寒梅曲槛东，含葩未吐蕊头红。\n霜枝不许游人看，蓦地吹来栗烈风。",
        "dynasty": "宋",
        "collection_info": null
    },
    {
        "uuid": "a9479249db5b8448d35ffb2d6ced6b7a",
        "title": "渡莺湖至溪上即事  其一",
        "author": "吕本中",
        "content": "宿雾重阴傍晚桴，日斜风定渡莺湖。\n陂塘浩淼水光阔，烟寺中流岛屿孤。\n满眼波涛迷客泛，一行雁影带云徂。\n到来荒舍未岑寂，寒树依依闹晚乌。",
        "dynasty": "宋",
        "collection_info": null
    },
    {
        "uuid": "4604d2161f8312ed9101a2043069048d",
        "title": "渡莺湖至溪上即事  其二",
        "author": "吕本中",
        "content": "络绎萧萧遍里门，支机嘉事自天孙。\n七襄晓织怜花谱，百室春梭餍夕餐。\n谁检吴绫俭岁月，犹飞楚縠照军屯。\n掺掺女手还持作，佳丽江南第一论。",
        "dynasty": "宋",
        "collection_info": null
    },
    {
        "uuid": "2af51f1a7569e502abbf7478f61638ba",
        "title": "渡莺湖至溪上即事  其三",
        "author": "吕本中",
        "content": "湖水安澜似镜明，昔年曾向镜中行。\n侵晨浥露来花市，落日流风倚醉楹。\n俯仰繁华余暮色，萧条高寄但秋声。\n应知节序犹迁转，抚剑如何教未平。",
        "dynasty": "宋",
        "collection_info": null
    },
    {
        "uuid": "e70d1b43ee35108c776139c3c6457b58",
        "title": "寄远曲",
        "author": "吕本中",
        "content": "相送江边远客船，孤帆一道寸心悬。\n日南珠价知多少，不及闺中珠泪圆。",
        "dynasty": "宋",
        "collection_info": null
    },
    {
        "uuid": "323681e729a799e8d9447bd76cb380d2",
        "title": "觐竺闺女",
        "author": "吕本中",
        "content": "澹妆素抹旧罗衣，雅致天姿觐竺归。\n始信若耶溪畔女，何须珠翠馆娃妃。",
        "dynasty": "宋",
        "collection_info": null
    },
    {
        "uuid": "24087a8d96e8fc0268537f9b43ff2926",
        "title": "夏夜宿乳窦峰",
        "author": "吕本中",
        "content": "峭壁凌空霭气浮，山泉滴茗暗香流。\n炎云不到冰心静，好向峰前一簟秋。",
        "dynasty": "宋",
        "collection_info": null
    },
    {
        "uuid": "603d3ef1a949c490445d321edb680ecd",
        "title": "游石笋庵",
        "author": "吕本中",
        "content": "石笋殊峰精舍幽，瘦笻踏向碧云游。\n天然青茁层崖裏，玉版参来点石头。",
        "dynasty": "宋",
        "collection_info": null
    },
    {
        "uuid": "ea4283f3d43682a772c7c8a7459fd43d",
        "title": "望远",
        "author": "吕本中",
        "content": "上林燕不飞，朔云无消息。\n天山应云霏，吴苑草碧色。\n断肠人不知，耿耿多思忆。\n当年惜繁华，绿琴悔不理。\n于今霜露归，徘徊明月裏。",
        "dynasty": "宋",
        "collection_info": null
    },
    {
        "uuid": "569b7a06dd28d1f15474ce1fe723424d",
        "title": "月夜闲步闻笛",
        "author": "吕本中",
        "content": "挑灯读易后，乘月到溪前。\n野犬声如豹，秋虫吟似禅。\n光寒人意静，影澹物情妍。\n更闻村笛远，幽意曲中传。",
        "dynasty": "宋",
        "collection_info": null
    },
    {
        "uuid": "e9fe045466c51649f1c1306171350a49",
        "title": "长啸夜泊",
        "author": "吕本中",
        "content": "春烟失晚树，柔橹翠峰湄。\n野径寻山暗，舣舟问路岐。\n敲诗吟人瓮，点字墨池前。\n把酒怀前哲，萧条一夕思。",
        "dynasty": "宋",
        "collection_info": null
    },
    {
        "uuid": "f46b7005eca0bb591417ba2de106fb3e",
        "title": "金丝桃",
        "author": "吕本中",
        "content": "菲菲红紫送春去，独自黄葩夏日闲。\n那得文仙归故园，黄冠相向到邱山。",
        "dynasty": "宋",
        "collection_info": null
    },
    {
        "uuid": "4cafe0ea2ed0673f2c288c9dc3549a81",
        "title": "昭君怨",
        "author": "吕本中",
        "content": "延寿无金翠钿销，铜丸擿鼓晚来朝。\n宁为龙塞青青草，不作昭阳细细腰。",
        "dynasty": "宋",
        "collection_info": null
    },
    {
        "uuid": "1188a0a7da580e0f1d2cbc08248e9081",
        "title": "采莲曲",
        "author": "吕本中",
        "content": "芳时并采曾莲舟，一段相思水缓流。\n憎杀回风无意绪，解侬锦缆转船头。",
        "dynasty": "宋",
        "collection_info": null
    },
    {
        "uuid": "c23a3b117b2d2fedc986b88369778748",
        "title": "山园即事",
        "author": "吕本中",
        "content": "翠峰窝裏挂青黄，水市逡巡到野航。\n带雨锄耘碧萼浅，临风采摘绿枝长。\n分甘送客怜秋实，辟谷仙家嗜果香。\n闻道龙阳千匹绢，何如山圃四时芳。",
        "dynasty": "宋",
        "collection_info": null
    },
    {
        "uuid": "1e3973f8da464299cb8245855b15e7c6",
        "title": "秋夜雨分中韵",
        "author": "吕本中",
        "content": "风凄漏永暗银河，滴响空阶碎玉壶。\n无那骚心思纷坠，且教高咏和寒梧。\n闲心欲寄云中鹤，逸兴旋怀江上鲈。\n莫使扶摇不可即，他年惆怅旧时粗。",
        "dynasty": "宋",
        "collection_info": null
    },
    {
        "uuid": "bc90108630f745e4f3306991d9cfdbb2",
        "title": "华林书堂漫兴",
        "author": "吕本中",
        "content": "两树疏梅草阁前，一池晴日画桥穿。\n论文欲饮先民笔，读史常期循吏贤。\n携酒闲望野陌间，吟柳外来采桑篇。\n应怜百里平芜寂，漫使寒山片石传。",
        "dynasty": "宋",
        "collection_info": null
    },
    {
        "uuid": "62b5f6fb54c939f507e63ac17e2ff980",
        "title": "晨兴",
        "author": "吕本中",
        "content": "书闱静若隐，钟到揽衣迟。\n花睡犹含露，莺歌方踏枝。\n耘苔开曲径，考古韵新诗。\n谁识晨兴意，西山爽气时。",
        "dynasty": "宋",
        "collection_info": null
    },
    {
        "uuid": "cc96a72c7c2b8b547058df7132e898a5",
        "title": "戏咏庭前萱草",
        "author": "吕本中",
        "content": "传说亡忧树后屏，谁教却种在前亭。\n想因白髪愁千斛，故遣芳阶绿一庭。\n青柎几时将碧草，丹心有日恐飘萍。\n更怜共道慈亲号，遶砌还须雨露荣。",
        "dynasty": "宋",
        "collection_info": null
    },
    {
        "uuid": "0e3251c44f554afcf6b7c412199af87d",
        "title": "立冬日赠张直夫",
        "author": "吕本中",
        "content": "参差寒叶树，林鸟独依栖。\n髪变心同素，年迟日向西。\n一水通晨夕，三山隔海溪。\n尚忆鲁儒席，南楼携手齐。",
        "dynasty": "宋",
        "collection_info": null
    },
    {
        "uuid": "f8a65525acb395bad60a61c2007c1450",
        "title": "清明游震泽即事",
        "author": "吕本中",
        "content": "挈伴提壶桃柳芳，东风暂醉少年场。\n波浮十里飞舸疾，衣影千重夹道光。\n使气可如燕赵士，轻兵原是楚吴卿。\n应知万事同棋局，鼓角春江一日狂。",
        "dynasty": "宋",
        "collection_info": null
    },
    {
        "uuid": "adeafbb5e799d8e814123505ba2e78fc",
        "title": "句  其一",
        "author": "吕本中",
        "content": "昔者同升夫子堂，如今俱是鬓苍浪。",
        "dynasty": "宋",
        "collection_info": null
    },
    {
        "uuid": "ad1480c075dda50d73d612422fabd608",
        "title": "句  其二",
        "author": "吕本中",
        "content": "莫言衲子篮无底，盛得山南骨董归。",
        "dynasty": "宋",
        "collection_info": null
    },
    {
        "uuid": "43e64e619f0486148fd3d46941404cc1",
        "title": "句  其三",
        "author": "吕本中",
        "content": "山中露冷草木瘦，江上月寒蒲柳秋。",
        "dynasty": "宋",
        "collection_info": null
    },
    {
        "uuid": "35616a72268242ee1f9d1febd516f4f1",
        "title": "句  其四",
        "author": "吕本中",
        "content": "十二峰前且繫船。",
        "dynasty": "宋",
        "collection_info": null
    },
    {
        "uuid": "52f23d94e9866e1d63c75f8068a28fd2",
        "title": "句  其五",
        "author": "吕本中",
        "content": "不用君王羯鼓敲。",
        "dynasty": "宋",
        "collection_info": null
    },
    {
        "uuid": "8a6b9d82f1d394b0dc3179ef647d8744",
        "title": "句  其六",
        "author": "吕本中",
        "content": "老大多材，十年坚坐。",
        "dynasty": "宋",
        "collection_info": null
    },
    {
        "uuid": "06caafff58e9f591ca5db7eff50ef6f6",
        "title": "存目",
        "author": "吕本中",
        "content": "诗题：白公守苏时刘梦得守杭（和）有岁暮赠刘诗三首因效其体寄齐州无咎二歌首句：过去生中作兄弟江南岁晚水风寒关河战国东秦地。",
        "dynasty": "宋",
        "collection_info": null
    },
    {
        "uuid": "7683d1dde938e3c2b5e044b9925c217a",
        "title": "自题肖像",
        "author": "释惟照",
        "content": "雨洗淡红桃萼嫩，风摇浅碧柳丝轻。\n白云影裏怪石露，流水光中枯木春。",
        "dynasty": "宋",
        "collection_info": null
    },
    {
        "uuid": "6a831f24d42594ec201f9f0a868e12b8",
        "title": "和陆元钧颂四首  其一",
        "author": "释惟照",
        "content": "芙蓉已入双林寂，挂角羚羊无气息。\n立关拔转异中来，借问时人何处觅。",
        "dynasty": "宋",
        "collection_info": null
    },
    {
        "uuid": "57190b3c3bd0b7ce0d8d6620e51b0ff6",
        "title": "和陆元钧颂四首  其二",
        "author": "释惟照",
        "content": "山谷今传佛祖衣，一回拈起一回疑。\n丰干饶舌可知也，引得寒山不肯归。",
        "dynasty": "宋",
        "collection_info": null
    },
    {
        "uuid": "21e29faee6ab2d3b98350419c1df49de",
        "title": "和陆元钧颂四首  其三",
        "author": "释惟照",
        "content": "千里客来何所遇，一念超然无去住。\n全身放下火中莲，谁能更为无生路。",
        "dynasty": "宋",
        "collection_info": null
    },
    {
        "uuid": "7227dcc3f70d52b8e3c49a0f26f7de05",
        "title": "和陆元钧颂四首  其四",
        "author": "释惟照",
        "content": "夜堂人静雨霏霏，润泽焦枯总不知。\n堪笑当年净名老，对文殊语恰如痴。",
        "dynasty": "宋",
        "collection_info": null
    },
    {
        "uuid": "ab96c7396e225540de47273b8b4a1025",
        "title": "颂古五首  其一",
        "author": "释惟照",
        "content": "缩水酒越浓，负心人越穷。\n铁刚刀自利，不用苦磨砻。\n草鞋头戴今何在，我见牵来劈面舂。",
        "dynasty": "宋",
        "collection_info": null
    },
    {
        "uuid": "94f17e5357847080f23b9717a1b0c21d",
        "title": "颂古五首  其二",
        "author": "释惟照",
        "content": "小树子，傍山栽，华从叶裏开。\n枝高攀不得，和树折将来。",
        "dynasty": "宋",
        "collection_info": null
    },
    {
        "uuid": "fc5edd437a365284441a466e8d7dd6f7",
        "title": "颂古五首  其三",
        "author": "释惟照",
        "content": "梨华一枝春带雨，金色头陀笑不语。\n龙宫海藏月明前，织女姮娥相对舞。\n笑者笑，舞者舞。\n十方无虚空，大地无寸土。",
        "dynasty": "宋",
        "collection_info": null
    },
    {
        "uuid": "d38a6dc8a15d6dc19ca3142b98fe71bb",
        "title": "颂古五首  其四",
        "author": "释惟照",
        "content": "千尺丝轮0直下垂，一波才动万波随。\n江上晚来堪画处，渔人披得一蓑归。",
        "dynasty": "宋",
        "collection_info": null
    },
    {
        "uuid": "99b48b72fbaba2dec918cd4407451586",
        "title": "颂古五首  其五",
        "author": "释惟照",
        "content": "斋时一钵饭，饭后一觉睡。\n睡起去放尿，洗手成变异。",
        "dynasty": "宋",
        "collection_info": null
    },
    {
        "uuid": "f5bcea7e3ae57af70dc128538b39aeec",
        "title": "自赞",
        "author": "释惟照",
        "content": "自小来打硬，佛祖不奈何。\n放藞苴住院，殃害杀禅和。\n道行阐提道，歌唱阐提歌。\n欢喜入地狱，谁管你阎罗。",
        "dynasty": "宋",
        "collection_info": null
    },
    {
        "uuid": "1424bc03c030bc842d091987a4a94bfc",
        "title": "和陆德先尚书歌",
        "author": "释惟照",
        "content": "大道坦然兮殊不用功，殊不用功兮何必研穷。\n豁虚离碍兮从空背空，不守自性兮虽同不同。\n百无所依兮自西自东，照体独立兮满目清风。\n廓落大度兮无不包容，全身异类兮触处皆通。",
        "dynasty": "宋",
        "collection_info": null
    },
    {
        "uuid": "7410774bdcbe392a600e234b282c24c0",
        "title": "劝徒铭",
        "author": "释惟照",
        "content": "身心无拘，动寂无知。\n如大死人，无倚无依。\n无拘者宽，无知者安。\n无内无外，无定无观。\n无适无莫，无造无作。\n无去无来，无好无恶。\n一道清虚，万法如如。\n愚极成智，智极成愚。\n超诸数量，孰云比况。\n净尽不留，无法可尚。\n识不可识，智不可知。\n谁家之子，兀然巍巍。\n巍巍不存，根尘颖脱。\n如憨如痴，落落魄魄。\n不惜口业，为了说破。\n笑杀阇梨，山僧罪过。",
        "dynasty": "宋",
        "collection_info": null
    },
    {
        "uuid": "ec3c398446c13669075be8594d62b8d7",
        "title": "颂古六首  其一",
        "author": "释惟照",
        "content": "拂拭瑶琴月下弹，调高雪曲和还难。\n五侯费尽平生志，从此诗书懒更看。",
        "dynasty": "宋",
        "collection_info": null
    },
    {
        "uuid": "9932843e210da988b4733ce96f2d2f28",
        "title": "颂古六首  其二",
        "author": "释惟照",
        "content": "一口吸尽西江水，鹧鸪啼在深花裏。\n自有知音笑点头，其来不入聋人耳。",
        "dynasty": "宋",
        "collection_info": null
    },
    {
        "uuid": "aee3d4cb660390fb295f109950e96dcd",
        "title": "颂古六首  其三",
        "author": "释惟照",
        "content": "甜瓜彻蒂甜，苦瓠连根苦。\n拈起枕子时，新罗夜打鼓。",
        "dynasty": "宋",
        "collection_info": null
    },
    {
        "uuid": "9c46f4ba7f3ef19ebd14e317a99d971e",
        "title": "颂古六首  其四",
        "author": "释惟照",
        "content": "烟尘扫荡将军令，正勑流行宣德音。\n公子只知歌既醉，夜深还被活生擒。",
        "dynasty": "宋",
        "collection_info": null
    },
    {
        "uuid": "e37d44d9870278316ce929f8d5e11a5f",
        "title": "颂古六首  其五",
        "author": "释惟照",
        "content": "枯木堂中第一人，坐观成败枉精神。\n可怜明一色边事，直至而今没眼筋。",
        "dynasty": "宋",
        "collection_info": null
    },
    {
        "uuid": "ee541b5e2f2175f9afd9d3247565ad4f",
        "title": "颂古六首  其六",
        "author": "释惟照",
        "content": "黯黯云攒覆雪峰，青青赵老一双瞳。\n从前汗马无人识，只要重论盖代功。",
        "dynasty": "宋",
        "collection_info": null
    },
    {
        "uuid": "b836803475846166f030e93338c67c4d",
        "title": "登齐云楼",
        "author": "章宪",
        "content": "飞楼缥缈瞰吴邦，表裏江湖自一方。\n曲槛高窗云细薄，落霞孤鹜水苍茫。\n固知兴废因时有，独觉江山共古长。\n回首中原正愁思，不堪残日半规黄。",
        "dynasty": "宋",
        "collection_info": null
    },
    {
        "uuid": "c48ca59f26cef5b4beeaab3467de7f5a",
        "title": "漫庄",
        "author": "章宪",
        "content": "何许明人眼，松间见古堂。\n泉声到棐几几，山影覆绳床。\n爱酒陶元亮，听蛙孔德璋。\n纷战蛮触，丘壑信难忘。",
        "dynasty": "宋",
        "collection_info": null
    },
    {
        "uuid": "70a1ec8daf3a0d185ecbcdf2765f70d8",
        "title": "復轩歌",
        "author": "章宪",
        "content": "洞视兮八荒，了无物兮往无旁。\n往古来今兮无际，起復代谢兮不失吾常。\n復乎，復乎。\n吾所寓兮广莫之野，而无何有之乡。",
        "dynasty": "宋",
        "collection_info": null
    },
    {
        "uuid": "63fde5f0f50b86f28432c7ead30d959e",
        "title": "清旷堂",
        "author": "章宪",
        "content": "吾慕仲公理，卜居乐清旷。\n兹焉惬吾愿，名堂以自况。\n我无适俗韵，且乏肉食相。\n何许寄吾生，栖迟翳穷巷。\n境幽有经行，心远无得丧。\n从容大化中，信是羲皇上。",
        "dynasty": "宋",
        "collection_info": null
    },
    {
        "uuid": "9e0e0ea5c604e341b5e4e2688a12061e",
        "title": "永归亭",
        "author": "章宪",
        "content": "吾慕曾夫子，舍瑟言所志。\n所志则非邦，独契圣者意。\n暮春春服成，从我才一二。\n风乎林岫间，所乐有余味。\n邈兮千载上，神交得冥契。\n当知结驷非，不易穷阎是。",
        "dynasty": "宋",
        "collection_info": null
    },
    {
        "uuid": "1d1706900860c3ad6421bc31d40a1c03",
        "title": "清閟亭",
        "author": "章宪",
        "content": "吾慕韩昌黎，文章妙百世。\n体物语尤工，赋竹夸清闷。\n唯我独好之，则亦有深意。\n虚中可受道，贯时无险易。\n復苦魏文贞，直节而妩媚。\n伊余清閟中，赏玩有遗味。",
        "dynasty": "宋",
        "collection_info": null
    },
    {
        "uuid": "b2b154ad1c1a89de1ee0c5720673ce2e",
        "title": "遐观亭",
        "author": "章宪",
        "content": "吾慕陶靖节，处约而平宽。\n涉园自成趣，矫首復遐观。\n我亦散游目，俛仰天地间。\n云烟自舒卷，湖岭相迴环。\n永与形役谢，岂有俗虑干。\n想像斜川游，千载乃相关。",
        "dynasty": "宋",
        "collection_info": null
    },
    {
        "uuid": "50fcd9ca72fc5cdc8f46175677c4323d",
        "title": "松江谒王文孺令宰",
        "author": "章宪",
        "content": "暑退凉生过雨天，凫飞鹭浴暮江前。\n秋风小浪鸭头水，斜日轻帆燕尾船。\n青眼却欣逢地主，白头相对耸诗肩。\n林塘胜处开樽俎，只欠冰轮特地圆。",
        "dynasty": "宋",
        "collection_info": null
    },
    {
        "uuid": "5d3472d0452e8b9047ac657f87765866",
        "title": "晚泊松江",
        "author": "章宪",
        "content": "长堤牵百丈，舴艋泝清漪。\n山与残霞暝，水将秋色宜。\n江寒征雁度，天远暮帆迟。\n剩欲浮家去，烟波学子皮。",
        "dynasty": "宋",
        "collection_info": null
    },
    {
        "uuid": "93b5a8eea7e7539092b705868562535f",
        "title": "挽着作王先生苹  其一",
        "author": "章宪",
        "content": "伊洛流风在，丘轲道德尊。\n遗经启幽眇，后学有渊源。\n钻仰知由户，衰迟阻及门。\n三年思晬面，一旦绝微言。",
        "dynasty": "宋",
        "collection_info": null
    },
    {
        "uuid": "15130cfebf2f6a9cc491fdf9ede609d8",
        "title": "挽着作王先生苹  其二",
        "author": "章宪",
        "content": "行义时逢可，泽民事却睽。\n斯文犹有寄，俗学岂终迷。\n不復等三鳣，空闻见白鸡。\n诛茅方檇李，卜葬已苕溪。",
        "dynasty": "宋",
        "collection_info": null
    },
    {
        "uuid": "b0c32fef13f995d0f84ce044a428b2fd",
        "title": "挽着作王先生苹  其三",
        "author": "章宪",
        "content": "西观才黔突，题舆却佐州。\n济时卑管晏，赍志在春秋。\n暧暧孤云没，沈沈厚夜幽。\n升堂闻礼乐，终觉愧程仇。",
        "dynasty": "宋",
        "collection_info": null
    },
    {
        "uuid": "89f8a327a54554958844cc89f647fd0a",
        "title": "句",
        "author": "赵相",
        "content": "夕阳绿涧明。",
        "dynasty": "宋",
        "collection_info": null
    },
    {
        "uuid": "3f439329b40998aa71069cc796e4e587",
        "title": "春晚",
        "author": "李怤",
        "content": "花瘦烟羸可奈何，不关渠事鸟声和。\n无人扫地惊残梦，分付轻红上碧莎。",
        "dynasty": "宋",
        "collection_info": null
    },
    {
        "uuid": "ae0d4392a1cc7f0286746b3767a7c9c4",
        "title": "句  其一",
        "author": "李怤",
        "content": "去国春城桃李花，枫林叶病尚天涯。\n今年九日风前帽，北客南舟雨后沙。",
        "dynasty": "宋",
        "collection_info": null
    },
    {
        "uuid": "b0be8faf88c11c7ab8a10612339e5b64",
        "title": "句  其二",
        "author": "李怤",
        "content": "苍黄避地小儿女，漂泊连床老弟兄。",
        "dynasty": "宋",
        "collection_info": null
    },
    {
        "uuid": "ef7a0ebdb82267e0bab428aa4122c487",
        "title": "渔父",
        "author": "方丰之",
        "content": "已携巨鲤换新秔，尚有鲦鯈得自烹。\n闻道烹鲜易烦碎，呼儿勿用苦为羹。",
        "dynasty": "宋",
        "collection_info": null
    },
    {
        "uuid": "c4693022ca5226578c263b8b40f9564a",
        "title": "历崎道中",
        "author": "方丰之",
        "content": "漠漠春阳接海低，蒙蒙晚雨傍山飞。\n半敧古埭无人过，时有村童护鸭归。",
        "dynasty": "宋",
        "collection_info": null
    },
    {
        "uuid": "13c4e29d6f207a9f8b85e8136ee1f178",
        "title": "绝句",
        "author": "方丰之",
        "content": "舍人早定江西派，句法须将活处参。\n参取陵阳正法眼，寒花承露落毵毵。",
        "dynasty": "宋",
        "collection_info": null
    },
    {
        "uuid": "cf28ec7efe7dde645e7a067c3bb40b9b",
        "title": "句  其一",
        "author": "方丰之",
        "content": "天女终降大居士，登伽惟挠小乘禅。",
        "dynasty": "宋",
        "collection_info": null
    },
    {
        "uuid": "3682a6ebed76423c4b769bed4e4826e8",
        "title": "句  其二",
        "author": "方丰之",
        "content": "老夫六贼销磨尽，时为幽香一败禅。",
        "dynasty": "宋",
        "collection_info": null
    },
    {
        "uuid": "76d1aedc5b4fd0f36266568293127115",
        "title": "句  其三",
        "author": "方丰之",
        "content": "白是盐埕青是麦，谁云斥卤不堪田。",
        "dynasty": "宋",
        "collection_info": null
    },
    {
        "uuid": "392ebd76d9bf77339e9a7012a99998a4",
        "title": "句  其四",
        "author": "方丰之",
        "content": "魂梦无金印，生涯有瓦盆。",
        "dynasty": "宋",
        "collection_info": null
    },
    {
        "uuid": "ec3843e3d825ff4ce79d5930ad43bbe9",
        "title": "句  其五",
        "author": "方丰之",
        "content": "汉室虽然和冒顿，贾生终愿繫单于。",
        "dynasty": "宋",
        "collection_info": null
    },
    {
        "uuid": "6ac16d86d29871e2b283c7e8df3cf019",
        "title": "江都燕",
        "author": "释正宗",
        "content": "荒城春色裏，花溅泪潺湲。\n社燕归无屋，营巢寄客船。",
        "dynasty": "宋",
        "collection_info": null
    },
    {
        "uuid": "bd0ef82e8ccb3631883ae841bb848c4c",
        "title": "观孙司户画壁",
        "author": "释正宗",
        "content": "若人胸次闲，能容书四库。\n余地着山川，得酒欲飞去。\n摩挲雪色壁，吐作无声句。\n寒屯水际云，瘦立烟中树。\n虽非桃花源，亦自有佳处。\n未休蜗角兵，欲问樵苏路。\n只恐山中人，笑我来何暮。",
        "dynasty": "宋",
        "collection_info": null
    },
    {
        "uuid": "29cb297f59697eed7716626bd8c33785",
        "title": "次韵蔡坚老秋日登拟岘台",
        "author": "释正宗",
        "content": "秋容淡薄晚烟孤，千里谁开水墨图。\n欲借扁舟乘兴去，卧看月影弄风蒲。",
        "dynasty": "宋",
        "collection_info": null
    },
    {
        "uuid": "f4ddd5a50913d7cc9c2a2dc36baa7a07",
        "title": "山寺晚归",
        "author": "释正宗",
        "content": "登临兴未尽，落日苦催归。\n扶持出门去，山寒露湿衣。",
        "dynasty": "宋",
        "collection_info": null
    },
    {
        "uuid": "d84ae65be7216d8780bdfaa1b8abc0f9",
        "title": "招福寺作",
        "author": "释正宗",
        "content": "自顾不材同社栎，乘流得坎便为家。\n体中不快思读易，睡思欲来还煮茶。",
        "dynasty": "宋",
        "collection_info": null
    },
    {
        "uuid": "748461b145a731924fc0ceb25f15e747",
        "title": "句  其一",
        "author": "释正宗",
        "content": "松风欹风听。",
        "dynasty": "宋",
        "collection_info": null
    },
    {
        "uuid": "d1ae1da1354986eca449109781a2e644",
        "title": "句  其二",
        "author": "释正宗",
        "content": "四海无拘繫。",
        "dynasty": "宋",
        "collection_info": null
    },
    {
        "uuid": "c7702cc18de7320c6755fd8a83f96c8f",
        "title": "句  其三",
        "author": "释正宗",
        "content": "地僻人稀到。",
        "dynasty": "宋",
        "collection_info": null
    },
    {
        "uuid": "cdd9e8c4fc541f66bdcea28a847b7493",
        "title": "句  其四",
        "author": "释正宗",
        "content": "夕阳分手柘冈西。",
        "dynasty": "宋",
        "collection_info": null
    },
    {
        "uuid": "204df6e0226803f811efc49e4f86dacb",
        "title": "捲烟阁",
        "author": "释显万",
        "content": "僧屋数椽巢木末，风烟日与翠俱浮。\n自无俗物败人意，况有春江拍岸流。\n艇子得鱼归别浦，凫雏傍母睡芳洲。\n夜晴兔月摩云角，翻作广寒宫殿秋。",
        "dynasty": "宋",
        "collection_info": null
    },
    {
        "uuid": "55609524ad0c326bfaa874aa7fa50dda",
        "title": "送炭与湘山西堂惠然师",
        "author": "释显万",
        "content": "纷纷向火乞儿多，独有君如择乳鹅。\n万煅炉中寻粲可，一堆灰裏拔阴何。\n雪欺败屋闲犀柄，草卧空庭任雀罗。\n亟送乌薪相暖热，恐随春梦入南柯。",
        "dynasty": "宋",
        "collection_info": null
    },
    {
        "uuid": "260a2c32dba703bfa6c7ca9e2005f66a",
        "title": "别鹤操",
        "author": "释显万",
        "content": "三山邈何许，烟雾如海深。\n两鹤翅相接，意欲栖瑶林。\n惊风起中路，沙尘扬夕阴。\n哀鸣失俦侣，俯啄何苦心。",
        "dynasty": "宋",
        "collection_info": null
    },
    {
        "uuid": "7214b45df924ddffe50bd962ef079441",
        "title": "晓发山店",
        "author": "释显万",
        "content": "蓐食小人家，寒灯碎落花。\n鸡鸣窗半晓，路暗月西斜。\n世故欺怀抱，风霜迫岁华。\n剧怜诗思苦，悽恻向长沙。",
        "dynasty": "宋",
        "collection_info": null
    },
    {
        "uuid": "30f0960045f6076dcc21695d9726acfa",
        "title": "次乔口",
        "author": "释显万",
        "content": "乔口知名久，烟沈水国寒。\n受风帆腹饱，歇雨橹脐干。\n五渚源流异，长沙气象宽。\n山川济吾胜，待月倚墙竿。",
        "dynasty": "宋",
        "collection_info": null
    },
    {
        "uuid": "171c50f71e04facc4b9c26b1931c361f",
        "title": "明溪",
        "author": "释显万",
        "content": "夏木藏崖坞，晴沙抱柳溪。\n茅茨村远近，陇亩路东西。\n野老连樯语，山禽隔竹啼。\n此中风物美，吾欲卜幽栖。",
        "dynasty": "宋",
        "collection_info": null
    },
    {
        "uuid": "d8707379d911e3b16f4b3c6db5738ca2",
        "title": "元日不出",
        "author": "释显万",
        "content": "坐意湘西野客家，诗筒茶竈旧生涯。\n痴云阁雨山腰重，老树衝波岸脚斜。\n避缴冲芦怜雁阵，采花酿蜜厌蜂衙。\n故溪幸可浮茅屋，归听崖翁响钓车。",
        "dynasty": "宋",
        "collection_info": null
    },
    {
        "uuid": "29301bc19a797b25991a676838c912a5",
        "title": "谩兴",
        "author": "释显万",
        "content": "雨沈飞絮绿阴寒，梅子枝头点点酸。\n心事向来吟不尽，梨花院落一春残。",
        "dynasty": "宋",
        "collection_info": null
    },
    {
        "uuid": "9a29b82310757ad6ed2d4ca750a52e36",
        "title": "春日",
        "author": "释显万",
        "content": "窗外晴山竹半遮，竹根流水细鸣沙。\n小园寂寞春无赖，蝴蝶飞来遶菜花。",
        "dynasty": "宋",
        "collection_info": null
    },
    {
        "uuid": "0ef197636743c03311999d450ec3a1f0",
        "title": "庵中自题",
        "author": "释显万",
        "content": "万松岭上一间屋，老僧半间云半间。\n三更云去作行雨，回头方羡老僧闲。",
        "dynasty": "宋",
        "collection_info": null
    },
    {
        "uuid": "5344e5361d78be5fb41d1b3abc1b2ea5",
        "title": "义帝陵",
        "author": "释显万",
        "content": "祖龙智昏日月蚀，南公力欲麒麟鬬。\n楚虽三户必亡秦，盛德宜然有其后。\n鲁公违约火咸阳，咄嗟击出群雄右。\n豆分瓜剖听指颐，忍使黥徒贼孤幼。\n籍也狐埋狐搰之，项伯宁不为家寇。\n真人如龙翔霸上，缟袒长风起襟袖。\n终据皇图岂力为，雅张赤帜皆天授。\n可怜郴北东上坟，恨碧凄红春不茂。",
        "dynasty": "宋",
        "collection_info": null
    },
    {
        "uuid": "d8ac1ece448c84d2d7c20e97e00fee0a",
        "title": "苏仙宅",
        "author": "释显万",
        "content": "苏君善养志，以孝格神明。\n一朝蜕尘鞅，通籍赤霞城。\n相看疑梦寐，去若鹅毛轻。\n玉笙堕哀响，烟髦错霓旌。\n丹井愈沈屙，橘叶通仙灵。\n至今华屋底，想像双眉青。\n云装挹飞袖，蕊佩敲风鸣。\n兹事既茫邈，无阶接蓬瀛。\n掬月漱吟齿，餐霞寿颓龄。\n藴真思远託，何从保长生。\n汉武梓棺朽，秦皇鲍鱼腥。\n空山鹤未归，花发春冥冥。",
        "dynasty": "宋",
        "collection_info": null
    },
    {
        "uuid": "acc3fc285e7523bbf287a99e988a520c",
        "title": "郴阳道中二首  其一",
        "author": "释显万",
        "content": "草荒驿路欲迷人，未见梅花信息真。\n意着旧家烟雨外，犯寒斜放竹篱春。",
        "dynasty": "宋",
        "collection_info": null
    },
    {
        "uuid": "8568dd5dbededab1873fc386253a1133",
        "title": "郴阳道中二首  其二",
        "author": "释显万",
        "content": "晓村寒水碧悠悠，雨歇浮云漫不收。\n且缓晨炊三十里，不妨亭午到郴州。",
        "dynasty": "宋",
        "collection_info": null
    },
    {
        "uuid": "5cca5e58663e476a7bdba0e33beddac0",
        "title": "句  其一",
        "author": "释显万",
        "content": "雨叶工惊梦，春心巧卷愁。",
        "dynasty": "宋",
        "collection_info": null
    },
    {
        "uuid": "0dab75f78e2e4259612ad244c86832a3",
        "title": "句  其二",
        "author": "释显万",
        "content": "探枝春色墙头朵，阑入风光竹外梢。",
        "dynasty": "宋",
        "collection_info": null
    },
    {
        "uuid": "215c6ed30e07749e5f78f3230877946f",
        "title": "句  其三",
        "author": "释显万",
        "content": "河横星斗三更后，月过梧桐一丈高。",
        "dynasty": "宋",
        "collection_info": null
    },
    {
        "uuid": "a3c65e361e30be691beb50b864451429",
        "title": "题独秀山",
        "author": "沈晦",
        "content": "老鹤下遥天，昂昂在林表。\n霜毛临野人，逸气秋天杳。\n矫矫颜始安，不受冠带绕。\n清真自嵇阮，一醉万事了。\n读书空谷中，生刍白驹皎。\n长哦五君咏，极目送飞鸟。",
        "dynasty": "宋",
        "collection_info": null
    },
    {
        "uuid": "85e861010c3765e05c734a730f32fd82",
        "title": "竹溪",
        "author": "沈晦",
        "content": "寒流穿清閟，支径入翠微。\n山深古木合，林静珍禽飞。\n居人本避世，游客亦忘机。\n归路晚烟暝，新月照柴扉。",
        "dynasty": "宋",
        "collection_info": null
    },
    {
        "uuid": "4565e61bcab0b89a26507dced4e75b53",
        "title": "游松阳百仞山",
        "author": "沈晦",
        "content": "山头白云如擘絮，竹鸡无声鸠唤妇。\n团团朝日在林梢，寒日梨花溪口路。\n一峰独秀横溪阴，青林倒影千丈深。\n上有白龙蛰幽洞，岁旱往往能为霖。\n如今寂寞空山裏，古屋荒坛冷红紫。\n会看前度种花人，他年来作巢居子。",
        "dynasty": "宋",
        "collection_info": null
    },
    {
        "uuid": "09e0ec3b5678dee0cc650d18cd3f3da0",
        "title": "竹山㟯岭",
        "author": "沈晦",
        "content": "九月乱山中，崎岖处处同。\n溪流因雨涨，木叶着霜红。\n人蹟千岩绝，松声万壑空。\n寻幽自可问，不復欢途穷。",
        "dynasty": "宋",
        "collection_info": null
    },
    {
        "uuid": "2a5e1d8d11061733a777e3284ead2c74",
        "title": "松阳上方山居五首  其一",
        "author": "沈晦",
        "content": "月余树影穿窗入，雨过山泉遶舍鸣。\n野寺中宵人不睡，蒲团布衲悟无生。",
        "dynasty": "宋",
        "collection_info": null
    },
    {
        "uuid": "438f9da7e05ba6bcde623add5a558d5e",
        "title": "松阳上方山居五首  其二",
        "author": "沈晦",
        "content": "山中寒早野阴薄，惨惨黄昏欲雨时。\n市远无人与沽酒，地炉松火自烧梨。",
        "dynasty": "宋",
        "collection_info": null
    },
    {
        "uuid": "b0e3de20a103d08eb1377f8ef8d5abb4",
        "title": "松阳上方山居五首  其三",
        "author": "沈晦",
        "content": "天畔群峰一草亭，半溪烟雨花冥冥。\n老翁投老得此景，日与溪山同醉醒。",
        "dynasty": "宋",
        "collection_info": null
    },
    {
        "uuid": "95d32cb37c875dd11be693a22e9a3cbc",
        "title": "松阳上方山居五首  其四",
        "author": "沈晦",
        "content": "此生真与世相忘，投老生涯寄上方。\n洗足关门枕书睡，连山松桧雨浪浪。",
        "dynasty": "宋",
        "collection_info": null
    },
    {
        "uuid": "faf625d48fb76dcc099774e048a9c7d3",
        "title": "松阳上方山居五首  其五",
        "author": "沈晦",
        "content": "学道空山水月深，丹成初试马蹄金。\n犹余一勺丹泉水，洗尽人间名利心。",
        "dynasty": "宋",
        "collection_info": null
    },
    {
        "uuid": "f48bf7386666d5da77b875ab3bcbb53b",
        "title": "侍先人游石桥",
        "author": "沈晦",
        "content": "一别台山四十年，石桥风景尚依然。\n慈颜不见身空老，感恨多如涧底泉。",
        "dynasty": "宋",
        "collection_info": null
    },
    {
        "uuid": "f6e93d0f49d8d78eec5a5e0afccd950f",
        "title": "留题紫岩寺  其一",
        "author": "沈晦",
        "content": "松岭枫冈势接连，梵宫危傍紫岩前。\n夜深钟磬敲清月，日暮楼台锁淡烟。\n大抵登临须有分，不因迁谪到无缘。\n一程已见佳山水，何惮东川路五千。",
        "dynasty": "宋",
        "collection_info": null
    },
    {
        "uuid": "61fb921f55567801b66c7e037a83cf42",
        "title": "留题紫岩寺  其二",
        "author": "沈晦",
        "content": "为爱溪山着意寻，因行每每便登临。\n寒窗夜久陪僧话，一阵西风月满林。",
        "dynasty": "宋",
        "collection_info": null
    },
    {
        "uuid": "3a88dc9ae5823f19a4367c0dd2b89fa6",
        "title": "句",
        "author": "沈晦",
        "content": "五岭炎蒸地，从来着逐臣。",
        "dynasty": "宋",
        "collection_info": null
    },
    {
        "uuid": "5bad6b04a0ceabc19d2df22161d5bf9c",
        "title": "观水磨牌文有省",
        "author": "释法忠",
        "content": "转大法轮，目前包裹。\n更问如何，水推石磨。",
        "dynasty": "宋",
        "collection_info": null
    },
    {
        "uuid": "3ed1e9f37f5f437e904d2a344389015b",
        "title": "讽死心禅师",
        "author": "释法忠",
        "content": "莫怪狂僧骂死心，死心结夏破丛林。\n丛林明眼如相委，此话须教播古今。",
        "dynasty": "宋",
        "collection_info": null
    },
    {
        "uuid": "7e98d562259feedafae8ec7455d769f0",
        "title": "示寂颂",
        "author": "释法忠",
        "content": "六十六年，游梦幻中。\n浩歌归去，撒手长空。",
        "dynasty": "宋",
        "collection_info": null
    },
    {
        "uuid": "15eaa03d5469e7943d12a48bb8e14773",
        "title": "偈二首  其一",
        "author": "释法忠",
        "content": "张公吃酒李公醉，子细思量不思议。\n李公醉醒问张公，恰使张公无好气。\n无好气，不如归家且打睡。",
        "dynasty": "宋",
        "collection_info": null
    },
    {
        "uuid": "d5398df721ad46e1613e2f33d610f843",
        "title": "偈二首  其二",
        "author": "释法忠",
        "content": "今朝正月半，有事为君断。\n切忌两眼睛，被他灯火换。",
        "dynasty": "宋",
        "collection_info": null
    },
    {
        "uuid": "caa9695e9c1cca7a454bc16d93073c30",
        "title": "颂古三首  其一",
        "author": "释法忠",
        "content": "秤锤落井，只有秤衡。\n两两相忆，分物不平。\n方始取出乎锤，忽又失却秤衡。\n始去邻家借觅，衡上不曾钉星。\n休休，重者从他重，轻者从他轻。",
        "dynasty": "宋",
        "collection_info": null
    },
    {
        "uuid": "4f158b0f36d60e7d965d929e5e215ecd",
        "title": "颂古三首  其二",
        "author": "释法忠",
        "content": "柳恽江头赏白苹，小风吹处晓烟轻。\n渔翁坐钓秋亭月，翻忆苕溪说性情。",
        "dynasty": "宋",
        "collection_info": null
    },
    {
        "uuid": "231030c4a95a541caed9a2ba2565e0b7",
        "title": "颂古三首  其三",
        "author": "释法忠",
        "content": "二月春光景气浮，少年公子御街游。\n银床踞坐倾杯乐，三个孩童打马毬。",
        "dynasty": "宋",
        "collection_info": null
    },
    {
        "uuid": "75f2b5abaa97d8f22bd2ee47d1caf8ec",
        "title": "颂古五首  其一",
        "author": "释法忠",
        "content": "马驹蹴踏非驴事，要使儿孙脚下行。\n三日耳聋犹可怪，谩劳灼卜听虚声。",
        "dynasty": "宋",
        "collection_info": null
    },
    {
        "uuid": "e47c479bfcfd27781f9146531bd75510",
        "title": "颂古五首  其二",
        "author": "释法忠",
        "content": "谛观五百生前事，不昧何如不落亲。\n因果历然殊可怕，人人尽道野狐精。",
        "dynasty": "宋",
        "collection_info": null
    },
    {
        "uuid": "50ef88365d7ca0e5ba31e1ca2e998ec1",
        "title": "颂古五首  其三",
        "author": "释法忠",
        "content": "展开两手当时说，大义流通满世间。\n莫谓入荒田不拣，而今到处草漫漫。",
        "dynasty": "宋",
        "collection_info": null
    },
    {
        "uuid": "87e5c651fddd969cab0fc7b5e1a54b41",
        "title": "颂古五首  其四",
        "author": "释法忠",
        "content": "曾到不曾到，且吃一杯茶。\n待客只如此，冷淡是僧家。",
        "dynasty": "宋",
        "collection_info": null
    },
    {
        "uuid": "e6d2a9e4f91a5f434411cabcfdd0254c",
        "title": "颂古五首  其五",
        "author": "释法忠",
        "content": "新妇骑驴阿家牵，草裏寻常万万千。\n谁在后兮谁在先，不须特地苦加鞭。",
        "dynasty": "宋",
        "collection_info": null
    },
    {
        "uuid": "58d29e324d0b92f91535b525990e1db7",
        "title": "次方德顺和贫士韵",
        "author": "富直柔",
        "content": "崔嵬孔明柏，结阴众所依。\n移根天衢上，曾抚日月晖。\n如何去大厦，却遶乌鹊飞。\n终当烦万牛，挽取廊庙归。\n郑公泽既远，何以慰调饥。\n公其踵前修，一洗贫士悲。",
        "dynasty": "宋",
        "collection_info": null
    },
    {
        "uuid": "f7783806189447fc6755840667023094",
        "title": "万象亭",
        "author": "富直柔",
        "content": "堂后山川面面通，向来奇观有蒿蓬。\n元戎小试经纶手，万象都归指顾中。\n雨罢捲帘凭爽气，酒酣极目送飞鸿。\n明年凤阁鸾台上，好寄新诗下北风。",
        "dynasty": "宋",
        "collection_info": null
    },
    {
        "uuid": "07373f4c02049cd7986b1291e9973b2b",
        "title": "绝句  其一",
        "author": "富直柔",
        "content": "青衫短簿汝阳天，鹗牍当时误荐贤。\n承乏西枢了无补，还依丈席听韦编。",
        "dynasty": "宋",
        "collection_info": null
    },
    {
        "uuid": "1a2e6f9cd3cd94dede085b8b0932b48d",
        "title": "绝句  其二",
        "author": "富直柔",
        "content": "洛陈花骨巧裁诗，曾把梅篇为玉墀。\n未说他年调鼎事，只今身已凤凰池。",
        "dynasty": "宋",
        "collection_info": null
    },
    {
        "uuid": "9f271c7d4011007beb1ffc4f6b451112",
        "title": "绝句  其三",
        "author": "富直柔",
        "content": "陈君谈论席生风，段子文词气吐虹。\n参朮膎胰皆入箧，知人谁过葛仙翁。",
        "dynasty": "宋",
        "collection_info": null
    },
    {
        "uuid": "ab6b06b55238a0d0623ae3b749c99e53",
        "title": "偈三首  其一",
        "author": "释法一",
        "content": "衲僧正法眼，照破铁围山。\n四方幷八面，尖角更团圞。\n双椎轰法鼓，一击透玄关。\n干坤收不得，留与后人看。",
        "dynasty": "宋",
        "collection_info": null
    },
    {
        "uuid": "696256c416f9dabce339e83f7d487bc4",
        "title": "偈三首  其二",
        "author": "释法一",
        "content": "仰面不见天，低头不见地。\n古剑髑髅前，大海波涛沸。",
        "dynasty": "宋",
        "collection_info": null
    },
    {
        "uuid": "114f2310bcca7325e680d5f8ba9c0c18",
        "title": "偈三首  其三",
        "author": "释法一",
        "content": "今年七十五，归作庵中主。\n珍重观世音，泥蛇吞石虎。",
        "dynasty": "宋",
        "collection_info": null
    },
    {
        "uuid": "975195b3a50585558e5b3998ebca7ae1",
        "title": "颂古二首  其一",
        "author": "释法一",
        "content": "世尊隻眼通三界，外道双眸贯五天。\n华意正浓桃脸笑，春光不在柳梢边。",
        "dynasty": "宋",
        "collection_info": null
    },
    {
        "uuid": "61fad99d28c497553410ba8cc71bd81f",
        "title": "颂古二首  其二",
        "author": "释法一",
        "content": "背触人难会，凭君子细看。\n片云才出洞，遮却面前山。",
        "dynasty": "宋",
        "collection_info": null
    },
    {
        "uuid": "f15428130d016ca6029221bba92592e1",
        "title": "白云洞",
        "author": "王延轨",
        "content": "早向珠囊见，今亲历洞门。\n削成青玉壁，擘破白云根。\n冷射筇□色，浓□古藓痕。\n坐来肌骨爽，□□湿琴樽。",
        "dynasty": "宋",
        "collection_info": null
    },
    {
        "uuid": "0b891e23fad6a0fcecabc861b5c4f0bc",
        "title": "梅",
        "author": "董贞元",
        "content": "谀佞盈廷不可闻，那堪世事日侵寻。\n三槐九棘浮云外，一树寒梅寄我心。",
        "dynasty": "宋",
        "collection_info": null
    },
    {
        "uuid": "40b94f832c9f159454f349442f4db4cf",
        "title": "次宋居卿韵寄题灵岩",
        "author": "刘公度",
        "content": "十里灵岩翠路阴，当时登陟到云林。\n佛衣化铁存真迹，锡杖流泉慰渴心。\n山拥精蓝多胜概，松含清籁少繁音。\n归来每厌红尘扰，梦寐犹能去远寻。",
        "dynasty": "宋",
        "collection_info": null
    },
    {
        "uuid": "36bfabbfb31cc4218b8c60fed825adce",
        "title": "抱元观",
        "author": "刘希真",
        "content": "龙冈十里秀蟠云，天斵灵墟馆异人。\n柳眼长年驻春色，金精一掬吐寒津。\n田公羽驾随飙远，长史琅函得语真。\n今日我来师接否，半窗飞雪话蒙屯。",
        "dynasty": "宋",
        "collection_info": null
    },
    {
        "uuid": "4b483ee14047abb93e41f22d10e79ae8",
        "title": "句",
        "author": "孟长文",
        "content": "世事无穷贫不尽，人生有着到思量。",
        "dynasty": "宋",
        "collection_info": null
    },
    {
        "uuid": "03c34fc047efd151876707bc3c3bb7dd",
        "title": "句  其一",
        "author": "王仲嶷",
        "content": "白髮衰天癸，丹砂养地丁。",
        "dynasty": "宋",
        "collection_info": null
    },
    {
        "uuid": "bdd97e35cf30518972cb9841bd885dcd",
        "title": "句  其二",
        "author": "王仲嶷",
        "content": "老境得为丘壑伴，醉乡还胜子孙扶。",
        "dynasty": "宋",
        "collection_info": null
    },
    {
        "uuid": "00a51c0fd071743cbe957b62ad19aea5",
        "title": "长安上元",
        "author": "贾宗谅",
        "content": "雍国唯今夜，通衢嘉致新。\n朱楼万家月，芳树一城春。\n远近笙簧韵，往来车马尘。\n星移天欲晓，犹有未归人。",
        "dynasty": "宋",
        "collection_info": null
    },
    {
        "uuid": "fcca8c609c49dd84dd4d7949efd4935f",
        "title": "渝南寒食",
        "author": "贾宗谅",
        "content": "异地逢寒食，客情谁与俦。\n心摇陇云下，身寄楚江头。\n落絮丝丝恨，飞花片片愁。\n东风似相念，终日倚扁舟。",
        "dynasty": "宋",
        "collection_info": null
    },
    {
        "uuid": "2584a8e4ec9241d89f93d85c955cea1f",
        "title": "除夜阳口舟中",
        "author": "贾宗谅",
        "content": "一年节律今还尽，犹向天涯寄客舟。\n巫舍箫竽喧竹坞，渔家灯火傍沙洲。\n殷勤共敬新桃醒，弃废堪嗟旧历头。\n守岁通宵欲无寐，煎茶几啜渌瓷瓯。",
        "dynasty": "宋",
        "collection_info": null
    },
    {
        "uuid": "094336baa0340e23e40a25afe3512b05",
        "title": "存目",
        "author": "贾宗谅",
        "content": "诗题：上元日驾幸太乙宫烧香首句：金銮晨动暖风微。",
        "dynasty": "宋",
        "collection_info": null
    },
    {
        "uuid": "7c361a4030779830cdbfd9f4dff57658",
        "title": "齐云阁",
        "author": "何诚孺",
        "content": "巍阁壮兮翚飞，跳嶕峣兮云齐。\n缓步于斯兮仰者睥睨，青天不远兮尺五其几。",
        "dynasty": "宋",
        "collection_info": null
    },
    {
        "uuid": "b1be9052609a719571494212c7e58a6d",
        "title": "登九疑齐云阁",
        "author": "何诚孺",
        "content": "齐□巍阁压山颠，下视冈陵尽窅然。\n岂并奇峰当盛夏，几因呈瑞类非烟。\n夜深星斗垂檐畔，雨霁虹蜺挂□边。\n从此青天平步上，城南尺五更谁□。",
        "dynasty": "宋",
        "collection_info": null
    },
    {
        "uuid": "a48a0979c37305130b1fbe6570fd0c39",
        "title": "又一章十二句用臧德次禅老□",
        "author": "何诚孺",
        "content": "□名□事取齐云，挺特孤高似法身。\n永镇洞天□□□，直□画栋□神□。\n□□易见千般态，□□□留一点尘。\n衲帔□须□□□，□□□□□□□。\n□□□道□□得，□□□□□□□。\n□□□□□□□，□□□□□□□。",
        "dynasty": "宋",
        "collection_info": null
    },
    {
        "uuid": "71a6f86b14b0625aeb70b835540786c4",
        "title": "句",
        "author": "安时",
        "content": "仙骨留来不记春，仙岩石欲化为尘。",
        "dynasty": "宋",
        "collection_info": null
    },
    {
        "uuid": "19ed600a70acdc17253309dde5719d97",
        "title": "题梅仙馆",
        "author": "朱粹",
        "content": "书投北阙言无用，吏隐南昌寄此间。\n身陟九霄归紫府，名垂千古寄青山。\n夜坛星斗谁瞻仰，晓殿云烟自往还。\n几迭高峰人罕到，分明真境异尘寰。",
        "dynasty": "宋",
        "collection_info": null
    },
    {
        "uuid": "90b0a9939cbe198a3d86af46ff7ad46f",
        "title": "寄淮南亲旧",
        "author": "陈应祥",
        "content": "一别淮南二十年，寿阳风物想依然。\n秋深峡石山头寺，夜静浮桥月下船。\n茅酒沽来常满斗，白鱼买得不论钱。\n甚时脱此尘埃地，快意飞帆入楚烟。",
        "dynasty": "宋",
        "collection_info": null
    },
    {
        "uuid": "0c2b82a64ecfd8f7ccf54605c0d61ad3",
        "title": "西兴晚望",
        "author": "陈应祥",
        "content": "晚色催吟思，江风掠断霞。\n乱乌投岸木，幽鹭集河沙。\n月出海门近，人归渡口譁。\n会须操舴艋，随处是天涯。",
        "dynasty": "宋",
        "collection_info": null
    },
    {
        "uuid": "78c9ced724a3e333d55b02a070aa7ce5",
        "title": "紫庭经",
        "author": "陈楠",
        "content": "绛宫天子统干干，干龙飞上九华天。\n天中妙有无极宫，宫中万卷指玄篇。\n篇篇皆露金丹旨，千句万句会一言。\n教人只在寻汞铅，二物采入鼎中煎。\n夜来火发昆崙山，山头火冷月光寒。\n曲江之上金乌飞，姮娥已与斗牛欢。\n采之炼之未片饷，一气渺渺通三关。\n三关来往气无穷，一道白脉朝泥丸。\n泥丸之上紫金鼎，鼎中一块紫金团。\n化为玉浆流入口，香甜清爽透舌端。\n吞吞服服入五内，臟腑畅甚身康安。\n赤蛇苍龙交合时，风恬浪静虎龙蟠。\n神水湛湛华池静，白雪纷纷飞四山。\n七宝楼台十二时，楼前黄花深可观。\n即此可谓铅汞精，化作精髓盈关源。\n但去身中寻周天，前弦以后后弦前。\n药物平平气象足，天地日月交会间。\n虚空自然百杂碎，嚼破混沌软如绵。\n番来覆去成一钱，遍体玉润而金坚。\n赤血换兮白血流，金光满室森森然。\n一池秋水浸明月，一朵金花如红莲。\n此时身中神气全，不须求道復参禅。\n我今知君如此贤，知君有分为神仙。\n分明指示无两语，默默运用而抽添。\n年中采用不用年，月中取日月徒然。\n日中取时时易日，时中有刻而玄玄。\n玄之又玄不可言，元来朔望明晦弦。\n金翁姹女夺造化，神鬼哭泣惊相喧。\n云收雨散万籁静，一粒玄珠种玉田。\n十月火候圣胎仙，九转九朔相迴旋。\n初时夹脊关脉开，其次膀胱如火然。\n内中两肾如汤煎，时乎挑动衝心源。\n心肾水火自交感，金水间隔随使然。\n黄庭一气居中宫，宫制万象心掌权。\n水源清清如玉镜，孰使河车如行船。\n一霎火焰飞烧天，乌魂兔魄成微尘。\n如斯默默觅真筌，一路径直入灵真。\n分明精气以气存，渐渐气积以生神。\n此神乃是天地精，纯阳不死为真人。\n若知如此宜修仙，修仙惟有金丹门。\n金丹亦无第二诀，身中一亩为家园。\n唾涕精津气血液，七件阴物何正焉。\n坎中非肾乃灵根，潭底日红北马奔。\n七返九还在片时，一切万物皆生成。\n惟此干坤真运用，不必兀兀徒无言。\n无心无念神已昏，安得凝聚成胎仙。\n胎仙只是交结成，交结惟在顷刻间。\n君还知有太阳回，正在冬至几日前。\n又言金精既降时，復以何物復金精。\n金精只在坤宫药，坤在西南为川源。\n蟾光终日照西川，只此便是药之根。\n以时易日刻易时，一滴甘露名灵泉。\n吞入心中衝肺腧，落在膀胱而成丹。\n丹头不在膀胱结，元在膀胱却在肝。\n肝为木液遇金精，逢土交结成大还。\n莫言此时有为功，又恐斯为着相言。\n始于着相始无相，炼精化气气归根。\n气之根本凝成神，方曰无为而通灵。\n譬如夫归交媾时，一点精血结成婴。\n彼之以情而感情，尚且婴儿十月成。\n何况宇宙在乎手，身中虎啸龙吟声。\n虽然不见龙之吟，波浪高涌千万寻。\n虽然不见虎之啸，夜深风声吼万林。\n自乎丹道凝结后，以至火候烹炼深。\n及于十月霜飞时，神魂奔走安敢争。\n一年都计十二月，卯酉沐浴谁敢行。\n所以十月入神室，金鼎满满龙精盈。\n缚云捉月之机关，得诀修炼夫何难。\n果然缚得云在山，又解捉住月之魂。\n点头此语知古人，何虑不把身飞升。\n身之殻兮心之肉，心中自有无价珍。\n可以生我復死我，既能饥人亦饱人。\n寻其毳路取其原，逍遥快乐无饥寒。\n似此景象与证验，总在一日工夫间。\n工夫如此譬似闲，药不远兮采不难。\n谁知火候万丈红，烧杀三尸玉炉寒。\n丹田亦能生紫芝，黄庭又以生红𥽷。\n红𥽷一餐永不饥，紫芝一服常童颜。\n满身浑是白乳花，金筋玉骨老不昏。\n功成行满鹤来至，一举便要登云端。",
        "dynasty": "宋",
        "collection_info": null
    },
    {
        "uuid": "f1208cc98e783b7eb7b8f459b0db303b",
        "title": "大道歌",
        "author": "陈楠",
        "content": "真阴真阳是真道，只在眼前何远讨。\n凡流岁岁烧还丹，或见青黄自云好。\n志士应愿承法则，莫损心神须见道。\n但知求得真黄芽，人得食之寿无老。\n黄芽不与世铅同，徒以劳身不见功。\n虚度光阴空白首，何处悠悠访赤松。\n神水华池世所希，流传不与俗人知。\n还将世上凡铅汞，相似令人迷不知。\n青龙逐虎虎随龙，赤禽交会声嗈嗈。\n调气运火逐禽宫，丹砂人腹身冲冲。\n五行深妙义难知，龙虎隐藏在坎离。\n还丹之术过数百，最妙须得真华池。\n丹砂其位元非赤，四季排来在南宅。\n流珠本性无定居，若识其原如秋石。\n日魂月华二气真，含胎育子自堪神。\n变转欲终君自见，分明化作明窗尘。\n铅汞一门不可依，金丹秘诀圣无知。\n莫将世人凡铅汞，论年运火共相持。\n天生二物应虚无，为妻为子復为夫。\n三五之门为日月，能分卯酉别终初。\n全养天然禀至神，冲和之气结成身。\n富贵只缘怀五彩，心知铅汞共成亲。\n干坤不互相为避，采取元和在天地。\n十月养成子母分，贤者何曾更运气。\n玄黄溟溟不可辨，铅汞之门义难显。\n世人不晓定其源，细视五行定听见。\n婴儿漠漠不可悟，徒以劳神虚自苦。\n但知会得圣人言，即是分明天上路。\n三四同居共一室，一二夫妻为偶匹。\n要假良媒方得亲，遂使交游情意密。\n浮沉恍惚往难辨，悟取迷途年月远。\n欲知灵药何日成，阳数终须归九转。\n阴阳冥寞不可知，青龙白虎自相持。\n年终变转自相噉，白虎制龙龙渐稀。\n干天为父坤为母，南方朱雀北玄武。\n年终岁久俱成土，时人何处寻龙虎。\n三人义合同为宗，常移日月照其中。\n已遇三花金玉液，九转须终十月功。\n青龙本质在东宫，配合干坤震位中。\n白虎自兹相见后，流珠那肯不相从。\n龙虎修来五转强，炉中渐觉菊花香。\n如今修炼正当节，莫使悠悠岁月长。\n欲识丹砂是木精，移来西位与金幷。\n凡人休处寻踪迹，恍惚中间互窅冥。\n悟者犹如返故武，迷途不易寻路苦。\n三人运合同一源，本姓何曾离宗祖。\n一人本有一人无，金公为妇木为夫。\n玄冥深远不可度，志士何曾肯强图。\n立天汪汪配地黄，男精和合并同房。\n白液炉户随分化，时人服者莹心凉。\n金木伤相谁定原，五行相返自相连。\n世上黄龙阴火白，谁能识得黄芽铅。\n世上铅汞不相依，志士元知在坎离。\n贤者共藏人不见，淮南修秘在华池。\n九转丹成岁欲终，开炉欲见药花红。\n水火变来俱作土，时人何处觅金翁。\n铅汞相传世所希，丹砂为质雪为衣。\n朦胧只在君家舍，日日君看君不知。\n还丹入口身自轻，能消久病去妖精。\n贪爱自兹无所染，能改愚人世与情。\n谁悟灵丹出世尘，三花会合与龙亲。\n君看前后炼丹者，悮杀千人与万人。",
        "dynasty": "宋",
        "collection_info": null
    },
    {
        "uuid": "955abc15abb2fcdf397385e99d54066b",
        "title": "罗浮翠虚吟",
        "author": "陈楠",
        "content": "嘉定壬申八月秋，翠虚道人在罗浮。\n眼前万事去如水，天地何处一沙鸥。\n吾将蜕形归玉阙，遂以金丹火候诀。\n说与琼山白玉蟾，使之深识造化骨。\n道光禅师薛紫贤，付我归根復命篇。\n指示铅汞两箇字，所谓真的玄中玄。\n辛苦都来只十月，渐渐采取渐凝结。\n而今通神是白血，已觉四肢无寒热。\n后来依旧去参人，勘破多少野狐精。\n箇箇不是真一处，都是旁门不是真。\n恐君虚度此青春，从头一一为君陈。\n若非金液还丹诀，不必空自劳精神。\n有如迷者学采战，心心只向房中恋。\n谓之阴丹御女方，手按眉间吸气嚥。\n夺人精气补吾身，执着三峰信邪见。\n产门唤作生身处，九浅一深行几遍。\n轩后彭祖老容成，黄谷寿光赵飞燕。\n他家别有通霄路，酒肆淫坊戏历炼。\n莫言花裏遇神仙，即把金篦换瓦片。\n树根已朽叶徒青，气海波翻死如箭。\n其他有若诸旁门，尚自可结安乐缘。\n有如服气为中黄，有如守顶为混元。\n有如运气为先天，有如嚥液为灵泉。\n或者脾边认一穴，执定为呼吸根。\n或者口鼻为玄牝，纳清吐浊为返还。\n或者默朝高上帝，心目上视守泥丸。\n与彼存思气升降，以此谓之夹脊关。\n与彼闭息吞津唾，谓之玉液金液丹。\n与彼存神守脐下，与彼作念相眉间。\n又如运心思脊骨，又如合口柱舌端。\n竦肩缩颈偃脊背，唤作直入玉京山。\n口为华池舌为龙，唤作神水流潺潺。\n此箇旁门安乐法，拟作天仙岂不难。\n八十放九嚥其一，聚气归脐谓胎息。\n手持念珠数呼吸，水壶土圭则时刻。\n或依灵宝秘法行，直勒尾闾嚥津液。\n或参西山会真记，终日无言面对壁。\n时人虽是学坐禅，何曾月照寒潭碧。\n时人虽是学抱元，何曾如玉之在石。\n或言大道本无为，枯木灰心孤默默。\n或言已自显现成，试问幻身何处得。\n更有劳形采日月，谓之天魂与地魄。\n更有终宵服七曜，谓之造化真血脉。\n更有肘后飞金精，气自腾腾水滴滴。\n更有太乙含真气，心自冥冥肾寂寂。\n有般循环运流珠，有般静定想朱橘。\n如斯皆是养命方，即非无质生灵质。\n道要无中养就儿，箇中别有真端的。\n都缘简易妙天机，散在丹书不肯洩。\n可怜愚夫自执迷，迷迷相指画无无。\n箇般诡怪颠狂辈，坐中摇动颤多时。\n屈伸偃仰千万状，啼哭叫唤如儿嬉。\n盖绿方寸无主人，气虚气散神狂飞。\n一队妄想争唱鬨，以此诳俗诱愚痴。\n不知与道合其真，与鬼合邪徒妄为。\n一才心动气随动，跳跃颤掉运神机。\n或曰此是阳气来，或曰龙虎争战时。\n或曰河车千万迎，或曰水火相奔驰。\n看看摇摆五臟气，一旦脑泻精神羸。\n当初神祖留丹诀，无中生有作丹基。\n何曾有此鬼怪状，尽是下士徒阐提。\n我闻前代诸圣师，无为之中无不为。\n尽于无相生实相，不假想化幷行持。\n则有些儿奇又奇，心肾元来非坎离。\n肝心脾肺肾肠胆，只是空屋旧藩篱。\n涕唾津精气血液，只可接助为阶梯。\n精神魂魄心意气，观之自是而实非。\n何须内观及鑑形，或听灵响视泓池。\n吞霞饮露服元气，功效不验心神疲。\n演说清虚弄炉火，索人投状赍金宝。\n敢将蛙井藐沧溟，元始天尊即是我。\n虚收衔号僞神通，指划鬼神说因果。\n今朝明朝又奏名，内丹外丹无不可。\n欺贤罔圣昧三光，自视祸福皆懡㦬。\n招邀徒弟走市廛，醉酒饱德成群伙。\n大道从来绝名相，真仙本自无花草。\n教他戒誓立辛勤，争如汝自辛勤好。\n一人迷昧犹自可，迷以传迷迷至老。\n此辈一盲引众盲，共入迷途真忧恼。\n忽朝福尽罪报来，获罪于天无所祷。\n三元九府录其愆，迫魂繫魄受冥考。\n举世人人喜学仙，几人日日去参玄。\n各自妄诞自相高，不务真实为真诠。\n古人好语须切记，工夫纯熟语通仙。\n言语不通非眷属，工夫不到不方圆。\n我昔工夫行一年，六脉已息气归根。\n有一婴儿在丹田，与我形貌亦如然。\n翻思尘世学道者，三年九载空迁延。\n依前云水游四海，冷眼看有谁堪传。\n炷香问道仍下风，勘辨邪正知愚贤。\n归来作此翠虚吟，犹如杲日丽青天。\n扫除末学小伎术，分别火候炼药物。\n只取一味水中金，收拾虚无造化窟。\n促将百脉尽归源，脉任气停丹始结。\n初时枯水依寒岩，二兽相逢如电掣。\n中央正位产玄珠，浪静风平云雨歇。\n半时之间见丹头，软似绵团硬似铁。\n此时南方赤凤血，采之须要知时节。\n一般才得万般全，復命归根真孔穴。\n内中自有真壶天，风物光明月皎洁。\n龙吟虎啸铅汞交，灼见黄芽芽白雪。\n每常天地交合时，夺取阴阳造化机。\n卯酉甲庚须沐浴，弦望晦朔要防危。\n随日随时则斤两，抽添运用在怡怡。\n十二时中只一时，九还七返这些儿。\n温养功须常固济，巽风常向坎中吹。\n行坐寝食总如之，性恐火冷丹力迟。\n一年周天除卯酉，九转工夫月用九。\n至于十月玉霜飞，圣胎圆就风雷吼。\n一载胎生一个儿，子生孙了又孙枝。\n千百亿化最妙处，岂可容易教人知。\n忘形死心绝尔汝，存亡动静分宝主。\n朝昏药物有浮沉，水火爻符宜检举。\n真气熏蒸无寒暑，纯阳流溢无生死。\n有一子母分胎路，妙在尾箕斗牛女。\n若欲延年救老残，断除淫欲行旁门。\n果将流形永住世，除非运火炼神丹。\n神丹之功三百日，七解七蜕成大还。\n聚则成形散成气，天上人间总一般。\n宁可求师安乐法，不可邪淫采精血。\n古云天地悉皆归，须学无为清净诀。\n缚住青山万顷云，捞取碧潭一轮月。\n玄关一窍无人知，此是刀圭甚奇绝。\n夜来撞见吕秀才，有一丹诀犹奇哉。\n却把太虚为炉鼎，活捉乌兔为药材。\n山河大地发猛火，于中万象生云雷。\n昔日混沌今品物，一时交结成圣胎。\n也无金木相间隔，也无龙虎分南北。\n不问子母及雌雄，不问夫妻及黑白。\n何人名曰大还丹，太上老君吞不得。\n老君留与清闲客，服了飞仙登太极。\n更将一盏鸿蒙酒，饵此刀圭壮颜色。\n任从沧海变桑田，我道壶中未一年。\n悬知汝心如铁坚，所以口口密相传。\n妙处都无半句子，神仙法度真自然。\n速须下手结胎仙，朗吟归去蓬莱天。",
        "dynasty": "宋",
        "collection_info": null
    },
    {
        "uuid": "dc0cf4e5281a98f0d8f78c7da895db20",
        "title": "金丹诗诀  其一",
        "author": "陈楠",
        "content": "半斤真汞半斤铅，隐在灵源太极先。\n须趁子时当采取，炼成金液入丹田。",
        "dynasty": "宋",
        "collection_info": null
    },
    {
        "uuid": "01b5aae78960c5dd26e27cf49509f9b3",
        "title": "金丹诗诀  其二",
        "author": "陈楠",
        "content": "神符白雪结玄珠，此时金丹第一炉。\n十二时辰须认子，莫教金鼎汞花枯。",
        "dynasty": "宋",
        "collection_info": null
    },
    {
        "uuid": "9a9eb98847b8cbd2e5d86a79bbfbccb7",
        "title": "金丹诗诀  其三",
        "author": "陈楠",
        "content": "水火相交虎遇龙，金翁姹女两争雄。\n青去白来然后黑，到红方且入黄宫。",
        "dynasty": "宋",
        "collection_info": null
    },
    {
        "uuid": "b6a7ba82e3c609fd1f8c9eab16b5c501",
        "title": "金丹诗诀  其四",
        "author": "陈楠",
        "content": "玉炉三转见黄芽，火裏红莲解发花。\n人在绛宫贪夜月，一杯美酒饵丹砂。",
        "dynasty": "宋",
        "collection_info": null
    },
    {
        "uuid": "376ecca6da32cae2645e384e8aacc23f",
        "title": "金丹诗诀  其五",
        "author": "陈楠",
        "content": "四转红炉转四神，添符进火养胎精。\n龙虎绕炉争造化，巽风吹起水中灯。",
        "dynasty": "宋",
        "collection_info": null
    },
    {
        "uuid": "aa0bd6e0c1948b70c79107e18326f54b",
        "title": "金丹诗诀  其六",
        "author": "陈楠",
        "content": "五转方成白马芽，却教六贼运河车。\n五行俱备雷声震，正好登楼看汞花。",
        "dynasty": "宋",
        "collection_info": null
    },
    {
        "uuid": "a578f0bc0cb1fec7dc5866b062d5686c",
        "title": "金丹诗诀  其七",
        "author": "陈楠",
        "content": "炼成玉液玉神丹，擒制龟蛇顷刻间。\n已是中成消息处，玉炉养火莫教寒。",
        "dynasty": "宋",
        "collection_info": null
    },
    {
        "uuid": "59beee146644b8dac4aae80edbc1ea3f",
        "title": "金丹诗诀  其八",
        "author": "陈楠",
        "content": "天上七星地七宝，人有七窍权归脑。\n七返灵砂阴气消，铅炉只使温温火。",
        "dynasty": "宋",
        "collection_info": null
    },
    {
        "uuid": "f0b26158c9c1edf79c6623c160707975",
        "title": "金丹诗诀  其九",
        "author": "陈楠",
        "content": "八转神锦玉清砂，卯酉抽添火不差。\n渴饮华池饥嚼气，黄婆终日看金花。",
        "dynasty": "宋",
        "collection_info": null
    },
    {
        "uuid": "7d609e721e129e673f504dfb02f6e48a",
        "title": "金丹诗诀  其一○",
        "author": "陈楠",
        "content": "九转紫金成至宝，天门地户自关琐。\n三百八十有四铢，散为三万六午颗。",
        "dynasty": "宋",
        "collection_info": null
    },
    {
        "uuid": "df891a7175f74d7d25394b491ae24014",
        "title": "金丹诗诀  其一一",
        "author": "陈楠",
        "content": "青童把镜照泥丸，五臟祥云彻上关。\n子午寅申和已亥，胎圆数足出昆崙。",
        "dynasty": "宋",
        "collection_info": null
    },
    {
        "uuid": "a5d941f4393607a49d9889a93db32905",
        "title": "金丹诗诀  其一二",
        "author": "陈楠",
        "content": "移将北斗向南辰，穿过黄庭入紫庭。\n攒簇一年真造化，太阳正照月三更。",
        "dynasty": "宋",
        "collection_info": null
    },
    {
        "uuid": "859755698ae3a56e043dca7982281afe",
        "title": "金丹诗诀  其一三",
        "author": "陈楠",
        "content": "上应星辰下应铅，太阳三十六交躔。\n不因法象无由采，谁语生于天地先。",
        "dynasty": "宋",
        "collection_info": null
    },
    {
        "uuid": "68eeeea8ea232f0f782f1ea6d50d427f",
        "title": "金丹诗诀  其一四",
        "author": "陈楠",
        "content": "黄丹胡粉密陀僧，此是嘉州告别穹能。\n若不见阳真一法，世间还有几人曾。",
        "dynasty": "宋",
        "collection_info": null
    },
    {
        "uuid": "feb544baf50989004937d1386608ea00",
        "title": "金丹诗诀  其一五",
        "author": "陈楠",
        "content": "红铅之髓名真汞，黑汞之精是正铅。\n莫向肾中求造化，却须心裏觅先天。",
        "dynasty": "宋",
        "collection_info": null
    },
    {
        "uuid": "15778de7d72ec28d3a0af76eb73dd674",
        "title": "金丹诗诀  其一六",
        "author": "陈楠",
        "content": "灵汞元非是水银，丹砂不赤太迷人。\n此般真物谁能识，识者骖鸾脱世尘。",
        "dynasty": "宋",
        "collection_info": null
    },
    {
        "uuid": "305c9e1dc73fd0ea5d967db16be659a1",
        "title": "金丹诗诀  其一七",
        "author": "陈楠",
        "content": "三种真形一种稀，结成灵异少人知。\n莫言龙虎同源出，便是神仙立兆基。",
        "dynasty": "宋",
        "collection_info": null
    },
    {
        "uuid": "960460c7baf1f4f082f5ecda57fd1c2d",
        "title": "金丹诗诀  其一八",
        "author": "陈楠",
        "content": "镇星合得配中央，偃水能交色变黄。\n不此凡金银与铁，成时全是赖阴阳。",
        "dynasty": "宋",
        "collection_info": null
    },
    {
        "uuid": "9324670cde708f8f5653745fb2da00a9",
        "title": "金丹诗诀  其一九",
        "author": "陈楠",
        "content": "莫近丘坟秽污田，亦嫌战地产人眠。\n坤来灵气形为福，便是求仙小洞天。",
        "dynasty": "宋",
        "collection_info": null
    },
    {
        "uuid": "3fdaaed89fbb996101b69ee4dc87db76",
        "title": "金丹诗诀  其二○",
        "author": "陈楠",
        "content": "山林静处最宜良，或在尘中或在乡。\n土德厚时丹得厚，妄为立见有迍殃。",
        "dynasty": "宋",
        "collection_info": null
    },
    {
        "uuid": "3e69e889ccf6f25988dafee2eed92f9f",
        "title": "金丹诗诀  其二一",
        "author": "陈楠",
        "content": "室宜向木对朝阳，兑有明窗对夕光。\n照顾有名人莫晓，暮阴不得闭金墙。",
        "dynasty": "宋",
        "collection_info": null
    },
    {
        "uuid": "261b3375598ba0a8d9db3bfb89313b74",
        "title": "金丹诗诀  其二二",
        "author": "陈楠",
        "content": "八门运化应时开，进退随金定往业。\n莫息明炉幷百户，安然二鼎位三台。",
        "dynasty": "宋",
        "collection_info": null
    },
    {
        "uuid": "e6f5e903fd5ca5e6cc6b21369c5cedcb",
        "title": "金丹诗诀  其二三",
        "author": "陈楠",
        "content": "六百篇中起伏明，三光须顺日虚盈。\n推移八卦明斤两，刻漏相参莫住程。",
        "dynasty": "宋",
        "collection_info": null
    },
    {
        "uuid": "e0880520a63030723ffbe6cd10649975",
        "title": "金丹诗诀  其二四",
        "author": "陈楠",
        "content": "阴火息时阳火销，理分卧立顺羲爻。\n更随黑白天边月，六候方终晦朔交。",
        "dynasty": "宋",
        "collection_info": null
    },
    {
        "uuid": "2f4365906d54da048616bbcdf64e6320",
        "title": "金丹诗诀  其二五",
        "author": "陈楠",
        "content": "四时推运逐星杓，昼夜停分百刻昭。\n郑重元君重定式，细详时候已明标。",
        "dynasty": "宋",
        "collection_info": null
    },
    {
        "uuid": "193cff29ac2c4cf330010a012db208e3",
        "title": "金丹诗诀  其二六",
        "author": "陈楠",
        "content": "天上分明十二时，人间分作炼丹程。\n若言刻漏无凭信，不会玄机药未成。",
        "dynasty": "宋",
        "collection_info": null
    },
    {
        "uuid": "fd7a882d32bac92ab5e0865874b81aa6",
        "title": "金丹诗诀  其二七",
        "author": "陈楠",
        "content": "心地虚闲绝万缘，且宜清静返身观。\n要知铁脊梁之汉，何虑修丹下手难。",
        "dynasty": "宋",
        "collection_info": null
    },
    {
        "uuid": "f75c2d74e7dfa5f03477764eb1889241",
        "title": "金丹诗诀  其二八",
        "author": "陈楠",
        "content": "言者不知知不言，高谈阔论万千般。\n虽然眼下无人辨，恐汝终身被自瞒。",
        "dynasty": "宋",
        "collection_info": null
    },
    {
        "uuid": "69bbf4ceedbed40810229e15720a8255",
        "title": "金丹诗诀  其二九",
        "author": "陈楠",
        "content": "人如得道自婴儿，不辨闲言是与非。\n君若不能心具眼，他时追悔问他谁。",
        "dynasty": "宋",
        "collection_info": null
    },
    {
        "uuid": "cd0f49c6dbf3e9a34ed85af31e8dfa91",
        "title": "金丹诗诀  其三○",
        "author": "陈楠",
        "content": "执着之人得不真，朝行暮辍又非诚。\n诚心修炼见功验，方是人中识得人。",
        "dynasty": "宋",
        "collection_info": null
    },
    {
        "uuid": "8810b488fce434d4d74e73acbe2def6c",
        "title": "金丹诗诀  其三一",
        "author": "陈楠",
        "content": "父精母血结胎成，尚自他形似我形。\n身内认吾真父母，方才捉得五行精。",
        "dynasty": "宋",
        "collection_info": null
    },
    {
        "uuid": "cd40bbbacfeab393d4f99d68d84dad51",
        "title": "金丹诗诀  其三二",
        "author": "陈楠",
        "content": "子时气对尾闾关，夹脊河车透顶门。\n一颗水晶入炉内，赤龙含汞上泥丸。",
        "dynasty": "宋",
        "collection_info": null
    },
    {
        "uuid": "2fe7f2a5401480c4e04c4e9bdeb26675",
        "title": "金丹诗诀  其三三",
        "author": "陈楠",
        "content": "气入丹田养白鸦，斯时方日结黄芽。\n华池神水含明月，取得刀圭大似麻。",
        "dynasty": "宋",
        "collection_info": null
    },
    {
        "uuid": "126fe62a7cb86770b648c8721a47698a",
        "title": "金丹诗诀  其三四",
        "author": "陈楠",
        "content": "须知药得火成丹，又要丹逢火则仙。\n片饷工夫修便现，老成须是过三年。",
        "dynasty": "宋",
        "collection_info": null
    },
    {
        "uuid": "465be31ffe3e454c9ad9c53c2c2a6936",
        "title": "金丹诗诀  其三五",
        "author": "陈楠",
        "content": "大道分明在眼前，时人不会悮归泉。\n黄芽本是干坤气，神水根基与汞连。",
        "dynasty": "宋",
        "collection_info": null
    },
    {
        "uuid": "4a871657d06f1b225d563f49a94a670c",
        "title": "金丹诗诀  其三六",
        "author": "陈楠",
        "content": "认得根源不用忙，三三合九有纯阳。\n潜通变化神光现，从此朝天近玉皇。",
        "dynasty": "宋",
        "collection_info": null
    },
    {
        "uuid": "cd7c606aaef167c093d1685778f203a2",
        "title": "金丹诗诀  其三七",
        "author": "陈楠",
        "content": "合其天地合其元，子母相逢不敢言。\n先汞后铅为大道，莫教失伴鹤归天。",
        "dynasty": "宋",
        "collection_info": null
    },
    {
        "uuid": "a792506335f8cad72e044c80fd4b5c7e",
        "title": "金丹诗诀  其三八",
        "author": "陈楠",
        "content": "此宝从来二八传，吉年吉月入炉安。\n十朝火候知时节，必定芽成汞自完。",
        "dynasty": "宋",
        "collection_info": null
    },
    {
        "uuid": "059402f00d574911c65913d199690633",
        "title": "金丹诗诀  其三九",
        "author": "陈楠",
        "content": "志默忘言理最端，更无一物可相关。\n回眸谩着些儿力，一得分明万事闲。",
        "dynasty": "宋",
        "collection_info": null
    },
    {
        "uuid": "affbaf7dba006278c2170c4895aa2aad",
        "title": "金丹诗诀  其四○",
        "author": "陈楠",
        "content": "红铅黑汞大丹基，红黑相投世罕知。\n两物若还成戊己，仙家故曰一刀圭。",
        "dynasty": "宋",
        "collection_info": null
    },
    {
        "uuid": "5a5510fbbd58cca90663f49988f9c6b2",
        "title": "金丹诗诀  其四一",
        "author": "陈楠",
        "content": "日乌月兔两轮凤，根在先天核取难。\n月夜望中能采取，天魂地魄结灵丹。",
        "dynasty": "宋",
        "collection_info": null
    },
    {
        "uuid": "a47bcea27c0a2cd9f986f468aa1aa202",
        "title": "金丹诗诀  其四二",
        "author": "陈楠",
        "content": "莫谓金丹事等闲，切须勤苦力钻研。\n殷勤好问师资学，不在他边在目前。",
        "dynasty": "宋",
        "collection_info": null
    },
    {
        "uuid": "9e0b5b93bdf0c310baee0c7b0bd00368",
        "title": "金丹诗诀  其四三",
        "author": "陈楠",
        "content": "夫炼还丹先养铅，龟蛇一气产先天。\n虚心实腹方和合，结就灵砂一粒圆。",
        "dynasty": "宋",
        "collection_info": null
    },
    {
        "uuid": "447f7447e2b4726003e3b8002a18add1",
        "title": "金丹诗诀  其四四",
        "author": "陈楠",
        "content": "同行同坐又同眠，终日相随在目前。\n认得这些须急采，见之便是水乡铅。",
        "dynasty": "宋",
        "collection_info": null
    },
    {
        "uuid": "64c054338c75a248b95f7f056e38162b",
        "title": "金丹诗诀  其四五",
        "author": "陈楠",
        "content": "不是灯光日月星，灵药自有异常明。\n垂帘久视光明处，一颗堂堂现本真。",
        "dynasty": "宋",
        "collection_info": null
    },
    {
        "uuid": "02cadc2fabb8e97c2a34beeaeda7d773",
        "title": "金丹诗诀  其四六",
        "author": "陈楠",
        "content": "终日如愚岂有无，谩将闲裏着工夫。\n初时玉液飞空雪，渐见流金满故庐。",
        "dynasty": "宋",
        "collection_info": null
    },
    {
        "uuid": "3b7f6c0b44fbbe964723ca26fec1a748",
        "title": "金丹诗诀  其四七",
        "author": "陈楠",
        "content": "灵汞通真变化多，只宜存守不宜过。\n神符默运三关彻，铅趁黄河入大罗。",
        "dynasty": "宋",
        "collection_info": null
    },
    {
        "uuid": "f05f4b2b869413ccc1e1717a97a08621",
        "title": "金丹诗诀  其四八",
        "author": "陈楠",
        "content": "甲龙庚虎镇相随，铅汞同炉始可为。\n曾取地天交泰事，自然交媾坎和离。",
        "dynasty": "宋",
        "collection_info": null
    },
    {
        "uuid": "8fcd6040283bca572e20e15d85a76614",
        "title": "金丹诗诀  其四九",
        "author": "陈楠",
        "content": "周天火候至幽显，运动抽添尽有时。\n气候何须分八节，只防片饷失毫釐。",
        "dynasty": "宋",
        "collection_info": null
    },
    {
        "uuid": "55cb9479321a96ac7d3dd89b85050065",
        "title": "金丹诗诀  其五○",
        "author": "陈楠",
        "content": "五行四象坎幷离，诗诀分明说与伊。\n只有工夫下手处，几人会得几人知。",
        "dynasty": "宋",
        "collection_info": null
    },
    {
        "uuid": "8616a44ed400833df86195afd172dffc",
        "title": "金丹诗诀  其五一",
        "author": "陈楠",
        "content": "若未逢师且看诗，诗中藏诀好修持。\n虽然不到蓬莱路，也得人间死较迟。",
        "dynasty": "宋",
        "collection_info": null
    },
    {
        "uuid": "286e894e75e5c5b74905b12ceca7a025",
        "title": "金丹诗诀  其五二",
        "author": "陈楠",
        "content": "昼运灵旗夜火芝，抽添运用且防危。\n若无同志相亲赏，时照炉中火候非。",
        "dynasty": "宋",
        "collection_info": null
    },
    {
        "uuid": "3946ef1fab48dcbfac95370cd154d1e8",
        "title": "金丹诗诀  其五三",
        "author": "陈楠",
        "content": "震卦行归西兑乡，三阳姹女弄明珰。\n巽风吹动珊瑚树，入艮归坤又一场。",
        "dynasty": "宋",
        "collection_info": null
    },
    {
        "uuid": "1fd5f4fe3db0832c166f36371faa92d1",
        "title": "金丹诗诀  其五四",
        "author": "陈楠",
        "content": "握拳闭目守流珠，这个元来是入途。\n不见悟真篇内说，真金起屋几时枯。",
        "dynasty": "宋",
        "collection_info": null
    },
    {
        "uuid": "7732fd9acf5ef5c32821d4d91e18f3cc",
        "title": "金丹诗诀  其五五",
        "author": "陈楠",
        "content": "谁知前短后长机，十二时中只一时。\n晦朔望弦明进退，炼成九转结婴儿。",
        "dynasty": "宋",
        "collection_info": null
    },
    {
        "uuid": "e15becffcb9e8231af4f1d9cbafcd870",
        "title": "金丹诗诀  其五六",
        "author": "陈楠",
        "content": "昆崙山上火星飞，金木相逢坎电时。\n药到月圆须满秤，急教进火莫蹉迟。",
        "dynasty": "宋",
        "collection_info": null
    },
    {
        "uuid": "7e4c04422b84dad0dc429b64f51ff93d",
        "title": "金丹诗诀  其五七",
        "author": "陈楠",
        "content": "大药须凭神气精，采来一处结交成。\n丹头只是先天气，炼作黄芽发玉英。",
        "dynasty": "宋",
        "collection_info": null
    },
    {
        "uuid": "488aa3b7cfceee0f9b2a3458be35f1ee",
        "title": "金丹诗诀  其五八",
        "author": "陈楠",
        "content": "分明只在片言间，老去殊途有易难。\n先自刀圭言下悟，渐收九转大还丹。",
        "dynasty": "宋",
        "collection_info": null
    },
    {
        "uuid": "da1d150fbc92a9189975809bf1f0d2df",
        "title": "金丹诗诀  其五九",
        "author": "陈楠",
        "content": "两处擒来共一炉，一泓真水结真酥。\n刀圭滋味吞归腹，浇灌黄芽产玉符。",
        "dynasty": "宋",
        "collection_info": null
    },
    {
        "uuid": "b76c0598144f9d41628e96582f317ed1",
        "title": "金丹诗诀  其六○",
        "author": "陈楠",
        "content": "捉将百脉倒归源，自会天然汞见铅。\n大地山河皆至宝，谁知身裏觅先天。",
        "dynasty": "宋",
        "collection_info": null
    },
    {
        "uuid": "c7474773a0d4ef47aeba66a1e5e29046",
        "title": "金丹诗诀  其六一",
        "author": "陈楠",
        "content": "宫中眼底火星飞，雷电掀翻白雪垂。\n身裏漏声闻滴滴，三尸精血可充饥。",
        "dynasty": "宋",
        "collection_info": null
    },
    {
        "uuid": "0446f58f0e92e37a79d7f5d57c099aeb",
        "title": "金丹诗诀  其六二",
        "author": "陈楠",
        "content": "五行四象外边寻，只在当人一寸心。\n运用阴阳成妙道，直教瓦砾尽成金。",
        "dynasty": "宋",
        "collection_info": null
    },
    {
        "uuid": "52f4affa05384123285f933c9bbb32f2",
        "title": "金丹诗诀  其六三",
        "author": "陈楠",
        "content": "偃月炉中煅坎离，片时自有一刀圭。\n寄言师祖张平叔，万圣千贤总在西。",
        "dynasty": "宋",
        "collection_info": null
    },
    {
        "uuid": "14b08d408712367fd654729707e1e6bf",
        "title": "金丹诗诀  其六四",
        "author": "陈楠",
        "content": "醉倒酣眠梦熟时，满船载宝过曹溪。\n一才识破丹基处，放去收来绝在伊。",
        "dynasty": "宋",
        "collection_info": null
    },
    {
        "uuid": "894d323c862492aefa5724629b02aaa6",
        "title": "金丹诗诀  其六五",
        "author": "陈楠",
        "content": "西南路上月华明，大药还从此处生。\n记得古人诗一句，曲江之上鹊桥横。",
        "dynasty": "宋",
        "collection_info": null
    },
    {
        "uuid": "90bc0e24913b1ca4023ae435383bdaf8",
        "title": "金丹诗诀  其六六",
        "author": "陈楠",
        "content": "一月三旬一日同，修丹法象夺天功。\n交加二八为丹母，望远徒劳觅虎龙。",
        "dynasty": "宋",
        "collection_info": null
    },
    {
        "uuid": "7e8c61a89848e9b45cebf773c23ea3d5",
        "title": "金丹诗诀  其六七",
        "author": "陈楠",
        "content": "尾闾白炁贯丹田，一颗真珠软似绵。\n满地冷光生玉笋，两池秋水漾红莲。",
        "dynasty": "宋",
        "collection_info": null
    },
    {
        "uuid": "8797d88a83ce6960d4275efde595c105",
        "title": "金丹诗诀  其六八",
        "author": "陈楠",
        "content": "鼎炉火候密推排，炼得纯阳气上来。\n地户闭时骨体实，天门积渐自然开。",
        "dynasty": "宋",
        "collection_info": null
    },
    {
        "uuid": "aece121d15c9b38fd37c2922ad6684fe",
        "title": "金丹诗诀  其六九",
        "author": "陈楠",
        "content": "水为灵符冲和液，火是丹枢混沌精。\n会在宫中凝结处，自然结蕊復生英。",
        "dynasty": "宋",
        "collection_info": null
    },
    {
        "uuid": "0cbb1c39bd49fafc2e18bd5bcc8c3e1b",
        "title": "金丹诗诀  其七○",
        "author": "陈楠",
        "content": "男儿怀孕是胎仙，只为蟾光夜夜圆。\n夺得天机真造化，身中自有玉清天。",
        "dynasty": "宋",
        "collection_info": null
    },
    {
        "uuid": "9f2b9f366616e1f29058758e5d2eb4c5",
        "title": "金丹诗诀  其七一",
        "author": "陈楠",
        "content": "鼎中朱橘亘天红，此是时时养火功。\n元炁归炉神不散，春山春水自春风。",
        "dynasty": "宋",
        "collection_info": null
    },
    {
        "uuid": "26d418e14ebf069a404867beb85b7a6c",
        "title": "金丹诗诀  其七二",
        "author": "陈楠",
        "content": "金鼎先干活水银，水银干了大丹成。\n分明有箇长生草，点铁成金不悮人。",
        "dynasty": "宋",
        "collection_info": null
    },
    {
        "uuid": "ee313eb15d6e6bdb0f3a6a921c7eb30c",
        "title": "金丹诗诀  其七三",
        "author": "陈楠",
        "content": "涕唾精津气血液，真僞混淆须辨惑。\n从无生有是药材，不可滞他虚幻物。",
        "dynasty": "宋",
        "collection_info": null
    },
    {
        "uuid": "e416ca4bc68877cc8afe5743275eb5b2",
        "title": "金丹诗诀  其七四",
        "author": "陈楠",
        "content": "经文变化在须臾，迷者何求日月疏。\n但守火爻三百刻，产成一颗夜明珠。",
        "dynasty": "宋",
        "collection_info": null
    },
    {
        "uuid": "e5bb1eb26dc33d296c7336ae31d6c369",
        "title": "金丹诗诀  其七五",
        "author": "陈楠",
        "content": "天源一派接昆崙，最隐无过九曲湾。\n百万玉龙嘶未断，一江春月趁渔船。",
        "dynasty": "宋",
        "collection_info": null
    },
    {
        "uuid": "6db581109a8700ac03f79a9bba89d699",
        "title": "金丹诗诀  其七六",
        "author": "陈楠",
        "content": "精神冥合炁归时，骨肉融和都不知。\n关节自开通畅也，形容光泽似婴儿。",
        "dynasty": "宋",
        "collection_info": null
    },
    {
        "uuid": "dca19e302f9e8b2042b4d9f5abe7aca2",
        "title": "金丹诗诀  其七七",
        "author": "陈楠",
        "content": "分两须当应两弦，此般法象合天渊。\n迴头问取黄婆看，何必区区待口传。",
        "dynasty": "宋",
        "collection_info": null
    },
    {
        "uuid": "3200f277a2bde7fe97b5c73efe9811df",
        "title": "金丹诗诀  其七八",
        "author": "陈楠",
        "content": "铅汞之宗龙虎根，玄牝之户戊已门。\n只向玉壶春色裏，摘枝花去问羲轩。",
        "dynasty": "宋",
        "collection_info": null
    },
    {
        "uuid": "6703619764608c19612310b45b2e5dd9",
        "title": "金丹诗诀  其七九",
        "author": "陈楠",
        "content": "近则三朝远九旬，须知变化有时辰。\n不知造化长生药，点汞成金也动人。",
        "dynasty": "宋",
        "collection_info": null
    },
    {
        "uuid": "22965d61d0e6996f463c89b85c49cff3",
        "title": "金丹诗诀  其八○",
        "author": "陈楠",
        "content": "鼎鼎元无药裏寻，寻来出去一般金。\n铸成大小多随意，便是冰壶妙理深。",
        "dynasty": "宋",
        "collection_info": null
    },
    {
        "uuid": "97ec4daf2c11ddfed9e710b90d36842c",
        "title": "金丹诗诀  其八一",
        "author": "陈楠",
        "content": "入鼎须凭重一斤，秤来却是十六星。\n一星水裏真金妙，合作流珠二八停。",
        "dynasty": "宋",
        "collection_info": null
    },
    {
        "uuid": "49c35a0f2769ef17469832bc3502c60b",
        "title": "金丹诗诀  其八二",
        "author": "陈楠",
        "content": "坎府坳塘石脚泉，星斗相对射高天。\n潺湲阳脉通青白，沐浴要教金体坚。",
        "dynasty": "宋",
        "collection_info": null
    },
    {
        "uuid": "e348a09405c18402512e3fc91516bf25",
        "title": "金丹诗诀  其八三",
        "author": "陈楠",
        "content": "尽道真人总默然，如何也不示言诠。\n若不骄傲事无语，只是胸中欠汞铅。",
        "dynasty": "宋",
        "collection_info": null
    },
    {
        "uuid": "33a6a4d356270ef86f589cad1c9df3fe",
        "title": "金丹诗诀  其八五",
        "author": "陈楠",
        "content": "龙虎丹砂义最幽，五神金内汞铅流。\n千朝变紫飞云去，直至大罗天上头。",
        "dynasty": "宋",
        "collection_info": null
    },
    {
        "uuid": "a3000112562fe7cc0a7dd5118d69693b",
        "title": "金丹诗诀  其八六",
        "author": "陈楠",
        "content": "用铅须得汞相和，二姓为亲女唱歌。\n炼到紫河车地动，白云相伴鹤来过。",
        "dynasty": "宋",
        "collection_info": null
    },
    {
        "uuid": "e6170aad7a3e5e977e9fb9050e66bf6c",
        "title": "金丹诗诀  其八七",
        "author": "陈楠",
        "content": "红黑相将妇嫁夫，一年一度入丹枢。\n洞房深处真云雨，产个婴儿一似渠。",
        "dynasty": "宋",
        "collection_info": null
    },
    {
        "uuid": "8fbccdcbb4ca12de19565adee2dee5c8",
        "title": "金丹诗诀  其八八",
        "author": "陈楠",
        "content": "坎男离女往干天，买药烧丹不用钱。\n偃月炉中烹造化，一些妙药要真铅。",
        "dynasty": "宋",
        "collection_info": null
    },
    {
        "uuid": "5016ecd8ba42553fa84c54bf8af179ca",
        "title": "金丹诗诀  其八九",
        "author": "陈楠",
        "content": "怪事教人笑几回，男儿今也会怀胎。\n自家精血自交结，身裏夫妻是妙哉。",
        "dynasty": "宋",
        "collection_info": null
    },
    {
        "uuid": "a77de8ae20fdc723ebff4eae49f16db0",
        "title": "金丹诗诀  其九○",
        "author": "陈楠",
        "content": "三姓名含二物交，赤龙飞上碧云霄。\n夜来甘露空中过，片月横空对鹊桥。",
        "dynasty": "宋",
        "collection_info": null
    },
    {
        "uuid": "a335287aa5d91cd377a4d583bf9c350b",
        "title": "金丹诗诀  其九一",
        "author": "陈楠",
        "content": "復姤修持水火宗，兔鸡沐浴内丹红。\n周天六六寒炉后，十月胎圆显圣功。",
        "dynasty": "宋",
        "collection_info": null
    },
    {
        "uuid": "3fba9d60d10307089006b0fd81a812d6",
        "title": "金丹诗诀  其九二",
        "author": "陈楠",
        "content": "水火同精间木金，火木知他甚处寻。\n脱黄着紫因何事，只为河车数转深。",
        "dynasty": "宋",
        "collection_info": null
    },
    {
        "uuid": "5d60c5ef492db30b9098369701443f81",
        "title": "金丹诗诀  其九三",
        "author": "陈楠",
        "content": "玉符金液炼天仙，月照昆崙一沼莲。\n试指北方玄武事，龟蛇因甚两相缠。",
        "dynasty": "宋",
        "collection_info": null
    },
    {
        "uuid": "9a63c8ba82c0a849defaf6e1631dae2c",
        "title": "金丹诗诀  其九四",
        "author": "陈楠",
        "content": "雨洗新篁双凤飞，玉芝花下一灵龟。\n抱琴弹尽舞仙曲，却放姮娥宴小池。",
        "dynasty": "宋",
        "collection_info": null
    },
    {
        "uuid": "c64cdc1661862acbcfa6ee2b6b09eeaf",
        "title": "金丹诗诀  其九五",
        "author": "陈楠",
        "content": "透体金光骨髓香，金筋玉骨尽纯阳。\n炼教赤血流为白，阴气消磨身自康。",
        "dynasty": "宋",
        "collection_info": null
    },
    {
        "uuid": "041cfe74f1a7892ec0c71b5b3b48bcfa",
        "title": "金丹诗诀  其九六",
        "author": "陈楠",
        "content": "一旦工夫尽志诚，凝神聚气固真精。\n颜容如玉无饥渴，方显金丹片饷成。",
        "dynasty": "宋",
        "collection_info": null
    },
    {
        "uuid": "8ee80799cd5b6fb1d7194832fe00bf67",
        "title": "金丹诗诀  其九七",
        "author": "陈楠",
        "content": "翠娥独立水晶宫，体态娇娆有意浓。\n半夜黄婆来叩户，作媒嫁去与金翁。",
        "dynasty": "宋",
        "collection_info": null
    },
    {
        "uuid": "988aae4acd126901eb7cd7728875a160",
        "title": "金丹诗诀  其九八",
        "author": "陈楠",
        "content": "太乙玄珠金液丹，还元返本驻童颜。\n更须亲听明师语，方可教君见一斑。",
        "dynasty": "宋",
        "collection_info": null
    },
    {
        "uuid": "904a35b4591b10ef20bcb645cb683c70",
        "title": "金丹诗诀  其九九",
        "author": "陈楠",
        "content": "夜来一朵碧芙渠，内有红丸滴滴珠。\n滴下华池是神水，丹田结聚作丹枢。",
        "dynasty": "宋",
        "collection_info": null
    },
    {
        "uuid": "e75945a3c314d4f25269831bdf82b778",
        "title": "金丹诗诀  其一○○",
        "author": "陈楠",
        "content": "离坎名为水火精，本是干坤二卦成。\n但取坎精点离穴，纯干便可摄飞琼。",
        "dynasty": "宋",
        "collection_info": null
    },
    {
        "uuid": "76947a47a50ba3e5c6b29b73930e15d7",
        "title": "盘栊颂",
        "author": "陈楠",
        "content": "终日盘盘圆又圆，中间一位土为尊。\n磨来磨去知多少，箇裏全无斧凿痕。",
        "dynasty": "宋",
        "collection_info": null
    },
    {
        "uuid": "9522cec5b53a382ccdda61f0f4642750",
        "title": "箍桶颂",
        "author": "陈楠",
        "content": "有漏教无漏，如何水泄通。\n既能圆密了，内外一真空。",
        "dynasty": "宋",
        "collection_info": null
    },
    {
        "uuid": "2fdb1bcc06b25c4a3460a53a480efaaa",
        "title": "尸解颂",
        "author": "陈楠",
        "content": "顶上雷声霹雳，混沌落地无踪。\n今朝得路便行，骑箇无角火龙。",
        "dynasty": "宋",
        "collection_info": null
    },
    {
        "uuid": "15acae0acaf0a3e4c7952491b8dd9637",
        "title": "灵龟洞",
        "author": "郭允升",
        "content": "谁将快剑斫苍石，涌出玉虹三百尺。\n漭流直注古潭心，卷雾喷空潭影澄。\n大声隐隐非雷霆，一洗万古山无青。\n崖崩谷断供奇秀，至今犹有龟蛇灵。\n我疑神龙宅幽邃，颔有骊珠贪熟睡。\n为君鞭起跨玉京，坐致商霖藓旱气。",
        "dynasty": "宋",
        "collection_info": null
    },
    {
        "uuid": "6605ddf3329b1f2ba5e7814dc47a28bc",
        "title": "简州",
        "author": "程敦临",
        "content": "郡城好处西州无，两江回合东南隅。\n江平浪稳去自在，净色浸透银蟾蜍。",
        "dynasty": "宋",
        "collection_info": null
    },
    {
        "uuid": "6e3c0c94f2085845579aa300ff44b1eb",
        "title": "题温州江心寺",
        "author": "程嘉量",
        "content": "东西两寺绝尘嚣，斋饭全凭早晚潮。\n解事江流更分断，为君题作小金焦。",
        "dynasty": "宋",
        "collection_info": null
    },
    {
        "uuid": "0a152ab87a4eec0ff8ae332995282769",
        "title": "灵岩七咏 定惠像",
        "author": "张雍",
        "content": "昔闻海岸落伽山，今日灵岩得谛观。\n莫问前身后身事，会须明眼一盘看。",
        "dynasty": "宋",
        "collection_info": null
    },
    {
        "uuid": "ff5a2c0a2a96c97d531d04374296beaa",
        "title": "灵岩七咏 证明龛",
        "author": "张雍",
        "content": "不倦千寻谒证明，凭栏下瞰白云生。\n更期进步孤峰顶，要向如来头上行。",
        "dynasty": "宋",
        "collection_info": null
    },
    {
        "uuid": "c912caa13b96061f648fa0a90a132da9",
        "title": "灵岩七咏 双鹤泉",
        "author": "张雍",
        "content": "双鹤飞来知几年，至今山腹有泓泉。\n直应为办高僧供，挹取无穷金湛然。",
        "dynasty": "宋",
        "collection_info": null
    },
    {
        "uuid": "431b1729d681f313738bfd492d721a51",
        "title": "灵岩七咏 灵龟泉",
        "author": "张雍",
        "content": "山作灵龟势愿游，滴泉奔涌岂常流。\n谁当一的能知味，认取心源莫躁求。",
        "dynasty": "宋",
        "collection_info": null
    },
    {
        "uuid": "c290cbcb91ee4c6eb57c6b5825f932d8",
        "title": "灵岩七咏 明空窍",
        "author": "张雍",
        "content": "横看空洞贯山南，人说当年卧佛岩。\n渠识老婆心太切，直将一点示愚凡。",
        "dynasty": "宋",
        "collection_info": null
    },
    {
        "uuid": "63872b8c2a9031018bb2dbe8f4e6a93b",
        "title": "灵岩七咏 铁袈裟",
        "author": "张雍",
        "content": "浅蹊针孔费掺掺，铁作袈裟信不凡。\n大庾岭头提不起，岂知千古付灵岩。",
        "dynasty": "宋",
        "collection_info": null
    },
    {
        "uuid": "45ac9c527f47f9997f87083bd20c0574",
        "title": "灵岩七咏 三十二罗汉",
        "author": "张雍",
        "content": "此山罗汉极□常，当日威容俨在堂。\n谁信盗中诚有道，智过君子实难量。",
        "dynasty": "宋",
        "collection_info": null
    },
    {
        "uuid": "87897ecadd6a0ba2b52e7ddc6009cc88",
        "title": "铁袈裟  其一",
        "author": "李懋远",
        "content": "宦游飘忽十年间，持节重来见旧山。\n惟有潺湲庭下水，无心犹伴白云闲。",
        "dynasty": "宋",
        "collection_info": null
    },
    {
        "uuid": "69ae8dd73f8db645d01b379d384114b3",
        "title": "铁袈裟  其二",
        "author": "李懋远",
        "content": "路转山腰十里阴，参差楼殿倚云平。\n青蛇白鹤今何在，泉石空留四绝名。",
        "dynasty": "宋",
        "collection_info": null
    },
    {
        "uuid": "787121c600d16f03f193889c104b7297",
        "title": "赠吕居仁",
        "author": "曾续",
        "content": "吕家三相盛天朝，流泽于今有凤毛。\n世业中微谁料理，却收才具入风骚。",
        "dynasty": "宋",
        "collection_info": null
    },
    {
        "uuid": "eea7fc87bc5f6dc6b5dc7f537d580f76",
        "title": "登证明观",
        "author": "释子千",
        "content": "欲知相续振宗风，常似泉源昼夜通。\n若使为霖布寰宇，每随云雾下高峰。",
        "dynasty": "宋",
        "collection_info": null
    },
    {
        "uuid": "a2e7b1483f1e314136c52028f1e2c064",
        "title": "登证明观",
        "author": "释子明",
        "content": "欲凭双虎说家风，透顶清泉到处通。\n已觉心源无望碍，何须更上证明峰。",
        "dynasty": "宋",
        "collection_info": null
    },
    {
        "uuid": "e7b3219032563e407e00601f8ef8c6bc",
        "title": "和张敏叔祠部压云轩韵",
        "author": "释冲邈",
        "content": "础润藏云族，檐虚压树梢。\n经常逢夜讲，斋不过中庖。\n有井龙庆蛰，无泥燕不巢。\n登临增野兴，四顾尽寒郊。",
        "dynasty": "宋",
        "collection_info": null
    },
    {
        "uuid": "a1269567d64615b120c51786d8c093d7",
        "title": "翠微山居诗  其一",
        "author": "释冲邈",
        "content": "山水煎茶拗柳枝，禅衣百结任风吹。\n看经只在明窗下，得失荣枯总不知。",
        "dynasty": "宋",
        "collection_info": null
    },
    {
        "uuid": "8b62f9f3188c69714f8b1e16d654ba65",
        "title": "翠微山居诗  其二",
        "author": "释冲邈",
        "content": "任运腾腾作老颠，何须论道復论禅。\n莫将闲事来相扰，妨我长伸两脚眠。",
        "dynasty": "宋",
        "collection_info": null
    },
    {
        "uuid": "cd9f7fc4143f2ccd4016860dcad5ab4c",
        "title": "翠微山居诗  其三",
        "author": "释冲邈",
        "content": "闲来石上卧长松，百衲袈裟破又缝。\n今日不愁明日饭，生涯只在钵盂中。",
        "dynasty": "宋",
        "collection_info": null
    },
    {
        "uuid": "6735fd58a7a618f6295b7131500ed7a9",
        "title": "翠微山居诗  其四",
        "author": "释冲邈",
        "content": "临溪草草结茅堂，静坐安然一炷香。\n不是息心除妄想，都缘无事可思量。",
        "dynasty": "宋",
        "collection_info": null
    },
    {
        "uuid": "9fd6b20c1efc303d94ae79d85bf94e46",
        "title": "翠微山居诗  其六",
        "author": "释冲邈",
        "content": "老来欲觅人间物，须向红尘问世人。\n莫怪山僧无扫帚，都缘行处不生尘。",
        "dynasty": "宋",
        "collection_info": null
    },
    {
        "uuid": "0a4c96f115493c98a52b759477641263",
        "title": "翠微山居诗  其七",
        "author": "释冲邈",
        "content": "幼人空门绝是非，老来学道转精微。\n钵中贫富千家饭，身上寒暄一衲衣。",
        "dynasty": "宋",
        "collection_info": null
    },
    {
        "uuid": "d1db89aeea3b3eb4547ee8b9d61aba58",
        "title": "翠微山居诗  其八",
        "author": "释冲邈",
        "content": "莫向人间定是非，是非定得有何为。\n而今休去便休去，若欲了时无了时。",
        "dynasty": "宋",
        "collection_info": null
    },
    {
        "uuid": "8629c6fb9bd2bb008bb12ca15c012c5c",
        "title": "翠微山居诗  其九",
        "author": "释冲邈",
        "content": "朝见花开满树红，暮观落叶又还空。\n若将花比人间事，花与人间事一同。",
        "dynasty": "宋",
        "collection_info": null
    },
    {
        "uuid": "5c09c2356ff4667befbaab941f4b4a8f",
        "title": "翠微山居诗  其一○",
        "author": "释冲邈",
        "content": "百计千般只为身，不知身是冢中尘。\n莫欺白髮无言语，此是黄泉寄信人。",
        "dynasty": "宋",
        "collection_info": null
    },
    {
        "uuid": "9081d0b9f48631beca0736653157d3a7",
        "title": "翠微山居诗  其一一",
        "author": "释冲邈",
        "content": "早灰百念卧灵山，世路无心绝往还。\n僧相祇宜林下看，不堪行到画堂前。",
        "dynasty": "宋",
        "collection_info": null
    },
    {
        "uuid": "3e7ee7493f95579afffa3685d5124ee6",
        "title": "翠微山居诗  其一二",
        "author": "释冲邈",
        "content": "一池荷叶衣无尽，数树松花食有余。\n却被世人知去处，更移茅舍作深居。",
        "dynasty": "宋",
        "collection_info": null
    },
    {
        "uuid": "b48985b2ec1918f095525e9cbab8f0a0",
        "title": "翠微山居诗  其一三",
        "author": "释冲邈",
        "content": "高山远望石碐碐，迭嶂回峦数十层。\n时人只识云生处，不见松萝岩下僧。",
        "dynasty": "宋",
        "collection_info": null
    },
    {
        "uuid": "79ad1de4f11490d4876449e96575d119",
        "title": "翠微山居诗  其一四",
        "author": "释冲邈",
        "content": "辞君莫怪归山早，为忆松萝对月宫。\n台殿不将金鏁闭，来时自有白云封。",
        "dynasty": "宋",
        "collection_info": null
    },
    {
        "uuid": "984cf8ee1a478ada76173e129eb25704",
        "title": "翠微山居诗  其一五",
        "author": "释冲邈",
        "content": "独摇金锡出樊笼，便踏孤云上碧峰。\n莫怪脚穿脱尘履，且图行处不留踪。",
        "dynasty": "宋",
        "collection_info": null
    },
    {
        "uuid": "7aba8dc7a13a203dfcf1206658da03a7",
        "title": "翠微山居诗  其一六",
        "author": "释冲邈",
        "content": "三界无家谁最亲，十方惟有一空身。\n但随云水伴明月，到处名山是主人。",
        "dynasty": "宋",
        "collection_info": null
    },
    {
        "uuid": "cd54d92e28207f76dee8edda05729775",
        "title": "翠微山居诗  其一七",
        "author": "释冲邈",
        "content": "茅檐静对千山月，竹户闲楼一片云。\n莫送往来名利客，阶前踏破绿苔纹。",
        "dynasty": "宋",
        "collection_info": null
    },
    {
        "uuid": "1585fb7e2f57db5af1887a1b67858bfe",
        "title": "翠微山居诗  其一八",
        "author": "释冲邈",
        "content": "踏石窗山一老僧，白云为伴水为朋。\n通宵只在洞中宿，月上青山便是灯。",
        "dynasty": "宋",
        "collection_info": null
    },
    {
        "uuid": "39b89cbe62e4fda849965908d52ec4f8",
        "title": "翠微山居诗  其一九",
        "author": "释冲邈",
        "content": "人生在世急如风，昨夜今朝事不同。\n不信但看桃李树，花开能得几时红。",
        "dynasty": "宋",
        "collection_info": null
    },
    {
        "uuid": "e6fe577bb59afd9ea161160afd256a95",
        "title": "翠微山居诗  其二○",
        "author": "释冲邈",
        "content": "僧家无事最幽闲，近对青松远对山。\n诗句不曾题落叶，恐随流水到人间。",
        "dynasty": "宋",
        "collection_info": null
    },
    {
        "uuid": "99685331e8c21130df518e528c91ed5b",
        "title": "翠微山居诗  其二一",
        "author": "释冲邈",
        "content": "霜飞峭壁夜猿惊，手把松枝叫月明。\n知有石龛僧入定，朝来不作断肠声。",
        "dynasty": "宋",
        "collection_info": null
    },
    {
        "uuid": "492b1473a862b52eb4780dd1aeb2e04e",
        "title": "翠微山居诗  其二二",
        "author": "释冲邈",
        "content": "任性随缘一比丘，一生无喜亦无忧。\n白云纵听飞来去，但得青山在即休。",
        "dynasty": "宋",
        "collection_info": null
    },
    {
        "uuid": "054d39b8e25c83c2ef8dce2ab516599d",
        "title": "翠微山居诗  其二三",
        "author": "释冲邈",
        "content": "炉中无火已多时，早起惟将一衲披。\n莫怪山僧常冷澹，夜深无处拾松枝。",
        "dynasty": "宋",
        "collection_info": null
    },
    {
        "uuid": "716020970728dfa73f2eaed5b31b6d7e",
        "title": "翠微山居诗  其二四",
        "author": "释冲邈",
        "content": "岂是栽松待茯苓，且图山色镇长青。\n他年行脚不将去，留与人间作画屏。",
        "dynasty": "宋",
        "collection_info": null
    },
    {
        "uuid": "05862149c79e1c608f9168ec56783ccd",
        "title": "翠微山居诗  其二五",
        "author": "释冲邈",
        "content": "高高峰顶恣情田，买断清闲不用钱。\n堪笑白云无定止，被他风送出山前。",
        "dynasty": "宋",
        "collection_info": null
    },
    {
        "uuid": "116f1c4db9bc168461285259869727a4",
        "title": "句",
        "author": "王逸民",
        "content": "我生不背佛，而自外道取。",
        "dynasty": "宋",
        "collection_info": null
    },
    {
        "uuid": "deace4845fde1e56ebf7b9e2aa406212",
        "title": "为蚊所扰得一绝句",
        "author": "徐端崇",
        "content": "空堂夜合势如云，沟壑宁知过去身。\n满腹经营尽膏血，那知通夕不眠人。",
        "dynasty": "宋",
        "collection_info": null
    },
    {
        "uuid": "21168d8fb27f1542ff5b8cc59a28a7b6",
        "title": "句",
        "author": "徐端崇",
        "content": "鲁邦司寇陈义高，三闾大夫心徒劳。\n相逢一笑无言说，去宿芦花又明月。",
        "dynasty": "宋",
        "collection_info": null
    },
    {
        "uuid": "7b8b6403294fb7400d3eefb493ed1415",
        "title": "句",
        "author": "王绹",
        "content": "我欲挂冠去，君当衣锦还。",
        "dynasty": "宋",
        "collection_info": null
    },
    {
        "uuid": "b994ff205cb77a66619812e6afbe83aa",
        "title": "建炎丞相成国吕忠穆公退老堂  其一",
        "author": "胡世将",
        "content": "云水郊深退老堂，公来野服换龙章。\n四朝尽瘁身犹健，一德同寅福未央。\n小隐聊堪供放浪，神州终倚致平康。\n功成他日归休地，海表家风有故乡。",
        "dynasty": "宋",
        "collection_info": null
    },
    {
        "uuid": "7a3706f6bf5e7f2ac01a127631e2ffd4",
        "title": "建炎丞相成国吕忠穆公退老堂  其二",
        "author": "胡世将",
        "content": "卜宅他乡得偃休，忘怀遇坎復乘流。\n功高天地云龙会，心寄丘园水石幽。\n墨客骚人多赋咏，金堂玉室纵追游。\n公念问舍真无负，自是豪英百尺楼。",
        "dynasty": "宋",
        "collection_info": null
    },
    {
        "uuid": "69b0fb3141cc6b80fdb923ffd6b421a7",
        "title": "癸丑三月十日自涌泉寺过吴文叟山居临溪观鱼辄题二诗  其一",
        "author": "胡世将",
        "content": "云物起争岩石秀，水拉行带野花香。\n一山应接知无暇，赖有青春白日长。",
        "dynasty": "宋",
        "collection_info": null
    },
    {
        "uuid": "36334b83af7b904453d34d387c28fd86",
        "title": "癸丑三月十日自涌泉寺过吴文叟山居临溪观鱼辄题二诗  其二",
        "author": "胡世将",
        "content": "偶寻胜赏到山扉，溪影涵晖动翠微。\n正欲临流看鱼乐，扁舟宁待夜潮归。",
        "dynasty": "宋",
        "collection_info": null
    },
    {
        "uuid": "c08ad3b88e2e5757b9202b02be3c01a2",
        "title": "苏子翼送黄精酒",
        "author": "朱弁",
        "content": "仙经何物堪却老，较功无如太阳草。\n龙衔鸡衔名虽异，菟公羊公事可考。\n苏君真是神仙裔，橘井阴功贯穹昊。\n云笈书成数万言，银关珠宫用心早。\n独知此物有奇効，福地名山为储宝。\n不惮林泉新斸掘，斥去杵臼谢饰捣。\n况从髙士论麹糜，更课公田收秫稻。\n一朝灵液浮瓮盎，三冬浩气生襟抱。\n且欣软饱得浇肠，漫说逆流工补脑。\n眼碧那忧散黒花，髮白故应还翠葆。\n贾傅只嫌松醥陋，刘堕敢夸桑落好。\n直须五斗论解酲，宁待三柸乃通道。\n谁知万里落旄人，亦许匏尊自倾倒。\n为君唤迴雪窖春，八载覊愁供一扫。\n曼倩宜分此日桃，安期莫诧他年枣。\n何烦更采石斛花，巳觉容颜不枯槁。\n根连石室喜入梦，句拟桐溪媿摛藻。\n平生我亦爱书扎，朱髓緑肠勤探讨。\n幸君汲引成此志，鹤驾骎骎望仙岛。\n吞腥啄腐非夙心，岁晚兹言良可保。",
        "dynasty": "宋",
        "collection_info": null
    },
    {
        "uuid": "2cd3c2266987073ecd1b7d590d7e9acd",
        "title": "初春以蔓菁作虀因忆往年避难大隗山采苹涧中为虀虀成汁为粉红色而香美特异乃信郑人所言为不诬矣今食新虀因成长韵",
        "author": "朱弁",
        "content": "藏蔬饱三冬，媚盘无靃靡。\n陈虀解束缚，冰雹散刀几。\n春畦芜菁苗，入眼渐可喜。\n青黄含风露，采摘从此始。\n持归作新虀，一饱竞鲜美。\n芬香溢肺肝，甘脆响牙齿。\n扪腹幽窻下，刍豢讵能比。\n忆昔避难初，窜身重嵓裏。\n云烟昬具茨，老稚且栖止。\n燕兵大捜索，焚荡石牛底。\n脱命擉虎山，野哭纷四起。\n暮投山前店，茅栋例烧毁。\n潜伏窟室中，衣敝不盖体。\n妻孥坐相对，生意薄于纸。\n晨朝行涧中，采芹涧边洗。\n郑人夸此虀，他菜非所拟。\n氤氲投瓦盎，触鼻似兰芷。\n一杯红粉羮，析酲胜仙醴。\n乃知野人献，凉薄未宜鄙。\n今来滞殊郷，白首家万里。\n犹能对荤羶，咀嚼出宫徴。\n回思十年梦，争夺殊未巳。\n饱食但谋身，吾颡良有泚。",
        "dynasty": "宋",
        "collection_info": null
    },
    {
        "uuid": "beba4cffcf96e017a693123c7cc00d69",
        "title": "北人以松皮为菜予初不知味虞侍郎分饷一小把因饭素授厨人与薗蔬杂进珎美可喜因作一诗",
        "author": "朱弁",
        "content": "吾老似出家，晚悟愧根钝。\n滋旨却羶荤，禅蜕要亲近。\n伟哉十八公，兹道亦精进。\n舎身奉刀几，割体绝嗔恨。\n鳞皴老龙皮，鸣齿溢芳润。\n流膏为伏龟，千岁未须问。\n便堪奴笋蕨，讵肯友芝菌。\n跏趺得一饱，万事皆可摈。\n侍郎文懿后，落落众推俊。\n澹然丗味薄，内典得所信。\n香厨留净供，频食不言顿。\n晏然黙不语，草木雷音震。\n得法于此公，骨髓传心印。\n应怜持节人，饷此为问讯。\n欲将无上味，为我洗尘坌。\n食之不敢余，感激在方寸。",
        "dynasty": "宋",
        "collection_info": null
    },
    {
        "uuid": "a2d0121512f9e48cdd15308df22a31a9",
        "title": "予以年事渐髙气海不能熟生暖冷旅中又无药物遂用火攻之策灼艾凡二百壮吟呻之际得诗二十韵",
        "author": "朱弁",
        "content": "不作漳濵卧，年侵血气衰。\n据鞍思少壮，揽镜嘆清羸。\n有病方求艾，无营莫问蓍。\n心知出下策，理胜遇中医。\n阳燧神逾速，铜仙术尽施。\n论功鄙炮制，取穴辨毫釐。\n火帝恩光异，炎官绩用奇。\n书萤比差似，珠蚁迫方知。\n忖物嗟炮鳖，观形笑灼龟。\n烟微初炙手，气烈渐鑚皮。\n闭目书徒展，支头枕屡移。\n发狂还自哂，贾勇仅能支。\n宋鹢追风日，吴牛喘月时。\n忠言劳缓颊，善谑为开眉。\n服气工夫逺，烧丹岁月遟。\n衞生防后患，伐性释前疑。\n展转那成梦，呻吟且当诗。\n因心念民瘼，出位嘆身卑。\n欲巳七年病，当从百丗师。\n保身将保国，未可废箴规。",
        "dynasty": "宋",
        "collection_info": null
    },
    {
        "uuid": "e5edefbeb7b0739800eba0115e78a8d9",
        "title": "元夕有感",
        "author": "朱弁",
        "content": "朔雪余千里，东风徧九州。\n关河中土异，灯火上元愁。\n緑蚁甞新酿，青貂恋故裘。\n紫姑无用卜，丗事正悠悠。",
        "dynasty": "宋",
        "collection_info": null
    },
    {
        "uuid": "c1e08b2f6568c40fe1cdba2811b8f0ea",
        "title": "忆钟离浚",
        "author": "朱弁",
        "content": "浚都同聚读书萤，楚岸春风忆送行。\n三十年前初识面，四千里外更关情。\n出疆我亦徒劳尔，入仕君今何似生。\n旅鴈相逢须一问，要从邮上得新声。",
        "dynasty": "宋",
        "collection_info": null
    },
    {
        "uuid": "dd1c1cf15cf4997daaba9d7c6f7a5027",
        "title": "炕寝三十韵",
        "author": "朱弁",
        "content": "风土南北殊，习尚非一躅。\n出疆虽仗节，入国蹔同俗。\n淹留岁再残，朔雪满崖谷。\n御冬貂裘弊，一炕且跧伏。\n西山石为薪，黝色惊射目。\n方炽绝可迩，将尽还自续。\n飞飞涌玄云，焰焰积红玉。\n稍疑雷出地，又似风薄木。\n谁容鼠栖冰，信是龙衔烛。\n阳曦助喘息，未害揺空腹。\n惠气生袴襦，仍工展拳足。\n岂惟脱肤鳞，兼復平体粟。\n负暄那用诧，执热定思沃。\n收功在岁寒，较德比时燠。\n虽余炙手熖，宁有烂额酷。\n矧当凝泫辰，炎帝独回毂。\n玄冥真退听，祝融端可録。\n嗟予亦何者，万里歌黄鹄。\n偃仰对窻扉，妍暖谢衾褥。\n壮怀羞竈媚，晚悟笑突曲。\n因思堕指人，暴露苦皲瘃。\n频年未解甲，蹈此锋刃毒。\n遥知革辂中，旰食安豆粥。\n陪臣将命来，意恳诚亦笃。\n有奇不能吐，何术止南牧。\n君心想更切，臣罪何由赎。\n此身虽自温，此志转烦促。\n论武贵止戈，天必从人欲。\n安得四海春，永作苍生福。\n聊拟少陵翁，秋风赋茅屋。",
        "dynasty": "宋",
        "collection_info": null
    },
    {
        "uuid": "66a3c750a97d91ea94e70437d74c9aa5",
        "title": "秋泉次韵",
        "author": "朱弁",
        "content": "新醅滃滃溢瓶盆，漱石秋泉带雨浑。\n翡翠杯深云液凝，鸬鷀杓满月波翻。\n照人光入樽罍莹，流齿香随语笑喷。\n巳拚扶头日三丈，朝酲未解任昬昬。",
        "dynasty": "宋",
        "collection_info": null
    },
    {
        "uuid": "4dad8c70d033a1a6df587d8573309637",
        "title": "夜雨枕上",
        "author": "朱弁",
        "content": "淅淅风声止，凄凄雨气凉。\n愁工萦客思，梦故遶江郷。\n书疏亲朋少，干戈岁月长。\n平城弭节地，可復见秋霜。",
        "dynasty": "宋",
        "collection_info": null
    },
    {
        "uuid": "a99cd92568f899ef59674a2b26133ac0",
        "title": "客怀",
        "author": "朱弁",
        "content": "兵气常时见，客怀何日开。\n形骸病自瘦，鬓髮老相催。\n巳负秦庭哭，终期汉节回。\n风雷识意我，一雨洗氛埃。",
        "dynasty": "宋",
        "collection_info": null
    },
    {
        "uuid": "d9c0d74ef6c0e8d782aa4b0df422a661",
        "title": "岁序",
        "author": "朱弁",
        "content": "岁序忽将晏，节旄嗟未还。\n低云惨众木，寒雨失群山。\n丧乱关诗思，讴謡发病颜。\n梦魂识旧隐，时到碧溪湾。",
        "dynasty": "宋",
        "collection_info": null
    },
    {
        "uuid": "0e26ab5d725241aaf317bcd03f6d8e15",
        "title": "白髮",
        "author": "朱弁",
        "content": "白髮使车前，烟波思渺然。\n霜清穫稻日，风急授衣天。\n客馆但愁坐，钓舟谁醉眠。\n乘槎会有便，真到斗牛边。",
        "dynasty": "宋",
        "collection_info": null
    }
]