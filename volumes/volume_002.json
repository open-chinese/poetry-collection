[
    {
        "uuid": "bd05e1d38f129dea2688adbfb670c37b",
        "title": "奉和御制麟德殿宴百僚应制",
        "author": "尚宫宋氏若昭",
        "content": "垂衣临八极，肃穆四门通。\n自是无为化，非关辅弼功。\n修文招隐伏，尚武殄妖凶。\n德炳韶光炽，恩霑雨露浓。\n衣冠陪御宴，礼乐盛朝宗。\n万寿称觞举，千年信一同。",
        "dynasty": "唐",
        "collection_info": null
    },
    {
        "uuid": "e3ddf16e68e913e389e4f7e38bf876c1",
        "title": "奉和御制麟德殿宴百官",
        "author": "尚宫宋氏若宪",
        "content": "端拱承休命，时清荷圣皇。\n四聪闻受谏，五服远朝王。\n景媚莺初啭，春残日更长。\n命筵多济济，盛乐復锵锵。\n酆镐谁将敌，横汾未可方。\n愿齐山岳寿，祉福永无疆。",
        "dynasty": "唐",
        "collection_info": null
    },
    {
        "uuid": "fa43195fe0d24013b580706f09d6d132",
        "title": "奉和麟德殿宴百僚应[制]",
        "author": "鲍氏君徽",
        "content": "睿泽先寰海，功成展武韶。\n戈鋋清外垒，文物盛中朝。\n圣祚山河固，宸章日月昭。\n玉筵鸾鹄集，仙管凤皇调。\n御柳新低绿，宫莺乍啭娇。\n愿将[亿]兆庆，千祀奉神尧。",
        "dynasty": "唐",
        "collection_info": null
    },
    {
        "uuid": "cd83c29be75c041fa91d5cac021a9aa2",
        "title": "关山月",
        "author": "鲍氏君徽",
        "content": "高高秋月明，北照辽阳城。\n塞迥光初满，风多晕更生。\n征人望乡思，战马闻鼙惊。\n朔风悲边草，胡沙暗虏营。\n霜凝匣中劒，风惫原上旌。\n早晚谒金阙，不闻刁斗声。",
        "dynasty": "唐",
        "collection_info": null
    },
    {
        "uuid": "4128775020c75eafa2df5feaea0e56fe",
        "title": "惜花吟",
        "author": "鲍氏君徽",
        "content": "枝上花，花下人，可怜颜色俱青春。\n昨日看花花灼灼，今朝看花花欲落。\n不如尽此花下欢，莫待春风总吹却。\n莺歌蝶舞韶光长，红炉煑茗松花香。\n妆成罢吟恣游后，独把芳枝归洞房。",
        "dynasty": "唐",
        "collection_info": null
    },
    {
        "uuid": "86f4d8063beb0c271eb29f3b296a476f",
        "title": "东亭茶宴",
        "author": "鲍氏君徽",
        "content": "闲朝向晓出帘栊，茗宴东亭四望通。\n远眺城池山色裏，俯聆絃管水声中。\n幽篁引沼新抽翠，芳槿低檐欲吐红。\n坐久此中无限兴，更怜团扇起清风。",
        "dynasty": "唐",
        "collection_info": null
    },
    {
        "uuid": "f084eeadd4facf529f386f9b240f7d14",
        "title": "夜梦",
        "author": "萧妃",
        "content": "昨日梦君归，贱妾下鸣机。\n极知意气薄，不着去时衣。\n故言如梦裏，赖得雁书飞。",
        "dynasty": "唐",
        "collection_info": null
    },
    {
        "uuid": "7ea570e0d8e0a7e27352a26329bb04ff",
        "title": "咏灯",
        "author": "南唐先主李昪",
        "content": "一点分明值万金，开时惟怕冷风侵。\n主人若也勤挑拨，敢向尊前不尽心。",
        "dynasty": "唐",
        "collection_info": null
    },
    {
        "uuid": "ef5978816d01a44c2ea94d0f3061607a",
        "title": "游后湖赏莲花",
        "author": "嗣主璟",
        "content": "蓼花蘸水火不灭，水鸟惊鱼银梭投。\n满目荷花千万顷，红碧相杂敷清流。\n孙武已斩吴宫女，琉璃池上佳人头。",
        "dynasty": "唐",
        "collection_info": null
    },
    {
        "uuid": "5c9f46d9574da02b01f689467a70c80c",
        "title": "保大五年元日大雪同太弟景遂汪王景逷齐王景逵进士李建勋中书徐铉勤政殿学士张义方登楼赋",
        "author": "嗣主璟",
        "content": "珠帘高卷莫轻遮，往往相逢隔岁华。\n春气昨宵飘律管，东风今日放梅花。\n素姿好把芳姿掩，落势还同舞势斜。\n坐有宾朋尊有酒，可怜清味属侬家。",
        "dynasty": "唐",
        "collection_info": null
    },
    {
        "uuid": "9772fb677e3cc3eb882bf85e79162e4b",
        "title": "句",
        "author": "嗣主璟",
        "content": "灵槎思浩荡，老鹤倚崆峒。\n苍苔迷古道，红叶乱朝霞。\n栖凤枝梢犹輭弱，化龙形状已依稀。",
        "dynasty": "唐",
        "collection_info": null
    },
    {
        "uuid": "1d132d4ff31a00bc5ac7cc53cf47657d",
        "title": "九月十日偶书",
        "author": "后主煜",
        "content": "晚雨秋阴酒乍醒，感时心绪杳难平。\n黄花冷落不成艳，红叶飕飗竞鼓声。\n背世返能厌俗态，偶缘犹未忘多情。\n自从双鬓斑斑白，不学安仁却自惊。",
        "dynasty": "唐",
        "collection_info": null
    },
    {
        "uuid": "ea498fb088fae37ce8baee1a00c843a8",
        "title": "秋莺",
        "author": "后主煜",
        "content": "残莺何事不知秋，横过幽林尚独游。\n老舌百般倾耳听，深黄一点入烟流。\n栖迟背世同悲鲁，浏亮如笙碎在缑。\n莫更留连好归去，露华凄冷蓼花愁。",
        "dynasty": "唐",
        "collection_info": null
    },
    {
        "uuid": "fc3e50a5d7574ae20e366c5269552af6",
        "title": "病起题山舍壁",
        "author": "后主煜",
        "content": "山舍初成病乍轻，杖藜巾褐称闲情。\n炉开小火深回暖，沟引新流几曲声。\n暂约彭涓安朽质，终期宗远问无生。\n谁能役役尘中累，贪合鱼龙构强名。",
        "dynasty": "唐",
        "collection_info": null
    },
    {
        "uuid": "efa2d5dd47c11c889c10b1b29bd711c8",
        "title": "送邓王二十弟从益牧宣城",
        "author": "后主煜",
        "content": "且维轻舸更迟迟，别酒重倾惜解携。\n浩浪侵愁光荡漾，乱山凝恨色高低。\n君驰桧楫情何极，我凭阑干日向西。\n咫尺烟江几多地，不须怀抱重凄凄。",
        "dynasty": "唐",
        "collection_info": null
    },
    {
        "uuid": "aec96568ff19c10650ff041c26191ecc",
        "title": "渡中江望石城泣下",
        "author": "后主煜",
        "content": "江南江北旧家乡，三十年来梦一场。\n吴苑宫闱今冷落，广陵台殿已荒凉。\n云笼远岫愁千片，雨打归舟泪万行。\n兄弟四人三百口，不堪闲坐细思量。",
        "dynasty": "唐",
        "collection_info": null
    },
    {
        "uuid": "abf5f580847150ab098ea6de4f8e3909",
        "title": "輓辞 一",
        "author": "后主煜",
        "content": "珠碎眼前珍，花凋世外春。\n未销心裏恨，又失掌中身。\n玉笥犹残药，香奁已染尘。\n前哀将后感，无泪可霑巾。",
        "dynasty": "唐",
        "collection_info": null
    },
    {
        "uuid": "5a3256a08df41a486fc51a88c68a6931",
        "title": "輓辞 二",
        "author": "后主煜",
        "content": "艳质同芳树，浮危道略同。\n正悲春落实，又苦雨伤丛。\n秾丽今何在？飘零事已空。\n沈沈无问处，千载谢东风。",
        "dynasty": "唐",
        "collection_info": null
    },
    {
        "uuid": "500c87a4dcf92f801338345daffa465b",
        "title": "悼诗",
        "author": "后主煜",
        "content": "永念难消释，孤怀痛自嗟。\n雨深秋寂莫，愁引病增加。\n咽绝风前思，昏蒙眼上花。\n空王应念我，穷子正迷家。",
        "dynasty": "唐",
        "collection_info": null
    },
    {
        "uuid": "66b4e6323e01edc8ed61ceb289133252",
        "title": "感怀 一",
        "author": "后主煜",
        "content": "又见桐花发旧枝，一楼烟雨暮凄凄。\n凭阑惆怅人谁会，不觉澘然泪眼低。",
        "dynasty": "唐",
        "collection_info": null
    },
    {
        "uuid": "ae0db808e1f38df83b2570a4c7ba8283",
        "title": "感怀 二",
        "author": "后主煜",
        "content": "层城无復见娇姿，佳节缠哀不自持。\n空有当年旧烟月，芙蓉城上哭蛾眉。",
        "dynasty": "唐",
        "collection_info": null
    },
    {
        "uuid": "efdd7ea17739c1b1a21d34432286fbb5",
        "title": "梅花",
        "author": "后主煜",
        "content": "殷勤移植地，曲槛小阑边。\n共约重芳日，还忧不盛妍。\n阻风开步障，乘月溉寒泉。\n谁料花前后，蛾眉却不全。",
        "dynasty": "唐",
        "collection_info": null
    },
    {
        "uuid": "0e0f1aab51adef5181b9e4fc4a104e13",
        "title": "梅花",
        "author": "后主煜",
        "content": "失却烟花主，东君自不知。\n清香更何用，犹发去年枝。",
        "dynasty": "唐",
        "collection_info": null
    },
    {
        "uuid": "0ad38b95cdd53cfa4d91f455c5033419",
        "title": "书灵筵手巾",
        "author": "后主煜",
        "content": "浮生共顦顇，壮岁失婵娟。\n汗手遗香渍，痕眉染黛烟。",
        "dynasty": "唐",
        "collection_info": null
    },
    {
        "uuid": "a35c2fe0e2aa14491be02a88484ef541",
        "title": "书琵琶背",
        "author": "后主煜",
        "content": "侁自肩如削，难胜数缕绦。\n天香留凤尾，余暖在檀槽。",
        "dynasty": "唐",
        "collection_info": null
    },
    {
        "uuid": "3633ddf06795c3a5efed0799822ee80e",
        "title": "病中感怀",
        "author": "后主煜",
        "content": "顦顇年来甚，萧条益自伤。\n风威侵病骨，雨气咽愁肠。\n夜鼎唯煎药，朝髭半染霜。\n前缘竟何似，谁与问空王。",
        "dynasty": "唐",
        "collection_info": null
    },
    {
        "uuid": "adffb39cfac612fa4cdc4c869d17f5b2",
        "title": "病中书事",
        "author": "后主煜",
        "content": "病身坚固道情深，宴坐清香思自任。\n月照静居唯捣药，门扃幽院只来禽。\n庸医懒听词何取，小婢将行力未禁。\n赖问空门知气味，不然烦恼万涂侵。",
        "dynasty": "唐",
        "collection_info": null
    },
    {
        "uuid": "a9ea17ef826e5a17a7bcea2cd7503471",
        "title": "赐宫人庆奴",
        "author": "后主煜",
        "content": "风情渐老见春羞，到处消魂感旧游。\n多谢长条似相识，强垂烟态拂人头。",
        "dynasty": "唐",
        "collection_info": null
    },
    {
        "uuid": "d18a6385658f91923bb34ba82eb4e342",
        "title": "题金楼子后",
        "author": "后主煜",
        "content": "牙籤万轴裹红绡，王粲书同付火烧。\n不于祖龙留面目，遗篇那得到今朝。",
        "dynasty": "唐",
        "collection_info": null
    },
    {
        "uuid": "db777cb3619152bbd36477b0c88d408e",
        "title": "句",
        "author": "后主煜",
        "content": "迢迢牵牛星，杳在河之阳。\n粲粲黄姑女，耿耿遥相望。\n鸎狂应有恨，蝶舞已无多。\n揖让月在手，动摇风满怀。\n病态如衰弱，厌厌向五年。\n衰颜一病难牵復，晓殿君临颇自羞。\n冷笑秦皇经远略，静怜姬满苦时巡。\n鬓从今日添新白，菊是去年依旧黄。\n万古到头归一死，醉乡葬地有高原。\n人生不满百，刚作千年画。\n日暎仙云薄，秋高天碧深。\n乌照始潜辉，龙烛便争秉。\n凝珠满露枝，游扬日已西。\n肃穆寒初至，九重开扇鹄。\n四牖炳灯鱼，羽觞无算酌。\n倾盌更为寿，深卮递酬宾。",
        "dynasty": "唐",
        "collection_info": null
    },
    {
        "uuid": "7daf481f9c945aeecae7cd773f30a34d",
        "title": "蔷薇诗一首十八韵呈东海侍郎徐铉",
        "author": "韩王从善",
        "content": "绿影覆幽池，芳菲四月时。\n管弦朝夕兴，组绣百千枝。\n盛引墙看徧，高烦架屡移。\n露轻濡綵笔，蜂误拂吟髭。\n日照玲珑幔，风摇翡翠帷。\n早红飘藓地，狂蔓挂蛛丝。\n嫩刺牵衣细，新条窣草垂。\n晚香难暂舍，娇态自相窥。\n深浅分前后，荣华互盛衰。\n尊前留客久，月下欲归迟。\n何处繁临砌？谁家密映篱。\n绛罗房灿烂，碧玉叶参差。\n分得殷勤种，开来远近知。\n晶荧歌袖袂，柔弱舞腰支。\n膏麝谁将比，庭萱自合嗤。\n匀妆低水鑑，泣泪滴烟𩅰。\n画拟凭梁广，名宜亚楚姬。\n寄君十八韵，思拙媿新奇。",
        "dynasty": "唐",
        "collection_info": null
    },
    {
        "uuid": "6de70125f40c71490e7139355e04bd15",
        "title": "观棊",
        "author": "吉王从谦",
        "content": "竹林二君子，尽日竟沈吟。\n相对终无语，争先各有心。\n恃强斯有失，守分固无侵。\n若算机筹处，沧沧海未深。",
        "dynasty": "唐",
        "collection_info": null
    },
    {
        "uuid": "a76c022fdfba5037bc8af73994e1bb32",
        "title": "赠别唐太师道袭",
        "author": "蜀高祖王建",
        "content": "丱岁便将为肘腋，二纪何曾离一日。\n更深犹尚立案前，敷奏柔和不伤物。\n今朝荣贵慰我心，双旌引向重城出。\n褒斜旧地委勋贤，从此生灵永泰息。",
        "dynasty": "唐",
        "collection_info": null
    },
    {
        "uuid": "a01ae4851a2efa410ae983e6e93e6570",
        "title": "幸秦川上梓潼山",
        "author": "后主衍",
        "content": "乔岩簇冷烟，幽径上寒天。\n下瞰峨眉岭，上窥华岳巅。\n驱驰非取乐，按幸为忧边。\n此去如登陟，歌楼路几千。",
        "dynasty": "唐",
        "collection_info": null
    },
    {
        "uuid": "41c54491618231c0e84ec2efa8c8efd4",
        "title": "题劒门",
        "author": "后主衍",
        "content": "缓辔踰双劒，行行蹑石棱。\n作千寻壁垒，为万祀依凭。\n道德虽无取，江山粗可矜。\n回看城阙路，云迭树层层。",
        "dynasty": "唐",
        "collection_info": null
    },
    {
        "uuid": "db92ea1d82ebece0b3d284a72b7c3658",
        "title": "过白卫岭和韩昭",
        "author": "后主衍",
        "content": "先朝神武力开边，画断封疆四五千。\n前望陇山屯劒戟，后凭巫峡锁烽烟。\n轩皇尚自亲平寇，嬴政徒劳爱学仙。\n想到隗宫寻胜处，正应莺语暮春天。",
        "dynasty": "唐",
        "collection_info": null
    },
    {
        "uuid": "f1d5791bc3bfb2fdb397eb9e147e5245",
        "title": "宫词",
        "author": "后主衍",
        "content": "辉辉赫赫浮玉云，宣华池上月华新。\n月华如水浸宫殿，有酒不醉真痴人。",
        "dynasty": "唐",
        "collection_info": null
    },
    {
        "uuid": "a22b2091e207a3eeaa102d48d9269bbe",
        "title": "醉妆词",
        "author": "后主衍",
        "content": "者边走，那边走，只是寻花柳。\n那边走，者边走，莫厌金杯酒。",
        "dynasty": "唐",
        "collection_info": null
    },
    {
        "uuid": "a9c8a5b161e2895ce9bbfb5264a267ee",
        "title": "句",
        "author": "后主衍",
        "content": "不缘朝阙去，好此结茅庐。",
        "dynasty": "唐",
        "collection_info": null
    },
    {
        "uuid": "ea05cecf103ea7aeb6bc58c9415934cd",
        "title": "巡衣锦军制还乡歌",
        "author": "吴越王钱镠",
        "content": "三节还乡兮挂锦衣，碧天朗朗兮爱日晖。\n功成道上兮列旌旗，父老远来兮相追随。\n家山乡眷兮会时稀，今朝设宴兮觥散飞。\n斗牛无孛兮民无欺，吴越一王兮驷马归。",
        "dynasty": "唐",
        "collection_info": null
    },
    {
        "uuid": "3ae097de53f128b9590f4133943d6e55",
        "title": "没了期歌 一",
        "author": "吴越王钱镠",
        "content": "没了期，没了期，营基纔了又仓基。",
        "dynasty": "唐",
        "collection_info": null
    },
    {
        "uuid": "4f69c87cf3ab505634837d40b6c38a80",
        "title": "没了期歌 二",
        "author": "吴越王钱镠",
        "content": "没了期，没了期，春衣纔了又冬衣。",
        "dynasty": "唐",
        "collection_info": null
    },
    {
        "uuid": "57f0cdcf3bfe649673d2431236693465",
        "title": "句",
        "author": "吴越王钱镠",
        "content": "须将一片地，付与有心人。\n黄河信有澄清日，后代应难继此才。\n传语龙王幷水府，钱塘借与筑钱城。",
        "dynasty": "唐",
        "collection_info": null
    },
    {
        "uuid": "dd734a0f75eaec575cfc6189b0c9a9ad",
        "title": "宫中作",
        "author": "后王钱俶",
        "content": "廊庑周遭翠幕遮，禁林深处绝喧譁。\n界开日影怜窗纸，穿破苔痕恶笋芽。\n西第晚宜供露茗，小池寒欲结冰花。\n谢公未是深沈量，犹把输赢局上夸。",
        "dynasty": "唐",
        "collection_info": null
    },
    {
        "uuid": "603e4cac40980d367af9ae8fd6159215",
        "title": "避暑摩诃池上作",
        "author": "后蜀嗣主孟昶",
        "content": "冰肌玉骨清无汗，水殿风来暗香暖。\n帘开明月独窥人，敧枕钗横云鬓乱。\n起来琼户寂无声，时见疎星渡河汉。\n屈指西风几时来，只恐流年暗中换。",
        "dynasty": "唐",
        "collection_info": null
    },
    {
        "uuid": "4f700b1d433d14654e020c6df8ed524d",
        "title": "批叶翘谏书纸尾",
        "author": "闽王王继鹏",
        "content": "春色曾看紫陌头，乱红飞尽不禁愁。\n人情自厌芳华歇，一叶随风落御沟。",
        "dynasty": "唐",
        "collection_info": null
    },
    {
        "uuid": "415a6bc1b10f193cf5c3c3c20a6b1cb7",
        "title": "丈人观",
        "author": "蜀太后徐氏",
        "content": "早与元妃慕至化，同跻灵岳访真仙。\n当时信有壶中景，今日亲来洞裏天。\n仪仗影空寥廓外，金丝声揭翠微巅。\n惟惭未致华胥理，徒卜升平万万年。",
        "dynasty": "唐",
        "collection_info": null
    },
    {
        "uuid": "be70ea82cdadc84575f69137bc0223cf",
        "title": "玄都观",
        "author": "蜀太后徐氏",
        "content": "千寻绿嶂夹流溪，登眺因知海岳低。\n瀑布迸舂青石碎，轮茵横翦翠峰齐。\n步黏苔藓龙桥滑，日闭烟罗鸟径迷。\n莫道穹天无路到，此山便是碧云梯。",
        "dynasty": "唐",
        "collection_info": null
    },
    {
        "uuid": "dcd1f5576e1b10ce549e5567306af8fd",
        "title": "丈人观谒先帝御容",
        "author": "蜀太后徐氏",
        "content": "圣帝归梧野，躬来谒圣颜。\n旋登三径路，似陟九嶷山。\n日照堆岚迥，云横积翠间。\n期修封禅礼，方俟再跻攀。",
        "dynasty": "唐",
        "collection_info": null
    },
    {
        "uuid": "12ea57e0bb8ca489a59865f32c3c74f8",
        "title": "题金华宫",
        "author": "蜀太后徐氏",
        "content": "再到金华顶，玄都访道回。\n云披分景象，黛锁显楼台。\n雨涤前山净，风吹去路开。\n翠屏夹流水，何必羡蓬莱。",
        "dynasty": "唐",
        "collection_info": null
    },
    {
        "uuid": "57e7b9d1b88885b696d4f4fbc760a745",
        "title": "丹景山至德寺",
        "author": "蜀太后徐氏",
        "content": "周回云水游丹景，因与真妃眺上方。\n晴日晓升金晃曜，寒泉夜落玉丁当。\n松梢月转琴栖影，柏径风牵麝食香。\n虔煠六铢宜铸祝，惟祈圣祉保遐昌。",
        "dynasty": "唐",
        "collection_info": null
    },
    {
        "uuid": "4f2ccc26fb2d3ac3c4f6491525707773",
        "title": "题彭州阳平化",
        "author": "蜀太后徐氏",
        "content": "寻真游胜境，巡礼到阳平。\n水远波澜碧，山高气象清。\n殿严孙氏貌，碑暗系师名。\n夜月登坛醮，松风森磬声。",
        "dynasty": "唐",
        "collection_info": null
    },
    {
        "uuid": "d0792d8177d90e68f97309ea3918afc8",
        "title": "三学山夜看圣灯",
        "author": "蜀太后徐氏",
        "content": "虔祷游灵境，元妃夙志同。\n玉香焚静夜，银烛炫辽空。\n泉漱云根月，钟敲桧杪风。\n印金标圣迹，飞石显神功。\n满望天涯极，平临日脚红。\n猿来斋石上，僧集讲筵中。\n顿作超三界，浑疑证六通。\n愿成修偃化，社稷保延洪。",
        "dynasty": "唐",
        "collection_info": null
    },
    {
        "uuid": "a1dce13ceaf5448a3af8ad1851b7900f",
        "title": "题天迴驿",
        "author": "蜀太后徐氏",
        "content": "周游灵境散幽情，千里江山暂得行。\n所恨风光看未足，却驱金翠入龟城。",
        "dynasty": "唐",
        "collection_info": null
    },
    {
        "uuid": "0e3bf030de65e4bba0fa7f80827cfd58",
        "title": "丈人观",
        "author": "蜀太妃徐氏",
        "content": "获陪翠辇喜殊常，同涉仙坛岂厌长。\n不羡乘鸾入烟雾，此中便是五云乡。",
        "dynasty": "唐",
        "collection_info": null
    },
    {
        "uuid": "05304a5e3093fe03c0b9d30ff010968b",
        "title": "玄都观",
        "author": "蜀太妃徐氏",
        "content": "登寻丹壑到玄都，接日红霞照座隅。\n即向周回岩下看，似看曾进画图无。",
        "dynasty": "唐",
        "collection_info": null
    },
    {
        "uuid": "afeafd42ad900e6127a477e3a2c04d82",
        "title": "游丈人观谒先帝御容",
        "author": "蜀太妃徐氏",
        "content": "共谒御容仪，还同在禁闱。\n笙歌喧宝殿，彩仗耀金徽。\n清泪霑罗袂，红霞拂绣衣。\n九疑山水远，无路继湘妃。",
        "dynasty": "唐",
        "collection_info": null
    },
    {
        "uuid": "1d2464de8abc59eb74a12dba87c95a75",
        "title": "题金华宫",
        "author": "蜀太妃徐氏",
        "content": "碧烟红雾漾人衣，宿雾苍苔石径危。\n风巧解吹松上曲，蝶娇频采脸边脂。\n同寻僻境思携手，暗指遥山学画眉。\n好把身心清净处，角冠霞帔事希夷。",
        "dynasty": "唐",
        "collection_info": null
    },
    {
        "uuid": "ed437d83e95521afecf42d80826d4b5e",
        "title": "和题丹景山至德寺",
        "author": "蜀太妃徐氏",
        "content": "丹景山头宿梵宫，玉轮金辂驻虚空。\n军持无水注寒碧，兰若有花开晚红。\n武士尽排青嶂下，内人皆在讲筵中。\n我家帝子传王业，积善终期四海同。",
        "dynasty": "唐",
        "collection_info": null
    },
    {
        "uuid": "2184f28fc6207ab9f6e1ea58b274e5b5",
        "title": "题彭州阳平化",
        "author": "蜀太妃徐氏",
        "content": "云浮翠辇届阳平，真似骖鸾到上清。\n风起半厓闻虎啸，雨来当面见龙行。\n晚寻水涧听松韵，夜上星坛看月明。\n长恐前身居此境，玉皇教向锦城生。",
        "dynasty": "唐",
        "collection_info": null
    },
    {
        "uuid": "bd7afadfffd19c5b04fd34f15df8d836",
        "title": "三学山夜看圣灯",
        "author": "蜀太妃徐氏",
        "content": "圣灯千万炬，旋向碧空生。\n细雨湿不暗，好风吹更明。\n磬敲金地响，僧唱梵天声。\n若说无心法，此光如有情。",
        "dynasty": "唐",
        "collection_info": null
    },
    {
        "uuid": "43954c09a385c411b24a23d1c091d84b",
        "title": "题天迴驿",
        "author": "蜀太妃徐氏",
        "content": "翠驿红亭近玉京，梦魂犹是在青城。\n比来出看江山景，却被江山看出行。",
        "dynasty": "唐",
        "collection_info": null
    },
    {
        "uuid": "535e4af549446074b2bce97d0dc09827",
        "title": "郊庙歌辞 祀圜丘乐章 豫和",
        "author": "褚亮",
        "content": "上灵睠命膺会昌，盛德殷荐叶辰良。\n景福降兮圣德远，玄化穆兮天历长。",
        "dynasty": "唐",
        "collection_info": null
    },
    {
        "uuid": "64075db1318a1e9a8bc60159fbbca122",
        "title": "郊庙歌辞 祀圜丘乐章 太和",
        "author": "褚亮",
        "content": "穆穆我后，道应千龄。\n登三处大，得一居贞。\n礼惟崇德，乐以和声。\n百神仰止，天下文明。",
        "dynasty": "唐",
        "collection_info": null
    },
    {
        "uuid": "527b04b663bf8d9e30726c7ce970bc2b",
        "title": "郊庙歌辞 祀圜丘乐章 肃和",
        "author": "褚亮",
        "content": "闿阳播气，甄曜垂明。\n有赫圜宰，深仁曲成。\n日丽苍璧，烟开紫营。\n聿遵干享，式降鸿祯。",
        "dynasty": "唐",
        "collection_info": null
    },
    {
        "uuid": "d60a6c142d1a058a4667d0d2596ae572",
        "title": "郊庙歌辞 祀圜丘乐章 雍和",
        "author": "褚亮",
        "content": "钦惟大帝，[载]仰皇穹。\n始命田烛，爰启郊宫。\n云门骇听，雷鼓鸣空。\n神其介祀，景祚斯融。",
        "dynasty": "唐",
        "collection_info": null
    },
    {
        "uuid": "7ea815acd4f2eae3e3d625c8840e11a1",
        "title": "郊庙歌辞 祀圜丘乐章 寿和",
        "author": "褚亮",
        "content": "八音斯奏，三献毕陈。\n宝祚惟永，晖光日新。",
        "dynasty": "唐",
        "collection_info": null
    },
    {
        "uuid": "03efa8e64f97a8bbf056c2b4966cf153",
        "title": "郊庙歌辞 祀圜丘乐章 舒和",
        "author": "褚亮",
        "content": "迭璧凝影皇坛路，编珠流彩帝郊前。\n已奏黄钟歌大吕，还符宝历祚昌年。",
        "dynasty": "唐",
        "collection_info": null
    },
    {
        "uuid": "25d01a1d07a6e0d0cbfe5333e0064468",
        "title": "郊庙歌辞 祀圜丘乐章 凯安",
        "author": "褚亮",
        "content": "昔在炎运终，中华乱无象。\n酆郊赤乌见，邙山黑云上。\n大赉下周车，禁暴开殷网。\n幽明同叶赞，鼎祚齐天壤。",
        "dynasty": "唐",
        "collection_info": null
    },
    {
        "uuid": "98cc3bf836865f8b1bbee43c662d4f2c",
        "title": "郊庙歌辞 祀圜丘乐章 豫和",
        "author": "褚亮",
        "content": "歌奏毕兮礼献终，六龙驭兮神将昇。\n明德感兮非黍稷，降福简兮祚休征。",
        "dynasty": "唐",
        "collection_info": null
    },
    {
        "uuid": "4cf2d9864698061dc17e59a341ffce43",
        "title": "郊庙歌辞 郊天旧乐章 豫和",
        "author": "不详",
        "content": "苹蘩礼着，黍稷诚微。\n音盈凤管，彩驻龙旗。\n洪歆式就，介福攸归。\n送乐有阕，灵驭遄飞。",
        "dynasty": "唐",
        "collection_info": null
    },
    {
        "uuid": "787719fcb4f19a9abaf069750c1d05ac",
        "title": "郊庙歌辞 武后大享昊天乐章 一",
        "author": "不详",
        "content": "大阴凝至化，真耀蕴轩仪。\n德迈娥台敞，仁高姒幄披。\n扪天遂启极，梦日乃昇曦。",
        "dynasty": "唐",
        "collection_info": null
    },
    {
        "uuid": "eccf69fb3934c60592369113e46480b9",
        "title": "郊庙歌辞 武后大享昊天乐章 三",
        "author": "不详",
        "content": "干仪混成冲邃，天道下济高明。\n闿阳晨披紫阙，太一晓降黄庭。\n圆坛敢[申]昭报，方璧冀展虔情。\n丹禁式敷衷恳，玄鉴庶察微诚。",
        "dynasty": "唐",
        "collection_info": null
    },
    {
        "uuid": "c306eeba463445f0f699e09eb3a4a435",
        "title": "郊庙歌辞 武后大享昊天乐章 四",
        "author": "不详",
        "content": "巍巍睿业广，赫赫圣基隆。\n菲德承先顾，祯符萃眇躬。\n铭开武岩侧，图荐洛川中。\n微诚讵幽感，景命忽昭融。\n有怀惭紫极，无以谢玄穹。",
        "dynasty": "唐",
        "collection_info": null
    },
    {
        "uuid": "cc5fb016e405aade4d0ced0ac7efd3ca",
        "title": "郊庙歌辞 武后大享昊天乐章 六",
        "author": "不详",
        "content": "昭昭上帝，穆穆下临。\n礼崇备物，乐奏锵金。\n兰羞委荐，桂醑盈斟。\n敢希[明]德，聿罄庄心。",
        "dynasty": "唐",
        "collection_info": null
    },
    {
        "uuid": "4e19ff8085470e2c9ef29b9d13fdc441",
        "title": "郊庙歌辞 武后大享昊天乐章 七",
        "author": "不详",
        "content": "樽浮九酝，礼备三周。\n陈诚菲奠，契福神猷。",
        "dynasty": "唐",
        "collection_info": null
    },
    {
        "uuid": "d013855082a11ddde24801ad51bf633d",
        "title": "郊庙歌辞 武后大享昊天乐章 九",
        "author": "不详",
        "content": "荷恩承顾託，执契恭临抚。\n庙畧静边荒，天兵耀神武。\n有截资先化，无为遵旧矩。\n祯符降昊穹，大业光寰宇。",
        "dynasty": "唐",
        "collection_info": null
    },
    {
        "uuid": "c5db42a5c8311f48c66434ca1c35152c",
        "title": "郊庙歌辞 武后大享昊天乐章 十",
        "author": "不详",
        "content": "肃肃祀典，邕邕礼秩。\n三献已周，九成斯毕。\n爰撤其俎，载迁其实。\n或升或降，唯诚唯质。",
        "dynasty": "唐",
        "collection_info": null
    },
    {
        "uuid": "8ccc683a8177ca23ce62255f0df9ef27",
        "title": "郊庙歌辞 武后大享昊天乐章 十一",
        "author": "不详",
        "content": "礼终肆类，乐阕九成。\n仰惟明德，敢荐非馨。\n顾惭菲奠，久驻云軿。\n瞻荷灵泽，悚恋兼盈。",
        "dynasty": "唐",
        "collection_info": null
    },
    {
        "uuid": "25cdecce94a74310e193ccc0d71d2580",
        "title": "郊庙歌辞 中宗祀昊天乐章 豫和",
        "author": "不详",
        "content": "天之历数归睿唐，顾惟菲德钦昊苍。\n撰吉日兮表殷荐，冀神鉴兮降闿阳。",
        "dynasty": "唐",
        "collection_info": null
    },
    {
        "uuid": "da86442e9b892c9c9167da2ffc16a6cc",
        "title": "郊庙歌辞 中宗祀昊天乐章 太和",
        "author": "不详",
        "content": "恭临宝位，肃奉瑶图。\n恆思解网，每轸泣辜。\n德惭巢燧，化劣唐虞。\n期我良弼，式赞嘉谟。",
        "dynasty": "唐",
        "collection_info": null
    },
    {
        "uuid": "3a8317faf0c79c222b832cc94d2c25c7",
        "title": "郊庙歌辞 中宗祀昊天乐章 告谢",
        "author": "不详",
        "content": "得一流玄泽，通三御紫宸。\n远叶千龄运，遐销九域尘。\n绝瑞骈阗集，殊祥络绎臻。\n登年庆栖亩，稔岁贺盈囷。",
        "dynasty": "唐",
        "collection_info": null
    },
    {
        "uuid": "0bb014e923f762337248feb98cdca3a0",
        "title": "郊庙歌辞 中宗祀昊天乐章 肃和",
        "author": "不详",
        "content": "悠哉广覆，大矣曲成。\n九玄着象，七曜贞明。\n珪璧是奠，酝酎斯盈。\n作乐崇德，爰畅咸英。",
        "dynasty": "唐",
        "collection_info": null
    },
    {
        "uuid": "10c2c0e054fb302dc34ef0c3bac84fa3",
        "title": "郊庙歌辞 中宗祀昊天乐章 雍和",
        "author": "不详",
        "content": "郊坛展敬，严配因心。\n孤竹箫管，空桑瑟琴。\n肃穆大礼，铿锵八音。\n恭惟上帝，希降灵歆。",
        "dynasty": "唐",
        "collection_info": null
    },
    {
        "uuid": "37b94fcede7a8190e85b67eec0a156a9",
        "title": "郊庙歌辞 中宗祀昊天乐章 福和",
        "author": "不详",
        "content": "九成爰奏，三献式陈。\n钦承景福，恭託明禋。",
        "dynasty": "唐",
        "collection_info": null
    },
    {
        "uuid": "29c4cf20c6c1b107b2c3050e6714ddab",
        "title": "郊庙歌辞 中宗祀昊天乐章 中宫助祭升坛",
        "author": "不详",
        "content": "坤元光至德，柔训阐皇风。\n芣苡芳声远，螽斯美化隆。\n睿范超千载，嘉猷备六宫。\n肃恭陪盛典，钦若荐禋宗。",
        "dynasty": "唐",
        "collection_info": null
    },
    {
        "uuid": "3261ccaedbb7deaec6d81de0b5c2378b",
        "title": "郊庙歌辞 中宗祀昊天乐章 亚献",
        "author": "不详",
        "content": "三灵降飨，三后配神。\n虔敷藻奠，敬展郊禋。",
        "dynasty": "唐",
        "collection_info": null
    },
    {
        "uuid": "ee48fac90b38421256d4e55b3967568a",
        "title": "郊庙歌辞 中宗祀昊天乐章 舒和",
        "author": "不详",
        "content": "已陈粢盛敷严祀，更奏笙镛协雅声。\n璇图宝历欣宁谧，晏俗淳风乐太平。",
        "dynasty": "唐",
        "collection_info": null
    },
    {
        "uuid": "e05b9cf1ec6a166c4e81d0f082e6f75f",
        "title": "郊庙歌辞 中宗祀昊天乐章 凯安",
        "author": "不详",
        "content": "堂堂圣祖兴，赫赫昌基泰。\n戎车盟津偃，玉帛涂山会。\n舜日启祥晖，尧云卷征斾。\n风猷被有截，声教覃无外。",
        "dynasty": "唐",
        "collection_info": null
    },
    {
        "uuid": "016b3593b133688d34f0752d9f0cfd98",
        "title": "郊庙歌辞 明皇祀圜丘乐章 豫和",
        "author": "不详",
        "content": "至矣丕构，烝哉太平。\n授牺膺箓，復禹继明。\n草木仁化，凫鹥颂声。\n祀宗陈德，无媿斯诚。",
        "dynasty": "唐",
        "collection_info": null
    },
    {
        "uuid": "a64974e2c26309f6b09222d6ff9831d3",
        "title": "郊庙歌辞 明皇祀圜丘乐章 太和",
        "author": "不详",
        "content": "郊坛斋帝，礼乐祀天。\n丹青寰宇，宫征山川。\n神祇毕降，行止重旋。\n融融穆穆，纳祉洪延。",
        "dynasty": "唐",
        "collection_info": null
    },
    {
        "uuid": "066cd6e23102c916a5581f8a7c59bbf1",
        "title": "郊庙歌辞 明皇祀圜丘乐章 肃和",
        "author": "不详",
        "content": "止奏潜聆，登仪宿啭。\n太玉躬奉，参钟首奠。\n簠簋聿昇，牺牲遰荐。\n昭事颙若，存存以俔。",
        "dynasty": "唐",
        "collection_info": null
    },
    {
        "uuid": "f659d2a84f072ee17f9c2f6317196285",
        "title": "郊庙歌辞 明皇祀圜丘乐章 雍和",
        "author": "不详",
        "content": "烂云普洽，律风无外。\n千品其凝，九宾斯会。\n禋尊晋烛，纯牺涤汰。\n玄覆攸广，鸿休汪濊。",
        "dynasty": "唐",
        "collection_info": null
    },
    {
        "uuid": "cca9563f2f2f7c7c893d1f9e01f8577a",
        "title": "郊庙歌辞 明皇祀圜丘乐章 寿和",
        "author": "不详",
        "content": "六变爰阕，八阶载虔。\n佑我皇祚，于万斯年。",
        "dynasty": "唐",
        "collection_info": null
    },
    {
        "uuid": "40c96a6b9be1f2512107f6f8d988f6fa",
        "title": "郊庙歌辞 明皇祀圜丘乐章 寿和",
        "author": "不详",
        "content": "于赫圣祖，龙飞晋阳。\n底定万国，奄有四方。\n功格上下，道冠农黄。\n郊天配享，德合无疆。",
        "dynasty": "唐",
        "collection_info": null
    },
    {
        "uuid": "508a2bc73c22b7c3d2b064d5b29e5ad8",
        "title": "郊庙歌辞 明皇祀圜丘乐章 寿和",
        "author": "不详",
        "content": "崇崇泰畤，肃肃严禋。\n粢盛既洁，金石毕陈。\n上帝来享，介福爰臻。\n受釐合祉，宝祚维新。",
        "dynasty": "唐",
        "collection_info": null
    },
    {
        "uuid": "62e7e56ec204d5f4a2f09fc6be91aeb9",
        "title": "郊庙歌辞 明皇祀圜丘乐章 舒和",
        "author": "不详",
        "content": "祝史正辞，人神叶庆。\n福以德招，享以诚应。\n六变云备，百礼斯浃。\n祀事孔明，祚流万叶。",
        "dynasty": "唐",
        "collection_info": null
    },
    {
        "uuid": "42b7e9eec4dc139eeb0c896394172e0e",
        "title": "郊庙歌辞 明皇祀圜丘乐章 凯安",
        "author": "不详",
        "content": "馨香惟后德，明命光天保。\n肃和崇圣灵，陈信表皇道。\n玉鏚初蹈厉，金匏既静好。",
        "dynasty": "唐",
        "collection_info": null
    },
    {
        "uuid": "25c4124251bfbf6ffda4fa828fb1b5fe",
        "title": "郊庙歌辞 明皇祀圜丘乐章 豫和",
        "author": "不详",
        "content": "大号成命，思文配天。\n神光肸蠁，龙驾言旋。\n眇眇阊阖，昭昭上玄。\n俾昌而大，于斯万年。",
        "dynasty": "唐",
        "collection_info": null
    },
    {
        "uuid": "7ce11d73bef5e670dd3313bb58141771",
        "title": "郊庙歌辞 明皇祀圜丘乐章 太和",
        "author": "不详",
        "content": "六成既阕，三荐云终。\n神心具醉，圣敬愈崇。\n受釐皇邸，回跸帷宫。\n穰穰之福，永永无穷。",
        "dynasty": "唐",
        "collection_info": null
    },
    {
        "uuid": "abc7a45c8bba11e2f3fe66ae7a3357cb",
        "title": "郊庙歌辞 封泰山乐章 豫和 一",
        "author": "张说",
        "content": "款泰坛，柴泰清。\n受天命，报天成。\n竦皇心，荐乐声。\n志上达，歌下迎。",
        "dynasty": "唐",
        "collection_info": null
    },
    {
        "uuid": "4e162ee9835573b47a1f26d44fff2a2d",
        "title": "郊庙歌辞 封泰山乐章 豫和 二",
        "author": "张说",
        "content": "亿上帝，临下庭。\n骑日月，陪列星。\n嘉祝信，大糦馨。\n澹神心，醉皇灵。",
        "dynasty": "唐",
        "collection_info": null
    },
    {
        "uuid": "755901785522bbfd0bdc27a4d7124ee2",
        "title": "郊庙歌辞 封泰山乐章 豫和 三",
        "author": "张说",
        "content": "相百辟，贡八荒。\n九歌敍，万舞翔。\n肃振振，铿皇皇。\n帝欣欣，福穰穰。",
        "dynasty": "唐",
        "collection_info": null
    },
    {
        "uuid": "7c13365c5622a2290022a4fb13ded125",
        "title": "郊庙歌辞 封泰山乐章 豫和 四",
        "author": "张说",
        "content": "高在上，道光明。\n物资始，德难名。\n承眷命，牧苍生。\n寰宇谧，太阶平。",
        "dynasty": "唐",
        "collection_info": null
    },
    {
        "uuid": "266e3db5fb95b668c5e3c66029092545",
        "title": "郊庙歌辞 封泰山乐章 豫和 五",
        "author": "张说",
        "content": "天道无亲，至诚与邻。\n山川遍礼，宫征维新。\n玉帛非盛，聪明会真。\n正斯一德，通乎百神。",
        "dynasty": "唐",
        "collection_info": null
    },
    {
        "uuid": "b375f8edacc06eb70b110b591b0155e5",
        "title": "郊庙歌辞 封泰山乐章 豫和 六",
        "author": "张说",
        "content": "飨帝飨亲，维孝维圣。\n缉熙懿德，敷扬成命。\n华夷志同，笙镛礼盛。\n明灵降止，感此诚敬。",
        "dynasty": "唐",
        "collection_info": null
    },
    {
        "uuid": "6a7459c510d2f70a0d4e2ee971e450e7",
        "title": "郊庙歌辞 封泰山乐章 太和",
        "author": "张说",
        "content": "孝敬中发，和容外彰。\n腾华照宇，如昇太阳。\n贞璧就奠，玄灵垂光。\n礼乐具举，济济洋洋。",
        "dynasty": "唐",
        "collection_info": null
    },
    {
        "uuid": "932cc17738f129d75b2c7050039a21bd",
        "title": "郊庙歌辞 封泰山乐章 肃和",
        "author": "张说",
        "content": "奠祖配天，承天享帝。\n百灵咸秩，四海来祭。\n植我苍璧，布我玄制。\n华日裴回，神烟容裔。",
        "dynasty": "唐",
        "collection_info": null
    },
    {
        "uuid": "1a9f31aebcd142f94a053d6fce74213e",
        "title": "郊庙歌辞 封泰山乐章 雍和",
        "author": "张说",
        "content": "俎豆有馥，粢盛洁丰。\n亦有和羹，既戒既平。\n钟鼓管磬，肃唱和鸣。\n皇皇后祖，来我思成。",
        "dynasty": "唐",
        "collection_info": null
    },
    {
        "uuid": "dc9e7ed7b43d0fe2f36fe423e10e9831",
        "title": "郊庙歌辞 封泰山乐章 寿和",
        "author": "张说",
        "content": "烝烝我后，享献惟夤。\n躬酌郁鬯，跪奠明神。\n孝莫孝乎，配上帝亲。\n敬莫敬乎，教天下臣。",
        "dynasty": "唐",
        "collection_info": null
    },
    {
        "uuid": "ed4a0b72509caaf6bdbf0ce24a2c5a98",
        "title": "郊庙歌辞 封泰山乐章 寿和",
        "author": "张说",
        "content": "皇祖严配，配享皇天。\n皇皇降嘏，天子万年。",
        "dynasty": "唐",
        "collection_info": null
    },
    {
        "uuid": "e711b9f493a5a274769da3d62ffe1ea0",
        "title": "郊庙歌辞 封泰山乐章 舒和",
        "author": "张说",
        "content": "六钟翕协六变成，八佾倘佯八风生。\n乐九[韶]兮人神感，美七德兮天地清。",
        "dynasty": "唐",
        "collection_info": null
    },
    {
        "uuid": "872a3add76cb46c2f35168d697301f63",
        "title": "郊庙歌辞 封泰山乐章 凯安",
        "author": "张说",
        "content": "烈祖顺三灵，文宗威四海。\n黄钺诛羣盗，朱旗扫多罪。\n戢兵天下安，约法人心改。\n大哉干羽意，长见风云在。",
        "dynasty": "唐",
        "collection_info": null
    },
    {
        "uuid": "a37cfe8d1bbd93cbcd53b49ef50b76d8",
        "title": "郊庙歌辞 封泰山乐章 豫和",
        "author": "张说",
        "content": "乐已终，[烟]燎上。\n怀灵惠，结皇想。\n归风疾，迴风爽。\n百[福]来，众神往。",
        "dynasty": "唐",
        "collection_info": null
    },
    {
        "uuid": "59b1e24b482f5af163af0244f35216ef",
        "title": "郊庙歌辞 祈谷乐章 肃和",
        "author": "不详",
        "content": "履艮斯绳，居中体正。\n龙运垂祉，昭符启圣。\n式事严禋，聿怀嘉庆。\n惟帝永锡，时皇休命。",
        "dynasty": "唐",
        "collection_info": null
    },
    {
        "uuid": "9838b6aab1c276e7d2c6b497b90a2c8a",
        "title": "郊庙歌辞 祈谷乐章 雍和",
        "author": "不详",
        "content": "殷荐乘春，太坛临曙。\n八簋盈和，六瑚登御。\n嘉稷匪歆，德馨斯饫。\n祝嘏无易，灵心有豫。",
        "dynasty": "唐",
        "collection_info": null
    },
    {
        "uuid": "788c608018b86b808e36d2fe78f4ba92",
        "title": "郊庙歌辞 祈谷乐章 舒和",
        "author": "不详",
        "content": "玉帛牺牲申敬享，金丝鏚羽盛音容。\n庶俾亿龄禔景福，长欣万宇洽时邕。",
        "dynasty": "唐",
        "collection_info": null
    },
    {
        "uuid": "bdb36f8563d259546ea67614f058a4a8",
        "title": "郊庙歌辞 明堂乐章 肃和",
        "author": "褚亮",
        "content": "象天御宇，乘时布政。\n严配申虔，宗禋展敬。\n罇罍盈列，树羽交映。\n玉币通诚，祚隆皇圣。",
        "dynasty": "唐",
        "collection_info": null
    },
    {
        "uuid": "883e7d52802af661da9ce3512806aa51",
        "title": "郊庙歌辞 明堂乐章 雍和",
        "author": "褚亮",
        "content": "八牖晨披，五精朝奠。\n雾凝璇篚，风清金县。\n神涤备全，明粢丰衍。\n载絜彝俎，陈诚以荐。",
        "dynasty": "唐",
        "collection_info": null
    },
    {
        "uuid": "fba0ffcfcbaf9a3df1af02df1d37bd97",
        "title": "郊庙歌辞 明堂乐章 舒和",
        "author": "褚亮",
        "content": "御扆合宫承宝历，席图重馆奉明灵。\n偃武修文九围泰，沈烽静柝八荒宁。",
        "dynasty": "唐",
        "collection_info": null
    },
    {
        "uuid": "52383d860efcd8e94b456e5d789bad76",
        "title": "郊庙歌辞 武后明堂乐章 外办将出",
        "author": "武则天",
        "content": "总章陈昔典，衢室礼惟神。\n宏规则天地，神用叶陶钧。\n负扆三春旦，充庭万宇宾。\n顾己诚虚薄，空惭亿兆人。",
        "dynasty": "唐",
        "collection_info": null
    },
    {
        "uuid": "95c95747a2714ae2d6091a1683660882",
        "title": "郊庙歌辞 武后明堂乐章 登歌",
        "author": "武则天",
        "content": "礼崇宗祀，志表严禋。\n笙镛合奏，文物维新。\n敬遵茂典，敢择良辰。\n絜诚斯着，奠谒方申。",
        "dynasty": "唐",
        "collection_info": null
    },
    {
        "uuid": "54123340b98f690a402de72cd79c9515",
        "title": "郊庙歌辞 武后明堂乐章 配飨",
        "author": "武则天",
        "content": "笙镛间玉宇，文物昭清晖。\n睟影临芳奠，休光下太微。\n孝思期有感，明絜庶无违。",
        "dynasty": "唐",
        "collection_info": null
    },
    {
        "uuid": "b8930c3e3f8c8e5595ccf3dae3a5b03c",
        "title": "郊庙歌辞 武后明堂乐章 征音",
        "author": "武则天",
        "content": "赫赫离精御炎陆，滔滔炽景开隆暑。\n冀延神鉴俯兰罇，式表虔襟陈桂俎。",
        "dynasty": "唐",
        "collection_info": null
    },
    {
        "uuid": "e48062a62995ed2e2765f24c30b06042",
        "title": "郊庙歌辞 雩祀乐章 肃和",
        "author": "褚亮",
        "content": "朱鸟开辰，苍龙启映。\n大帝昭飨，羣生展敬。\n礼备怀柔，功宣舞咏。\n旬液应序，年祥协庆。",
        "dynasty": "唐",
        "collection_info": null
    },
    {
        "uuid": "37f8229af0fcf770076b5b706fb23baf",
        "title": "郊庙歌辞 雩祀乐章 雍和",
        "author": "褚亮",
        "content": "绀筵分彩，珤图吐绚。\n风管晨凝，云歌晓啭。\n肃事兰羞，虔申桂奠。\n百谷斯登，万箱攸荐。",
        "dynasty": "唐",
        "collection_info": null
    },
    {
        "uuid": "f733f6c4fb6f1498471a5ab1f956e51a",
        "title": "郊庙歌辞 雩祀乐章 舒和",
        "author": "褚亮",
        "content": "凤曲登歌调令序，龙雩集舞泛祥风。\n綵旞云迴昭睿德，朱干电发表神功。",
        "dynasty": "唐",
        "collection_info": null
    },
    {
        "uuid": "9369d7a0340af68e6d4ebd1e06e1f0e1",
        "title": "郊庙歌辞 雩祀乐章 豫和",
        "author": "不详",
        "content": "鸟纬迁序，龙星见辰。\n纯阳在律，明德崇禋。\n五方降帝，万宇安人。\n恭以致享，肃以迎神。",
        "dynasty": "唐",
        "collection_info": null
    },
    {
        "uuid": "e34cf8ea8257315280c27a0da806fbf3",
        "title": "郊庙歌辞 雩祀乐章 豫和",
        "author": "不详",
        "content": "祀遵经设，享缘诚举。\n献毕于樽，彻临于俎。\n舞止干戚，乐停柷敔。\n歌以送神，神还其所。",
        "dynasty": "唐",
        "collection_info": null
    },
    {
        "uuid": "955f4f6c0933dd6f3d536815af8be1a3",
        "title": "郊庙歌辞 五郊乐章 黄帝宫音",
        "author": "魏征",
        "content": "黄中正位，含章居贞。\n既长六律，兼和五声。\n毕陈万舞，乃荐斯牲。\n神其下降，永祚休平。",
        "dynasty": "唐",
        "collection_info": null
    },
    {
        "uuid": "7c4d1663a4c0fc75861f35f754990816",
        "title": "郊庙歌辞 五郊乐章 黄帝宫音 肃和",
        "author": "魏征",
        "content": "眇眇方舆，苍苍圜盖。\n至哉枢纽，宅中图大。\n气调四序，风和万籁。\n祚我明德，时雍道泰。",
        "dynasty": "唐",
        "collection_info": null
    },
    {
        "uuid": "bebb2d758e14a778181afe90081cac57",
        "title": "郊庙歌辞 五郊乐章 黄帝宫音 雍和",
        "author": "魏征",
        "content": "金县夕肆，玉俎朝陈。\n飨荐黄道，芬流紫宸。\n乃诚乃敬，载享载禋。\n崇荐斯在，惟皇是宾。",
        "dynasty": "唐",
        "collection_info": null
    },
    {
        "uuid": "58e8e7dada210506a1c07bbed8984c5e",
        "title": "郊庙歌辞 五郊乐章 黄帝宫音 舒和",
        "author": "魏征",
        "content": "御征乘宫出郊甸，安歌率舞递将迎。\n自有云门符帝赏，犹持雷鼓答天成。",
        "dynasty": "唐",
        "collection_info": null
    },
    {
        "uuid": "449c850e09dc5c561bd2e0d5e320ed4a",
        "title": "郊庙歌辞 五郊乐章 青帝角音",
        "author": "魏征",
        "content": "鹤云旦起，鸟星昏集。\n律候新风，阳开初蛰。\n至德可飨，行潦斯挹。\n锡以无疆，蒸人乃粒。",
        "dynasty": "唐",
        "collection_info": null
    },
    {
        "uuid": "2c1bcdcca424fb812a6e25e79ac5d4a2",
        "title": "郊庙歌辞 五郊乐章 青帝角音 肃和",
        "author": "魏征",
        "content": "玄鸟司春，苍龙登岁。\n节物变柳，光风转蕙。\n瑶席降神，朱弦飨帝。\n诚备祝嘏，礼殚珪币。",
        "dynasty": "唐",
        "collection_info": null
    },
    {
        "uuid": "da922feaaa79cc44be005eedd2e335ef",
        "title": "郊庙歌辞 五郊乐章 青帝角音 雍和",
        "author": "魏征",
        "content": "大乐稀音，至诚简礼。\n文物棣棣，声明济济。\n六变有成，三登无体。\n乃眷丰洁，恩覃恺悌。",
        "dynasty": "唐",
        "collection_info": null
    },
    {
        "uuid": "44dbc466b0f5d40bb78d41e8397e6cdb",
        "title": "郊庙歌辞 五郊乐章 青帝角音 舒和",
        "author": "魏征",
        "content": "笙歌籥舞属年韶，鹭鼓凫钟展时豫。\n调露初迎绮春节，承云遽践苍霄驭。",
        "dynasty": "唐",
        "collection_info": null
    },
    {
        "uuid": "5cf704cc0c2c3498d9dc92dab5c5cbdd",
        "title": "郊庙歌辞 五郊乐章 赤帝征音",
        "author": "魏征",
        "content": "青阳告谢，朱明戒序。\n延长是祈，敬陈椒醑。\n博硕斯荐，笙镛备举。\n庶尽肃恭，非馨稷黍。",
        "dynasty": "唐",
        "collection_info": null
    },
    {
        "uuid": "7063b2b2d4d87e8c653e7f509cd8fd54",
        "title": "郊庙歌辞 五郊乐章 赤帝征音 肃和",
        "author": "魏征",
        "content": "离位克明，火中宵见。\n峰云暮起，景风晨扇。\n木槿初荣，含桃可荐。\n芬馥百品，铿锵三变。",
        "dynasty": "唐",
        "collection_info": null
    },
    {
        "uuid": "9c5838762a3e55dfce0ddb7272b591c9",
        "title": "郊庙歌辞 五郊乐章 赤帝征音 雍和",
        "author": "魏征",
        "content": "昭昭丹陆，奕奕炎方。\n礼陈牲币，乐备篪簧。\n琼羞溢俎，玉醑浮觞。\n恭惟正直，歆此馨香。",
        "dynasty": "唐",
        "collection_info": null
    },
    {
        "uuid": "0baebb475626ff58322e78ca5d7dfb57",
        "title": "郊庙歌辞 五郊乐章 赤帝征音 舒和",
        "author": "魏征",
        "content": "千里温风飘绛羽，十枝炎景剩朱干。\n陈觞荐俎歌二献，拊石摐金会七盘。",
        "dynasty": "唐",
        "collection_info": null
    },
    {
        "uuid": "a1386836197619c0aa6b924d35d3af84",
        "title": "郊庙歌辞 五郊乐章 白帝商音",
        "author": "魏征",
        "content": "白藏应节，天高气清。\n岁功既阜，庶类收成。\n万方静谧，九土和平。\n馨香是荐，受祚聪明。",
        "dynasty": "唐",
        "collection_info": null
    },
    {
        "uuid": "80603a731ef3f76d46073cddfdb168c7",
        "title": "郊庙歌辞 五郊乐章 白帝商音 肃和",
        "author": "魏征",
        "content": "金行在节，素灵居正。\n气肃霜严，林雕草劲。\n豺祭隼击，潦收川镜。\n九谷已登，万箱流咏。",
        "dynasty": "唐",
        "collection_info": null
    },
    {
        "uuid": "a4941bc77f700a8ae5edfe2fea970481",
        "title": "郊庙歌辞 五郊乐章 白帝商音 雍和",
        "author": "魏征",
        "content": "律应西成，气躔南吕。\n珪币咸列，笙竽备举。\n苾苾兰羞，芬芬桂醑。\n式资宴贶，用调霜序。",
        "dynasty": "唐",
        "collection_info": null
    },
    {
        "uuid": "8f240c93bba6991de48f998eb4cd558a",
        "title": "郊庙歌辞 五郊乐章 白帝商音 舒和",
        "author": "魏征",
        "content": "璇仪气爽惊缇籥，玉吕灰飞含素商。\n鸣鞞奏管芳羞荐，会舞安歌葆眊扬。",
        "dynasty": "唐",
        "collection_info": null
    },
    {
        "uuid": "fbf7150b305813d98ceca5e61c28710d",
        "title": "郊庙歌辞 五郊乐章 黑帝羽音",
        "author": "魏征",
        "content": "严冬季月，星迴风厉。\n享祀报功，方祚来岁。",
        "dynasty": "唐",
        "collection_info": null
    },
    {
        "uuid": "c450c1a0520cd65597b82a64492e3f4d",
        "title": "郊庙歌辞 五郊乐章 黑帝羽音 肃和",
        "author": "魏征",
        "content": "律回玉管，星周金度。\n次极阳乌，纪穷阴兔。\n火林霰雪，阳泉凝冱。\n八蜡已登，三农息务。",
        "dynasty": "唐",
        "collection_info": null
    },
    {
        "uuid": "c9c6169a85528435ceacfcff19483e0a",
        "title": "郊庙歌辞 五郊乐章 黑帝羽音 雍和",
        "author": "魏征",
        "content": "阳月斯纪，应钟在候。\n载洁牲牷，爰登俎豆。\n既高既远，无声无臭。\n静言格思，惟神保佑。",
        "dynasty": "唐",
        "collection_info": null
    },
    {
        "uuid": "bf923b8492d0f9e680ede85c95280ba1",
        "title": "郊庙歌辞 五郊乐章 黑帝羽音 舒和",
        "author": "魏征",
        "content": "执籥持羽初终曲，朱干玉鏚始分行。\n七德九功咸已畅，明灵降福具穰穰。",
        "dynasty": "唐",
        "collection_info": null
    },
    {
        "uuid": "893b5679a3f175c95d47c7393b74dc65",
        "title": "郊庙歌辞 五郊乐章 黄郊迎神",
        "author": "不详",
        "content": "朱明季序，黄郊王辰。\n厚以载物，甘以养人。\n毓金为体，禀火成身。\n宫音式奏，奏以迎神。",
        "dynasty": "唐",
        "collection_info": null
    },
    {
        "uuid": "c5871d49d4deb1cb15294b952b659268",
        "title": "郊庙歌辞 五郊乐章 送神",
        "author": "不详",
        "content": "春末冬暮，徂夏杪秋。\n土王四月，时季一周。\n黍稷已享，笾豆宜收。\n送神有乐，神其赐休。",
        "dynasty": "唐",
        "collection_info": null
    },
    {
        "uuid": "5e50b696011b96a889d2559f7eba4bfb",
        "title": "郊庙歌辞 五郊乐章 青郊迎神",
        "author": "不详",
        "content": "缇幕移候，青郊启蛰。\n淑景迟迟，和风习习。\n璧玉宵备，旌旄曙立。\n张乐以迎，帝神其入。",
        "dynasty": "唐",
        "collection_info": null
    },
    {
        "uuid": "e7ef621b55110eca41470444a84e1c1d",
        "title": "郊庙歌辞 五郊乐章 送神",
        "author": "不详",
        "content": "文物流彩，声明动色。\n人竭其恭，灵昭其饬。\n歆荐不已，垂祯无极。\n送礼有章，惟神还轼。",
        "dynasty": "唐",
        "collection_info": null
    },
    {
        "uuid": "7fde89183872c9d723bd8178fef395e0",
        "title": "郊庙歌辞 五郊乐章 赤郊迎神",
        "author": "不详",
        "content": "青阳节谢，朱明候改。\n靡草雕华，含桃流彩。\n虡列钟磬，筵陈脯醢。\n乐以迎神，神其如在。",
        "dynasty": "唐",
        "collection_info": null
    },
    {
        "uuid": "f3b81c0435f7fdad7137ec47400e9eb5",
        "title": "郊庙歌辞 五郊乐章 送神",
        "author": "不详",
        "content": "炎精式降，苍生攸仰。\n羞列豆笾，酒陈牺象。\n昭祀有应，冥期不爽。\n送乐张音，惟灵之往。",
        "dynasty": "唐",
        "collection_info": null
    },
    {
        "uuid": "1975fddbafda647b2441bd04486d345e",
        "title": "郊庙歌辞 五郊乐章 白郊迎神",
        "author": "不详",
        "content": "序移玉律，节应金商。\n天严杀气，吹警秋方。\n槱燎既积，稷奠并芳。\n乐以迎奏，庶降神光。",
        "dynasty": "唐",
        "collection_info": null
    },
    {
        "uuid": "61fc01d75e75eba5a0bc38cad80867c1",
        "title": "郊庙歌辞 五郊乐章 送神",
        "author": "不详",
        "content": "祀遵五礼，时属三秋。\n人怀肃敬，灵降祯休。\n奠歆旨酒，荐享珍羞。\n载张送乐，神其上游。",
        "dynasty": "唐",
        "collection_info": null
    },
    {
        "uuid": "c565bb46b343354fd874bf974c321ad8",
        "title": "郊庙歌辞 五郊乐章 黑郊迎神",
        "author": "不详",
        "content": "玄英戒序，黑郊临候。\n掌礼陈彝，司筵执豆。\n寒氛敛色，冱泉凝漏。\n乐以迎神，八音斯奏。",
        "dynasty": "唐",
        "collection_info": null
    },
    {
        "uuid": "cbd58b01a8fec5a3ebd99861bf825962",
        "title": "郊庙歌辞 五郊乐章 送神",
        "author": "不详",
        "content": "北郊时冽，南陆辉处。\n奠本虔诚，献弥恭虑。\n上延祉福，下承欢豫。\n广乐送神，神其整驭。",
        "dynasty": "唐",
        "collection_info": null
    },
    {
        "uuid": "44672c5a115c11d2c53fd9139f7e1ef6",
        "title": "郊庙歌辞 朝日乐章 肃和",
        "author": "不详",
        "content": "惟圣格天，惟明飨日。\n帝郊肆类，王宫戒吉。\n珪奠春舒，钟歌晓溢。\n礼云克备，斯文有秩。",
        "dynasty": "唐",
        "collection_info": null
    },
    {
        "uuid": "88ad15efb7a3a9a4ab0afe9fb2fd8438",
        "title": "郊庙歌辞 朝日乐章 雍和",
        "author": "不详",
        "content": "晨仪式荐，明祀惟光。\n神物爰止，灵晖载扬。\n玄端肃事，紫幄兴祥。\n福履攸假，于昭允王。",
        "dynasty": "唐",
        "collection_info": null
    },
    {
        "uuid": "b2008ce168b7a2c44fbe6a2633e38c7b",
        "title": "郊庙歌辞 朝日乐章 舒和",
        "author": "不详",
        "content": "崇牙树羽延调露，旋宫扣律掩承云。\n诞敷懿德昭神武，载集丰功表睿文。",
        "dynasty": "唐",
        "collection_info": null
    },
    {
        "uuid": "d0d46fd052650f97fb61863fe9c465e6",
        "title": "郊庙歌辞 朝日乐章 迎神",
        "author": "不详",
        "content": "太阳朝序，王宫有仪。\n蟠桃彩驾，细柳光驰。\n轩祥表合，汉历彰奇。\n礼和乐备，神其降斯。",
        "dynasty": "唐",
        "collection_info": null
    },
    {
        "uuid": "2cd1fd28a9076d1439112cca720323db",
        "title": "郊庙歌辞 朝日乐章 送神",
        "author": "不详",
        "content": "五齐兼酌，百羞具陈。\n乐终广奏，礼毕崇禋。\n明鑑万宇，照临兆人。\n永流洪庆，式动曦轮。",
        "dynasty": "唐",
        "collection_info": null
    },
    {
        "uuid": "938ee02ca7f5e42f82680b81d0fe8c13",
        "title": "郊庙歌辞 夕月乐章 肃和",
        "author": "不详",
        "content": "测妙为神，通微曰圣。\n坎祀贻则，郊禋展敬。\n璧荐登光，金歌动映。\n以载嘉德，以流曾庆。",
        "dynasty": "唐",
        "collection_info": null
    },
    {
        "uuid": "08f4b540c448a8e2e38801969ccdd1a0",
        "title": "郊庙歌辞 夕月乐章 雍和",
        "author": "不详",
        "content": "朏晨争举，天宗礼闢。\n夜典凉秋，阴明湛夕。\n有𨣧斯旨，有牲斯硕。\n穆穆其晖，穰穰是积。",
        "dynasty": "唐",
        "collection_info": null
    },
    {
        "uuid": "622b0449e457598b62cb5d7d4bb2d738",
        "title": "郊庙歌辞 夕月乐章 舒和",
        "author": "不详",
        "content": "合吹八风金奏动，分容万舞玉鞘惊。\n词昭茂典光前列，夕曜乘功表盛明。",
        "dynasty": "唐",
        "collection_info": null
    },
    {
        "uuid": "63c5369d267242718038f1af65a901de",
        "title": "郊庙歌辞 祀九宫贵神乐章 豫和 一",
        "author": "不详",
        "content": "于昭上穹，临下有光。\n羽翼五佐，周流八荒。\n谁其飨之，时文对扬。\n虞经夏典，兹礼未遑。",
        "dynasty": "唐",
        "collection_info": null
    },
    {
        "uuid": "1ceafb85a3b0aeae82df9bf5c65e67ec",
        "title": "郊庙歌辞 祀九宫贵神乐章 豫和 二",
        "author": "不详",
        "content": "黑帝旋驭，青躔导日。\n金箓上玄，玉堂初吉。\n钩陈夕次，銮和先跸。\n蔼蔼羣灵，昭昭咸秩。",
        "dynasty": "唐",
        "collection_info": null
    },
    {
        "uuid": "58c0be1d6f2f54b5670b745d8d6a6647",
        "title": "郊庙歌辞 祀九宫贵神乐章 豫和 三",
        "author": "不详",
        "content": "帝临中坛，受釐元神。\n皇灵萃止，羽旄肃陈。\n摄提运衡，招摇移轮。\n光光宇宙，电耀雷震。",
        "dynasty": "唐",
        "collection_info": null
    },
    {
        "uuid": "8cbbc4b0422a781f33b2959204a64382",
        "title": "郊庙歌辞 祀九宫贵神乐章 豫和 四",
        "author": "不详",
        "content": "夜如何其，明星煌煌。\n天清容卫，露结坛场。\n树羽幢幢，佩玉锵锵。\n凝精驻目，瞻望神光。",
        "dynasty": "唐",
        "collection_info": null
    },
    {
        "uuid": "33ce8118d62cac5dbab4ee41f0c0790a",
        "title": "郊庙歌辞 祀九宫贵神乐章 豫和 五",
        "author": "不详",
        "content": "九位既肃，万灵毕会。\n天门启扄，日驭飞盖。\n焕兮棽离，傧兮暗霭。\n如山之福，惟圣时对。",
        "dynasty": "唐",
        "collection_info": null
    },
    {
        "uuid": "ae4213d034548b21d124e4e90315a289",
        "title": "郊庙歌辞 祀九宫贵神乐章 豫和 六",
        "author": "不详",
        "content": "崇崇泰坛，灵具临兮。\n铿锽大乐，振动心兮。\n神之降矣，卿云郁兮。\n神之至止，清风肃兮。",
        "dynasty": "唐",
        "collection_info": null
    },
    {
        "uuid": "0f8feeeaef4dbef7edc3a71fbb371dee",
        "title": "郊庙歌辞 祀九宫贵神乐章 太和",
        "author": "不详",
        "content": "帝在灵坛，大明登光。\n天回云粹，穆穆皇皇。\n金奏九夏，圭陈八芗。\n旷哉动植，如熙春阳。",
        "dynasty": "唐",
        "collection_info": null
    },
    {
        "uuid": "aa53f5e7babe72ddeb41c636fe0160c3",
        "title": "郊庙歌辞 祀九宫贵神乐章 肃和",
        "author": "不详",
        "content": "歌工既奏，神位既秩。\n天符众星，运行太一。\n声和十管，气应中律。\n肃肃明廷，介兹元吉。",
        "dynasty": "唐",
        "collection_info": null
    },
    {
        "uuid": "719b2b8ba6664bd0b44cd5d69d57f886",
        "title": "郊庙歌辞 祀九宫贵神乐章 雍和",
        "author": "不详",
        "content": "俎豆有践，黄流在尊。\n九宫之祀，三代莫存。\n乐变六宫，坛开八门。\n圣皇昭对，佑我黎元。",
        "dynasty": "唐",
        "collection_info": null
    },
    {
        "uuid": "405e8cef8eed9645d3f4a6f025055541",
        "title": "郊庙歌辞 祀九宫贵神乐章 寿和",
        "author": "不详",
        "content": "时文哲后，肃事严禋。\n馨我明德，享于贵神。\n大庖载盈，旨酒斯醇。\n精意所属，期于利人。",
        "dynasty": "唐",
        "collection_info": null
    },
    {
        "uuid": "710e73de4032531717433ada1c8a80e5",
        "title": "郊庙歌辞 祀九宫贵神乐章 福和",
        "author": "不详",
        "content": "祀既云毕，明灵告旋。\n礼洽和应，神歆福延。\n动植咸若，阴阳不愆。\n锡兹纯嘏，天子万年。",
        "dynasty": "唐",
        "collection_info": null
    },
    {
        "uuid": "b912b112b90692bc1341ee16b0094169",
        "title": "郊庙歌辞 祀九宫贵神乐章 舒和",
        "author": "不详",
        "content": "羽籥既阕干戚陈，八音克谐六变新。\n愉贵神兮般以乐，保皇祚兮万斯春。",
        "dynasty": "唐",
        "collection_info": null
    },
    {
        "uuid": "54a554339970d1d9dfabac12db8266fc",
        "title": "郊庙歌辞 祀九宫贵神乐章 凯安",
        "author": "不详",
        "content": "盛德陈万舞，威棱畅九垓。\n风云交律候，日月丽昭回。\n行庆休祥发，乘和春气来。\n百神肃临享，荡荡天门开。",
        "dynasty": "唐",
        "collection_info": null
    },
    {
        "uuid": "3c3afc9f8628eb114beea728d6daa237",
        "title": "郊庙歌辞 祀九宫贵神乐章 肃和",
        "author": "不详",
        "content": "精意严恭，明祠丰洁。\n献酬既备，俎豆斯撤。\n日丽天仪，风和乐节。\n事光祀典，福覃有截。",
        "dynasty": "唐",
        "collection_info": null
    },
    {
        "uuid": "946a1799ab755b55bbda5596315e8a2f",
        "title": "郊庙歌辞 祀九宫贵神乐章 豫和",
        "author": "不详",
        "content": "享申百礼，庆洽百灵。\n上排阊阖，洞入杳冥。\n奠玉高坛，燔柴广庭。\n神之降福，万国咸宁。",
        "dynasty": "唐",
        "collection_info": null
    },
    {
        "uuid": "3e8f109573cecfcffc8fe587e8617aec",
        "title": "郊庙歌辞 祀风师乐章 迎神",
        "author": "包佶",
        "content": "太皞御气，句芒肇功。\n苍龙青旗，爰候祥风。\n律以和应，神以感通。\n鼎俎修蠁，时惟礼崇。",
        "dynasty": "唐",
        "collection_info": null
    },
    {
        "uuid": "0e88eb5b19960fc95ab0c22457212111",
        "title": "郊庙歌辞 祀风师乐章 奠币登歌",
        "author": "包佶",
        "content": "旨酒告絜，青苹应候。\n礼陈瑶币，乐献金奏。\n弹弦自昔，解冻惟旧。\n仰瞻肸蠁，羣祥来凑。",
        "dynasty": "唐",
        "collection_info": null
    },
    {
        "uuid": "fbe55e969fb63f189ee488267d8e86d1",
        "title": "郊庙歌辞 祀风师乐章 迎俎酌献",
        "author": "包佶",
        "content": "德盛昭临，迎拜巽方。\n爰候发生，式荐馨香。\n酌醴具举，工歌载扬。\n神歆六律，恩降百祥。",
        "dynasty": "唐",
        "collection_info": null
    },
    {
        "uuid": "b049b6fb44cbc59dc91c4843275dbf3d",
        "title": "郊庙歌辞 祀风师乐章 亚献终献",
        "author": "包佶",
        "content": "膋芗备，玉帛陈。\n风动物，乐感神。\n三献终，百神臻。\n草木荣，天下春。",
        "dynasty": "唐",
        "collection_info": null
    },
    {
        "uuid": "0d357927fcc562f3a6b0e7b3e1502c07",
        "title": "郊庙歌辞 祀风师乐章 送神",
        "author": "包佶",
        "content": "微穆敷华能应节，飘扬发彩宜行庆。\n送迎灵驾神心享，跪拜灵坛礼容盛。\n气和草木发萌芽，德畅禽鱼遂翔泳。\n永望翠盖逐流云，自兹率土调春令。",
        "dynasty": "唐",
        "collection_info": null
    },
    {
        "uuid": "de04474548b75e9cb45d0b35b12a32e9",
        "title": "郊庙歌辞 祀雨师乐章 迎神",
        "author": "包佶",
        "content": "陟降左右，诚达幽圜。\n作解之功，乐惟有年。\n云軿戾止，洒雾飘烟。\n惟馨展礼，爰列豆笾。",
        "dynasty": "唐",
        "collection_info": null
    },
    {
        "uuid": "33eade2e274ad22ec8b6e93d1d6bca8b",
        "title": "郊庙歌辞 祀雨师乐章 奠币登歌",
        "author": "包佶",
        "content": "岁正朱明，礼布元制。\n惟乐能感，与神合契。\n阴雾离翍，灵驭摇裔。\n膏泽之庆，期于稔岁。",
        "dynasty": "唐",
        "collection_info": null
    },
    {
        "uuid": "4473121c123f5c9e71c3e92cf5df2e83",
        "title": "郊庙歌辞 祀雨师乐章 迎俎酌献",
        "author": "包佶",
        "content": "阳开幽蛰，躬奉郁鬯。\n礼备节应，震来灵降。\n动植求声，飞沈允望。\n时康气茂，惟神之贶。",
        "dynasty": "唐",
        "collection_info": null
    },
    {
        "uuid": "984b1b860c46b9e61e5039b68c093fca",
        "title": "郊庙歌辞 祀雨师乐章 亚献终献",
        "author": "包佶",
        "content": "奠既备，献将终。\n神行令，瑞飞空。\n迎干德，祈岁功。\n乘烟燎，俨从风。",
        "dynasty": "唐",
        "collection_info": null
    },
    {
        "uuid": "3012fc1043c4211ac3fcb053fed00e8a",
        "title": "郊庙歌辞 祀雨师乐章 送神",
        "author": "包佶",
        "content": "整驾昇车望寥廓，垂阴荐祉荡昏氛。\n飨时灵贶僾如在，乐罢余声遥可闻。\n饮福陈诚礼容备，撤俎终献曙光分。\n跪拜临坛结空想，年年应节候油云。",
        "dynasty": "唐",
        "collection_info": null
    },
    {
        "uuid": "255fabeddb84749bb9d05c887095ecd0",
        "title": "郊庙歌辞 祭方丘乐章 顺和",
        "author": "褚亮",
        "content": "万方资以化，交泰属昇平。\n易从业惟简，得一道斯宁。\n具仪光玉帛，送舞变咸英。\n黍稷良非贵，明德信惟馨。",
        "dynasty": "唐",
        "collection_info": null
    },
    {
        "uuid": "703d19b90a9d571099076f2865815d56",
        "title": "郊庙歌辞 祭方丘乐章 肃和",
        "author": "褚亮",
        "content": "至矣坤德，皇哉地祇。\n开元统纽，合大承规。\n九宫肃列，六典相仪。\n永言配命，长保无亏。",
        "dynasty": "唐",
        "collection_info": null
    },
    {
        "uuid": "55198a64cd1750e4e52c955a73e0abfb",
        "title": "郊庙歌辞 祭方丘乐章 雍和",
        "author": "褚亮",
        "content": "柔而能方，直而能敬。\n载厚以德，大亨以正。\n有涤斯牷，有馨斯盛。\n介兹景福，祚我休庆。",
        "dynasty": "唐",
        "collection_info": null
    },
    {
        "uuid": "e1c5fee954473813bea09120a9fffde8",
        "title": "郊庙歌辞 祭方丘乐章 舒和",
        "author": "褚亮",
        "content": "玉币牲牷分荐享，羽旄干鏚遰成容。\n一德惟宁两仪泰，三才保合四时邕。",
        "dynasty": "唐",
        "collection_info": null
    },
    {
        "uuid": "ae53812af319ce4463ce87eee6905535",
        "title": "郊庙歌辞 祭方丘乐章 顺和",
        "author": "褚亮",
        "content": "阴祇协赞，厚载方贞。\n牲币具举，箫管备成。\n其礼惟肃，其德惟明。\n神之听矣，式鉴虔诚。",
        "dynasty": "唐",
        "collection_info": null
    },
    {
        "uuid": "daa350481554fb95e16a109f71a8840a",
        "title": "郊庙歌辞 武后大享拜洛乐章 昭和",
        "author": "不详",
        "content": "九玄眷命，三圣基隆。\n奉承先旨，明台毕功。\n宗祀展敬，冀表深衷。\n永昌帝业，式播淳风。",
        "dynasty": "唐",
        "collection_info": null
    },
    {
        "uuid": "c544c755384345fa61ee610b0273762e",
        "title": "郊庙歌辞 武后大享拜洛乐章 昭和",
        "author": "不详",
        "content": "舒阴致养，合大资生。\n德以恆固，功由永贞。\n升歌荐序，垂币翘诚。\n虹开玉照，凤引金声。",
        "dynasty": "唐",
        "collection_info": null
    },
    {
        "uuid": "a3606cbdbdcee00787791f27cdfa3611",
        "title": "郊庙歌辞 武后大享拜洛乐章 敬和",
        "author": "不详",
        "content": "兰俎既昇，苹羞可荐。\n金石载设，咸英已变。\n林泽斯总，山川是遍。\n敢用敷诚，实惟忘倦。",
        "dynasty": "唐",
        "collection_info": null
    },
    {
        "uuid": "6445666174914db185168d5093814efa",
        "title": "郊庙歌辞 武后大享拜洛乐章 齐和",
        "author": "不详",
        "content": "沈潜演贶分三极，广大凝祯总万方。\n既荐羽旌文化启，还呈干鏚武威扬。",
        "dynasty": "唐",
        "collection_info": null
    },
    {
        "uuid": "177bcd9bd761a38c1acd0b2bd3088a39",
        "title": "郊庙歌辞 武后大享拜洛乐章 德和",
        "author": "不详",
        "content": "夕惕司龙契，晨兢当凤扆。\n崇儒习旧规，偃伯循先旨。\n绝壤飞冠盖，遐区丽山水。\n幸承三圣余，忻属千年始。",
        "dynasty": "唐",
        "collection_info": null
    },
    {
        "uuid": "424b1d1c00e6d0c67f3431aabf238b81",
        "title": "郊庙歌辞 武后大享拜洛乐章 禋和",
        "author": "不详",
        "content": "百礼崇容，千官肃事。\n灵降无兆，神凝有粹。\n奠享咸周，威仪毕备。\n奏夏登列，歌雍彻肆。",
        "dynasty": "唐",
        "collection_info": null
    },
    {
        "uuid": "c35c12445d840a51b6852aba0907712d",
        "title": "郊庙歌辞 武后大享拜洛乐章 归和",
        "author": "不详",
        "content": "言旋云洞兮蹑烟途，永宁中宇兮安下都。\n包涵动植兮顺荣枯，长贻宝贶兮赞璇图。",
        "dynasty": "唐",
        "collection_info": null
    },
    {
        "uuid": "4ae0b3d822e41ad1dbae3b33aad9a60e",
        "title": "郊庙歌辞 武后大享拜洛乐章 又归和",
        "author": "不详",
        "content": "调云阕兮神座兴，骖云驾兮俨将昇。\n腾绛霄兮垂景佑，翘丹恳兮荷休征。",
        "dynasty": "唐",
        "collection_info": null
    },
    {
        "uuid": "565bd701cf7d5fe0f295fbdbdc91d7df",
        "title": "郊庙歌辞 祭方丘乐章 顺和",
        "author": "不详",
        "content": "坤厚载物，德柔垂祉。\n九域咸雍，四溟为纪。\n敬因良节，虔修阴祀。\n广乐式张，灵其降止。",
        "dynasty": "唐",
        "collection_info": null
    },
    {
        "uuid": "e4cf82f8a80ff316704bb64f2120e314",
        "title": "郊庙歌辞 祭方丘乐章 金奏",
        "author": "不详",
        "content": "坤元至德，品物资生。\n神凝博厚，道协高明。\n列镇五岳，环流四瀛。\n于何不载，万宝斯成。",
        "dynasty": "唐",
        "collection_info": null
    },
    {
        "uuid": "2fcfd05538ace2a01f6a9d914efde193",
        "title": "郊庙歌辞 祭方丘乐章 顺和",
        "author": "不详",
        "content": "乐备金石，礼光尊俎。\n大享爰终，洪休是举。\n雨零感节，云飞应序。\n缨绂载辞，皇灵具举。",
        "dynasty": "唐",
        "collection_info": null
    },
    {
        "uuid": "0f0f53ce469679e065aede14d23d49f4",
        "title": "郊庙歌辞 祭汾阴乐章 顺和",
        "author": "林钟宫",
        "content": "大乐和畅，殷荐明神。\n一降通感，八变必臻。\n有求斯应，无德不亲。\n降灵醉止，休征万人。",
        "dynasty": "唐",
        "collection_info": null
    },
    {
        "uuid": "25a4281bad9587ac4d71e5cd82a4abc1",
        "title": "郊庙歌辞 祭汾阴乐章 太簇角",
        "author": "卢从愿",
        "content": "坤元载物，阳乐发生。\n播殖资始，品彙咸亨。\n列俎棋布，方坛砥平。\n神歆禋祀，后德惟明。",
        "dynasty": "唐",
        "collection_info": null
    },
    {
        "uuid": "29b6b76e851988d9713b55b0983c5068",
        "title": "郊庙歌辞 祭汾阴乐章 姑洗征",
        "author": "刘晃",
        "content": "大君出震，有事郊禋。\n斋戒既肃，馨香毕陈。\n乐和礼备，候暖风春。\n恭惟降福，实赖明神。",
        "dynasty": "唐",
        "collection_info": null
    },
    {
        "uuid": "39401822658a0b1564916f893853c6ff",
        "title": "郊庙歌辞 祭汾阴乐章 南吕羽",
        "author": "韩休",
        "content": "于穆浚哲，维清缉熙。\n肃事昭配，永言孝思。\n涤濯静嘉，馨香在兹。\n神之听之，用受福釐。",
        "dynasty": "唐",
        "collection_info": null
    },
    {
        "uuid": "43df533031cbc3d6199fbbb51324d235",
        "title": "郊庙歌辞 祭汾阴乐章 太和",
        "author": "王晙",
        "content": "于穆圣皇，六叶重光。\n太原刻颂，后土疎场。\n宝鼎呈符，歊云孕祥。\n礼乐备矣，降福穰穰。",
        "dynasty": "唐",
        "collection_info": null
    },
    {
        "uuid": "ece1201ab07fc5d2a1b4bf3b9a6265d5",
        "title": "郊庙歌辞 祭汾阴乐章 肃和",
        "author": "崔玄童",
        "content": "聿修严配，展事禋宗。\n祥符宝鼎，礼备黄琮。\n[祝]词以信，明德惟聪。\n介兹景福，永永无穷。",
        "dynasty": "唐",
        "collection_info": null
    },
    {
        "uuid": "0a89c2d4689fc0a6adf2efa9a46be485",
        "title": "郊庙歌辞 祭汾阴乐章 雍和",
        "author": "贾曾",
        "content": "蠲我饎餴，絜我膋芗。\n有豆孔硕，为羞既臧。\n至诚无昧，精意惟芳。\n神其醉止，欣欣乐康。",
        "dynasty": "唐",
        "collection_info": null
    },
    {
        "uuid": "2d060f8e75752f2d3c1045a7522865d7",
        "title": "郊庙歌辞 祭汾阴乐章 寿和",
        "author": "苏颋",
        "content": "礼物斯具，乐章乃陈。\n谁其作主，皇考圣真。\n对越在天，圣明佐神。\n窅然汾上，厚泽如春。",
        "dynasty": "唐",
        "collection_info": null
    },
    {
        "uuid": "16ffa64b53ea8988c454ac05e5f6d25e",
        "title": "郊庙歌辞 祭汾阴乐章 舒和",
        "author": "何鸾",
        "content": "乐奏云阕，礼章载虔。\n禋宗于地，昭假于天。\n惟馨荐矣，既醉歆焉。\n神之降福，永永万年。",
        "dynasty": "唐",
        "collection_info": null
    },
    {
        "uuid": "47d043fa7e0ab12c1995e6b83e270bd8",
        "title": "郊庙歌辞 祭汾阴乐章 凯安",
        "author": "蒋挺",
        "content": "维岁之吉，维辰之良。\n圣君绂冕，肃事坛场。\n大礼已备，大乐斯[张]。\n神其醉止，降福无疆。",
        "dynasty": "唐",
        "collection_info": null
    },
    {
        "uuid": "b0df816265de8ba17626005a605d2ca3",
        "title": "郊庙歌辞 祭汾阴乐章 顺和",
        "author": "源光裕",
        "content": "方丘既膳，嘉飨载谧。\n齐敬毕诚，陶匏贵质。\n秀毕丰荐，芳俎盈实。\n永永福流，其昇如日。",
        "dynasty": "唐",
        "collection_info": null
    },
    {
        "uuid": "d902be7d241869df839b02253f1f26de",
        "title": "郊庙歌辞 禅社首乐章 顺和",
        "author": "贺知章、源干曜",
        "content": "至哉含柔德，万物资以生。\n常顺称厚载，流谦通变盈。\n圣心事能察，增广陈厥诚。\n黄祇僾如在，泰折俟咸亨。",
        "dynasty": "唐",
        "collection_info": null
    },
    {
        "uuid": "7a477dc4fe1eb08e3d8e5b33d3c96e64",
        "title": "郊庙歌辞 禅社首乐章 太和",
        "author": "贺知章、源干曜",
        "content": "肃我成命，于昭黄祇。\n裘冕而祀，陟降在斯。\n五音克备，八音聿施。\n缉熙肆靖，厥心匪离。",
        "dynasty": "唐",
        "collection_info": null
    },
    {
        "uuid": "1cc55654630185214e4d745357067632",
        "title": "郊庙歌辞 禅社首乐章 肃和",
        "author": "贺知章、源干曜",
        "content": "黄祇是[祗]，我其夙夜。\n寅畏诚絜，匪遑宁舍。\n礼以琮玉，荐厥茅藉。\n念兹降康，胡宁克暇。",
        "dynasty": "唐",
        "collection_info": null
    },
    {
        "uuid": "5721220d4dfb713eb88f814f9e45dd80",
        "title": "郊庙歌辞 禅社首乐章 雍和",
        "author": "贺知章、源干曜",
        "content": "夙夜宥密，不敢宁宴。\n五齐既陈，八音在县。\n粢盛以洁，房俎斯荐。\n惟德惟馨，尚兹克徧。",
        "dynasty": "唐",
        "collection_info": null
    },
    {
        "uuid": "ac888685e104dc7651a28b64c6a257e0",
        "title": "郊庙歌辞 禅社首乐章 寿和",
        "author": "贺知章、源干曜",
        "content": "惟以明发，有怀载殷。\n乐盈而反，礼顺其禋。\n立清以献，荐欲是亲。\n于穆不已，裒对斯臻。",
        "dynasty": "唐",
        "collection_info": null
    },
    {
        "uuid": "d9c58bacb18b0cabe74e592558cd6420",
        "title": "郊庙歌辞 禅社首乐章 福和",
        "author": "贺知章、源干曜",
        "content": "穆穆天子，告成岱宗。\n大裘如濡，执珽有颙。\n乐以平志，礼以和容。\n上帝临我，云胡肃邕。",
        "dynasty": "唐",
        "collection_info": null
    },
    {
        "uuid": "49d6cabc6bf669bb1693c922ea4465bb",
        "title": "郊庙歌辞 禅社首乐章 太和",
        "author": "贺知章、源干曜",
        "content": "昭昭有唐，天俾万国。\n列祖应命，四宗顺则。\n申锡无疆，宗我同德。\n曾孙继序，享神配极。",
        "dynasty": "唐",
        "collection_info": null
    },
    {
        "uuid": "400acd9d9868e544b02973f04b1d3c9b",
        "title": "郊庙歌辞 禅社首乐章 灵具醉",
        "author": "贺知章、源干曜",
        "content": "灵具醉，杳熙熙。\n灵将往，眇禗禗。\n顾明德，吐正辞。\n烂遗光，流祯祺。",
        "dynasty": "唐",
        "collection_info": null
    },
    {
        "uuid": "8d9ddd5507d99b12a9827d2bc9b625b0",
        "title": "郊庙歌辞 祭神州乐章 肃和",
        "author": "褚亮",
        "content": "大矣坤仪，至哉神县。\n包含日域，牢笼月竁。\n露絜三清，风调六变。\n皇祇介祉，式歆恭荐。",
        "dynasty": "唐",
        "collection_info": null
    },
    {
        "uuid": "7c9d68a721635af03a984e9071ad4374",
        "title": "郊庙歌辞 祭神州乐章 雍和",
        "author": "褚亮",
        "content": "泰折严享，阴郊展敬。\n礼以导神，乐以和性。\n黝牲在列，黄琮俯暎。\n九土既平，万邦贻庆。",
        "dynasty": "唐",
        "collection_info": null
    },
    {
        "uuid": "457d53bab939be2c262069c2568a59d2",
        "title": "郊庙歌辞 祭神州乐章 舒和",
        "author": "褚亮",
        "content": "坤道降祥和庶品，灵心载德厚羣生。\n水土既调三极泰，文武毕备九区平。",
        "dynasty": "唐",
        "collection_info": null
    },
    {
        "uuid": "5c906e8c71e008e40e194ff37db95a50",
        "title": "郊庙歌辞 祭神州乐章 迎神",
        "author": "不详",
        "content": "黄舆厚载，赤寰归德。\n含育九区，保安万国。\n诚敬无怠，禋祀有则。\n乐以迎神，其仪不忒。",
        "dynasty": "唐",
        "collection_info": null
    },
    {
        "uuid": "4ff50a6c8acf5b61700a63b0ce061082",
        "title": "郊庙歌辞 祭神州乐章 送神",
        "author": "不详",
        "content": "神州阴祀，洪恩广济。\n草树霑和，飞沈沐惠。\n礼修鼎俎，奠歆瑶币。\n送乐有章，灵轩其逝。",
        "dynasty": "唐",
        "collection_info": null
    },
    {
        "uuid": "9ad73b5bc2416304510f5813bef2931e",
        "title": "郊庙歌辞 祭[太]社乐章 肃和",
        "author": "褚亮",
        "content": "后土凝德，神功协契。\n九域底平，两仪交际。\n戊期应序，阴墉展币。\n灵车少留，俯歆樽桂。",
        "dynasty": "唐",
        "collection_info": null
    },
    {
        "uuid": "b9c446d9e39461f2d45c23d156b00eb7",
        "title": "郊庙歌辞 祭[太]社乐章 雍和",
        "author": "褚亮",
        "content": "美报崇本，严恭展事。\n受露疎坛，承风启地。\n絜粢登俎，醇牺入馈。\n介福远流，羣生毕遂。",
        "dynasty": "唐",
        "collection_info": null
    },
    {
        "uuid": "4f596edddabfa0c63098a5eebd249914",
        "title": "郊庙歌辞 祭[太]社乐章 舒和",
        "author": "褚亮",
        "content": "神道发生敷九稼，阴极乘仁畅八埏。\n纬武经文隆景化，登祥荐祉启丰年。",
        "dynasty": "唐",
        "collection_info": null
    },
    {
        "uuid": "24ffeb57f32838a6f6601d711e411473",
        "title": "郊庙歌辞 祭大社乐章 迎神",
        "author": "不详",
        "content": "烈山有子，后土有臣。\n播种百谷，济育兆人。\n春官缉礼，宗伯司禋。\n戊为吉日，迎享兹辰。",
        "dynasty": "唐",
        "collection_info": null
    },
    {
        "uuid": "31f13fed950b61075b1524fa03e1f99b",
        "title": "郊庙歌辞 祭大社乐章 送神",
        "author": "不详",
        "content": "吉祥式就，酬功载毕。\n亲地尊天，礼文经术。\n贶征令序，福流初日。\n神驭爰归，祠官其出。",
        "dynasty": "唐",
        "collection_info": null
    },
    {
        "uuid": "8b607377b7ce75d1b619da381d542f27",
        "title": "郊庙歌辞 蜡百神乐章 肃和",
        "author": "不详",
        "content": "序迫岁阴，日躔星纪。\n爰稽茂典，聿崇清祀。\n绮币霞舒，瑞珪虹起。\n百禩垂裕，万灵荐祉。",
        "dynasty": "唐",
        "collection_info": null
    },
    {
        "uuid": "0ef28d0a5e328cc3e0b74e54c7076a58",
        "title": "郊庙歌辞 蜡百神乐章 雍和",
        "author": "不详",
        "content": "缇籥劲序，玄英晚候。\n姬蜡开仪，豳歌入奏。\n蕙馥雕俎，兰芬玉酎。\n大享明祇，永绥多佑。",
        "dynasty": "唐",
        "collection_info": null
    },
    {
        "uuid": "22e6515ce90dbd4dafcb16d7d74554b2",
        "title": "郊庙歌辞 蜡百神乐章 舒和",
        "author": "不详",
        "content": "经纬两仪文化洽，削平方域武功成。\n瑶弦自乐干坤泰，玉鏚长欢区宇宁。",
        "dynasty": "唐",
        "collection_info": null
    },
    {
        "uuid": "9821bafccba67ac1b6f4518f1e653269",
        "title": "郊庙歌辞 蜡百神乐章 迎神",
        "author": "不详",
        "content": "八蜡开祭，万物合祀。\n上极天维，下穷坤纪。\n鼎俎流芬，罇彝荐美。\n有灵有祇，咸希来止。",
        "dynasty": "唐",
        "collection_info": null
    },
    {
        "uuid": "f57ac584b1282e3d360dbee96918a905",
        "title": "郊庙歌辞 蜡百神乐章 送神",
        "author": "不详",
        "content": "十旬欢洽，一日祠终。\n澄彝拂俎，报德酬功。\n虑虔容肃，礼缛仪丰。\n神其降祉，整驭随风。",
        "dynasty": "唐",
        "collection_info": null
    },
    {
        "uuid": "e61d8911801f1d1c952987e4db39bbad",
        "title": "郊庙歌辞 享先农乐章 咸和",
        "author": "褚亮",
        "content": "粒食伊始，农之所先。\n古今攸赖，是曰人天。\n耕斯帝籍，播厥公田。\n式崇明祀，神其福焉。",
        "dynasty": "唐",
        "collection_info": null
    },
    {
        "uuid": "1f566bc26a182758a025c7ccc5641636",
        "title": "郊庙歌辞 享先农乐章 肃和",
        "author": "褚亮",
        "content": "樽彝既列，瑚簋方荐。\n歌工载登，币礼斯奠。\n肃肃享祀，颙颙缨弁。\n神之听之，福流寰县。",
        "dynasty": "唐",
        "collection_info": null
    },
    {
        "uuid": "1dbe899ae7be9f477d259a2cd6ad4555",
        "title": "郊庙歌辞 享先农乐章 雍和",
        "author": "褚亮",
        "content": "前夕视牲，质明奉俎。\n沐芳整弁，其仪式序。\n盛礼毕陈，嘉乐备举。\n歆我懿德，非馨稷黍。",
        "dynasty": "唐",
        "collection_info": null
    },
    {
        "uuid": "76d4a3d607a07d65742a7c284666beee",
        "title": "郊庙歌辞 享先农乐章 舒和",
        "author": "褚亮",
        "content": "羽籥低昂文缀已，干戚蹈厉武行初。\n望岁祈农神所听，延祥介福岂云虚。",
        "dynasty": "唐",
        "collection_info": null
    },
    {
        "uuid": "1a6afcc6469ad09e166b770ec70c51eb",
        "title": "郊庙歌辞 享先农乐章 咸和",
        "author": "不详",
        "content": "三推礼就，万庾祈凝。\n夤宾志远，藨衮惟兴。\n降歆肃荐，垂佑祗膺。\n送神有乐，神其上昇。",
        "dynasty": "唐",
        "collection_info": null
    },
    {
        "uuid": "a0d4dc46cacc6801c98cbd527a0976c4",
        "title": "郊庙歌辞 享先蚕乐章 永和",
        "author": "不详",
        "content": "芳春开令序，韶苑畅和风。\n惟灵申广佑，利物表神功。\n绮会周天宇，黼黻藻寰中。\n庶几承庆节，歆奠下帷宫。",
        "dynasty": "唐",
        "collection_info": null
    },
    {
        "uuid": "cc998835059756acef8d7f1d8f455300",
        "title": "郊庙歌辞 享先蚕乐章 肃和",
        "author": "不详",
        "content": "明灵光至德，深功掩百神。\n祥源应节启，福绪逐年新。\n万宇承恩覆，七庙伫恭禋。\n于兹申至恳，方期远庆臻。",
        "dynasty": "唐",
        "collection_info": null
    },
    {
        "uuid": "fbd31926201ef5232e74f246a63ae7a1",
        "title": "郊庙歌辞 享先蚕乐章 展敬",
        "author": "不详",
        "content": "霞庄列宝卫，云集动和声。\n金卮荐绮席，玉币委芳庭。\n因心罄丹款，先己励苍生。\n所冀延明福，于兹享至诚。",
        "dynasty": "唐",
        "collection_info": null
    },
    {
        "uuid": "b8a1bc48b5d6485c07aeb7df59a3044a",
        "title": "郊庙歌辞 享先蚕乐章 絜诚",
        "author": "不详",
        "content": "桂筵开玉俎，兰圃荐琼芳。\n八音调凤历，三献奉鸾觞。\n絜粢申大享，庭宇冀降祥。\n神其覃有庆，契福永无疆。",
        "dynasty": "唐",
        "collection_info": null
    },
    {
        "uuid": "7c78533fde9bf4b78c316b557cec6384",
        "title": "郊庙歌辞 享先蚕乐章 昭庆",
        "author": "不详",
        "content": "仙坛礼既毕，神驾俨将昇。\n伫属深祥起，方期庶绩凝。\n虔诚资宇内，务本勖黎蒸。\n灵心昭备享，率土洽休征。",
        "dynasty": "唐",
        "collection_info": null
    },
    {
        "uuid": "5f4ed452162a80dcd5ac17c57d05cc3d",
        "title": "郊庙歌辞 释奠文宣王乐章 诚和",
        "author": "不详",
        "content": "圣道日用，神几不测。\n金石以陈，弦歌载陟。\n爰释其菜，匪馨于稷。\n来顾来享，是宗是极。",
        "dynasty": "唐",
        "collection_info": null
    },
    {
        "uuid": "afb479fe022ed9921f9ff043827afddc",
        "title": "郊庙歌辞 释奠文宣王乐章 承和",
        "author": "不详",
        "content": "万国以贞光上嗣，三善茂德表重轮。\n视膳寝门尊要道，高闢崇贤引正人。",
        "dynasty": "唐",
        "collection_info": null
    },
    {
        "uuid": "77dc66c06621ffc48ecfa2a110f89167",
        "title": "郊庙歌辞 释奠文宣王乐章 肃和",
        "author": "不详",
        "content": "粤惟上圣，有纵自天。\n傍周万物，俯应千年。\n旧章允着，嘉贽孔虔。\n王化兹首，儒风是宣。",
        "dynasty": "唐",
        "collection_info": null
    },
    {
        "uuid": "570e8685ed42a04fa33c11223d9cca5d",
        "title": "郊庙歌辞 释奠文宣王乐章 雍和",
        "author": "不详",
        "content": "堂献瑶篚，庭敷璆县。\n礼备其容，乐和其变。\n肃肃亲享，雍雍执奠。\n明德惟馨，苹蘩可荐。",
        "dynasty": "唐",
        "collection_info": null
    },
    {
        "uuid": "944c33cdd18a5440672c4c95a2b8ed3d",
        "title": "郊庙歌辞 释奠文宣王乐章 舒和",
        "author": "不详",
        "content": "隼集龟开昭圣烈，龙蹲凤跱肃神仪。\n尊儒敬业宏图阐，纬武经文盛德施。",
        "dynasty": "唐",
        "collection_info": null
    },
    {
        "uuid": "ba51fcee2273e4e96c26008022d32676",
        "title": "郊庙歌辞 享孔子庙乐章 迎神",
        "author": "不详",
        "content": "通吴表圣，问老探真。\n三千弟子，五百贤人。\n亿龄规法，万载嗣禋。\n洁诚以祭，奏乐迎神。",
        "dynasty": "唐",
        "collection_info": null
    },
    {
        "uuid": "870746d712011267ad3d8a503b335a15",
        "title": "郊庙歌辞 享孔子庙乐章 送神",
        "author": "不详",
        "content": "醴溢牺象，羞陈俎豆。\n鲁壁类闻，泗川入觏。\n里校覃福，胄筵承佑。\n雅乐清音，送神具奏。",
        "dynasty": "唐",
        "collection_info": null
    },
    {
        "uuid": "fb818e24157d8679193a5226ec72a299",
        "title": "郊庙歌辞 释奠武成王乐章 迎神",
        "author": "于邵",
        "content": "卜畋不从，兆发非熊。\n乃倾荒政，爰佐一戎。\n盛烈载垂，命祀惟崇。\n日练上戊，宿严閟宫。\n迎奏嘉至，感而遂通。",
        "dynasty": "唐",
        "collection_info": null
    },
    {
        "uuid": "0397b0bb780a0eb056f633ec4eb0ac3f",
        "title": "郊庙歌辞 释奠武成王乐章 奠币登歌",
        "author": "于邵",
        "content": "管磬升，羶芗集。\n上公进，嘉币执。\n信以通，僾如及。\n恢帝功，锡后邑。\n四维张，百度立。\n绵亿载，邈难挹。",
        "dynasty": "唐",
        "collection_info": null
    },
    {
        "uuid": "c994effed96c37a96766943371e8465b",
        "title": "郊庙歌辞 释奠武成王乐章 迎俎酌献",
        "author": "于邵",
        "content": "五齐洁，九牢硕。\n梡橛循，罍斝涤。\n进具物，扬鸿绩。\n和奏发，高灵寂。\n虔告终，繁祉锡。\n昭秩祀，永无易。",
        "dynasty": "唐",
        "collection_info": null
    },
    {
        "uuid": "197ed403c9ce1928eb7170a9461a37bc",
        "title": "郊庙歌辞 释奠武成王乐章 亚献终献",
        "author": "于邵",
        "content": "贰觞以献，三变其终。\n顾此非馨，尚达斯衷。\n茅缩可致，神歆载融。\n始神翊周，拯溺除凶。\n时维降佑，永绝兴戎。",
        "dynasty": "唐",
        "collection_info": null
    },
    {
        "uuid": "b3c230e8cea8d97e3a52c11a87f4c26b",
        "title": "郊庙歌辞 释奠武成王乐章 送神",
        "author": "于邵",
        "content": "明祀方终，备乐斯阕。\n黝纁就瘗，豆笾告撤。\n肸蠁尚余，光景云灭。\n返归虚极，神心则悦。",
        "dynasty": "唐",
        "collection_info": null
    },
    {
        "uuid": "3dc11e552311050da1d3e59360f9b93d",
        "title": "郊庙歌辞 享龙池乐章 第一章",
        "author": "姚崇",
        "content": "恭闻帝里生灵沼，应报明君鼎业新。\n既协翠泉光宝命，还符白水出真人。\n此时舜海潜龙跃，此地尧河带马巡。\n独有前池一小雁，叨承旧惠入天津。",
        "dynasty": "唐",
        "collection_info": null
    },
    {
        "uuid": "00308faa7f6b168ed4ebef86c19a2b7a",
        "title": "郊庙歌辞 享龙池乐章 第二章",
        "author": "蔡孚",
        "content": "帝宅王家大道边，神马龙龟涌圣泉。\n昔日昔时经此地，看来看去渐成川。\n歌台舞榭宜正月，柳岸梅洲胜往年。\n莫言波上春云少，祗为从龙直上天。",
        "dynasty": "唐",
        "collection_info": null
    },
    {
        "uuid": "8d571eca563151b7cfc489337959ebab",
        "title": "郊庙歌辞 享龙池乐章 第三章",
        "author": "沈佺期",
        "content": "龙池跃龙龙已飞，龙德[光]天天不违。\n池开天汉分黄道，龙向天门入紫微。\n邸第楼台多气色，君王凫雁有光辉。\n为报寰中百川水，来朝此地莫东归。",
        "dynasty": "唐",
        "collection_info": null
    },
    {
        "uuid": "cb3e8b73388554f9669ebed1639e2420",
        "title": "郊庙歌辞 享龙池乐章 第四章",
        "author": "卢怀慎",
        "content": "代邸东南龙跃泉，清漪碧浪远浮天。\n楼台影就波中出，日月光疑镜裏悬。\n雁沼回流成舜海，龟书荐祉应尧年。\n大川既济惭为檝，报德空思奉细涓。",
        "dynasty": "唐",
        "collection_info": null
    },
    {
        "uuid": "8e656d368b64c4863365cf4977337e48",
        "title": "郊庙歌辞 享龙池乐章 第五章",
        "author": "姜皎",
        "content": "龙池初出此龙山，常经此地谒龙颜。\n日日芙蓉生夏水，年年杨柳变春湾。\n尧坛宝匣余烟雾，舜海渔舟尚往还。\n愿似飘飖五云影，从来从去九天间。",
        "dynasty": "唐",
        "collection_info": null
    },
    {
        "uuid": "efe0ce2251fc1bef499d30fe16ffeea9",
        "title": "郊庙歌辞 享龙池乐章 第六章",
        "author": "崔日用",
        "content": "龙兴白水汉兴符，圣主时乘运斗枢。\n岸上丰茸五花树，波中的皪千金珠。\n操环昔闻迎夏启，发匣先来瑞有虞。\n风色云光随隐见，赤云神化象江湖。",
        "dynasty": "唐",
        "collection_info": null
    },
    {
        "uuid": "ec2ba4fffb0883c938ee3ec339c35fa6",
        "title": "郊庙歌辞 享龙池乐章 第七章",
        "author": "苏颋",
        "content": "西京凤邸跃龙泉，佳气休光镇在天。\n轩后雾图今已得，秦王水劒昔常传。\n恩鱼不似昆明钓，瑞鹤长如太液仙。\n愿侍巡游同旧里，更闻箫鼓济楼船。",
        "dynasty": "唐",
        "collection_info": null
    },
    {
        "uuid": "0ba7cf92828e1ee91c881b7a31dbe1af",
        "title": "郊庙歌辞 享龙池乐章 第八章",
        "author": "李乂",
        "content": "星分邑里四人居，水洊源流万顷余。\n魏国君王称象处，晋家藩邸化龙初。\n青蒲暂似游梁马，绿藻还疑宴镐鱼。\n自有神灵滋液地，年年云物史官书。",
        "dynasty": "唐",
        "collection_info": null
    },
    {
        "uuid": "16cd7ae1a4941295e509ea56490ea38d",
        "title": "郊庙歌辞 享龙池乐章 第九章",
        "author": "姜皎",
        "content": "灵沼萦迴邸第前，浴日涵天写曙天。\n始见龙台昇凤阙，应如霄汉起神泉。\n石匮渚傍还启圣，桃李初生更有仙。\n欲化帝图从此受，正同河变一千年。",
        "dynasty": "唐",
        "collection_info": null
    },
    {
        "uuid": "5a2263a5034d0b0c1639b5193052eed2",
        "title": "郊庙歌辞 享龙池乐章 第十章",
        "author": "裴璀",
        "content": "干坤启圣吐龙泉，泉水年年胜一年。\n始看鱼跃方成海，即覩龙飞利在天。\n洲渚遥将银汉接，楼台直与紫微连。\n休气荣光常不散，悬知此地是神仙。",
        "dynasty": "唐",
        "collection_info": null
    },
    {
        "uuid": "a1d36237690dbc823e93beeb95899d30",
        "title": "郊庙歌辞 享太庙乐章 永和",
        "author": "魏征、褚亮",
        "content": "于穆烈祖，弘此丕基。\n永言配命，子孙保之。\n百神既洽，万国在兹。\n是用孝享，神其格思。",
        "dynasty": "唐",
        "collection_info": null
    },
    {
        "uuid": "aa31b58ef94a75fb2076867e54265a82",
        "title": "郊庙歌辞 享太庙乐章 肃和",
        "author": "魏征、褚亮",
        "content": "大哉至德，允兹明圣。\n格于上下，聿遵诚敬。\n嘉乐斯登，鸣球以咏。\n神其降止，式隆景命。",
        "dynasty": "唐",
        "collection_info": null
    },
    {
        "uuid": "efc6774e1a22f8ed7d285f34c50f1c31",
        "title": "郊庙歌辞 享太庙乐章 雍和",
        "author": "魏征、褚亮",
        "content": "崇兹享祀，诚敬兼至。\n乐以感灵，礼以昭事。\n粢盛咸絜，牲牷孔备。\n永言孝思，庶几不匮。",
        "dynasty": "唐",
        "collection_info": null
    },
    {
        "uuid": "8a44e442a713a2648f1aeea867a900f0",
        "title": "郊庙歌辞 享太庙乐章 长发舞",
        "author": "魏征、褚亮",
        "content": "睿哲维唐，长发其祥。\n帝命斯佑，王业克昌。\n配天载德，就日重光。\n本支百代，申锡无疆。",
        "dynasty": "唐",
        "collection_info": null
    },
    {
        "uuid": "dae33761839f318e7523be9bc92de52b",
        "title": "郊庙歌辞 享太庙乐章 大基舞",
        "author": "魏征、褚亮",
        "content": "猗与祖业，皇矣帝先。\n翦商德厚，封唐庆延。\n在姬犹稷，方晋喻宣。\n基我鼎运，于万斯年。",
        "dynasty": "唐",
        "collection_info": null
    },
    {
        "uuid": "baa2e642f1141a5aa5124635d8a10a1b",
        "title": "郊庙歌辞 享太庙乐章 大成舞",
        "author": "魏征、褚亮",
        "content": "周称王季，晋美帝文。\n明明盛德，穆穆齐芬。\n藏用四履，屈道三分。\n铿锵钟石，载纪鸿勋。",
        "dynasty": "唐",
        "collection_info": null
    },
    {
        "uuid": "d7400075553e0c52c3bd5764922e8706",
        "title": "郊庙歌辞 享太庙乐章 大明舞",
        "author": "魏征、褚亮",
        "content": "五纪更运，三正递升。\n勋华既没，禹汤勃兴。\n神武命代，灵睠是膺。\n望云彰德，察纬告征。\n上纽天维，下安地轴。\n征师涿野，万国咸服。\n偃伯灵台，九官允穆。\n殊域委賮，怀生介福。\n大礼既饰，大乐已和。\n黑章扰囿，赤字浮河。\n功宣载籍，德被咏歌。\n克昌厥后，百禄是荷。",
        "dynasty": "唐",
        "collection_info": null
    },
    {
        "uuid": "a9a720390ba39f5f7911d29e56487e18",
        "title": "郊庙歌辞 享太庙乐章 舒和",
        "author": "魏征、褚亮",
        "content": "圣敬通神光七庙，灵心荐祚和万方。\n严禋克配鸿基远，明德惟馨凤历昌。",
        "dynasty": "唐",
        "collection_info": null
    },
    {
        "uuid": "4c9910a4d1d0a775f85562216c7025b8",
        "title": "郊庙歌辞 享太庙乐章 雍和",
        "author": "魏征、褚亮",
        "content": "于穆清庙，聿修严祀。\n四县载陈，三献斯止。\n笾豆彻荐，人祇介祉。\n神维格思，锡祚不已。",
        "dynasty": "唐",
        "collection_info": null
    },
    {
        "uuid": "8e9a3ab06bf76d6daeb4de6fa66f46eb",
        "title": "郊庙歌辞 享太庙乐章 永和",
        "author": "魏征、褚亮",
        "content": "肃肃清祀，烝烝孝思。\n荐享昭备，虔恭在兹。\n雍歌彻俎，祝嘏陈辞。\n用光武志，永固鸿基。",
        "dynasty": "唐",
        "collection_info": null
    },
    {
        "uuid": "d252dab31f9697805290fa4b3227d3e9",
        "title": "郊庙歌辞 享太庙乐章 崇德舞",
        "author": "不详",
        "content": "五运改卜，千龄启圣。\n彤云晓聚，黄星夜映。\n叶阐珠囊，基开玉镜。\n下临万宇，上齐七政。\n雾开三象，尘清九服。\n海溓星晖，远安迩肃。\n天地交泰，华夷辑睦。\n翔泳归仁，中外禔福。\n绩踰黜夏，勋高翦商。\n武陈七德，刑设三章。\n祥禽巢阁，仁兽游梁。\n卜年惟永，景福无疆。",
        "dynasty": "唐",
        "collection_info": null
    },
    {
        "uuid": "023459d0a88b3803d3082b0c1a830677",
        "title": "郊庙歌辞 享太庙乐章 钧天[舞]",
        "author": "不详",
        "content": "承天抚箓，纂圣登皇。\n遐清万宇，仰协三光。\n功成日用，道济时康。\n璇图载永，宝历斯昌。\n日月扬晖，烟云烂色。\n河岳修贡，神祇効职。\n舜风攸偃，尧曦先就。\n睿感通寰，孝思浃宙。\n奉扬先德，虔遵曩狩。\n展义天扄，飞英云岫。\n化逸王表，神凝帝先。\n乘云厌俗，驭日登玄。",
        "dynasty": "唐",
        "collection_info": null
    },
    {
        "uuid": "4e92282be2d368962c98a5fd616c6c73",
        "title": "郊庙歌辞 享太庙乐章 太和舞",
        "author": "不详",
        "content": "广乐既备，嘉荐既新。\n述先惟德，孝飨惟亲。\n七献具举，五齐毕陈。\n锡兹祚福，于万斯春。",
        "dynasty": "唐",
        "collection_info": null
    },
    {
        "uuid": "b4a64503e6aee75c67ce80fb0c0062f3",
        "title": "郊庙歌辞 享太庙乐章 景云舞",
        "author": "不详",
        "content": "惟睿作圣，惟圣登皇。\n精感耀魄，时膺会昌。\n舜惭大孝，尧推让王。\n能事斯极，振古谁方。\n文明履运，车书同轨。\n巍巍赫赫，尽善尽美。\n衢室凝旒，大庭端扆。\n释负之寄，事光復子。\n脱屣高天，登遐上玄。\n龙湖超忽，象野芊绵。\n游衣復道，荐果初年。\n新庙奕奕，明德配天。",
        "dynasty": "唐",
        "collection_info": null
    },
    {
        "uuid": "1904a3249f7d7b2a2e25077f26bc1cc1",
        "title": "郊庙歌辞 享太庙乐章 光大舞",
        "author": "不详",
        "content": "大业龙祉，徽音骏尊。\n潜居皇德，赫嗣天昆。\n展仪宗祖，重诚孝孙。\n春秋无极，享奏存存。",
        "dynasty": "唐",
        "collection_info": null
    },
    {
        "uuid": "63fd53f47ff32b483ed01b1c23f74e14",
        "title": "郊庙歌辞 享太庙乐章 迎神",
        "author": "不详",
        "content": "七庙观德，百灵攸仰。\n俗荷财成，物资含养。\n道光执契，化笼提象。\n肃肃雍雍，神其来飨。",
        "dynasty": "唐",
        "collection_info": null
    },
    {
        "uuid": "99c0ecd3114d420e0b750bf8b56cde54",
        "title": "郊庙歌辞 享太庙乐章 金奏",
        "author": "不详",
        "content": "肃肃清庙，巍巍盛唐。\n配天立极，累圣重光。\n乐和管磬，礼备烝尝。\n永惟来格，降福无疆。",
        "dynasty": "唐",
        "collection_info": null
    },
    {
        "uuid": "7f0a1f94955569b539124c7d057c4844",
        "title": "郊庙歌辞 享太庙乐章 送神",
        "author": "不详",
        "content": "五声备奏，三献终祠。\n车移凤辇，斾转虹旗。\n礼周笾豆，诚效虔祗。\n皇灵徙跸，簪绅拜辞。",
        "dynasty": "唐",
        "collection_info": null
    },
    {
        "uuid": "17ecf0cdf6143dff5a8ac8b3bf655dd3",
        "title": "郊庙歌辞 武后享清庙乐章十首 第一",
        "author": "不详",
        "content": "建清庙，赞玄功。\n择吉日，展禋宗。\n乐已变，礼方崇。\n望神驾，降仙宫。",
        "dynasty": "唐",
        "collection_info": null
    },
    {
        "uuid": "52b21655290673500a1b5eaf20108a5b",
        "title": "郊庙歌辞 武后享清庙乐章十首 第二",
        "author": "不详",
        "content": "隆周创业，宝命惟新。\n敬宗茂典，爰表虔禋。\n声明已备，文物斯陈。\n肃容如在，恳志方申。",
        "dynasty": "唐",
        "collection_info": null
    },
    {
        "uuid": "dff4c12c13b81ed378b71c9374bb74b4",
        "title": "郊庙歌辞 武后享清庙乐章十首 第三登歌",
        "author": "不详",
        "content": "肃敷大礼，上谒尊灵。\n敬[陈]筐币，载表丹诚。",
        "dynasty": "唐",
        "collection_info": null
    },
    {
        "uuid": "198fa56653b85358b2a1450e48a1d068",
        "title": "郊庙歌辞 武后享清庙乐章十首 第四迎神",
        "author": "不详",
        "content": "敬奠苹藻，式罄虔襟。\n洁诚斯展，伫降灵歆。",
        "dynasty": "唐",
        "collection_info": null
    },
    {
        "uuid": "83627eff1fb2c5c07452020b2312257a",
        "title": "郊庙歌辞 武后享清庙乐章十首 第五饮福",
        "author": "不详",
        "content": "爰陈玉醴，式奠琼浆。\n灵心有穆，介福无疆。",
        "dynasty": "唐",
        "collection_info": null
    },
    {
        "uuid": "a3c6be9656ae8320ea3b5a3d651f914a",
        "title": "郊庙歌辞 武后享清庙乐章十首 第六送文舞",
        "author": "不详",
        "content": "帝图草创，皇业初开。\n功高佐命，业赞云雷。",
        "dynasty": "唐",
        "collection_info": null
    },
    {
        "uuid": "dacad2d3a6617e1d36a2117cd9919e35",
        "title": "郊庙歌辞 武后享清庙乐章十首 第七迎武舞",
        "author": "不详",
        "content": "赫赫玄功被穹壤，皇皇至德洽生灵。\n开基拨乱妖氛廓，佐命宣威海内清。",
        "dynasty": "唐",
        "collection_info": null
    },
    {
        "uuid": "9262d88165751a2ea30a0564d2900b23",
        "title": "郊庙歌辞 武后享清庙乐章十首 第八武舞作",
        "author": "不详",
        "content": "荷恩承顾託，执契恭临抚。\n庙畧静边荒，天兵耀神武。",
        "dynasty": "唐",
        "collection_info": null
    },
    {
        "uuid": "e8d718f13fd8041c41524cf984aea47e",
        "title": "郊庙歌辞 武后享清庙乐章十首 第九彻俎",
        "author": "不详",
        "content": "登歌已阕，献礼方周。\n钦承景福，肃奉鸿休。",
        "dynasty": "唐",
        "collection_info": null
    },
    {
        "uuid": "caa359ec284baf203000a5f73b85aa35",
        "title": "郊庙歌辞 武后享清庙乐章十首 第十送神",
        "author": "不详",
        "content": "大礼言毕，仙卫将归。\n莫申丹恳，空瞻紫微。",
        "dynasty": "唐",
        "collection_info": null
    },
    {
        "uuid": "1c8c3567b02d5510a52381e894dc9e15",
        "title": "郊庙歌辞 享太庙乐章 严和",
        "author": "不详",
        "content": "肃肃清庙，赫赫玄猷。\n功高万古，化奄十洲。\n中兴丕业，上荷天休。\n祗奉先构，礼备怀柔。",
        "dynasty": "唐",
        "collection_info": null
    },
    {
        "uuid": "cb82649eef1ee7481242e6ee2962a63a",
        "title": "郊庙歌辞 享太庙乐章 昇和",
        "author": "不详",
        "content": "顾惟菲薄，纂历应期。\n中外同轨，夷狄来思。\n乐用崇德，礼以陈词。\n夕惕若厉，钦奉弘基。",
        "dynasty": "唐",
        "collection_info": null
    },
    {
        "uuid": "06e8c22751bcfdd5aae77a0a314f753a",
        "title": "郊庙歌辞 享太庙乐章 虔和",
        "author": "不详",
        "content": "礼标荐鬯，肃事祠庭。\n敬申如在，敢託非馨。",
        "dynasty": "唐",
        "collection_info": null
    },
    {
        "uuid": "9d195b609d241a50bb7d5bda0cbd4c98",
        "title": "郊庙歌辞 享太庙乐章 歆和",
        "author": "不详",
        "content": "崇禋已备，粢盛聿修。\n洁诚斯展，钟石方遒。",
        "dynasty": "唐",
        "collection_info": null
    },
    {
        "uuid": "5a10b16dc996d78725b1040121727d1a",
        "title": "郊庙歌辞 享太庙乐章 承光舞",
        "author": "不详",
        "content": "金相载穆，玉裕重辉。\n养德清禁，承光紫微。\n干宫候色，震象增威。\n监国方永，宾天不归。\n孝友自衷，温文性与。\n龙楼正启，鹤驾斯举。\n丹扆流念，鸿名式序。\n中兴考室，永陈彝俎。",
        "dynasty": "唐",
        "collection_info": null
    },
    {
        "uuid": "79b8f1f75eca01ba0322edb7b21a1b39",
        "title": "郊庙歌辞 享太庙乐章 延和",
        "author": "不详",
        "content": "巍巍累圣，穆穆重光。\n奄有区夏，祚启隆唐。\n百蛮饮泽，万国来王。\n本枝亿载，鼎祚逾长。",
        "dynasty": "唐",
        "collection_info": null
    },
    {
        "uuid": "565bac78be4ea5fe74efb9cdbaa2df98",
        "title": "郊庙歌辞 享太庙乐章 同和",
        "author": "不详",
        "content": "惟圣配天敷盛礼，惟天为大阐洪名。\n恭禋展敬光先德，苹藻申虔表志诚。",
        "dynasty": "唐",
        "collection_info": null
    },
    {
        "uuid": "3dda6aabc56e948dabef035df0e17b27",
        "title": "郊庙歌辞 享太庙乐章 宁和",
        "author": "不详",
        "content": "炎驭失天纲，土德承天命。\n英猷被寰宇，懿躅隆邦政。\n七德已绥边，九夷咸底定。\n景化覃遐迩，深仁洽翔泳。",
        "dynasty": "唐",
        "collection_info": null
    },
    {
        "uuid": "b88cceb7febef6369ad0df257e2a3b05",
        "title": "郊庙歌辞 享太庙乐章 恭和",
        "author": "不详",
        "content": "礼周三献，乐阕九成。\n肃承灵福，悚惕兼盈。",
        "dynasty": "唐",
        "collection_info": null
    },
    {
        "uuid": "37f51fae90fffb2f3999dcf8e735ed4c",
        "title": "郊庙歌辞 享太庙乐章 通和",
        "author": "不详",
        "content": "祠容既毕，仙座爰兴。\n停停凤举，霭霭云昇。\n长隆宝运，永锡休征。\n福覃贻厥，恩被黎蒸。",
        "dynasty": "唐",
        "collection_info": null
    },
    {
        "uuid": "d6884bf1948e07fc1e893e36b7591f20",
        "title": "郊庙歌辞 享太庙乐章 昭和",
        "author": "不详",
        "content": "道洽二仪交泰，时休四宇和平。\n环佩肃于庭实，钟石扬乎颂声。",
        "dynasty": "唐",
        "collection_info": null
    },
    {
        "uuid": "e0bf4b689fa2a91420ab2db017462a3b",
        "title": "郊庙歌辞 享太庙乐章 诚敬",
        "author": "不详",
        "content": "顾惟菲质，忝位椒宫。\n虔奉苹藻，肃事神宗。\n敢申诚絜，庶罄深衷。\n睟容有裕，灵享无穷。",
        "dynasty": "唐",
        "collection_info": null
    },
    {
        "uuid": "fcf829adad9b4eab71f12a56a16cc951",
        "title": "郊庙歌辞 享太庙乐章 肃和",
        "author": "不详",
        "content": "月礼已周，云和将变。\n爰献其醑，载迁其奠。\n明德逾隆，非馨是荐。\n泽霑动植，仁覃宇县。",
        "dynasty": "唐",
        "collection_info": null
    },
    {
        "uuid": "677daea1fb9185a744b80b1e93b30a1f",
        "title": "郊庙歌辞 享太庙乐章 昭感",
        "author": "不详",
        "content": "铿锵韶濩，肃穆神容。\n洪规赫赫，祠典雍雍。\n已周三献，将乘六龙。\n虔诚有託，恳志无从。",
        "dynasty": "唐",
        "collection_info": null
    },
    {
        "uuid": "d1dacd9bd057133685ae4df9902a730f",
        "title": "郊庙歌辞 享太庙乐章 永和三章 一",
        "author": "张说",
        "content": "肃九室，谐八音。\n歌皇慕，动神心。\n礼宿设，乐妙寻。\n声明备，[祼]奠临。",
        "dynasty": "唐",
        "collection_info": null
    },
    {
        "uuid": "bcb886f9bc2f6fdb7f5c2b4eef62ea01",
        "title": "郊庙歌辞 享太庙乐章 永和三章 二",
        "author": "张说",
        "content": "律迓气，音入玄。\n依玉几，御黼筵。\n聆忾息，僾周旋。\n九韶遍，百福传。",
        "dynasty": "唐",
        "collection_info": null
    },
    {
        "uuid": "88c19623504dc09d47c1d25f26fbf849",
        "title": "郊庙歌辞 享太庙乐章 永和三章 三",
        "author": "张说",
        "content": "信工祝，永颂声。\n来祖考，听和平。\n相百辟，贡九瀛。\n神休委，帝孝成。",
        "dynasty": "唐",
        "collection_info": null
    },
    {
        "uuid": "f45b7b478310da5c79dfe9d754a8ce05",
        "title": "郊庙歌辞 享太庙乐章 太和",
        "author": "张说",
        "content": "时文圣后，清庙肃邕。\n致诚勤荐，在貌思恭。\n玉节肆夏，金锵五钟。\n绳绳云步，穆穆天容。",
        "dynasty": "唐",
        "collection_info": null
    },
    {
        "uuid": "c60636bbf1bb92919440b8508e62ecfb",
        "title": "郊庙歌辞 享太庙乐章 肃和",
        "author": "张说",
        "content": "天子享孝，工歌溥将。\n躬[祼]郁鬯，乃焚膋芗。\n臭以达阴，声以求阳。\n奉时烝尝，永代不忘。",
        "dynasty": "唐",
        "collection_info": null
    },
    {
        "uuid": "da1007cc3416dd004c5912926a7ba762",
        "title": "郊庙歌辞 享太庙乐章 雍和二章 一",
        "author": "张说",
        "content": "在涤嘉豢，丽碑敬牲。\n角握之牡，色纯之骍。\n火传阳燧，水溉阴精。\n太公胖俎，[傅]说和羹。",
        "dynasty": "唐",
        "collection_info": null
    },
    {
        "uuid": "19122aa0a4174cab722b4c1c9fda19c2",
        "title": "郊庙歌辞 享太庙乐章 雍和二章 二",
        "author": "张说",
        "content": "俎豆有馥，粢盛絜丰。\n亦有和羹，既戒既平。\n鼓钟管磬，肃唱和鸣。\n皇皇后祖，来我思成。",
        "dynasty": "唐",
        "collection_info": null
    },
    {
        "uuid": "8ac0b784fdaae19e5d0c4473e7078475",
        "title": "郊庙歌辞 享太庙乐章 文舞",
        "author": "张说",
        "content": "圣謩九德，真言五千。\n庆集昌胄，符开帝先。\n高文杖钺，克配彼天。\n三宗握镜，六合涣然。\n帝其承祀，率礼罔愆。\n图书雾出，日月清悬。\n舞形德类，咏谂功传。\n黄龙蜿蟺，彩云蹁跹。\n五行气顺，八佾风宣。\n介此百禄，于皇万年。",
        "dynasty": "唐",
        "collection_info": null
    },
    {
        "uuid": "42d5fe65e5c0a22812ad1142d73bb05b",
        "title": "郊庙歌辞 享太庙乐章 光大舞",
        "author": "张说",
        "content": "肃肃艺祖，滔滔浚源。\n有雄玉剑，作镇金门。\n玄王贻绪，后稷谋孙。\n肇禋九庙，四海来尊。",
        "dynasty": "唐",
        "collection_info": null
    },
    {
        "uuid": "4888180f7d8fcf4f3ed31a1c65734bf6",
        "title": "郊庙歌辞 享太庙乐章 长发舞",
        "author": "张说",
        "content": "具礼崇德，备乐承风。\n魏推幢主，周赠司空。\n不行而至，无成有终。\n神兴王业，天归帝功。",
        "dynasty": "唐",
        "collection_info": null
    },
    {
        "uuid": "db4a301bd354fa0dd405b03d2d3acfc3",
        "title": "郊庙歌辞 享太庙乐章 大政舞",
        "author": "张说",
        "content": "于赫元命，权舆帝文。\n天齐八柱，地半三分。\n宗庙观德，笙镛乐勋。\n封唐之兆，成天下君。",
        "dynasty": "唐",
        "collection_info": null
    },
    {
        "uuid": "869f46fbcaf677e4745d1c24e070d1bb",
        "title": "郊庙歌辞 享太庙乐章 大成舞",
        "author": "张说",
        "content": "帝舞季历，龙圣生昌。\n后歌有蟜，胎炎孕黄。\n天地合德，日月齐光。\n肃雝孝享，祚我万方。",
        "dynasty": "唐",
        "collection_info": null
    },
    {
        "uuid": "7a249a93e5622e6ab77b0d9b14de6e70",
        "title": "郊庙歌辞 享太庙乐章 大明舞",
        "author": "张说",
        "content": "赤精乱德，四海困穷。\n黄旗举义，三灵会同。\n旱望春雨，云披大风。\n溥天来祭，高祖之功。",
        "dynasty": "唐",
        "collection_info": null
    },
    {
        "uuid": "f151547b67476021b3931634cba22c9b",
        "title": "郊庙歌辞 享太庙乐章 崇德舞",
        "author": "张说",
        "content": "皇合一德，朝宗百神。\n削平天地，大拯生人。\n上帝配食，单于入臣。\n戎歌陈舞，晔晔震震。",
        "dynasty": "唐",
        "collection_info": null
    },
    {
        "uuid": "8ffc72f25eb3455cd049db5fce36528f",
        "title": "郊庙歌辞 享太庙乐章 钧天舞",
        "author": "张说",
        "content": "高皇迈道，端拱无为。\n化怀獯鬻，兵赋句骊。\n礼尊封禅，乐盛来仪。\n合位娲后，同称伏羲。",
        "dynasty": "唐",
        "collection_info": null
    },
    {
        "uuid": "29db95656887688e5ff0987b009bd4e0",
        "title": "郊庙歌辞 享太庙乐章 大和舞",
        "author": "张说",
        "content": "退居江水，郁起丹陵。\n礼物还旧，朝章中兴。\n龙图友及，骏命恭膺。\n鸣球香瓒，大糦是承。",
        "dynasty": "唐",
        "collection_info": null
    },
    {
        "uuid": "8b10fa7de071d3f5a756480fef5cae6b",
        "title": "郊庙歌辞 享太庙乐章 景云舞",
        "author": "张说",
        "content": "景云霏烂，告我帝符。\n噫帝冲德，与天为徒。\n笙镛遥远，俎豆虚无。\n春秋孝献，迴復此都。",
        "dynasty": "唐",
        "collection_info": null
    },
    {
        "uuid": "9d215f77bbad7c85a4d28487b6a34557",
        "title": "郊庙歌辞 享太庙乐章 福和",
        "author": "张说",
        "content": "备礼用乐，崇亲致尊。\n诚通慈降，敬彻爱存。\n献怀称寿，啐感承恩。\n皇帝孝德，子孙千亿。\n大包天域，长亘不极。",
        "dynasty": "唐",
        "collection_info": null
    },
    {
        "uuid": "88309b992944a885b6ffb15cf39b0fc3",
        "title": "郊庙歌辞 享太庙乐章 舒和",
        "author": "张说",
        "content": "六钟翕协六变成，八佾徜徉八风生。\n乐九韶兮人神感，美七德兮天地清。",
        "dynasty": "唐",
        "collection_info": null
    },
    {
        "uuid": "842e9afd91fcbad845065d5545b4c215",
        "title": "郊庙歌辞 享太庙乐章 凯安四章 一",
        "author": "张说",
        "content": "瑟彼瑶爵，亚惟上公。\n室如屏气，门不容躬。\n礼殷其本，乐执其中。\n圣皇永慕，天地幽通。",
        "dynasty": "唐",
        "collection_info": null
    },
    {
        "uuid": "075f8a9adcdffdef4c88aad09f30d347",
        "title": "郊庙歌辞 享太庙乐章 凯安四章 二",
        "author": "张说",
        "content": "礼匝三献，乐遍九成。\n降循轩陛，仰欷皇情。\n福与仁合，德因孝明。\n百年[神畏]，四海风行。",
        "dynasty": "唐",
        "collection_info": null
    },
    {
        "uuid": "87065340cd71dcbd99edafe5c696cba8",
        "title": "郊庙歌辞 享太庙乐章 凯安四章 三",
        "author": "张说",
        "content": "总总干戚，填填鼓钟。\n奋扬争气，坐作为容。\n离若鸷鸟，合如战龙。\n万方观德，肃肃雝雝。",
        "dynasty": "唐",
        "collection_info": null
    },
    {
        "uuid": "1fc5429131006108b099afa4b1d77dd3",
        "title": "郊庙歌辞 享太庙乐章 登歌",
        "author": "张说",
        "content": "止笙磬，撤豆笾。\n廓无响，窅入玄。\n主在室，神在天。\n情余慕，礼罔愆。\n喜黍稷，屡丰年。",
        "dynasty": "唐",
        "collection_info": null
    },
    {
        "uuid": "d223555d335d69c16d0034666c41d269",
        "title": "郊庙歌辞 享太庙乐章 永和",
        "author": "张说",
        "content": "眇嘉乐，授灵爽。\n感若来，思如往。\n休气散，迴风上。\n返寂寞，还惚恍。\n怀灵驾，结空想。",
        "dynasty": "唐",
        "collection_info": null
    },
    {
        "uuid": "e26b2e108d7679a0bf64430c7646364c",
        "title": "郊庙歌辞 享太庙乐章 广运舞",
        "author": "郭子仪",
        "content": "于赫皇祖，昭明有融。\n惟文之德，惟武之功。\n河海静谧，车书混同。\n虔恭孝飨，穆穆玄风。",
        "dynasty": "唐",
        "collection_info": null
    },
    {
        "uuid": "759d793799a643673dcfc03ea3572988",
        "title": "郊庙歌辞 享太庙乐章 惟新舞",
        "author": "刘晏",
        "content": "汉祚惟永，神功中兴。\n风驱氛祲，天覆黎蒸。\n三光再朗，庶绩其凝。\n重熙累洽，景命是膺。",
        "dynasty": "唐",
        "collection_info": null
    },
    {
        "uuid": "13baea356e06622b32c80bddb6509bb9",
        "title": "郊庙歌辞 享太庙乐章 保大舞",
        "author": "郭子仪",
        "content": "于穆文考，圣神昭章。\n肃勺羣慝，含光远方。\n万物茂遂，九夷宾王。\n愔愔云韶，德音不忘。",
        "dynasty": "唐",
        "collection_info": null
    },
    {
        "uuid": "60cc87298c98e142684ced29f07109db",
        "title": "郊庙歌辞 享太庙乐章 文明舞",
        "author": "郑余庆",
        "content": "开邸除暴，时迈勋尊。\n三元告命，四极骏奔。\n金枝翠叶，辉烛瑶琨。\n象德亿载，贻庆汤孙。",
        "dynasty": "唐",
        "collection_info": null
    },
    {
        "uuid": "825e2044abd7be558fbc87bcab9f7c4b",
        "title": "郊庙歌辞 享太庙乐章 大顺舞",
        "author": "郑絪",
        "content": "于穆时文，受天明命。\n允恭玄默，化成理定。\n出震嗣德，应干传圣。\n猗欤缉熙，千亿流庆。",
        "dynasty": "唐",
        "collection_info": null
    },
    {
        "uuid": "3e82a12165e35e6f50c8cee2794cc335",
        "title": "郊庙歌辞 享太庙乐章 象德舞",
        "author": "段文昌",
        "content": "肃肃清庙，登显至德。\n泽周八荒，兵定四极。\n生物咸遂，羣盗灭息。\n明圣钦承，子孙千亿。",
        "dynasty": "唐",
        "collection_info": null
    },
    {
        "uuid": "72b50eb51b92d4416aca64acfc041274",
        "title": "郊庙歌辞 享太庙乐章 和宁舞",
        "author": "牛僧孺",
        "content": "湜湜颀颀，融昭德辉。\n不纽不舒，贯成九围。\n武烈文经，敷施当宜。\n纂尧付启，亿万熙熙。",
        "dynasty": "唐",
        "collection_info": null
    },
    {
        "uuid": "ca7a8c6b712e5ca640cc763144988396",
        "title": "郊庙歌辞 享太庙乐章 大定舞",
        "author": "李回",
        "content": "受天明命，敷佑下土。\n化时以俭，卫文以武。\n氛消夷夏，俗臻往古。\n亿万斯年，形于律吕。",
        "dynasty": "唐",
        "collection_info": null
    },
    {
        "uuid": "81f614951a45e863947a870a3b66c0df",
        "title": "郊庙歌辞 享太庙乐章 宣宗室舞",
        "author": "夏侯孜",
        "content": "于铄令主，圣祚重昌。\n兴起教义，申明典章。\n俗尚素朴，人皆乐康。\n积德可报，流庆无疆。",
        "dynasty": "唐",
        "collection_info": null
    },
    {
        "uuid": "2d1089533d22070658d51749acd8a69c",
        "title": "郊庙歌辞  懿宗室舞",
        "author": "萧仿",
        "content": "圣祚无疆，庆传乐章。\n金枝繁茂，玉叶延长。\n海渎常[晏]，波涛不扬。\n汪汪美化，垂范今王。",
        "dynasty": "唐",
        "collection_info": null
    },
    {
        "uuid": "dd638407308b628e67ca3ab1a8fea432",
        "title": "郊庙歌辞 享太庙乐章 咸宁舞",
        "author": "不详",
        "content": "于铄丕嗣，惟帝之光。\n羽籥象德，金石荐祥。\n圣系无极，景命永昌。\n神降上哲，维天配长。",
        "dynasty": "唐",
        "collection_info": null
    },
    {
        "uuid": "273e92530486017259232b77e08e868e",
        "title": "郊庙歌辞 太清宫乐章 煌煌",
        "author": "不详",
        "content": "煌煌道宫，肃肃太清。\n礼光尊祖，乐备充庭。\n罄竭诚至，希夷降灵。\n云凝翠盖，风燄红旌。\n众真以从，九奏初迎。\n永惟休佑，是锡和平。",
        "dynasty": "唐",
        "collection_info": null
    },
    {
        "uuid": "e0d363c43afaa273850a7b12930fd2bc",
        "title": "郊庙歌辞 太清宫乐章 冲和",
        "author": "不详",
        "content": "虚无结思，钟磬和音。\n歌以颂德，香以达心。\n礼殊祼鬯，义感昭临。\n云车至止，庆垂愔愔。",
        "dynasty": "唐",
        "collection_info": null
    },
    {
        "uuid": "ca4d33b13be5e4184fbeb583ee45cef8",
        "title": "郊庙歌辞 太清宫乐章 香初上",
        "author": "不详",
        "content": "肃肃我祖，绵绵道宗。\n至感潜达，灵心暗通。\n云軿御气，芝盖随风。\n四时禋祀，万国来同。",
        "dynasty": "唐",
        "collection_info": null
    },
    {
        "uuid": "66bfb99eb84cd4008fac6fc41f3a3834",
        "title": "郊庙歌辞 太清宫乐章 再上",
        "author": "不详",
        "content": "仙宗绩道，我李承天。\n庆深虚极，符光象先。\n俗登仁寿，化阐蟺涓。\n五千贻范，亿万斯年。",
        "dynasty": "唐",
        "collection_info": null
    },
    {
        "uuid": "0bb9751316d087bd6850aa02f3fb3e7d",
        "title": "郊庙歌辞 太清宫乐章 终上",
        "author": "不详",
        "content": "不宰元功，无为上圣。\n洪源长发，诞受天命。\n金奏迎真，璇宫展盛。\n备礼周乐，垂光储庆。",
        "dynasty": "唐",
        "collection_info": null
    },
    {
        "uuid": "2f22345fe27defd8cb3917eb1f85d585",
        "title": "郊庙歌辞 太清宫乐章 紫极舞",
        "author": "不详",
        "content": "至道生元气，重圆法混成。\n无为观大象，冲用体常名。\n仙乐临丹阙，云车出玉京。\n灵符百代应，瑞节九贞迎。\n宝运开皇极，天临映太清。\n长垂一德庆，永庇万方宁。",
        "dynasty": "唐",
        "collection_info": null
    },
    {
        "uuid": "8ee732e33d26d14b41b66c2de1dab95f",
        "title": "郊庙歌辞 太清宫乐章 序入破第一奏",
        "author": "不详",
        "content": "真宗开妙理，冲教统清虚。\n化演无为日，言昭有象初。\n瑶台肃灵瑞，金阙映仙居。\n一奏三清乐，长回八景舆。",
        "dynasty": "唐",
        "collection_info": null
    },
    {
        "uuid": "12c142f5a9d5eb447e3219c5bc49c01d",
        "title": "郊庙歌辞 太清宫乐章 序入破第二奏",
        "author": "不详",
        "content": "虚极仙宗本，希夷象帝先。\n百灵朝太上，万法祖重圆。\n善贷惟冲德，功成谓自然。\n云门达和气，思用合钧天。",
        "dynasty": "唐",
        "collection_info": null
    },
    {
        "uuid": "851f8c4098051bea16d87454327eb25f",
        "title": "郊庙歌辞 太清宫乐章 序入破第三奏",
        "author": "不详",
        "content": "元符传紫极，宝祚启高真。\n道德先垂裕，冲和已化淳。\n人风齐太古，天瑞叶惟新。\n仙乐清都上，长明交泰辰。",
        "dynasty": "唐",
        "collection_info": null
    },
    {
        "uuid": "bcf9f0c84af9ea02bca93eac0ac701ea",
        "title": "郊庙歌辞 太清宫乐章 登歌",
        "author": "不详",
        "content": "严禋展事，理洁烝尝。\n皇矣圣祖，德惟馨香。\n盛荐既撤，工歌载扬。\n大来之庆，降福穰穰。",
        "dynasty": "唐",
        "collection_info": null
    },
    {
        "uuid": "af32086d8ee034f9ec3af0600710f3fe",
        "title": "郊庙歌辞 太清宫乐章 真和",
        "author": "不详",
        "content": "玉磬含香，金炉既馥。\n风驭泠泠，云坛肃肃。\n杳归大象，霈流嘉福。\n俾宁万邦，无思不服。",
        "dynasty": "唐",
        "collection_info": null
    },
    {
        "uuid": "2883035d1773a7bc69d4f357840c7475",
        "title": "郊庙歌辞 德明兴圣庙乐章 迎神",
        "author": "李舒",
        "content": "元尊九德，佐尧光宅。\n烈祖太宗，方周作伯。\n响怀霜露，乐变金石。\n白云清风，髣髴来格。",
        "dynasty": "唐",
        "collection_info": null
    },
    {
        "uuid": "bffec3ce18036a5a2a75d43e9a6b37b5",
        "title": "郊庙歌辞 德明兴圣庙乐章 登歌奠币",
        "author": "李舒",
        "content": "四时有典，百事来祭。\n尊祖奉宗，严禋大帝。\n礼先苍璧，奠币黝制。\n于斯万年，熙成帝系。",
        "dynasty": "唐",
        "collection_info": null
    },
    {
        "uuid": "39ede5a68a9a9e95469f6762eb96f113",
        "title": "郊庙歌辞 德明兴圣庙乐章 迎俎",
        "author": "李舒",
        "content": "盛牲实俎，涓选休成。\n鼎煁阳燧，玉盥阴精。\n有飶嘉豆，既和大羹。\n侑以清乐，细齐人情。",
        "dynasty": "唐",
        "collection_info": null
    },
    {
        "uuid": "caee546a769b50bb4bd94f2dab7f89dd",
        "title": "郊庙歌辞 德明兴圣庙乐章 德明酌献",
        "author": "李舒",
        "content": "清庙奕奕，和乐雍雍。\n器尊牺象，礼属宗公。\n白水方祼，黄流在中。\n谟明之德，万古清风。",
        "dynasty": "唐",
        "collection_info": null
    },
    {
        "uuid": "529307e5dc279a128dd1b745f15db41f",
        "title": "郊庙歌辞 德明兴圣庙乐章 兴圣酌献",
        "author": "李舒",
        "content": "閟宫静谧，合乐周张。\n泰尊始献，百末重觞。\n震澹存诚，庶几迪尝。\n遥源之祚，天汉灵长。",
        "dynasty": "唐",
        "collection_info": null
    },
    {
        "uuid": "c790262df69febb0459e32185d4fc821",
        "title": "郊庙歌辞 德明兴圣庙乐章 亚献终献",
        "author": "李舒",
        "content": "惟清惟肃，靡闻靡见。\n举备九成，俛终三献。\n庆彰曼寿，胙彻嘉荐。\n瘗玉埋牲，礼神斯徧。",
        "dynasty": "唐",
        "collection_info": null
    },
    {
        "uuid": "d290cc76a1c242b49fc8a0188d6764c0",
        "title": "郊庙歌辞 德明兴圣庙乐章 送神",
        "author": "李舒",
        "content": "元精回復，灵贶繁滋。\n风洒兰路，云摇桂旗。\n高丘缅邈，凉部逶迟。\n瞻望靡及，缠绵永思。",
        "dynasty": "唐",
        "collection_info": null
    },
    {
        "uuid": "b570fd06481405c5d4cce8eda3c40a82",
        "title": "郊庙歌辞 仪坤庙乐章 永和",
        "author": "徐彦伯",
        "content": "猗若清庙，肃肃荧荧。\n国荐严祀，坤兴淑灵。\n有几在室，有乐在庭。\n临兹孝享，百禄惟宁。",
        "dynasty": "唐",
        "collection_info": null
    },
    {
        "uuid": "c5273f4950b9223d3cfcd1cbd7abfd92",
        "title": "郊庙歌辞 仪坤庙乐章 金奏",
        "author": "不详",
        "content": "阴灵曜祉，轩曜降精。\n祥符淑气，庆集柔明。\n瑶俎既列，雕桐发声。\n徽猷永远，比德皇英。",
        "dynasty": "唐",
        "collection_info": null
    },
    {
        "uuid": "d5be91133e7b2a17d8e725a788b28625",
        "title": "郊庙歌辞 仪坤庙乐章 太和",
        "author": "丘说",
        "content": "孝哉我后，冲乎乃圣。\n道映重华，德辉文命。\n慕深视箧，情殷抚镜。\n万国移风，兆人承庆。",
        "dynasty": "唐",
        "collection_info": null
    },
    {
        "uuid": "d922b7c9c407c18cca29db2a2ba69475",
        "title": "郊庙歌辞 仪坤庙乐章 肃和",
        "author": "张齐贤",
        "content": "祼圭既濯，郁鬯既陈。\n画幕云举，黄流玉醇。\n仪充献酌，礼盛众禋。\n地察惟孝，愉焉飨亲。",
        "dynasty": "唐",
        "collection_info": null
    },
    {
        "uuid": "3234666031b0c3d2169f758843ade3fd",
        "title": "郊庙歌辞 仪坤庙乐章 雍和",
        "author": "郑善玉",
        "content": "酌郁既灌，芗萧方爇。\n笾豆静器，簠簋芬飶。\n鱼腊荐美，牲牷表洁。\n是戢是将，载迎载列。",
        "dynasty": "唐",
        "collection_info": null
    },
    {
        "uuid": "b06c61c0b2ba3bad0e2c49f87308f774",
        "title": "郊庙歌辞 仪坤庙乐章 昭升",
        "author": "薛稷",
        "content": "阳灵配德，阴魄昭升。\n尧坛凤下，汉室龙兴。\n俔天作对，前旒是凝。\n化行南国，道盛西陵。\n造舟集灌，无德而称。\n我粢既絜，我醴既澄。\n阴阴灵庙，光灵若凭。\n德馨惟享，孝思烝烝。",
        "dynasty": "唐",
        "collection_info": null
    },
    {
        "uuid": "24f939b843d5f5666648d598218c4b43",
        "title": "郊庙歌辞 仪坤庙乐章 坤贞",
        "author": "不详",
        "content": "干道既亨，坤元以贞。\n肃雍攸在，辅佐斯成。\n外睦九族，内光一庭。\n克生睿哲，祚我休明。\n钦若徽范，悠哉淑灵。\n建兹清宫，于彼上京。\n缩茅以献，絜秬惟馨。\n实受其福，期乎亿龄。",
        "dynasty": "唐",
        "collection_info": null
    },
    {
        "uuid": "0e7ed3dda3e21780bc5a4b6f08186425",
        "title": "郊庙歌辞 仪坤庙乐章 寿和",
        "author": "徐坚",
        "content": "于穆清庙，肃雍严祀。\n合福受釐，介以繁[祉]。",
        "dynasty": "唐",
        "collection_info": null
    },
    {
        "uuid": "abface39a51f46f7ad47f1330c7081e0",
        "title": "郊庙歌辞 仪坤庙乐章 舒和",
        "author": "胡雄",
        "content": "送文迎武递参差，一始一终光圣仪。\n四海生人歌有庆，千龄孝享肃无亏。",
        "dynasty": "唐",
        "collection_info": null
    },
    {
        "uuid": "6390b40eaee2bd03d75091506f7e3430",
        "title": "郊庙歌辞 仪坤庙乐章 安和",
        "author": "刘子玄",
        "content": "妙筭申帷幄，神谋及庙庭。\n两阶文物备，七德武功成。\n校猎长杨苑，屯军细柳营。\n将军献凯入，歌舞溢重城。",
        "dynasty": "唐",
        "collection_info": null
    },
    {
        "uuid": "458dca8c95e55e8894b346ea5203d749",
        "title": "郊庙歌辞 仪坤庙乐章 雍和",
        "author": "员半千",
        "content": "孝享云毕，惟彻有章。\n云感玄羽，风悽素商。\n瞻望神座，祗恋匪遑。\n礼终乐阕，肃雍锵锵。",
        "dynasty": "唐",
        "collection_info": null
    },
    {
        "uuid": "135254882483fce3af654bf4b62f2dc0",
        "title": "郊庙歌辞 仪坤庙乐章 永和",
        "author": "祝钦明",
        "content": "閟宫实实，清庙微微。\n降格无象，馨香有依。\n式昭纂庆，方融嗣徽。\n明禋是享，神保聿归。",
        "dynasty": "唐",
        "collection_info": null
    },
    {
        "uuid": "e4686995cadf4336329c624b5fa1a31d",
        "title": "郊庙歌辞 仪坤庙乐章 迎神",
        "author": "不详",
        "content": "月灵降德，坤元授光。\n娥英比秀，任姒均芳。\n瑶台荐祉，金屋延祥。\n迎神有乐，歆此嘉芗。",
        "dynasty": "唐",
        "collection_info": null
    },
    {
        "uuid": "495a2d539f5062d2eef2438090ae17bb",
        "title": "郊庙歌辞 仪坤庙乐章 送神",
        "author": "不详",
        "content": "玉帛仪大，金丝奏广。\n灵应有孚，冥征不爽。\n降彼休福，歆兹禋享。\n送乐有章，神麾其上。",
        "dynasty": "唐",
        "collection_info": null
    },
    {
        "uuid": "970f673eb9ed8b6a0f40121ebbc0d695",
        "title": "郊庙歌辞 昭德皇后庙乐章 永和",
        "author": "不详",
        "content": "穆清庙，荐严禋。\n昭礼备，和乐新。\n望灵光，集元辰。\n祚无极，享万春。",
        "dynasty": "唐",
        "collection_info": null
    },
    {
        "uuid": "a56330a61696c7741ae2bac4d0793552",
        "title": "郊庙歌辞 昭德皇后庙乐章 肃和",
        "author": "不详",
        "content": "诚心达，娱乐分。\n升箫膋，郁氛氲。\n茅既缩，鬯既熏。\n后来思，福如云。",
        "dynasty": "唐",
        "collection_info": null
    },
    {
        "uuid": "ef2e04cf91e6ef231c3f7b1d97428752",
        "title": "郊庙歌辞 昭德皇后庙乐章 雍和",
        "author": "不详",
        "content": "我将我享，尽明而诚。\n载芬黍稷，载涤牺牲。\n懿矣元良，万邦以贞。\n心乎爱敬，若覩容声。",
        "dynasty": "唐",
        "collection_info": null
    },
    {
        "uuid": "df5c519427815926e7d130c87d6862a4",
        "title": "郊庙歌辞 昭德皇后庙乐章 坤元",
        "author": "不详",
        "content": "于穆先后，丽圣称崇。\n母临万宇，道[被]六宫。\n昌时协庆，理内成功。\n殷荐明德，传芳国风。",
        "dynasty": "唐",
        "collection_info": null
    },
    {
        "uuid": "d2c4b89c6a8efd6dd79316c98d8f3c9c",
        "title": "郊庙歌辞 昭德皇后庙乐章 寿和",
        "author": "不详",
        "content": "工祝致告，徽音不遐。\n酒醴咸旨，馨香具嘉。\n受釐献祉，永庆邦家。",
        "dynasty": "唐",
        "collection_info": null
    },
    {
        "uuid": "6431434dbc2b4790d87b374903a46660",
        "title": "郊庙歌辞 昭德皇后庙乐章 舒和",
        "author": "不详",
        "content": "金枝羽部彻清歌，瑶台肃穆笙磬罗。\n谐音遍响合明意，万类昭融灵应多。",
        "dynasty": "唐",
        "collection_info": null
    },
    {
        "uuid": "4e664ad709884fb2c379a44adefa3659",
        "title": "郊庙歌辞 昭德皇后庙乐章 凯安",
        "author": "不详",
        "content": "辰位列四星，帝功参十乱。\n进贤勤内辅，扈跸清多难。\n承天厚载均，并耀宵光璨。\n留徽蔼前躅，万古披图焕。",
        "dynasty": "唐",
        "collection_info": null
    },
    {
        "uuid": "8c1434e5a7bf5c5ee89f4adc682f441e",
        "title": "郊庙歌辞 昭德皇后庙乐章 雍和",
        "author": "不详",
        "content": "公尸既起，享礼载终。\n称歌进彻，尽敬繇衷。\n泽流惠下，大小咸同。",
        "dynasty": "唐",
        "collection_info": null
    },
    {
        "uuid": "765d6e4ba1a51b06215faae8e088b4b5",
        "title": "郊庙歌辞 昭德皇后庙乐章 永和",
        "author": "不详",
        "content": "昭事终，幽享余。\n移月御，返仙居。\n璇庭寂，灵幄虚。\n顾裴回，感皇储。",
        "dynasty": "唐",
        "collection_info": null
    },
    {
        "uuid": "36186896f26c9136046a7d0081522b71",
        "title": "郊庙歌辞 让皇帝庙乐章 迎神",
        "author": "李舒",
        "content": "皇矣天宗，德先王季。\n因心则友，克让以位。\n爰命有司，式遵前志。\n神其降灵，昭飨祀事。",
        "dynasty": "唐",
        "collection_info": null
    },
    {
        "uuid": "3b18a7fc9a261ec1a0aee8ffc22e2b1c",
        "title": "郊庙歌辞 让皇帝庙乐章 奠币",
        "author": "李舒",
        "content": "惟帝时若，去而上仙。\n祀用商舞，乐备宫悬。\n白璧加荐，玄纁告虔。\n子孙拜后，承兹吉蠲。",
        "dynasty": "唐",
        "collection_info": null
    },
    {
        "uuid": "fa8b30da04327b8025f38248f1606e4e",
        "title": "郊庙歌辞 让皇帝庙乐章 迎俎",
        "author": "李舒",
        "content": "祀盛体荐，礼协粢盛。\n方周假庙，用鲁纯牲。\n捧彻祗敬，击拊和鸣。\n受釐归胙，既戒而平。",
        "dynasty": "唐",
        "collection_info": null
    },
    {
        "uuid": "2808683a036cdd44c06fc9d82f5ee562",
        "title": "郊庙歌辞 让皇帝庙乐章 酌献",
        "author": "李舒",
        "content": "八音具举，三寿既盥。\n洁兹宗彝，瑟彼圭瓒。\n兰肴重错，椒醑飘散。\n降胙维城，永为藩翰。",
        "dynasty": "唐",
        "collection_info": null
    },
    {
        "uuid": "353a50b2a6083cae0668da67f372f8c8",
        "title": "郊庙歌辞 让皇帝庙乐章 亚献终献",
        "author": "李舒",
        "content": "秩礼有序，和音既同。\n九仪不忒，三揖将终。\n孝感藩后，相维辟公。\n四时之典，永永无穷。",
        "dynasty": "唐",
        "collection_info": null
    },
    {
        "uuid": "fd6a25fcf5e54522e259eb37750ecbb0",
        "title": "郊庙歌辞 让皇帝庙乐章 送神",
        "author": "李舒",
        "content": "奠献已事，昏昕载分。\n风摇雨散，灵卫絪缊。\n龙驾帝服，上腾五云。\n泮宫復閟，寂寞无闻。",
        "dynasty": "唐",
        "collection_info": null
    },
    {
        "uuid": "3dc58391bd3bdf7b554c2882812992ed",
        "title": "郊庙歌辞 享隐太子庙乐章 诚和",
        "author": "不详",
        "content": "道閟鹤关，运缠鸠里。\n门集大命，俾歆嘉祀。\n礼亚六瑚，诚殚二簋。\n有诚颙若，神斯戾止。",
        "dynasty": "唐",
        "collection_info": null
    },
    {
        "uuid": "06d073d635b0e87b01f2aa00e6a9f857",
        "title": "郊庙歌辞 享隐太子庙乐章 肃和",
        "author": "不详",
        "content": "岁肇春宗，干开震长。\n瑶山既寂，戾园斯享。\n玉肃其事，物昭其象。\n弦诵成风，笙歌合响。",
        "dynasty": "唐",
        "collection_info": null
    },
    {
        "uuid": "2e825258a033b0a6acf648d6caaf0224",
        "title": "郊庙歌辞 享隐太子庙乐章 雍和",
        "author": "不详",
        "content": "明典肃陈，神居邃启。\n春伯联事，秋官相礼。\n有来雍雍，登歌济济。\n缅维主鬯，庶歆芳醴。",
        "dynasty": "唐",
        "collection_info": null
    },
    {
        "uuid": "5f3ea587a1de57acf1932588a80eb871",
        "title": "郊庙歌辞 享隐太子庙乐章 舒和",
        "author": "不详",
        "content": "三县已判歌钟列，六佾将开羽鏚分。\n尚想燕飞来蔽日，终疑鹤影降凌云。",
        "dynasty": "唐",
        "collection_info": null
    },
    {
        "uuid": "8b03cf3029d18d5aea294fceb414028c",
        "title": "郊庙歌辞 享隐太子庙乐章 凯安",
        "author": "不详",
        "content": "天步昔将开，商郊初欲践。\n抚戎金阵廓，贰极瑶图阐。\n鸡戟遂崇仪，龙楼期好善。\n弄兵隳震业，启圣隆嗣典。",
        "dynasty": "唐",
        "collection_info": null
    },
    {
        "uuid": "ce8e42f8ae0582c67b86d1677aa6671a",
        "title": "郊庙歌辞 隐太子庙乐章 迎神",
        "author": "不详",
        "content": "苍震有位，黄离蔽明。\n江充祸结，戾据灾成。\n衔冤昔痛，赠典今荣。\n享灵有秩，奉乐以迎。",
        "dynasty": "唐",
        "collection_info": null
    },
    {
        "uuid": "04d183f3e9ea4dd6f75bfe560adcf970",
        "title": "郊庙歌辞 隐太子庙乐章 送神",
        "author": "不详",
        "content": "皇情悼往，祀议增设。\n钟鼓铿锵，羽旄昭晰。\n掌礼云备，司筵告彻。\n乐以送神，灵其鉴阕。",
        "dynasty": "唐",
        "collection_info": null
    },
    {
        "uuid": "369aab00c6c09295bd3e159333d382e8",
        "title": "郊庙歌辞 享章怀太子庙乐章 迎神",
        "author": "不详",
        "content": "副君昭象，道应黄离。\n铜楼备德，玉裕成规。\n仙气霭霭，灵从师师。\n前驱戾止，控鹤来仪。",
        "dynasty": "唐",
        "collection_info": null
    },
    {
        "uuid": "577a518bfeee2824e2fa0f1e90578448",
        "title": "郊庙歌辞 享章怀太子庙乐章 登歌酌鬯",
        "author": "不详",
        "content": "忠孝本着，羽翼先成。\n寝门昭德，驰道为程。\n币帛有典，容卫无声。\n司存既肃，庙享惟清。",
        "dynasty": "唐",
        "collection_info": null
    },
    {
        "uuid": "9e6df061ddf9cd0886e3b1cceb0ea3b5",
        "title": "郊庙歌辞 享章怀太子庙乐章 迎俎酌献",
        "author": "不详",
        "content": "通三锡胤，明两承英。\n太山比赫，伊水闻笙。\n宗祧是寄，礼乐其亨。\n嘉辰荐俎，以发声明。",
        "dynasty": "唐",
        "collection_info": null
    },
    {
        "uuid": "15eaa45418890cf8d08900b4ec71be01",
        "title": "郊庙歌辞 享章怀太子庙乐章 送文舞迎武舞",
        "author": "不详",
        "content": "羽籥崇文礼以毕，干鏚奋武事将行。\n用舍繇来其有致，壮志宣威乐太平。",
        "dynasty": "唐",
        "collection_info": null
    },
    {
        "uuid": "d0ee1fdd592af672ba6d6b6a72232f89",
        "title": "郊庙歌辞 享章怀太子庙乐章 武舞作",
        "author": "不详",
        "content": "绿林炽炎历，黄虞格有苗。\n沙尘惊塞外，帷幄命嫖姚。\n七德干戈止，三边云雾消。\n宝祚长无极，歌舞盛今朝。",
        "dynasty": "唐",
        "collection_info": null
    },
    {
        "uuid": "4e89ac1597266cae2808ce9741e69cd5",
        "title": "郊庙歌辞 享懿德太子庙乐章 迎神",
        "author": "不详",
        "content": "甲观昭祥，画堂升位。\n礼绝羣后，望尊储贰。\n启诵惭德，庄丕掩粹。\n伊浦凤翔，缑峰鹤至。",
        "dynasty": "唐",
        "collection_info": null
    },
    {
        "uuid": "74db6688c9c817248b39cc9e688c582a",
        "title": "郊庙歌辞 享懿德太子庙乐章 登歌酌鬯",
        "author": "不详",
        "content": "誉阐元储，寄崇明两。\n玉裕虽晦，铜楼可想。\n弦诵辍音，笙歌罢响。\n币帛言设，礼容无爽。",
        "dynasty": "唐",
        "collection_info": null
    },
    {
        "uuid": "70f773419a93df464ea7f1e2482f55af",
        "title": "郊庙歌辞 享懿德太子庙乐章 迎俎酌献",
        "author": "不详",
        "content": "雍雍盛典，肃肃灵祠。\n宾天有圣，对日无期。\n飘飖羽服，掣曳云旗。\n眷言主鬯，心乎怆兹。",
        "dynasty": "唐",
        "collection_info": null
    },
    {
        "uuid": "55338fcc17f8df0703ac3ade51019715",
        "title": "郊庙歌辞 享懿德太子庙乐章 送文舞迎武舞",
        "author": "不详",
        "content": "八音协奏陈金石，六佾分行整礼容。\n沧溟赴海还称少，素月开轮即是重。",
        "dynasty": "唐",
        "collection_info": null
    },
    {
        "uuid": "9a54889ee5443b532a7c7367b9144d01",
        "title": "郊庙歌辞 享懿德太子庙乐章 武舞作",
        "author": "不详",
        "content": "隋季昔云终，唐年初启圣。\n纂戎将禁暴，崇儒更敷政。\n威略静三边，仁恩覃万姓。",
        "dynasty": "唐",
        "collection_info": null
    },
    {
        "uuid": "5a6ef68ff32c562b6eb7231462255198",
        "title": "郊庙歌辞 享节愍太子庙乐章 迎神",
        "author": "不详",
        "content": "储后望崇，元良寄切。\n寝门是仰，驰道不绝。\n仙袂云会，灵旗电晰。\n煌煌而来，礼物攸设。",
        "dynasty": "唐",
        "collection_info": null
    },
    {
        "uuid": "430ac9cda9dbef45613c82109b55a81c",
        "title": "郊庙歌辞 享节愍太子庙乐章 登歌酌鬯",
        "author": "不详",
        "content": "灼灼重明，仰承元首。\n既贤且哲，惟孝与友。\n惟孝虽遥，灵规不朽。\n礼因诚致，备絜玄酒。",
        "dynasty": "唐",
        "collection_info": null
    },
    {
        "uuid": "2de63d8d87c60adfa0e206e0915e41c1",
        "title": "郊庙歌辞 享节愍太子庙乐章 迎俎酌献",
        "author": "不详",
        "content": "嘉荐有典，至诚莫骞。\n画梁云亘，雕俎星连。\n乐器周列，礼容备宣。\n依稀如在，若未宾天。",
        "dynasty": "唐",
        "collection_info": null
    },
    {
        "uuid": "86dcfac6dd41e33c9e799f9513223be4",
        "title": "郊庙歌辞 享节愍太子庙乐章 送文舞出迎武舞入",
        "author": "不详",
        "content": "邕邕阐化凭文德，赫赫宣威藉武功。\n既执羽旄先拂吹，还持玉鏚更挥空。",
        "dynasty": "唐",
        "collection_info": null
    },
    {
        "uuid": "c3140d531fb217c661c5f6c8a47f8db4",
        "title": "郊庙歌辞 享节愍太子庙乐章 武舞作",
        "author": "不详",
        "content": "武德谅雍雍，由来扫寇戎。\n劒光挥作电，旗影列成虹。\n雾廓三边静，波澄四海同。\n睿图今已盛，相共舞皇风。",
        "dynasty": "唐",
        "collection_info": null
    },
    {
        "uuid": "eee84e74f9d1b6391a5cb5a70726a46a",
        "title": "郊庙歌辞 享文敬太子庙乐章 请神",
        "author": "许孟容",
        "content": "觞牢具品，管磬有节。\n祝道夤恭，神仪昭晰。\n桐圭早贵，象辂追设。\n声达乐成，降歆丰洁。",
        "dynasty": "唐",
        "collection_info": null
    },
    {
        "uuid": "5f6fadf91bc23c7b271b552835b336a7",
        "title": "郊庙歌辞 享文敬太子庙乐章 登歌",
        "author": "陈京",
        "content": "歌以德发，声以乐贵。\n乐善名存，追仙礼异。\n鸾旌拱修，凤鸣合吹。\n神听皇慈，仲月皆至。",
        "dynasty": "唐",
        "collection_info": null
    },
    {
        "uuid": "5ac179103af68319ce66c54cbfb2804d",
        "title": "郊庙歌辞 享文敬太子庙乐章 迎俎酌献",
        "author": "冯伉",
        "content": "撰日瞻景，诚陈乐张。\n礼容秩秩，羽舞煌煌。\n肃将涤濯，祗荐芬芳。\n永锡繁祉，思深飨尝。",
        "dynasty": "唐",
        "collection_info": null
    },
    {
        "uuid": "e993b89153cf93541862daad99d95a15",
        "title": "郊庙歌辞 享文敬太子庙乐章 送文舞迎武舞",
        "author": "不详",
        "content": "干旄羽籥相亏蔽，一进一退殊行缀。\n昔献三雍盛礼容，今陈六佾崇仪制。",
        "dynasty": "唐",
        "collection_info": null
    },
    {
        "uuid": "066deafc93bc359ada363eaea4beef8b",
        "title": "郊庙歌辞 享文敬太子庙乐章 亚献终献",
        "author": "崔邠",
        "content": "醴齐泛尊彝，轩县动干戚。\n入室僾如在，升阶虔所历。\n奋疾合威容，定利舒皦绎。\n方崇庙貌礼，永被君恩锡。",
        "dynasty": "唐",
        "collection_info": null
    },
    {
        "uuid": "550a39acff9ad6ad8acfdb855aa458f4",
        "title": "郊庙歌辞 享文敬太子庙乐章 送神",
        "author": "张荐",
        "content": "三献具举，九旗将旋。\n追劳表德，罢享宾天。\n风引仙管，堂虚画筵。\n芳馨常在，瞻望悠然。",
        "dynasty": "唐",
        "collection_info": null
    },
    {
        "uuid": "f8b45c19f76ef68ad82ab3b9c38a50e8",
        "title": "郊庙歌辞 享惠昭太子庙乐章 请神",
        "author": "归登",
        "content": "嘉荐既陈，祀事孔明。\n閒歌在堂，万舞在庭。\n外则尽物，内则尽诚。\n凤笙如闻，歌其洁精。",
        "dynasty": "唐",
        "collection_info": null
    },
    {
        "uuid": "03bd732dd5f00f752e426d814fdeebc8",
        "title": "郊庙歌辞 享惠昭太子庙乐章 登歌",
        "author": "杜羔",
        "content": "因心克孝，位震遗芬。\n宾天道茂，轸怀气分。\n发祗乃祀，咳叹如闻。\n二歌斯升，以咏德熏。",
        "dynasty": "唐",
        "collection_info": null
    },
    {
        "uuid": "f5429cb1da4b42c547c78925f96858b5",
        "title": "郊庙歌辞 享惠昭太子庙乐章 迎俎酌献",
        "author": "李逢吉",
        "content": "既洁酒醴，聿陈熟腥。\n肃将震念，昭格储灵。\n展矣礼典，熏然德馨。\n愔愔管磬，亦具是听。",
        "dynasty": "唐",
        "collection_info": null
    },
    {
        "uuid": "32b4172a2dbe2dd5dab63a52ed484fed",
        "title": "郊庙歌辞 享惠昭太子庙乐章 送文舞出迎武舞入",
        "author": "孟简",
        "content": "喧喧金石容既缺，肃肃羽驾就行列。\n缑山遗响昔所闻，庙庭进旅今攸设。",
        "dynasty": "唐",
        "collection_info": null
    },
    {
        "uuid": "c4ddffea9dfc9a21621a4765e2fff71d",
        "title": "郊庙歌辞 享惠昭太子庙乐章 亚献终献",
        "author": "裴度",
        "content": "重轮始发祥，齿胄方兴学。\n冥然升紫府，铿尔荐清乐。\n奠斝致馨香，在庭纷羽籥。\n礼成神既醉，髣髴缑山鹤。",
        "dynasty": "唐",
        "collection_info": null
    },
    {
        "uuid": "01edab2000fa42410f79ffb1a901020f",
        "title": "郊庙歌辞 享惠昭太子庙乐章 送神",
        "author": "王涯",
        "content": "威仪毕陈，备乐将阕。\n苞茅酒缩，膋萧香彻。\n宫臣展事，肃雍在列。\n迎精送往，厥鉴昭晰。",
        "dynasty": "唐",
        "collection_info": null
    },
    {
        "uuid": "ec66e8bbae0a7397bbe0c50b1aa09f19",
        "title": "郊庙歌辞 襃德庙乐章 昭德",
        "author": "不详",
        "content": "道赫梧宫，悲盈蒿里。\n爰赐徽烈，载敷嘉祀。\n享洽四时，规陈二簋。\n灵应昭格，神其戾止。",
        "dynasty": "唐",
        "collection_info": null
    },
    {
        "uuid": "3e47da3db1acacb20cde9f75fa99724c",
        "title": "郊庙歌辞 襃德庙乐章 进德",
        "author": "不详",
        "content": "涂山懿戚，妫汭崇姻。\n祠筵肇启，祭典方申。\n礼以备物，乐以感神。\n用隆敦敍，载穆彝伦。",
        "dynasty": "唐",
        "collection_info": null
    },
    {
        "uuid": "06d9b9f9e51e17de7d12aef408d7e4c0",
        "title": "郊庙歌辞 襃德庙乐章 襃德",
        "author": "不详",
        "content": "家着累仁，门昭积善。\n瑶篚既列，金县式展。",
        "dynasty": "唐",
        "collection_info": null
    },
    {
        "uuid": "ee5a4c2a3898e046c1adb97ae416dbce",
        "title": "郊庙歌辞 襃德庙乐章 武舞作",
        "author": "不详",
        "content": "昭昭竹殿开，奕奕兰宫启。\n懿范隆丹掖，殊荣闢朱邸。\n六佾荐徽容，三簋陈芳醴。\n万石覃贻厥，分珪崇祖祢。",
        "dynasty": "唐",
        "collection_info": null
    },
    {
        "uuid": "3501b86fc4accfaa392d14890aa71dc7",
        "title": "郊庙歌辞 襃德庙乐章 彰德",
        "author": "不详",
        "content": "名隆五岳，秩映三台。\n严祠已备，[睟]影方迴。",
        "dynasty": "唐",
        "collection_info": null
    },
    {
        "uuid": "054eae129625391ec22c7bf281f130fc",
        "title": "舞曲歌辞 功成庆善乐舞词",
        "author": "不详",
        "content": "寿丘惟旧迹，酆邑乃前基。\n粤余承累圣，悬弧亦在兹。\n弱龄逢运改，提劒郁匡时。\n指麾八荒定，怀柔万国夷。\n梯山盛入欵，驾海亦来思。\n单于陪武帐，日逐卫文㮰。\n端扆朝四岳，无为任百司。\n霜节明秋景，轻冰结水湄。\n芸黄遍原隰，禾颕积京坻。\n共乐还谯宴，欢此大风诗。",
        "dynasty": "唐",
        "collection_info": null
    },
    {
        "uuid": "c51529f1386f4870c3902c2479cd8db3",
        "title": "舞曲歌辞 凯乐歌辞 破阵乐",
        "author": "不详",
        "content": "受律辞元首，相将讨叛臣。\n咸歌破阵乐，共赏太平人。",
        "dynasty": "唐",
        "collection_info": null
    },
    {
        "uuid": "27650756a93a232d745970e4fad7f637",
        "title": "舞曲歌辞 凯乐歌辞 应圣期",
        "author": "不详",
        "content": "圣德期昌运，雍熙万宇清。\n干坤资化育，海岳共休明。\n闢土欣耕稼，销戈遂偃兵。\n殊方歌帝泽，执贽贺昇平。",
        "dynasty": "唐",
        "collection_info": null
    },
    {
        "uuid": "ab097f962660fb6c093f0c072f40cfc4",
        "title": "舞曲歌辞 凯乐歌辞 贺圣欢",
        "author": "不详",
        "content": "四海皇风被，千年德水清。\n戎衣更不着，今日告功成。",
        "dynasty": "唐",
        "collection_info": null
    },
    {
        "uuid": "7bef729a0e469b267f233ade6d95bbd2",
        "title": "舞曲歌辞 凯乐歌辞 君臣同庆乐",
        "author": "不详",
        "content": "主圣开昌历，臣忠奉大猷。\n君看偃革后，便是太平秋。",
        "dynasty": "唐",
        "collection_info": null
    },
    {
        "uuid": "699c2edad76db34028150e973719b75a",
        "title": "郊庙歌辞 梁郊祀乐章 庆和 一",
        "author": "赵光逢、张衮",
        "content": "就阳位，升圆丘。\n佩双玉，御大裘。\n膺天命，拥神休。\n万灵感，百禄遒。",
        "dynasty": "唐",
        "collection_info": null
    },
    {
        "uuid": "34067d217318f156b7105d28cd4eca8a",
        "title": "郊庙歌辞 梁郊祀乐章 庆和 二",
        "author": "赵光逢、张衮",
        "content": "秉黄钺，建朱旗。\n震八表，清二仪。\n帝业显，王道夷。\n受景命，启皇基。",
        "dynasty": "唐",
        "collection_info": null
    },
    {
        "uuid": "b34b3cca5d23e911b106f442c03c07b8",
        "title": "郊庙歌辞 梁郊祀乐章 庆和 三",
        "author": "赵光逢、张衮",
        "content": "开九门，怀百神。\n通肸蠁，接氤氲。\n明粢荐，广乐陈。\n奠嘉璧，燎芳薪。",
        "dynasty": "唐",
        "collection_info": null
    },
    {
        "uuid": "afecde5c34bd10ca6aff8142658a73af",
        "title": "郊庙歌辞 梁郊祀乐章 庆和 四",
        "author": "赵光逢、张衮",
        "content": "膺宝图，执左契。\n德应天，圣飨帝。\n荐表衷，荷灵惠。\n寿万年，祚百世。",
        "dynasty": "唐",
        "collection_info": null
    },
    {
        "uuid": "cf3b8e75da4d4cf21c13da7a176e32b7",
        "title": "郊庙歌辞 梁郊祀乐章 庆和 五",
        "author": "赵光逢、张衮",
        "content": "惟德动天，有感必通。\n秉兹一德，禋于六宗。\n钦夤宝命，恭肃礼容。\n来顾来享，永穆皇风。",
        "dynasty": "唐",
        "collection_info": null
    },
    {
        "uuid": "887204d5375e0094694011356d9dbae1",
        "title": "郊庙歌辞 梁郊祀乐章 庆和 六",
        "author": "赵光逢、张衮",
        "content": "天惟佑德，辟乃奉天。\n交感斯在，昭事罔愆。\n岁功已就，王道无偏。\n于焉报本，是用告虔。",
        "dynasty": "唐",
        "collection_info": null
    },
    {
        "uuid": "543da4834bd6a750e9795c13dcf300ae",
        "title": "郊庙歌辞 梁郊祀乐章 庆顺",
        "author": "赵光逢、张衮",
        "content": "圣皇戾止，天步舒迟。\n干干睿相，穆穆皇仪。\n进退必肃，陟降是祗。\n六变克协，万灵协随。",
        "dynasty": "唐",
        "collection_info": null
    },
    {
        "uuid": "38d00ef7d267a326d17759250968bb53",
        "title": "郊庙歌辞 梁郊祀乐章 庆平",
        "author": "赵光逢、张衮",
        "content": "天命降鉴，帝德惟馨。\n享祀不忒，礼容孔明。\n奠璧布币，荐神献精。\n神佑以答，敷锡永宁。",
        "dynasty": "唐",
        "collection_info": null
    },
    {
        "uuid": "bd060d2f99d7ebbef477f34565cb01d7",
        "title": "郊庙歌辞 梁郊祀乐章 庆肃",
        "author": "赵光逢、张衮",
        "content": "笾豆簠簋，黍稷非馨。\n懿兹彝器，厥德惟明。\n金石匏革，以和以平。\n繇此无体，期乎永宁。",
        "dynasty": "唐",
        "collection_info": null
    },
    {
        "uuid": "7f8df36b32689eb9ebd453bf2e0efe95",
        "title": "郊庙歌辞 梁郊祀乐章 庆熙",
        "author": "赵光逢、张衮",
        "content": "哲后躬享，旨酒斯陈。\n王恭无斁，严祀维夤。\n皇祖以配，大孝以振。\n宜锡景福，永休下民。",
        "dynasty": "唐",
        "collection_info": null
    },
    {
        "uuid": "0c43d9cd1c4a8fcd536c4354a2578a00",
        "title": "郊庙歌辞 梁郊祀乐章 庆隆",
        "author": "赵光逢、张衮",
        "content": "恭祀上帝，于国之阳。\n爵醴是荷，鸿基永昌。",
        "dynasty": "唐",
        "collection_info": null
    },
    {
        "uuid": "5b180e89664cf5421462c565888bd3f4",
        "title": "郊庙歌辞 梁郊祀乐章 庆融",
        "author": "赵光逢、张衮",
        "content": "道和气兮袭氤氲，宣皇规兮彰圣神。\n服遐裔兮敷质文，格苗扈兮息烟尘。",
        "dynasty": "唐",
        "collection_info": null
    },
    {
        "uuid": "314baf9f8fabeb5507d5f8324e68145a",
        "title": "郊庙歌辞 梁郊祀乐章 庆休",
        "author": "赵光逢、张衮",
        "content": "大业来四夷，仁风和万国。\n白日体无私，皇天辅有德。\n七旬罪已服，六月师方克。\n伟哉帝道隆，终始常作则。",
        "dynasty": "唐",
        "collection_info": null
    },
    {
        "uuid": "db74eb6c6b91b2f10da3602636b20bc1",
        "title": "郊庙歌辞 梁郊祀乐章 庆和",
        "author": "赵光逢、张衮",
        "content": "烟燎升，礼容彻。\n诚感达，人神悦。\n灵贶彰，圣情结。\n玉座寂，金炉歇。",
        "dynasty": "唐",
        "collection_info": null
    },
    {
        "uuid": "de29931b9cfab2ccda13d4ccbf2ae999",
        "title": "郊庙歌辞 周郊祀乐章 昭顺乐",
        "author": "不详",
        "content": "五兵勿用，万国咸安。\n告功圆盖，受命云坛。\n乐鸣凤律，礼备鸡竿。\n神光欲降，众目遐观。",
        "dynasty": "唐",
        "collection_info": null
    },
    {
        "uuid": "b1aa9d2a5804d49891f476454fa1e017",
        "title": "郊庙歌辞 周郊祀乐章 治顺乐",
        "author": "不详",
        "content": "羽卫离丹阙，金轩赴泰坛。\n珠旗明月色，玉佩晓霜寒。\n黼黻龙衣备，琮璜宝器完。\n百神将受职，宗社保长安。",
        "dynasty": "唐",
        "collection_info": null
    },
    {
        "uuid": "c163caf39a8db5560474a11c24a639d8",
        "title": "郊庙歌辞 周郊祀乐章 感顺乐",
        "author": "不详",
        "content": "明君陈大礼，展币祀圆丘。\n雅乐声其发，祥云色正浮。",
        "dynasty": "唐",
        "collection_info": null
    },
    {
        "uuid": "5b3da2344b55a7e79f30fe20b8e5074f",
        "title": "郊庙歌辞 周郊祀乐章 禋顺乐",
        "author": "不详",
        "content": "黄彝将献，特牲预迎。\n既修昭事，潜达明诚。",
        "dynasty": "唐",
        "collection_info": null
    },
    {
        "uuid": "31405984d013378d3c943b2d6f693407",
        "title": "郊庙歌辞 周郊祀乐章 福顺乐",
        "author": "不详",
        "content": "相承五运，取法三才。\n大礼爰展，率土咸来。\n卿云秘室，甘泉宝台。\n象樽初酌，受福不回。",
        "dynasty": "唐",
        "collection_info": null
    },
    {
        "uuid": "480733796e5a024bbb7e068e9e8f55f4",
        "title": "郊庙歌辞 周郊祀乐章 福顺乐",
        "author": "不详",
        "content": "昊天成命，邦国盛仪。\n多士齐列，六龙载驰。\n坛升泰一，乐奏咸池。\n高明祚德，永致昌期。",
        "dynasty": "唐",
        "collection_info": null
    },
    {
        "uuid": "d36bcb211059cf548a6b518f712001a6",
        "title": "郊庙歌辞 周郊祀乐章 福顺乐",
        "author": "不详",
        "content": "上天垂景贶，哲后举鸾觞。\n明德今方祚，邦家万世昌。",
        "dynasty": "唐",
        "collection_info": null
    },
    {
        "uuid": "317abf601f1adb6410ed041a9d58298b",
        "title": "郊庙歌辞 周郊祀乐章 忠顺乐",
        "author": "不详",
        "content": "木铎敷音文德昌，朱干成列武功彰。\n雷鼗鹭羽今休用，玉鏚相参正发扬。",
        "dynasty": "唐",
        "collection_info": null
    },
    {
        "uuid": "d2ee0a5adc24c086cde56312d3c97393",
        "title": "郊庙歌辞 周郊祀乐章 武舞乐",
        "author": "不详",
        "content": "圭瓒方陈礼，干旄乃象功。\n成文非羽籥，猛势若罴熊。",
        "dynasty": "唐",
        "collection_info": null
    },
    {
        "uuid": "8fb5dd3c17a6f1bb45a5889f5ec7eba7",
        "title": "郊庙歌辞 周郊祀乐章 昭顺乐",
        "author": "不详",
        "content": "云门孤竹，苍璧黄琮。\n既祀天地，克配祖宗。\n虔修盛礼，仰荅玄功。\n神归碧落，福降无穷。",
        "dynasty": "唐",
        "collection_info": null
    },
    {
        "uuid": "e99ab27f09ce70a1efcd6aa709c1440e",
        "title": "郊庙歌辞 梁太庙乐舞辞 开平舞",
        "author": "不详",
        "content": "黍稷馨，醴𨣧清。\n牲牷洁，金石铿。\n恭祀事，结皇情。\n神来格，歌颂声。",
        "dynasty": "唐",
        "collection_info": null
    },
    {
        "uuid": "c5bf315caf29a14c28b0a33c8b97bfd5",
        "title": "郊庙歌辞 梁太庙乐舞辞 皇帝行",
        "author": "不详",
        "content": "莫高者天，攀跻弗克。\n隮天有方，累仁积德。\n祖宗隆之，子孙履之。\n配天明祀，永永孝思。",
        "dynasty": "唐",
        "collection_info": null
    },
    {
        "uuid": "ab620495eaa2fbda9935fecdc5706bf1",
        "title": "郊庙歌辞 梁太庙乐舞辞 帝盥",
        "author": "不详",
        "content": "庄肃莅事，周旋礼容。\n裸鬯严洁，穆穆雍雍。",
        "dynasty": "唐",
        "collection_info": null
    },
    {
        "uuid": "24ae7cb62e22869288e16aac6b0b28bb",
        "title": "郊庙歌辞 梁太庙乐舞辞 登歌",
        "author": "不详",
        "content": "于赫我皇，建中立极。\n动以武功，静以文德。\n昭事上帝，欢心万国。\n大报严禋，四海述职。",
        "dynasty": "唐",
        "collection_info": null
    },
    {
        "uuid": "a7b72e7aaaa2c837b7141f840401a10b",
        "title": "郊庙歌辞 梁太庙乐舞辞 大合舞",
        "author": "不详",
        "content": "于穆皇祖，浚哲雍熙。\n美溢中夏，化被南陲。\n后稷累德，公刘创基。\n肇兴九庙，乐合来仪。",
        "dynasty": "唐",
        "collection_info": null
    },
    {
        "uuid": "34efe5a45747a5848cd4f54d2407e061",
        "title": "郊庙歌辞 梁太庙乐舞辞 象功舞",
        "author": "不详",
        "content": "天地合德，睿圣昭彰。\n累赠太傅，俄登魏王。\n雄名不朽，奕叶而光。\n建国之兆，君临万方。",
        "dynasty": "唐",
        "collection_info": null
    },
    {
        "uuid": "d7a95a36a6a5c320b289214da0e96dec",
        "title": "郊庙歌辞 梁太庙乐舞辞 来仪舞",
        "author": "不详",
        "content": "于赫帝命，应天顺人。\n亭育品彙，宾礼百神。\n洪基永固，景命惟新。\n肃恭孝享，祚我生民。",
        "dynasty": "唐",
        "collection_info": null
    },
    {
        "uuid": "8e70ff30da941582243644bee8a4a8d4",
        "title": "郊庙歌辞 梁太庙乐舞辞 昭德舞",
        "author": "不详",
        "content": "肃肃文考，源浚派长。\n汉称诞季，周实生昌。\n奄有四海，超彼百王。\n笙镛迭奏，礼物荧煌。",
        "dynasty": "唐",
        "collection_info": null
    },
    {
        "uuid": "0e5d3d69916f62b5516610dcdd5380c3",
        "title": "郊庙歌辞 梁太庙乐舞辞 饮福",
        "author": "不详",
        "content": "戛玉摐金永颂声，檿丝孤竹和且清。\n灵歆醉止牺象盈，自天降福千万龄。",
        "dynasty": "唐",
        "collection_info": null
    },
    {
        "uuid": "cff5d0ef39064a8a854c1b3bb8943a29",
        "title": "郊庙歌辞 梁太庙乐舞辞 撤豆",
        "author": "不详",
        "content": "笙镛洋洋，庭燎煌煌。\n明星有烂，祝史下堂。\n[笾]豆斯撤，礼容有章。\n克勤克俭，无怠无荒。",
        "dynasty": "唐",
        "collection_info": null
    },
    {
        "uuid": "f17f8be1376d595549167a2dba48ed03",
        "title": "郊庙歌辞 梁太庙乐舞辞 送神",
        "author": "不详",
        "content": "其降无从，其往无踪。\n黍稷非馨，有感必通。\n赫奕令德，髣髴睟容。\n再拜慌忽，遐想昊穹。",
        "dynasty": "唐",
        "collection_info": null
    },
    {
        "uuid": "ed157d281954c810fbd30c7cc61fdd46",
        "title": "郊庙歌辞 后唐宗庙乐舞辞 昭德舞",
        "author": "崔居俭、卢文纪",
        "content": "懿彼明德，赫赫煌煌。\n名高阃域，功着旗常。\n道符休泰，运叶祺祥。\n庆传万祀，以播耿光。",
        "dynasty": "唐",
        "collection_info": null
    },
    {
        "uuid": "3a982934d7f37566599f92407f35456a",
        "title": "郊庙歌辞 后唐宗庙乐舞辞 文明舞",
        "author": "崔居俭、卢文纪",
        "content": "帝业光扬，皇图翕赫。\n圣德孔彰，神功不测。\n信及豚鱼，恩霑动植。\n懿范鸿名，传之万亿。",
        "dynasty": "唐",
        "collection_info": null
    },
    {
        "uuid": "98028900d1470927600f082dcad46b88",
        "title": "郊庙歌辞 后唐宗庙乐舞辞 应天舞",
        "author": "崔居俭、卢文纪",
        "content": "晋国肇兴，雄图再固。\n黼黻帝道，金玉王度。\n皇天无亲，惟德是辅。\n载诞英明，永光圣祚。",
        "dynasty": "唐",
        "collection_info": null
    },
    {
        "uuid": "d2812e9d1ec6a932b35947b768abc43d",
        "title": "郊庙歌辞 后唐宗庙乐舞辞 永平舞",
        "author": "崔居俭、卢文纪",
        "content": "庆传瓒祚，位正瑶图。\n功宣四海，化被八区。\n静彰帝道，动合干符。\n千秋万祀，永荷昭苏。",
        "dynasty": "唐",
        "collection_info": null
    },
    {
        "uuid": "720bdcdeeb3865e7600688a0586ddbb3",
        "title": "郊庙歌辞 后唐宗庙乐舞辞 武成舞",
        "author": "崔居俭、卢文纪",
        "content": "艰难王业，返正皇唐。\n先天再造，却日重光。\n汉绍世祖，夏资少康。\n功成德茂，率祀无疆。",
        "dynasty": "唐",
        "collection_info": null
    },
    {
        "uuid": "0f22aca3b6855b539b41221d8ca8b8f2",
        "title": "郊庙歌辞 后唐宗庙乐舞辞 雍煕舞",
        "author": "崔居俭、卢文纪",
        "content": "仁君御宇，寰海谧清。\n运符武德，道协文明。\n九成式敍，百度惟贞。\n金门积庆，玉叶传荣。",
        "dynasty": "唐",
        "collection_info": null
    },
    {
        "uuid": "569d3445ded59cc706358b6c7ad85d4a",
        "title": "郊庙歌辞 汉宗庙乐舞辞 武德舞",
        "author": "张昭",
        "content": "明明我祖，天集休明。\n神母夜哭，彤云昼兴。\n笾豆有践，管籥斯登。\n孝孙致告，神其降灵。",
        "dynasty": "唐",
        "collection_info": null
    },
    {
        "uuid": "d6211928495633a7c5fac9ef6fe215f2",
        "title": "郊庙歌辞 汉宗庙乐舞辞 灵长舞",
        "author": "张昭",
        "content": "天降祥，汉祚昌。\n火炎上，水灵长。\n建庙社，洁蒸尝。\n罗钟石，俨珩璜。\n陈玉豆，酌金觞。\n气昭感，德馨香。\n祗洛汭，瞻晋阳。\n降吾祖，福穰穰。",
        "dynasty": "唐",
        "collection_info": null
    },
    {
        "uuid": "f62a802b2cff0aaf9fbfe9733a571ead",
        "title": "郊庙歌辞 汉宗庙乐舞辞 积善舞",
        "author": "张昭",
        "content": "黍稷斯馨，祖德惟明。\n蛇告赤帝，龟谋大横。\n云行雨施，天成地平。\n造我家邦，斡我璇衡。\n陶匏在御，醍盎惟精。\n或戛或击，载炮载烹。\n饮福受胙，舞降歌迎。\n滔滔不竭，洪惟水行。",
        "dynasty": "唐",
        "collection_info": null
    },
    {
        "uuid": "44657515c21c872cd3d9194bb1ac3716",
        "title": "郊庙歌辞 汉宗庙乐舞辞 显仁舞",
        "author": "张昭",
        "content": "运极金行谢，天资水德隆。\n礼神鄜畤馆，布政未央宫。\n诘旦备明祀，登歌荅茂功。\n云轩临降久，星俎荐陈丰。\n霭霭沈檀雾，铿锵环佩风。\n荧煌升藻藉，肸蠁转珠栊。\n尊祖咸韶备，贻孙书轨同。\n京坻长有积，宗社享无穷。",
        "dynasty": "唐",
        "collection_info": null
    },
    {
        "uuid": "224ef5138728512b64a437410b9f5e60",
        "title": "郊庙歌辞 汉宗庙乐舞辞 章庆舞",
        "author": "张昭",
        "content": "罘罳晓唱鸡人，三牲八簋斯陈。\n雾集瑶阶琐闼，香生绮席华茵。\n珠佩貂珰熠爚，羽旄干戚纷纶。\n酌鬯既终三献，凝旒何止千春。\n阿阁长栖綵凤，郊宫迭奏祥麟。\n赤伏英灵未泯，玄圭运祚重新。\n玉斝牺樽潋滟，龙旗凤辖逡巡。\n瞻望月游冠冕，犹疑苍野回轮。",
        "dynasty": "唐",
        "collection_info": null
    },
    {
        "uuid": "5ad22d39eded53649cac0f3c63629947",
        "title": "郊庙歌辞 汉宗庙乐舞辞 观德舞",
        "author": "张昭",
        "content": "高庙明灵再启图，金根玉辂幸神都。\n巢阿丹凰衔书命，入昴飞星献宝符。\n正换熏弦娱赤子，忽登仙驾泣苍梧。\n荐樱鹤馆笳箫咽，酌鬯金楹劒佩趋。\n星俎云罍兼鲁礼，朱干象箾杂巴渝。\n氤氲龙麝交青琐，髣髴[锡]銮下蘂珠。\n荐豆奉觞亲玉几，配天合祖耀璇枢。\n受釐饮酒皇欢洽，仰俟余灵泰九区。",
        "dynasty": "唐",
        "collection_info": null
    },
    {
        "uuid": "137becc3f743592e860893b0a649b798",
        "title": "郊庙歌辞 周宗庙乐舞辞 肃顺",
        "author": "不详",
        "content": "我后至孝，祗谒祖先。\n仰瞻庙貌，夙设宫悬。\n朱弦疏越，羽舞迴旋。\n神其来格，明祀惟虔。",
        "dynasty": "唐",
        "collection_info": null
    },
    {
        "uuid": "8f05539c698565334480b3fcfb143da3",
        "title": "郊庙歌辞 周宗庙乐舞辞 治顺",
        "author": "不详",
        "content": "清庙将入，衮服是依。\n载行载止，令行令仪。\n永终就养，空极孝思。\n瞻望如在，顾復长违。",
        "dynasty": "唐",
        "collection_info": null
    },
    {
        "uuid": "6d14db20e5159f3f1e2d8ab935c298c2",
        "title": "郊庙歌辞 周宗庙乐舞辞 肃雍舞",
        "author": "不详",
        "content": "周道载兴，象日之明。\n万邦咸庆，百谷用成。\n于穆圣祖，祗荐鸿名。\n祀于庙社，陈其牺牲。\n进旅退旅，皇武之形。\n一倡三叹，朱弦之声。\n以妥以侑，既和且平。\n至诚潜达，介福攸宁。",
        "dynasty": "唐",
        "collection_info": null
    },
    {
        "uuid": "d7f4415e0996c72149f946f3e91a73d0",
        "title": "郊庙歌辞 周宗庙乐舞辞 章德舞",
        "author": "不详",
        "content": "清庙新，展严禋。\n恭祖德，厚人伦。\n雅乐荐，礼器陈。\n俨皇尸，列虞宾。\n神如在，声不闻。\n享必信，貌惟夤。\n想龙服，奠牺樽。\n礼既备，庆来臻。",
        "dynasty": "唐",
        "collection_info": null
    },
    {
        "uuid": "26e773aed99430abacc33033460f5f81",
        "title": "郊庙歌辞 周宗庙乐舞辞 善庆舞",
        "author": "不详",
        "content": "卜世长，帝祚昌。\n定中国，服四方。\n修明祀，从旧章。\n奏激楚，转清商。\n罗俎豆，列簪裳。\n歌纍纍，容皇皇。\n望来格，降休祥。\n祝敢告，寿无疆。",
        "dynasty": "唐",
        "collection_info": null
    },
    {
        "uuid": "84268d9e908f992881908a3f3e58c84c",
        "title": "郊庙歌辞 周宗庙乐舞辞 观成舞",
        "author": "不详",
        "content": "穆穆王国，奕奕神功。\n毖祀载展，明德有融。\n彝樽斯满，簠簋斯丰。\n纷絺旄羽，锵洋磬钟。\n或升或降，克和克同。\n孔惠之礼，必肃之容。\n锡以纯嘏，祚其允恭。\n神保是飨，万世无穷。",
        "dynasty": "唐",
        "collection_info": null
    },
    {
        "uuid": "6e5d48220d1c05a91ed1a8df2584c8cc",
        "title": "郊庙歌辞 周宗庙乐舞辞 明德舞",
        "author": "不详",
        "content": "惟彼岐阳，德大流光。\n载造周室，泽及遐荒。\n于铄圣祖，上帝是皇。\n乃圣乃神，知微知彰。\n新庙奕奕，丰年穰穰。\n取彼血膋，以往蒸尝。\n黍稷惟馨，笾豆大房。\n工祝致告，受福无疆。",
        "dynasty": "唐",
        "collection_info": null
    },
    {
        "uuid": "bef824751cacd11846000ef261bbef3c",
        "title": "郊庙歌辞 周宗庙乐舞辞 咸顺",
        "author": "不详",
        "content": "万舞咸列，三阶克清。\n贯珠一倡，击石九成。\n盈觞虽酌，灵坐无形。\n永怀我祖，达其孝诚。",
        "dynasty": "唐",
        "collection_info": null
    },
    {
        "uuid": "2af1096a00a48890d02e05b609af25d8",
        "title": "郊庙歌辞 周宗庙乐舞辞 禋顺",
        "author": "不详",
        "content": "旨酒既献，嘉殽乃迎。\n振其鼗鼓，洁以铏羹。\n肇禋肇祀，或炮或烹。\n皇尸俨若，保飨是明。",
        "dynasty": "唐",
        "collection_info": null
    },
    {
        "uuid": "4a5481cfa06d9f779be48c724e9dbb43",
        "title": "郊庙歌辞 周宗庙乐舞辞 福顺",
        "author": "不详",
        "content": "新庙奕奕，金奏洋洋。\n享于祖考，循彼典章。\n清酤特满，嘉玉腾光。\n神醉既告，帝祉无疆。",
        "dynasty": "唐",
        "collection_info": null
    },
    {
        "uuid": "c2f09939ffa81401fca0005071641794",
        "title": "郊庙歌辞 周宗庙乐舞辞 忠顺",
        "author": "不详",
        "content": "称文既表温柔德，示武须成蹈厉容。\n缀兆疾舒皆应节，明明我祖乐无穷。",
        "dynasty": "唐",
        "collection_info": null
    },
    {
        "uuid": "cba106c6580c2694ebb6b4ba740b730e",
        "title": "郊庙歌辞  善胜舞",
        "author": "不详",
        "content": "圣祖累功，福钟来裔。\n持羽执干，舞文不废。",
        "dynasty": "唐",
        "collection_info": null
    },
    {
        "uuid": "5cd134769b3f0b41c593550f79a645cb",
        "title": "郊庙歌辞  禋顺",
        "author": "不详",
        "content": "礼毕祀先，香散几筵。\n罢舞干戚，收撤豆笾。",
        "dynasty": "唐",
        "collection_info": null
    },
    {
        "uuid": "3aa3519c7924f7f36d32bfc6d2bbe054",
        "title": "郊庙歌辞  肃顺",
        "author": "不详",
        "content": "乐奏四顺，福受万年。\n神归碧天，庭余瑞烟。",
        "dynasty": "唐",
        "collection_info": null
    },
    {
        "uuid": "747626aae844870fcb16c109f319b3de",
        "title": "郊庙歌辞 晋朝飨乐章 初举酒文同乐",
        "author": "不详",
        "content": "赫矣昌运，明哉圣王。\n文兴坠典，礼復旧章。\n鸳鸾济济，鸟兽跄跄。\n一人有庆，万福无疆。",
        "dynasty": "唐",
        "collection_info": null
    },
    {
        "uuid": "262d2f895fdda1b20a59ebc16e4086f8",
        "title": "郊庙歌辞 晋朝飨乐章 举酒",
        "author": "不详",
        "content": "大明御宇，至德动天。\n君臣庆会，礼乐昭宣。\n劒佩成列，金石在县。\n椒觞再献，宝历万年。",
        "dynasty": "唐",
        "collection_info": null
    },
    {
        "uuid": "88cafe44393b03fccd13415d0d015f2d",
        "title": "郊庙歌辞 晋朝飨乐章 再举酒",
        "author": "不详",
        "content": "朝野无事，寰瀛大康。\n圣人有作，盛礼重光。\n万国执玉，千官奉觞。\n南山永固，地久天长。",
        "dynasty": "唐",
        "collection_info": null
    },
    {
        "uuid": "638148756a1971bafd68fa6575837051",
        "title": "郊庙歌辞 晋朝飨乐章 四举酒",
        "author": "不详",
        "content": "八表欢无事，三秋贺有成。\n照临同日远，渥泽并云行。\n河变千年色，山呼万岁声。\n愿修封岱礼，方以称文明。",
        "dynasty": "唐",
        "collection_info": null
    },
    {
        "uuid": "492f09b55d1510bc8e08907565da4cec",
        "title": "郊庙歌辞 晋朝飨乐章 羣臣酒行歌 一",
        "author": "不详",
        "content": "劒佩俨如林，齐倾拱北心。\n渥恩颁美禄，咸濩听和音。\n一德君臣合，重瞳日月临。\n歌时兼乐圣，唯待赞泥金。",
        "dynasty": "唐",
        "collection_info": null
    },
    {
        "uuid": "2b6332492887d982bd5526a829a8ba0e",
        "title": "郊庙歌辞 晋朝飨乐章 羣臣酒行歌 二",
        "author": "不详",
        "content": "万国咸归禹，千官共祝尧。\n拜恩瞻凤扆，倾耳听云韶。\n运启金行远，时和玉烛调。\n酒酣齐抃舞，同贺圣明朝。",
        "dynasty": "唐",
        "collection_info": null
    },
    {
        "uuid": "b2461d6b3877cfd769e98d65a9a22c14",
        "title": "郊庙歌辞 晋朝飨乐章 羣臣酒行歌 三",
        "author": "不详",
        "content": "令节陈高会，羣臣侍御筵。\n玉墀留爱景，金殿霭祥烟。\n振鹭涵天泽，灵禽下乐悬。\n圣明无一事，何处让尧年。",
        "dynasty": "唐",
        "collection_info": null
    },
    {
        "uuid": "be85adabd3d05b0187097e6c4321f2c3",
        "title": "郊庙歌辞 周朝飨乐章 忠顺",
        "author": "不详",
        "content": "岁迎更始，节及朝元。\n冕旒仰止，冠劒相连。\n八音合奏，万物齐宣。\n常陈盛礼，愿永千年。",
        "dynasty": "唐",
        "collection_info": null
    },
    {
        "uuid": "dc30968c98a0fc6c6717467866be2890",
        "title": "郊庙歌辞 周朝飨乐章 忠顺",
        "author": "不详",
        "content": "明君当宁，列辟奉觞。\n云容表瑞，日影初长。\n衣冠济济，钟磬洋洋。\n令仪克盛，嘉会有章。",
        "dynasty": "唐",
        "collection_info": null
    },
    {
        "uuid": "c2888e73500f8fd74742a7116f8da657",
        "title": "郊庙歌辞 周朝飨乐章 治顺",
        "author": "不详",
        "content": "庭陈大乐，作当太微。\n凝旒负扆，端拱垂衣。\n鸳鸾成列，簪组相辉。\n御炉香散，郁郁霏霏。",
        "dynasty": "唐",
        "collection_info": null
    },
    {
        "uuid": "85ce340b42f60ead336fe9afe5eb20a5",
        "title": "郊庙歌辞 周朝飨乐章 福顺",
        "author": "不详",
        "content": "圣皇端拱，多士输忠。\n蛮觞共献，臣心毕同。\n声齐嵩岳，祝比华封。\n千龄万祀，常保时雍。",
        "dynasty": "唐",
        "collection_info": null
    },
    {
        "uuid": "5cd6a249a55878950b28c1e73bf93c3e",
        "title": "郊庙歌辞 周朝飨乐章 康顺",
        "author": "不详",
        "content": "鸿钧广运，嘉节良辰。\n列辟在位，万国来宾。\n干旌屡舞，金石咸陈。\n礼容既备，帝履长春。",
        "dynasty": "唐",
        "collection_info": null
    },
    {
        "uuid": "a8ac5e3f58688bc03f8066f28a753dc2",
        "title": "郊庙歌辞 周朝飨乐章 忠顺",
        "author": "不详",
        "content": "礼成三爵，乐毕九成。\n共离金戺，復列彤庭。",
        "dynasty": "唐",
        "collection_info": null
    },
    {
        "uuid": "c85064f41f03d299c087ea30a943cafc",
        "title": "郊庙歌辞 周朝飨乐章 忠顺",
        "author": "不详",
        "content": "明庭展礼，为龙为光。\n咸韶息韵，鹓鹭归行。",
        "dynasty": "唐",
        "collection_info": null
    },
    {
        "uuid": "d7c9bdbeadd48538f8ca78791613df9f",
        "title": "郊庙歌辞 晋昭德成功舞歌 昭德舞歌二首 一",
        "author": "不详",
        "content": "圣代修文德，明庭举旧章。\n两阶陈羽籥，万舞合宫商。\n劒佩森鸳鹭，箫韶下凤凰。\n我朝青史上，千古有辉光。",
        "dynasty": "唐",
        "collection_info": null
    },
    {
        "uuid": "cf2fee3b975aeaa65da7e3ef3d320e7e",
        "title": "郊庙歌辞 晋昭德成功舞歌 昭德舞歌二首 二",
        "author": "不详",
        "content": "淮海干戈戢，朝廷礼乐施。\n白驹皆就絷，丹凤復来仪。\n德备三苗格，风行万国随。\n小臣同百兽，率舞贺昌期。",
        "dynasty": "唐",
        "collection_info": null
    },
    {
        "uuid": "8f5789d1dfe2e09925b8f41ce7e58afc",
        "title": "郊庙歌辞 晋昭德成功舞歌 武功舞歌二首 一",
        "author": "不详",
        "content": "拨乱资英主，开基自晋阳。\n一戎成大业，七德焕前王。\n炎汉提封远，姬周世祚长。\n朱干将玉戚，全象武功扬。",
        "dynasty": "唐",
        "collection_info": null
    },
    {
        "uuid": "3829ef9222e1d0d6a81ed2d38b21be59",
        "title": "郊庙歌辞 晋昭德成功舞歌 武功舞歌二首 二",
        "author": "不详",
        "content": "睿算超前古，神功格上圆。\n百川留禹迹，万国戴尧天。\n既已櫜弓矢，诚宜播管弦。\n跄跄随鸟兽，共乐太平年。",
        "dynasty": "唐",
        "collection_info": null
    },
    {
        "uuid": "b8874cc3a9436879162a1ea3759edace",
        "title": "鼓吹曲辞 朱鹭",
        "author": "张籍",
        "content": "翩翩兮朱鹭，来泛春塘栖绿树。\n羽毛如翦色如染，远飞欲下双翅敛。\n避人引子入深壍，动处水纹开滟滟。\n谁知豪家网尔躯，不如饮啄江海隅。",
        "dynasty": "唐",
        "collection_info": null
    },
    {
        "uuid": "6022c570cae6d51ac1e9978e35cb77d6",
        "title": "鼓吹曲辞 艾如张",
        "author": "李贺",
        "content": "锦襜褕，绣裆襦，强强饮啄哺尔雏。\n陇东卧穟满风雨，莫信龙媒陇西去。\n齐人织网如素空，张在野春平碧中。\n网丝漠漠无形影，误尔触之伤首红。\n艾叶绿花谁翦刻，中藏祸机不可测。",
        "dynasty": "唐",
        "collection_info": null
    },
    {
        "uuid": "899259a47ba06ee536d9296e81ec2cfa",
        "title": "鼓吹曲辞 上之回",
        "author": "卢照邻",
        "content": "回中道路险，萧关烽候多。\n五营屯北地，万乘出西河。\n单于拜玉玺，天子按琱戈。\n振旅汾川曲，秋风横大歌。",
        "dynasty": "唐",
        "collection_info": null
    },
    {
        "uuid": "17f374e2a4708a1290d80ee7b7fde202",
        "title": "鼓吹曲辞 上之回",
        "author": "李白",
        "content": "三十六离宫，楼台与天通。\n阁道步行月，美人愁烟空。\n恩疎宠不及，桃李伤春风。\n淫乐意何极，金舆向回中。\n万乘出黄道，千旗扬彩虹。\n前军细柳北，后骑甘泉东。\n岂问渭川老，宁邀襄野童。\n秋暮瑶池宴，归来乐未穷。",
        "dynasty": "唐",
        "collection_info": null
    },
    {
        "uuid": "a7e56e60c79ce172188ba300d9da3e38",
        "title": "鼓吹曲辞 上之回",
        "author": "李贺",
        "content": "上之回，大旗喜。\n悬虹彗，挞凤尾。\n劒匣破，舞蛟龙。\n蚩尤死，鼓逢逢。\n天高庆雷齐坠地，地无惊烟海千里。",
        "dynasty": "唐",
        "collection_info": null
    },
    {
        "uuid": "ee197e48ffa83ead383f34d6a134f958",
        "title": "鼓吹曲辞 战城南",
        "author": "卢照邻",
        "content": "将军出紫塞，冒顿在乌贪。\n笳喧雁门北，阵翼龙城南。\n琱弓夜宛转，铁骑晓参潭。\n应须驻白日，为待战方酣。",
        "dynasty": "唐",
        "collection_info": null
    },
    {
        "uuid": "debc3002be906160a05de6315612bddd",
        "title": "鼓吹曲辞 战城南",
        "author": "李白",
        "content": "去年战桑干源，今年战葱河道。\n洗兵条支海上波，放马天山雪中草。\n万里长征战，三军尽衰老。\n匈奴以杀戮为耕作，古来唯见白骨黄沙田。\n秦家筑城备胡处，汉家还有烽火然。\n烽火然不息，征战无已时。\n野战格鬬死，败马号鸣向天悲。\n乌鸢啄人肠，衔飞上挂枯树枝。\n士卒涂草莽，将军空尔为。\n乃知兵者是凶器，圣人不得已而用之。",
        "dynasty": "唐",
        "collection_info": null
    },
    {
        "uuid": "7b67244bdfcf7bdc343a33c538dce8f2",
        "title": "鼓吹曲辞 战城南",
        "author": "刘驾",
        "content": "城南征战多，城北无饥鵶。\n白骨马蹄下，谁言皆有家。\n城前水声苦，倏忽流万古。\n莫争城外地，城裏有闲土。",
        "dynasty": "唐",
        "collection_info": null
    },
    {
        "uuid": "d63ee65fdf7b109bdf67b21764ce68e5",
        "title": "鼓吹曲辞 战城南二首 一",
        "author": "僧贯休",
        "content": "万里桑干傍，茫茫古蕃壤。\n将军貌顦顇，抚劒悲年长。\n胡兵尚陵逼，久住亦非强。\n邯郸少年辈，箇箇有伎俩。\n拖枪半夜去，雪片大如掌。",
        "dynasty": "唐",
        "collection_info": null
    },
    {
        "uuid": "19bc0daa1d9202a5866e5ed6d0e9e982",
        "title": "鼓吹曲辞 战城南二首 二",
        "author": "僧贯休",
        "content": "碛中有阴兵，战马时惊蹶。\n轻猛李陵心，摧残苏武节。\n黄金锁子甲，风吹色如铁。\n十载不封侯，茫茫向谁说。",
        "dynasty": "唐",
        "collection_info": null
    },
    {
        "uuid": "d15134c1d68399cf98ff3491e7bdc877",
        "title": "鼓吹曲辞 巫山高",
        "author": "郑世翼",
        "content": "巫山凌太清，岧峣类削成。\n霏霏暮雨合，霭霭朝云生。\n危峰入鸟道，深谷泻猿声。\n别有幽栖客，淹留攀桂情。",
        "dynasty": "唐",
        "collection_info": null
    },
    {
        "uuid": "4bb4456bb2ba3e6ea0c9860b3cad3638",
        "title": "鼓吹曲辞 巫山高二首 一",
        "author": "沈佺期",
        "content": "巫山峰十二，环合隐昭回。\n俯眺琵琶峡，平看云雨台。\n古槎天外倚，瀑水日边来。\n何忽啼猨夜，荆王枕席开。",
        "dynasty": "唐",
        "collection_info": null
    },
    {
        "uuid": "e51458ca7eb43dffecc7c52d84273d96",
        "title": "鼓吹曲辞 巫山高二首 二",
        "author": "沈佺期",
        "content": "神女向高唐，巫山下夕阳。\n裴回作行雨，婉娈逐荆王。\n电影江前落，雷声峡外长。\n霁云无处所，台馆晓苍苍。",
        "dynasty": "唐",
        "collection_info": null
    },
    {
        "uuid": "3d4bebb7cac1436fcda900d9b62c9930",
        "title": "鼓吹曲辞 巫山高",
        "author": "卢照邻",
        "content": "巫山望不极，望望下朝雰。\n莫辨啼猿树，徒看神女云。\n惊涛乱水脉，骤雨暗峰文。\n霑裳即此地，况復远思君。",
        "dynasty": "唐",
        "collection_info": null
    },
    {
        "uuid": "2497e27a6d018794599c166ba35b97e0",
        "title": "鼓吹曲辞 巫山高",
        "author": "张循之",
        "content": "巫山高不极，沓沓状奇新。\n暗谷疑风雨，幽岩若鬼神。\n月明三峡曙，潮满二江春。\n为问阳台夕，应知入梦人。",
        "dynasty": "唐",
        "collection_info": null
    },
    {
        "uuid": "4e3e265565c692a6e3c77b7dd7ad05b8",
        "title": "鼓吹曲辞 巫山高",
        "author": "刘方平",
        "content": "楚国巫山秀，清猨日夜啼。\n万重春树合，十二碧峰齐。\n峡出朝云下，江来暮雨西。\n阳台归路直，不畏向家迷。",
        "dynasty": "唐",
        "collection_info": null
    },
    {
        "uuid": "8a9a366bc392c0dce8977e80e15dac84",
        "title": "鼓吹曲辞 巫山高",
        "author": "皇甫冉",
        "content": "巫峡见巴东，迢迢半出空。\n云藏神女馆，雨到楚王宫。\n朝暮泉声落，寒暄树色同。\n清猨不可听，偏在九秋中。",
        "dynasty": "唐",
        "collection_info": null
    },
    {
        "uuid": "dab8aca2fb749d18db5c1a43129a5091",
        "title": "鼓吹曲辞 巫山高",
        "author": "李端",
        "content": "巫山十二峰，皆在碧虚中。\n回合云藏日，霏微雨带风。\n猨声寒过水，树色暮连空。\n愁向高唐望，清秋见楚宫。",
        "dynasty": "唐",
        "collection_info": null
    },
    {
        "uuid": "adc560c0a69be224522eb76c7a969ca4",
        "title": "鼓吹曲辞 巫山高",
        "author": "于濆",
        "content": "何山无朝云，彼云亦悠扬。\n何山无暮雨，彼雨亦苍茫。\n宋玉恃才者，凭云构高唐。\n自重文赋名，荒淫归楚襄。\n峨峨十二峰，永作妖鬼乡。",
        "dynasty": "唐",
        "collection_info": null
    },
    {
        "uuid": "a26b801efa2e945f068e37f93f7e6610",
        "title": "鼓吹曲辞 巫山高二首 一",
        "author": "孟郊",
        "content": "巴山上峡重復重，阳台碧峭十二峰。\n荆王猎时逢暮雨，夜卧高丘梦神女。\n轻红流烟湿艳姿，行云飞去明星稀。\n目极魂断望不见，猨啼三声泪霑衣。",
        "dynasty": "唐",
        "collection_info": null
    },
    {
        "uuid": "d8bb441baa237a2d97b3f484b0a11ae8",
        "title": "鼓吹曲辞 巫山高二首 二",
        "author": "孟郊",
        "content": "见尽数万里，不闻三声猨。\n但飞萧萧雨，中有亭亭魂。\n千载楚襄恨，遗文宋玉言。\n至今青冥裏，云结深闺门。",
        "dynasty": "唐",
        "collection_info": null
    },
    {
        "uuid": "c668a684cdc17a48a3b0ba590bf283e4",
        "title": "鼓吹曲辞 巫山高",
        "author": "李贺",
        "content": "碧丛丛，高插天，大江翻澜神曳烟。\n楚魂寻梦风飔然，晓风飞雨生苔钱。\n瑶姬一去一千年，丁香笻竹啼老猨。\n古祠近月蟾桂寒，椒花坠红湿云间。",
        "dynasty": "唐",
        "collection_info": null
    },
    {
        "uuid": "fbdb22e0be26d5b4628366bae7411721",
        "title": "鼓吹曲辞 巫山高",
        "author": "僧齐己",
        "content": "巫山高，巫女妖。\n雨为暮兮云为朝，楚王顦顇魂欲销。\n秋猨嗥嗥日将夕，红霞紫烟凝老壁。\n千岩万壑花皆坼，但恐芳菲无正色。\n不知今古行人行，几人经此无秋情。\n云深庙远不可觅，十二峰头插天碧。",
        "dynasty": "唐",
        "collection_info": null
    },
    {
        "uuid": "8f36f65e1ff8c30588b7aafd4683cf19",
        "title": "鼓吹曲辞 将进酒",
        "author": "李白",
        "content": "君不见黄河之水天上来，奔流到海不復回。\n君不见高堂明镜悲白髮，朝如青丝暮成雪。\n人生得意须尽欢，莫使金尊空对月。\n天生我材必有用，千金散尽还復来。\n烹羊宰牛且为乐，会须一饮三百杯。\n岑夫子，丹丘生，将进酒，杯莫停。\n与君歌一曲，请君为我侧耳听。\n钟鼓馔玉不足贵，但愿长醉不復醒。\n古来圣贤皆寂寞，惟有饮者留其名。\n陈王昔时宴平乐，斗酒十千恣欢谑。\n主人何为言少钱，径须酤取对君酌。\n五花马，千金裘，呼儿将出换美酒，与尔同销万古愁。",
        "dynasty": "唐",
        "collection_info": null
    },
    {
        "uuid": "29af6e2cf4da31dcc537c60ec5f64e75",
        "title": "鼓吹曲辞 将进酒",
        "author": "李贺",
        "content": "将进酒，将进酒。\n酒中有毒酖主父，言之主父伤主母。\n母为妾地父妾天，仰天俯地不忍言。\n佯为僵踣主父前，主父不知加妾鞭。\n旁人知妾为主说，主将泪洗鞭头血。\n推摧主母牵下堂，扶妾遣升堂上床。\n将进酒，酒中无毒令主寿。\n愿主回思归主母，遣妾如此事主父。\n妾为此事人偶知，自惭不密方自悲。\n主今颠倒安置妾，贪天僭地谁不为。",
        "dynasty": "唐",
        "collection_info": null
    },
    {
        "uuid": "eb309f25ac20e24c16385d152d698500",
        "title": "鼓吹曲辞 将进酒",
        "author": "李贺",
        "content": "瑠璃钟，琥珀浓，小槽酒滴真珠红。\n烹龙炮凤玉脂泣，罗屏绣幕围香风。\n吹龙笛，击鼍鼓，皓齿歌，细腰舞。\n况是青春日将暮，桃花乱落如红雨。\n劝君终日酩酊醉，酒不到刘伶坟上土。",
        "dynasty": "唐",
        "collection_info": null
    },
    {
        "uuid": "4ff0e564b9d60c5965a09622eb42e2d1",
        "title": "鼓吹曲辞 君马黄",
        "author": "李白",
        "content": "君马黄，我马白。\n马色虽不同，人心本无隔。\n共作游冶盘，双行洛阳陌。\n长劒既照曜，高冠何赩赫。\n各有千金裘，俱为五侯客。\n猛虎落陷穽，壮夫时屈厄。\n相知在急难，独好亦何益。",
        "dynasty": "唐",
        "collection_info": null
    },
    {
        "uuid": "910fc62359d2cd6d080b6a9508693446",
        "title": "鼓吹曲辞 芳树",
        "author": "沈佺期",
        "content": "何地早芳菲？宛在长门殿。\n夭桃色若绶，秾李光如练。\n啼鸟弄花疎，游蠭饮香徧。\n叹息春风起，飘零君不见。",
        "dynasty": "唐",
        "collection_info": null
    },
    {
        "uuid": "279d0256e24eaa9dd3854095c95ed861",
        "title": "鼓吹曲辞 芳树",
        "author": "卢照邻",
        "content": "芳树本多奇，年华復在斯。\n结翠成新幄，开红满旧枝。\n风归花历乱，日度影参差。\n容色朝朝落，思君君不知。",
        "dynasty": "唐",
        "collection_info": null
    },
    {
        "uuid": "103b6c5e657fda778647e405a0d0e8b8",
        "title": "鼓吹曲辞 芳树",
        "author": "徐彦伯",
        "content": "玉花珍簟上，金缕画屏开。\n晓月怜筝柱，春风忆镜台。\n筝柱春风吹晓月，芳树落花朝暝歇。\n藳砧刀头未有时，攀条拭泪坐相思。",
        "dynasty": "唐",
        "collection_info": null
    },
    {
        "uuid": "a91dc7ab0ade98075908656ac38fe2a9",
        "title": "鼓吹曲辞 芳树",
        "author": "韦应物",
        "content": "迢迢芳园树，列映清池曲。\n对此伤人心，还如故时绿。\n风条洒余霭，露叶承新旭。\n佳人不再攀，下有往来躅。",
        "dynasty": "唐",
        "collection_info": null
    },
    {
        "uuid": "0da1a8520129694e1f38f122f85eadc6",
        "title": "鼓吹曲辞 芳树",
        "author": "元稹",
        "content": "芳树已寥落，孤英尤可嘉。\n可怜团团叶，盖覆深深花。\n游蠭竞攒刺，鬬雀亦纷拏。\n天生细碎物，不爱好光华。\n非无歼殄法，念尔有生涯。\n春雷一声发，惊燕亦惊蛇。\n清池养神蔡，已復长虾蟆。\n雨露贵平施，吾其春草芽。",
        "dynasty": "唐",
        "collection_info": null
    },
    {
        "uuid": "e2abae36743eac39c048f57c489a0371",
        "title": "鼓吹曲辞 芳树",
        "author": "罗隐",
        "content": "细蘂慢逐风，暖香闲破鼻。\n青帝固有心，时时动人意。\n去年高枝犹压地，今年低枝已顦顇。\n吾所以见造化之权，变通之理。\n春夏作头，秋冬为尾。\n循环反覆无穷已，今生长短同一轨。\n若使威可以制，力可以止，秦皇不肯敛手下沙丘，孟贲不合低头入蒿里。\n伊人彊猛犹如此，顾我劳生何足恃？但愿开素袍，倾绿蚁，陶陶兀兀大醉于青冥白昼间。\n任他上是天，下是地。",
        "dynasty": "唐",
        "collection_info": null
    },
    {
        "uuid": "f7a626f37975f63a3f7cd0a80c9ad0f2",
        "title": "鼓吹曲辞 有所思",
        "author": "沈佺期",
        "content": "君子事行役，再空芳岁期。\n美人旷延伫，万里浮云思。\n园槿绽红艳，郊桑柔绿滋。\n坐看长夏晚，秋月生罗帏。",
        "dynasty": "唐",
        "collection_info": null
    },
    {
        "uuid": "d393c80a9a4fd20309f4c14081d738ec",
        "title": "鼓吹曲辞 有所思",
        "author": "李白",
        "content": "我思仙人，乃在碧海之东隅。\n海寒多天风，白波连山倒蓬壶。\n长鲸喷涌不可涉，抚心茫茫泪如珠。\n西来青鸟东飞去，愿寄一书谢麻姑。",
        "dynasty": "唐",
        "collection_info": null
    },
    {
        "uuid": "955960894735cedb47d56c986046ff01",
        "title": "鼓吹曲辞 有所思",
        "author": "孟郊",
        "content": "桔槔烽火昼不灭，客路迢迢信难越。\n古镇刀攒万片霜，寒江浪起千堆雪。\n此时西去定如何，空使南心远凄切。",
        "dynasty": "唐",
        "collection_info": null
    },
    {
        "uuid": "3300155735a21710c3addf8edfffac3c",
        "title": "鼓吹曲辞 有所思",
        "author": "卢仝",
        "content": "当时我醉美人家，美人颜色娇如花。\n今日美人弃我去，青楼珠箔天之涯。\n天涯娟娟常娥月，三五二八盈又缺。\n翠眉蝉鬓生别离，一望不见心断绝。\n心断绝，几千里，梦中醉卧巫山云。\n觉来泪滴湘江水，湘江两岸花木深。\n美人不见愁人心，含愁更奏绿绮琴，调高弦绝无知音。\n美人兮美人！不知为暮雨兮为朝云。\n相思一夜梅花发，忽到窗前疑是君。",
        "dynasty": "唐",
        "collection_info": null
    },
    {
        "uuid": "d79e15290ccb244fc81eebbef097488f",
        "title": "鼓吹曲辞 有所思",
        "author": "韦应物",
        "content": "借问江上柳，青青为谁春。\n空游昨日地，不见昨日人。\n缭绕万家井，往来车马尘。\n莫道无相识，要非心所亲。",
        "dynasty": "唐",
        "collection_info": null
    },
    {
        "uuid": "2bb4fea38b5328343a581a3b2941ba20",
        "title": "鼓吹曲辞 有所思",
        "author": "刘氏云",
        "content": "朝亦有所思，暮亦有所思。\n登楼望君处，蔼蔼浮云飞。\n浮云遮却阳关道，向晚谁知妾怀抱。\n玉井苍苔春院深，桐花落地无人扫。",
        "dynasty": "唐",
        "collection_info": null
    },
    {
        "uuid": "1b6f80fc617be46d50bd1d28751d812e",
        "title": "鼓吹曲辞 雉子班",
        "author": "李白",
        "content": "辟邪伎作鼓吹惊，雉子班之奏曲成。\n喔咿振迅欲飞鸣，扇锦翼，雄风生。\n双雌同饮啄，趫悍谁能争。\n乍向草中耿介死，不求黄金笼下生。\n天地至广大，何惜遂物情。\n善卷让天子，务光亦逃名。\n所贵旷士怀，朗然合太清。",
        "dynasty": "唐",
        "collection_info": null
    },
    {
        "uuid": "d25f480498bde93e1db679b1687ee35c",
        "title": "鼓吹曲辞 临高台",
        "author": "褚亮",
        "content": "高台暂俯临，飞翼耸轻音。\n浮光随日度，漾影逐波深。\n迥瞰周平野，开怀畅远襟。\n独此三休上，还伤千岁心。",
        "dynasty": "唐",
        "collection_info": null
    },
    {
        "uuid": "802583ea2d34ffeeffbc44f256b372f9",
        "title": "鼓吹曲辞 临高台",
        "author": "王勃",
        "content": "临高台，高台迢递绝浮埃。\n瑶轩绮构何崔嵬，鸾歌凤吹清且哀。\n俯瞰长安道，萋萋御沟草。\n斜对甘泉路，苍苍茂陵树。\n高台四望同，帝乡佳气郁葱葱。\n紫阁丹楼纷照曜，璧房锦殿相玲珑。\n东弥长乐观，西指未央宫。\n赤城映朝日，绿树摇春风。\n旗亭百队开新市，甲第千甍分戚里。\n朱轮翠盖不胜春，迭树层楹相对起。\n復有青楼大道中，绣户文窗雕绮栊。\n锦衣昼不襞，罗帏夕未空。\n歌屏朝揜翠，妆镜晚窥红。\n为吾安宝髻，蛾眉罢花丛。\n狭路尘间黯将暮，云间月色明如素。\n鸳鸯池上两两飞，凤皇楼下双双度。\n物色正如此，佳期那不顾。\n银鞍绣毂盛繁华，可怜今夜宿倡家。\n倡家少妇不须嚬，东园桃李片时春。\n君看旧日高台处，柏梁铜雀生黄尘。",
        "dynasty": "唐",
        "collection_info": null
    },
    {
        "uuid": "6bf7d7e9c444408a8694f134622f6b90",
        "title": "鼓吹曲辞 临高台",
        "author": "僧贯休",
        "content": "凉风吹远念，使我升高台。\n宁知数片云，不是旧山来。\n故人天一涯，久客殊未回。\n雁来不得书，空寄声哀哀。",
        "dynasty": "唐",
        "collection_info": null
    },
    {
        "uuid": "882239f2606f23ba76dae4069523c084",
        "title": "鼓吹曲辞 黄雀行",
        "author": "庄南杰",
        "content": "穿屋穿墙不知止，争树争巢入营死。\n林间公子挟弹弓，一丸致毙花丛裏。\n小雏黄口未有知，青天不解高高飞。\n虞人设网当要路，白日啾嘲祸万机。",
        "dynasty": "唐",
        "collection_info": null
    },
    {
        "uuid": "c1901ef46c80b129e75a7beaf5e88c17",
        "title": "鼓吹曲辞 钓竿篇",
        "author": "沈佺期",
        "content": "朝日敛红烟，垂竿向绿川。\n人疑天上坐，鱼似镜中悬。\n避檝时惊透，猜钩每误牵。\n湍危不理辖，潭静欲留船。\n钓玉君徒尚，征金我未贤。\n为看芳饵下，贪得会无全。",
        "dynasty": "唐",
        "collection_info": null
    },
    {
        "uuid": "47fae43f30df635ba619344969aaacb2",
        "title": "鼓吹曲辞 凯歌六首 一",
        "author": "岑参",
        "content": "汉将承恩西破戎，捷书先奏未央宫。\n天子预开麟阁待，祗今谁数贰师功。",
        "dynasty": "唐",
        "collection_info": null
    },
    {
        "uuid": "c3e228a7510d07a2d67972404e3b41ba",
        "title": "鼓吹曲辞 凯歌六首 二",
        "author": "岑参",
        "content": "官军西出过楼兰，营幕傍临月窟寒。\n蒲海晓霜凝劒尾，葱山夜雪扑旌竿。",
        "dynasty": "唐",
        "collection_info": null
    },
    {
        "uuid": "1c123958f8526431b0da6dc24974498d",
        "title": "鼓吹曲辞 凯歌六首 三",
        "author": "岑参",
        "content": "鸣笳擂鼓拥回军，破国平蕃昔未闻。\n大夫鹊印摇边月，天将龙旗掣海云。",
        "dynasty": "唐",
        "collection_info": null
    },
    {
        "uuid": "427036e90c7d014c4bb2c4b8fb1e60b2",
        "title": "鼓吹曲辞 凯歌六首 四",
        "author": "岑参",
        "content": "月落辕门鼓角鸣，千羣面缚出蕃城。\n洗兵鱼海云迎阵，秣马龙堆月照营。",
        "dynasty": "唐",
        "collection_info": null
    },
    {
        "uuid": "ba43455ce6e9b512ff0f9865e385a6fd",
        "title": "鼓吹曲辞 凯歌六首 五",
        "author": "岑参",
        "content": "蕃军遥见汉家营，满谷连山徧哭声。\n万箭千刀一夜杀，平明流血浸空城。",
        "dynasty": "唐",
        "collection_info": null
    },
    {
        "uuid": "d4cb416d36806bb464c4a5c6982412d9",
        "title": "鼓吹曲辞 凯歌六首 六",
        "author": "岑参",
        "content": "暮雨旌旗湿未干，胡尘白草日光寒。\n昨日将军连晓战，蕃军只见马空鞍。",
        "dynasty": "唐",
        "collection_info": null
    },
    {
        "uuid": "30ce8b44f51f5c7ba0819c8ae0e7257b",
        "title": "鼓吹曲辞 鼓吹铙歌 晋阳武",
        "author": "柳宗元",
        "content": "晋阳武，奋义威。\n炀之渝，德焉归。\n氓毕屠，绥者谁。\n皇烈烈，专天机。\n号以仁，扬其旗。\n日之升，九土晞。\n斥田圻，流洪辉。\n有其二，翼余隋。\n斮枭骜，连熊螭。\n枯以肉，勍者羸。\n后土荡，玄穹弥。\n合之育，莽然施。\n惟德辅，庆无期。",
        "dynasty": "唐",
        "collection_info": null
    },
    {
        "uuid": "1cfb72132a719e53ccc155eaf9b275e6",
        "title": "鼓吹曲辞 鼓吹铙歌 兽之穷",
        "author": "柳宗元",
        "content": "兽之穷，奔大麓。\n天厚黄德，狙犷服。\n甲之櫜弓，弭矢箙。\n皇旅靖，敌逾蹙。\n自亡其徒，匪予戮。\n屈𧹁猛，虔栗栗。\n縻以尺组，噉以秩。\n黎之阳，土茫茫。\n富兵戎，盈仓箱。\n乏者德，莫能享。\n驱豺兕，授我疆。",
        "dynasty": "唐",
        "collection_info": null
    },
    {
        "uuid": "64c1f0944fc5d49cb925d92631516e43",
        "title": "鼓吹曲辞 鼓吹铙歌 战武牢",
        "author": "柳宗元",
        "content": "战武牢，动河朔。\n逆之助，图掎角。\n怒鷇麛，抗乔岳。\n翘萌牙，傲霜雹。\n王谋内定，申掌握。\n铺施芟夷，二主缚。\n惮华戎，廓封略。\n命之瞢，卑以斮。\n归有德，唯先觉。",
        "dynasty": "唐",
        "collection_info": null
    },
    {
        "uuid": "79cb41794d6621bb66b50dabd0adff2d",
        "title": "鼓吹曲辞 鼓吹铙歌 泾水黄",
        "author": "柳宗元",
        "content": "泾水黄，陇野茫。\n负太白，腾天狼。\n有鸟鸷立，羽翼张。\n钩喙决前，鉅趯傍。\n怒飞饥啸，翾不可当。\n老雄死，子復良。\n巢岐饮渭，肆翱翔。\n顿地纮，提天纲。\n列缺掉帜，招摇耀铓。\n鬼神来助，梦嘉祥。\n脑涂原野，魂飞扬。\n星辰復，恢一方。",
        "dynasty": "唐",
        "collection_info": null
    },
    {
        "uuid": "668b856d958339ff09ee1a466d7f3a3e",
        "title": "鼓吹曲辞 鼓吹铙歌 奔鲸沛",
        "author": "柳宗元",
        "content": "奔鲸沛，荡海垠。\n吐霓翳日，腥浮云。\n帝怒下顾，哀垫昏。\n[授]以神柄，推元臣。\n手援天矛，截修鳞。\n披攘蒙霿，开海门。\n地平水静，浮天垠。\n羲和显耀，乘清氛。\n赫炎溥畅，融大钧。",
        "dynasty": "唐",
        "collection_info": null
    },
    {
        "uuid": "39486566b7d24b3112d34185c6aba3f5",
        "title": "鼓吹曲辞 鼓吹铙歌 苞枿",
        "author": "柳宗元",
        "content": "苞枿𪒶矣，惟根之蟠。\n弥巴蔽荆，负南极以安。\n曰我旧梁氏，辑绥艰难。\n江汉之阻，都邑固以完。\n圣人作，神武用。\n有臣勇智，奋不以众。\n投迹死地，谋猷纵。\n化敌为家，虑则中。\n浩浩海裔，不威而同。\n系缧降王，定厥功。\n澶漫万里，宣唐风。\n蛮夷九译，咸来从。\n凯旋金奏，象形容。\n震赫万国，罔不龚。",
        "dynasty": "唐",
        "collection_info": null
    },
    {
        "uuid": "8a5f515222c987cd424b864092e39eb0",
        "title": "鼓吹曲辞 鼓吹铙歌 河右平",
        "author": "柳宗元",
        "content": "河右澶漫，顽为之魁。\n王师如雷震，昆崙以颓。\n上聋下聪，骜不可迴。\n助雠抗有德，惟人之灾。\n乃溃乃奋，执缚归厥命。\n万室蒙其仁，一夫则病。\n濡以鸿泽，皇之圣。\n威畏德怀，功以定。\n顺之于理，物咸遂厥性。",
        "dynasty": "唐",
        "collection_info": null
    },
    {
        "uuid": "4bfe31c0395354ee6a37dfb8bc89d8f1",
        "title": "鼓吹曲辞 鼓吹铙歌 铁山碎",
        "author": "柳宗元",
        "content": "铁山碎，大漠舒。\n二虏劲，连穹庐。\n背北海，专坤隅。\n岁来侵边，或傅于都。\n天子命元帅，奋其雄图。\n破定襄，降魁渠。\n穷竟窟宅，斥余吾。\n百蛮破胆，边氓苏。\n威武辉耀，明鬼区。\n利泽弥万祀，功不可踰。\n官臣拜手，惟帝之谟。",
        "dynasty": "唐",
        "collection_info": null
    },
    {
        "uuid": "f13d849d235f80ee0f03f36270ab6e5d",
        "title": "鼓吹曲辞 鼓吹铙歌 靖本邦",
        "author": "柳宗元",
        "content": "本邦伊晋，惟时不靖。\n根柢之摇，枝叶攸病。\n守臣不任，勚于神圣。\n惟钺之兴，翦焉则定。\n洪惟我理，式和以敬。\n羣顽既夷，庶绩咸正。\n皇谟载大，惟人之庆。",
        "dynasty": "唐",
        "collection_info": null
    },
    {
        "uuid": "f603633b4f0a4938a023bbabe0872331",
        "title": "鼓吹曲辞 鼓吹铙歌 吐谷浑",
        "author": "柳宗元",
        "content": "吐谷浑盛彊，背西海以夸。\n岁侵扰我疆，退匿险且遐。\n帝谓神武师，往征靖皇家。\n烈烈斾其旗，熊虎杂龙蛇。\n王旅千万人，衔枚默无譁。\n束刃踰山徼，张翼纵漠沙。\n一举刈羶腥，尸骸积如麻。\n除恶务本根，况敢遗萌芽。\n洋洋西海水，威命穷天涯。\n系虏来王都，犒乐穷休嘉。\n登高望还师，竟野如春华。\n行者靡不归，亲戚讙要遮。\n凯旋献清庙，万国思无邪。",
        "dynasty": "唐",
        "collection_info": null
    },
    {
        "uuid": "c58072d7d252cefdf85af50bc277cc1a",
        "title": "鼓吹曲辞 鼓吹铙歌 高昌",
        "author": "柳宗元",
        "content": "曲氏雄西北，别绝臣外区。\n既恃远且险，纵傲不我虞。\n烈烈王者师，熊螭以为徒。\n龙旗飜海浪，驲骑驰坤隅。\n贲育搏婴儿，一扫不復余。\n平沙际天极，但见黄云驱。\n臣靖执长缨，智勇伏囚拘。\n文皇南面坐，夷狄千羣趋。\n咸称天子神，往古不得俱。\n献号天可汗，以覆我国都。\n兵戎不交害，各保性与躯。",
        "dynasty": "唐",
        "collection_info": null
    },
    {
        "uuid": "47c61cd5d34707d54c446f701e3060f8",
        "title": "鼓吹曲辞 鼓吹铙歌 东蛮",
        "author": "柳宗元",
        "content": "东蛮有谢氏，冠带理海中。\n自言我异世，虽圣莫能通。\n王卒如飞翰，鹏鶱骇羣龙。\n轰然自天坠，乃信神武功。\n繫虏君臣人，累累来自东。\n无思不服从，唐业如山崇。\n百辟拜稽首，咸愿图形容。\n如周王会书，永永传无穷。\n睢盱万状乖，咿嗢九译重。\n广轮抚四海，浩浩知皇风。\n歌诗铙鼓间，以壮我元戎。",
        "dynasty": "唐",
        "collection_info": null
    },
    {
        "uuid": "8d4973b61b394b86479ffda69625ce05",
        "title": "横吹曲辞 陇头",
        "author": "张籍",
        "content": "陇头已断人不行，胡骑夜入凉州城。\n汉家处处格鬬死，一朝尽没陇西地。\n驱我边人胡中去，散放牛羊食禾黍。\n去年中国养子孙，今着毡裘学胡语。\n谁能更使李轻车，收取凉州属汉家。",
        "dynasty": "唐",
        "collection_info": null
    },
    {
        "uuid": "1ede8e664f33eea65f7b8b5cfe4d5a0f",
        "title": "横吹曲辞 陇头吟",
        "author": "王维",
        "content": "长安少年游侠客，夜上戍楼看太白。\n陇头明月迥临关，陇上行人夜吹笛。\n关西老将不胜愁，驻马听之双泪流。\n身经大小百余战，麾下偏裨万户侯。\n苏武纔为典属国，节旄空尽海西头。",
        "dynasty": "唐",
        "collection_info": null
    },
    {
        "uuid": "1fdc3eebf63d6c900d36bb67ad5420aa",
        "title": "横吹曲辞 陇头吟",
        "author": "翁绶",
        "content": "陇水潺湲陇树黄，征人陇上尽思乡。\n马嘶斜日朔风急，雁过寒云边思长。\n残月出林明劒戟，平沙隔水见牛羊。\n横行俱足封侯者，谁斩楼兰献未央。",
        "dynasty": "唐",
        "collection_info": null
    },
    {
        "uuid": "dc5a19aaa2b6956a95de056e0802d04e",
        "title": "横吹曲辞 陇头水",
        "author": "杨师道",
        "content": "陇头秋月明，陇水带关城。\n笳添离别曲，风送断肠声。\n映雪峰犹暗，乘冰马屡惊。\n雾中寒雁至，沙上转蓬轻。\n天山传羽檄，汉地急征兵。\n阵开都护道，劒聚伏波营。\n于兹觉无度，方共濯胡缨。",
        "dynasty": "唐",
        "collection_info": null
    },
    {
        "uuid": "2b2a04656ceb2e61a8da585166ff27dc",
        "title": "横吹曲辞 陇头水",
        "author": "卢照邻",
        "content": "陇坂高无极，征人一望乡。\n关河别去水，沙塞断归肠。\n马繫千年树，旌悬九月霜。\n从来共呜咽，皆是为勤王。",
        "dynasty": "唐",
        "collection_info": null
    },
    {
        "uuid": "46565b1013ce7be08c76b75bb5edc8eb",
        "title": "横吹曲辞 陇头水",
        "author": "王建",
        "content": "陇水何年陇头别，不在山中亦呜咽。\n征人塞耳马不行，未到陇头闻水声。\n谓是西流入蒲海，还闻北海绕龙城。\n陇东陇西多屈曲，野麋饮水长簇簇。\n胡兵夜回水傍住，忆着来时磨劒处。\n向前无井復无泉，放马回看陇头树。",
        "dynasty": "唐",
        "collection_info": null
    },
    {
        "uuid": "55cc2d074079dfb95b6bbc4e7080de6d",
        "title": "横吹曲辞 陇头水",
        "author": "于濆",
        "content": "借问陇头水，终年恨何事。\n深疑呜咽声，中有征人泪。\n昨日上山下，达曙不能寐。\n何处接长波？东流入清渭。",
        "dynasty": "唐",
        "collection_info": null
    },
    {
        "uuid": "d25275fdb3fe4cbf328072558ce8f1af",
        "title": "横吹曲辞 陇头水 一",
        "author": "僧皎然",
        "content": "陇头心欲绝，陇水不堪闻。\n碎影摇枪垒，寒声咽帐军。\n素从盐海积，绿带柳城分。\n日落天边望，逶迤入塞云。",
        "dynasty": "唐",
        "collection_info": null
    },
    {
        "uuid": "d1372f59f9c8fffd2fd3a579386d1697",
        "title": "横吹曲辞 陇头水 二",
        "author": "僧皎然",
        "content": "秦陇逼氐羌，征人去未央。\n如何幽咽水，幷欲断君肠。\n西注悲穷漠，东分忆故乡。\n旅魂声搅乱，无梦到辽阳。",
        "dynasty": "唐",
        "collection_info": null
    },
    {
        "uuid": "1a3eb36dfe8fc307196e46330d65e2d6",
        "title": "横吹曲辞 陇头水",
        "author": "鲍溶",
        "content": "陇头水，千古不堪闻。\n生归苏属国，死别李将军。\n细响风凋草，清哀雁落云。",
        "dynasty": "唐",
        "collection_info": null
    },
    {
        "uuid": "791da500e5bd3006f24e7d60d85ffd64",
        "title": "横吹曲辞 陇头水",
        "author": "罗隐",
        "content": "借问陇头水，年年恨何事。\n全疑呜咽声，中有征人泪。\n自古无长策，况我非深智。\n何计谢潺湲，一宵空不寐。",
        "dynasty": "唐",
        "collection_info": null
    },
    {
        "uuid": "67270213ab2dfb8848463fa32401a226",
        "title": "横吹曲辞 出关",
        "author": "魏征",
        "content": "中原还逐鹿，投笔事戎轩。\n纵横计不就，慷慨志犹存。\n策杖谒天子，驱马出关门。\n请缨羁南越，凭轼下东藩。\n郁纡陟高岫，出没望平原。\n古木吟寒鸟，空山啼夜猨。\n既伤千里目，还惊九折魂。\n岂不惮艰险，深怀国士恩。\n季布无二诺，侯嬴重一言。\n人生感意气，功名谁復论。",
        "dynasty": "唐",
        "collection_info": null
    },
    {
        "uuid": "44ed9e8f9df88bedc2814fff47d787c5",
        "title": "横吹曲辞 入关",
        "author": "贾驰",
        "content": "河上微风来，关头树初湿。\n今朝关城吏，又见孤客入。\n上国谁与期，西来徒自急。",
        "dynasty": "唐",
        "collection_info": null
    },
    {
        "uuid": "c5239fdb6583351b6b3937506308739c",
        "title": "横吹曲辞 入关",
        "author": "张祜",
        "content": "都城连百二，雄险北回环。\n地势遥尊岳，河流侧让关。\n秦皇曾虎视，汉祖亦龙颜。\n何事枭凶辈，干戈自不闲。",
        "dynasty": "唐",
        "collection_info": null
    },
    {
        "uuid": "e7cac200ed837abb8c575b037f1c984b",
        "title": "横吹曲辞 出塞",
        "author": "窦威",
        "content": "匈奴屡不平，汉将欲纵横。\n看云方结阵，却月始连营。\n潜军度马邑，扬斾掩龙城。\n会勒燕然石，方传车骑名。",
        "dynasty": "唐",
        "collection_info": null
    },
    {
        "uuid": "bbc634fd1b5751343217c3b3a9af2fd5",
        "title": "横吹曲辞 出塞",
        "author": "陈子昂",
        "content": "忽闻天上将，关塞重横行。\n始返楼兰国，还向朔方城。\n黄金装战马，白羽集神兵。\n星月开天阵，山川列地营。\n晚风吹画角，春色耀飞旌。\n宁知班定远，独是一书生。",
        "dynasty": "唐",
        "collection_info": null
    },
    {
        "uuid": "c66b8e34ae13486ce22e4a499e1b98e9",
        "title": "横吹曲辞 出塞",
        "author": "张易之",
        "content": "侠客重恩光，骢马饰金装。\n瞥闻传羽檄，驰突救边荒。\n转战磨筓地，横行戴斗乡。\n将军占太白，小妇怨流黄。\n騕褭青丝骑，娉婷红粉妆。\n一春莺度曲，八月雁成行。\n谁堪坐秋思，罗袖拂空床。",
        "dynasty": "唐",
        "collection_info": null
    },
    {
        "uuid": "e678e46d60fa7b8c85628b3024100de7",
        "title": "横吹曲辞 出塞",
        "author": "沈佺期",
        "content": "十年通大漠，万里出长平。\n寒日生戈劒，阴云摇斾旌。\n饥乌啼旧垒，疲马恋空城。\n辛苦[皋兰]北，胡霜损汉兵。",
        "dynasty": "唐",
        "collection_info": null
    },
    {
        "uuid": "f89c12da1c5de574fdb6d8dadc763e45",
        "title": "横吹曲辞 出塞",
        "author": "王维",
        "content": "居延城外猎天骄，白草连天野火烧。\n暮云空碛时驱马，秋日平原好射鵰。\n护羌校尉朝乘障，破虏将军夜渡辽。\n玉靶角弓珠勒马，汉家将赐霍嫖姚。",
        "dynasty": "唐",
        "collection_info": null
    },
    {
        "uuid": "1d65ce28763324074cb278ecff41d1a9",
        "title": "横吹曲辞 出塞 一",
        "author": "王昌龄",
        "content": "秦时明月汉时关，万里长征人未还。\n但使龙城飞将在，不教胡马度阴山。",
        "dynasty": "唐",
        "collection_info": null
    },
    {
        "uuid": "2b6b63374b4527ea89c3d197f46f5c4b",
        "title": "横吹曲辞 出塞 二",
        "author": "王昌龄",
        "content": "白花垣上望京师，黄河水流无尽时。\n穷秋旷野行人绝，马首东来知是谁。",
        "dynasty": "唐",
        "collection_info": null
    },
    {
        "uuid": "04ad484844619ef4f103e38443216808",
        "title": "横吹曲辞 出塞",
        "author": "马戴",
        "content": "金带连环束战袍，马头衝雪度临洮。\n卷旗夜劫单于帐，乱斫胡兵缺宝刀。",
        "dynasty": "唐",
        "collection_info": null
    },
    {
        "uuid": "0f10c246e626e30d4b6a19474e3df653",
        "title": "横吹曲辞 前出塞九首 一",
        "author": "杜甫",
        "content": "戚戚去故里，悠悠赴交河。\n公家有程期，亡命婴祸罗。\n君已富土境，开边一何多？弃绝父母恩，吞声行负戈。",
        "dynasty": "唐",
        "collection_info": null
    },
    {
        "uuid": "5143fbca9dd494a33100b8595df9415a",
        "title": "横吹曲辞 前出塞九首 二",
        "author": "杜甫",
        "content": "出门日已远，不受徒旅欺。\n骨肉恩岂断，男儿死无时。\n走马脱辔头，手中挑青丝。\n捷下万仞冈，俯身试搴旗。",
        "dynasty": "唐",
        "collection_info": null
    },
    {
        "uuid": "8b2c99b428ab422b8c15c94e8e905e1f",
        "title": "横吹曲辞 前出塞九首 三",
        "author": "杜甫",
        "content": "磨刀呜咽水，水赤刃伤手。\n欲轻肠断声，心绪乱已久。\n丈夫誓许国，愤惋復何有？功名图麒麟，战骨当速朽。",
        "dynasty": "唐",
        "collection_info": null
    },
    {
        "uuid": "3bd994015c5357d7b593348b51f9541d",
        "title": "横吹曲辞 前出塞九首 四",
        "author": "杜甫",
        "content": "送徒既有长，远戍亦有身。\n生死向前去，不劳吏怒嗔。\n路逢相识人，附书与六亲。\n哀哉两决绝，不復同苦辛。",
        "dynasty": "唐",
        "collection_info": null
    },
    {
        "uuid": "b38f02e6243b039d4c655693d066a5fa",
        "title": "横吹曲辞 前出塞九首 五",
        "author": "杜甫",
        "content": "迢迢万余里，领我赴三军。\n军中异苦乐，主将宁尽闻。\n隔河见胡骑，倏忽数百羣。\n我始为奴仆，几时树功勋。",
        "dynasty": "唐",
        "collection_info": null
    },
    {
        "uuid": "6916c92f4225ea285a091b531db778d9",
        "title": "横吹曲辞 前出塞九首 六",
        "author": "杜甫",
        "content": "挽弓当挽彊，用箭当用长。\n射人先射马，擒贼先擒王。\n杀人亦有限，列国自有疆。\n苟能制侵陵，岂在多杀伤。",
        "dynasty": "唐",
        "collection_info": null
    },
    {
        "uuid": "22d53bb7915cdfb076a41d83ea92e27a",
        "title": "横吹曲辞 前出塞九首 七",
        "author": "杜甫",
        "content": "驱马天雨雪，军行入高山。\n径危抱寒石，指落曾冰间。\n已去汉月远，何时筑城还？浮云暮南征，可望不可攀。",
        "dynasty": "唐",
        "collection_info": null
    },
    {
        "uuid": "547de9912f1e4c30981b0aede23d0924",
        "title": "横吹曲辞 前出塞九首 八",
        "author": "杜甫",
        "content": "单于寇我垒，百里风尘昏。\n雄劒四五动，彼军为我奔。\n虏其名王归，繫颈授辕门。\n潜身备行列，一胜何足论。",
        "dynasty": "唐",
        "collection_info": null
    },
    {
        "uuid": "e3979d04325e35b7cf4ae46977e63762",
        "title": "横吹曲辞 前出塞九首 九",
        "author": "杜甫",
        "content": "从军十年余，能无分寸功。\n众人贵苟得，欲语羞雷同。\n中原有鬬争，况在狄与戎。\n丈夫四方志，安可辞固穷。",
        "dynasty": "唐",
        "collection_info": null
    },
    {
        "uuid": "9e94dcc7191a5fc3f7f03d9f0f22bca4",
        "title": "横吹曲辞 后出塞五首 一",
        "author": "杜甫",
        "content": "男儿生世间，及壮当封侯。\n战伐有功业，焉能守旧丘。\n召募赴蓟门，军动不可留。\n千金买马鞭，百金装刀头。\n闾里送我行，亲戚拥道周。\n斑白居上列，酒酣进庶羞。\n少年别有赠，含笑看吴钩。",
        "dynasty": "唐",
        "collection_info": null
    },
    {
        "uuid": "1e6191754308a564e938f3801eb70b2e",
        "title": "横吹曲辞 后出塞五首 二",
        "author": "杜甫",
        "content": "朝进东门营，暮上河阳桥。\n落日照大旗，马鸣风萧萧。\n平沙列万幕，部伍各见招。\n中天悬明月，令严夜寂寥。\n悲笳数声动，壮士惨不骄。\n借问大将谁，恐是霍嫖姚。",
        "dynasty": "唐",
        "collection_info": null
    },
    {
        "uuid": "e3791977183717ed3e1413c5cd849039",
        "title": "横吹曲辞 后出塞五首 三",
        "author": "杜甫",
        "content": "古人重守边，今人重高勋。\n岂知英雄主，出师亘长云。\n六合已一家，四夷且孤军。\n遂使貔虎士，奋身勇所闻。\n拔劒击大荒，日牧胡马羣。\n誓开玄冥北，持以奉吾君。",
        "dynasty": "唐",
        "collection_info": null
    },
    {
        "uuid": "8004c01d56a52a9ac0beb99dc2521e13",
        "title": "横吹曲辞 后出塞五首 四",
        "author": "杜甫",
        "content": "献凯日继踵，两蕃静无虞。\n渔阳豪侠地，击鼓吹笙竽。\n云帆转辽海，粳稻来东吴。\n越罗与楚练，照耀舆台躯。\n主将位益崇，气骄陵上都。\n边人不敢议，议者死路衢。",
        "dynasty": "唐",
        "collection_info": null
    },
    {
        "uuid": "d1f40e343fd3c06fd5ec1db3505c127a",
        "title": "横吹曲辞 后出塞五首 五",
        "author": "杜甫",
        "content": "我本良家子，出师亦多门。\n将骄益愁思，身贵不足论。\n跃马二十年，恐辜明主恩。\n坐见幽州骑，长驱河洛昏。\n中夜间道归，故里但空村。\n恶名幸脱免，穷老无儿孙。",
        "dynasty": "唐",
        "collection_info": null
    },
    {
        "uuid": "5b876ecb0548aded3f8b44bc9dae8fd4",
        "title": "横吹曲辞 出塞",
        "author": "皇甫冉",
        "content": "吹角出塞门，前瞻即胡地。\n三军尽回首，皆洒望乡泪。\n转念关山长，行看风景异。\n由来征戍客，各负轻生义。",
        "dynasty": "唐",
        "collection_info": null
    },
    {
        "uuid": "12a6c1d9a1e54c727b79ee43c4a6a9bf",
        "title": "横吹曲辞 出塞",
        "author": "王之涣",
        "content": "黄砂直上白云间，一片孤城万仞山。\n羌笛何须怨杨柳，春风不度玉门关。",
        "dynasty": "唐",
        "collection_info": null
    },
    {
        "uuid": "6bdd9c4a4107add3c86b16b682af0624",
        "title": "横吹曲辞 出塞",
        "author": "耿[湋]",
        "content": "汉家边事重，窦宪出临戎。\n绝漠秋山在，阳关旧路通。\n列营依茂草，吹角向高风。\n更就燕然石，看铭破虏功。",
        "dynasty": "唐",
        "collection_info": null
    },
    {
        "uuid": "061d69a6da6e97c19442135db70bcd70",
        "title": "横吹曲辞 出塞",
        "author": "张籍",
        "content": "秋塞雪初下，将军远出师。\n分营长记火，放马不收旗。\n月冷边帐湿，沙昏夜探迟。\n征人皆白首，谁见灭胡时。",
        "dynasty": "唐",
        "collection_info": null
    },
    {
        "uuid": "b36776afdb0247a3a8e424701dd51330",
        "title": "横吹曲辞 出塞",
        "author": "刘驾",
        "content": "胡风不开花，四气多作雪。\n北人尚冻死，况我本南越。\n古来犬羊地，巡狩无遗辙。\n九土耕不尽，武皇犹征伐。\n中天有高阁，图画何时歇？坐恐塞上山，低于砂中骨。",
        "dynasty": "唐",
        "collection_info": null
    },
    {
        "uuid": "6a332f557c2155cbd6cc61f354357f36",
        "title": "横吹曲辞 出塞曲",
        "author": "刘济",
        "content": "将军在重围，音信绝不通。\n羽书如流星，飞人甘泉宫。\n倚是幷州儿，少年心胆雄。\n一朝随召募，百战争王公。\n去年桑干北，今年桑干东。\n死是征人死，功是将军功。\n汗马牧秋月，疲兵卧霜风。\n仍闻左贤王，更欲图云中。",
        "dynasty": "唐",
        "collection_info": null
    },
    {
        "uuid": "d491ae6d808545aebe92c07e16f24a92",
        "title": "横吹曲辞 出塞曲 一",
        "author": "于鹄",
        "content": "微雪将军出，吹笳天未明。\n观兵登古戍，斩将对双旌。\n分阵瞻山势，潜军制马鸣。\n如今新史上，已有灭胡名。",
        "dynasty": "唐",
        "collection_info": null
    },
    {
        "uuid": "434bbce52a739af2685588cc6b026af3",
        "title": "横吹曲辞 出塞曲 二",
        "author": "于鹄",
        "content": "单于骄爱猎，放火到军城。\n待月调新弩，防秋置远营。\n空山朱戟影，寒碛铁衣声。\n逢着降胡说，阴山有伏兵。",
        "dynasty": "唐",
        "collection_info": null
    },
    {
        "uuid": "a6ad2cf742042e48ab4a013fcfe4b5b4",
        "title": "横吹曲辞 出塞曲 一",
        "author": "僧贯休",
        "content": "埽尽狂胡迹，回戈望故关。\n相逢唯死鬬，岂易得生还。\n纵宴参胡乐，收兵过雪山。\n不封十万户，此事亦应闲。",
        "dynasty": "唐",
        "collection_info": null
    },
    {
        "uuid": "dd39fdb5a4cea16a68e15a95f2565a72",
        "title": "横吹曲辞 出塞曲 二",
        "author": "僧贯休",
        "content": "玉帐将军意，慇懃把酒论。\n功高宁在我，阵没与招魂。\n塞色干戈束，军容喜气屯。\n男儿今始是，敢出玉关门。",
        "dynasty": "唐",
        "collection_info": null
    },
    {
        "uuid": "6ab51d43e6ab96aed3db6b5ba37010c0",
        "title": "横吹曲辞 出塞曲 三",
        "author": "僧贯休",
        "content": "回首陇山头，连天草木秋。\n圣君应入梦，半路遣封侯。\n水不担阴雪，柴令倒戍楼。\n归来麟阁上，春色满皇州。",
        "dynasty": "唐",
        "collection_info": null
    },
    {
        "uuid": "fd5fb7f0aad070d8da41c708264ec3b8",
        "title": "横吹曲辞 入塞",
        "author": "刘希夷",
        "content": "将军陷虏围，边务息戎机。\n霜雪交河尽，旌旗入塞飞。\n晓光随马度，春色伴人归。\n课绩朝明主，临轩拜武威。",
        "dynasty": "唐",
        "collection_info": null
    },
    {
        "uuid": "b0275924326468c9aac45b82242fdedf",
        "title": "横吹曲辞 入塞曲",
        "author": "耿[湋]",
        "content": "将军带十围，重锦制戎衣。\n猨臂销弓力，虬鬚长劒威。\n首登平乐宴，新破大宛归。\n楼上姝姬笑，门前问客稀。\n暮烽玄菟急，秋草紫骝肥。\n未奉君主诏，高槐昼掩扉。",
        "dynasty": "唐",
        "collection_info": null
    },
    {
        "uuid": "aecc4144e07a1b495b276ee9e35fb921",
        "title": "横吹曲辞 入塞曲 一",
        "author": "僧贯休",
        "content": "单于烽火动，都护去天涯。\n别赐黄金甲，亲临白玉墀。\n塞垣须静谧，师旅审安危。\n定远条支宠，如今胜古时。",
        "dynasty": "唐",
        "collection_info": null
    },
    {
        "uuid": "1c021ff476840e21d913ba141f22a658",
        "title": "横吹曲辞 入塞曲 二",
        "author": "僧贯休",
        "content": "方见将军贵，分明对冕旒。\n圣恩如远被，狂虏不难收。\n臣节唯期死，功勋敢望侯。\n终辞修里第，从此出皇州。",
        "dynasty": "唐",
        "collection_info": null
    },
    {
        "uuid": "8fefb5bfff6c45ed89f2774525cc4127",
        "title": "横吹曲辞 入塞曲 三",
        "author": "僧贯休",
        "content": "百里精兵动，参差便渡辽。\n如何好白日，亦照此天骄。\n远树深疑贼，惊蓬迥似鵰。\n凯歌何日唱？碛路共天遥。",
        "dynasty": "唐",
        "collection_info": null
    },
    {
        "uuid": "e65f0631ba4af5295eb438103cb4f303",
        "title": "横吹曲辞 入塞曲 一",
        "author": "沈彬",
        "content": "欲为皇王服远戎，万人金甲鼓鼙中。\n阵云暗塞三边黑，兵血愁天一片红。\n半夜飜营旗搅月，深秋防戍劒磨风。\n谤书未及明君爇，卧骨将军已殁功。",
        "dynasty": "唐",
        "collection_info": null
    },
    {
        "uuid": "95b6a3f93090259aeee86e4a6771c44c",
        "title": "横吹曲辞 入塞曲 二",
        "author": "沈彬",
        "content": "苦战沙间卧箭痕，戍楼闲上望星文。\n生希国泽分偏将，死夺河源荅圣君。\n鸢觑败兵眠白草，马惊边鬼哭阴云。\n功多地远无人纪，汉阁笙歌日又曛。",
        "dynasty": "唐",
        "collection_info": null
    },
    {
        "uuid": "298fef33759916cf083a7e2f4130f888",
        "title": "横吹曲辞 折杨柳",
        "author": "卢照邻",
        "content": "倡楼启曙扉，园柳正依依。\n鸟鸣知岁隔，条变识春归。\n露叶疑啼脸，风花乱舞衣。\n攀折聊将寄，军中书信稀。",
        "dynasty": "唐",
        "collection_info": null
    },
    {
        "uuid": "ac1fd1416fa74d9ec5b86776d01b090d",
        "title": "横吹曲辞 折杨柳",
        "author": "沈佺期",
        "content": "玉窗朝日映，罗帐春风吹。\n拭泪攀杨柳，长条宛地垂。\n白花飞历乱，黄鸟思参差。\n妾自肝肠断，旁人那得知。",
        "dynasty": "唐",
        "collection_info": null
    },
    {
        "uuid": "e187ad70718d833c402a3d2ec2f663a9",
        "title": "横吹曲辞 折杨柳",
        "author": "乔知之",
        "content": "可怜濯濯春杨柳，攀折将来就纤手。\n妾容与此同盛衰，何必君恩独能久。",
        "dynasty": "唐",
        "collection_info": null
    },
    {
        "uuid": "653ab5e040f7071ce5d19b4090503f82",
        "title": "横吹曲辞 折杨柳",
        "author": "刘宪",
        "content": "沙塞三河道，金闺二月春。\n碧烟杨柳色，红粉绮罗人。\n露叶怜啼脸，风花思舞巾。\n攀持君不见，为听曲中新。",
        "dynasty": "唐",
        "collection_info": null
    },
    {
        "uuid": "39d5d051fa69ce1ccce891347834421e",
        "title": "横吹曲辞 折杨柳",
        "author": "崔湜",
        "content": "二月风光半，三边戍不还。\n年华妾自惜，杨柳为君攀。\n落絮缘衫袖，垂条拂髻鬟。\n那堪音信断，流涕望阳关。",
        "dynasty": "唐",
        "collection_info": null
    },
    {
        "uuid": "29f83573e74bfa74181e5e2bfd881c25",
        "title": "横吹曲辞 折杨柳",
        "author": "韦承庆",
        "content": "万里边城地，三春杨柳节。\n叶似镜中眉，花如关外雪。\n征人远乡思，倡妇高楼别。\n不忍掷年华，含情寄攀折。",
        "dynasty": "唐",
        "collection_info": null
    },
    {
        "uuid": "af157b013318a6de1903d25de4e605eb",
        "title": "横吹曲辞 折杨柳",
        "author": "欧阳瑾",
        "content": "垂柳拂妆台，葳蕤叶半开。\n年华枝上见，边思曲中来。\n嫩色宜新雨，轻花伴落梅。\n朝朝倦攀折，征戍几时回。",
        "dynasty": "唐",
        "collection_info": null
    },
    {
        "uuid": "efb00d9af8f58e585d92809a1371bee4",
        "title": "横吹曲辞 折杨柳",
        "author": "张祜",
        "content": "红粉青楼曙，垂杨仲月春。\n怀君重攀折，非妾妒腰身。\n舞带萦丝断，娇娥向叶嚬。\n横吹凡几曲，独自最愁人。",
        "dynasty": "唐",
        "collection_info": null
    },
    {
        "uuid": "4e005ff0a2df95010c5d1244fe766553",
        "title": "横吹曲辞 折杨柳",
        "author": "张九龄",
        "content": "纤纤折杨柳，持此寄情人。\n一枝何足贵，怜是故园春。\n迟景那能久，流芳不及新。\n更愁征戍客，鬓老边城尘。",
        "dynasty": "唐",
        "collection_info": null
    },
    {
        "uuid": "11ebf9a8d185b09af5af2a900c4a8fb6",
        "title": "横吹曲辞 折杨柳",
        "author": "余延寿",
        "content": "大道连国门，东西种杨柳。\n葳蕤君不见，褭娜垂来久。\n缘枝栖暝禽，雄去雌独吟。\n余花怨春尽，微月起秋阴。\n坐望窗中蝶，起攀枝上叶。\n好风吹长条，妸娜何如妾。\n妾见柳园新，高楼四五春。\n莫吹胡塞曲，愁杀陇头人。",
        "dynasty": "唐",
        "collection_info": null
    },
    {
        "uuid": "bec5809de1d63bf5d297271ed11625b0",
        "title": "横吹曲辞 折杨柳",
        "author": "李白",
        "content": "垂杨拂绿水，摇艳东风年。\n花明玉关雪，叶暖金窗烟。\n美人结长恨，相对心悽然。\n攀条折春色，远寄龙庭前。",
        "dynasty": "唐",
        "collection_info": null
    },
    {
        "uuid": "a0f13c3d190d08d92a4264696f9b7789",
        "title": "横吹曲辞 折杨柳 一",
        "author": "孟郊",
        "content": "杨柳多短枝，短枝多别离。\n赠远累攀折，柔条安得垂。\n青春有定节，离别无定时。\n但恐人别促，不怨来迟迟。\n莫言短枝条，中有长相思。\n朱颜与绿杨，幷在别离期。",
        "dynasty": "唐",
        "collection_info": null
    },
    {
        "uuid": "357134f31ecb1e783f75188290fd170c",
        "title": "横吹曲辞 折杨柳 二",
        "author": "孟郊",
        "content": "楼上春风过，风前杨柳歌。\n枝疎缘别苦，曲怨为年多。\n花惊燕地雪，叶映楚池波。\n谁堪别离此，征戍在交河。",
        "dynasty": "唐",
        "collection_info": null
    },
    {
        "uuid": "96413e81e9542a9fc4626ac5b001231f",
        "title": "横吹曲辞 折杨柳",
        "author": "李端",
        "content": "东城攀柳叶，柳叶低着草。\n少壮莫轻年，轻年有人老。\n柳发徧川岗，登高堪断肠。\n雨烟轻漠漠，何树近君乡？赠君折杨柳，颜色岂能久。\n上客莫霑巾，佳人正回首。\n新柳送君行，古柳伤君情。\n突兀临荒渡，婆娑出旧营。\n隋家两岸尽，陶宅五株平。\n日暮偏愁望，春山有鸟声。",
        "dynasty": "唐",
        "collection_info": null
    },
    {
        "uuid": "9243a2781ac13b5f5f3197edba78c66a",
        "title": "横吹曲辞 折杨柳",
        "author": "翁绶",
        "content": "紫陌金堤映绮罗，游人处处动离歌。\n阴移古戍迷荒草，花带残阳落远波。\n台上少年吹白雪，楼中思妇敛青蛾。\n殷勤攀折赠行客，此去关山雨雪多。",
        "dynasty": "唐",
        "collection_info": null
    },
    {
        "uuid": "51349f5cb46e231587ba56b740b7b6d6",
        "title": "横吹曲辞 望行人",
        "author": "王建",
        "content": "自从江树秋，日日上江楼。\n梦见离珠浦，书来在桂州。\n不同鱼比目，终恨水分流。\n久不开明镜，多应是白头。",
        "dynasty": "唐",
        "collection_info": null
    },
    {
        "uuid": "cf1a0df842dd3291f4136e77d48684f2",
        "title": "横吹曲辞 望行人",
        "author": "张籍",
        "content": "秋风窗下起，旅雁向南飞。\n日日出门望，家家行客归。\n无因见边使，空待寄寒衣。\n独闭青楼暮，烟深鸟雀稀。",
        "dynasty": "唐",
        "collection_info": null
    },
    {
        "uuid": "c689084245e7706b8c0ab75ad8ecc9da",
        "title": "横吹曲辞 关山月",
        "author": "卢照邻",
        "content": "塞垣通碣石，虏障抵祈连。\n相思在万里，明月正孤悬。\n影移金岫北，光断玉门前。\n寄书谢中妇，时看鸿雁天。",
        "dynasty": "唐",
        "collection_info": null
    },
    {
        "uuid": "e05cf7a4d7096354d912e4c41f5b95a2",
        "title": "横吹曲辞 关山月",
        "author": "沈佺期",
        "content": "汉月生辽海，曈昽出半晖。\n合昏玄兔郡，中夜白登围。\n晕落关山迥，光合霜霰微。\n将军听晓角，战马欲南归。",
        "dynasty": "唐",
        "collection_info": null
    },
    {
        "uuid": "89658d590c7e1480c4fffeeb9f4aa963",
        "title": "横吹曲辞 关山月",
        "author": "李白",
        "content": "明月出天山，苍茫云海间。\n长风几万里，吹度玉门关。\n汉下白登道，胡窥青海湾。\n由来征战地，不见有人还。\n戍客望边色，思归多苦颜。\n高楼当此夜，叹息未应闲。",
        "dynasty": "唐",
        "collection_info": null
    },
    {
        "uuid": "d863ee5f0854dc7553f250efb6184f52",
        "title": "横吹曲辞 关山月",
        "author": "长孙佐辅",
        "content": "凄凄还切切，戍客多离别。\n何处最伤心？关山见秋月。\n关月竟如何？由来远近过。\n始经玄兔塞，终绕白狼河。\n忽忆秦楼妇，流光应共有。\n已得并蛾眉，还知揽纤手。\n去岁照同行，比翼復连形。\n今宵照独立，顾影自茕茕。\n余晖渐西落，夜夜看如昨。\n借问映旌旗，何如鉴帷幕。\n拂晓朔风悲，蓬惊雁不飞。\n几时征戍罢，还向月中归。",
        "dynasty": "唐",
        "collection_info": null
    },
    {
        "uuid": "e6b1b1b41519e17e9165c6ece76ae09e",
        "title": "横吹曲辞 关山月",
        "author": "耿[湋]",
        "content": "月明边徼静，戍客望乡时。\n塞古柳衰尽，关寒榆发迟。\n苍苍万里道，戚戚十年悲。\n今夜青楼上，还应照所思。",
        "dynasty": "唐",
        "collection_info": null
    },
    {
        "uuid": "70d4b7527b1d67c8839ba78010362e41",
        "title": "横吹曲辞 关山月二首 一",
        "author": "戴叔伦",
        "content": "月出照关山，秋风人未还。\n清光无远近，乡泪半书间。",
        "dynasty": "唐",
        "collection_info": null
    },
    {
        "uuid": "addac189cf3adfe06b228c6d5c2530e5",
        "title": "横吹曲辞 关山月二首 二",
        "author": "戴叔伦",
        "content": "一雁过连营，繁霜覆古城。\n胡笳在何处？半夜起边声。",
        "dynasty": "唐",
        "collection_info": null
    },
    {
        "uuid": "2170b92dbdfeac7521da6cc9e6663b68",
        "title": "横吹曲辞 关山月",
        "author": "崔融",
        "content": "月生西海上，气逐边风壮。\n万里度关山，苍茫非一状。\n汉兵开郡国，胡马窥亭障。\n夜夜闻悲笳，征人起南望。",
        "dynasty": "唐",
        "collection_info": null
    },
    {
        "uuid": "0ec5113bf40df952262052c70ca5d24c",
        "title": "横吹曲辞 关山月",
        "author": "李端",
        "content": "露湿月苍苍，关头榆叶黄。\n回轮照海远，分彩上楼长。\n水冻频移幕，兵疲数望乡。\n祗应城影外，万里共如霜。",
        "dynasty": "唐",
        "collection_info": null
    },
    {
        "uuid": "fe035887a373d2de85550f50cfbaef53",
        "title": "横吹曲辞 关山月",
        "author": "王建",
        "content": "关山月，营开道白前军发。\n冻轮当碛光悠悠，照见三堆两堆骨。\n边风割面天欲明，金莎岭西看看没。",
        "dynasty": "唐",
        "collection_info": null
    },
    {
        "uuid": "0e86bb4b6cf9911331a5564028d47f01",
        "title": "横吹曲辞 关山月",
        "author": "张籍",
        "content": "秋月朗朗关山上，山中行人马蹄响。\n关山秋来雨雪多，行人见月唱边歌。\n海边漠漠天气白，胡儿夜度黄龙碛。\n军中探骑暮出城，伏兵暗处低旌戟。\n溪水连地霜草平，野駞寻水碛中鸣。\n陇头风急雁不下，沙场苦战多流星。\n可怜万国关山道，年年战骨多秋草。",
        "dynasty": "唐",
        "collection_info": null
    },
    {
        "uuid": "50b8ff398d1de3bc8da0da775647863c",
        "title": "横吹曲辞 关山月",
        "author": "翁绶",
        "content": "裴回汉月满边州，照尽天涯到陇头。\n影转银河寰海静，光分玉塞古今愁。\n笳吹远戍孤烽灭，雁下平沙万里秋。\n况是故园摇落夜，那堪少妇独登楼。",
        "dynasty": "唐",
        "collection_info": null
    },
    {
        "uuid": "1a6b28a762b50cf910711e96f4e72a33",
        "title": "横吹曲辞 关山月",
        "author": "鲍氏君[徽]微",
        "content": "高高秋月明，北照辽阳城。\n塞迥光初满，风多晕更生。\n征人望乡思，战马闻鞞惊。\n朔风悲边草，胡沙昏虏营。\n霜疑匣中劒，风惫原上旌。\n早晚谒金阙，不闻刁斗声。",
        "dynasty": "唐",
        "collection_info": null
    },
    {
        "uuid": "7e5e48684481e2601a8b7ff6271d22a4",
        "title": "横吹曲辞 洛阳道",
        "author": "于武陵",
        "content": "浮世若浮云，千回故復新。\n旋添青草冢，更有白头人。\n岁暮客将老，雪晴山欲春。\n行行车与马，不尽洛阳尘。",
        "dynasty": "唐",
        "collection_info": null
    },
    {
        "uuid": "5aced15b6898966e412226161dafe614",
        "title": "横吹曲辞 洛阳道",
        "author": "郑渥",
        "content": "客亭门外路东西，多少喧腾事不齐。\n杨柳惹鞭公子醉，纻麻掩泪鲁人迷。\n通宵尘土飞山月，是处经营夹御堤。\n顷刻知音几存殁，半回依约认轮蹄。",
        "dynasty": "唐",
        "collection_info": null
    },
    {
        "uuid": "c34c2e61a96e25623d1e2bf3f1bcaedf",
        "title": "横吹曲辞 洛阳陌",
        "author": "李白",
        "content": "白玉谁家郎，回车渡天津。\n看花东上陌，惊动洛阳人。",
        "dynasty": "唐",
        "collection_info": null
    },
    {
        "uuid": "66082c638efe64adcba5fb87e5783217",
        "title": "横吹曲辞 长安道",
        "author": "崔颢",
        "content": "长安甲第高入云，谁家居住霍将军。\n日晚朝回拥宾从，路傍拜揖何纷纷。\n莫言炙手手可热，须臾火尽灰亦灭。\n莫言贫贱即可欺，人生富贵自有时。\n一朝天子赐颜色，世上悠悠应始知。",
        "dynasty": "唐",
        "collection_info": null
    },
    {
        "uuid": "fa2ca0b474443a01c90039ebdd284960",
        "title": "横吹曲辞 长安道",
        "author": "孟郊",
        "content": "胡风激秦树，贱子风中泣。\n家家朱门开，得见不可入。\n长安十二衢，投树鸟亦急。\n高阁何人家？笙簧正喧吸。",
        "dynasty": "唐",
        "collection_info": null
    },
    {
        "uuid": "7dbd4dc292161c3c4b968adf81969cad",
        "title": "横吹曲辞 长安道",
        "author": "顾况",
        "content": "长安道，人无衣，马无草，何不归来山中老。",
        "dynasty": "唐",
        "collection_info": null
    },
    {
        "uuid": "7d9ee386582b71eb045f87295d3ade4d",
        "title": "横吹曲辞 长安道",
        "author": "聂夷中",
        "content": "此地无驻马，夜中犹走轮。\n所以路旁草，少于衣上尘。",
        "dynasty": "唐",
        "collection_info": null
    },
    {
        "uuid": "93efea7e2c243bc3f2046f10e4668ac3",
        "title": "横吹曲辞 长安道",
        "author": "韦应物",
        "content": "汉家宫殿含云烟，两宫十里相连延。\n晨霞出没弄丹阙，春雨依微自甘泉。\n春雨依微春尚早，长安贵游爱芳草。\n宝马横来下建章，香车却转避驰道。\n贵游谁最贵，卫霍世难比。\n何能蒙主恩？幸遇边尘起。\n归来甲第拱皇居，朱门峨峨临九衢。\n中有流苏合欢之宝帐，一百二十凤皇罗列含明珠。\n下有锦铺翠被之粲烂，博山吐香五云散。\n丽人绮阁情飘飖，头上鸳钗双翠翘。\n低鬟曳袖回春雪，聚黛一声愁碧霄。\n山珍海错弃藩篱，烹犊炰羔如折葵。\n既请列侯封部曲，还将金印授庐儿。\n欢荣若此何所苦，但苦白日西南驰。",
        "dynasty": "唐",
        "collection_info": null
    },
    {
        "uuid": "a8e375db639f75d3d18abf0a381c0b8c",
        "title": "横吹曲辞 长安道",
        "author": "白居易",
        "content": "花枝缺处青楼开，艳歌一曲酒一杯。\n美人劝我急行乐，自古朱颜不再来。\n君不见外州客，长安道，一回来，一回老。",
        "dynasty": "唐",
        "collection_info": null
    },
    {
        "uuid": "aeb76415a47ad9b5aebd5e5f85098129",
        "title": "横吹曲辞 长安道",
        "author": "薛能",
        "content": "汲汲復营营，东西连两京。\n关繻古若在，山岳累应成。\n各自有身事，不相知姓名。\n交驰喧众类，分散入重城。\n此路去无尽，万方人始生。\n空余片言苦，来往觅刘桢。",
        "dynasty": "唐",
        "collection_info": null
    },
    {
        "uuid": "34de601fb26b9f73d56c6f76efc6637c",
        "title": "横吹曲辞 长安道",
        "author": "僧贯休",
        "content": "憧憧合合，八表一辙。\n黄尘雾合，车马火热。\n名汤风雨，利辗霜雪。\n千车万駄，半宿关月。\n上有尧禹，下有夔契。\n紫气银轮兮常覆金阙，仙掌捧日兮浊河澄澈。\n愚将草木兮有言，与华封人兮不别。",
        "dynasty": "唐",
        "collection_info": null
    },
    {
        "uuid": "ca33652038c572c1706730c510051cde",
        "title": "横吹曲辞 长安道",
        "author": "沈佺期",
        "content": "秦地平如掌，层城出云汉。\n楼阁九衢春，车马千门旦。\n绿柳开復合，红尘聚还散。\n日晚鬬鸡回，经过狭斜看。",
        "dynasty": "唐",
        "collection_info": null
    },
    {
        "uuid": "0dfdd11854654de0ec048cf892219c28",
        "title": "横吹曲辞 梅花落",
        "author": "卢照邻",
        "content": "梅岭花初发，天山雪未开。\n雪处疑花满，花边似雪回。\n因风入舞袖，杂粉向妆台。\n匈奴几万里，春至不知来。",
        "dynasty": "唐",
        "collection_info": null
    },
    {
        "uuid": "04846ba9b42cae774f5e29882703cc5b",
        "title": "横吹曲辞 梅花落",
        "author": "沈佺期",
        "content": "铁骑几时回，金闺怨早梅。\n雪中花已落，风暖叶应开。\n夕逐新春管，香迎小岁杯。\n感时何足贵，书裏报轮台。",
        "dynasty": "唐",
        "collection_info": null
    },
    {
        "uuid": "975684b359d24b7c9f31f0d1c650453c",
        "title": "横吹曲辞 梅花落",
        "author": "刘方平",
        "content": "新岁芳梅树，繁苞四面同。\n春风吹渐落，一夜几枝空。\n小妇今如此，长城恨不穷。\n莫将辽海雪，来比后庭中。",
        "dynasty": "唐",
        "collection_info": null
    },
    {
        "uuid": "ea7dc413675977d11a3888d36d15af26",
        "title": "横吹曲辞 紫骝马",
        "author": "卢照邻",
        "content": "骝马照金鞍，转战入皐兰。\n塞门风稍急，长城水正寒。\n雪暗鸣珂重，山长喷玉难。\n不辞横绝漠，流血几时干。",
        "dynasty": "唐",
        "collection_info": null
    },
    {
        "uuid": "0f03e23dc2d9531bde432694529d3e5f",
        "title": "横吹曲辞 紫骝马",
        "author": "李白",
        "content": "紫骝行且嘶，双飜碧玉蹄。\n临流不肎渡，似惜锦障泥。\n白雪关山远，黄云海树迷。\n挥鞭万里去，安得念春闺。",
        "dynasty": "唐",
        "collection_info": null
    },
    {
        "uuid": "465452669e61ab2dcdd503c25b4518d4",
        "title": "横吹曲辞 紫骝马",
        "author": "李益",
        "content": "争场看鬬鸡，白鼻紫騧嘶。\n漳水春归晚，丛台日向低。\n歇鞍珠作汗，试劒玉如泥。\n为谢红梁燕，年年妾独栖。",
        "dynasty": "唐",
        "collection_info": null
    },
    {
        "uuid": "80c28b1b43e38afcd53f0602c29b59d3",
        "title": "横吹曲辞 紫骝马",
        "author": "秦韬玉",
        "content": "渥洼奇骨本难求，况是豪家重紫骝。\n臕大宜悬银压銙，力浑欺却玉衔头。\n生狞弄影风随起，躞蹀衝尘汗满沟。\n若遇丈夫皆调御，任从骑取觅封侯。",
        "dynasty": "唐",
        "collection_info": null
    },
    {
        "uuid": "8988573a63ea52ae02554231cb2a5db7",
        "title": "横吹曲辞 骢马",
        "author": "李羣玉",
        "content": "浮云何权奇，绝足势未知。\n长嘶青海风，躞蹀振云丝。\n由来渥洼种，本是苍龙儿。\n穆满不再活，无人昆阆骑。\n君识跃峤怯，宁劳耀金羁。\n青刍与白水，空笑驽骀肥。\n伯乐傥一见，应惊耳长垂。\n当思八荒外，逐日向瑶池。",
        "dynasty": "唐",
        "collection_info": null
    },
    {
        "uuid": "769be3a843674b3d979cb9ecfc8d537c",
        "title": "横吹曲辞 骢马曲",
        "author": "纪唐天",
        "content": "连钱出塞蹋沙蓬，岂比当时御史骢。\n逐北自谙深碛路，连嘶谁念静边功。\n登山每与青云合，弄影应知碧草同。\n今日虏平将换妾，不如罗袖舞春风。",
        "dynasty": "唐",
        "collection_info": null
    },
    {
        "uuid": "f27a6db13761916b8b647365c042e18c",
        "title": "横吹曲辞 雨雪曲",
        "author": "李端",
        "content": "天山一丈雪，杂雨夜霏霏。\n湿马胡歌乱，经烽汉火微。\n丁零苏武别，疎勒范羌归。\n若着关头过，长榆叶定稀。",
        "dynasty": "唐",
        "collection_info": null
    },
    {
        "uuid": "87a365db683c7a5fc76b623e31b1516d",
        "title": "横吹曲辞 雨雪曲",
        "author": "翁绶",
        "content": "边声四合殷河流，雨雪飞来徧陇头。\n铁岭探人迷鸟道，阴山飞将湿貂裘。\n斜飘旌斾过戎帐，半杂风沙入戍楼。",
        "dynasty": "唐",
        "collection_info": null
    },
    {
        "uuid": "71414817123f89817e93ada33a967c07",
        "title": "横吹曲辞 刘生",
        "author": "卢照邻",
        "content": "刘生气不平，抱劒欲专征。\n报恩为豪侠，死难在横行。\n翠羽装劒鞘，黄金饰马缨。\n但令一顾重，不吝百身轻。",
        "dynasty": "唐",
        "collection_info": null
    },
    {
        "uuid": "1cfc3cba1f185fb89e3551f680a50ce2",
        "title": "横吹曲辞 雍台歌",
        "author": "温庭筠",
        "content": "太子池南楼百尺，八窗新树疎帘隔。\n黄金铺首画钩陈，羽葆亭童拂交戟。\n盘纡阑楯临高台，帐殿临流鸾扇开。\n早雁声鸣细波起，映花卤簿龙飞回。",
        "dynasty": "唐",
        "collection_info": null
    },
    {
        "uuid": "acab011a3f514cd171df1f937039d0c8",
        "title": "横吹曲辞 捉搦歌",
        "author": "张祜",
        "content": "门上关，墙上棘，窗中女子声唧唧，洛阳大道徒自直。\n女子心在婆舍侧，呜呜笼鸟触四隅。\n养男男娶妇，养女女嫁夫。\n阿婆六十翁七十，不知女子长日泣，从他嫁去无悒悒。",
        "dynasty": "唐",
        "collection_info": null
    },
    {
        "uuid": "3e197e3b447cbe8c998771411593591c",
        "title": "横吹曲辞 幽州胡马客歌",
        "author": "李白",
        "content": "幽州胡马客，绿眼虎皮冠。\n笑拂两隻箭，万人不可干。\n弯弓若转月，白雁落云端。\n双双掉鞭行，游猎向楼兰。\n出门不顾后，报国死何难。\n天骄五单于，狼戾好凶残。\n牛马散北海，割鲜若虎餐。\n虽居燕支山，不道朔雪寒。\n妇女马上笑，颜如赪玉盘。\n飜入射鸟兽，花月醉雕鞍。\n旄头四光芒，争战若蜂攒。\n白刃洒赤血，流沙为之丹。\n名将古谁是，疲兵良可叹。\n何时天狼灭？父子得闲安。",
        "dynasty": "唐",
        "collection_info": null
    },
    {
        "uuid": "b61a307fc733ed8fbf4564db73862bfd",
        "title": "横吹曲辞 白鼻騧",
        "author": "李白",
        "content": "银鞍白鼻騧，绿地障泥锦。\n细雨春风花落时，挥鞭且就胡姬饮。",
        "dynasty": "唐",
        "collection_info": null
    },
    {
        "uuid": "b3692687ff20022b75f4669925c6a056",
        "title": "横吹曲辞 白鼻騧",
        "author": "张祜",
        "content": "为底胡姬酒，长来白鼻騧。\n摘莲抛水上，郎意在浮花。",
        "dynasty": "唐",
        "collection_info": null
    },
    {
        "uuid": "3cad6f3125daf78131a1d676b0b9625c",
        "title": "相和歌辞 箜篌引",
        "author": "李贺",
        "content": "公乎公乎，提壶将焉如？屈平沈湘不足慕，徐衍入海诚为愚。\n公乎公乎，床有菅席盘有鱼。\n北里有贤兄，东邻有小姑。\n陇亩油油黍与葫，瓦甒浊醪蚁浮浮。\n黍可食，醪可饮，公乎公乎其奈居。\n被髮奔流竟何如？贤兄小姑哭呜呜。",
        "dynasty": "唐",
        "collection_info": null
    },
    {
        "uuid": "fe8bf95ad8954224cc776322e53e3fdf",
        "title": "相和歌辞 公无渡河",
        "author": "李白",
        "content": "黄河西来决昆崘，咆吼万里触龙门。\n波滔天，尧咨嗟。\n大禹理百川，儿啼不窥家。\n杀湍湮洪水，九州始蚕麻。\n其害乃去，茫然风沙。\n被髮之叟狂而痴，清晨径流欲奚为。\n旁人不惜妻止之，公无渡河苦渡之。\n虎可搏，河难凭。\n公果溺死流海湄，有长鲸白齿若雪山。\n公乎公乎，挂骨于其间，箜篌所悲竟不还。",
        "dynasty": "唐",
        "collection_info": null
    },
    {
        "uuid": "96c8f95af087402911c19cafa2632aa6",
        "title": "相和歌辞 公无渡河",
        "author": "王建",
        "content": "渡头恶天两岸远，波涛塞川如迭坂。\n幸无白刃驱向前，何用将身自弃捐。\n蛟龙啮尸鱼食血，黄泥直下无青天。\n男儿纵轻妇人语，惜君性命还须取。\n妇人无力挽断衣，舟沈身死悔难追，公无渡河公自为。",
        "dynasty": "唐",
        "collection_info": null
    },
    {
        "uuid": "906b3fa5c1b322e47c44a455fe93d89e",
        "title": "相和歌辞 公无渡河",
        "author": "温庭筠",
        "content": "黄河怒浪连天来，大响谹谹如殷雷。\n龙伯驱风不敢上，百川喷雪高崔嵬。\n二十五弦何太哀？请公勿渡立裴回。\n下有狂蛟锯为尾，裂帆截棹磨霜齿。\n神锥凿石塞神潭，白马䟃𧽼赤尘起。\n公乎跃马扬玉鞭，灭没高蹄日千里。",
        "dynasty": "唐",
        "collection_info": null
    },
    {
        "uuid": "3ff7a7be4f7fdbac09ca2745fc5e668d",
        "title": "相和歌辞 公无渡河",
        "author": "王叡",
        "content": "浊波洋洋兮凝晓雾，公无渡河兮公苦渡。\n风号水激兮呼不闻，提壶看入兮中流去。\n浪摆衣裳兮随步没，沈尸深入兮蛟螭窟。\n蛟螭尽醉兮君血干，推出黄沙兮泛君骨。\n当时君死妾何适？遂就波澜合魂魄。\n愿持精卫衔石心，穷取河源塞泉脉。",
        "dynasty": "唐",
        "collection_info": null
    },
    {
        "uuid": "39d5f87be857e22117c7cffc34ee0681",
        "title": "相和歌辞 江南曲",
        "author": "宋之问",
        "content": "妾住越城南，离居不自堪。\n采花惊曙鸟，摘叶餧春蚕。\n懒结茱萸带，愁安玳瑁簪。\n侍臣消瘦尽，日暮碧江潭。",
        "dynasty": "唐",
        "collection_info": null
    },
    {
        "uuid": "a424e328a520641c1cc69abd4384edd2",
        "title": "相和歌辞 江南曲",
        "author": "刘眘虚",
        "content": "美人何荡漾，湖上风月长。\n玉手欲有赠，裴回双鸣珰。\n歌声随渌水，怨色起朝阳。\n日暮还家望，云波横洞房。",
        "dynasty": "唐",
        "collection_info": null
    },
    {
        "uuid": "5c34a5d05f4461a98987b4bc9f68f55f",
        "title": "相和歌辞 江南曲",
        "author": "丁仙芝",
        "content": "长干斜路北，近浦是儿家。\n有意来相访，明朝出浣纱。\n发向横塘口，船开值急流。\n知郎旧时意，且请拢船头。\n昨暝逗南陵，风声波浪阻。\n入浦不逢人，归家谁信汝。\n未晓已成妆，乘潮去茫茫。\n因从京口渡，使报邵陵王。\n始下芙蓉楼，言发琅邪岸。\n急为打船开，恶许傍人见。",
        "dynasty": "唐",
        "collection_info": null
    },
    {
        "uuid": "1a634aa9932e82af8ed71efbb16be8cb",
        "title": "相和歌辞 江南曲八首 一",
        "author": "刘希夷",
        "content": "暮宿南洲草，晨行北岸林。\n日悬沧海阔，水隔洞庭深。\n烟景无留意，风波有异浔。\n岁游难极目，春戏易为心。\n朝夕无荣遇，芳菲已满襟。",
        "dynasty": "唐",
        "collection_info": null
    },
    {
        "uuid": "3140ed21a3061c3e60962eafcfbcfdd9",
        "title": "相和歌辞 江南曲八首 二",
        "author": "刘希夷",
        "content": "艳唱潮初落，江花露未晞。\n春洲惊翡翠，朱服弄芳菲。\n画舫烟中浅，青阳日际微。\n锦帆衝浪湿，罗袖拂行衣。\n含情罢所采，相叹惜流晖。",
        "dynasty": "唐",
        "collection_info": null
    },
    {
        "uuid": "755ea4b57c968e5dc9b993cfd52d4968",
        "title": "相和歌辞 江南曲八首 三",
        "author": "刘希夷",
        "content": "君为陇西客，妾遇江南春。\n朝游含灵果，夕采弄风苹。\n果气时不歇，苹花日自新。\n以此江南物，持赠陇西人。\n空盈万里怀，欲赠竟无因。",
        "dynasty": "唐",
        "collection_info": null
    },
    {
        "uuid": "7ef193be7318b4259adaf70029468df1",
        "title": "相和歌辞 江南曲八首 四",
        "author": "刘希夷",
        "content": "皓如楚江月，霭若吴岫云。\n波中自皎镜，山上亦氛氲。\n明月留照妾，轻云持赠君。\n山川各离散，光气乃殊分。\n天涯一为别，江北自相闻。",
        "dynasty": "唐",
        "collection_info": null
    },
    {
        "uuid": "89e2c61168d0f968498d8c560ffac1c5",
        "title": "相和歌辞 江南曲八首 五",
        "author": "刘希夷",
        "content": "舣舟乘潮去，风帆振草凉。\n潮平见楚甸，天际望维扬。\n洄泝经千里，烟波接两乡。\n云明江屿出，日照海流长。\n此中逢岁晏，浦树落花芳。",
        "dynasty": "唐",
        "collection_info": null
    },
    {
        "uuid": "a5a7485b4259a5b56f637060aabfa372",
        "title": "相和歌辞 江南曲八首 六",
        "author": "刘希夷",
        "content": "暮春三月晴，维扬吴楚城。\n城临大江汜，迴映洞浦清。\n晴云曲金阁，珠楼碧烟裏。\n月明芳树羣鸟飞，风过长林杂花起。\n可怜离别谁家子，于此一至情何已。",
        "dynasty": "唐",
        "collection_info": null
    },
    {
        "uuid": "f15bf79f65a285348a71b98944b6ee2b",
        "title": "相和歌辞 江南曲八首 七",
        "author": "刘希夷",
        "content": "北堂红草盛丰茸，南湖碧水照芙蓉。\n朝游暮起金花尽，渐觉罗裳珠露浓。\n自惜妍华三五岁，已叹关山千万重。\n人情一去无还日，欲赠怀芳怨不逢。",
        "dynasty": "唐",
        "collection_info": null
    },
    {
        "uuid": "99a0db2b470ae969672829c62190f846",
        "title": "相和歌辞 江南曲八首 八",
        "author": "刘希夷",
        "content": "忆昔江南年盛时，平生怨在长洲曲。\n冠盖星繁湘水上，衝风摽落洞庭渌。\n落花舞袖红纷纷，朝霞高阁洗晴云。\n谁言此处婵娟子，珠玉为心以奉君。",
        "dynasty": "唐",
        "collection_info": null
    },
    {
        "uuid": "2897b5eb44ed0619a773504217bc05ca",
        "title": "相和歌辞 江南曲",
        "author": "于鹄",
        "content": "偶向江边采白苹，还随女伴赛江神。\n众中不敢分明语，暗掷金钱卜远人。",
        "dynasty": "唐",
        "collection_info": null
    },
    {
        "uuid": "3b80462c8a26d418a72081b6872dedad",
        "title": "相和歌辞 江南曲",
        "author": "李益",
        "content": "嫁得瞿塘贾，朝朝误妾期。\n早知潮有信，嫁与弄潮儿。",
        "dynasty": "唐",
        "collection_info": null
    },
    {
        "uuid": "1d98bf7de9fbf843b6cd47a2fedce634",
        "title": "相和歌辞 江南曲",
        "author": "李贺",
        "content": "汀洲白苹草，柳恽乘马归。\n江头樝树香，岸上蝴蝶飞。\n酒杯若叶露，玉轸蜀桐虚。\n朱楼通水陌，沙暖一双鱼。",
        "dynasty": "唐",
        "collection_info": null
    },
    {
        "uuid": "04998163ff1b297eee67484b9dc37f6e",
        "title": "相和歌辞 江南曲",
        "author": "李商隐",
        "content": "郎船安两桨，侬舸动双桡。\n埽黛开宫额，裁裙约楚腰。\n乖期方积思，临醉欲拚娇。\n莫以采菱唱，欲羡秦台箫。",
        "dynasty": "唐",
        "collection_info": null
    },
    {
        "uuid": "f0da831e30f0fccb8bcd22ba203c776c",
        "title": "相和歌辞 江南曲",
        "author": "韩翃",
        "content": "长乐花枝雨点消，江城日暮好相邀。\n春楼不闭葳蕤锁，绿水回通宛转桥。",
        "dynasty": "唐",
        "collection_info": null
    },
    {
        "uuid": "25304f38aea41c8bffc1d8fae4983008",
        "title": "相和歌辞 江南曲",
        "author": "温庭筠",
        "content": "妾家白苹浦，日上芙蓉檝。\n轧轧摇桨声，移舟入茭叶。\n溪长茭叶深，作底难相寻。\n避郎郎不见，鸂鶒自浮沈。\n拾萍萍无根，采莲莲有子。\n不作浮萍生，宁作藕花死。\n岸傍骑马郎，乌帽紫游缰。\n含愁復含笑，回首问横塘。\n妾住金陵步，门前朱雀航。\n流苏持作帐，芙蓉持作梁。\n出入金犊幰，兄弟侍中郎。\n前年学歌舞，定得郎相许。\n连娟眉绕山，依约腰如杵。\n凤管悲若咽，鸾弦娇欲语。\n扇薄露红鈆，罗轻压金缕。\n明月西南楼，珠帘玳瑁钩。\n横波巧能笑，弯蛾不识愁。\n花开子留树，草长根依土。\n早闻金沟远，底事归郎许。\n不学杨白花，朝朝泪如雨。",
        "dynasty": "唐",
        "collection_info": null
    },
    {
        "uuid": "6e22f6d97cadeeffefbbf9a7d49a60a2",
        "title": "相和歌辞 江南曲",
        "author": "张籍",
        "content": "江南人家多橘树，吴姬舟上织白纻。\n土地卑湿饶虫蛇，连木为牌入江住。\n江村亥日长为市，落帆渡桥来浦裏。\n青莎覆城竹为屋，无井家家饮潮水。\n长江午日酤春酒，高高酒旗悬江口。\n倡楼两岸悬水栅，夜唱竹枝留北客。\n江南风土欢乐多，悠悠处处尽经过。",
        "dynasty": "唐",
        "collection_info": null
    },
    {
        "uuid": "f86724503fc776bda1c4a79f7e7f17be",
        "title": "相和歌辞 江南曲",
        "author": "罗隐",
        "content": "江烟湿雨鲛绡輭，漠漠远山眉黛浅。\n水国多愁又有情，夜槽压酒银船满。\n綳丝采怨凝晓空，吴王台榭春梦中。\n鸳鸯鸂鶒唤不起，平铺渌水眠东风。\n西陵路边月悄悄，油壁轻车嫁苏小。",
        "dynasty": "唐",
        "collection_info": null
    },
    {
        "uuid": "fa79361cebe14bfa3cc04ac937d1e1f7",
        "title": "相和歌辞 江南曲",
        "author": "陆龟蒙",
        "content": "为爱江南雪，涉江聊采苹。\n水深烟浩浩，空对双车轮。\n车轮明月团，车盖浮云盘。\n云月徒自好，水中行路难。\n遥遥洛阳道，夹岸生春草。\n寄语棹船郎，莫夸风浪好。",
        "dynasty": "唐",
        "collection_info": null
    },
    {
        "uuid": "659958fe89f7b90ccc063be5f31a057c",
        "title": "相和歌辞 江南曲 一",
        "author": "陆龟蒙",
        "content": "鱼戏莲叶间，参差隐叶扇。\n鵁鶄鸀鳿窥，潋滟无因见。",
        "dynasty": "唐",
        "collection_info": null
    },
    {
        "uuid": "d4990ea2b6dcbf4a10e9fe1b4dbb6c44",
        "title": "相和歌辞 江南曲 二",
        "author": "陆龟蒙",
        "content": "鱼戏莲叶东，初霞射红尾。\n傍临谢山侧，恰值清风起。",
        "dynasty": "唐",
        "collection_info": null
    },
    {
        "uuid": "f007deb347451c26c22cf72f6dd352ea",
        "title": "相和歌辞 江南曲 三",
        "author": "陆龟蒙",
        "content": "鱼戏莲叶西，盘盘舞波急。\n潜依曲岸凉，正对斜光入。",
        "dynasty": "唐",
        "collection_info": null
    },
    {
        "uuid": "6782597eb62754b34f48df05119ef4dc",
        "title": "相和歌辞 江南曲 四",
        "author": "陆龟蒙",
        "content": "鱼戏莲叶南，欹危午烟迭。\n光摇越鸟巢，影乱吴娃檝。",
        "dynasty": "唐",
        "collection_info": null
    },
    {
        "uuid": "8ecf4d3181c728723e450115a58f951f",
        "title": "相和歌辞 江南曲 五",
        "author": "陆龟蒙",
        "content": "鱼戏莲叶北，澄阳动微涟。\n回看帝子渚，稍背鄂君船。",
        "dynasty": "唐",
        "collection_info": null
    },
    {
        "uuid": "474ee1ea9979fdb7060e9d3bde2ccd5c",
        "title": "相和歌辞 度关山",
        "author": "李端",
        "content": "雁塞日初晴，胡关雪復平。\n危竿缘广漠，古窦傍长城。\n拔劒金星出，弯弧玉羽鸣。\n谁知系虏者，贾谊是书生。",
        "dynasty": "唐",
        "collection_info": null
    },
    {
        "uuid": "8f51f6836a96a3d179533f7b4b748c4f",
        "title": "相和歌辞 关山曲 一",
        "author": "马戴",
        "content": "金锁耀兜鍪，黄云拂紫骝。\n叛羌旗下戮，陷壁夜中收。\n霜霰戎衣故，关河碛气秋。\n箭创殊未合，更遣击兰州。",
        "dynasty": "唐",
        "collection_info": null
    },
    {
        "uuid": "b27f94b7781a0d6c36b56255d1975197",
        "title": "相和歌辞 关山曲 二",
        "author": "马戴",
        "content": "火发龙山北，中宵易左贤。\n勒兵临汉水，惊雁散胡天。\n木落防河急，军孤受敌偏。\n犹闻汉皇怒，按劒待开边。",
        "dynasty": "唐",
        "collection_info": null
    },
    {
        "uuid": "961e3a3c5385a8bd08473ad6f9b61a14",
        "title": "相和歌辞 登高丘而望远",
        "author": "李白",
        "content": "登高丘而望远海，六鳌骨已霜，三山流安在。\n扶桑半摧折，白日沈光彩。\n银台金阙如梦中，秦皇汉武空相待。\n精卫费木石，鼋鼍无所凭。\n君不见骊山茂陵尽灰灭，牧羊之子来攀登。\n盗贼劫宝玉，精灵竟何能。",
        "dynasty": "唐",
        "collection_info": null
    },
    {
        "uuid": "1cd098ef6010bfdf4bd20f7ed6c129bd",
        "title": "相和歌辞 蒿里",
        "author": "僧贯休",
        "content": "兔不迟，乌更急，但恐穆王八骏，着鞭不及。\n所以蒿里，坟出蕺蕺，气凌云天，龙腾凤集，尽为风消土吃，狐掇蚁拾。\n黄金不啼玉不泣，白杨骚屑。\n乱风愁月，折碑石人。\n莽秽榛没，牛羊窸窣。\n时见牧童儿，弄枯骨。",
        "dynasty": "唐",
        "collection_info": null
    },
    {
        "uuid": "f2500873273bec12024e90b5f104adec",
        "title": "相和歌辞 輓歌",
        "author": "赵微明",
        "content": "寒日蒿上明，凄凄郭东路。\n素车谁家子，丹旐引将去。\n原下荆棘丛，丛边有新墓。\n人间痛伤别，此是长别处。\n旷野何萧条，青松白杨树。",
        "dynasty": "唐",
        "collection_info": null
    },
    {
        "uuid": "2eab47c66f93928965a29c1b7156ad24",
        "title": "相和歌辞 輓歌二首 一",
        "author": "于鹄",
        "content": "阴风吹黄蒿，輓歌渡秋水。\n车马却归城，孤坟月明裏。",
        "dynasty": "唐",
        "collection_info": null
    },
    {
        "uuid": "0d03365dabf14762a7fb61e96b15955b",
        "title": "相和歌辞 輓歌二首 二",
        "author": "于鹄",
        "content": "双辙出郭门，绵绵东西道。\n送死多于生，几人得终老。\n见人切肺肝，不如归山好。\n不闻哀哭声，默默安怀抱。\n时尽从物化，又免生忧扰。\n世间寿者稀，尽为悲伤恼。",
        "dynasty": "唐",
        "collection_info": null
    },
    {
        "uuid": "64ebd3aa30be98f59a0a3a534761262a",
        "title": "相和歌辞 輓歌",
        "author": "孟云卿",
        "content": "草草门巷喧，涂车俨成位。\n冥寞何所须，尽我生人意。\n北邙路非远，此别终天地。\n临穴频抚棺，至哀反无泪。\n尔形未衰老，尔息犹童穉。\n骨肉不可离，皇天若容易。\n房帷即虚张，庭宇为哀次。\n薤露歌若斯，人生尽如寄。",
        "dynasty": "唐",
        "collection_info": null
    },
    {
        "uuid": "3885af1bbe690570559e323b1b6cbcf4",
        "title": "相和歌辞 輓歌",
        "author": "白居易",
        "content": "丹旐何飞扬，素骖亦悲鸣。\n晨光照闾巷，輀车俨欲行。\n萧条九月天，哀輓出重城。\n借问送者谁，妻子与弟兄。\n苍苍上古原，峨峨开新茔。\n含酸一恸哭，异口同哀声。\n旧垄转芜绝，新坟日罗列。\n春风草绿北邙山，此地年年生死别。",
        "dynasty": "唐",
        "collection_info": null
    },
    {
        "uuid": "fb6cfbf26305576b05170f577738d0ee",
        "title": "相和歌辞 对酒",
        "author": "崔国辅",
        "content": "行行日将夕，荒村古冢无人迹。\n朦胧荆棘一鸟飞，屡唱提壶酤酒吃。\n古人不达酒不足，遗恨精灵传此曲。\n寄言当代诸少年，平生且尽杯中渌。",
        "dynasty": "唐",
        "collection_info": null
    },
    {
        "uuid": "6d6f5aba37784f89a82dff949a13308b",
        "title": "相和歌辞 对酒二首 一",
        "author": "李白",
        "content": "松子栖金华，安期入蓬海。\n此人古之仙，羽化竟何在？浮生速流电，倏忽变光彩。\n天地无凋换，容颜有迁改。\n对酒不肯饮，含情欲谁待。",
        "dynasty": "唐",
        "collection_info": null
    },
    {
        "uuid": "dc27a250ca7bee4b7aae06cbfcfcdb2e",
        "title": "相和歌辞 对酒二首 二",
        "author": "李白",
        "content": "劝君莫拒杯，春风笑人来。\n桃李如旧识，倾花向我开。\n流莺啼碧树，明月窥金罍。\n昨来朱颜子，今日白髮催。\n棘生石虎殿，鹿走姑苏台。\n自古帝王宅，城阙闭黄埃。\n君若不饮酒，昔人安在哉。",
        "dynasty": "唐",
        "collection_info": null
    },
    {
        "uuid": "1eda025aac6c1f81c9737787fb4137b3",
        "title": "相和歌辞 陌上桑",
        "author": "李白",
        "content": "美女渭桥东，春还事蚕作。\n五马如飞龙，青丝结金络。\n不知谁家子，调笑来相谑。\n妾本秦罗敷，玉颜艳名都。\n绿条映素手，采桑向城隅。\n使君且不顾，况復论秋胡。\n寒螀爱碧草，鸣凤栖青梧。\n託心自有处，但怪傍人愚。\n徒令白日暮，高驾空踟蹰。",
        "dynasty": "唐",
        "collection_info": null
    },
    {
        "uuid": "f062fabcf02db2cd3bb5c6089863653d",
        "title": "相和歌辞 陌上桑",
        "author": "常建",
        "content": "翳翳陌上桑，南枝交北堂。\n美人金梯出，素手自提筐。\n非但畏蚕饥，盈盈娇路傍。",
        "dynasty": "唐",
        "collection_info": null
    },
    {
        "uuid": "a37a8ab573952b642f341e2f8cd5d1b8",
        "title": "相和歌辞 陌上桑",
        "author": "陆龟蒙",
        "content": "皓齿还如贝色含，长眉亦似烟华贴。\n邻娃尽着绣裆襦，独自提筐采蚕叶。",
        "dynasty": "唐",
        "collection_info": null
    },
    {
        "uuid": "0e0f32a2753b5acd47a1ab0073f4ad3a",
        "title": "相和歌辞 采桑",
        "author": "郎大家宋氏",
        "content": "春来南雁归，日去西蚕远。\n妾思纷何极，客游殊未返。",
        "dynasty": "唐",
        "collection_info": null
    },
    {
        "uuid": "79983eff461eedaec537ff6cb33bb058",
        "title": "相和歌辞 采桑",
        "author": "刘希夷",
        "content": "杨柳送行人，青青西入秦。\n秦家采桑女，楼上不胜春。\n盈盈灞水曲，步步春芳绿。\n红脸耀明珠，绛唇含白玉。\n回首渭桥东，遥怜树色同。\n青丝娇落日，缃绮弄春风。\n携笼长叹息，逶迤恋春色。\n看花若有情，倚树疑无力。\n薄暮思悠悠，使君南陌头。\n相逢不相识，归去梦青楼。",
        "dynasty": "唐",
        "collection_info": null
    },
    {
        "uuid": "37368b92a945d2586cf6fb9141343bd4",
        "title": "相和歌辞 采桑",
        "author": "李彦暐",
        "content": "采桑畏日高，不待春眠足。\n攀条有余愁，那矜貌如玉。\n千金岂不赠，五马空踟躅。\n何以变真性，幽篁雪中绿。",
        "dynasty": "唐",
        "collection_info": null
    },
    {
        "uuid": "cfe4db554223e9f9101a6a3b6002ed41",
        "title": "相和歌辞 采桑",
        "author": "王建",
        "content": "鸟鸣桑叶间，叶绿条復柔。\n攀看去手近，放下长长钩。\n黄花盖野田，白马少年游。\n所念岂回顾，良人在高楼。",
        "dynasty": "唐",
        "collection_info": null
    },
    {
        "uuid": "9a1f9cce2f54d1b347d5736fb6be9c6b",
        "title": "相和歌辞 日出行",
        "author": "李白",
        "content": "日出东方隈，似从地底来。\n历天又入海，六龙所舍安在哉？其始与终古不息，人非元气安能与之久裴回。\n草不谢荣于春风，木不怨落于秋天。\n谁挥鞭策驱四运，万物兴歇皆自然。\n羲和羲和，汝奚汩没于荒淫之波。\n鲁阳何德？驻景挥戈。\n逆道违天，矫诬实多。\n吾将囊括大块，浩然与溟涬同科。",
        "dynasty": "唐",
        "collection_info": null
    },
    {
        "uuid": "ac237ff609cdfaec42ea052b1299ee92",
        "title": "相和歌辞 日出行",
        "author": "李贺",
        "content": "白日下昆崘，发光如舒丝。\n徒照葵藿心，不照游子悲。\n折折黄河曲，日从中央转。\n旸谷耳曾闻，若木眼不见。\n奈何铄石，胡为销人。\n羿弯弓属矢那不中，足令久不得奔，讵教晨光夕昏。",
        "dynasty": "唐",
        "collection_info": null
    },
    {
        "uuid": "57b755ac7200642ee147f92b76b7e833",
        "title": "相和歌辞 王昭君",
        "author": "崔国辅",
        "content": "汉使南还尽，胡中妾独存。\n紫台绵望绝，秋草不堪论。",
        "dynasty": "唐",
        "collection_info": null
    },
    {
        "uuid": "95ecc682698e7e9339f7d4ac6ce8b113",
        "title": "相和歌辞 王昭君",
        "author": "崔国辅",
        "content": "一回望月一回悲，望月月移人不移。\n何时得见汉朝使？为妾传书斩画师。",
        "dynasty": "唐",
        "collection_info": null
    },
    {
        "uuid": "c29b21b63d5d53fec4168deec20db093",
        "title": "相和歌辞 王昭君",
        "author": "卢照邻",
        "content": "合殿恩中绝，交河使渐稀。\n肝肠辞玉辇，形影向金微。\n汉宫草应绿，胡庭沙正飞。\n愿逐三秋雁，年年一度归。",
        "dynasty": "唐",
        "collection_info": null
    },
    {
        "uuid": "22f193614db2e9d6c6e5e74d5236522d",
        "title": "相和歌辞 王昭君",
        "author": "骆宾王",
        "content": "敛容辞豹尾，缄怨度龙鳞。\n金钿明汉月，玉箸染胡尘。\n妆镜菱花暗，愁眉柳叶嚬。\n惟有清笳曲，时闻芳树春。",
        "dynasty": "唐",
        "collection_info": null
    },
    {
        "uuid": "af35d994f9a8e3f6fb102bc41a26c7cc",
        "title": "相和歌辞 王昭君",
        "author": "沈佺期",
        "content": "非君惜鸾殿，非妾妬蛾眉。\n薄命由骄虏，无情是画师。\n嫁来胡地恶，不并汉宫时。\n心苦无聊赖，何堪上马辞。",
        "dynasty": "唐",
        "collection_info": null
    },
    {
        "uuid": "9928accc248a7ed7405715f33ac231c5",
        "title": "相和歌辞 王昭君",
        "author": "梁献",
        "content": "图画失天真，容华坐误人。\n君恩不可再，妾命在和亲。\n泪点关山月，衣销边塞尘。\n一闻阳鸟至，思绝汉宫春。",
        "dynasty": "唐",
        "collection_info": null
    },
    {
        "uuid": "d4df6bda161bc69912741e7250c1bb94",
        "title": "相和歌辞 王昭君",
        "author": "上官仪",
        "content": "玉关春色晚，金河路几千。\n琴悲桂条上，笛怨柳花前。\n雾掩临妆月，风惊入鬓蝉。\n缄书待还使，泪尽白云天。",
        "dynasty": "唐",
        "collection_info": null
    },
    {
        "uuid": "ec2c6764633bcc31e81546e924c61897",
        "title": "相和歌辞 王昭君",
        "author": "董思恭",
        "content": "琵琶马上弹，行路曲中难。\n汉月正南远，燕山直北寒。\n髻鬟风拂散，眉黛雪霑残。\n斟酌红颜尽，何劳镜裏看。",
        "dynasty": "唐",
        "collection_info": null
    },
    {
        "uuid": "296f594a079d221c0ae1708fdf0cbf93",
        "title": "相和歌辞 王昭君",
        "author": "顾朝阳",
        "content": "莫将铅粉匣，不用镜花光。\n一去边城路，何情更画妆。\n影销胡地月，衣尽汉宫香。\n妾死非关命，祗缘怨断肠。",
        "dynasty": "唐",
        "collection_info": null
    },
    {
        "uuid": "1321a0598101e35c50925d5b37d36964",
        "title": "相和歌辞 王昭君三首 一",
        "author": "东方虬",
        "content": "汉道初全盛，朝廷足武臣。\n何须薄命妾，辛苦事和亲。",
        "dynasty": "唐",
        "collection_info": null
    },
    {
        "uuid": "da4068cb776c437b5341045e86cb8317",
        "title": "相和歌辞 王昭君三首 二",
        "author": "东方虬",
        "content": "揜涕辞丹凤，衔悲向白龙。\n单于浪惊喜，无復旧时容。",
        "dynasty": "唐",
        "collection_info": null
    },
    {
        "uuid": "c599449bd1f14e6ca87937565a76917c",
        "title": "相和歌辞 王昭君三首 三",
        "author": "东方虬",
        "content": "胡地无花草，春来不似春。\n自然衣带缓，非是为腰身。",
        "dynasty": "唐",
        "collection_info": null
    },
    {
        "uuid": "88192db653217527dcc20a941023df3e",
        "title": "相和歌辞 王昭君三首 一",
        "author": "郭元振",
        "content": "自嫁单于国，长衔汉掖悲。\n容颜日顦顇，有甚画图时。",
        "dynasty": "唐",
        "collection_info": null
    },
    {
        "uuid": "0e8043fc7e8564892604734f3e13df6d",
        "title": "相和歌辞 王昭君三首 二",
        "author": "郭元振",
        "content": "厌践冰霜域，嗟为边塞人。\n思从汉南猎，一见汉家尘。",
        "dynasty": "唐",
        "collection_info": null
    },
    {
        "uuid": "f692f87add188605c8e62437ce324b14",
        "title": "相和歌辞 王昭君三首 三",
        "author": "郭元振",
        "content": "闻有南河信，传闻杀画师。\n始知君惠重，更遣画蛾眉。",
        "dynasty": "唐",
        "collection_info": null
    },
    {
        "uuid": "2e02994fc66924a5d8d45984e16f8468",
        "title": "相和歌辞 王昭君",
        "author": "刘长卿",
        "content": "自矜妖艳色，不顾丹青人。\n那知粉缋能相负，却使容华飜误身。\n上马辞君嫁骄虏，玉颜对人啼不语。\n北风雁急浮清秋，万里独见黄河流。\n纤腰不復汉宫宠，双蛾长向胡天愁。\n琵琶弦中苦调多，萧萧羌笛声相和。\n可怜一曲传乐府，能使千秋伤绮罗。",
        "dynasty": "唐",
        "collection_info": null
    },
    {
        "uuid": "2986d23791877f4ec6ee0f60e55b9ea6",
        "title": "相和歌辞 王昭君二首 一",
        "author": "李白",
        "content": "汉家秦地月，流影照明妃。\n一上玉关道，天涯去不归。\n汉月还从东海出，明妃西嫁无来日。\n燕支长寒雪作花，蛾眉顦顇没胡沙。\n生乏黄金枉图画，死留青冢使人嗟。",
        "dynasty": "唐",
        "collection_info": null
    },
    {
        "uuid": "200c4920b53a4a4cce63d951eb494ec6",
        "title": "相和歌辞 王昭君二首 二",
        "author": "李白",
        "content": "昭君拂玉鞍，上马啼红颊。\n今日汉宫人，明朝胡地妾。",
        "dynasty": "唐",
        "collection_info": null
    },
    {
        "uuid": "df25189b10bab1bb15bf847e5ba269b2",
        "title": "相和歌辞 王昭君",
        "author": "储光羲",
        "content": "日暮惊沙乱雪飞，傍人相劝易罗衣。\n强来前帐看歌舞，共待单于夜猎归。",
        "dynasty": "唐",
        "collection_info": null
    },
    {
        "uuid": "4f3bfb488684e8120b47d4fb8657a978",
        "title": "相和歌辞 王昭君",
        "author": "僧皎然",
        "content": "自倚婵娟望主恩，谁知美恶忽相飜。\n黄金不买汉宫貌，青冢空埋胡地魂。",
        "dynasty": "唐",
        "collection_info": null
    },
    {
        "uuid": "867743f403d7e6d474540b83bc8b9bad",
        "title": "相和歌辞 王昭君二首 一",
        "author": "白居易",
        "content": "满面胡沙满鬓风，眉销残黛脸销红。\n愁苦辛勤顦顇尽，如今却似画图中。",
        "dynasty": "唐",
        "collection_info": null
    },
    {
        "uuid": "6d0d85db43fed5de242c9562eec8cc86",
        "title": "相和歌辞 王昭君二首 二",
        "author": "白居易",
        "content": "汉使却回凭寄语，黄金何日赎蛾眉？君王若问妾颜色，莫道不如宫裏时。",
        "dynasty": "唐",
        "collection_info": null
    },
    {
        "uuid": "ea157e5915d38dcce639c8d5b80d63a0",
        "title": "相和歌辞 王昭君",
        "author": "令狐楚",
        "content": "锦车天外去，毳幕云中开。\n魏阙苍龙远，萧关赤雁哀。",
        "dynasty": "唐",
        "collection_info": null
    },
    {
        "uuid": "702e25ea27a0358becafa431bbbfa54e",
        "title": "相和歌辞 王昭君",
        "author": "张仲素",
        "content": "仙娥今下嫁，骄子自同和。\n劒戟归田尽，牛羊绕塞多。",
        "dynasty": "唐",
        "collection_info": null
    },
    {
        "uuid": "4b38669fa0cda1d491f98d992ce90fd7",
        "title": "相和歌辞 王昭君",
        "author": "李商隐",
        "content": "毛延寿画欲通神，忍为黄金不为人。\n马上琵琶行万里，汉宫长有隔生春。",
        "dynasty": "唐",
        "collection_info": null
    },
    {
        "uuid": "17d052765edb052f2a2f82a749534fa0",
        "title": "相和歌辞 明妃曲",
        "author": "王偃",
        "content": "北望单于日半斜，明君马上泣胡沙。\n一双泪滴黄河水，应得东流入汉家。",
        "dynasty": "唐",
        "collection_info": null
    },
    {
        "uuid": "78ad226d7f94a8d04925764d2bd6f4ea",
        "title": "相和歌辞 昭君词",
        "author": "张文琮",
        "content": "戒途飞万里，回首望三秦。\n忽见天山雪，还疑上苑春。\n玉痕垂泪粉，罗袂拂胡尘。\n为得胡中曲，还悲远嫁人。",
        "dynasty": "唐",
        "collection_info": null
    },
    {
        "uuid": "329274cdc46ad7be772e72d4267136a4",
        "title": "相和歌辞 昭君词",
        "author": "陈昭",
        "content": "跨鞍今永诀，垂泪别亲宾。\n汉地行将远，胡关逐望新。\n交河拥塞路，陇首暗沙尘。\n唯有孤明月，犹能远送人。",
        "dynasty": "唐",
        "collection_info": null
    },
    {
        "uuid": "c53660e431ba8e37bdab65ae01967f53",
        "title": "相和歌辞 昭君词",
        "author": "戴叔伦",
        "content": "汉宫若远近，路在寒沙上。\n到死不得归，何人共南望。",
        "dynasty": "唐",
        "collection_info": null
    },
    {
        "uuid": "3a0cd7536e538cb1c2dfe46d6dbd2d73",
        "title": "相和歌辞 昭君词",
        "author": "李端",
        "content": "李陵初送子卿回，汉月明明照帐来。\n忆着长安旧游处，千门万户玉楼台。",
        "dynasty": "唐",
        "collection_info": null
    },
    {
        "uuid": "50fcab93b9b5f7400e2254125c58e9c6",
        "title": "相和歌辞 楚妃叹",
        "author": "张籍",
        "content": "湘云初起江沈沈，君王遥在云梦林。\n江南雨多旌旗暗，台下朝朝春水深。\n章华殿前朝万国，君心独自终无极。\n楚兵满地能逐禽，谁用一身继筋力。\n西江若飜云梦中，麋鹿死尽应还宫。",
        "dynasty": "唐",
        "collection_info": null
    },
    {
        "uuid": "6669c429eba9f3c08792c6e30a4991e9",
        "title": "相和歌辞 楚妃怨",
        "author": "张籍",
        "content": "梧桐叶下黄金井，横架辘轳牵素绠。\n美人初起天未明，手拂银缾秋水冷。",
        "dynasty": "唐",
        "collection_info": null
    },
    {
        "uuid": "72dcad8a0155348c49fef43dba37c04a",
        "title": "相和歌辞 王子乔",
        "author": "宋之问",
        "content": "王子乔，爱神仙，七月七日上宾天。\n白虎摇瑟凤吹笙，乘骑云气吸日精。\n吸日精，长不归，遗庙今在而人非。\n空望山头草，草露湿君衣。",
        "dynasty": "唐",
        "collection_info": null
    },
    {
        "uuid": "db4e07d910dd9d6d76dd644efe73c606",
        "title": "相和歌辞 蜀国弦",
        "author": "李贺",
        "content": "枫香晚华静，锦水南山影。\n惊石坠猨哀，竹云愁半岭。\n凉月生秋浦，玉沙鳞鳞光。\n谁家红泪客，不忍过瞿塘。",
        "dynasty": "唐",
        "collection_info": null
    },
    {
        "uuid": "76878068138053d98edde4a3f0a02f80",
        "title": "相和歌辞 长歌行",
        "author": "李白",
        "content": "桃李得日开，荣华照当年。\n东风动百物，草木尽欲言。\n枯枝无丑叶，涸水吐清泉。\n大力运天地，羲和无停鞭。\n功名不早着，竹帛将何宣？桃李务青春，谁能贯白日。\n富贵与神仙，蹉跎成两失。\n金石犹销铄，风霜无久质。\n畏落日月后，强欢歌与酒。\n秋霜不惜人，倏忽侵蒲柳。",
        "dynasty": "唐",
        "collection_info": null
    },
    {
        "uuid": "9ad15f7d25ba73158e774c24592e55dc",
        "title": "相和歌辞 长歌行",
        "author": "王昌龄",
        "content": "旷野饶悲风，飕飕黄蒿草。\n繫马停白杨，谁知我怀抱。\n所是同袍者，相逢尽衰老。\n况登汉家陵，南望长安道。\n下有枯树根，上有鼷鼠窠。\n高皇子孙尽，千古无人过。\n宝玉频发掘，精灵其奈何？人生须达命，有酒且长歌。",
        "dynasty": "唐",
        "collection_info": null
    },
    {
        "uuid": "568aea1add4646d929a37a324dbcba65",
        "title": "相和歌辞 短歌行",
        "author": "聂夷中",
        "content": "八月木荫薄，十叶三堕枝。\n人生过五十，亦已同此时。\n朝出东郭门，嘉树郁参差。\n暮出西郭门，原草已离披。\n南邻好台榭，北邻善歌吹。\n荣华忽消歇，四顾令人悲。\n生死与荣辱，四者乃常期。\n古人耻其名，没世无人知。\n无言鬓似霜，勿谓髮如丝。",
        "dynasty": "唐",
        "collection_info": null
    },
    {
        "uuid": "d74311612cbb2c29101a3d454bf49a38",
        "title": "相和歌辞 短歌行",
        "author": "李白",
        "content": "白日何短短，百年苦易满。\n苍穹浩茫茫，万劫太极长。\n麻姑垂两鬓，一半已成霜。\n天公见玉女，大笑亿千场。\n吾欲搅六龙，回车挂扶桑。\n北斗酌美酒，劝龙各一觞。\n富贵非所愿，为人驻颓光。",
        "dynasty": "唐",
        "collection_info": null
    },
    {
        "uuid": "85c860a6a3672a6fa608d90ae81d0932",
        "title": "相和歌辞 短歌行六首 一",
        "author": "顾况",
        "content": "城边路，今人犂田昔人墓。\n岸上沙，昔时江水今人家。\n今人昔人共长叹，四气相催节回换。\n明月皎皎入华池，白云离离度清汉。",
        "dynasty": "唐",
        "collection_info": null
    },
    {
        "uuid": "8a5b7c401171625393d939e1f0c4c32b",
        "title": "相和歌辞 短歌行六首 二",
        "author": "顾况",
        "content": "我欲升天天隔霄，我思渡水水无桥。\n我欲上山山路险，我欲汲井井泉遥。\n越人翠被今何夕，独立沙边江草碧。",
        "dynasty": "唐",
        "collection_info": null
    },
    {
        "uuid": "3e526c77d63852c5b82dfe8c5ec0d285",
        "title": "相和歌辞 短歌行六首 三",
        "author": "顾况",
        "content": "新繫青丝百尺绳，心在君家辘轳上。\n我心皎洁君不知，辘轳一转一惆怅。",
        "dynasty": "唐",
        "collection_info": null
    },
    {
        "uuid": "53c43138972fb91e6ac2195e2b975dcb",
        "title": "相和歌辞 短歌行六首 四",
        "author": "顾况",
        "content": "何处春风吹晓幕？江南绿水通朱阁。\n美人二八面如花，泣向东风畏花落。",
        "dynasty": "唐",
        "collection_info": null
    },
    {
        "uuid": "546a9e634dbac8869ffce1c907a4bdf2",
        "title": "相和歌辞 短歌行六首 五",
        "author": "顾况",
        "content": "临春风，听春鸟。\n别时多，见时少。\n愁人夜永不得眠，瑶井玉绳相向晓。",
        "dynasty": "唐",
        "collection_info": null
    },
    {
        "uuid": "a88cb8928303a9dc7600bac68e4a6f4c",
        "title": "相和歌辞 短歌行六首 六",
        "author": "顾况",
        "content": "轩辕皇帝初得仙，鼎湖一去三千年。\n周流三十六洞天，洞中日月星辰连。\n骑龙驾景游八极，轩辕弓劒无人识，东海青童寄消息。",
        "dynasty": "唐",
        "collection_info": null
    },
    {
        "uuid": "7b0a5b25729bf978e70e23edc7667e13",
        "title": "相和歌辞 短歌行",
        "author": "王建",
        "content": "人初生，日初出。\n上山迟，下山疾。\n百年三万六千朝，夜裏分将彊半日。\n有歌有舞间早为，昨日健于今日时。\n人家见生男女好，不知男女催人老。\n短歌行，无乐声。",
        "dynasty": "唐",
        "collection_info": null
    },
    {
        "uuid": "3abff49e92ba41a1f678568d466e750a",
        "title": "相和歌辞 短歌行",
        "author": "张籍",
        "content": "青天荡荡高且虚，上有白日无根株。\n流光暂出还入地，催我少年不须臾。\n与君相逢不寂寞，衰老不復如今乐。\n玉卮盛酒置君前，再拜愿君千万年。",
        "dynasty": "唐",
        "collection_info": null
    },
    {
        "uuid": "154485c3b6ba2c627c7f90e601f82ceb",
        "title": "相和歌辞 短歌行二首 一",
        "author": "白居易",
        "content": "曈曈太阳如火色，上行千里下一刻。\n出为白昼入为夜，圜转如珠住不得。\n住不得，可奈何？为君举酒歌短歌。\n歌声苦，词亦苦，四座少年君听取。\n今夕未竟明夕催，秋风纔往春风回。\n人无根蔕时不驻，朱颜白日相隳颓。\n劝君且强笑一面，劝君復强饮一杯。\n人生不得长欢乐，年少须臾老到来。",
        "dynasty": "唐",
        "collection_info": null
    },
    {
        "uuid": "f4fcbee5bedfd1dceef241cbe72639b7",
        "title": "相和歌辞 短歌行二首 二",
        "author": "白居易",
        "content": "世人求富贵，多为身嗜欲。\n盛衰不自由，得失常相逐。\n问君少年日，苦学将干禄。\n负笈尘中游，抱书雪前宿。\n布衾不周体，藜茄纔充腹。\n三十登宦途，五十被朝服。\n奴温已挟纩，马肥初食粟。\n未敢议欢游，尚为名检束。\n耳目聋暗后，堂上调丝竹。\n牙齿缺落时，盘中堆酒肉。\n彼来此已去，外余中不足。\n少壮与荣华，相避如寒燠。\n青云去地远，白日终天速。\n从古无奈何，短歌听一曲。",
        "dynasty": "唐",
        "collection_info": null
    },
    {
        "uuid": "d92515f6306fd27beb42dac76d020ca4",
        "title": "相和歌辞 短歌行",
        "author": "陆龟蒙",
        "content": "爪牙在身上，陷穽犹可制。\n爪牙在胷中，劒戟无所畏。\n人言畏猛虎，谁是撩头毙。\n祗见古来心，姦雄暗相噬。",
        "dynasty": "唐",
        "collection_info": null
    },
    {
        "uuid": "09e8f6d378f6eeb18d79c34908af9753",
        "title": "相和歌辞 短歌行",
        "author": "僧皎然",
        "content": "古人若不死，吾亦何所悲。\n萧萧烟雨九原上，白杨青松葬者谁。\n贵贱同一尘，死生同一指。\n人生在世共如此，何异浮云与流水。\n短歌行，短歌无穷日已倾。\n邺宫梁苑徒有名，春草秋风伤我情。\n何为不学金仙侣？一悟空王无死生。",
        "dynasty": "唐",
        "collection_info": null
    },
    {
        "uuid": "0e9fb7a2df57415a157d10ff847e7990",
        "title": "相和歌辞 铜雀台",
        "author": "王无竞",
        "content": "北登铜雀上，西望青松郭。\n繐帐空苍苍，陵田纷漠漠。\n平生事已变，歌吹宛犹昨。\n长袖拂玉麈，遗情结罗幕。\n妾怨在朝露，君恩岂中薄。\n高台奏曲终，曲终泪横落。",
        "dynasty": "唐",
        "collection_info": null
    },
    {
        "uuid": "f51a7bed4114154d2d63953c31336688",
        "title": "相和歌辞 铜雀台",
        "author": "郑愔",
        "content": "日斜漳浦望，风起邺台寒。\n玉座平生晚，金尊妓吹阑。\n舞余依帐泣，歌罢向陵看。\n萧索松风暮，愁烟入井阑。",
        "dynasty": "唐",
        "collection_info": null
    },
    {
        "uuid": "e994621171da69c11e8fb2f4e58a9bf1",
        "title": "相和歌辞 铜雀台",
        "author": "刘长卿",
        "content": "娇爱更何日？高台空数层。\n含啼映双袖，不忍看西陵。\n漳河东流无復来，百花辇路为苍苔。\n青楼月夜长寂寞，碧云日暮空裴回。\n君不见邺中万事非昔时，古人何在今人悲。\n春风不逐君王去，草色年年旧宫路。\n宫中歌舞已浮云，空指行人往来处。",
        "dynasty": "唐",
        "collection_info": null
    },
    {
        "uuid": "979399973c1c6b76c4b17105a40ac1f0",
        "title": "相和歌辞 铜雀台",
        "author": "贾至",
        "content": "日暮铜雀静，西陵鸟雀归。\n抚弦心断绝，听管泪霏霏。\n灵几临朝奠，空床卷夜衣。\n苍苍川上月，应照妾魂飞。",
        "dynasty": "唐",
        "collection_info": null
    },
    {
        "uuid": "63ddcb04a79e85b8e83c77af81b74c66",
        "title": "相和歌辞 铜雀台",
        "author": "罗隐",
        "content": "强歌强舞竟难胜，花落花开泪满缯。\n祗合当年伴君死，免教顦顇望西陵。",
        "dynasty": "唐",
        "collection_info": null
    },
    {
        "uuid": "117f313c938870a63b3de57da68a7298",
        "title": "相和歌辞 铜雀台",
        "author": "薛能",
        "content": "魏帝当时铜雀台，黄花深映棘丛开。\n人生富贵须回首，此地岂无歌舞来。",
        "dynasty": "唐",
        "collection_info": null
    },
    {
        "uuid": "d80e3c0b5b6cc66e8f0d1d0f113d9205",
        "title": "相和歌辞 铜雀台",
        "author": "张氏琰",
        "content": "君王冥寞不可见，铜雀歌舞空裴回。\n西陵啧啧悲宿鸟，空殿沈沈闭青苔。\n青苔无人迹，红粉空相哀。",
        "dynasty": "唐",
        "collection_info": null
    },
    {
        "uuid": "fd9075e9a2993dcb0a6bc39b34d35cb6",
        "title": "相和歌辞 铜雀台",
        "author": "梁氏琼",
        "content": "歌扇向陵开，齐行奠玉杯。\n舞时飞燕列，梦裏片云来。\n月色空余恨，松声暮更哀。\n谁怜未死妾，掩袂下铜台。",
        "dynasty": "唐",
        "collection_info": null
    },
    {
        "uuid": "eeac805e482e67e38de62c7eda293e99",
        "title": "相和歌辞 铜雀妓 一",
        "author": "王勃",
        "content": "妾本深宫妓，曾城闭九重。\n君王欢爱尽，歌舞为谁容。\n锦衾不復襞，罗衣谁再缝。\n高台西北望，流涕向青松。",
        "dynasty": "唐",
        "collection_info": null
    },
    {
        "uuid": "2f4932fba52f28c4d11c50c1e9d63eb5",
        "title": "相和歌辞 铜雀妓 二",
        "author": "王勃",
        "content": "金凤邻铜雀，漳河望邺城。\n君王无处所，台榭若平生。\n舞筵纷可就，歌梁俨未倾。\n西陵松槚冷，谁见绮罗情。",
        "dynasty": "唐",
        "collection_info": null
    },
    {
        "uuid": "d95faa051cafcebd732ae55243810dd3",
        "title": "相和歌辞 铜雀妓",
        "author": "沈佺期",
        "content": "昔年分鼎地，今日望陵台。\n一旦雄图尽，千秋遗令开。\n绮罗君不见，歌舞妾空来。\n恩共漳河水，东流无重迴。",
        "dynasty": "唐",
        "collection_info": null
    },
    {
        "uuid": "62fc3846b4abad87a0b208d424f36942",
        "title": "相和歌辞 铜雀妓",
        "author": "乔知之",
        "content": "金阁惜分香，鈆华不重妆。\n空余歌舞地，犹是为君王。\n哀弦调已绝，艳曲不须长。\n共看西陵暮，秋烟生白杨。",
        "dynasty": "唐",
        "collection_info": null
    },
    {
        "uuid": "b21659911bda8c40f407f30c3cf17c53",
        "title": "相和歌辞 铜雀妓",
        "author": "王适",
        "content": "日暮铜雀迥，幽声玉座清。\n萧森松柏望，委郁绮罗情。\n君恩不再重，妾舞为谁轻。",
        "dynasty": "唐",
        "collection_info": null
    },
    {
        "uuid": "356adde45fcfbcfbb18416267c2f90a6",
        "title": "相和歌辞 铜雀妓",
        "author": "欧阳詹",
        "content": "萧条登古台，回首黄金屋。\n落叶不归林，高陵永为谷。\n妆容徒自丽，舞态阅谁目。\n惆怅繐帷前，歌声苦于哭。",
        "dynasty": "唐",
        "collection_info": null
    },
    {
        "uuid": "b654643fbdc458bb2931dd37414682a7",
        "title": "相和歌辞 铜雀妓",
        "author": "袁晖",
        "content": "君爱本相饶，从来事舞腰。\n那堪攀玉座，肠断望陵朝。\n怨着情无主，哀凝曲不调。\n况临松日暮，悲吹坐萧萧。",
        "dynasty": "唐",
        "collection_info": null
    },
    {
        "uuid": "9535c37b167811976207c74a609bb3e9",
        "title": "相和歌辞 铜雀妓",
        "author": "刘商",
        "content": "魏主矜蛾眉，美人美于玉。\n高台无昼夜，歌舞竟未足。\n盛色如转圜，夕阳落深谷。\n仍令身殁后，尚足平生慾。\n红粉横泪痕，调弦空向屋。\n举头君不在，唯见西陵木。\n玉辇岂再来，娇鬟为谁绿。\n那堪秋风裏，更舞阳春曲。\n曲终情不胜，阑干向西哭。\n台边生野草，来去罥罗縠。\n况復陵寝间，双双见麋鹿。",
        "dynasty": "唐",
        "collection_info": null
    },
    {
        "uuid": "cdc89eed64984deecff313163afcbe59",
        "title": "相和歌辞 铜雀妓",
        "author": "李贺",
        "content": "佳人一壶酒，秋容满千里。\n石马卧新烟，忧来何所似？歌声且潜弄，陵树风自起。\n长裾压高台，泪眼看花机。",
        "dynasty": "唐",
        "collection_info": null
    },
    {
        "uuid": "d78eba39428b880803880147c7837ce9",
        "title": "相和歌辞 铜雀妓",
        "author": "吴烛",
        "content": "秋色西陵满绿芜，繁弦急管彊欢娱。\n长舒罗袖不成舞，却向风前承泪珠。",
        "dynasty": "唐",
        "collection_info": null
    },
    {
        "uuid": "2a5438e0f2ec0fdf8fdb4db8149b8266",
        "title": "相和歌辞 铜雀妓",
        "author": "朱光弼",
        "content": "魏王铜雀妓，日暮管弦清。\n一见西陵树，悲心舞不成。",
        "dynasty": "唐",
        "collection_info": null
    },
    {
        "uuid": "f48cdc5c1aece20b510eef2e907de124",
        "title": "相和歌辞 铜雀妓",
        "author": "朱放",
        "content": "恨唱歌声咽，愁飜舞袖迟。\n西陵日欲暮，是妾断肠时。",
        "dynasty": "唐",
        "collection_info": null
    },
    {
        "uuid": "420e5d04b16426f84c7a55a5c757fabf",
        "title": "相和歌辞 铜雀妓",
        "author": "僧皎然",
        "content": "彊开尊酒向陵看，忆得君王旧日欢。\n不觉余歌悲自断，非关艳曲转声难。",
        "dynasty": "唐",
        "collection_info": null
    },
    {
        "uuid": "fc2e925e6297f1632c2860b209440f5c",
        "title": "相和歌辞 雀台怨",
        "author": "马戴",
        "content": "魏宫歌舞地，蝶戏鸟还鸣。\n玉座人难到，铜台雨滴平。\n西陵树不见，漳浦草空生。\n万恨尽埋此，徒悬千载名。",
        "dynasty": "唐",
        "collection_info": null
    },
    {
        "uuid": "655d17fe95e260f59216ebb711dc347d",
        "title": "相和歌辞 雀台怨",
        "author": "程氏长文",
        "content": "君王去后行人绝，萧竽不响歌喉咽。\n雄劒无威光彩沈，宝琴零落金星灭。\n玉阶寂寂坠秋露，月照当时歌舞处。\n当时歌舞人不迴，化为今日西陵灰。",
        "dynasty": "唐",
        "collection_info": null
    },
    {
        "uuid": "ea5b0587e60f30a255afc53019341dde",
        "title": "相和歌辞 置酒行",
        "author": "李益",
        "content": "置酒命所欢，凭觞遂为戚。\n日往不再来，兹辰坐成昔。\n百龄非长久，五十将半百。\n胡为劳我形，已鬚还復白。\n西山鸾鹤顾，矫矫烟雾翮。\n明霞发金丹，阴洞潜水碧。\n安得凌风羽，崦嵫驻灵魄。\n兀然坐衰老，惭叹东陵柏。",
        "dynasty": "唐",
        "collection_info": null
    },
    {
        "uuid": "2dd802a1b7bc6e67f4292695ba70149d",
        "title": "相和歌辞 置酒行",
        "author": "陆龟蒙",
        "content": "落尘花片排香痕，阑珊醉露栖愁魂。\n洞庭波色惜不得，东风领入黄金尊。\n千筠掷毫春谱大，碧舞红啼相唱和。\n安知寂寞西海头，青𥳇未垂孤凤饿。",
        "dynasty": "唐",
        "collection_info": null
    },
    {
        "uuid": "2cd87d24dcbce2df9ebc3043216adab7",
        "title": "相和歌辞 长歌续短歌",
        "author": "李贺",
        "content": "长歌破衣襟，短歌断白髮。\n秦王不可见，旦夕成内热。\n渴饮壶中酒，饥拔陇头粟。\n凄凄四月兰，千里一时绿。\n夜峰何离离，月明落石底。\n裴回沿石寻，照出高峰外。\n不得与之游，歌成鬓先改。",
        "dynasty": "唐",
        "collection_info": null
    },
    {
        "uuid": "3aa7c2c3fc5c1ffc926b0fea1e9e4383",
        "title": "相和歌辞 猛虎行",
        "author": "储光羲",
        "content": "寒亦不忧雪，饥亦不食人。\n人血岂不甘，所恶伤明神。\n太室为我宅，孟门为我邻。\n百兽为我膳，五龙为我宾。\n蒙马一何威，浮江亦以仁。\n綵章耀朝日，牙爪雄武臣。\n高云逐气浮，厚地随声振。\n君能贾余勇，日夕长相亲。",
        "dynasty": "唐",
        "collection_info": null
    },
    {
        "uuid": "7aa024719febdd12353ac03ae0ef1148",
        "title": "相和歌辞 猛虎行",
        "author": "李白",
        "content": "朝作猛虎行，暮作猛虎吟。\n肠断非关陇头水，泪下不为雍门琴。\n旌旗缤纷两河道，战鼓惊山欲倾倒。\n秦人半作燕地囚，胡马飜衔洛阳草。\n一输一失关下兵，朝降夕叛幽蓟城。\n巨鳌未斩海水动，鱼龙奔走安得宁。\n颇似楚汉时，飜覆无定止。\n朝过博浪沙，暮入淮阴市。\n张良未遇韩信贫，刘项存亡在两臣。\n暂到下邳受兵略，来投漂母作主人。\n贤哲栖栖古如此，今时亦弃青云士。\n有策不敢犯龙鳞，窜身南国避胡尘。\n宝书长劒挂高阁，金鞍骏马散故人。\n昨日方为宣城客，掣铃交通二千石。\n有时六博快壮心，绕床三帀呼一掷。\n楚人每道张旭奇，心藏风云世莫知。\n三吴邦伯多顾盼，四海雄侠皆相推。\n萧曹曾作沛中吏，攀龙附凤当有时。\n溧阳酒楼三月春，杨花漠漠愁杀人。\n胡人绿眼吹玉笛，吴歌白纻飞梁尘。\n丈夫相见且为乐，槌牛挝鼓会众宾。\n我从此去钓东海，得鱼笑寄情相亲。",
        "dynasty": "唐",
        "collection_info": null
    },
    {
        "uuid": "ecc70164d6266b72cf0eaa3607d51e14",
        "title": "相和歌辞 猛虎行",
        "author": "韩愈",
        "content": "猛虎虽云恶，亦各有匹侪。\n羣行深谷间，百兽望风低。\n身食黄熊父，子食赤豹麛。\n择肉于熊罴，肎视兔与貍。\n正昼当谷眠，眼有百步威。\n自矜无当对，气性纵以乖。\n朝怒杀其子，暮还飧其妃。\n匹侪四散走，猛虎还孤栖。\n狐鸣门四旁，乌鹊从噪之。\n出逐猴入居，虎不知所归。\n谁云猛虎恶，中路正悲啼。\n豹来衔其尾，熊来攫其颐。\n猛虎死不辞，但惭前所为。\n虎坐无助死，况如汝细微。\n故当结以信，亲当结以私。\n亲故且不保，人谁信汝为。",
        "dynasty": "唐",
        "collection_info": null
    },
    {
        "uuid": "f850f81b570d9ac2e115381aecaf17c0",
        "title": "相和歌辞 猛虎行",
        "author": "张籍",
        "content": "南山北山树冥冥，猛虎白日绕林行。\n向晚一身当道食，山中麋鹿尽无声。\n年年养子在深谷，雌雄上山不相逐。\n谷中近窟有山村，长向村家取黄犊。\n五陵年少不敢射，空来林下看行迹。",
        "dynasty": "唐",
        "collection_info": null
    },
    {
        "uuid": "7a4c9a2760dd1706f6b75cae4b024fce",
        "title": "相和歌辞 猛虎行",
        "author": "李贺",
        "content": "长戈莫舂，彊弩莫烹。\n乳孙哺子，教得生狞。\n举头为城，掉尾为旌。\n东海黄公，愁见夜行。\n道逢驺虞，牛哀不平。\n生何用尺刀，壁上雷鸣。\n泰山之下，妇人哭声。\n官家有程，吏不敢听。",
        "dynasty": "唐",
        "collection_info": null
    },
    {
        "uuid": "381dac3d1d012f5454530156e263f7e7",
        "title": "相和歌辞 猛虎行",
        "author": "僧齐己",
        "content": "磨尔牙，错尔爪，狐莫威，兔莫狡，饮来吞噬取肠饱。\n横行不怕日月明，皇天产尔为生狞。",
        "dynasty": "唐",
        "collection_info": null
    },
    {
        "uuid": "cf0bf8f948895f5428c9a6afb62d9231",
        "title": "相和歌辞 君子行",
        "author": "僧齐己",
        "content": "圣人不生，麟龙何瑞？梧桐不高，凤皇何止？吾闻古之有君子，行藏以时，进退求己。\n荣必为天下荣，耻必为天下耻。",
        "dynasty": "唐",
        "collection_info": null
    },
    {
        "uuid": "1a3a291acded239318cb4ce8f4ce4f39",
        "title": "相和歌辞 燕歌行",
        "author": "高适",
        "content": "汉家烟尘在东北，汉将辞家破残贼。\n男儿本自重横行，天子非常赐颜色。\n摐金伐鼓下榆关，旌旗逶迤碣石间。\n校尉羽书飞瀚海，单于猎火照狼山。\n山川萧条极边土，胡骑凭凌杂风雨。\n战士军前半死生，美人帐下犹歌舞。\n大漠穷秋塞草衰，孤城落日鬬兵稀。\n身当恩遇常轻敌，力尽关山未解围。\n铁衣远戍辛勤久，玉箸应啼别离后。\n少妇城南欲断肠，征人蓟北空回首。\n边风飘飘那可度，绝域苍茫更何有。\n杀气三日作阵云，寒声一夜传刁斗。\n相看白刃血纷纷，死节从来岂顾勋。\n君不见沙场征战苦，至今犹忆李将军。",
        "dynasty": "唐",
        "collection_info": null
    },
    {
        "uuid": "c11cac1184ce6170dba67e9aa5fb320f",
        "title": "相和歌辞 燕歌行",
        "author": "贾至",
        "content": "国之重镇惟幽都，东威九夷制北胡。\n五军精卒三十万，百战百胜擒单于。\n前临滹沲后沮水，崇山沃野亘千里。\n昔时燕王重贤士，黄金筑台从隗始。\n倏忽兴王定蓟丘，汉家又以封王侯。\n萧条魏晋为横流，鲜卑窃据朝五州。\n我唐区夏余十纪，军容武备赫万祀。\n彤弓黄钺授元帅，垦耕大漠为内地。\n季秋胶折边草腓，治兵羽猎因出师。\n千营万队连旌旗，望之如火忽雷驰。\n匈奴慑窜穷髮北，大荒万里无尘飞。\n隋家昔为天下宰，穷兵黩武征辽海。\n南风不竞多死声，鼓卧旗折黄云横。\n六军将士皆死尽，战马空鞍归故营。\n时迁道革天下平，白环入贡沧海清。\n自有农夫已高枕，无劳校尉重横行。",
        "dynasty": "唐",
        "collection_info": null
    },
    {
        "uuid": "e0cbbc6a51765dfb295ea8796306b264",
        "title": "相和歌辞 燕歌行",
        "author": "陶翰",
        "content": "请君留楚调，听我吟燕歌。\n家在辽水头，边风意气多。\n出身为汉将，正值戎未和。\n雪中凌天山，冰上渡交河。\n大小百余战，封侯竟蹉跎。\n归来霸陵下，故旧无相过。\n雄劒委尘匣，空门唯雀罗。\n玉篸还赵女，宝瑟付齐娥。",
        "dynasty": "唐",
        "collection_info": null
    },
    {
        "uuid": "f128453bc7697b19c6911543148cfe03",
        "title": "相和歌辞 从军行二首 一",
        "author": "虞世南",
        "content": "涂山烽候惊，弭节度龙城。\n冀马楼兰将，燕犀上谷兵。\n劒寒花不落，弓晓月逾明。\n凛凛严霜节，冰壮黄河绝。\n蔽日卷征蓬，浮天散飞雪。\n全兵值月满，精骑乘胶折。\n结髮早驱驰，辛苦事旌麾。\n马冻重关冷，轮摧九折危。\n独有西山将，年年属数奇。",
        "dynasty": "唐",
        "collection_info": null
    },
    {
        "uuid": "2fb64df31257b3ea0f1b57d8e2c8ca86",
        "title": "相和歌辞 从军行二首 二",
        "author": "虞世南",
        "content": "爟火发金微，连营出武威。\n孤城寒云起，绝阵虏尘飞。\n侠客吸龙劒，恶少缦胡衣。\n朝摩骨都垒，夜解谷蠡围。\n萧关远无极，蒲海广难依。\n沙磴离旌断，晴川候马归。\n交河梁已毕，燕山斾欲飞。\n方知万里相，侯服有光辉。",
        "dynasty": "唐",
        "collection_info": null
    },
    {
        "uuid": "b4e44f0628502006d33b8e0022baeb63",
        "title": "相和歌辞 从军行",
        "author": "骆宾王",
        "content": "平生一顾念，意气溢三军。\n野日分戈影，天星合劒文。\n弓弦抱汉月，马足践胡尘。\n不求生入塞，唯当死报君。",
        "dynasty": "唐",
        "collection_info": null
    },
    {
        "uuid": "7e4a3d21a177bd76dac5cbd0f0f61fb0",
        "title": "相和歌辞 从军行",
        "author": "刘希夷",
        "content": "秋来风瑟瑟，羣马胡行疾。\n严城昼不开，伏兵暗相失。\n天子庙堂拜，将军玉门出。\n纷纷伊洛间，戎马数千匹。\n军门压黄河，兵气衝白日。\n平生怀伏劒，忼慨既投笔。\n南登汉月孤，北走燕云密。\n近取韩彭计，早知孙吴术。\n丈夫清万里，谁能埽一室。",
        "dynasty": "唐",
        "collection_info": null
    },
    {
        "uuid": "d9ba7eb6a2a626c6250a1189b5727c08",
        "title": "相和歌辞 从军行",
        "author": "乔知之",
        "content": "南庭结白露，北风埽黄叶。\n此时鸿燕来，惊鸣催思妾。\n曲房理鍼线，平碪捣文练。\n鸳绮裁易成，龙乡信难见。\n窈窕九重闺，寂寞十年啼。\n纱窗白云宿，罗幌月光栖。\n云月晓微微，愁思流黄机。\n玉霜冻珠履，金吹薄罗衣。\n汉家已得地，君去将何事？宛转结蚕书，寂寞无雁使。\n生平荷恩信，本为容华进。\n况復落红颜，蝉声催绿鬓。",
        "dynasty": "唐",
        "collection_info": null
    },
    {
        "uuid": "e74387b272fddd59f57261cb3754d7d3",
        "title": "相和歌辞 从军行",
        "author": "李颀",
        "content": "白日登山望烽火，昏黄饮马傍交河。\n行人刁斗风砂暗，公主琵琶幽怨多。\n野营万里无城郭，雨雪纷纷连大漠。\n胡雁哀鸣夜夜飞，胡儿眼泪双双落。\n闻道玉门犹被遮，应将性命逐轻车。\n年年战骨埋荒外，空见蒲萄入汉家。",
        "dynasty": "唐",
        "collection_info": null
    },
    {
        "uuid": "be7698266f77b4e4aebe07ab28a508fd",
        "title": "相和歌辞 从军行三首 一",
        "author": "李约",
        "content": "看图闲教阵，画地静论边。\n乌垒天西戍，鹰姿塞上川。\n路长须算日，书远每题年。\n无復生还望，飜思未别前。",
        "dynasty": "唐",
        "collection_info": null
    },
    {
        "uuid": "72570f982e4e5852b7b8b660c6e481ec",
        "title": "相和歌辞 从军行三首 二",
        "author": "李约",
        "content": "栅高三面鬬，箭尽举烽频。\n营柳和烟暮，关榆带雪春。\n边城多老将，碛路少归人。\n点尽三河卒，年年添塞尘。",
        "dynasty": "唐",
        "collection_info": null
    },
    {
        "uuid": "ec263ebf4f2d79bc7e309760c7f7cb53",
        "title": "相和歌辞 从军行三首 三",
        "author": "李约",
        "content": "候火起雕城，尘砂拥战声。\n游军藏汉帜，降骑说蕃情。\n霜降滮池浅，秋深太白明。\n嫖姚方虎视，不觉请添兵。",
        "dynasty": "唐",
        "collection_info": null
    },
    {
        "uuid": "358eba6b16012bad52a62f549bceca3c",
        "title": "相和歌辞 从军行",
        "author": "戎昱",
        "content": "昔从李都尉，双鞬照马蹄。\n擒生黑山北，杀敌黄云西。\n太白沈虏地，边草復萋萋。\n归来邯郸市，百尺青楼梯。\n感激然诺重，平生胆力齐。\n芳筵暮歌发，艳粉轻鬟低。\n半醉秋风起，铁骑门前嘶。\n远戍报烽火，孤城严鼓鼙。\n挥鞭望尘去，少妇莫含啼。",
        "dynasty": "唐",
        "collection_info": null
    },
    {
        "uuid": "47e360efb935f1173984bb10a9a12151",
        "title": "相和歌辞 从军行",
        "author": "厉玄",
        "content": "边草早不春，劒花增泞尘。\n广场收骥尾，清瀚怯龙鳞。\n帆色已归越，松声厌避秦。\n几时逢范蠡，处处是通津。",
        "dynasty": "唐",
        "collection_info": null
    },
    {
        "uuid": "10c7119bdbe229b8f8c2c1b4bbb75a78",
        "title": "相和歌辞 从军行二首 一",
        "author": "李白",
        "content": "从军玉门道，逐虏金微山。\n笛奏梅花曲，刀开明月环。\n鼓声鸣海上，兵气拥云间。\n愿斩单于首，长驱静铁关。",
        "dynasty": "唐",
        "collection_info": null
    },
    {
        "uuid": "e6ad0df20cd9ab085b7de82351fdb245",
        "title": "相和歌辞 从军行二首 二",
        "author": "李白",
        "content": "百战沙场碎铁衣，城南已合数重围。\n突营射杀呼延将，独领残兵千骑归。",
        "dynasty": "唐",
        "collection_info": null
    },
    {
        "uuid": "3a41f109679182da726e81df2c290353",
        "title": "相和歌辞 从军行",
        "author": "王维",
        "content": "吹角动行人，喧喧行人起。\n笳鸣马嘶乱，争渡金河水。\n日暮沙漠垂，战声烟尘裏。\n尽繫名王颈，归来报天子。",
        "dynasty": "唐",
        "collection_info": null
    },
    {
        "uuid": "d76c051e8e2b82564ea5c91c9509bbec",
        "title": "相和歌辞 从军行",
        "author": "王昌龄",
        "content": "向夕临大荒，朔风轸归虑。\n平沙万里余，飞鸟宿何处？虏骑猎长原，翩翩傍河去。\n边声摇白草，海气生黄雾。\n百战苦风尘，十年履霜露。\n虽投定远笔，未坐将军树。\n早知行路难，悔不理章句。",
        "dynasty": "唐",
        "collection_info": null
    },
    {
        "uuid": "de19683103d3cd35b6bb86bfb7924745",
        "title": "相和歌辞 从军行 二",
        "author": "王昌龄",
        "content": "烽火城西百尺楼，黄昏独上海风秋。\n更吹横笛关山月，谁解金闺万里愁。",
        "dynasty": "唐",
        "collection_info": null
    },
    {
        "uuid": "4dd74a0253995545c071d9529f75b502",
        "title": "相和歌辞 从军行 三",
        "author": "王昌龄",
        "content": "琵琶起舞换新声，总是关山旧别情。\n撩乱边愁弹不尽，高高秋月下长城。",
        "dynasty": "唐",
        "collection_info": null
    },
    {
        "uuid": "c3df17d1e9e1bd90492a655afc89b2e1",
        "title": "相和歌辞 从军行 四",
        "author": "王昌龄",
        "content": "青海长云暗雪山，孤城遥望雁门关。\n黄沙百战穿金甲，不破楼兰终不还。",
        "dynasty": "唐",
        "collection_info": null
    },
    {
        "uuid": "51bdaae25d8d446c5083e5f3e456b06a",
        "title": "相和歌辞 从军行",
        "author": "卢纶",
        "content": "二十在边城，军中得勇名。\n卷旗收败马，断碛拥残兵。\n覆阵乌鸢起，烧山草木明。\n塞闲思远猎，师老厌分营。\n雪岭无人迹，冰河足雁声。\n李陵甘此没，惆怅汉公卿。",
        "dynasty": "唐",
        "collection_info": null
    },
    {
        "uuid": "d252987d3712a321fb0e98ee98096079",
        "title": "相和歌辞 从军行六首 一",
        "author": "刘长卿",
        "content": "迴看虏骑合，城下汉兵稀。\n白刃两相向，黄云愁不飞。\n手中无尺铁，徒欲突重围。",
        "dynasty": "唐",
        "collection_info": null
    },
    {
        "uuid": "2365e727b444b88974cd8d9f43459fe9",
        "title": "相和歌辞 从军行六首 二",
        "author": "刘长卿",
        "content": "落日更萧条，北方动枯草。\n将军追虏骑，夜失阴山道。\n战败仍树勋，韩彭但空老。",
        "dynasty": "唐",
        "collection_info": null
    },
    {
        "uuid": "a516b0ab51cfc6c770d92a9e5921b55f",
        "title": "相和歌辞 从军行六首 三",
        "author": "刘长卿",
        "content": "草枯秋塞上，望见渔阳郭。\n胡马嘶一声，汉兵泪双落。\n谁为吮痈者，此事令人薄。",
        "dynasty": "唐",
        "collection_info": null
    },
    {
        "uuid": "74f749756a264c86cc73e7bd55ff125e",
        "title": "相和歌辞 从军行六首 四",
        "author": "刘长卿",
        "content": "目极雁门道，青青边草春。\n一身事征战，匹马同辛勤。\n末路成白首，功归天下人。",
        "dynasty": "唐",
        "collection_info": null
    },
    {
        "uuid": "c54eeb4a749247ac7fa29f8a8fa8384f",
        "title": "相和歌辞 从军行六首 五",
        "author": "刘长卿",
        "content": "倚劒白日暮，望乡登戍楼。\n北风吹羌笛，此夜关山愁。\n迴首不无意，滹河空自流。",
        "dynasty": "唐",
        "collection_info": null
    },
    {
        "uuid": "a7fac8a468d3f24f6190b7d68dba8383",
        "title": "相和歌辞 从军行六首 六",
        "author": "刘长卿",
        "content": "黄沙一万里，白首无人怜。\n报国劒已折，归乡身幸全。\n单于古台下，边色寒苍然。",
        "dynasty": "唐",
        "collection_info": null
    },
    {
        "uuid": "f7cc784e9dc5253b593c612e28ea0a72",
        "title": "相和歌辞 从军行",
        "author": "杜頠",
        "content": "秋草马蹄轻，角弓持弦急。\n去为龙城候，正值胡兵袭。\n军气横大荒，战酣日将入。\n长风金鼓动，白雾铁衣湿。\n四起愁边声，南辕时伫立。\n断蓬孤自转，寒雁飞相及。\n万里云沙涨，路平冰霰涩。\n夜闻汉使归，独向刀环泣。",
        "dynasty": "唐",
        "collection_info": null
    },
    {
        "uuid": "4032f2ea565e3b8e501c8000dcfc88d3",
        "title": "相和歌辞 从军行 一",
        "author": "僧皎然",
        "content": "候骑出纷纷，元戎霍冠军。\n汉鞞秋聒地，羌火昼烧云。\n万里戍城合，三边羽檄分。\n乌孙驱未尽，肯顾辽阳勋。",
        "dynasty": "唐",
        "collection_info": null
    },
    {
        "uuid": "3a4d93502382a3b9e48f3dbd4e43d74a",
        "title": "相和歌辞 从军行 二",
        "author": "僧皎然",
        "content": "汉斾拂丹霄，汉军新破辽。\n红尘驱卤簿，白羽拥嫖姚。\n战苦军犹乐，功高将不骄。\n至今丁令塞，朔吹空萧萧。",
        "dynasty": "唐",
        "collection_info": null
    },
    {
        "uuid": "c80803078c99964f4643718735162f31",
        "title": "相和歌辞 从军行 三",
        "author": "僧皎然",
        "content": "百万逐呼韩，频年不解鞍。\n兵屯绝漠暗，马饮浊河干。\n破虏功未录，劳师力已殚。\n须防肘腋下，飞祸出无端。",
        "dynasty": "唐",
        "collection_info": null
    },
    {
        "uuid": "688474ad14cd0f9c0de77eb491fb32d8",
        "title": "相和歌辞 从军行 四",
        "author": "僧皎然",
        "content": "飞将下天来，奇谋阃外裁。\n水心龙劒动，地肺雁山开。\n望气燕师锐，当锋虏阵摧。\n从今射鵰骑，不敢过云堆。",
        "dynasty": "唐",
        "collection_info": null
    },
    {
        "uuid": "4a471fc169c651d7a701f8944d495b6c",
        "title": "相和歌辞 从军行 五",
        "author": "僧皎然",
        "content": "黄纸君王诏，青泥校尉书。\n誓师张虎落，选将擐犀渠。\n雾暗津浦失，天寒塞柳疎。\n横行十万骑，欲埽虏尘余。",
        "dynasty": "唐",
        "collection_info": null
    },
    {
        "uuid": "539456ae7e9e85a91f827fb66ef62823",
        "title": "相和歌辞 从军行",
        "author": "王建",
        "content": "汉军逐单于，日没处河曲。\n浮云道傍起，行子车下宿。\n枪城围鼓角，氊帐依山谷。\n马上悬壶浆，刀头分顿肉。\n来时高堂上，父母亲结束。\n回首不见家，风吹破衣服。\n金创生肢节，相与拔箭镞。\n闻道西凉州，家家妇人哭。",
        "dynasty": "唐",
        "collection_info": null
    },
    {
        "uuid": "5783d1d25c954350a48497f1f98f9898",
        "title": "相和歌辞 从军行",
        "author": "张祜",
        "content": "少年金紫就光辉，直指边城虎翼飞。\n一卷旌收千骑虏，万全身出百重围。\n黄云断塞寻鹰去，白草连天射雁归。\n白首汉廷刀笔吏，丈夫功业本相依。",
        "dynasty": "唐",
        "collection_info": null
    },
    {
        "uuid": "4fef58c2fa5ea6741282f92c0aa27f07",
        "title": "相和歌辞 从军行五首 一",
        "author": "令狐楚",
        "content": "荒鸡隔水啼，汗马逐风嘶。\n终日随征斾，何时罢鼓鼙。",
        "dynasty": "唐",
        "collection_info": null
    },
    {
        "uuid": "c4f869a1c125f1c590e1ae1a35539ab7",
        "title": "相和歌辞 从军行五首 二",
        "author": "令狐楚",
        "content": "孤心眠夜雪，满眼是秋沙。\n万里犹防塞，三年不见家。",
        "dynasty": "唐",
        "collection_info": null
    },
    {
        "uuid": "389dc371b02b6831a6cdce97233e383f",
        "title": "相和歌辞 从军行五首 三",
        "author": "令狐楚",
        "content": "却望冰河阔，前登雪岭高。\n征人几多在，又拟战临洮。",
        "dynasty": "唐",
        "collection_info": null
    },
    {
        "uuid": "2048bf5b114f458fc9512642758c1aa9",
        "title": "相和歌辞 从军行五首 四",
        "author": "令狐楚",
        "content": "胡风千里惊，汉月五更明。\n纵有还家梦，犹闻出塞声。",
        "dynasty": "唐",
        "collection_info": null
    },
    {
        "uuid": "b103222fe2819c6ca57c3219a687bda8",
        "title": "相和歌辞 从军行五首 五",
        "author": "令狐楚",
        "content": "暮雪连青海，阴云覆白山。\n可怜班定远，出入玉门关。",
        "dynasty": "唐",
        "collection_info": null
    },
    {
        "uuid": "a55bffead77987c4362bc9c7bb29ca97",
        "title": "相和歌辞 从军行三首 一",
        "author": "王涯",
        "content": "旌甲从军久，风云识阵难。\n今朝韩信计，日下斩成安。",
        "dynasty": "唐",
        "collection_info": null
    },
    {
        "uuid": "de55e30366f48ddaa266866a4c8c51bd",
        "title": "相和歌辞 从军行三首 二",
        "author": "王涯",
        "content": "燕颔多奇相，狼头敢犯边。\n寄言班定远，正是立功年。",
        "dynasty": "唐",
        "collection_info": null
    },
    {
        "uuid": "540bb82650eb2a1e7f105c0fa556674a",
        "title": "相和歌辞 从军行三首 三",
        "author": "王涯",
        "content": "旄头夜落捷书飞，来奏金门着赐衣。\n白马将军频破敌，黄龙戍卒几时归。",
        "dynasty": "唐",
        "collection_info": null
    },
    {
        "uuid": "b99140b9cc499ee397e63335191aaac6",
        "title": "相和歌辞 从军有苦乐行",
        "author": "李益",
        "content": "劳者且勿歌，我欲送君觞。\n从军有苦乐，此曲乐未央。\n仆本居陇上，陇水断人肠。\n东过秦宫路，宫路入咸阳。\n时逢汉帝出，谏猎至长杨。\n讵驰游侠窟，非结少年场。\n一旦承嘉惠，轻命重恩光。\n秉笔参帷帟，从军至朔方。\n边地多阴风，草木自凄凉。\n断绝海云去，出没胡沙长。\n参差引雁翼，隐辚腾军装。\n劒文夜如水，马汗冻成霜。\n侠气五都少，矜功六郡良。\n山河起目前，睚眦死路傍。\n北逐驱獯虏，西临復旧疆。\n昔还赋余资，今出乃赢粮。\n一矢弢夏服，我弓不再张。\n寄言丈夫雄，苦乐身自当。",
        "dynasty": "唐",
        "collection_info": null
    },
    {
        "uuid": "2cad93ceb14aa24ba751e19878f976f1",
        "title": "相和歌辞 苦战远征人",
        "author": "鲍溶",
        "content": "征人歌古曲，携手上河梁。\n李陵死别处，杳杳玄冥乡。\n忆昔从此路，连年征鬼方。\n久行迷汉历，三洗氊衣裳。\n百战身且在，微功信难忘。\n远承云台议，非势孰敢当。\n落日弔李广，白身过河阳。\n闲弓失月影，劳劒无龙光。\n去日始束髮，今来髮成霜。\n虚名乃闲事，生见父母乡。\n掩抑大风歌，裴回少年场。\n诚哉古人言，鸟尽良弓藏。",
        "dynasty": "唐",
        "collection_info": null
    },
    {
        "uuid": "4f1be14b5e48e5ae45db38814836b159",
        "title": "相和歌辞 苦哉行五首 一",
        "author": "戎昱",
        "content": "彼鼠侵我厨，纵貍授梁肉。\n鼠虽为君却，貍食自须足。\n冀雪大国耻，飜是大国辱。\n羶腥逼绮罗，砖瓦杂珠玉。\n登楼非骋望，目笑是心哭。\n何意天乐中，至今奏胡曲。",
        "dynasty": "唐",
        "collection_info": null
    },
    {
        "uuid": "17131f9e7de4134c4441bcd31736f6fa",
        "title": "相和歌辞 苦哉行五首 二",
        "author": "戎昱",
        "content": "官军收洛阳，家住洛阳里。\n夫壻与兄弟，目前见伤死。\n吞声不许哭，还谴衣罗绮。\n上马随匈奴，数秋黄尘裏。\n生为名家女，死作塞垣鬼。\n乡国无还期，天津哭流水。",
        "dynasty": "唐",
        "collection_info": null
    },
    {
        "uuid": "be6b07d7d68ecacc805a1a8ed59aaa69",
        "title": "相和歌辞 苦哉行五首 三",
        "author": "戎昱",
        "content": "登楼望天衢，目极泪盈睫。\n彊笑无笑容，须妆旧花靥。\n昔年买奴仆，奴仆来碎叶。\n岂意未死间，自为匈奴妾。\n一生忽至此，万事痛苦业。\n得出塞垣飞，不如彼蜂蝶。",
        "dynasty": "唐",
        "collection_info": null
    },
    {
        "uuid": "f9b2bce75903de79dfdfe7b8377b7d10",
        "title": "相和歌辞 苦哉行五首 四",
        "author": "戎昱",
        "content": "妾家青河边，七叶承貂蝉。\n身为最小女，偏得浑家怜。\n亲戚不相识，幽闺十五年。\n有时最远出，祗到中门前。\n前年狂胡来，惧死飜生全。\n今秋官军至，岂意遭戈鋋。\n匈奴为先锋，长鼻黄髮拳。\n弯弓猎生人，百步牛羊羶。\n脱身落虎口，不及归黄泉。\n苦哉难重陈，暗哭苍苍天。",
        "dynasty": "唐",
        "collection_info": null
    },
    {
        "uuid": "6908b4d27595a2668698badb448a2fca",
        "title": "相和歌辞 苦哉行五首 五",
        "author": "戎昱",
        "content": "可汗奉亲诏，今月归燕山。\n忽如乱刀劒，[搅]妾心肠间。\n出户望北荒，迢迢玉门关。\n生人为死别，有去无时还。\n汉月割妾心，胡风凋妾颜。\n去去断绝魂，叫天天不闻。",
        "dynasty": "唐",
        "collection_info": null
    },
    {
        "uuid": "4cf9430f75d9fa100705d5a0244ef69e",
        "title": "相和歌辞 鞠歌行",
        "author": "李白",
        "content": "玉不自言如桃李，鱼目笑之卞和耻。\n楚国青蝇何太多？连城白璧遭谗毁。\n荆山长号泣血人，忠臣死为刖足鬼。\n听曲知宁戚，[夷]吾因小妻。\n秦穆五羊皮，买死百里奚。\n洗拂青云上，当时贱如泥。\n朝歌鼓刀叟，虎变蟠溪中。\n一举钓六合，逐荒营丘东。\n平生渭水曲，谁识此老翁。\n奈何今之人，双目送征鸿。",
        "dynasty": "唐",
        "collection_info": null
    },
    {
        "uuid": "e084b5e35a5bf6ef6d8c3dce77933024",
        "title": "相和歌辞 前苦寒行二首 一",
        "author": "杜甫",
        "content": "汉时长安雪一丈，牛马毛寒缩如猬。\n楚江巫峡冰入怀，虎豹哀号又堪记。\n秦城老翁荆扬客，惯习炎蒸岁絺绤。\n玄冥祝融气或交，手持白羽未敢释。",
        "dynasty": "唐",
        "collection_info": null
    },
    {
        "uuid": "249141d1b34f67223750ad786aa9f2b2",
        "title": "相和歌辞 前苦寒行二首 二",
        "author": "杜甫",
        "content": "去年白帝雪在山，今年白帝雪在地。\n冻埋蛟龙南浦缩，寒刮肌肤北风利。\n楚人四时皆麻衣，楚天万里无晶辉。\n三足之乌足恐断，羲和送将安所归。",
        "dynasty": "唐",
        "collection_info": null
    },
    {
        "uuid": "01685be6e936920ddff95b6a99c65f96",
        "title": "相和歌辞 后苦寒行二首 一",
        "author": "杜甫",
        "content": "南纪巫庐瘴不绝，太古以来无尺雪。\n蛮夷长老怨苦寒，昆崘天关冻应折。",
        "dynasty": "唐",
        "collection_info": null
    },
    {
        "uuid": "228e844168bcfa60f12b3d7312a82fd4",
        "title": "相和歌辞 后苦寒行二首 二",
        "author": "杜甫",
        "content": "晚来江门失大木，猛风中夜吹白屋。\n天兵断斩青海戎，杀气南行动坤轴，不尔苦寒何太酷？巴东之峡生凌凘，彼苍迴轩人得知。",
        "dynasty": "唐",
        "collection_info": null
    },
    {
        "uuid": "0aad4194923e8cf3aae8655bbe30491c",
        "title": "相和歌辞 苦寒行",
        "author": "刘驾",
        "content": "严寒动八荒，莿莿无休时。\n阳乌不自暖，雪压扶桑枝。\n岁暮寒益壮，青春安得归。\n朔雁到南海，越禽何处飞？谁言贫士叹，不为身无衣。",
        "dynasty": "唐",
        "collection_info": null
    },
    {
        "uuid": "ed81ac64e098aea4aa0277ef206c6a35",
        "title": "相和歌辞  苦寒行",
        "author": "僧贯休",
        "content": "北风北风，职何严毒。\n摧壮士心，缩金乌足。\n冻云嚣嚣碍雪，一片下不得。\n声绕枯桑，根在沙塞。\n黄河彻底，顽直到海。\n一气搏束，万物无态。\n唯有吾庭前杉松树枝，枝枝健在。",
        "dynasty": "唐",
        "collection_info": null
    },
    {
        "uuid": "70ae72bba76131523c07dc3298c0e1b9",
        "title": "相和歌辞  苦寒行",
        "author": "僧齐己",
        "content": "冰峰撑空寒矗矗，雪凝水冻埋海陆。\n杀物之性，伤人之慾。\n既不能断绝蒺藜荆棘之根株，又不能展凤皇麒麟之拳跼。\n如此则何如为和煦，为膏雨。\n自然天下之荣枯，融融于万户。",
        "dynasty": "唐",
        "collection_info": null
    },
    {
        "uuid": "e4ec5b8c846ea86922296f628b86da02",
        "title": "相和歌辞  北上行",
        "author": "李白",
        "content": "北上何所苦，北上缘太行。\n磴道盘且峻，巉岩凌穹苍。\n马足蹶侧石，车轮摧高冈。\n沙尘接幽州，烽火连朔方。\n杀气毒劒戟，严风裂衣裳。\n奔鲸夹黄河，凿齿屯洛阳。\n前行无归日，返顾思旧乡。\n惨戚冰雪裏，悲号绝中肠。\n尺布不掩体，皮肤剧枯桑。\n汲水涧谷阻，采薪陇坂长。\n猛虎又掉尾，磨牙皓秋霜。\n草木不可湌，饥饮零露浆。\n叹此北上苦，停骖为之伤。\n何日王道平？开颜覩天光。",
        "dynasty": "唐",
        "collection_info": null
    },
    {
        "uuid": "354ed3475b189104f9d8907cec74e310",
        "title": "相和歌辞  豫章行",
        "author": "李白",
        "content": "胡风吹代马，北拥鲁阳关。\n吴兵照海雪，西讨何时还？半渡上辽津，黄云惨无颜。\n老母与子别，呼天野草间。\n白马绕旌旗，悲鸣相追攀。\n白杨秋月苦，早落豫章山。\n本为休明人，斩虏素不闲。\n岂惜战鬬死，为君埽凶顽。\n精感石没羽，岂忘惮险艰。\n楼船若鲸飞，波荡落星湾。\n此曲不可奏，三军鬓成斑。",
        "dynasty": "唐",
        "collection_info": null
    },
    {
        "uuid": "eef0b39f2e2b0e350f476a6efa0978a5",
        "title": "相和歌辞  董逃行",
        "author": "元稹",
        "content": "董逃董逃董卓逃，揩铿戈甲声劳嘈。\n剜剜深脐脂燄燄，人皆数叹曰。\n尔独不忆年年取我身上膏，膏销骨尽烟火死。\n长安城中贼毛起，城门四走公卿士。\n走劝刘虞作天子，刘虞不敢作天子。\n曹瞒纂乱从此始，董逃董逃人莫喜。\n胜负飜环相枕倚，缝缀难成裁破易。\n何况曲针不能伸巧指，欲学裁缝须准拟。",
        "dynasty": "唐",
        "collection_info": null
    },
    {
        "uuid": "5b203275ce279d1c11b53400c2cbf7c0",
        "title": "相和歌辞  董逃行",
        "author": "张籍",
        "content": "洛阳城头火曈曈，乱兵烧我天子宫。\n宫城南面有深山，尽将老幼藏其间。\n重岩为屋橡为食，丁男夜行候消息。\n闻道官军犹掠人，旧里如今归未得。\n董逃行，汉家几时重太平。",
        "dynasty": "唐",
        "collection_info": null
    },
    {
        "uuid": "3b001adadf7e369ecf830e60f0e46dbd",
        "title": "相和歌辞  相逢行",
        "author": "崔颢",
        "content": "妾年初二八，家住洛桥头。\n玉户临驰道，朱门近御沟。\n使君何假问，夫壻大长秋。\n女弟新承宠，诸兄近拜侯。\n春生百子殿，花发五城楼。\n出入千门裏，年年乐未休。",
        "dynasty": "唐",
        "collection_info": null
    },
    {
        "uuid": "d7066d103aa3f0fb7a0659630f9c1f0e",
        "title": "相和歌辞 相逢行二首 一",
        "author": "李白",
        "content": "朝骑五花马，谒帝出银台。\n秀色谁家子，云车珠箔开。\n金鞭遥指点，玉勒近迟回。\n夹毂相借问，疑从天上来。\n怜肠愁欲断，斜日復相催。\n下车何轻盈，飘然似落梅。\n邀入青绮门，当歌共衔杯。\n衔杯映歌扇，似月云中见。\n相见不相亲，不如不相见。\n相见情已深，未语可知心。\n胡为守空闺，孤眠愁锦衾。\n锦衾与罗帏，缠绵会有时。\n春风正澹荡，暮雨来何迟？愿因三青鸟，更报长相思。\n光景不待人，须臾髮成丝。\n当年失行乐，老去徒伤悲。\n持此道密意，无令旷佳期。",
        "dynasty": "唐",
        "collection_info": null
    },
    {
        "uuid": "60cab1ac7899d1fe06fa06ce09db9df5",
        "title": "相和歌辞 相逢行二首 二",
        "author": "李白",
        "content": "相逢红尘内，高揖黄金鞭。\n万户垂杨裏，君家阿那边。",
        "dynasty": "唐",
        "collection_info": null
    },
    {
        "uuid": "e6701f5e78ee00f605d85832b7760893",
        "title": "相和歌辞 相逢行",
        "author": "韦应物",
        "content": "二十登汉朝，英声迈今古。\n适从东方来，又欲谒明主。\n犹酣新丰酒，尚带霸陵雨。\n邂逅两相逢，别来间寒暑。\n宁知白日晚，暂向花间语。\n忽闻长乐钟，走马东西去。",
        "dynasty": "唐",
        "collection_info": null
    },
    {
        "uuid": "8671be68006304b9fe629dd37ee2f919",
        "title": "相和歌辞 三妇艳诗",
        "author": "董思恭",
        "content": "大妇裁纨素，中妇弄明珰。\n小妇多姿态，登楼红粉妆。\n丈人且安坐，初日渐流光。",
        "dynasty": "唐",
        "collection_info": null
    },
    {
        "uuid": "37c7f822b77e9a1320fa90b5f700f17c",
        "title": "相和歌辞 中妇织流黄",
        "author": "虞世南",
        "content": "寒闺织素锦，含怨敛双蛾。\n综新交缕涩，经脆断丝多。\n衣香逐举袖，钏动应鸣梭。\n还恐裁缝罢，无信达交河。",
        "dynasty": "唐",
        "collection_info": null
    },
    {
        "uuid": "4d40983413cb418458993eba4fe81642",
        "title": "相和歌辞 难忘曲",
        "author": "李贺",
        "content": "夹道开洞门，弱杨低画戟。\n帘影竹叶起，箫声吹日色。\n蠭语绕妆镜，拂蛾学春碧。\n乱繫丁香梢，满阑花向夕。",
        "dynasty": "唐",
        "collection_info": null
    },
    {
        "uuid": "2cda995625bbcd28a2dda0a33a89f854",
        "title": "相和歌辞 塘上行",
        "author": "李贺",
        "content": "藕花凉露湿，花缺藕根涩。\n飞下雌鸳鸯，塘水声溢溢。",
        "dynasty": "唐",
        "collection_info": null
    },
    {
        "uuid": "6f88919a3191216938107921def32913",
        "title": "相和歌辞 苦辛行",
        "author": "戎昱",
        "content": "且莫奏短歌，听余苦辛词。\n如今刀笔士，不及屠酤儿。\n少年无事学诗赋，岂意文章復相误。\n东西南北少知音，终年竟岁悲行路。\n仰面诉天天不闻，低头告地地不言。\n天地生我尚如此，陌上他人何足论。\n谁谓西江深，涉之固无忧。\n谁谓南山高，可以登之游。\n险巇惟有世间路，一嚮令人堪白头。\n贵人立意不可测，等闲桃李成荆棘。\n风尘之士深可亲，心如鸡犬能依人。\n悲来却忆汉天子，不弃相如家旧贫。\n饮酒酒能散羇愁，谁家有酒判一醉，万事从他江水流。",
        "dynasty": "唐",
        "collection_info": null
    },
    {
        "uuid": "e1741f8de8e493aae6ae01d0468519b1",
        "title": "相和歌辞 秋胡行",
        "author": "高适",
        "content": "妾本邯郸未嫁时，容华倚翠人未知。\n一朝结髮从君子，将妾迢迢东路陲。\n时逢大道无难阻，君方游宦从陈汝。\n蕙楼独卧频度春，彩落辞君几徂暑。\n三月垂杨蚕未眠，携笼结侣南陌边。\n道逢行子不相识，赠妾黄金买少年。\n妾家夫壻轻离久，寸心誓与长相守。\n愿言行路莫多情，送妾贞心在人口。\n日暮蚕饥相命归，携笼端饰来庭闱。\n劳心苦力终无恨，所冀君恩那可依。\n闻说行人已归止，乃是向来赠金子。\n相看颜色不復言，相顾怀惭有何已。\n从来自隐无疑背，直为君情也相会。\n如何咫尺仍有情，况復迢迢千里外。\n此时顾恩不顾身，念君此日赴河津。\n莫道向来不得意，故欲留规诫后人。",
        "dynasty": "唐",
        "collection_info": null
    },
    {
        "uuid": "e135cfa9ac6e54f90ed907d539a8a42e",
        "title": "相和歌辞 善哉行",
        "author": "僧贯休",
        "content": "有美一人兮婉如清扬，识曲别音兮令姿煌煌。\n绣袂捧琴兮登君子堂，如彼萱草兮使我忧忘。\n欲赠之以紫玉尺，白银珰，久不见之兮湘水茫茫。",
        "dynasty": "唐",
        "collection_info": null
    },
    {
        "uuid": "9727fe7d47544a9b14573788926a4d3f",
        "title": "相和歌辞 善哉行",
        "author": "僧齐己",
        "content": "大鹏刷翮谢溟渤，青云万层高突出。\n下视秋涛空渺瀰，旧处鱼龙皆细物。\n人生在世何容易，眼浊心昏信生死。\n愿除嗜慾待身轻，携手同寻列仙事。",
        "dynasty": "唐",
        "collection_info": null
    },
    {
        "uuid": "a14483f087e7c65a1b0942e29253a13c",
        "title": "相和歌辞 来日大难",
        "author": "李白",
        "content": "来日一身，携粮负薪。\n道长食尽，苦口焦唇。\n今日醉饱，乐过千春。\n仙人相存，诱我远学。\n海陵三山，陆憩五岳。\n乘龙上三天，飞目瞻两角。\n授以神药，金丹满握。\n蟪蛄蒙恩，深媿短促。\n思填东海，彊衔一木。\n道重天地，轩师广成。\n蝉翼九五，以求长生。\n下士大笑，如苍蝇声。",
        "dynasty": "唐",
        "collection_info": null
    },
    {
        "uuid": "70c74ad2d493cf903bf9094d4dd19101",
        "title": "相和歌辞 当来日大难",
        "author": "元稹",
        "content": "当来日大难行，前有坂，后有坑，大梁侧，小梁倾，两轴相绞，两轮相撑，大牛竖，小牛横，乌啄牛背，足跌力狞。\n当来日大难行，太行虽险，险可使平。\n轮轴自挠，牵制不停。\n泥潦渐久，荆棘旋生。\n行必不得，不如不行。",
        "dynasty": "唐",
        "collection_info": null
    },
    {
        "uuid": "46bcc6f4b3daecc3ba786b71a745c105",
        "title": "相和歌辞 陇西行",
        "author": "王维",
        "content": "十里一走马，五里一扬鞭。\n都护军书至，匈奴围酒泉。\n关山正飞雪，烽戍断无烟。",
        "dynasty": "唐",
        "collection_info": null
    },
    {
        "uuid": "0850e0d6069c94cd2261f44ed7a41c6f",
        "title": "相和歌辞 陇西行",
        "author": "耿[湋]",
        "content": "雪下阳关路，人稀陇戍头。\n封狐犹未翦，边将岂无羞。\n白草三冬色，黄云万里愁。\n因思李都尉，毕竟不封侯。",
        "dynasty": "唐",
        "collection_info": null
    },
    {
        "uuid": "198c2dee491d966fd609a653ab4b0703",
        "title": "相和歌辞 陇西行",
        "author": "长孙佐辅",
        "content": "阴云凝朔气，陇上正飞雪。\n四月草不生，北风劲如切。\n朝来羽书急，夜救长城窟。\n道隘行不前，相呼抱鞍歇。\n人寒指欲堕，马冻蹄亦裂。\n射雁旋充饥，斧冰还止渴。\n宁辞解围鬬，但恐乘疲没。\n早晚边候空，归来养羸卒。",
        "dynasty": "唐",
        "collection_info": null
    },
    {
        "uuid": "8dadc353beb786f132c8afd03eec4668",
        "title": "相和歌辞 东门行",
        "author": "柳宗元",
        "content": "汉家三十六将军，东方雷动横阵云。\n鸡鸣函谷客如雾，貌同心异不可数。\n赤丸夜语飞电光，徼巡司隶眠如羊。\n当街一叱百吏走，冯敬胷中函匕首。\n凶徒侧耳潜惬心，悍臣破胆皆杜口。\n魏王卧内藏兵符，子西掩袂真无辜。\n羌胡毂下一朝起，敌国舟中非所拟。\n安陵谁辨削砺功，韩国讵明深井里。\n绝咽断骨那下补，万金宠赠不如土。",
        "dynasty": "唐",
        "collection_info": null
    },
    {
        "uuid": "fd0b435f4d04b3538aad9c3307846e87",
        "title": "相和歌辞 饮马长城窟行",
        "author": "太宗皇帝",
        "content": "塞外悲风切，交河冰已结。\n瀚海百重波，阴山千里雪。\n迥戍危烽火，层峦引高节。\n悠悠卷斾旌，饮马出长城。\n寒沙连骑迹，朔吹断边声。\n胡尘清玉塞，羌笛韵金钲。\n绝寞干戈戢，车徒振原隰。\n都尉反龙堆，将军旋马邑。\n扬麾氛雾静，纪石功名立。\n荒裔一戎衣，云台凯歌入。",
        "dynasty": "唐",
        "collection_info": null
    },
    {
        "uuid": "3de77e58fbf6e5a731f66608d8d274aa",
        "title": "相和歌辞 饮马长城窟行",
        "author": "虞世南",
        "content": "驰马渡河干，流深马渡难。\n前逢锦车使，都护在楼兰。\n轻骑犹衔勒，疑兵尚解鞍。\n温池下绝涧，栈道接危峦。\n拓地勋未赏，亡城律讵宽。\n有月关犹暗，经春陇尚寒。\n云昏无復影，冰合不闻湍。\n怀君不可遇，聊持报一餐。",
        "dynasty": "唐",
        "collection_info": null
    },
    {
        "uuid": "3084da943fdb42771302d987041aae17",
        "title": "相和歌辞 饮马长城窟行",
        "author": "袁朗",
        "content": "朔风动秋草，清跸长安道。\n长城连不穷，所以隔华戎。\n规模惟圣作，荷负晓成功。\n鸟庭已向内，龙荒更凿空。\n玉关尘卷静，金微路已通。\n汤征随北怨，舜咏起南风。\n画野功初立，绥边事云集。\n朝服践狼居，凯歌旋马邑。\n山响传凤吹，霜华藻琼钑。\n属国拥节归，单于款关入。\n日落寒云起，惊沙被原隰。\n零落叶已寒，河流清且急。\n四时徭役尽，千载干戈戢。\n太平今若斯，汗马竟无施。\n惟当事笔研，归去草封禅。",
        "dynasty": "唐",
        "collection_info": null
    },
    {
        "uuid": "0f06b7a48f27f07dc9ba7c52395bc244",
        "title": "相和歌辞 饮马长城窟行",
        "author": "王翰",
        "content": "长安少年无远图，一生惟羡执金吾。\n骐驎前殿拜天子，走马为君西击胡。\n胡沙猎猎吹人面，汉虏相逢不相见。\n遥闻鼙鼓动地来，传道单于夜犹战。\n此时顾恩宁顾身，为君一行摧万人。\n壮士挥戈回白日，单于溅血染朱轮。\n回来饮马长城窟，长安道傍多白骨。\n问之耆老何代人，云是秦王筑城卒。\n黄昏塞北无人烟，鬼哭啾啾声沸天。\n无罪见诛功不赏，孤魂流落此城边。\n当昔秦王按劒起，诸侯膝行不敢视。\n富国彊兵二十年，筑怨兴徭九千里。\n秦王筑城何太愚，天实亡秦非北胡。\n一朝祸起萧墙内，渭水咸阳不復都。",
        "dynasty": "唐",
        "collection_info": null
    },
    {
        "uuid": "f45ea19e48d9f55b060b530ff8a191a6",
        "title": "相和歌辞 饮马长城窟行",
        "author": "王建",
        "content": "长城窟，长城窟边多马骨。\n古来此地无井泉，赖得秦家筑城卒。\n征人饮马愁不回，长城变作望乡堆。\n蹄迹未干人去近，续后马来泥污尽。\n枕弓睡着待水生，不见阴山在前阵。\n马蹄足脱装马头，健儿战死谁封侯。",
        "dynasty": "唐",
        "collection_info": null
    },
    {
        "uuid": "a424e2fb7e2bfad5592f455b58b884c6",
        "title": "相和歌辞 饮马长城窟行",
        "author": "僧子兰",
        "content": "游客长城下，饮马长城窟。\n马嘶闻水腥，为浸征人骨。\n岂不是流泉，终不成潺湲。\n洗尽骨上土，不洗骨中冤。\n骨若比流水，四海有还魂。\n空流呜咽声，声中疑是言。",
        "dynasty": "唐",
        "collection_info": null
    },
    {
        "uuid": "8faacad5ba72d73e95bd35226d79702c",
        "title": "相和歌辞 上留田",
        "author": "李白",
        "content": "行至上留田，孤坟何峥嵘。\n积此万古恨，春草不復生。\n悲风四边来，肠断白杨声。\n借问谁家地，埋没蒿里茔。\n古老向余言，言是上留田。\n蓬科马鬣今已平，昔之弟死兄不葬。\n他人于此举铭旌，一鸟死，百鸟鸣，一兽死，百兽惊。\n桓山之禽别离苦，欲去迴翔不能征。\n田氏仓卒骨肉分，青天白日摧紫荆。\n交柯之木本同形，东枝顦顇西枝荣。\n无心之物尚如此，参商胡乃寻天兵。\n孤竹延陵，让国扬名。\n高风缅邈，颓波激清。\n尺布之谣，塞耳不能听。",
        "dynasty": "唐",
        "collection_info": null
    },
    {
        "uuid": "7b34af3790262d552df836b76a262dad",
        "title": "相和歌辞 上留田",
        "author": "僧贯休",
        "content": "父不父，兄不兄，上留田，蝥贼生。\n徒陟冈，泪峥嵘，我欲使诸凡鸟雀，尽变为鹡鸰。\n我欲使诸凡草木，尽变为田荆。\n邻人歌，邻人歌，古风清，清风生。",
        "dynasty": "唐",
        "collection_info": null
    },
    {
        "uuid": "0d6173c5dccaa30aff63720168183258",
        "title": "相和歌辞 安乐宫",
        "author": "李贺",
        "content": "深井桐乌起，尚復牵清水。\n未盥邵陵王，瓶中弄长翠。\n新城安乐宫，宫如凤皇翅。\n歌迴蜡版鸣，大绾提壶使。\n绿繁悲水曲，茱萸别秋子。",
        "dynasty": "唐",
        "collection_info": null
    },
    {
        "uuid": "f3787b311621be4b5677f09a33816783",
        "title": "相和歌辞 放歌行",
        "author": "王昌龄",
        "content": "南渡洛阳津，西望十二楼。\n明堂坐天子，月朔朝诸侯。\n清乐动千门，皇风被九州。\n庆云从东来，泱漭抱日流。\n升平贵论道，文墨将何求。\n有诏征草泽，微臣献谋猷。\n冠冕如星罗，拜揖曹与周。\n望尘非吾事，入赋且迟留。\n幸蒙国士识，因脱负薪裘。\n今者放歌行，以慰梁父愁。\n但营数斗禄，奉养毋丰羞。\n若得金膏遂，飞云亦可俦。",
        "dynasty": "唐",
        "collection_info": null
    },
    {
        "uuid": "46673ff9fcd371a183be6169244db889",
        "title": "相和歌辞 野田黄雀行",
        "author": "李白",
        "content": "游莫逐炎洲翠，栖莫近吴宫燕。\n吴宫火起焚尔窠，炎洲逐翠遭网罗。",
        "dynasty": "唐",
        "collection_info": null
    },
    {
        "uuid": "03c881ca1503244ef151381c23947674",
        "title": "相和歌辞 野田黄雀行",
        "author": "储光羲",
        "content": "啧啧野田雀，不知躯体微。\n闲穿深蒿裏，争食復争飞。\n穷老一颓舍，枣多桑树稀。\n无枣犹可食，无桑何以衣。\n萧条空仓暮，相引时来归。\n邪路岂不捷，渚田岂不肥。\n水长路且坏，恻恻与心违。",
        "dynasty": "唐",
        "collection_info": null
    },
    {
        "uuid": "786c0850bf3354cf7cbcd8efae449a51",
        "title": "相和歌辞 野田黄雀行",
        "author": "僧贯休",
        "content": "高树风多，吹尔巢落。\n深蒿叶暖，宜尔依薄。\n莫近鸮类，珠网亦恶。\n饮野田之清水，食野田之黄粟。\n深花中睡，𡋯土裏浴。\n如此即全胜啄太仓之谷，而更穿人屋。",
        "dynasty": "唐",
        "collection_info": null
    },
    {
        "uuid": "e7e961543945f00f9d37c583f881486b",
        "title": "相和歌辞 野田黄雀行",
        "author": "僧齐己",
        "content": "双双野田雀，上下同饮啄。\n暖去栖蓬蒿，寒归傍篱落。\n殷勤避罗网，乍可遇鵰鹗。\n鵰鹗虽不仁，分明在寥廓。",
        "dynasty": "唐",
        "collection_info": null
    },
    {
        "uuid": "aee34d4900a701a6254669d86551fb40",
        "title": "相和歌辞 雁门太守行",
        "author": "李贺",
        "content": "黑云压城城欲摧，甲光向月金鳞开。\n角声满天秋色裏，塞上燕支凝夜紫。\n半卷红旗临易水，霜重鼓寒声不起。\n报君黄金台上意，提携玉龙为君死。",
        "dynasty": "唐",
        "collection_info": null
    },
    {
        "uuid": "366d7cb15742afab10e6f88a867c1edd",
        "title": "相和歌辞 雁门太守行",
        "author": "张祜",
        "content": "城头月没霜如水，趚趚蹋沙人似鬼。\n灯前拭泪试香裘，长引一声残漏子。\n驼囊泻酒酒一杯，前头啑血心不回。\n寄语年少妻莫哀，鱼金虎竹天上来，雁门山边骨成灰。",
        "dynasty": "唐",
        "collection_info": null
    },
    {
        "uuid": "b76068f1a3fc5cad5a0bd18ff90e72ae",
        "title": "相和歌辞 雁门太守行",
        "author": "庄南杰",
        "content": "旌旗闪闪摇天末，长笛横吹虏尘阔。\n跨下嘶风白练狞，腰间切玉青蛇活。\n击革摐金燧牛尾，犬羊兵败如山死。\n九泉寂寞葬秋虫，湿云荒草啼秋思。",
        "dynasty": "唐",
        "collection_info": null
    },
    {
        "uuid": "cde769ed99e44307aaffc0492df51eea",
        "title": "相和歌辞 飞来双白鹤",
        "author": "虞世南",
        "content": "飞来双白鹤，奋翼远凌烟。\n双栖集紫盖，一举背青田。\n扬影过伊洛，流声入管弦。\n鸣羣倒景外，刷羽阆风前。\n映海疑浮雪，拂涧泻飞泉。\n燕雀宁知去，蜉蝣不识还。\n何言别俦侣，从此间山川。\n顾步已相失，裴回反自怜。\n危心犹警露，哀响讵闻天。\n无因振六翮，轻举復随仙。",
        "dynasty": "唐",
        "collection_info": null
    },
    {
        "uuid": "52d7b568d14a8e1d30402ca1586e7e39",
        "title": "相和歌辞 门有车马客行",
        "author": "虞世南",
        "content": "财雄重交结，戚里擅豪华。\n曲台临上路，高门抵狭斜。\n赭汗千金马，绣毂五香车。\n白鹤随飞盖，朱鹭入鸣笳。\n夏莲开劒水，春桃发露花。\n轻裙染回雪，浮蚁泛流霞。\n高谈辨飞兔，摛藻握灵蛇。\n逢恩借羽翼，失路委泥沙。\n暧暧风烟晚，路长归骑远。\n日斜青琐第，尘飞金谷苑。\n危弦促柱奏巴渝，遗簪堕珥解罗襦。\n如何守直道，飜使谷名愚。",
        "dynasty": "唐",
        "collection_info": null
    },
    {
        "uuid": "b14079dc64c99e26bbb3668210981251",
        "title": "相和歌辞 门有车马客行",
        "author": "李白",
        "content": "门有车马客，金鞍曜朱轮。\n谓从丹霄落，乃是故乡亲。\n呼儿埽中堂，坐客论悲辛。\n对酒两不饮，停觞泪盈巾。\n叹我万里游，飘飖三十春。\n空谈霸王略，紫绶不挂身。\n雄劒藏玉匣，阴符生素尘。\n廓落无所合，流离湘水滨。\n借问宗党间，多为泉下人。\n生苦百战役，死託万鬼邻。\n北风扬胡沙，埋翳周与秦。\n大运且如此，苍穹宁匪仁。\n恻怆竟何道？存亡任大钧。",
        "dynasty": "唐",
        "collection_info": null
    },
    {
        "uuid": "2642e2288b489fcbb47af52b9dde7013",
        "title": "相和歌辞 蜀道难",
        "author": "张文琮",
        "content": "梁山镇地险，积石阻云端。\n深谷下寥廓，层岩上郁盘。\n飞梁架绝岭，栈道接危峦。\n揽辔独长息，方知斯路难。",
        "dynasty": "唐",
        "collection_info": null
    },
    {
        "uuid": "ce3317e0c3caf3ac17dc8a2a24990efc",
        "title": "相和歌辞 蜀道难",
        "author": "李白",
        "content": "噫吁嚱！危乎高哉！蜀道之难难于上青天！蚕丛及鱼凫，开国何茫然。\n尔来四万八千岁，乃与秦塞通人烟。\n西当太白有鸟道，可以横绝峨眉巅。\n地崩山摧壮士死，然后天梯石栈方钩连。\n上有六龙迴日之高标，下有衝波逆折之迴川。\n黄鹤之飞尚不得，猨猱欲度愁攀缘。\n青泥何盘盘，百步九折萦岩峦。\n扪参历井仰胁息，以手抚膺坐长叹。\n问君西游何时还？畏途巉岩不可攀。\n但见悲鸟号枯木，雄飞呼雌绕林间。\n又闻子规啼夜月，愁空山，蜀道之难难于上青天！使人听此雕朱颜。\n连峰去天不盈尺，枯松倒挂倚绝壁。\n飞湍瀑流相喧豗，砅崖转石万壑雷。\n其崄也若此，嗟尔远道之人胡为乎来哉？劒阁峥嵘而崔嵬，一夫当关，万夫莫开。\n所守或匪亲，化为狼与豺。\n朝避猛虎，夕避长蛇。\n磨牙吮血，杀人如麻。\n锦城虽云乐，不如早还家。\n蜀道之难难于上青天，侧身西望长咨嗟。",
        "dynasty": "唐",
        "collection_info": null
    },
    {
        "uuid": "e23383a460d762bcd6747b9a41d66624",
        "title": "相和歌辞 棹歌行",
        "author": "骆宾王",
        "content": "写月图黄罢，凌波拾翠通。\n镜花摇芰日，衣麝入荷风。\n叶密舟难荡，莲疎浦易空。\n凤媒羞自託，鸳翼恨难穷。\n秋帐灯花翠，倡楼粉色红。\n相思无别曲，幷在棹歌中。",
        "dynasty": "唐",
        "collection_info": null
    },
    {
        "uuid": "5f2370be56d14464e7c215028c82935e",
        "title": "相和歌辞 棹歌行",
        "author": "徐坚",
        "content": "棹女饰银钩，新妆下翠楼。\n霜丝青桂檝，兰栧紫霞舟。\n水落金陵曙，风起洞庭秋。\n扣船过曲浦，飞帆越回流。\n影入桃花浪，香飘杜若洲。\n洲长殊未返，萧散云霞晚。\n日下大江平，烟生归岸远。\n岸远闻潮波，争途游戏多。\n因声赵津女，来听采菱歌。",
        "dynasty": "唐",
        "collection_info": null
    },
    {
        "uuid": "a07402b4a5bfa9236005806ae7cd9b61",
        "title": "相和歌辞 胡无人行",
        "author": "徐彦伯",
        "content": "十月繁霜下，征人远凿空。\n云摇锦更节，海照角端弓。\n暗碛埋砂树，衝飙卷塞蓬。\n方随膜拜入，歌舞玉门中。",
        "dynasty": "唐",
        "collection_info": null
    },
    {
        "uuid": "8659ee9d6f9cf53295873a95fd2b2d28",
        "title": "相和歌辞 胡无人行",
        "author": "聂夷中",
        "content": "男儿徇大义，立节不沽名。\n腰间悬陆离，大歌胡无行。\n不读战国书，不览黄石经。\n醉卧咸阳楼，梦入受降城。\n更愿生羽翼，飞身入青冥。\n请携天子劒，斫下旄头星。\n自然胡无人，虽有无战争。\n悠哉典属国，驱羊老一生。",
        "dynasty": "唐",
        "collection_info": null
    },
    {
        "uuid": "a79261b91da90dace902cfd03163ccaa",
        "title": "相和歌辞 胡无人行",
        "author": "李白",
        "content": "严风吹霜海草雕，筋干精坚胡马骄。\n汉家战士三十万，将军兼领霍嫖姚。\n流星白羽腰间插，劒花秋莲光出匣。\n天兵照雪下玉关，虏箭如沙射金甲。\n云龙风虎尽交迴，太白入月敌可摧。\n敌可摧，旄头灭，履胡之肠涉胡血。\n悬胡青天上，埋胡紫[塞]旁。\n胡无人，汉道昌，陛下之寿三千霜。\n但歌大风云飞扬，安得猛士兮守四方。\n胡无人，汉道昌。",
        "dynasty": "唐",
        "collection_info": null
    },
    {
        "uuid": "a06ac4836db96cc6d7f265fcd04325ca",
        "title": "相和歌辞 胡无人行",
        "author": "僧贯休",
        "content": "霍嫖姚，赵充国，天子将之平朔漠。\n肉胡之肉，烬胡帐幄。\n千里万里，惟留胡之空壳。\n边风萧萧，榆叶初落。\n杀气昼赤，枯骨夜哭。\n将军既立殊勋，遂有胡无人曲。\n我闻之，天子富有四海，德被无垠。",
        "dynasty": "唐",
        "collection_info": null
    },
    {
        "uuid": "d4b4f568d2e24f4800afa901a5b32432",
        "title": "相和歌辞 白头吟",
        "author": "刘希夷",
        "content": "洛阳城东桃李花，飞来飞去落谁家。\n洛阳女儿惜颜色，行逢落花长叹息。\n今年花落颜色改，明年花开復谁在。\n已见松柏摧为薪，更闻桑田变成海。\n古人无復洛城东，今人还对落花风。\n年年岁岁花相似，岁岁年年人不同。\n寄言全盛红颜子，须怜半死白头翁。\n此翁白头真可怜，伊昔红颜美少年。\n公子王孙芳树下，清歌妙舞落花前。\n光禄池台文锦绣，将军楼阁画神仙。\n一朝卧病无人识，三春行乐在谁边。\n宛转蛾眉能几时，须臾白髮乱如丝。\n但看旧来歌舞地，惟有黄昏鸟雀悲。",
        "dynasty": "唐",
        "collection_info": null
    },
    {
        "uuid": "3a2b915eed3e51063dd654a68bf67086",
        "title": "相和歌辞 白头吟二首 一",
        "author": "李白",
        "content": "锦水东北流，波荡双鸳鸯。\n雄巢汉宫树，雌弄秦草芳。\n宁同万死碎绮翼，不忍云间两分张。\n此时阿娇正娇妬，独坐长门愁日暮。\n但愿君恩顾妾深，岂惜黄金将买赋。\n相如作赋得黄金，丈夫好新多异心。\n一朝将聘茂陵女，文君因赠白头吟。\n东流不作西归水，落花辞条归故林。\n兔丝固无情，随风任颠倒。\n谁使女萝枝，而来彊萦抱。\n两草犹一心，人心不如草。\n莫卷龙须席，从他生网丝。\n且留琥珀枕，或有梦来时。\n覆水再收岂满杯，弃妾已去难重回。\n古时得意不相负，祗今惟见青陵台。",
        "dynasty": "唐",
        "collection_info": null
    },
    {
        "uuid": "79a19c236468f9739b2946802ba8cb7d",
        "title": "相和歌辞 白头吟二首 二",
        "author": "李白",
        "content": "锦水东流碧，波荡双鸳鸯。\n雄巢汉宫树，雌弄秦草芳。\n相如去蜀谒武帝，赤车驷马生辉光。\n一朝再览大人作，万乘忽欲凌云翔。\n闻道阿娇失恩宠，千金买赋要君王。\n相如不忆贫贱日，官高金多聘私室。\n茂陵姝子皆见求，文君欢爱徒此毕。\n泪如双泉水，行堕紫罗襟。\n五起鸡三唱，清晨白头吟。\n长吁不整绿云鬓，仰诉青天哀怨深。\n城崩杞梁妻，谁道土无心。\n东流不作西归水，落花辞枝羞故林。\n头上玉燕钗，是妾嫁时物。\n赠君表相思，罗袖幸时拂。\n莫卷龙须席，从他生网丝。\n且留琥珀枕，还有梦来时。\n鹔鹴裘在锦屏上，自君一挂无由披。\n妾有秦楼镜，照心胜照井。\n愿持照新人，双对可怜影。\n覆水却收不满杯，相如还谢文君回。\n古来得意不相负，祗今惟有青陵台。",
        "dynasty": "唐",
        "collection_info": null
    },
    {
        "uuid": "40d21e4dfeb4f1e698b2d0c45a2f0a6b",
        "title": "相和歌辞 白头吟",
        "author": "张籍",
        "content": "请君膝上琴，弹我白头吟。\n忆昔君前娇笑语，两情宛转如萦素。\n宫中为我起高楼，更开华池种芳树。\n春天百草秋始衰，弃我不待白头时。\n罗襦玉珥色未暗，今朝已道不相宜。\n扬州青铜作明镜，暗中持照不见影。\n人心回互自无穷，眼前好恶那能定。\n君恩已去若再返，菖蒲花生月长满。",
        "dynasty": "唐",
        "collection_info": null
    },
    {
        "uuid": "1a2d9dbf887f09f317086bb9288dc85f",
        "title": "相和歌辞 反白头吟",
        "author": "白居易",
        "content": "炎炎者烈火，营营者小蝇。\n火不热真玉，蝇不点清冰。\n此苟无所受，彼莫能相仍。\n乃知物性中，各有能不能。\n古称怨报死，则人有所惩。\n惩淫或应可，在道未为弘。\n譬如蜩鷃徒，啾啾啅龙鹏。\n宜当委之去，寥廓高飞腾。\n岂能泥尘下，区区酬怨憎。\n胡为作自苦，吞悲仍抚膺。",
        "dynasty": "唐",
        "collection_info": null
    },
    {
        "uuid": "1b7b6a1599c84a12d3a7ad6a93aec5fb",
        "title": "相和歌辞 决绝[词]三首 一",
        "author": "元稹",
        "content": "乍可为天上牵牛织女星，不愿为庭前红槿枝。\n七月七日一相见，故心终不移。\n那能朝开暮飞去，一任东西南北吹。\n分不两相守，恨不两相思。\n对面且如此，背面当何知。\n春风撩乱伯劳语，此时抛去时。\n握手苦相问，竟不言后期。\n君情既决绝，妾意已参差。\n借如死生别，安得长苦悲。",
        "dynasty": "唐",
        "collection_info": null
    },
    {
        "uuid": "74946c48ad70d8b86313f21bb7582aae",
        "title": "相和歌辞 决绝[词]三首 二",
        "author": "元稹",
        "content": "噫春冰之将泮，何余怀之独结。\n有美一人，于焉旷绝。\n一日不见，比一日于三年，况三年之旷别。\n水得风兮小而已波，笋在苞兮高不见节。\n矧桃李之当春，竞众人之攀折。\n我自顾悠悠而若云，又安能保君皓皓之如雪。\n感破镜之分明，覩泪痕之余血。\n幸他人之既不我先，又安能使他人之终不我夺。\n已焉哉！织女别黄姑，一年一度暂相见，彼此隔河何事无。",
        "dynasty": "唐",
        "collection_info": null
    },
    {
        "uuid": "eb7f87d30942fc6d22267927effb7b23",
        "title": "相和歌辞 决绝[词]三首 三",
        "author": "元稹",
        "content": "夜夜相抱眠，幽怀尚沈结。\n那堪一年事，长遣一宵说。\n但感久相思，何暇暂相悦。\n虹桥薄夜成，龙驾侵晨列。\n生憎野鹊往迟回，死恨天鸡识时节。\n曙色渐曈昽，华星次明灭。\n一去又一年，一年何时彻。\n有此迢遰期，不如生死别。",
        "dynasty": "唐",
        "collection_info": null
    },
    {
        "uuid": "46e1d0d532d3c8ce41f49e954a6a8362",
        "title": "相和歌辞 梁甫吟",
        "author": "李白",
        "content": "长啸梁甫吟，何时见阳春？君不见朝歌屠叟辞棘津，八十西来钓渭滨。\n宁羞白髮照渌水，逢时吐气思经纶。\n广张三千六百钧，风雅暗与文王亲。\n大贤虎变愚不测，当年颇似寻常人。\n君不见高阳酒徒起草中，长揖山东隆准公。\n入门不拜骋雄辨，两女辍洗来趋风。\n东下齐城七十二，指麾楚汉如旋蓬。\n狂生落拓尚如此，何况壮士当羣雄。\n我欲攀龙见明主，雷公砰訇震天鼓。\n帝旁投壶多玉女，三时大笑开电光。\n倏烁晦冥起风雨，阊阖九门不可通。\n以额叩关阍者怒，白日不照吾精诚。\n杞国无事忧天倾，䝟貐磨牙竞人肉。\n驺虞不折生草茎，手接飞猱搏雕虎。\n侧足焦原未言苦，智者可卷愚者豪。\n世人见我轻鸿毛，力排南山三壮士，齐相杀之费二桃。\n吴楚弄兵无剧孟，亚夫咍尔为徒劳。\n梁父吟，梁父吟，声正悲。\n张公两龙劒，神物合有时。\n风云感会起屠钓，大人𡸣屼当安之。",
        "dynasty": "唐",
        "collection_info": null
    },
    {
        "uuid": "e61bb8b0c5b3c31a6f84fb5d20a76534",
        "title": "相和歌辞 东武吟",
        "author": "李白",
        "content": "好古笑流俗，素闻贤达风。\n方希佐明主，长揖辞成功。\n白日在高天，回光烛微躬。\n恭承凤皇诏，歘起云萝中。\n清切紫霄迥，优游丹禁通。\n君王赐颜色，声价凌烟虹。\n乘舆拥翠盖，扈从金城东。\n宝马丽绝景，锦衣入新丰。\n倚岩望松雪，对酒鸣丝桐。\n因学扬子云，献赋甘泉宫。\n天书美片善，清芬播无穷。\n归来入咸阳，谈笑皆王公。\n一朝去金马，飘落成飞蓬。\n宾友日疎散，玉尊亦已空。\n才力犹可倚，不惭世上雄。\n闲作东武吟，曲尽情未终。\n书此谢知己，吾寻黄绮翁。",
        "dynasty": "唐",
        "collection_info": null
    },
    {
        "uuid": "1fe1d873fbbfb70b8874911ee19556f8",
        "title": "相和歌辞 怨诗二首 一",
        "author": "薛奇童",
        "content": "日晚梧桐落，微寒入禁垣。\n月悬三雀观，霜度万秋门。\n艳舞矜新宠，愁容泣旧恩。\n不堪深殿裏，帘外欲黄昏。",
        "dynasty": "唐",
        "collection_info": null
    },
    {
        "uuid": "e8d604e821a3f4c8be7e866966f00f27",
        "title": "相和歌辞 怨诗二首 二",
        "author": "薛奇童",
        "content": "禁苑春风起，流莺绕合欢。\n玉窗通日气，珠箔卷轻寒。\n杨叶垂金砌，梨花入井阑。\n君王好长袖，新作舞衣宽。",
        "dynasty": "唐",
        "collection_info": null
    },
    {
        "uuid": "8995465b4f0648a942e56a9d7c3a235c",
        "title": "相和歌辞 怨诗",
        "author": "张汯",
        "content": "去年离别雁初归，今夜裁缝萤已飞。\n征客近来音信断，不知何处寄寒衣。",
        "dynasty": "唐",
        "collection_info": null
    },
    {
        "uuid": "9782dc923ddff639ee8441d77391c88b",
        "title": "相和歌辞 怨诗",
        "author": "刘元济",
        "content": "玉关芳信断，兰闺锦字新。\n愁来好自抑，念切已含嚬。\n虚牖风惊梦，空床月厌人。\n归期傥可促，勿度柳园春。",
        "dynasty": "唐",
        "collection_info": null
    },
    {
        "uuid": "f8fc51563bfb2c88fbfca8ffddf8d8ed",
        "title": "相和歌辞 怨诗三首 一",
        "author": "李暇",
        "content": "罗敷初总髻，蕙芳正娇小。\n月落始归船，春眠恆着晓。",
        "dynasty": "唐",
        "collection_info": null
    },
    {
        "uuid": "210aaf00501a40daba2c92205d77748d",
        "title": "相和歌辞 怨诗三首 二",
        "author": "李暇",
        "content": "何处期郎游？小苑花台间。\n相忆不可见，且復乘月还。",
        "dynasty": "唐",
        "collection_info": null
    },
    {
        "uuid": "1e2b0ab3d98db460e5a8fa9e91420167",
        "title": "相和歌辞 怨诗三首 三",
        "author": "李暇",
        "content": "别来花照路，别后露垂叶。\n歌舞须及时，如何坐悲妾。",
        "dynasty": "唐",
        "collection_info": null
    },
    {
        "uuid": "77da15165d59b5ad41ce6287e2a9e62e",
        "title": "相和歌辞 怨诗二首 一",
        "author": "崔国辅",
        "content": "楼前桃李疎，池上芙蓉落。\n织锦犹未成，虫声入罗幕。",
        "dynasty": "唐",
        "collection_info": null
    },
    {
        "uuid": "1bf15a03bd1721decb330d4e1f2dcf47",
        "title": "相和歌辞 怨诗二首 二",
        "author": "崔国辅",
        "content": "妾有罗衣裳，秦王在时作。\n为舞春风多，秋来不堪着。",
        "dynasty": "唐",
        "collection_info": null
    },
    {
        "uuid": "a01514dcf5862c182f327baf7c0fc1fa",
        "title": "相和歌辞 怨诗",
        "author": "孟郊",
        "content": "试妾与君泪，两处滴池水。\n看取芙蓉花，今年为谁死。",
        "dynasty": "唐",
        "collection_info": null
    },
    {
        "uuid": "e853a177dcfc5f69a16aa983ba051c06",
        "title": "相和歌辞 怨诗",
        "author": "刘义",
        "content": "君莫嫌丑妇，丑妇死守贞。\n山头一怪石，长作望夫名。\n鸟有并翼飞，兽有比肩行。\n丈夫不立义，岂如鸟兽情。",
        "dynasty": "唐",
        "collection_info": null
    },
    {
        "uuid": "b1f3d25884ee09242a594443379f58bf",
        "title": "相和歌辞 怨诗",
        "author": "鲍溶",
        "content": "女萝寄松柏，绿蔓花绵绵。\n三五定君婚，结髮早移天。\n肃肃羊雁礼，泠泠琴瑟篇。\n恭承采蘩祀，敢效同居贤。\n皎日不留景，良时如逝川。\n秋心还遗爱，春貌无归妍。\n翠袖洗朱粉，碧阶对绮钱。\n新人易如玉，废瑟难为弦。\n寄羡蕣华木，荣名香阁前。\n岂无摇落苦，贵与根蒂连。\n希君旧光景，照妾薄暮年。",
        "dynasty": "唐",
        "collection_info": null
    },
    {
        "uuid": "0c41aaf062ca3bd9b01152e3ef6d7102",
        "title": "相和歌辞 怨诗",
        "author": "白居易",
        "content": "夺宠心那惯，寻思倚殿门。\n不知移旧爱，何处作新恩。",
        "dynasty": "唐",
        "collection_info": null
    },
    {
        "uuid": "f99111f5921237a548b492c3e02ea92d",
        "title": "相和歌辞 怨诗二首 一",
        "author": "姚氏月华",
        "content": "春水悠悠春水绿，对此思君泪相续。\n羞将离恨向东风，理尽秦筝不成曲。",
        "dynasty": "唐",
        "collection_info": null
    },
    {
        "uuid": "017f682acbef4fdaffaa2ca0056cc746",
        "title": "相和歌辞 怨诗二首 二",
        "author": "姚氏月华",
        "content": "与君形影分胡越，玉枕终年对离别。\n登台北望烟雨深，回身泣向寥天月。",
        "dynasty": "唐",
        "collection_info": null
    },
    {
        "uuid": "481df9643a49aee1bb05d1842d3dd5ee",
        "title": "相和歌辞 怨歌行",
        "author": "虞世南",
        "content": "紫殿秋风冷，雕甍白日沈。\n裁纨悽断曲，织素别离心。\n掖庭羞改画，长门不惜金。\n宠移恩稍薄，情疎恨转深。\n香销翠羽帐，弦断凤皇琴。\n镜前红粉歇，阶上绿苔侵。\n谁言掩歌扇，飜作白头吟。",
        "dynasty": "唐",
        "collection_info": null
    },
    {
        "uuid": "0b76c715a228d035aca77c8827552f7c",
        "title": "相和歌辞 怨歌行",
        "author": "李白",
        "content": "十五入汉宫，花颜笑春红。\n君王选玉色，侍寝金屏中。\n荐枕娇夕月，卷衣恋春风。\n宁知赵飞燕，夺宠恨无穷。\n沈忧能伤人，绿鬓成霜蓬。\n一朝不得意，世事徒为空。\n鹔鹴换美酒，舞衣罢雕笼。\n寒苦不忍言，为君奏丝桐。\n肠断弦亦绝，悲心夜忡忡。",
        "dynasty": "唐",
        "collection_info": null
    },
    {
        "uuid": "79d1daa7798b6678986778d5615ee12a",
        "title": "相和歌辞 怨歌行",
        "author": "吴少微",
        "content": "城南有怨妇，含怨倚兰丛。\n自谓二八时，歌舞入汉宫。\n皇恩弄幸玉堂中，绿陌黄花催夜酒。\n锦衣罗袂逐春风，建章西宫焕若神。\n燕赵美女二千人，君王厌德不忘新。\n况羣艳冶纷来陈，是时别君不再见。\n三十三春长信殿，长信重门昼掩关。\n清房晓帐幽且闲，绮窗虫网氛尘色。\n文轩莺对桃李颜，天王贵宫不贮老。\n浩然泪陨今来还，自怜转晚暮。\n试逐佳游芳草路，小腰丽女夺人奇。\n金鞍少年曾不顾，归来谁为夫。\n请谢西家妇，莫辞先醉解罗襦。",
        "dynasty": "唐",
        "collection_info": null
    },
    {
        "uuid": "0bcf6191722ae4eeb5070097a1191e44",
        "title": "相和歌辞 明月照高楼",
        "author": "雍陶",
        "content": "朗月何高高，楼中帘影寒。\n一妇独含叹，四坐谁成欢。\n时节屡已移，游旅杳不还。\n沧溟倘未涸，妾泪终不干。\n君若无定云，妾若不动山。\n云行出山易，山逐云去难。\n愿为边塞尘，因风委君颜。\n君颜良洗多，荡妾浊水间。",
        "dynasty": "唐",
        "collection_info": null
    },
    {
        "uuid": "edcebe8f354888ea0eb276347e1ab3a0",
        "title": "相和歌辞 长门怨",
        "author": "徐贤妃",
        "content": "旧爱柏梁台，新宠昭阳殿。\n守分辞方辇，含情泣团扇。\n一朝歌舞荣，夙昔诗书贱。\n颓恩诚已矣，覆水难重荐。",
        "dynasty": "唐",
        "collection_info": null
    },
    {
        "uuid": "5cfc8ff8c6d15b37e14b5dbc35c60711",
        "title": "相和歌辞 长门怨",
        "author": "沈佺期",
        "content": "月皎风泠泠，长门次掖庭。\n玉阶闻坠叶，罗幌见飞萤。\n清露凝珠缀，流尘下翠屏。\n妾心君未察，秋叹剧繁星。",
        "dynasty": "唐",
        "collection_info": null
    },
    {
        "uuid": "69b160772c19a981efed427ae180c5f1",
        "title": "相和歌辞 长门怨",
        "author": "吴少微",
        "content": "月出映曾城，孤圜上太清。\n君王春爱歇，枕席凉风生。\n怨咽不能寝，踟蹰步前楹。\n空阶白露色，百草寒虫鸣。\n念昔金房裏，犹嫌玉座轻。\n如何娇所误，长夜泣恩情。",
        "dynasty": "唐",
        "collection_info": null
    },
    {
        "uuid": "f9ebbd0bb272ddd2edcff3e9f4d83021",
        "title": "相和歌辞 长门怨",
        "author": "张修之",
        "content": "长门落景尽，洞房秋月明。\n玉阶草路积，金屋网尘生。\n妾妬今应改，君恩昔未平。",
        "dynasty": "唐",
        "collection_info": null
    },
    {
        "uuid": "9709f0329c41189582d27630c58015d1",
        "title": "相和歌辞 长门怨",
        "author": "裴交泰",
        "content": "自闭长门经几秋，罗衣湿尽泪还流。\n一种蛾眉明月夜，南宫歌管北宫愁。",
        "dynasty": "唐",
        "collection_info": null
    },
    {
        "uuid": "fedc6fdfd3ca7882f0ad91bc44365d18",
        "title": "相和歌辞 长门怨",
        "author": "刘皁",
        "content": "宫殿沈沈月欲分，昭阳更漏不堪闻。\n珊瑚枕上千行泪，不是思君是恨君。",
        "dynasty": "唐",
        "collection_info": null
    },
    {
        "uuid": "5bb6644d2fc7747bf5766a26ffc71c57",
        "title": "相和歌辞 长门怨",
        "author": "袁晖",
        "content": "早知君爱歇，本自无萦妬。\n谁使恩情深，今来反相误。\n愁眠罗帐晓，泣坐金闺暮。\n独有梦中魂，犹言意如故。",
        "dynasty": "唐",
        "collection_info": null
    },
    {
        "uuid": "85e5705dfca100d9abd271dc55c6a6eb",
        "title": "相和歌辞 长门怨",
        "author": "刘言史",
        "content": "独坐炉边结夜愁，暂时恩去亦难留。\n手持金箸垂红泪，乱拨寒灰不举头。",
        "dynasty": "唐",
        "collection_info": null
    },
    {
        "uuid": "29a07fd285920e02b20db2d921ff5885",
        "title": "相和歌辞 长门怨二首 一",
        "author": "李白",
        "content": "天回北斗挂西楼，金屋无人萤火流。\n月光欲到长门殿，别作深宫一段愁。",
        "dynasty": "唐",
        "collection_info": null
    },
    {
        "uuid": "298e9203a2f52b1282172bfb8fa01b3e",
        "title": "相和歌辞 长门怨二首 二",
        "author": "李白",
        "content": "桂殿长愁不记春，黄金四屋起秋尘。\n夜悬明镜青天上，独照长门宫裏人。",
        "dynasty": "唐",
        "collection_info": null
    },
    {
        "uuid": "e2571fb2b35ed30ad3738aa5e95a4a69",
        "title": "相和歌辞 长门怨",
        "author": "李华",
        "content": "弱体鸳鸯荐，啼妆翡翠衾。\n鸦鸣秋殿晓，人静禁门深。\n每忆椒房宠，那堪永巷阴。\n日惊罗带缓，非復旧来心。",
        "dynasty": "唐",
        "collection_info": null
    },
    {
        "uuid": "6d6397f6b2c509ed780283b841a6ba2d",
        "title": "相和歌辞 长门怨",
        "author": "岑参",
        "content": "君王嫌妾妬，闭妾在长门。\n舞袖垂新宠，愁眉结旧恩。\n绿钱生履迹，红粉湿啼痕。\n羞被桃花笑，看春独不言。",
        "dynasty": "唐",
        "collection_info": null
    },
    {
        "uuid": "4583d5d90c912fbbf4154cbf03793e8e",
        "title": "相和歌辞 长门怨",
        "author": "齐澣",
        "content": "茕茕孤思逼，寂寂长门夕。\n妾妬亦非深，君恩那不惜。\n携琴就玉阶，调悲声未谐。\n将心託明月，流影入君怀。",
        "dynasty": "唐",
        "collection_info": null
    },
    {
        "uuid": "c4fd19daebdfbb180964dd49896905c6",
        "title": "相和歌辞 长门怨",
        "author": "刘长卿",
        "content": "何事长门闭，珠帘只自垂。\n月移深殿早，春向后宫迟。\n蕙草生闲地，梨花发旧枝。\n芳菲自恩幸，看却被风吹。",
        "dynasty": "唐",
        "collection_info": null
    },
    {
        "uuid": "14fda937502a3e80350e77fa09b00a27",
        "title": "相和歌辞 长门怨",
        "author": "僧皎然",
        "content": "春风日日闭长门，摇荡春心自梦魂。\n若遣花开只笑妾，不如桃李正无言。",
        "dynasty": "唐",
        "collection_info": null
    },
    {
        "uuid": "24e8af570ce18bdece38b7a50e8f80a1",
        "title": "相和歌辞 长门怨",
        "author": "卢纶",
        "content": "空宫古廊殿，寒月照斜晖。\n卧听未央曲，满箱歌舞衣。",
        "dynasty": "唐",
        "collection_info": null
    },
    {
        "uuid": "de3ea885580ed3affa7860cf71b43565",
        "title": "相和歌辞 长门怨",
        "author": "戴叔伦",
        "content": "自忆专房宠，曾居第一流。\n移恩向何处？暂妬不容收。\n夜久丝管绝，月明宫殿秋。\n空将旧时意，长望凤皇楼。",
        "dynasty": "唐",
        "collection_info": null
    },
    {
        "uuid": "d6eb7b3c7298f71f96fca19f9d355f0e",
        "title": "相和歌辞 长门怨",
        "author": "刘驾",
        "content": "御泉长绕凤皇楼，只是恩波别处流。\n闲揲舞衣归未得，夜来砧杵六宫秋。",
        "dynasty": "唐",
        "collection_info": null
    },
    {
        "uuid": "749e5d0424939327355e735fa83e6539",
        "title": "相和歌辞 长门怨 一",
        "author": "高蟾",
        "content": "天上何劳万古春，君前谁是百年人。\n魂销尚媿金炉烬，思起犹惭玉辇尘。\n烟翠薄情攀不得，星芒浮艳采无因。\n可怜明镜来相向，何似恩光朝夕新。",
        "dynasty": "唐",
        "collection_info": null
    },
    {
        "uuid": "9e1515d2b1803c22da6e2de5971437db",
        "title": "相和歌辞 长门怨 二",
        "author": "高蟾",
        "content": "天上凤皇休寄梦，人间鹦鹉旧堪悲。\n平生心绪无人识，一隻金梭万丈丝。",
        "dynasty": "唐",
        "collection_info": null
    },
    {
        "uuid": "d2af0304b3521e0e6823d124013839ac",
        "title": "相和歌辞 长门怨",
        "author": "张祜",
        "content": "日映宫墙柳色寒，笙歌遥指碧云端。\n珠铅滴尽无心语，彊把花枝冷笑看。",
        "dynasty": "唐",
        "collection_info": null
    },
    {
        "uuid": "2c020def8717a01f9ad71c4b57bb0ff2",
        "title": "相和歌辞 长门怨二首 一",
        "author": "郑谷",
        "content": "闲把罗衣泣凤皇，先朝曾教舞霓裳。\n春来却羡庭花落，得逐晴风出禁墙。",
        "dynasty": "唐",
        "collection_info": null
    },
    {
        "uuid": "9e4fb1be62f7cb30d2ac03f2716de1bd",
        "title": "相和歌辞 长门怨二首 二",
        "author": "郑谷",
        "content": "流水君恩共不回，杏花争忍埽成堆。\n残春未必多烟雨，泪滴闲阶长绿苔。",
        "dynasty": "唐",
        "collection_info": null
    },
    {
        "uuid": "3490479c3bb9c03494ae08bc92eef4ae",
        "title": "相和歌辞 长门怨二首 一",
        "author": "刘氏媛",
        "content": "雨滴梧桐秋夜长，愁心和雨到昭阳。\n泪痕不学君恩断，拭却千行更万行。",
        "dynasty": "唐",
        "collection_info": null
    },
    {
        "uuid": "29b7ec3af28d738bf9b07974cfee311a",
        "title": "相和歌辞 长门怨二首 二",
        "author": "刘氏媛",
        "content": "学画蛾眉独出羣，当时人道便承恩。\n经年不见君王面，花落黄昏空掩门。",
        "dynasty": "唐",
        "collection_info": null
    },
    {
        "uuid": "24b5c82ea486d1af898ff289d312b4c8",
        "title": "相和歌辞 阿娇怨",
        "author": "刘禹锡",
        "content": "望见葳蕤举翠华，试开金屋埽庭花。\n须臾宫女传来信，云幸平阳公主家。",
        "dynasty": "唐",
        "collection_info": null
    },
    {
        "uuid": "e39d11b420e6e7fb167283f40e05aba3",
        "title": "相和歌辞 班倢伃",
        "author": "徐彦伯",
        "content": "君恩忽断绝，妾思终未央。\n巾栉不可见，枕席空余香。\n窗暗网罗白，阶秋苔藓黄。\n应门寂已闭，流涕向昭阳。",
        "dynasty": "唐",
        "collection_info": null
    },
    {
        "uuid": "7e6a21559ac2e2994dafc25e2a7e676e",
        "title": "相和歌辞 班倢伃",
        "author": "严识玄",
        "content": "贱妾如桃李，君王若岁时。\n秋风一已劲，摇落不胜悲。\n寂寂苍苔满，沈沈绿草滋。\n荣华非此日，指辇竞何辞。",
        "dynasty": "唐",
        "collection_info": null
    },
    {
        "uuid": "278e9b0cc9feda67171e1af750bf15d8",
        "title": "相和歌辞 班倢伃三首 一",
        "author": "王维",
        "content": "玉窗萤影度，金殿人声绝。\n秋夜守罗帏，孤灯耿不灭。",
        "dynasty": "唐",
        "collection_info": null
    },
    {
        "uuid": "32ddcda158f6b5b8ee96275c4f14da42",
        "title": "相和歌辞 班倢伃三首 二",
        "author": "王维",
        "content": "宫殿生秋草，君王恩幸疎。\n那堪闻凤吹，门外度金舆。",
        "dynasty": "唐",
        "collection_info": null
    }
]