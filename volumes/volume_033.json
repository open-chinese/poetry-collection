[
    {
        "uuid": "9c7e4449bd44955f5580fbca1c9e893b",
        "title": "留别",
        "author": "唐彦谦",
        "content": "丹湖湖上送行舟，白鴈啼残芦叶秋。\n采石江头旧时路，题诗还忆水边楼。",
        "dynasty": "唐",
        "collection_info": null
    },
    {
        "uuid": "e52eaa85ead6242d8e278bb592942f4a",
        "title": "咏竹",
        "author": "唐彦谦",
        "content": "醉卧凉阴沁骨清，石床冰簟梦难成。\n月明午夜生虚籁，悞听风声是雨声。",
        "dynasty": "唐",
        "collection_info": null
    },
    {
        "uuid": "25db87f526f7f1278c59f2a34690554c",
        "title": "忆孟浩然",
        "author": "唐彦谦",
        "content": "郊外凌兢西復东，雪晴驴背兴无穷。\n句搜明月梨花内，趣入春风柳絮中。",
        "dynasty": "唐",
        "collection_info": null
    },
    {
        "uuid": "f38cbe8d5997311c4856e224edbf1e60",
        "title": "寄友三首 一",
        "author": "唐彦谦",
        "content": "新酒秦淮缩项鳊，凌霄花下共流连。\n别来客邸空翘首，细雨春风忆往年。",
        "dynasty": "唐",
        "collection_info": null
    },
    {
        "uuid": "41c9d216360c9b986151baae411278d5",
        "title": "寄友三首 二",
        "author": "唐彦谦",
        "content": "寒灯孤对拥青毡，牢落何如似客边。\n却忆花前酣后饮，醉呼明月上遥天。",
        "dynasty": "唐",
        "collection_info": null
    },
    {
        "uuid": "5ddaef2afdbf73cdbb63bddd8b4f1638",
        "title": "寄友三首 三",
        "author": "唐彦谦",
        "content": "客裏逢春一惘然，梅花落尽柳如烟。\n无情最恨东来鴈，底事音书不肯传。",
        "dynasty": "唐",
        "collection_info": null
    },
    {
        "uuid": "ce9cb929dc21803fbf6608e38ac8475b",
        "title": "无题十首 一",
        "author": "唐彦谦",
        "content": "细草铺茵绿满堤，燕飞晴日正迟迟。\n寻芳陌上花如锦，折得东风第一枝。",
        "dynasty": "唐",
        "collection_info": null
    },
    {
        "uuid": "d4b568d59e408c81d1f0234c552a4039",
        "title": "无题十首 二",
        "author": "唐彦谦",
        "content": "锦筝银甲响鵾弦，勾引春声上绮筵。\n醉倚阑干花下月，犀梳斜亸鬓云边。",
        "dynasty": "唐",
        "collection_info": null
    },
    {
        "uuid": "e3a5983fbc5c24e80d56bc9e9575e5fb",
        "title": "无题十首 三",
        "author": "唐彦谦",
        "content": "楚云湘雨会阳台，锦帐芙蓉向夜开。\n吹罢玉箫春似海，一双綵凤忽飞来。",
        "dynasty": "唐",
        "collection_info": null
    },
    {
        "uuid": "73882aa4131731f3ebe1a5b968f180af",
        "title": "无题十首 四",
        "author": "唐彦谦",
        "content": "春江新水促归航，惜别花前酒漫觞。\n倒尽银瓶浑不醉，却怜和泪入愁肠。",
        "dynasty": "唐",
        "collection_info": null
    },
    {
        "uuid": "86e9e86935e1caee5f0790b84e581e43",
        "title": "无题十首 五",
        "author": "唐彦谦",
        "content": "谁知别易会应难，目断青鸾信渺漫。\n情似蓝桥桥下水，年来流恨几时干。",
        "dynasty": "唐",
        "collection_info": null
    },
    {
        "uuid": "791684418892d46748b6972eb5dc6bb2",
        "title": "无题十首 六",
        "author": "唐彦谦",
        "content": "漏滴铜龙夜已深，柳梢斜月弄疎阴。\n满园芳草年年恨，剔尽灯花夜夜心。",
        "dynasty": "唐",
        "collection_info": null
    },
    {
        "uuid": "1451487935141ae907eab50c61a29001",
        "title": "无题十首 七",
        "author": "唐彦谦",
        "content": "夜合庭前花正开，轻罗小扇为谁裁。\n多情惊起双蝴蝶，飞入巫山梦裏来。",
        "dynasty": "唐",
        "collection_info": null
    },
    {
        "uuid": "313f495fd3a5ef3367937131a36b8241",
        "title": "无题十首 八",
        "author": "唐彦谦",
        "content": "忆别悠悠岁月长，酒兵无计敌愁肠。\n柔丝漫折长亭柳，绾得同心欲寄将。",
        "dynasty": "唐",
        "collection_info": null
    },
    {
        "uuid": "cc9a50e5578355d247cb75593bd63663",
        "title": "无题十首 九",
        "author": "唐彦谦",
        "content": "杨柳青青映画楼，翠眉终日锁离愁。\n杜鹃啼落枝头月，多为伤春恨不休。",
        "dynasty": "唐",
        "collection_info": null
    },
    {
        "uuid": "41a299cc6508dd1999c4012b3ee97f95",
        "title": "无题十首 十",
        "author": "唐彦谦",
        "content": "云色鲛[绡]拭泪颜，一帘春雨杏花寒。\n几时重会鸳鸯侣，月下吹笙和綵鸾。",
        "dynasty": "唐",
        "collection_info": null
    },
    {
        "uuid": "ce980501993bfbf9d1d88e6e6709cb37",
        "title": "寄同上人",
        "author": "唐彦谦",
        "content": "高高山顶寺，更有最高人。\n定起松鸣屋，吟圆月上身。\n云藏三伏热，水散百溪津。\n曾乞兰花供，无书又过春。",
        "dynasty": "唐",
        "collection_info": null
    },
    {
        "uuid": "54ff104fd2a0e2d3f21dd7b632e80a56",
        "title": "夜坐",
        "author": "唐彦谦",
        "content": "愁鬓丁年白，寒灯丙夜青。\n不眠惊戍鼓，久客厌邮铃。\n汹汹城喷海，疎疎屋漏星。\n十年穷父子，相守慰飘零。",
        "dynasty": "唐",
        "collection_info": null
    },
    {
        "uuid": "301fe131befa4aff3d03804046b95caa",
        "title": "弔方干处士二首 一",
        "author": "唐彦谦",
        "content": "不谓高名下，终全玉雪身。\n交犹及前辈，语不似今人。\n别号行鸣鴈，遗编感获麟。\n敛衣应自定，只着古衣巾。",
        "dynasty": "唐",
        "collection_info": null
    },
    {
        "uuid": "c56e0c1fe7e459cb65807658b81c145d",
        "title": "弔方干处士二首 二",
        "author": "唐彦谦",
        "content": "不比他人死，何诗可挽君。\n渊明元懒仕，东野别攻文。\n沧海诸公泪，青山处士坟。\n相看莫浪哭，私谥有前闻。",
        "dynasty": "唐",
        "collection_info": null
    },
    {
        "uuid": "4f827c3022cdf56710019d9fb5048c75",
        "title": "题证道寺",
        "author": "唐彦谦",
        "content": "弯环青径斜，自是野僧家。\n满涧洗岩液，插天排石牙。\n炉寒余栢子，架静落藤花。\n记得逃兵日，门多贵客车。",
        "dynasty": "唐",
        "collection_info": null
    },
    {
        "uuid": "f1194b91d98d8e3e4dc5f13b741edee7",
        "title": "宿赵𡸯别业",
        "author": "唐彦谦",
        "content": "溪山兵后县，风雪旅中人。\n迫夜愁严鼓，衝寒託软巾。\n摧藏名字在，疏率馔殽真。\n今代徐元直，高风自可亲。",
        "dynasty": "唐",
        "collection_info": null
    },
    {
        "uuid": "92b3abb9eb430e03467987296eb2d50e",
        "title": "原上",
        "author": "唐彦谦",
        "content": "危桥横古渡，村野带平林。\n野骛寒塘静，山禽晓树深。\n雨微风矗□，云暗雪侵寻。\n安道门前水，清游岂独吟。",
        "dynasty": "唐",
        "collection_info": null
    },
    {
        "uuid": "96fafe1b119a4de8b7b4cf58cea0eeb1",
        "title": "寄台省知己",
        "author": "唐彦谦",
        "content": "久怀声籍甚，千里致双鱼。\n宦路终推毂，亲帏且着书。\n才名贾太傅，文学马相如。",
        "dynasty": "唐",
        "collection_info": null
    },
    {
        "uuid": "c77f7997de81400a73c0c9d9747f4927",
        "title": "自咏",
        "author": "唐彦谦",
        "content": "白髮三千丈，青春四十年。\n两牙摇欲落，双膝痹如挛。\n强仕非时彦，无闻惜昔贤。\n自期终见恶，未忍舍遗编。",
        "dynasty": "唐",
        "collection_info": null
    },
    {
        "uuid": "42d351bdf933843964a91f4de39c4e22",
        "title": "游阳明洞呈王理得诸君",
        "author": "唐彦谦",
        "content": "禹穴苍茫不可探，人传灵笈锁烟岚。\n初晴鹤点青边嶂，欲雨龙移黑处潭。\n北斗斋坛天寂寂，东风仙洞草毵毵。\n堪怜尹叟非关吏，犹向江南逐老聃。",
        "dynasty": "唐",
        "collection_info": null
    },
    {
        "uuid": "2c1197506e6da5876bf728e4048f5f55",
        "title": "新丰",
        "author": "唐彦谦",
        "content": "沛中歌舞百余人，帝业功成里巷新。\n半夜素灵先哭楚，一星遗火下烧秦。\n貔貅扫尽无三户，鸡犬归来识四邻。\n惆怅故园前事远，晓风长路起埃尘。",
        "dynasty": "唐",
        "collection_info": null
    },
    {
        "uuid": "e1cad12c993ddd7875c8e1bdf3e615e1",
        "title": "拜越公墓因游定水寺有怀源老",
        "author": "唐彦谦",
        "content": "越公已作飞仙去，犹得潭潭好墓田。\n老树背风深拓地，野云依海细分天。\n青峰晓接鸣钟寺，玉井秋澄试茗泉。\n我与源公旧相识，遗言潇洒有人传。",
        "dynasty": "唐",
        "collection_info": null
    },
    {
        "uuid": "936093fdcdd2c69ca04479f5b7221dda",
        "title": "任潜谋隐之作",
        "author": "唐彦谦",
        "content": "江边秋日逢任子，大理索诗吾欲忘。\n为问山资何次第，祗余丹诀转凄凉。\n黄金范蠡曾辞禄，白首虞翻未信方。\n千古浮云共归思，晓风城郭水花香。",
        "dynasty": "唐",
        "collection_info": null
    },
    {
        "uuid": "af8c22899faba68cedd4ffe7550777b9",
        "title": "晚秋游中溪",
        "author": "唐彦谦",
        "content": "淡竹冈前沙鴈飞，小花尖下柘丸肥。\n山云不卷雨自薄，天气欲寒人正归。\n招伴祗须新稻酒，临风犹有旧苔矶。\n故人旧业依稀在，怪石老松今是非。",
        "dynasty": "唐",
        "collection_info": null
    },
    {
        "uuid": "151ea6f36ad79dfe592761538eaf6ffc",
        "title": "寄陈少府兼简叔高",
        "author": "唐彦谦",
        "content": "怀人路绝云归海，避俗门深草蔽丘。\n万事渐消闲客梦，一年虚白少年头。\n山螀啼缓从除架，淮鴈来多莫上楼。\n近日邻家有新酿，每逢诗伴得淹留。",
        "dynasty": "唐",
        "collection_info": null
    },
    {
        "uuid": "b0e4222969852e0dd3eb07addddd7479",
        "title": "过清凉王导墓下",
        "author": "唐彦谦",
        "content": "江左风流廊庙人，荒坟抛与梵宫邻。\n多年羊虎犹眠石，败壁貂蝉祗贮尘。\n万古云山同白骨，一庭花木自青春。\n永思陵下犹凄切，废屋寒风吹野薪。",
        "dynasty": "唐",
        "collection_info": null
    },
    {
        "uuid": "c9d4d56b03ad3cf859aaecdb2b20084d",
        "title": "第三溪",
        "author": "唐彦谦",
        "content": "日晏霜浓十二月，林疎石瘦第三溪。\n云沙有径萦寒烧，松屋无人闻昼鸡。\n几聚衣冠埋作土，当年歌舞醉如泥。\n早知涉世真成梦，不弃山田春雨犁。",
        "dynasty": "唐",
        "collection_info": null
    },
    {
        "uuid": "e7693123279a0164de90e412bafe35db",
        "title": "蒲津河亭",
        "author": "唐彦谦",
        "content": "宿雨清秋霁景澄，广亭高树向晨兴。\n烟横博望乘槎水，日上文王避雨陵。\n孤棹夷犹期独往，曲阑愁绝每长凭。\n思乡怀古多伤别，况此哀吟意不胜。",
        "dynasty": "唐",
        "collection_info": null
    },
    {
        "uuid": "5b56559976b936298abc6695b459783c",
        "title": "毘陵道中",
        "author": "唐彦谦",
        "content": "百年只有百清明，狼狈今年又避兵。\n烟火谁开寒食禁，簪裾那復丽人行。\n禾麻地废生边气，草木春寒起战声。\n渺渺飞鸿天断处，古来还是阖闾城。",
        "dynasty": "唐",
        "collection_info": null
    },
    {
        "uuid": "8449177b157e8cc8d83ee72c7408c2cd",
        "title": "越城待旦",
        "author": "唐彦谦",
        "content": "策策虚楼竹隔明，悲来展转向谁倾。\n天寒[胡]鴈出万里，月落越鸡啼四更。\n为底朱颜成老色，看人青史上新名。\n清溪白石村村有，五尺乌犍託此生。",
        "dynasty": "唐",
        "collection_info": null
    },
    {
        "uuid": "5b5ede6d6510af56cfecba335c77da27",
        "title": "过浩然先生墓",
        "author": "唐彦谦",
        "content": "人间万卷庞眉老，眼见堂堂入草莱。\n行客须当下马过，故交谁復裹鸡来。\n山花不语如听讲，溪水无情自荐哀。\n犹胜黄金买碑碣，百年名字已烟埃。",
        "dynasty": "唐",
        "collection_info": null
    },
    {
        "uuid": "010c01891c005e1e7a3362cec6710781",
        "title": "赠孟德茂",
        "author": "唐彦谦",
        "content": "江海悠悠雪欲飞，抱书空出又空归。\n沙头人满鸥应笑，船上酒香鱼正肥。\n尘土竟成谁计是，山林又悔一年非。\n平生万卷应夫子，两世功名穷布衣。",
        "dynasty": "唐",
        "collection_info": null
    },
    {
        "uuid": "cbe1bad1ed345a2da835475f95ba97d4",
        "title": "秋霁丰德寺与玄贞师咏月",
        "author": "唐彦谦",
        "content": "露冷风轻霁魄圆，高楼更在碧山巅。\n四溟水合疑无地，八月槎通好上天。\n黯黯星辰环紫极，喧喧朝市匝青烟。\n夜深独与岩僧语，羣动消声举世眠。",
        "dynasty": "唐",
        "collection_info": null
    },
    {
        "uuid": "3f1e1eb15daf607f4071511bd5cc8273",
        "title": "长陵",
        "author": "唐彦谦",
        "content": "长安高阙此安刘，祔葬纍纍尽列侯。\n丰上旧居无故里，沛中原庙对荒丘。\n耳闻明主提三尺，眼见愚民盗一[坯]。\n千载腐儒骑瘦马，渭城斜月重回头。",
        "dynasty": "唐",
        "collection_info": null
    },
    {
        "uuid": "7bfeba0cdcaa856de46c59bc9d90a910",
        "title": "留别",
        "author": "唐彦谦",
        "content": "西入潼关路，何时更盍簪。\n年来人事改，老去鬓毛侵。\n花染离筵泪，葵倾报国心。\n龙潭千尺水，不似别情深。",
        "dynasty": "唐",
        "collection_info": null
    },
    {
        "uuid": "a5d2394c92d9480459af8de51cba1889",
        "title": "宿独留",
        "author": "唐彦谦",
        "content": "日晚宿留城，人家半掩门。\n羣鸦栖老树，一犬吠荒村。\n争买鱼添价，新篘酒带浑。\n船头对新月，谁与共清论。",
        "dynasty": "唐",
        "collection_info": null
    },
    {
        "uuid": "9358dd8c26a15bbb0e1844db1715697f",
        "title": "客中感怀",
        "author": "唐彦谦",
        "content": "客路三千里，西风两鬓尘。\n贪名笑吴起，说国叹苏秦。\n託兴非耽酒，思家岂为蒪。\n可怜今夜月，独照异乡人。",
        "dynasty": "唐",
        "collection_info": null
    },
    {
        "uuid": "36ff1946c14def582546b68c94539ddf",
        "title": "过三山寺",
        "author": "唐彦谦",
        "content": "三山江上寺，宫殿望岧嶤。\n石径侵高树，沙滩半种苗。\n一僧归晚日，羣鹭宿寒潮。\n遥听风铃语，兴亡话六朝。",
        "dynasty": "唐",
        "collection_info": null
    },
    {
        "uuid": "83c32b4ae8e6a39619c1db1f869c17bc",
        "title": "望夫石",
        "author": "唐彦谦",
        "content": "江上见危矶，人形立翠微。\n妾来终日望，夫去几时归。\n明月空悬镜，苍苔漫补衣。\n可怜双泪眼，千古断斜晖。",
        "dynasty": "唐",
        "collection_info": null
    },
    {
        "uuid": "201f7fce4d8949836e4bf325292d5894",
        "title": "过湖口",
        "author": "唐彦谦",
        "content": "江湖分两路，此地是通津。\n云净山浮翠，风高浪泼银。\n人行俱是客，舟住即为邻。\n俯仰烟波内，蜉蝣寄此身。",
        "dynasty": "唐",
        "collection_info": null
    },
    {
        "uuid": "e83efe207644da68af5252506a233fb2",
        "title": "夜泊东溪有怀",
        "author": "唐彦谦",
        "content": "水昏天色晚，崖下泊行舟。\n独客伤归鴈，孤眠叹野鸥。\n溪声牵别恨，乡梦惹离愁。\n酒醒推篷坐，凄凉望女牛。",
        "dynasty": "唐",
        "collection_info": null
    },
    {
        "uuid": "daf798d75b730e7e1dca1f396c5016ae",
        "title": "登庐山",
        "author": "唐彦谦",
        "content": "五老峰巅望，天涯在目前。\n湘潭浮夜雨，巴蜀暝寒烟。\n泰华根同峙，嵩衡脉共联。\n凭虚有仙骨，日月看推迁。",
        "dynasty": "唐",
        "collection_info": null
    },
    {
        "uuid": "ead43243862f5ed74929ed526035f610",
        "title": "金陵九日",
        "author": "唐彦谦",
        "content": "野菊西风满路香，雨花台上集壶觞。\n九重天近瞻钟阜，五色云中望建章。\n绿酒莫辞今日醉，黄金难买少年狂。\n清歌惊起南飞鴈，散作秋声送夕阳。",
        "dynasty": "唐",
        "collection_info": null
    },
    {
        "uuid": "8520456b5aad005e48529ce59b05e065",
        "title": "游清凉寺",
        "author": "唐彦谦",
        "content": "白云红树路纡萦，古殿长廊次第行。\n南望水连桃叶渡，北来山枕石头城。\n一尘不到心源净，万有俱空眼界清。\n竹院逢僧旧曾识，旋披禅衲为相迎。",
        "dynasty": "唐",
        "collection_info": null
    },
    {
        "uuid": "3f076cdb497c4408cda098cce3ab2d15",
        "title": "高平九日",
        "author": "唐彦谦",
        "content": "云净南山紫翠浮，凭陵绝顶望悠悠。\n偶逢佳节牵诗兴，漫把芳尊遣客愁。\n霜染鸦枫迎日醉，寒衝泾水带冰流。\n乌纱频岸西风裏，笑插黄花满鬓秋。",
        "dynasty": "唐",
        "collection_info": null
    },
    {
        "uuid": "22fa895784b2e790f13aaffb56a97ed7",
        "title": "金陵怀古",
        "author": "唐彦谦",
        "content": "碧树凉生宿雨收，荷花荷叶满汀洲。\n登高有酒浑忘醉，慨古无言独倚楼。\n宫殿六朝遗古迹，衣冠千古漫荒丘。\n太平时节殊风景，山自青青水自流。",
        "dynasty": "唐",
        "collection_info": null
    },
    {
        "uuid": "229e499df4cb66c6b02be94071691ee8",
        "title": "道中逢故人",
        "author": "唐彦谦",
        "content": "兰陵市上忽相逢，叙别殷勤兴倍浓。\n良会若同鸡黍约，暂时不放酒杯空。\n愁牵白髮三千丈，路入青山几万重。\n行色一鞭催去马，画桥嘶断落花风。",
        "dynasty": "唐",
        "collection_info": null
    },
    {
        "uuid": "f2f6679bb02e568538964e989acd036e",
        "title": "早行遇雪",
        "author": "唐彦谦",
        "content": "下马天未明，风高雪何急。\n须臾路欲迷，顷刻山尽白。\n鸡犬寂无声，曙光射寒色。\n荒村绝烟火，髯冻布袍湿。\n王事不可缓，行行动悽恻。",
        "dynasty": "唐",
        "collection_info": null
    },
    {
        "uuid": "8bd4e9861f7882dcc278c311f90886cf",
        "title": "樊登见寄四首 一",
        "author": "唐彦谦",
        "content": "新辞翦秋水，洗我胸中尘。\n无由惬良会，极目空怀人。\n醉来拔剑歌，字字皆阳春。",
        "dynasty": "唐",
        "collection_info": null
    },
    {
        "uuid": "ad50e1efe1cefae7766530580e49fad3",
        "title": "樊登见寄四首 二",
        "author": "唐彦谦",
        "content": "轻黄着柳条，新春喜更始。\n感时重搔首，怅望不能已。\n无由託深情，倾泻芳尊裏。",
        "dynasty": "唐",
        "collection_info": null
    },
    {
        "uuid": "521ab89f027198f8112860c565ee4c9b",
        "title": "樊登见寄四首 三",
        "author": "唐彦谦",
        "content": "明月入我室，天风吹我袍。\n良夜最岑寂，旅况何萧条。\n驰情望海波，一鹤鸣九皋。",
        "dynasty": "唐",
        "collection_info": null
    },
    {
        "uuid": "62684198149045c0997a11be41199bb5",
        "title": "樊登见寄四首 四",
        "author": "唐彦谦",
        "content": "悠悠括城北，眄眄岩泉西。\n宿草暝烟绿，苦竹含云低。\n幽怀不可託，鹧鸪空自啼。",
        "dynasty": "唐",
        "collection_info": null
    },
    {
        "uuid": "ad44c5200d550bb19905d8b8768d0002",
        "title": "春风四首 一",
        "author": "唐彦谦",
        "content": "春风吹愁端，散漫不可收。\n不如古溪水，祗望乡江流。",
        "dynasty": "唐",
        "collection_info": null
    },
    {
        "uuid": "e96e677f4aa62749e7d55a948b7edb7a",
        "title": "春风四首 二",
        "author": "唐彦谦",
        "content": "新花红烁烁，旧花满山白。\n昔日金张门，狼籍余废宅。",
        "dynasty": "唐",
        "collection_info": null
    },
    {
        "uuid": "9a8f1e0f98144c0b944289b8d795a602",
        "title": "春风四首 三",
        "author": "唐彦谦",
        "content": "回头语春风，莫向新花丛。\n我见朱颜人，多金亦成翁。",
        "dynasty": "唐",
        "collection_info": null
    },
    {
        "uuid": "47edc018f7202d32fa95a3524f17e09c",
        "title": "春风四首 四",
        "author": "唐彦谦",
        "content": "多金不足惜，丹砂亦何益。\n更种明年花，春风自相识。",
        "dynasty": "唐",
        "collection_info": null
    },
    {
        "uuid": "92cc74ec8eab5bc367c136a4af19ece4",
        "title": "感物二首 一",
        "author": "唐彦谦",
        "content": "騄骥初失羣，亦自矜趫腾。\n俛仰岁时久，帖然困蚊蝇。\n豪鲸逸其穴，尺水成沧溟。\n岂无鱼鼈交，望望为所憎。\n物理有翕张，达人同废兴。\n幸无怵迫忧，聊復曲吾肱。",
        "dynasty": "唐",
        "collection_info": null
    },
    {
        "uuid": "dfba526ca1315aca57cf3df99f23324a",
        "title": "感物二首 二",
        "author": "唐彦谦",
        "content": "鱼目出泥沙，空村百金珍。\n豫章值拥辏，细细供蒸薪。\n论材何必多，适用即能神。\n託交何必深，寡求永相亲。\n鲍叔拙羇鲁，张生穷厄陈。\n茫然扳援际，岂意出风尘。",
        "dynasty": "唐",
        "collection_info": null
    },
    {
        "uuid": "e410e8361bd1559425edfb23d2fb962a",
        "title": "和陶渊明贫士诗七首 一",
        "author": "唐彦谦",
        "content": "贫贱如故旧，少壮即相依。\n中心不敢厌，但觉少光辉。\n向来乘时士，亦有能奋飞。\n一朝权势歇，欲退无所归。\n不如行其素，辛苦奈寒饥。\n人生繫天运，何用发深悲。",
        "dynasty": "唐",
        "collection_info": null
    },
    {
        "uuid": "e01148079f0bf86687e9d888ed00b577",
        "title": "和陶渊明贫士诗七首 二",
        "author": "唐彦谦",
        "content": "我居在穷巷，来往无华轩。\n辛勤衣食物，出此二亩园。\n薤菘郁朝露，桑柘浮春烟。\n以兹乱心曲，智计无他奸。\n择胜不在奢，兴至发清言。\n相逢樵牧徒，混混谁愚贤。",
        "dynasty": "唐",
        "collection_info": null
    },
    {
        "uuid": "29356aecc311eda620c1dfbf3f0342e6",
        "title": "和陶渊明贫士诗七首 三",
        "author": "唐彦谦",
        "content": "松风四山来，清宵响瑶琴。\n听之不能寐，中有怨叹音。\n旦起绕其树，磈砢不计寻。\n清阴可敷席，有酒谁与斟。\n由来大度士，不受流俗侵。\n浩歌相倡答，慰此霜雪心。",
        "dynasty": "唐",
        "collection_info": null
    },
    {
        "uuid": "784832e99d3ace8351dc5bb1e5d84f4c",
        "title": "和陶渊明贫士诗七首 四",
        "author": "唐彦谦",
        "content": "中年涉事熟，欲学唾面娄。\n逡巡避少年，赴秽不敢詶。\n旁人吁已甚，自喜计虑周。\n微劳消厚疚，残辱胜深忧。\n从知为下安，处上反无俦。\n人生各有志，勇懦从所求。",
        "dynasty": "唐",
        "collection_info": null
    },
    {
        "uuid": "cf3c17fb05779514a6018fe2cc263eae",
        "title": "和陶渊明贫士诗七首 五",
        "author": "唐彦谦",
        "content": "古人重畎亩，有禄不待干。\n德成禄自至，释耒列王官。\n不仕亦不贫，本自足饔飱。\n后世耻躬耕，号呼脱饥寒。\n我生千𥜥后，念此愧在颜。\n为农倘可饱，何用出柴关。",
        "dynasty": "唐",
        "collection_info": null
    },
    {
        "uuid": "d82f9c90e4e553c91ba199a133403d59",
        "title": "和陶渊明贫士诗七首 六",
        "author": "唐彦谦",
        "content": "村郊多父老，面垢头如蓬。\n我尝使之年，言语不待工。\n古来名节士，敢望彭城龚。\n有叟诮其后，更恨道不通。\n鄙哉譊譊者，为隘不为通。\n低头拜野老，负米吾愿从。",
        "dynasty": "唐",
        "collection_info": null
    },
    {
        "uuid": "0b61f2fa1550d1b7cf4fac63e3a8d0e6",
        "title": "和陶渊明贫士诗七首 七",
        "author": "唐彦谦",
        "content": "去年秋事荒，贩籴仰邻州。\n健者道路间，什百成朋俦。\n今年渐向熟，庶几民不流。\n书生自无田，与众同喜忧。\n作诗劳邻曲，有倡谁与詶。\n亦无采诗者，此修何可修。",
        "dynasty": "唐",
        "collection_info": null
    },
    {
        "uuid": "f76be60df1fb0fcbdd4af4334949420e",
        "title": "舟中望紫岩",
        "author": "唐彦谦",
        "content": "近山如画墙，远山如帚长。\n我从云中来，回头白茫茫。\n惜去乃尔觉，常时自相忘。\n相忘岂不佳，遣此怀春伤。\n飘洒从何来，衣巾湿微凉。\n初疑风雨集，冉冉游尘黄。\n无归亦自可，信美非吾乡。\n登舟望东云，犹向帆端翔。",
        "dynasty": "唐",
        "collection_info": null
    },
    {
        "uuid": "ec0c8641cedde9347dbdbb16a2468576",
        "title": "九日游中溪",
        "author": "唐彦谦",
        "content": "悠悠循涧行，磊磊据石坐。\n林垂短长云，山缀丹碧颗。\n蓼花最无数，照水娇婀娜。\n何知是节序，风日自清妥。\n羣童竞时新，万果间蔬蓏。\n欣然为之醉，乌帽危不堕。\n此日山中怀，孟公不如我。",
        "dynasty": "唐",
        "collection_info": null
    },
    {
        "uuid": "2337861b862a8253819141d89dae0849",
        "title": "六[月]十三日上陈微博士 一",
        "author": "唐彦谦",
        "content": "骄云飞散雨，随风为有无。\n老农终岁心，望施在须臾。\n平生官田粟，长此礼义躯。\n置之且勿戚，一饱任妻孥。",
        "dynasty": "唐",
        "collection_info": null
    },
    {
        "uuid": "e181982b10877ab3f7f5d7bf02bbdc9a",
        "title": "六[月]十三日上陈微博士 二",
        "author": "唐彦谦",
        "content": "青青泽中蒲，九夏气凄寒。\n翾翾翠碧羽，照影苍溪间。\n巢由薄天下，俗士荣一官。\n小大各有适，自全良独难。",
        "dynasty": "唐",
        "collection_info": null
    },
    {
        "uuid": "6fc4e3a37466aaaca80dd71c2cf9fe7d",
        "title": "六[月]十三日上陈微博士 三",
        "author": "唐彦谦",
        "content": "穷居无公忧，私此长夏日。\n蚊蝇如俗子，正尔相妒嫉。\n麾驱非吾任，遁避亦无术。\n惟当俟其定，静坐万虑一。",
        "dynasty": "唐",
        "collection_info": null
    },
    {
        "uuid": "c81c1d965cd0de989aeadfbaf4fd6e57",
        "title": "宿田家",
        "author": "唐彦谦",
        "content": "落日下遥峰，荒村倦行履。\n停车息茅店，安寝正鼾睡。\n忽闻扣门急，云是下乡隶。\n公文捧花柙，鹰隼驾声势。\n良民惧官府，听之肝胆碎。\n阿母出搪塞，老脚走颠踬。\n小心事延欵，□余粮復匮。\n东邻借种鸡，西舍觅芳醑。\n再饭不厌饱，一饮直呼醉。\n明朝怯见官，苦苦灯前跪。\n使我不成眠，为渠滴清泪。\n民膏日已瘠，民力日愈弊。\n空怀伊尹心，何补尧舜治。",
        "dynasty": "唐",
        "collection_info": null
    },
    {
        "uuid": "ce3676474da01f37e7dec05b71a9c3b1",
        "title": "夏日访友",
        "author": "唐彦谦",
        "content": "[堤]树生昼凉，浓阴扑空翠。\n孤舟唤野渡，村疃入幽邃。\n高轩俯清流，一犬隔花吠。\n童子立门墙，问我向何处？主人闻故旧，出迎时倒屣。\n惊迓叙间阔，屈指越寒暑。\n殷勤为延欵，偶尔得良会。\n春盘擘紫虾，冰鲤斫银鲙。\n荷梗白玉香，荇菜青丝脆。\n腊酒击泥封，罗列总新味。\n移席临湖滨，对此有佳趣。\n流连送深杯，宾主共忘醉。\n清风岸乌纱，长揖谢君去。\n世事如浮云，东西渺烟水。",
        "dynasty": "唐",
        "collection_info": null
    },
    {
        "uuid": "8e3dad7f92e7791244d6a863ba8b2bc1",
        "title": "游南明山",
        "author": "唐彦谦",
        "content": "久闻南明山，共慕南明寺。\n几度欲登临，日逐扰人事。\n于焉偶闲暇，鸣辔忽相聚。\n乘兴乐遨游，聊此托佳趣。\n涉水渡溪南，迢遥翠微裏。\n石磴千迭斜，峭壁半空起。\n白云锁峰腰，红叶暗溪嘴。\n长藤络虚岩，疎花映寒水。\n金银拱梵剎，丹青照廊宇。\n石梁卧秋溟，风铃作檐语。\n深洞结苔阴，岚气滴晴雨。\n羊肠转咫尺，鸟道转千里。\n屈曲到禅房，上人喜延竚。\n香分宿火熏，茶汲清泉煮。\n投闲息万机，三生有宿契。\n行厨出盘飧，担瓮倒芳醑。\n脱冠挂长松，白石籍凭倚。\n宦途劳营营，暂此涤尘虑。\n阄令促传觞，投壶更联句。\n兴来较胜负，醉后忘尔汝。\n忽闻吼蒲牢，落日下云屿。\n长啸出烟萝，扬鞭赋归去。",
        "dynasty": "唐",
        "collection_info": null
    },
    {
        "uuid": "e13ddec9cf753eae3a821ec336ca014a",
        "title": "索虾",
        "author": "唐彦谦",
        "content": "姑孰多紫虾，独有湖阳优。\n出产在四时，极美宜于秋。\n双箝鼓繁鬚，当顶抽长矛。\n鞠躬见汤王，封作朱衣侯。\n所以供盘餐，罗列同珍羞。\n蒜友日相亲，瓜朋时与俦。\n既名钓诗钓，又作钩诗钩。\n于时同相访，数日承欵留。\n厌饮多美味，独此心相投。\n别来岁云久，驰想空悠悠。\n衔杯动遐思，{拶扌=口}口涎空流。\n封缄託双鲤，于焉来远求。\n慷慨胡隐君，果肯分惠否。",
        "dynasty": "唐",
        "collection_info": null
    },
    {
        "uuid": "b8fa7f23756e700a0d41cb05248d020b",
        "title": "采桑女",
        "author": "唐彦谦",
        "content": "春风吹蚕细如蚁，桑芽纔努青鸦嘴。\n侵晨探采谁家女，手挽长条泪如雨。\n去岁初眠当此时，今岁春寒叶放迟。\n愁听门外催里胥，官家二月收新丝。",
        "dynasty": "唐",
        "collection_info": null
    },
    {
        "uuid": "ca2ce1c4718c19b910b693428f9ad731",
        "title": "送许户曹",
        "author": "唐彦谦",
        "content": "沙头小燕鸣春和，杨柳垂丝烟倒拖。\n将军楼船发浩歌，云樯高插天嵯峨。\n白虹走香倾翠壶，劝饮花前金叵罗。\n神鰲驾粟升天河，新承雨泽浮恩波。",
        "dynasty": "唐",
        "collection_info": null
    },
    {
        "uuid": "21519fc2df9f99c6c2c39cf47921f47a",
        "title": "咏葡萄",
        "author": "唐彦谦",
        "content": "西园晚霁浮嫩凉，开尊漫摘葡萄尝。\n满架高撑紫络索，一枝斜亸金琅珰。\n天风飕飕叶栩栩，蝴蝶声干作晴雨。\n神蛟清夜蛰寒潭，万片湿云飞不起。\n石家美人金谷游，罗帏翠幕珊瑚钩。\n玉盘新荐入华屋，珠帐高悬夜不收。\n胜游记得当年景，清气逼人毛骨冷。\n笑呼明镜上遥天，醉倚银床弄秋影。",
        "dynasty": "唐",
        "collection_info": null
    },
    {
        "uuid": "61e299794b19a6c84f460dded5b554ab",
        "title": "蟹",
        "author": "唐彦谦",
        "content": "湖田十月清霜堕，晚稻初香蟹如虎。\n扳罾拖网取赛多，篾篓挑将水边货。\n纵横连爪一尺长，秀凝铁色含湖光。\n蟛蜞石蟹已曾食，使我一见惊非常。\n买之最厌黄髯老，偿价十钱尚嫌少。\n漫夸丰味过蝤蛑，尖脐犹胜团脐好。\n充盘煮熟堆琳琅，橙膏酱渫调堪嚐。\n一斗擘开红玉满，双螯{拶扌=口}出琼酥香。\n岸头沽得泥封酒，细嚼频斟弗停手。\n西风张翰苦思鲈，如斯丰味能知否。\n物之可爱尤可憎，尝闻取刺于青蝇。\n无肠公子固称美，弗使当道禁横行。",
        "dynasty": "唐",
        "collection_info": null
    },
    {
        "uuid": "5c992d8a4c1fc314bf4e77668a98e1de",
        "title": "叙别",
        "author": "唐彦谦",
        "content": "谯楼夜促莲花漏，树阴摇月蛟螭走。\n蟠拏对月吸深杯，月府清虚玉兔吼。\n翠盘擘脯臙脂香，碧碗敲冰分蔗浆。\n十载番思旧时事，好怀不似当年狂。\n夜合花香开小院，坐爱凉风吹醉面。\n酒中弹剑发清歌，白髮年来为愁变。",
        "dynasty": "唐",
        "collection_info": null
    },
    {
        "uuid": "a1231aac5cf2704c4c4a0ff6c851b3d3",
        "title": "绯桃",
        "author": "唐彦谦",
        "content": "短墙荒圃四无邻，烈火绯桃照地春。\n坐久好风休掩袂，夜来微雨已霑巾。\n敢同俗态期青眼，似有微词动绛唇。\n尽日更无乡井念，此时何必见秦人。",
        "dynasty": "唐",
        "collection_info": null
    },
    {
        "uuid": "89716c8465fb3297e541c4076ab88bc4",
        "title": "小院",
        "author": "唐彦谦",
        "content": "小院无人夜，烟斜月转明。\n清宵易惆怅，不必有离情。",
        "dynasty": "唐",
        "collection_info": null
    },
    {
        "uuid": "193db7ea1f2386ba10e2a7ed1b1bf438",
        "title": "春雪初霁杏花正芳月上夜吟",
        "author": "唐彦谦",
        "content": "霁景明如练，繁英杏正芳。\n姮娥应有语，悔共雪争光。",
        "dynasty": "唐",
        "collection_info": null
    },
    {
        "uuid": "3a68b5b9fa45960980898005fa5965fe",
        "title": "文惠宫人",
        "author": "唐彦谦",
        "content": "认得前家令，宫人泪满裾。\n不知梁佐命，全是沈尚书。",
        "dynasty": "唐",
        "collection_info": null
    },
    {
        "uuid": "bd7a95e74c8c98b0fb36f66be79de717",
        "title": "赠窦尊师",
        "author": "唐彦谦",
        "content": "我爱窦高士，弃官仍在家。\n为嫌句漏令，兼不要丹砂。",
        "dynasty": "唐",
        "collection_info": null
    },
    {
        "uuid": "f768b1aa3c4c3ea0722b082c96d652a9",
        "title": "穆天子传",
        "author": "唐彦谦",
        "content": "王母清歌玉管悲，瑶台应有再来期。\n穆王不得重相见，恐为无端哭盛姬。",
        "dynasty": "唐",
        "collection_info": null
    },
    {
        "uuid": "1df6738db4ef1c2f4ffdb34a14f0cb20",
        "title": "楚天",
        "author": "唐彦谦",
        "content": "楚天遥望每长嚬，宋玉襄王尽作尘。\n不会瑶姬朝与暮，更为云雨待何人。",
        "dynasty": "唐",
        "collection_info": null
    },
    {
        "uuid": "1f1bcc0e48c28bf85cb74a3924ef3740",
        "title": "寄徐山人",
        "author": "唐彦谦",
        "content": "一室清羸鹤体孤，气和神莹爽冰壶。\n吴中高士虽求死，不那稽山有谢敷。",
        "dynasty": "唐",
        "collection_info": null
    },
    {
        "uuid": "198436346b57e26ec6eca844a6e97dba",
        "title": "题宗人故帖",
        "author": "唐彦谦",
        "content": "所忠无处访相如，风笈尘编迹尚余。\n惟有孝标情最厚，一编遗在茂陵书。",
        "dynasty": "唐",
        "collection_info": null
    },
    {
        "uuid": "f4cb0ae098c34929e52111a0535e0550",
        "title": "垂柳",
        "author": "唐彦谦",
        "content": "绊惹春风别有情，世间谁敢鬬轻盈。\n楚王江畔无端种，饿损纤腰学不成。",
        "dynasty": "唐",
        "collection_info": null
    },
    {
        "uuid": "86e36001fd890d0996ed87b20a7803b7",
        "title": "登兴元城观烽火",
        "author": "唐彦谦",
        "content": "汉川城上角三呼，扈跸防边列万夫。\n[褒]姒冢前烽火起，不知泉下破颜无。",
        "dynasty": "唐",
        "collection_info": null
    },
    {
        "uuid": "787b22bda04926788d00e3dd56f331dc",
        "title": "邓艾庙",
        "author": "唐彦谦",
        "content": "昭烈遗黎死尚羞，挥刀斫石恨谯周。\n如何千载留遗庙，血食巴山伴武侯。",
        "dynasty": "唐",
        "collection_info": null
    },
    {
        "uuid": "2475e2b4a1c1c55ebac4534708cd501b",
        "title": "曲江春望",
        "author": "唐彦谦",
        "content": "杏艳桃光夺晚霞，乐游无庙有年华。\n汉朝冠盖皆陵墓，十里宜春汉苑花。",
        "dynasty": "唐",
        "collection_info": null
    },
    {
        "uuid": "050db9756070d0e202eeb66dc204febb",
        "title": "汉殿",
        "author": "唐彦谦",
        "content": "鸟去云飞意不通，夜坛斜月转松风。\n君主寂虑无消息，却就闲人觅巨公。",
        "dynasty": "唐",
        "collection_info": null
    },
    {
        "uuid": "a42e1e5ce945906a42e187ec638660a5",
        "title": "贺李昌时禁苑新命",
        "author": "唐彦谦",
        "content": "振鹭翔鸾集禁闱，玉堂珠树莹风仪。\n不知新到灵和殿，张绪何如柳一枝。",
        "dynasty": "唐",
        "collection_info": null
    },
    {
        "uuid": "1d767b57e03d2c401b3875d71b089d70",
        "title": "牡丹",
        "author": "唐彦谦",
        "content": "颜色无因饶锦绣，馨香惟解掩兰荪。\n那堪更被烟蒙蔽，南国西施泣断魂。",
        "dynasty": "唐",
        "collection_info": null
    },
    {
        "uuid": "e8fbf2803ecdd23a53592b7e076e087a",
        "title": "罗江驿",
        "author": "唐彦谦",
        "content": "数枝高柳带鸣鸦，一树山榴自落花。\n已是向来多泪眼，短亭回首在天涯。",
        "dynasty": "唐",
        "collection_info": null
    },
    {
        "uuid": "8944b8ca03b45a875af916662eb41583",
        "title": "奏捷西蜀题沲江驿",
        "author": "唐彦谦",
        "content": "野客乘轺非所宜，况将儒懦报戎机。\n锦江不识临邛酒，且免相如渴病归。",
        "dynasty": "唐",
        "collection_info": null
    },
    {
        "uuid": "8ab879cc98534c84675172caad88621b",
        "title": "春早落英",
        "author": "唐彦谦",
        "content": "纷纷从此见花残，转觉长绳繫日难。\n楼上有愁春不浅，小桃风雪凭阑干。",
        "dynasty": "唐",
        "collection_info": null
    },
    {
        "uuid": "15db4a334a91b3d30e81c94fd1e47f84",
        "title": "仲山",
        "author": "唐彦谦",
        "content": "千载遗踪寄薜萝，沛中乡里旧山河。\n长陵亦是闲丘陇，异日谁知与仲多。",
        "dynasty": "唐",
        "collection_info": null
    },
    {
        "uuid": "1b74026c851ad06d60a9298b36cd8108",
        "title": "汉嗣",
        "author": "唐彦谦",
        "content": "汉嗣安危繫数君，高皇决意势难分。\n张良口辨周昌吃，同建储宫第一勋。",
        "dynasty": "唐",
        "collection_info": null
    },
    {
        "uuid": "950035e7a2d0079b5926f9e0376c7c21",
        "title": "四老庙",
        "author": "唐彦谦",
        "content": "四汉储宫定不倾，可能园绮胜良平。\n举朝公将无全策，借请闲人羽翼成。",
        "dynasty": "唐",
        "collection_info": null
    },
    {
        "uuid": "a1e2b7e0fb2db8f28249b71b6a4459ca",
        "title": "南梁戏题汉高庙",
        "author": "唐彦谦",
        "content": "数载从军似武夫，今随戎捷气偏粗。\n汉皇若问何为者，免道高阳旧酒徒。",
        "dynasty": "唐",
        "collection_info": null
    },
    {
        "uuid": "f27054e85e9690dfe1b3bf6012ee89a8",
        "title": "洛神",
        "author": "唐彦谦",
        "content": "人世仙家本自殊，何须相见向中途。\n惊鸿瞥过游龙去，漫恼陈王一事无。",
        "dynasty": "唐",
        "collection_info": null
    },
    {
        "uuid": "86bdc172bd516a2507e51217453f70ee",
        "title": "初秋到慈州冬首换绛牧",
        "author": "唐彦谦",
        "content": "秋杪方攀玉树枝，隔年无计待春晖。\n自嫌暂作仙城守，不逐莺来共燕飞。",
        "dynasty": "唐",
        "collection_info": null
    },
    {
        "uuid": "7dae80f50b01deb7a559fcfc82f60eef",
        "title": "重经冯家旧里",
        "author": "唐彦谦",
        "content": "冯家旧宅闭柴关，修竹犹存潏水湾。\n应繫星辰天上去，不留英骨葬人间。",
        "dynasty": "唐",
        "collection_info": null
    },
    {
        "uuid": "8e633781ca51464e8a2b24df6addba11",
        "title": "克復后登安国寺阁",
        "author": "唐彦谦",
        "content": "千门万户鞠蒿藜，断烬遗垣一望迷。\n惆怅建章鸳瓦尽，夜来空见玉绳低。",
        "dynasty": "唐",
        "collection_info": null
    },
    {
        "uuid": "f4ac6a029c5186e0bb99718fcc326bec",
        "title": "题虔僧室",
        "author": "唐彦谦",
        "content": "何缘春恨贮离忧，欲入空门万事休。\n水月定中何所谓，也嚬眉黛托腮愁。",
        "dynasty": "唐",
        "collection_info": null
    },
    {
        "uuid": "665fc37447942c772375ac19ac2f4758",
        "title": "见炀帝宝帐",
        "author": "唐彦谦",
        "content": "汉文穷相作前王，悭惜明珠不斗量。\n翡翠鲛鮹何所直，千裨万接上书囊。",
        "dynasty": "唐",
        "collection_info": null
    },
    {
        "uuid": "57f22519968cfc2bce007e56be9d4776",
        "title": "楼上偶题",
        "author": "唐彦谦",
        "content": "尘土无因狎隐沦，青山一望每伤神。\n可能前岭空乔木，应有怀才抱器人。",
        "dynasty": "唐",
        "collection_info": null
    },
    {
        "uuid": "a6c53378653f752d9fd9779cf9920261",
        "title": "亲仁里闻猨",
        "author": "唐彦谦",
        "content": "朱雀街东半夜惊，楚魂湘梦两徒清。\n五更撩乱趋朝火，满口尘埃亦数声。",
        "dynasty": "唐",
        "collection_info": null
    },
    {
        "uuid": "5ced72eaabef946dd081a2dc8a6128e6",
        "title": "闻李渎司勋下世",
        "author": "唐彦谦",
        "content": "异乡丹旐已飘扬，一顾深知实未亡。\n任被褚裒泉下笑，重将北面哭真长。",
        "dynasty": "唐",
        "collection_info": null
    },
    {
        "uuid": "c5947811bc0f94af2cc5fbc09fcbf04d",
        "title": "试夜题省廊桂",
        "author": "唐彦谦",
        "content": "麻衣穿穴两京尘，十见东堂绿桂春。\n今日竞飞杨叶箭，魏舒休作画筹人。",
        "dynasty": "唐",
        "collection_info": null
    },
    {
        "uuid": "76c9a84c3ee31c79d1ddec22f6cd1a35",
        "title": "竹风",
        "author": "唐彦谦",
        "content": "竹映风窗数阵斜，旅人愁坐思无涯。\n夜来留得江湖梦，全为干声似荻花。",
        "dynasty": "唐",
        "collection_info": null
    },
    {
        "uuid": "d39912d72398183f3fecaf8fcf2bdc2d",
        "title": "长溪秋望",
        "author": "唐彦谦",
        "content": "柳短莎长溪水流，雨微烟暝立溪头。\n寒鸦闪闪前山去，杜曲黄昏独自愁。",
        "dynasty": "唐",
        "collection_info": null
    },
    {
        "uuid": "34e76238bc5689859138276533a03626",
        "title": "严子陵",
        "author": "唐彦谦",
        "content": "严陵情性是真狂，抵触三公傲帝王。\n不怕旧交嗔僭越，唤他侯霸作君房。",
        "dynasty": "唐",
        "collection_info": null
    },
    {
        "uuid": "e04b5cfe0fda2d657b1277b7b3f55102",
        "title": "北齐",
        "author": "唐彦谦",
        "content": "草草招提强据鞍，周师乘胜莫回看。\n背城肯战知虚实，争奈人前忍笑难。",
        "dynasty": "唐",
        "collection_info": null
    },
    {
        "uuid": "09ca349fbc5bab8e7ca181ca07b0562b",
        "title": "楚世家",
        "author": "唐彦谦",
        "content": "偏信由来惑是非，一言邪佞脱危机。\n张仪重入怀王手，驷马安车却放归。",
        "dynasty": "唐",
        "collection_info": null
    },
    {
        "uuid": "c6fa5f3706eb6676552b383e96e38103",
        "title": "骊山道中",
        "author": "唐彦谦",
        "content": "月殿真妃下綵烟，渔阳追虏及汤泉。\n君王指点新丰树，几不亲留七宝鞭。",
        "dynasty": "唐",
        "collection_info": null
    },
    {
        "uuid": "f2d9dc8b28c9e9f1b556454c41b7aba2",
        "title": "韦曲",
        "author": "唐彦谦",
        "content": "欲写愁肠愧不才，多情练漉已低摧。\n穷郊二月初离别，独傍寒村嗅野梅。",
        "dynasty": "唐",
        "collection_info": null
    },
    {
        "uuid": "19877e474c8c19b42bf8e409307f0803",
        "title": "黄子陂荷花",
        "author": "唐彦谦",
        "content": "十顷狂风撼曲尘，缘堤照水露红新。\n世间花气皆愁绝，恰是莲香更恼人。",
        "dynasty": "唐",
        "collection_info": null
    },
    {
        "uuid": "1bfb6e45aec19f0f46ca1c0c8119a1da",
        "title": "野行",
        "author": "唐彦谦",
        "content": "蝶恋晚花终不去，鸥逢春水固难飞。\n野人心地都无着，伴蝶随鸥亦不归。",
        "dynasty": "唐",
        "collection_info": null
    },
    {
        "uuid": "10dacd7eb7618eff807e81dd9b531abe",
        "title": "兴元沈氏庄",
        "author": "唐彦谦",
        "content": "清浅萦纡一水间，竹冈藤树小跻攀。\n露沾荒草行人过，月上高林宿鸟还。\n江遶武侯筹笔地，雨昏张载勒铭山。\n异乡一笑因酣醉，忘却愁来鬓髮斑。",
        "dynasty": "唐",
        "collection_info": null
    },
    {
        "uuid": "3f486b713d3a82cc65f71a7fb9495a0d",
        "title": "乱后经表兄琼华观旧居",
        "author": "唐彦谦",
        "content": "一去仙居似转蓬，再经花谢倚春丛。\n醉中篇什金声在，别后音书锦字空。\n长忆映碑逢若士，未曾携杖逐壶公。\n东风狼籍苔侵径，蕙草香销杏带红。",
        "dynasty": "唐",
        "collection_info": null
    },
    {
        "uuid": "416d48176a26450fb94443648855df60",
        "title": "秋霁夜吟寄友人",
        "author": "唐彦谦",
        "content": "槐柳萧疎溽暑收，金商频伏火西流。\n尘衣岁晚缘身贱，雨簟更深满背秋。\n前事悲凉何足道，远书慵懒未能修。\n惟思待月高梧下，更就东床访惠休。",
        "dynasty": "唐",
        "collection_info": null
    },
    {
        "uuid": "278bc674fc608a3225bd99469bef9ea1",
        "title": "贺李昌时禁苑新命",
        "author": "唐彦谦",
        "content": "玉简金文直上清，禁垣丹地闭严扃。\n黄扉议政参元化，紫殿称觞拂寿星。\n万户千门迷步武，非烟非雾隔仪形。\n尘中旧侣无音信，知道辽东鹤姓丁。",
        "dynasty": "唐",
        "collection_info": null
    },
    {
        "uuid": "9359ae9424e493363ec6d5ec1915ce0c",
        "title": "寄蒋二十四",
        "author": "唐彦谦",
        "content": "鸟啭蜂飞日渐长，旅人情味悔思量。\n禅门澹薄无心地，世事生疎欲面墙。\n二月云烟迷柳色，九衢风土带花香。\n大知高士禁愁寂，试倚阑干莫断肠。",
        "dynasty": "唐",
        "collection_info": null
    },
    {
        "uuid": "85869bf3326096722b915f9b433acf93",
        "title": "寄怀",
        "author": "唐彦谦",
        "content": "有客伤春復怨离，夕阳亭畔草青时。\n泪从红蜡无由制，肠比朱弦恐更危。\n梅向好风惟是笑，柳因微雨不胜垂。\n双溪未去饶归梦，夜夜孤眠枕独欹。",
        "dynasty": "唐",
        "collection_info": null
    },
    {
        "uuid": "26c358364b059894136ead4467ab54cd",
        "title": "送樊管司业归朝",
        "author": "唐彦谦",
        "content": "近者苏司业，文雄道最光。\n夫君居太学，妙誉继中行。\n汲郡陵初发，汾阴箧久亡。\n寂寥方倚席，容易忽升堂。\n去日应悬榻，来时定裂裳。\n惬心频拾芥，应手屡穿杨。\n辩急如无敌，飞腾固自强。\n论心期舌在，问事畏头长。\n驷马终题柱，诸生悉面墙。\n啖螯讥尔雅，卖饼诉公羊。\n未见泥函谷，俄惊火建章。\n烟尘昏象魏，行在隔巴梁。\n红粟填郿坞，青袍过寿阳。\n翦茅行殿湿，伐栢旧陵香。\n黉室青衿尽，渠门火斾扬。\n云飞同去国，星散各殊方。\n贱子悲穷辙，当年亦擅场。\n齑辛寻幼妇，醴酒忆先生。\n圣域探姬孔，皇风乐禹汤。\n畏诛轻李喜，言命小臧仓。\n折树休盘槊，沈钩且钓璜。\n鸿都问词客，他日莫相忘。",
        "dynasty": "唐",
        "collection_info": null
    },
    {
        "uuid": "71f71d6e9d67ba7fa89efbb93effefd2",
        "title": "奉使岐下闻唐弘夫行军为贼所擒伤而有作",
        "author": "唐彦谦",
        "content": "报国捐躯实壮夫，楚囚垂欲復神都。\n云台画像皆何者，青史书名或不孤。\n散卒半随袁校尉，寡妻休问辟司徒。\n闻君败绩无归计，气激星辰坐向隅。",
        "dynasty": "唐",
        "collection_info": null
    },
    {
        "uuid": "1f6d5be4eb06998173c785e59c89d780",
        "title": "咸通中始闻禇河南归葬阳翟是岁上平徐方大肆庆赏又诏八品锡其裔孙追叙风概因成二十韵",
        "author": "唐彦谦",
        "content": "册府藏余烈，皇纲正本朝。\n不听还笏谏，几覆缀旒祧。\n咫尺言终直，怆惶道已消。\n泪心传位日，挥涕授遗朝。\n飞燕潜来赵，黄龙岂见谯。\n既迷秦帝鹿，难问贾生鵰。\n穆卜缄縢秘，金根辙迹遥。\n北军那夺印，东海漫难桥。\n罗织黄门讼，笙簧白骨销。\n炎方无信息，丹旐竟沦漂。\n邂逅江鱼食，凄凉楚客招。\n文忠徒谥议，子卯但箫韶。\n未见公侯復，寻伤嗣续凋。\n流年随水逝，高谊薄层霄。\n柱石林公远，缣缃故国饶。\n奇踪天骥活，遗轴锦鸾翘。\n近者淮夷戮，前年归马调。\n始闻移北葬，兼议荫山苗。\n圣泽覃将溥，贞魂喜定飘。\n异时穷巷客，怀古漫成谣。",
        "dynasty": "唐",
        "collection_info": null
    },
    {
        "uuid": "baae43417878132e0b0fdef1785f2347",
        "title": "岐王宅",
        "author": "唐彦谦",
        "content": "朱邸平台隔禁闱，贵游陈迹尚依稀。\n云低雍畤祈年去，雨细长杨纵猎归。\n申白宾朋传道义，应刘文彩寄音徽。\n承平旧物惟君尽，犹写雕鞍伴六飞。",
        "dynasty": "唐",
        "collection_info": null
    },
    {
        "uuid": "88fd9be613b90550d3eb74f7997f65e6",
        "title": "东韦曲野思",
        "author": "唐彦谦",
        "content": "淡雾轻云匝四垂，绿塘秋望独颦眉。\n野莲随水无人见，寒鹭窥鱼共影知。\n九陌要津劳目击，五湖闲梦诱心期。\n孤灯夜夜愁欹枕，一觉沧洲似昔时。",
        "dynasty": "唐",
        "collection_info": null
    },
    {
        "uuid": "2720d7da22fa5626816649dbf44f6599",
        "title": "上巳",
        "author": "唐彦谦",
        "content": "上巳接寒食，莺花寥落晨。\n微微泼火雨，草草踏青人。\n凉似三秋景，清无九陌尘。\n与余同病者，对此合伤神。",
        "dynasty": "唐",
        "collection_info": null
    },
    {
        "uuid": "625da3f4b3eaa3a67705cee47a4e87bd",
        "title": "移莎",
        "author": "唐彦谦",
        "content": "移从杜城曲，置在小斋东。\n正是高秋裏，仍兼细雨中。\n结根方迸竹，疎荫託高桐。\n苒苒齐芳草，飘飘笑断蓬。\n片时留静者，一夜响鸣蛩。\n野露通宵滴，溪烟尽日蒙。\n试才卑庾薤，求味笑周菘。\n只此霜栽好，他时赠伯翁。",
        "dynasty": "唐",
        "collection_info": null
    },
    {
        "uuid": "2f6528aa7d3bbb7a9d1542d865d90d1c",
        "title": "西明寺威公盆池新稻",
        "author": "唐彦谦",
        "content": "为笑江南种稻时，露蝉鸣后雨霏霏。\n莲盆积润分畦小，藻井垂阴擢秀稀。\n得地又生金象界，结根仍对水田衣。\n支公尚有三吴思，更使幽人忆钓矶。",
        "dynasty": "唐",
        "collection_info": null
    },
    {
        "uuid": "02f8d626b435fafc0898ab7a5db48fb9",
        "title": "红叶",
        "author": "唐彦谦",
        "content": "无处不飘扬，高楼临道旁。\n素娥前夕月，青女夜来霜。\n宿雨随时润，秋晴着物光。\n幽怀长若此，病眼更相妨。\n蜀纸裁深色，燕脂落靓粧。\n低丛侵小阁，倒影入迴塘。\n谢朓留霞绮，甘宁弃锦张。\n何人休远道，是处有斜阳。\n薜荔垂书幌，梧桐坠井床。\n晚风生旅馆，寒籁近僧房。\n桂绿明淮甸，枫丹照楚乡。\n鴈疎临鄠杜，蝉急傍潇湘。\n树异桓宣武，园非顾辟疆。\n茂陵愁卧客，不自保危肠。",
        "dynasty": "唐",
        "collection_info": null
    },
    {
        "uuid": "28b20069ff097fdf24a9e9028984d915",
        "title": "鸂鶒",
        "author": "唐彦谦",
        "content": "一宿南塘烟雨时，好风摇动绿波微。\n惊离晓岸衝花去，暖下春汀照影飞。\n华屋捻弦弹鼓舞，绮窗含笔澹毛衣。\n画屏见后长迴首，争得雕笼莫放归。",
        "dynasty": "唐",
        "collection_info": null
    },
    {
        "uuid": "15802f50ef69495f88d6d375d8b30815",
        "title": "萤",
        "author": "唐彦谦",
        "content": "日下芜城莽苍中，湿萤撩乱起衰丛。\n寒烟陈后长门闭，夜雨隋家旧苑空。\n星散欲陵前槛月，影低如试北窗风。\n羇人此夕方愁绪，心似寒灰首似蓬。",
        "dynasty": "唐",
        "collection_info": null
    },
    {
        "uuid": "83555c6346f5ba6ab989f6c51393cda5",
        "title": "夜蝉",
        "author": "唐彦谦",
        "content": "翠竹高梧夹后溪，劲风危露雨凄凄。\n那知北牖残灯暗，又送西楼片月低。\n清夜更长应未已，远烟寻断莫频嘶。\n羇人此夕如三岁，不整寒衾待曙鸡。",
        "dynasty": "唐",
        "collection_info": null
    },
    {
        "uuid": "d79479f027037084c3f7c4eac4935b17",
        "title": "七夕",
        "author": "唐彦谦",
        "content": "露白风清夜向晨，小星垂佩月埋轮。\n绛河浪浅休相隔，沧海波深尚作尘。\n天外凤皇何寂寞，世间乌鹊漫辛勤。\n倚阑殿北斜楼上，多少通宵不寐人。",
        "dynasty": "唐",
        "collection_info": null
    },
    {
        "uuid": "efc07fc024127902e2f51b9781849d92",
        "title": "中秋夜玩月",
        "author": "唐彦谦",
        "content": "一夜高楼万景奇，碧天无际水无涯。\n只留皎月当层汉，并送浮云出四维。\n雾静不容玄豹隐，冰生惟恐夏虫疑。\n坐来离思忧将晓，争得嫦娥仔细知。",
        "dynasty": "唐",
        "collection_info": null
    },
    {
        "uuid": "70e54f55234088a4c0c938810fce035b",
        "title": "八月十六日夜月",
        "author": "唐彦谦",
        "content": "断肠佳赏固难期，昨夜销魂更不疑。\n丹桂影空蟾有露，绿槐阴在鹊无枝。\n赖将吟咏聊惆怅，早是疎顽耐别离。\n堪恨贾生曾恸哭，不缘清景为忧时。",
        "dynasty": "唐",
        "collection_info": null
    },
    {
        "uuid": "bba20acca01c30114e31e1b29908b893",
        "title": "送韦向之睦州谒使君",
        "author": "唐彦谦",
        "content": "才子南游多远情，闲舟荡漾任春行。\n新安江上长如此，何似新安太守清。",
        "dynasty": "唐",
        "collection_info": null
    },
    {
        "uuid": "f5f176d27ea8999e848e48a942dc89e9",
        "title": "春残",
        "author": "唐彦谦",
        "content": "景为春时短，愁随别夜长。\n暂碁宁号隐，轻醉不成乡。\n风雨曾通夕，莓苔有众芳。\n落花如便去，楼上即河梁。",
        "dynasty": "唐",
        "collection_info": null
    },
    {
        "uuid": "84f619f21d3bb8886bf42431b53382b6",
        "title": "玫瑰",
        "author": "唐彦谦",
        "content": "麝炷腾清燎，鲛纱覆绿蒙。\n宫妆临晓日，锦段落东风。\n无力春烟裏，多愁暮雨中。\n不知何事意，深浅两般红。",
        "dynasty": "唐",
        "collection_info": null
    },
    {
        "uuid": "83e0e9ddc1de35b2e6371e5acfef81e6",
        "title": "牡丹",
        "author": "唐彦谦",
        "content": "真宰多情巧思新，固将能事送残春。\n为云为雨徒虚语，倾国倾城不在人。\n开日绮霞应失色，落时青帝合伤神。\n嫦娥婺女曾相送，留下鵶黄作蘂尘。",
        "dynasty": "唐",
        "collection_info": null
    },
    {
        "uuid": "57fef189b2dd10d67819b87436e52470",
        "title": "秋晚高楼",
        "author": "唐彦谦",
        "content": "松拂疎窗竹映阑，素琴幽怨不成弹。\n清宵霁极云离岫，紫禁风高露满盘。\n晚蝶飘零惊宿雨，暮鸦凌乱报秋寒。\n高楼瞪目归鸿远，如信嵇康欲画难。",
        "dynasty": "唐",
        "collection_info": null
    },
    {
        "uuid": "931bc4c7b11e79226f9f07e97a969db3",
        "title": "离鸾",
        "author": "唐彦谦",
        "content": "闻道离鸾思故乡，也知情愿嫁王昌。\n尘埃一别杨朱路，风月三年宋玉墙。\n下疾不成双点泪，断多难到九迴肠。\n庭前佳树名栀子，试结同心寄谢娘。",
        "dynasty": "唐",
        "collection_info": null
    },
    {
        "uuid": "e2f0cf47874f3b6f70ce1c5b8609c0b2",
        "title": "柳",
        "author": "唐彦谦",
        "content": "春思春愁一万枝，远村遥岸寄相思。\n西园有雨和苔长，南内无人拂槛垂。\n游客寂寥缄远恨，暮莺啼呌惜芳时。\n晚来飞絮如霜鬓，恐为多情管别离。",
        "dynasty": "唐",
        "collection_info": null
    },
    {
        "uuid": "429349adcff19fc6b18e2322832841a4",
        "title": "春阴",
        "author": "唐彦谦",
        "content": "一寸迴肠百虑侵，旅愁危涕两争禁。\n天涯已有销魂别，楼上宁无拥鼻吟。\n感事不关河裏笛，伤心应倍雍门琴。\n春云更觉愁于我，闲盖低村作暝阴。",
        "dynasty": "唐",
        "collection_info": null
    },
    {
        "uuid": "9bce358861f35882b1cdb03adc7e4989",
        "title": "春深独行马上有作",
        "author": "唐彦谦",
        "content": "日烈风高野草香，百花狼籍柳披猖。\n连天瑞霭千门远，夹道新阴九陌长。\n众饮不欢逃席酒，独行无味放游缰。\n年来与问闲游者，若箇伤春向路旁。",
        "dynasty": "唐",
        "collection_info": null
    },
    {
        "uuid": "99fc84a6b68ec4205a3006cf4b99057f",
        "title": "春雨",
        "author": "唐彦谦",
        "content": "绮陌夜来雨，春楼寒望迷。\n远客迎燕戏，乱响隔莺啼。\n有恨开兰室，无言对李蹊。\n花欹浑拂槛，柳重欲垂堤。\n灯檠昏鱼目，熏炉咽麝脐。\n别轻天北鹤，梦怯汝南鸡。\n入户侵罗幌，捎檐润绣题。\n新丰树已失，长信草初齐。\n乱蝶寒犹舞，惊乌暝不栖。\n庾郎盘马地，却怕有春泥。",
        "dynasty": "唐",
        "collection_info": null
    },
    {
        "uuid": "b3f11d6dd2352b3c768bc39cce057468",
        "title": "汉代",
        "author": "唐彦谦",
        "content": "汉代金为屋，吴宫绮作寮。\n艳词传静婉，新曲定妖娆。\n箭响犹残梦，籤声报早朝。\n鲜明临晓日，迴转度春宵。\n半袖笼清镜，前丝压翠翘。\n静多如有待，闲极似无憀。\n梓泽花犹满，灵和柳未凋。\n障昏巫峡雨，屏掩浙江潮。\n未信潘名岳，应疑史姓萧。\n漏因歌暂断，灯为雨频挑。\n饮酒阑三雅，投壶赛百娇。\n钿蝉新翅重，金鸭旧香焦。\n水净疑澄练，霞孤欲建标。\n别随秦柱促，愁为蜀弦么。\n玄[晏]难瘳痹，临邛但发痟。\n联诗征弱絮，思友咏甘蕉。\n王氏怜诸谢，周郎定小乔。\n黼帏翘綵雉，波扇画文鳐。\n荇密妨垂钓，荷欹欲度桥。\n不因衣带水，谁觉路迢迢。",
        "dynasty": "唐",
        "collection_info": null
    },
    {
        "uuid": "6e87aea131a882710fc006463d805409",
        "title": "牡丹",
        "author": "唐彦谦",
        "content": "青帝于君事分偏，秾堆浮艳倚朱门。\n虽然占得笙歌地，将甚酬他雨露恩。",
        "dynasty": "唐",
        "collection_info": null
    },
    {
        "uuid": "d4c9778b029f4318a98c96ca14b2aeae",
        "title": "湘妃庙",
        "author": "唐彦谦",
        "content": "刘表荒碑断水滨，庙前幽草闭残春。\n已将愁泪留斑竹，又感悲风入白苹。\n八族未来谁北拱，四凶犹在莫南巡。\n九峰相似堪疑处，望见苍梧不见人。",
        "dynasty": "唐",
        "collection_info": null
    },
    {
        "uuid": "0bbc76cf5eadcaa2a5552ae3459e553e",
        "title": "句",
        "author": "唐彦谦",
        "content": "独来成怅望，不去泥栏干。",
        "dynasty": "唐",
        "collection_info": null
    },
    {
        "uuid": "853e58a0244256f1ad8d7578a6819755",
        "title": "题甘露寺",
        "author": "周朴",
        "content": "层阁迭危壁，瑞因千古名。\n几连扬子路，独倚润州城。\n云近衔江色，鵰高背磬声。\n僧居上方久，端坐见营营。",
        "dynasty": "唐",
        "collection_info": null
    },
    {
        "uuid": "9879b32f05f203113171fd5061f6a930",
        "title": "题玄公院",
        "author": "周朴",
        "content": "院深尘自外，如佛值玄公。\n常迹或非次，志门因得中。\n衣巾离暑气，床榻向凉风。\n是事不逾分，秪应明德同。",
        "dynasty": "唐",
        "collection_info": null
    },
    {
        "uuid": "2c3cdd51cd9ae11d7e20c409ffafb878",
        "title": "福州东禅寺",
        "author": "周朴",
        "content": "瓯闽在郊外，师院号东禅。\n物得居来正，人经论后贤。\n瓟槽柳塞马，盖地月支綖。\n鹳鹊尚巢顶，谁堪举世传。",
        "dynasty": "唐",
        "collection_info": null
    },
    {
        "uuid": "f3590b3f15df4212000a94bc222e3e8f",
        "title": "赠大沩和尚",
        "author": "周朴",
        "content": "大沩清復深，万象影沈沈。\n有客衣多毳，空门偈胜金。\n王侯皆作礼，陆子只来吟。\n我问师心处，师言无处心。",
        "dynasty": "唐",
        "collection_info": null
    },
    {
        "uuid": "debf751d7460fd826ea9d24e2ff76f9d",
        "title": "秋夜不寐寄崔温进士",
        "author": "周朴",
        "content": "愁多难得寐，展转读书床。\n不是旅人病，岂知秋夜长。\n归乡凭远梦，无梦更思乡。\n枕上移窗月，分明是泪光。",
        "dynasty": "唐",
        "collection_info": null
    },
    {
        "uuid": "3af41a7fb9b53c1e269697b3e66e2377",
        "title": "春中途中寄南巴崔使君",
        "author": "周朴",
        "content": "旅人游汲汲，春气又融融。\n农事蛙声裏，归程草色中。\n独惭出谷雨，未变暖天风。\n子玉和予去，应怜恨不穷。",
        "dynasty": "唐",
        "collection_info": null
    },
    {
        "uuid": "60ccd972c01eec9fa048495b2a1c139c",
        "title": "寄处士方干",
        "author": "周朴",
        "content": "桐庐江水闲，终日对柴关。\n因想别离处，不知多少山。\n钓舟春岸泊，庭树晓莺还。\n莫便求栖隐，桂枝堪恨颜。",
        "dynasty": "唐",
        "collection_info": null
    },
    {
        "uuid": "4755425751bb36144787db1bf8e0b401",
        "title": "寄塞北张符",
        "author": "周朴",
        "content": "陇树塞风吹，辽城角几枝。\n霜凝无暂歇，君貌莫应衰。\n万里平沙际，一行边鴈移。\n那堪朔烟起，家信正相离。",
        "dynasty": "唐",
        "collection_info": null
    },
    {
        "uuid": "1418cb6dfd3f5f135b1f35d08963c653",
        "title": "次梧州却寄永州使君",
        "author": "周朴",
        "content": "随风身不定，今夜在苍梧。\n客泪有时有，猨声无处无。\n潮添瘴海阔，烟拂粤山孤。\n却忆零陵住，吟诗半玉壶。",
        "dynasty": "唐",
        "collection_info": null
    },
    {
        "uuid": "242d15a11ddb9bad6c961f5ec5b12a41",
        "title": "赠念经僧",
        "author": "周朴",
        "content": "庵前古折碑，夜静念经时。\n月皎海霞散，露浓山草垂。\n鬼闻抛故冢，禽听离寒枝。\n想得天花坠，馨香拂白眉。",
        "dynasty": "唐",
        "collection_info": null
    },
    {
        "uuid": "13cb2f3bba51ffdb28c7278eb24bc116",
        "title": "董岭水",
        "author": "周朴",
        "content": "湖州安吉县，门与白云齐。\n禹力不到处，河声流向西。\n去衙山色远，近水月光低。\n中有高人在，沙中曳杖藜。",
        "dynasty": "唐",
        "collection_info": null
    },
    {
        "uuid": "50d39b7dbe313c507a6482114120a057",
        "title": "早春",
        "author": "周朴",
        "content": "良夜岁应足，严风为变春。\n遍回寒作暖，通改旧成新。\n秀树因馨雨，融冰雨泛苹。\n韶光不偏党，积渐煦疲民。",
        "dynasty": "唐",
        "collection_info": null
    },
    {
        "uuid": "af74ad351920063040b1be4ef345690d",
        "title": "秋深",
        "author": "周朴",
        "content": "柳色尚沈沈，风吹秋更深。\n山河空远道，乡国自鸣砧。\n巷有千家月，人无万里心。\n长城哭崩后，寂绝至如今。",
        "dynasty": "唐",
        "collection_info": null
    },
    {
        "uuid": "1f20efae78b77b1fe546e174ce4e79ff",
        "title": "赠双峰山和尚",
        "author": "周朴",
        "content": "峩峩双髻山，瀑布泻云间。\n尘世自疑水，禅门长去关。\n茯神松不异，藏宝石俱闲。\n向此师清业，如何方可攀。",
        "dynasty": "唐",
        "collection_info": null
    },
    {
        "uuid": "fff35979326ae5c9d3ecaaca87ea03b5",
        "title": "赠无了禅师",
        "author": "周朴",
        "content": "不学世所惜，是何无了公。\n灵匡虚院外，虎迹乱山中。\n昼夜必连去，古今争敢同。\n禅情岂堪问，问答更无穷。",
        "dynasty": "唐",
        "collection_info": null
    },
    {
        "uuid": "b03b93e8d48d2049a4317c628256ca8c",
        "title": "王霸坛",
        "author": "周朴",
        "content": "王君上升处，信首古居前。\n皂树即须朽，白龟应亦全。\n云间犹一日，尘裏已千年。\n碧色坛如黛，时人谁可仙。",
        "dynasty": "唐",
        "collection_info": null
    },
    {
        "uuid": "ab917dc8ae6ceaf7cf72f205257f3212",
        "title": "送梁道士",
        "author": "周朴",
        "content": "旧居桐栢观，归去爱安闲。\n倒树造新屋，化人修古坛。\n晚花霜后落，山雨夜深寒。\n应有同溪客，相寻学炼丹。",
        "dynasty": "唐",
        "collection_info": null
    },
    {
        "uuid": "309fb7f44105778e2b295f003d4a1bcc",
        "title": "边思",
        "author": "周朴",
        "content": "年高来远戍，白首罢干戎。\n夜色蓟门火，秋声边塞风。\n碛浮悲老马，月满引新弓。\n百战阴山去，唯添上将雄。",
        "dynasty": "唐",
        "collection_info": null
    },
    {
        "uuid": "df0728c769176c9fb6854809b5378518",
        "title": "哭陈庾",
        "author": "周朴",
        "content": "繫马向山立，一桮聊奠君。\n野烟孤客路，寒草故人坟。\n琴韵归流水，诗情寄白云。\n日斜休哭后，松韵不堪闻。",
        "dynasty": "唐",
        "collection_info": null
    },
    {
        "uuid": "8c6b4b1f61e92309f28cfaae86b91770",
        "title": "宿玉泉寺",
        "author": "周朴",
        "content": "野寺度残夏，空房欲暮时。\n夜听猨不睡，秋思客先知。\n竹迥烟生薄，山高月上迟。\n又登尘路去，难与老僧期。",
        "dynasty": "唐",
        "collection_info": null
    },
    {
        "uuid": "9609773501bd03cfbe21dbdf39052e59",
        "title": "题赤城中岩寺",
        "author": "周朴",
        "content": "浮世师休话，晋时灯照岩。\n禽飞穿静户，藤结入高杉。\n存没诗千首，废兴经数函。\n谁知将俗耳，来此避嚣谗。",
        "dynasty": "唐",
        "collection_info": null
    },
    {
        "uuid": "fdae20fe867c4d8106ed5eb034404c8c",
        "title": "塞上行",
        "author": "周朴",
        "content": "秦筑长城在，连云碛气侵。\n风吹边草急，角绝塞鸿沈。\n世世征人往，年年战骨深。\n辽天望乡者，迴首尽霑襟。",
        "dynasty": "唐",
        "collection_info": null
    },
    {
        "uuid": "bd1b52dc214ba0afeb1643a5fa25dc21",
        "title": "玉泉寺",
        "author": "周朴",
        "content": "寺还名玉泉，澄水亦遭贤。\n物尚犹如此，人争合偶然。\n溪流云断外，山峻鸟飞还。\n初日长廊下，高僧正坐禅。",
        "dynasty": "唐",
        "collection_info": null
    },
    {
        "uuid": "03de579002165fef80a8aafdb66e5000",
        "title": "春宫怨",
        "author": "周朴",
        "content": "早被婵娟误，欲妆临镜慵。\n承恩不在貌，教妾若为容。\n风暖鸟声碎，日高花影重。\n年年越溪女，相忆采芙蓉。",
        "dynasty": "唐",
        "collection_info": null
    },
    {
        "uuid": "9506dd16f0cd71b5a612fd8d45ab253d",
        "title": "宿刘温书斋",
        "author": "周朴",
        "content": "不掩盈窗日，天然格调高。\n凉风移蟋蟀，落叶在离骚。\n迴笔挑灯烬，悬图见海潮。\n因论三国志，空载几英豪。",
        "dynasty": "唐",
        "collection_info": null
    },
    {
        "uuid": "fe089627bd682196193d360d3f34a4d9",
        "title": "登福州南涧寺",
        "author": "周朴",
        "content": "万里重山遶福州，南横一道见溪流。\n天边飞鸟东西没，尘裏行人早晚休。\n晓日青山当大海，连云古堑对高楼。\n那堪望断他乡目，只此萧条自白头。",
        "dynasty": "唐",
        "collection_info": null
    },
    {
        "uuid": "036a4040a69d34a770286728509fedba",
        "title": "望中怀古",
        "author": "周朴",
        "content": "齐心楼上望浮云，万古千秋空姓名。\n尧水永销天际去，姬风一变世间平。\n高踪尽共烟霞在，大道长将日月明。\n从此安然寰海内，后来无復谩相倾。",
        "dynasty": "唐",
        "collection_info": null
    },
    {
        "uuid": "664b9159ce03b727a6948bdf1a942ef6",
        "title": "昇山寺",
        "author": "周朴",
        "content": "昇山自古道飞来，此是神功不可猜。\n气色虽然离禹穴，峰峦犹自接天台。\n岩边折树泉衝落，顶上浮云日照开。\n南望闽城尘世界，千秋万古卷尘埃。",
        "dynasty": "唐",
        "collection_info": null
    },
    {
        "uuid": "5ae67e0388991fdda9f7d6f9b2bc849c",
        "title": "哭李端",
        "author": "周朴",
        "content": "三年翦拂感知音，哭向青山永夜心。\n竹在晓烟孤凤去，剑荒秋水一龙沈。\n新坟日落松声小，旧色春残草色深。\n不及此时亲执绋，石门遥想泪霑襟。",
        "dynasty": "唐",
        "collection_info": null
    },
    {
        "uuid": "60b0023391e44401fcc6ca29f67f2959",
        "title": "福州神光寺塔",
        "author": "周朴",
        "content": "良匠用材为塔了，神光寺更得高名。\n风云会处千寻出，日月中时八面明。\n海水旋流倭国野，天文方戴福州城。\n相轮顶上望浮世，尘裏人心应总平。",
        "dynasty": "唐",
        "collection_info": null
    },
    {
        "uuid": "1902588ca31100a8daef513d996010c1",
        "title": "福州开元寺塔",
        "author": "周朴",
        "content": "开元寺裏七重塔，遥对方山影拟齐。\n杂俗人看离世界，孤高僧上觉天低。\n唯堪片片紫霞映，不与蒙蒙白雾迷。\n心若无私罗汉在，参差免向日虹西。",
        "dynasty": "唐",
        "collection_info": null
    },
    {
        "uuid": "580ddf10e449c14bd9ccec4e52fa3cf3",
        "title": "春日秦国怀古",
        "author": "周朴",
        "content": "荒郊一望欲消魂，泾水萦纡傍远村。\n牛马放多春草尽，原田耕破古碑存。\n云和积雪苍山晚，烟伴残阳绿树昏。\n数里黄沙行客路，不堪回首思秦原。",
        "dynasty": "唐",
        "collection_info": null
    },
    {
        "uuid": "2d6b8726202ba61bbfc6ee3be2380825",
        "title": "春日游北园寄韩侍郎",
        "author": "周朴",
        "content": "灼灼春园晚色分，露珠千点映寒云。\n多情舞蝶穿花去，解语流莺隔水闻。\n冷酒桮中宜泛滟，暖风林下自氛氲。\n仙桃不肯全开拆，应借余芳待使君。",
        "dynasty": "唐",
        "collection_info": null
    },
    {
        "uuid": "a40123e76555527552d1e5807bf1b2d2",
        "title": "喜贺拔先辈衡阳除正字",
        "author": "周朴",
        "content": "黄纸晴空坠一缄，圣朝恩泽洗冤谗。\n李膺门客为闲客，梅福官衔改旧衔。\n名自石渠书典籍，香从芸阁着衣衫。\n寰中不用忧天旱，霖雨看看属傅岩。",
        "dynasty": "唐",
        "collection_info": null
    },
    {
        "uuid": "b560299c679aba9166f1e3ffcf2bcb44",
        "title": "客州赁居寄萧郎中",
        "author": "周朴",
        "content": "松店茅轩向水开，东头舍赁一裴徊。\n窗吟苦为秋江静，枕梦惊因晓角催。\n邻舍见愁赊酒与，主人知去索钱来。\n眼看白笔为霖雨，肯使红鳞便曝腮。",
        "dynasty": "唐",
        "collection_info": null
    },
    {
        "uuid": "0df36eba6c5242e5ed4984327f6dd695",
        "title": "赠李裕先辈",
        "author": "周朴",
        "content": "晓擎弓箭入初场，一发曾穿百步杨。\n仙籍旧题前进士，圣朝新奏校书郎。\n马疑金马门前马，香认芸香阁上香。\n闲伴李膺红烛下，慢吟丝竹浅飞觞。",
        "dynasty": "唐",
        "collection_info": null
    },
    {
        "uuid": "36441d17848262cc7c7fc478122a4e6a",
        "title": "桐栢观",
        "author": "周朴",
        "content": "东南一境清心目，有此千峰插翠微。\n人在下方衝月上，鹤从高处破烟飞。\n岩深水落寒侵骨，门静花开色照衣。\n欲识蓬莱今便是，更于何处学忘机。",
        "dynasty": "唐",
        "collection_info": null
    },
    {
        "uuid": "71d79650126838404c947c83ea2adefe",
        "title": "塞上",
        "author": "周朴",
        "content": "受降城必破，回落陇头移。\n蕃道北海北，谋生今始知。",
        "dynasty": "唐",
        "collection_info": null
    },
    {
        "uuid": "21ecb4c3654c9e77fa9730dd49e7a846",
        "title": "塞上曲",
        "author": "周朴",
        "content": "一阵风来一阵砂，有人行处没人家。\n黄河九曲冰先合，紫塞三春不见花。",
        "dynasty": "唐",
        "collection_info": null
    },
    {
        "uuid": "7152420b1cb799a9c33c0e3fe9fda174",
        "title": "塞下曲",
        "author": "周朴",
        "content": "石国胡儿向碛东，爱吹横笛引秋风。\n夜来云雨皆飞尽，月照平沙万里空。",
        "dynasty": "唐",
        "collection_info": null
    },
    {
        "uuid": "4830e72addf3f15215d5c496b6cb6e60",
        "title": "咏猨",
        "author": "周朴",
        "content": "生在巫山更向西，不知何事到巴溪。\n中宵为忆秋云伴，遥隔朱门向月啼。",
        "dynasty": "唐",
        "collection_info": null
    },
    {
        "uuid": "5ddd918b00be06d9c6a193048e07b20e",
        "title": "桃花",
        "author": "周朴",
        "content": "桃花春色暖先开，明媚谁人不看来。\n可惜狂风吹落后，殷红片片点莓苔。",
        "dynasty": "唐",
        "collection_info": null
    },
    {
        "uuid": "761f666917ae996b4ec5633ec5a1528c",
        "title": "薛老峰",
        "author": "周朴",
        "content": "薛老峰头三箇字，须知此与石齐生。\n直叫截断苍苔色，浮世人侪眼始明。",
        "dynasty": "唐",
        "collection_info": null
    },
    {
        "uuid": "7cac9b88fd60c5463e5279a4c4c48fe5",
        "title": "弔李羣玉",
        "author": "周朴",
        "content": "羣玉诗名冠李唐，投诗换得校书郎。\n吟魂醉魄知何处，空有幽兰隔岸香。",
        "dynasty": "唐",
        "collection_info": null
    },
    {
        "uuid": "76aea05e5210661ea98b950f6abf2615",
        "title": "无等巌",
        "author": "周朴",
        "content": "建造上方藤影裏，高僧往往似天台。\n不知名树檐前长，曾问道人岩下来。",
        "dynasty": "唐",
        "collection_info": null
    },
    {
        "uuid": "ef6fefeab0ada0f991cc86681c335ae3",
        "title": "句",
        "author": "周朴",
        "content": "古陵寒雨集，高鸟夕阳明。\n高情千里外，长啸一声初。\n月离山一丈，风吹花数苞。\n晓来山鸟闹，雨过杏花稀。\n曲渚回湾锁钓舟，平潮晚影沈清底。\n远岳危栏等翠尖。\n白日纔离沧海底，清光先照户窗前。\n连云天堑有山色，极目海门无鴈行。\n可怜黄雀衔将去，从此庄周梦不成。\n禅是大沩诗是朴，大唐天子只三人。",
        "dynasty": "唐",
        "collection_info": null
    },
    {
        "uuid": "86549d54f42cfd0fdd2f890664b97ac2",
        "title": "感兴",
        "author": "郑谷",
        "content": "禾黍不阳艳，竞栽桃李春。\n翻令力耕者，半作卖花人。",
        "dynasty": "唐",
        "collection_info": null
    },
    {
        "uuid": "f5ce63779c8857be041e9e4001279355",
        "title": "望湘亭",
        "author": "郑谷",
        "content": "湘水似伊水，湘人非故人。\n登临独无语，风柳自摇春。",
        "dynasty": "唐",
        "collection_info": null
    },
    {
        "uuid": "eefc0b4f8cd11f0cc498ef4fb3bfc055",
        "title": "采桑",
        "author": "郑谷",
        "content": "晓陌携笼去，桑林路隔淮。\n何如鬬百草，赌取凤皇钗。",
        "dynasty": "唐",
        "collection_info": null
    },
    {
        "uuid": "74a1ba8d2ca513a14aa004236ba4ba39",
        "title": "闷题",
        "author": "郑谷",
        "content": "落第春相困，无心惜落花。\n荆山归不得，归得亦无家。",
        "dynasty": "唐",
        "collection_info": null
    },
    {
        "uuid": "4a62cae3b2ba4488f8ee91607bb26b27",
        "title": "中台五题 乳毛松",
        "author": "郑谷",
        "content": "松格一何高，何人号乳毛。\n霜天寓直夜，媿尔伴闲曹。",
        "dynasty": "唐",
        "collection_info": null
    },
    {
        "uuid": "ab14a636437abc112a2c9de18795ce48",
        "title": "中台五题 樗里子墓",
        "author": "郑谷",
        "content": "贤人骨已销，墓树几荣凋。\n正直魂如在，斋心愿一招。",
        "dynasty": "唐",
        "collection_info": null
    },
    {
        "uuid": "c9647cf4d0e5b8c794b5fcdd80ec51f8",
        "title": "中台五题 牡丹",
        "author": "郑谷",
        "content": "乱前看不足，乱后眼偏明。\n却得蓬蒿力，遮藏见太平。",
        "dynasty": "唐",
        "collection_info": null
    },
    {
        "uuid": "5aba98987f39d1aa9aae8ac8904f6fe5",
        "title": "中台五题 玉蕊",
        "author": "郑谷",
        "content": "唐昌树已荒，天意眷文昌。\n晓入微风起，春时雪满墙。",
        "dynasty": "唐",
        "collection_info": null
    },
    {
        "uuid": "bf8cacbdf25877f5497cfcd014e2de06",
        "title": "中台五题 石柱",
        "author": "郑谷",
        "content": "暴乱免遗折，森罗贤达名。\n末郎何所取，叨继外门荣。",
        "dynasty": "唐",
        "collection_info": null
    },
    {
        "uuid": "b657c0fbca1414f1fd0ea61226b0f1b6",
        "title": "别同志",
        "author": "郑谷",
        "content": "所立共寒苦，平生同与游。\n相看临远水，独自上孤舟。\n天澹沧浪晚，风悲兰杜秋。\n前程吟此景，为子上高楼。",
        "dynasty": "唐",
        "collection_info": null
    },
    {
        "uuid": "073dc6c9eda382deff281c8b8d0906f5",
        "title": "送进士卢棨东归",
        "author": "郑谷",
        "content": "灞岸草萋萋，离觞我独携。\n流年俱老大，失意又东西。\n晓楚山云满，春吴水树低。\n到家梅雨歇，犹有子规啼。",
        "dynasty": "唐",
        "collection_info": null
    },
    {
        "uuid": "dfc85f68ae0d98e063131d831c8cff5e",
        "title": "从叔郎中諴辍自秋曹分符安陆属羣盗倡炽流毒江壖竟以援兵不来城池失守例削今任却叙省衔退居荆汉之间颇得琴尊之趣因有寄献",
        "author": "郑谷",
        "content": "华省称前任，何惭削一麾。\n沧洲失孤垒，白髮出重围。\n苦节翻多难，空山自喜归。\n悠悠清汉上，渔者日相依。",
        "dynasty": "唐",
        "collection_info": null
    },
    {
        "uuid": "1848f5956f02df2ed265a081d1a0bff6",
        "title": "送徐涣端公南归",
        "author": "郑谷",
        "content": "青衿离白社，朱绶始言归。\n此去应多羡，初心尽不违。\n江帆和日落，越鸟近乡飞。\n一路春风裏，杨花雪满衣。",
        "dynasty": "唐",
        "collection_info": null
    },
    {
        "uuid": "33c492905857fc0c0e9adc817c7a005a",
        "title": "送祠部曹郎中邺出守洋州",
        "author": "郑谷",
        "content": "为儒欣出守，上路亦戎装。\n旧制诗多讽，分忧俗必康。\n开怀江稻熟，寄信露橙香。\n郡阁清吟夜，寒星识望郎。",
        "dynasty": "唐",
        "collection_info": null
    },
    {
        "uuid": "25a1e281329b22d52a1c0bc65c8428ba",
        "title": "送进士许彬",
        "author": "郑谷",
        "content": "泗上未休兵，壶关事可惊。\n流年催我老，远道念君行。\n残雪临晴水，寒梅发故城。\n何当食新稻，岁稔又时平。",
        "dynasty": "唐",
        "collection_info": null
    },
    {
        "uuid": "f0d70c1d02508d48d3e0333a526cb4b0",
        "title": "次韵和王驾校书结绶见寄之什",
        "author": "郑谷",
        "content": "直应归谏署，方肯别山村。\n勤苦常同业，孤单共感恩。\n醉披仙鹤氅，吟扣野僧门。\n梦见君高趣，天凉自灌园。",
        "dynasty": "唐",
        "collection_info": null
    },
    {
        "uuid": "5dc6c3d5b17a7086b48bcd504bdda15b",
        "title": "秘阁伴直",
        "author": "郑谷",
        "content": "秘阁锁书深，墙南列晚岑。\n吏人同野鹿，庭木似山林。\n浅井寒芜入，迴廊迭藓侵。\n闲看薛稷鹤，共起五湖心。",
        "dynasty": "唐",
        "collection_info": null
    },
    {
        "uuid": "8f8d4a0a9caac1ffcdfe312319068d22",
        "title": "送太学颜明经及第东归",
        "author": "郑谷",
        "content": "平楚干戈后，田园失耦耕。\n艰难登一第，离乱省诸兄。\n树没春江涨，人繁野渡晴。\n闲来思学馆，犹梦雪窗明。",
        "dynasty": "唐",
        "collection_info": null
    },
    {
        "uuid": "245f589527cb62c4474fef39022af573",
        "title": "送进士赵能卿下第南归",
        "author": "郑谷",
        "content": "不归何慰亲，归去旧风尘。\n洒泪惭关吏，无言对越人。\n远帆花月夜，微岸水天春。\n莫便随渔钓，平生已苦辛。",
        "dynasty": "唐",
        "collection_info": null
    },
    {
        "uuid": "92bceb962dc311b38b868cb7812dec73",
        "title": "送人游边",
        "author": "郑谷",
        "content": "春亦怯边游，此行风正秋。\n别离逢雨夜，道路向云州。\n碛树藏城近，沙河漾日流。\n将军方破虏，莫惜献良筹。",
        "dynasty": "唐",
        "collection_info": null
    },
    {
        "uuid": "ea2168aded416af080edf88bf4fd4087",
        "title": "送人之九江谒郡侯苗员外绅",
        "author": "郑谷",
        "content": "泽国寻知己，南浮不偶游。\n湓城分楚塞，庐岳对江州。\n晓饭临孤屿，春帆入乱流。\n双旌相望处，月白庾公楼。",
        "dynasty": "唐",
        "collection_info": null
    },
    {
        "uuid": "2ae8390e6fef65bc90bd2c9a6220e960",
        "title": "送许棠先辈之官泾县",
        "author": "郑谷",
        "content": "白头新作尉，县在故山中。\n高第能卑宦，前贤尚此风。\n芜湖春荡漾，梅雨昼溟蒙。\n佐理人安后，篇章莫废功。",
        "dynasty": "唐",
        "collection_info": null
    },
    {
        "uuid": "efe80bd5eb2b005ebf4acb2c4f323ec0",
        "title": "送司封从叔员外徼赴华州裴尚书均辟",
        "author": "郑谷",
        "content": "如何抛锦帐，莲府对莲峰。\n旧有云霞约，暂留鹓鹭踪。\n敷溪秋雪岸，树谷夕阳钟。\n尽入新吟境，归朝兴莫慵。",
        "dynasty": "唐",
        "collection_info": null
    },
    {
        "uuid": "2a4d2846b2e22e0bf57532805c106231",
        "title": "送京参翁先辈归闽中",
        "author": "郑谷",
        "content": "解印东归去，人情此际多。\n名高五七字，道胜两重科。\n宿馆明寒烧，吟船兀夜波。\n家山春更好，越鸟在庭柯。",
        "dynasty": "唐",
        "collection_info": null
    },
    {
        "uuid": "5a7bc9a98e8bfd983aaee25cf4b003fb",
        "title": "赠别",
        "author": "郑谷",
        "content": "南游曾共游，相别倍相留。\n行色迴灯晓，离声满竹秋。\n稳眠彭蠡浪，好醉岳阳楼。\n明日逢佳景，为君成白头。",
        "dynasty": "唐",
        "collection_info": null
    },
    {
        "uuid": "a66afe8794976e9b5756d1dffdc3cd76",
        "title": "南游",
        "author": "郑谷",
        "content": "凄凉怀古意，湘浦弔灵均。\n故国经新岁，扁舟寄病身。\n山城多晓瘴，泽国少晴春。\n渐远无相识，青梅独向人。",
        "dynasty": "唐",
        "collection_info": null
    },
    {
        "uuid": "a6762792e50878ddf27d699a6fed05f7",
        "title": "巴賨旅寓寄朝中从叔",
        "author": "郑谷",
        "content": "惊秋思浩然，信美向巴天。\n独倚临江树，初闻落日蝉。\n哀荣悲往事，漂泊念多年。\n未便甘休去，吾宗尽见怜。",
        "dynasty": "唐",
        "collection_info": null
    },
    {
        "uuid": "704da68bd3c45eb1abd3a5a41dafc6bb",
        "title": "寄司勋张员外学士",
        "author": "郑谷",
        "content": "平昔偏知我，司勋张外郎。\n昨来闻俶扰，忧甚欲颠狂。\n烟暝搔愁鬓，春阴赖酒乡。\n江楼倚不得，横笛数声长。",
        "dynasty": "唐",
        "collection_info": null
    },
    {
        "uuid": "73b62e68ef6976b7bdc477a3064c3e96",
        "title": "寄边上从事",
        "author": "郑谷",
        "content": "男儿怀壮节，何不事嫖姚？高迭观诸寨，全师护大朝。\n浅山寒放马，乱火夜防苗。\n下第春愁甚，劳君远见招。",
        "dynasty": "唐",
        "collection_info": null
    },
    {
        "uuid": "dbb93e078c108f4b1839777947d94edf",
        "title": "寄左省韦起居序",
        "author": "郑谷",
        "content": "风神何蕴藉，张绪正当年。\n端简炉香裏，濡毫洞案边。\n饰装无雨备，着述减春眠。\n旦夕应弥入，银台晓候宣。",
        "dynasty": "唐",
        "collection_info": null
    },
    {
        "uuid": "03ad9b8eff815abedebb54711948bcb5",
        "title": "寄赠蓝田韦少府先辈",
        "author": "郑谷",
        "content": "王畿第一县，县尉是词人。\n馆殿非初意，图书是旧贫。\n斫冰泉窦响，赛雪庙松春。\n自此昇通籍，清华日近身。",
        "dynasty": "唐",
        "collection_info": null
    },
    {
        "uuid": "4243438ef798cadbf44ded918c42b530",
        "title": "寄怀元秀上人",
        "author": "郑谷",
        "content": "悠悠干禄利，草草废渔樵。\n身世堪惆怅，风骚颇寂寥。\n高秋期野步，积雨放趋朝。\n得句如相忆，莎斋且见招。",
        "dynasty": "唐",
        "collection_info": null
    },
    {
        "uuid": "8b929db7e31feb850dc41c3037e93838",
        "title": "赠圆昉公",
        "author": "郑谷",
        "content": "天阶让紫衣，冷格鹤犹卑。\n道胜嫌名出，身闲觉老迟。\n晚香延宿火，寒磬度高枝。\n长说长松寺，他年与我期。",
        "dynasty": "唐",
        "collection_info": null
    },
    {
        "uuid": "12c9773ff15d0a04fd6f613c96044c26",
        "title": "寄题方干处士",
        "author": "郑谷",
        "content": "山雪照湖水，漾舟湖畔归。\n松篁调远籁，台榭发清辉。\n野岫分闲径，渔家并掩扉。\n暮年诗力在，新句更幽微。",
        "dynasty": "唐",
        "collection_info": null
    },
    {
        "uuid": "37b00774fca9407132bdbb8fad7317fd",
        "title": "寄献湖州从叔员外",
        "author": "郑谷",
        "content": "顾渚山边郡，溪将罨画通。\n远看城郭裏，全在水云中。\n西阁归何晚，东吴兴未穷。\n茶香紫笋露，洲迥白苹风。\n歌缓眉低翠，杯明蜡翦红。\n政成寻往事，辍棹问渔翁。",
        "dynasty": "唐",
        "collection_info": null
    },
    {
        "uuid": "e1bd30f3b7d9bd86b9980c1ccad0425b",
        "title": "访姨兄王斌渭口别墅",
        "author": "郑谷",
        "content": "枯桑河上村，寥落旧田园。\n少小曾来此，悲凉不可言。\n访邻多指冢，问路半移原。\n久歉家僮散，初晴野荠繁。\n客帆悬极浦，渔网晒危轩。\n苦涩诗盈箧，荒唐酒满尊。\n高枝霜果在，幽渚暝禽喧。\n远霭笼樵响，微烟起烧痕。\n哀荣孤族分，感激外兄恩。\n三宿忘归去，圭峰恰对门。",
        "dynasty": "唐",
        "collection_info": null
    },
    {
        "uuid": "807fd290cd2c25e2d908ee6538787d82",
        "title": "放朝偶作",
        "author": "郑谷",
        "content": "寒极放朝天，欣闻半夜宣。\n时安逢密雪，日晏得高眠。\n拥褐同休假，吟诗贺有年。\n坐来幽兴在，松亚小窗前。",
        "dynasty": "唐",
        "collection_info": null
    },
    {
        "uuid": "eb255064f3d6bbd66d8f846652287fef",
        "title": "顺动后蓝田偶作",
        "author": "郑谷",
        "content": "小谏昇中谏，三年侍玉除。\n且言无所补，浩叹欲何如。\n宫阙飞灰烬，嫔嫱落里闾。\n蓝峰秋更碧，霑洒望銮舆。",
        "dynasty": "唐",
        "collection_info": null
    },
    {
        "uuid": "22dee946b93a9da705bd43d263b1205b",
        "title": "府中寓止寄赵大谏",
        "author": "郑谷",
        "content": "老作含香客，贫无僦舍钱。\n神州容寄迹，大尹是同年。\n密迩都忘倦，乖慵益见怜。\n雪风花月好，中夜便招延。",
        "dynasty": "唐",
        "collection_info": null
    },
    {
        "uuid": "9eada83156f7a93aa05f5b90b45bfcde",
        "title": "峡中寓止二首 一",
        "author": "郑谷",
        "content": "荆州未解围，小县结茅茨。\n强对官人笑，甘为野鹤欺。\n江春铺网阔，市晚鬻蔬迟。\n子美犹如此，翻然不敢悲。",
        "dynasty": "唐",
        "collection_info": null
    },
    {
        "uuid": "6919fcaa08afdd47371a2a16ced35893",
        "title": "峡中寓止二首 二",
        "author": "郑谷",
        "content": "传闻殊不定，銮辂几时还。\n俗易无常性，江清见老颜。\n夜船归草市，春步上茶山。\n寨将来相问，儿童竞启关。",
        "dynasty": "唐",
        "collection_info": null
    },
    {
        "uuid": "5c9effcd95b8bf7d01392dc9123521ea",
        "title": "颜惠詹事即孤侄舅氏谪官黔巫舟中相遇怆然有寄",
        "author": "郑谷",
        "content": "犹子在天末，念渠怀渭阳。\n巴山偶会遇，江浦共悲凉。\n谪宦君何远，穷游我自强。\n瘴村三月暮，雨熟野梅黄。",
        "dynasty": "唐",
        "collection_info": null
    },
    {
        "uuid": "450d57a8f1f6b4c5531aa91f9d84dd43",
        "title": "访题进士孙秦延福南街居",
        "author": "郑谷",
        "content": "多病久离索，相寻聊解颜。\n短墙通御水，疎树出南山。\n岁月何难老，园林未得还。\n无门共荣达，孤坐却如闲。",
        "dynasty": "唐",
        "collection_info": null
    },
    {
        "uuid": "0fcfc3e20518b2740cf1cd7a331fe8ec",
        "title": "访题进士张乔延兴门外所居",
        "author": "郑谷",
        "content": "平生苦节同，旦夕会原东。\n掩卷斜阳裏，看山落木中。\n星霜今欲老，江海业全空。\n近日文场内，因君起古风。",
        "dynasty": "唐",
        "collection_info": null
    },
    {
        "uuid": "4ee1f7c4e58a5b2c50320aca095acf5b",
        "title": "寄南浦谪官",
        "author": "郑谷",
        "content": "多才翻得罪，天末抱穷忧。\n白首为迁客，青山绕万州。\n醉敧梅障晓，歌厌竹枝秋。\n望阙怀乡泪，荆江水共流。",
        "dynasty": "唐",
        "collection_info": null
    },
    {
        "uuid": "1becc76b62b76362a832df341d34950f",
        "title": "李夷遇侍御久滞水乡因抒寄怀",
        "author": "郑谷",
        "content": "簪豸年何久，悬帆兴甚长。\n江流爱吴越，诗格愈齐梁。\n竹寺晴吟远，兰洲晚泊香。\n高闲徒自任，华省待为郎。",
        "dynasty": "唐",
        "collection_info": null
    },
    {
        "uuid": "5cd8e193e5cdda03ba3d692c50eab18a",
        "title": "寄膳部李郎中昌符",
        "author": "郑谷",
        "content": "鄠郊陪野步，早岁偶因诗。\n自后吟新句，长愁减旧知。\n静灯微落烬，寒砚旋生澌。\n夜夜冥搜苦，那能鬓不衰。",
        "dynasty": "唐",
        "collection_info": null
    },
    {
        "uuid": "f831ed3c0803c3d21d115ff3ad4de835",
        "title": "寄前水部贾员外嵩",
        "author": "郑谷",
        "content": "谢病别文昌，仙舟向越乡。\n贵为金马客，雅称水曹郎。\n白鹭同孤洁，清波共渺茫。\n相如词赋外，骚雅趣何长。",
        "dynasty": "唐",
        "collection_info": null
    },
    {
        "uuid": "1e568f03300a836bd5bb45c660aa41e7",
        "title": "寄棊客",
        "author": "郑谷",
        "content": "松窗楸局稳，相顾思皆凝。\n几局赌山果，一先饶海僧。\n覆图闻夜雨，下子对秋灯。\n何日无羁束，期君向杜陵。",
        "dynasty": "唐",
        "collection_info": null
    },
    {
        "uuid": "c312c912cbe3ecb3c86f0c2935742770",
        "title": "闻进士许彬罢举归睦州怅然怀寄",
        "author": "郑谷",
        "content": "桐庐归旧庐，垂老復樵渔。\n吾子虽言命，乡人懒读书。\n烟舟撑晚浦，雨屐翦春蔬。\n异代名方振，哀吟莫废初。",
        "dynasty": "唐",
        "collection_info": null
    },
    {
        "uuid": "60933b7565a29fb4973e3918d664d5aa",
        "title": "长安夜坐寄怀湖外嵇处士",
        "author": "郑谷",
        "content": "万里念江海，浩然天地秋。\n风高羣木落，夜久数星流。\n钟绝分宫漏，萤微隔御沟。\n遥思洞庭上，苇露滴渔舟。",
        "dynasty": "唐",
        "collection_info": null
    },
    {
        "uuid": "0f666b27dc5c3b8de2ad9116390fcec5",
        "title": "赠文士王雄",
        "author": "郑谷",
        "content": "知己竟何人，哀君尚苦辛。\n图书长在手，文学老于身。\n公道天难废，贞姿世任嗔。\n小斋松菊静，愿卜子为邻。",
        "dynasty": "唐",
        "collection_info": null
    },
    {
        "uuid": "3629b3d8fb98dd7ca4e4a82e1768fd34",
        "title": "赠富平李宰",
        "author": "郑谷",
        "content": "夫君清且贫，琴鹤最相亲。\n简肃诸曹事，安闲一境人。\n陵山云裏拜，渠路雨中巡。\n易得连宵醉，千缸石冻春。",
        "dynasty": "唐",
        "collection_info": null
    },
    {
        "uuid": "ddcd14fa328f5caa315ed034a98e5b22",
        "title": "赠尚颜上人",
        "author": "郑谷",
        "content": "相寻喜可知，放锡便论诗。\n酷爱山兼水，唯应我与师。\n风雷吟不觉，猨鹤老为期。\n近辈推栖白，其如趣向卑。",
        "dynasty": "唐",
        "collection_info": null
    },
    {
        "uuid": "0344b04ac6948d2d7acb0e9beefa50ea",
        "title": "赠泗口苗居士",
        "author": "郑谷",
        "content": "岁[晏]乐园林，维摩契道心。\n江云寒不散，庭雪夜方深。\n酒劝渔人饮，诗怜稚子吟。\n四郊多垒日，勉我舍朝簪。",
        "dynasty": "唐",
        "collection_info": null
    },
    {
        "uuid": "c484f6aa68efb114d34d7a2e20299467",
        "title": "梁烛处士辞金陵相国杜公归旧山因以寄赠",
        "author": "郑谷",
        "content": "相庭留不得，江野有苔矶。\n两浙寻山徧，孤舟载鹤归。\n世间书读尽，云外客来稀。\n谏署搜贤急，应难惜布衣。",
        "dynasty": "唐",
        "collection_info": null
    },
    {
        "uuid": "4a051ad6651cb1dd015593fd2ed0e50e",
        "title": "哭建州李员外频",
        "author": "郑谷",
        "content": "令终归故里，末岁道如初。\n旧友谁为志，清风岂易书。\n雨坟生野蕨，乡奠钓江鱼。\n独夜吟还泣，前年伴直庐。",
        "dynasty": "唐",
        "collection_info": null
    },
    {
        "uuid": "f0bd5654f1d819df688223137e609911",
        "title": "哭进士李洞二首 一",
        "author": "郑谷",
        "content": "所惜绝吟声，不悲君不荣。\n李端终薄宦，贾岛得高名。\n旅葬新坟小，遗孤远俗轻。\n犹疑随计晚，昨夜草虫鸣。",
        "dynasty": "唐",
        "collection_info": null
    },
    {
        "uuid": "bd55dfdaf0e9b66e6f425eb87b58b016",
        "title": "哭进士李洞二首 二",
        "author": "郑谷",
        "content": "自闻东蜀病，唯我独关情。\n若近长江死，想君胜在生。\n瘴蒸丹旐湿，灯隔素帷清。\n冢树僧栽后，新蝉一两声。",
        "dynasty": "唐",
        "collection_info": null
    },
    {
        "uuid": "5b9a1c86e3fc913f55eeca7e8fdc405b",
        "title": "南康郡牧陆肱郎中辟许棠先辈为郡从事因有寄赠",
        "author": "郑谷",
        "content": "末路思前侣，犹为恋故巢。\n江山多胜境，宾主是贫交。\n饮舫闲依苇，琴堂雅结茅。\n夜清僧伴宿，水月在松梢。",
        "dynasty": "唐",
        "collection_info": null
    },
    {
        "uuid": "7338f4d232cc869ec4abbadfcaa4e1e1",
        "title": "久不得张乔消息",
        "author": "郑谷",
        "content": "天末去程孤，沿淮復向吴。\n乱离何处甚，安稳到家无。\n树尽云垂野，樯稀月满湖。\n伤心绕村落，应少旧耕夫。",
        "dynasty": "唐",
        "collection_info": null
    },
    {
        "uuid": "8eebf7885e18284157fbf2cc9fa3c94f",
        "title": "题嵩高隐者居",
        "author": "郑谷",
        "content": "岂易访仙踪，云萝千万重。\n他年来卜隐，此景愿相容。\n乱水林中路，深山雪裏钟。\n见君琴酒乐，迴首兴何慵。",
        "dynasty": "唐",
        "collection_info": null
    },
    {
        "uuid": "35e49d12baf9d64386629adbc5cf274e",
        "title": "赵璘郎中席上赋蝴蝶",
        "author": "郑谷",
        "content": "寻艳復寻香，似闲还似忙。\n暖烟沈蕙径，微雨宿花房。\n书幌轻随梦，歌楼误采粧。\n王孙深属意，绣入舞衣裳。",
        "dynasty": "唐",
        "collection_info": null
    },
    {
        "uuid": "a716d02d2cfffec382d11cb787e1ba3a",
        "title": "贺进士骆用锡登第",
        "author": "郑谷",
        "content": "苦辛垂二纪，擢第却霑裳。\n春榜到春晚，一家荣一乡。\n题名登塔喜，醵宴为花忙。\n好是东归日，高槐蕊半黄。",
        "dynasty": "唐",
        "collection_info": null
    },
    {
        "uuid": "fee96da35a5de63c1136a1491ea0a3ef",
        "title": "兴州东池",
        "author": "郑谷",
        "content": "南连乳郡流，阔碧侵晴楼。\n彻底千峰影，无风一片秋。\n垂杨拂莲叶，返照媚渔舟。\n鑑貌还惆怅，难遮两鬓羞。",
        "dynasty": "唐",
        "collection_info": null
    },
    {
        "uuid": "1a83e06936485de4154bfad6dcb71a98",
        "title": "渠江旅思",
        "author": "郑谷",
        "content": "流落復蹉跎，交亲半逝波。\n谋生非不切，言命欲如何。\n故楚春田废，穷巴瘴雨多。\n引人乡泪尽，夜夜竹枝歌。",
        "dynasty": "唐",
        "collection_info": null
    },
    {
        "uuid": "b580c073d44b5da7855b1b38ce96dbe0",
        "title": "登杭州城",
        "author": "郑谷",
        "content": "漠漠江天外，登临返照间。\n潮来无别浦，木落见他山。\n沙鸟晴飞远，渔人夜唱闲。\n岁穷归未得，心逐片帆还。",
        "dynasty": "唐",
        "collection_info": null
    },
    {
        "uuid": "c3302308a45be46840050449b35eff97",
        "title": "曲江",
        "author": "郑谷",
        "content": "细草岸西东，酒旗遥水风。\n楼台在烟杪，鸥鹭下沙中。\n翠幄晴相接，芳洲夜暂空。\n何人赏秋景，兴与此时同。",
        "dynasty": "唐",
        "collection_info": null
    },
    {
        "uuid": "6f6fb70dca49c5dd8a8b63f46e0f0b53",
        "title": "沙苑",
        "author": "郑谷",
        "content": "茫茫信马行，不似近都城。\n苑吏犹迷路，江人莫问程。\n聚来千嶂出，落去一川平。\n日暮客心速，愁闻鴈数声。",
        "dynasty": "唐",
        "collection_info": null
    },
    {
        "uuid": "5d74e61832d1dbd8778f797644c496ee",
        "title": "通川客舍",
        "author": "郑谷",
        "content": "奔走失前计，淹留非本心。\n已难消永夜，况復听秋霖。\n渐解巴儿语，谁怜越客吟。\n黄花徒满手，白髮不胜簪。",
        "dynasty": "唐",
        "collection_info": null
    },
    {
        "uuid": "7db88a827708438b4e6440405ce2818f",
        "title": "潼关道中",
        "author": "郑谷",
        "content": "白道晓霜迷，离灯照马嘶。\n秋风满关树，残月隔河鸡。\n来往非无倦，穷通岂易齐。\n何年归故社，披雨翦春畦。",
        "dynasty": "唐",
        "collection_info": null
    },
    {
        "uuid": "d589f482589fd052699a0085b95a5413",
        "title": "终南白鹤观",
        "author": "郑谷",
        "content": "步步景通真，门前众水分。\n柽萝诸洞合，钟磬上清闻。\n古木千寻雪，寒山万丈云。\n终期扫坛级，来事紫阳君。",
        "dynasty": "唐",
        "collection_info": null
    },
    {
        "uuid": "44603af2ebc4c353c280a226cc1a7208",
        "title": "题兴善寺寂上人院",
        "author": "郑谷",
        "content": "客来风雨后，院静似荒凉。\n罢讲蛩离砌，思山叶满廊。\n腊高兴故疾，炉暖发余香。\n自说匡庐侧，杉阴半石床。",
        "dynasty": "唐",
        "collection_info": null
    },
    {
        "uuid": "094b38d8ddb38bf29ee9238ca7af6c57",
        "title": "题水部李羽员外招国里居",
        "author": "郑谷",
        "content": "野色入前轩，翛然琴与尊。\n画僧依寺壁，栽苇学江村。\n自酝花前酒，谁敲雪裏门。\n不辞朝谒远，唯要近慈恩。",
        "dynasty": "唐",
        "collection_info": null
    },
    {
        "uuid": "006fa9b7b8801ac0ede2e93b8862cea9",
        "title": "信美寺岑上人",
        "author": "郑谷",
        "content": "巡礼诸方徧，湘南颇有缘。\n焚香老山寺，乞食向江船。\n纱碧笼名画，灯寒照净禅。\n我来能永日，莲漏滴阶前。",
        "dynasty": "唐",
        "collection_info": null
    },
    {
        "uuid": "ff1ec791445257ac85da84a4612f9db8",
        "title": "池上",
        "author": "郑谷",
        "content": "池榭惬幽独，狂吟学解嘲。\n露荷香自在，风竹冷相敲。\n丧志嫌孤宦，忘机爱澹交。\n仙山如有分，必拟访三茅。",
        "dynasty": "唐",
        "collection_info": null
    },
    {
        "uuid": "4d33eb511039aab14c6d7a1ee0bcd50a",
        "title": "游贵侯城南林墅",
        "author": "郑谷",
        "content": "韦杜八九月，亭台高下风。\n独来新霁后，闲步澹烟中。\n荷密连池绿，柿繁和叶红。\n主人贪贵达，清境属邻翁。",
        "dynasty": "唐",
        "collection_info": null
    },
    {
        "uuid": "64bf4f7684ed4a5d721ba42e76bd5650",
        "title": "江行",
        "author": "郑谷",
        "content": "漂泊病难任，逢人泪满襟。\n关东多事日，天末未归心。\n夜雨荆江涨，春云郢树深。\n殷勤听渔唱，渐次入吴音。",
        "dynasty": "唐",
        "collection_info": null
    },
    {
        "uuid": "e2f9376a6dc935e4ebbd20faa018a32c",
        "title": "舟次通泉精舍",
        "author": "郑谷",
        "content": "江清如洛汭，寺好似香山。\n劳倦孤舟裏，登临半日间。\n树凉巢鹤健，岩响语僧闲。\n更共幽云约，秋随绛帐还。",
        "dynasty": "唐",
        "collection_info": null
    },
    {
        "uuid": "c019bd7b249efdd0e004e2b62d553843",
        "title": "水轩",
        "author": "郑谷",
        "content": "日日狎沙禽，偷安且放吟。\n读书老不入，爱酒病还深。\n歉后为羁客，兵余问故林。\n杨花满床席，搔首度春阴。",
        "dynasty": "唐",
        "collection_info": null
    },
    {
        "uuid": "edfa7ee0ca331b69a98163e4c1f8bc98",
        "title": "浔阳姚宰厅作",
        "author": "郑谷",
        "content": "县幽公事稀，庭草是山薇。\n足得招棊侣，何妨着道衣。\n野泉当案落，汀鹭入衙飞。\n寺去东林近，多应隔宿归。",
        "dynasty": "唐",
        "collection_info": null
    },
    {
        "uuid": "eb825962d18c1b9e2afae651e9ba6297",
        "title": "梓潼岁暮",
        "author": "郑谷",
        "content": "江城无宿雪，风物易为春。\n酒美消磨日，梅香着莫人。\n老吟穷景象，多难损精神。\n渐有还京望，绵州减战尘。",
        "dynasty": "唐",
        "collection_info": null
    },
    {
        "uuid": "2dbb9d7534ffcdc4f8499d6c5876b9f6",
        "title": "咸阳",
        "author": "郑谷",
        "content": "咸阳城下宿，往事可悲思。\n未有谋身计，频迁反正期。\n冻河孤棹涩，老树迭巢危。\n莫问今行止，漂漂不自知。",
        "dynasty": "唐",
        "collection_info": null
    },
    {
        "uuid": "7fc7d757d803a80ab86e87d695c665dc",
        "title": "长安感兴",
        "author": "郑谷",
        "content": "徒劳悲丧乱，自古戒繁华。\n落日狐兔径，近年公相家。\n可悲闻玉笛，不见走香车。\n寂寞墙匡裏，春阴挫杏花。",
        "dynasty": "唐",
        "collection_info": null
    },
    {
        "uuid": "aabb3624e13a6947e7b05b8207f6b41f",
        "title": "闻所知游樊川有寄",
        "author": "郑谷",
        "content": "谁无泉石趣，朝下少同过。\n贪胜觉程近，爱闲经宿多。\n片沙留白鸟，高木引青萝。\n醉把渔竿去，殷勤藉岸莎。",
        "dynasty": "唐",
        "collection_info": null
    },
    {
        "uuid": "ef9f7c3bc51cf77cdca93767f3313b54",
        "title": "张谷田舍",
        "author": "郑谷",
        "content": "县官清且俭，深谷有人家。\n一径入寒竹，小桥穿野花。\n碓喧春涧满，梯倚绿桑斜。\n自说年来稔，前村酒可赊。",
        "dynasty": "唐",
        "collection_info": null
    },
    {
        "uuid": "8ce08b2964e44d97bbde9ca23338ce88",
        "title": "深居",
        "author": "郑谷",
        "content": "吾道有谁同，深居自固穷。\n殷勤谢绿树，朝夕惠清风。\n书满闲窗下，琴横野艇中。\n年来头更白，雅称钓鱼翁。",
        "dynasty": "唐",
        "collection_info": null
    },
    {
        "uuid": "ea6e1ecc512c16e1c4b6ef128c8575b8",
        "title": "端居",
        "author": "郑谷",
        "content": "叶叶下高梧，端居失所图。\n乱离时辈少，风月夜吟孤。\n旧疾衰还有，穷愁醉暂无。\n秋光如水国，不语理霜鬚。",
        "dynasty": "唐",
        "collection_info": null
    },
    {
        "uuid": "63e594cf9eb5931b8ea615b56e520a16",
        "title": "郊园",
        "author": "郑谷",
        "content": "相近復相寻，山僧与水禽。\n烟蓑春钓静，雪屋夜棊深。\n雅道谁开口，时风未醒心。\n溪光何以报，秪有醉和吟。",
        "dynasty": "唐",
        "collection_info": null
    },
    {
        "uuid": "f6790bd5119877742ad12b94c34d97b1",
        "title": "郊野",
        "author": "郑谷",
        "content": "蓼水菊篱边，新晴有乱蝉。\n秋光终寂寞，晚醉自留连。\n野湿禾中露，村闲社后天。\n题诗满红叶，何必浣花笺。",
        "dynasty": "唐",
        "collection_info": null
    },
    {
        "uuid": "86c853259da86fe4d42208f2898edd63",
        "title": "旅寓洛南村舍",
        "author": "郑谷",
        "content": "村落清明近，秋韆稚女夸。\n春阴妨柳絮，月黑见棃花。\n白鸟窥鱼网，青帘认酒家。\n幽栖虽自适，交友在京华。",
        "dynasty": "唐",
        "collection_info": null
    },
    {
        "uuid": "4579df246d2570cdd8e99c34e4ea6706",
        "title": "杏花",
        "author": "郑谷",
        "content": "不学梅欺雪，轻红照碧池。\n小桃新谢后，双燕却来时。\n香属灯龙客，烟笼宿蝶枝。\n临轩须貌取，风雨易离披。",
        "dynasty": "唐",
        "collection_info": null
    },
    {
        "uuid": "d6259e52fbf4f485cb29a949d94019c1",
        "title": "水林檎花",
        "author": "郑谷",
        "content": "一露一朝新，帘栊晓景分。\n艳和蜂蝶动，香带管弦闻。\n笑拟春无力，粧浓酒渐醺。\n直疑风起夜，飞去替行云。",
        "dynasty": "唐",
        "collection_info": null
    },
    {
        "uuid": "ecb1db6a834b359772c4eca38c8fc335",
        "title": "蓼花",
        "author": "郑谷",
        "content": "蔟蔟復悠悠，年年拂漫流。\n差池伴黄菊，冷澹过清秋。\n晚带鸣虫急，寒藏宿鹭愁。\n故溪归不得，凭仗繫渔舟。",
        "dynasty": "唐",
        "collection_info": null
    },
    {
        "uuid": "f3fb35881e16000f56a3436ba8735878",
        "title": "江梅",
        "author": "郑谷",
        "content": "江梅且缓飞，前辈有歌词。\n莫惜黄金缕，难忘白雪枝。\n吟看归不得，醉嗅立如痴。\n和雨和烟折，含情寄所思。",
        "dynasty": "唐",
        "collection_info": null
    },
    {
        "uuid": "c022d3acd8b5dce23adbcb9432bfbbf8",
        "title": "茘枝",
        "author": "郑谷",
        "content": "平昔谁相爱，骊山遇贵妃。\n枉教生处远，愁见摘来稀。\n晚夺红霞色，晴欺瘴日威。\n南荒何所恋，为尔即忘归。",
        "dynasty": "唐",
        "collection_info": null
    },
    {
        "uuid": "f2dca9f5821a9cca7d7b75bbb46c2f2d",
        "title": "驻跸华下同年司封员外从翁许共游西溪久违前契戏成寄赠",
        "author": "郑谷",
        "content": "北渚牵吟兴，西溪爽共游。\n指期乘禁马，无暇狎沙鸥。\n纵目怀青岛，澄心想碧流。\n明公非不爱，应待泛龙舟。",
        "dynasty": "唐",
        "collection_info": null
    },
    {
        "uuid": "413e1772172e261f840f9229b339de6b",
        "title": "谷自乱离之后在西蜀半纪之余多寓止精舍与圆昉上人为净侣昉公于长松山旧斋尝约他日访会劳生多故游宦数年曩契未谐忽闻谢世怆吟四韵以弔之",
        "author": "郑谷",
        "content": "每思闻净话，雨夜对禅床。\n未得重相见，秋灯照影堂。\n孤云终负约，薄宦转堪伤。\n梦绕长松塔，遥焚一炷香。",
        "dynasty": "唐",
        "collection_info": null
    },
    {
        "uuid": "dd421072532dbeee8f667cfb143fe02f",
        "title": "投时相十韵",
        "author": "郑谷",
        "content": "何以保孤危，操修自不知。\n众中常杜口，梦裏亦吟诗。\n失计辞山早，非才得仕迟。\n薄冰安可履，暗室岂能欺。\n勤苦流萤信，吁嗟宿燕知。\n残钟残漏晓，落叶落花时。\n故旧寒门少，文章外族衰。\n此生多轗轲，半世足漂离。\n省署随清品，渔舟爽素期。\n恋恩休未遂，双鬓渐成丝。",
        "dynasty": "唐",
        "collection_info": null
    },
    {
        "uuid": "299c49f5915028b9a3a1a5fa73e45794",
        "title": "喜秀上人相访",
        "author": "郑谷",
        "content": "雪初开一径，师忽扣双扉。\n老大情相近，林泉约共归。\n忧荣栖省署，孤僻谢朝衣。\n他夜松堂宿，论诗更入微。",
        "dynasty": "唐",
        "collection_info": null
    },
    {
        "uuid": "985087df2077b62ff4d35b8dbac7c78f",
        "title": "夕阳",
        "author": "郑谷",
        "content": "夕阳秋更好，敛敛蕙兰中。\n极浦明残雨，长天急远鸿。\n僧窗留半榻，渔舸透疎篷。\n莫恨清光尽，寒蟾即照空。",
        "dynasty": "唐",
        "collection_info": null
    },
    {
        "uuid": "0e9afe1bc5487b1cf0d9c89823fc74a4",
        "title": "摇落",
        "author": "郑谷",
        "content": "夜来摇落悲，桑枣半空枝。\n故国无消息，流年有乱离。\n霜秦闻雁早，烟渭认帆迟。\n日暮寒鼙急，边军在雍岐。",
        "dynasty": "唐",
        "collection_info": null
    },
    {
        "uuid": "3f9fe5b6fc39224b803252c1d9a00a24",
        "title": "西蜀净众寺松溪八韵兼寄小笔崔处士",
        "author": "郑谷",
        "content": "松因溪得名，溪吹荅松声。\n缭绕能穿寺，幽奇不在城。\n寒烟斋后散，春雨夜中平。\n染岸苍苔古，翘沙白鸟明。\n澄分僧影瘦，光彻客心清。\n带梵侵云响，和钟击石鸣。\n澹烹新茗爽，暖泛落花轻。\n此景吟难尽，凭君画入京。",
        "dynasty": "唐",
        "collection_info": null
    },
    {
        "uuid": "cf8bb70cb0efa3954fa03c99b15e4720",
        "title": "迁客",
        "author": "郑谷",
        "content": "离夜闻横笛，可堪吹鹧鸪。\n雪冤知早晚，雨泣渡江湖。\n秋树吹黄叶，腊烟垂绿芜。\n虞飜归有日，莫便哭穷途。",
        "dynasty": "唐",
        "collection_info": null
    },
    {
        "uuid": "5f8a28ad81d90d517baaf85f00caced1",
        "title": "蔡处士",
        "author": "郑谷",
        "content": "无着復无求，平生不解愁。\n鬻蔬贫洁净，中酒病风流。\n旨趣陶山相，诗篇沈隐侯。\n小斋江色裏，篱柱繫渔舟。",
        "dynasty": "唐",
        "collection_info": null
    },
    {
        "uuid": "401816d30b7f7d4cbd6c6d12ceaf5906",
        "title": "予尝有雪景一绝为人所讽吟段赞善小笔精微忽为图画以诗谢之",
        "author": "郑谷",
        "content": "赞善贤相后，家藏名画多。\n留心于绘素，得事在烟波。\n属兴同吟咏，成功更琢磨。\n爱予风雪句，幽绝写渔蓑。",
        "dynasty": "唐",
        "collection_info": null
    },
    {
        "uuid": "09d24c89e1fd084a033e4035189a540d",
        "title": "京兆府试残月如新月",
        "author": "郑谷",
        "content": "荣落何相似，初终却一般。\n犹疑和夕照，谁信堕朝寒。\n水木辉华别，诗家比象难。\n佳人应误拜，栖鸟反求安。\n屈指期轮满，何心谓影残。\n庾楼清赏处，吟彻曙钟看。",
        "dynasty": "唐",
        "collection_info": null
    },
    {
        "uuid": "051d62b2350a659382e68dd06a3f8676",
        "title": "咸通十四年府试木向荣",
        "author": "郑谷",
        "content": "园林青气动，众木散寒声。\n败叶墙阴在，滋条雪后荣。\n欣欣春令早，蔼蔼日华轻。\n庾岭梅先觉，隋堤柳暗惊。\n山川应物候，皋壤起农情。\n秪待花开日，连栖出谷莺。",
        "dynasty": "唐",
        "collection_info": null
    },
    {
        "uuid": "7690ae7a93814c61a466f59b1beed40e",
        "title": "丞相孟夏祗荐南郊纪献十韵",
        "author": "郑谷",
        "content": "节应清和候，郊宫事洁羞。\n至诚闻上帝，明德祀圆丘。\n雅用陶匏器，馨非黍稷流。\n就阳陈盛礼，匡国祷鸿休。\n渐晓兰迎露，微凉麦弄秋。\n寿山横紫阁，瑞霭抱皇州。\n外肃通班序，中严锡庆优。\n奏歌三酒备，表敬百神柔。\n池碧将还凤，原清再问牛。\n万方瞻辅翼，共贺赞皇猷。",
        "dynasty": "唐",
        "collection_info": null
    },
    {
        "uuid": "4fa85ab757d6037e2cf3f6c6d4a5057d",
        "title": "叙事感恩上狄右丞",
        "author": "郑谷",
        "content": "昔岁曾投贽，关河在左冯。\n庾公垂顾遇，王粲许从容。\n首荐叨殊礼，全家寓近封。\n白楼陪写望，青眼感遭逢。\n顾念梁间燕，深怜涧底松。\n岚光莲岳逼，酒味菊花浓。\n寇难旋移国，漂离几听蛩。\n半生悲逆旅，二纪间门墉。\n蜀雪随僧蹋，荆烟逐雁衝。\n凋零归两鬓，举止失前踪。\n得事虽甘晚，陈诗未肯慵。\n迩来趋九仞，又伴赏三峯。\n栖託情何限，吹嘘意数重。\n自兹俦侣内，无復叹龙钟。",
        "dynasty": "唐",
        "collection_info": null
    },
    {
        "uuid": "dc4c6d8bd857dee2d43f007d39e46002",
        "title": "咏怀",
        "author": "郑谷",
        "content": "迂疎虽可欺，心路甚男儿。\n薄宦浑无味，平生粗有诗。\n澹交终不破，孤达晚相宜。\n直夜花前唤，朝寒雪裏追。\n竹声输我听，茶格共僧知。\n景物还多感，情怀偶不卑。\n溪莺喧午寝，山蕨止春饥。\n险事销肠酒，清欢敌手棋。\n香锄抛药圃，烟艇忆莎陂。\n自许亨途在，儒纲復振时。",
        "dynasty": "唐",
        "collection_info": null
    },
    {
        "uuid": "78a45a97526a627329641fc7833242f1",
        "title": "干符丙申岁奉试春涨曲江池",
        "author": "郑谷",
        "content": "王泽尚通津，恩波此日新。\n深疑一夜雨，宛似五湖春。\n泛滟翘振鹭，澄清跃紫鳞。\n翠低孤屿柳，香失半汀苹。\n凤辇寻佳境，龙舟命近臣。\n桂花如入手，愿作从游人。",
        "dynasty": "唐",
        "collection_info": null
    },
    {
        "uuid": "f44e18795d83fc0dd14c600ca59c1788",
        "title": "华山",
        "author": "郑谷",
        "content": "峭仞耸巍巍，晴岚染近畿。\n孤高不可状，图写尽应非。\n绝顶神仙会，半空鸾鹤归。\n云台分远霭，树谷隐斜晖。\n坠石连村响，狂雷发庙威。\n气中寒渭阔，影外白楼微。\n云对莲花落，泉横露掌飞。\n乳悬危磴滑，樵彻上方稀。\n澹泊生真趣，逍遥息世机。\n野花明涧路，春藓涩松围。\n远洞时闻磬，羣僧昼掩扉。\n他年洗尘骨，香火愿相依。",
        "dynasty": "唐",
        "collection_info": null
    },
    {
        "uuid": "318d0f891b982b737778e76dfb792e76",
        "title": "入阁",
        "author": "郑谷",
        "content": "秘殿临轩日，和銮返正年。\n两班文武盛，百辟羽仪全。\n霜漏清中禁，风旗拂曙天。\n门严新勘契，仗入乍承宣。\n玉几当红旭，金鑪纵碧烟。\n对扬称法吏，赞引出宫钿。\n言动挥毫疾，雍容执簿专。\n寿山晴叆叇，颢气暖连延。\n礼有鸳鸾集，恩无雨露偏。\n小臣叨备位，歌咏泰阶前。",
        "dynasty": "唐",
        "collection_info": null
    },
    {
        "uuid": "a9269c093cfa93831fd258a9a8fc1cff",
        "title": "故少师从翁隐岩别墅乱后榛芜感旧怆怀遂有追纪",
        "author": "郑谷",
        "content": "风骚为主人，凡俗仰清尘。\n密行称闺阃，明诚动搢绅。\n周旋居显重，内外掌丝纶。\n妙主蓬壶籍，忠为社稷臣。\n大仪墙仞峻，东辖纪纲新。\n闻善常开口，推公岂为身。\n立朝鸣佩重，归宅典衣贫。\n半醉看花晚，中餐煮菜春。\n晴台随鹿上，幽墅结僧邻。\n理论知清越，生徒得李频。\n药香沾笔砚，竹色染衣巾。\n寄鹤眠云叟，骑驴入室宾。\n近将姚监比，僻与段卿亲。\n叶积池边路，茶迟雪后薪。\n所难留着述，谁不秉陶钧。\n丧乱时多变，追思事已陈。\n浮华重发作，雅正甚湮沦。\n宗从今何在，依栖素有因。\n七松无影响，双泪益悲辛。\n犹喜于门秀，年来屈復伸。",
        "dynasty": "唐",
        "collection_info": null
    },
    {
        "uuid": "f301855559786cacafe3489d6f064c17",
        "title": "送吏部曹郎中免官南归",
        "author": "郑谷",
        "content": "高名向已求，古韵古无俦。\n风月抛兰省，江山復桂州。\n贤人知止足，中岁便归休。\n云鹤深相待，公卿不易留。\n满朝张祖席，半路上仙舟。\n箧重藏吴画，茶新换越瓯。\n郡迎红烛宴，寺宿翠岚楼。\n触目成幽兴，全家是胜游。\n篷声渔叟雨，苇色鹭鸶秋。\n久别郊园改，将归里巷修。\n桑麻胜禄食，节序免乡愁。\n阳朔花迎棹，崇贤叶满沟。\n席春欢促膝，檐日暖梳头。\n道畅应为蝶，时来必问牛。\n终须康庶品，未爽漱寒流。\n议在归羣望，情难恋自由。\n小生诚浅拙，早岁便依投。\n夏课每垂奖，雪天常见忧。\n远招陪宿直，首荐向公侯。\n攀送偏挥洒，龙钟志未酬。",
        "dynasty": "唐",
        "collection_info": null
    },
    {
        "uuid": "f97b1ee089a3e735e402900da033d3c4",
        "title": "迴銮",
        "author": "郑谷",
        "content": "妖星沈雨露，和气满京关。\n上将忠勋立，明君法驾还。\n顺风调雅乐，夹道序羣班。\n香泛传宣裏，尘清指顾间。\n楼台新紫气，云物旧黄山。\n晓渭行朝肃，秋郊旷望闲。\n庙灵安国步，日角动天颜。\n浩浩昇平曲，流歌彻百蛮。",
        "dynasty": "唐",
        "collection_info": null
    },
    {
        "uuid": "985e0a851b6a9e3ca7dae1b00a736300",
        "title": "峡中",
        "author": "郑谷",
        "content": "万重烟霭裏，隐隐见夔州。\n夜静明月峡，春寒堆雪楼。\n独吟谁会解，多病自淹留。\n往事如今日，聊同子美愁。",
        "dynasty": "唐",
        "collection_info": null
    },
    {
        "uuid": "514ba2d59161d926cbf5ca73dfc8f9b1",
        "title": "蜀中寓止夏日自贻",
        "author": "郑谷",
        "content": "展转攲孤枕，风帏信寂寥。\n涨江垂螮蝀，骤雨闹芭蕉。\n道阻归期晚，年加记性销。\n故人衰飒尽，相望在行朝。",
        "dynasty": "唐",
        "collection_info": null
    },
    {
        "uuid": "8a9eac7d72212c9505db02ffc4a52b4a",
        "title": "试笔偶书",
        "author": "郑谷",
        "content": "沙鸟与山麋，由来性不羁。\n可凭唯在道，难解莫过诗。\n任笑孤吟僻，终嫌巧宦卑。\n秉慵恩地恕，冷澹好僧知。\n华省惭公器，沧江负钓师。\n露花春直夜，烟鼓早朝时。\n世路多艰梗，家风免坠遗。\n殷勤一蓑雨，秪得梦中披。",
        "dynasty": "唐",
        "collection_info": null
    },
    {
        "uuid": "3c71066914e6d432815f769e852539a4",
        "title": "奔避",
        "author": "郑谷",
        "content": "奔避投人远，漂离易感恩。\n愁髯霜飒飒，病眼泪昏昏。\n孤馆秋声树，寒江落照村。\n更闻归路绝，新寨截荆门。",
        "dynasty": "唐",
        "collection_info": null
    },
    {
        "uuid": "7b0b9fe85ab3df46ca56e423eaa29832",
        "title": "弔水部贾员外嵩",
        "author": "郑谷",
        "content": "八韵与五字，俱为时所先。\n幽魂应自慰，李白墓相连。",
        "dynasty": "唐",
        "collection_info": null
    },
    {
        "uuid": "07cf34619534b56c8ffcb0f876db45aa",
        "title": "贫女吟",
        "author": "郑谷",
        "content": "尘压鸳鸯废锦机，满头空插丽春枝。\n东邻舞妓多金翠，笑翦灯花学画眉。",
        "dynasty": "唐",
        "collection_info": null
    },
    {
        "uuid": "02ea7823aea31c941901d9e69ef31383",
        "title": "席上贻歌者",
        "author": "郑谷",
        "content": "花月楼台近九衢，清歌一曲倒金壶。\n座中亦有江南客，莫向春风唱鹧鸪。",
        "dynasty": "唐",
        "collection_info": null
    },
    {
        "uuid": "08418d75f760c311419b0a11176e9411",
        "title": "菊",
        "author": "郑谷",
        "content": "王孙莫把比荆蒿，九日枝枝近鬓毛。\n露湿秋香满池岸，由来不羡瓦松高。",
        "dynasty": "唐",
        "collection_info": null
    },
    {
        "uuid": "c0e80825005db665e95f3e8e1fefc944",
        "title": "下峡",
        "author": "郑谷",
        "content": "忆子啼猨绕树哀，雨随孤棹过阳台。\n波头未白人头白，瞥见春风滟滪堆。",
        "dynasty": "唐",
        "collection_info": null
    },
    {
        "uuid": "6ecea34a77f7325634d460b4420dc454",
        "title": "文昌寓直",
        "author": "郑谷",
        "content": "何逊空阶夜雨平，朝来交直雨新晴。\n落花乱上花塼上，不忍和苔蹋紫英。",
        "dynasty": "唐",
        "collection_info": null
    },
    {
        "uuid": "7867a559e4811ddc48deaad6584f01e9",
        "title": "街西晚归",
        "author": "郑谷",
        "content": "御沟春水绕闲坊，信马归来傍短墙。\n幽榭名园临紫陌，晚风时带牡丹香。",
        "dynasty": "唐",
        "collection_info": null
    },
    {
        "uuid": "b410c551c50c7778780fc7a90f8825dc",
        "title": "十日菊",
        "author": "郑谷",
        "content": "节去蜂愁蝶不知，晓庭还绕折残枝。\n自缘今日人心别，未必秋香一夜衰。",
        "dynasty": "唐",
        "collection_info": null
    },
    {
        "uuid": "02ffd77f8731f098e9145ed3dd7d0cca",
        "title": "鹭鸶",
        "author": "郑谷",
        "content": "闲立春塘烟澹澹，静眠寒苇雨飕飕。\n渔翁归后汀沙晚，飞下滩头更自由。",
        "dynasty": "唐",
        "collection_info": null
    },
    {
        "uuid": "b2055fe12353d77f1d1950a166a915ad",
        "title": "柳",
        "author": "郑谷",
        "content": "半烟半雨江桥畔，暎杏映桃山路中。\n会得离人无限意，千丝万絮惹春风。",
        "dynasty": "唐",
        "collection_info": null
    },
    {
        "uuid": "fe0574d21365ca1b5d55a2aea40e8f9b",
        "title": "下第退居二首 一",
        "author": "郑谷",
        "content": "年来还未上丹梯，且着渔蓑谢故溪。\n落尽梨花春又了，破篱残雨晚莺啼。",
        "dynasty": "唐",
        "collection_info": null
    },
    {
        "uuid": "a9362f4f6faa62c4db6d51a7466aac99",
        "title": "下第退居二首 二",
        "author": "郑谷",
        "content": "未尝青杏出长安，豪士应疑怕牡丹。\n秪有退耕耕不得，茫然村落水吹残。",
        "dynasty": "唐",
        "collection_info": null
    },
    {
        "uuid": "79b8b3a43b43e61504fcd2607ef0c5ba",
        "title": "江宿闻芦管",
        "author": "郑谷",
        "content": "塞曲凄清楚水滨，声声吹出落梅春。\n须知风月千樯下，亦有葫芦河畔人。",
        "dynasty": "唐",
        "collection_info": null
    },
    {
        "uuid": "3e1978da54db29d71ed20a8a1ec4e123",
        "title": "闲题",
        "author": "郑谷",
        "content": "举世何人肯自知，须逢精鑑定妍媸。\n若教嫫母临明镜，也道不劳红粉施。",
        "dynasty": "唐",
        "collection_info": null
    },
    {
        "uuid": "208873dfdda02097d5a0ffe9ae0f90e2",
        "title": "曲江春草",
        "author": "郑谷",
        "content": "花落江堤蔟暖烟，雨余草色远相连。\n香轮莫辗青青破，留与愁人一醉眠。",
        "dynasty": "唐",
        "collection_info": null
    },
    {
        "uuid": "ee88a6fa48f59576d7fea03b00603a72",
        "title": "雪中偶题",
        "author": "郑谷",
        "content": "乱飘僧舍茶烟湿，密洒歌楼酒力微。\n江上晚来堪画处，渔人披得一蓑归。",
        "dynasty": "唐",
        "collection_info": null
    },
    {
        "uuid": "25b1d14cddf3c56ddeff1e60c8f2caa3",
        "title": "题慈恩寺默公院",
        "author": "郑谷",
        "content": "虽近曲江居古寺，旧山终忆九华峯。\n春来老病厌迎送，翦却牡丹栽野松。",
        "dynasty": "唐",
        "collection_info": null
    },
    {
        "uuid": "7755717949c8fb349555bad58261bdea",
        "title": "江上阻风",
        "author": "郑谷",
        "content": "水天春暗暮寒浓，船闭篷窗细雨中。\n闲道渔家酒初熟，夜来翻喜打头风。",
        "dynasty": "唐",
        "collection_info": null
    },
    {
        "uuid": "7d9c6e5660fa90213a4803ed58a33714",
        "title": "淮上与友人别",
        "author": "郑谷",
        "content": "扬子江头杨柳春，杨花愁杀渡江人。\n数声风笛离亭晚，君向潇湘我向秦。",
        "dynasty": "唐",
        "collection_info": null
    },
    {
        "uuid": "a78b8b44f7b5e60772d79d944905f4c3",
        "title": "忍公小轩二首 一",
        "author": "郑谷",
        "content": "松溪水色绿于松，每到松溪到暮钟。\n闲得心源秪如此，问禅何必向双峯。",
        "dynasty": "唐",
        "collection_info": null
    },
    {
        "uuid": "7a7ffbd8a0b5e96d8fa69893fa74b566",
        "title": "忍公小轩二首 二",
        "author": "郑谷",
        "content": "旧游前事半埃尘，多向林中结净因。\n一念一炉香火裏，后身唯愿似师身。",
        "dynasty": "唐",
        "collection_info": null
    },
    {
        "uuid": "14b5e743b8bcee57c3f77bd073749f35",
        "title": "淮上渔者",
        "author": "郑谷",
        "content": "白头波上白头翁，家逐船移浦浦风。\n一尺鲈鱼新钓得，儿孙吹火荻花中。",
        "dynasty": "唐",
        "collection_info": null
    },
    {
        "uuid": "df86f39af15997441b3d4f15c4602885",
        "title": "兴州江馆",
        "author": "郑谷",
        "content": "向蜀还秦计未成，寒蛩一夜绕床鸣。\n愁眠不稳孤灯尽，坐听嘉陵江水声。",
        "dynasty": "唐",
        "collection_info": null
    },
    {
        "uuid": "87958460404572b969468f98ea9be433",
        "title": "题无本上人小斋",
        "author": "郑谷",
        "content": "寒寺唯应我访师，人稀境静雪销迟。\n竹西落照侵窗好，堪惜归时落照时。",
        "dynasty": "唐",
        "collection_info": null
    },
    {
        "uuid": "7e9533f27e686468766584e35f22df8a",
        "title": "七祖院小山",
        "author": "郑谷",
        "content": "小巧功成雨藓斑，轩车日日扣松关。\n峨嵋咫尺无人去，却向僧窗看假山。",
        "dynasty": "唐",
        "collection_info": null
    },
    {
        "uuid": "4d8874476b9cd1bc5bf51d23cce0070d",
        "title": "定水寺行香",
        "author": "郑谷",
        "content": "听经看画绕虚廊，风拂金鑪待赐香。\n丞相未来春雪密，暂偷闲卧老僧床。",
        "dynasty": "唐",
        "collection_info": null
    },
    {
        "uuid": "ce42b1a38a79c0b17da3911e3c96f516",
        "title": "浯溪",
        "author": "郑谷",
        "content": "湛湛清江迭迭山，白云白鸟在其间。\n渔翁醉睡又醒睡，谁道皇天最惜闲。",
        "dynasty": "唐",
        "collection_info": null
    },
    {
        "uuid": "b52c143580c0ad1505ecf8a6ad299693",
        "title": "闷题",
        "author": "郑谷",
        "content": "莫厌九衢尘土间，秋晴满眼是南山。\n僧家未必全无事，道着访僧心且闲。",
        "dynasty": "唐",
        "collection_info": null
    },
    {
        "uuid": "5eb583be09f16a7353c3f7803f74f9bc",
        "title": "重访黄神谷策禅者",
        "author": "郑谷",
        "content": "初尘芸阁辞禅阁，却访支郎是老郎。\n我趣转卑师趣静，数峯秋雪一鑪香。",
        "dynasty": "唐",
        "collection_info": null
    },
    {
        "uuid": "bd18e5563314fd287fb3633394c52205",
        "title": "别修觉寺无本上人",
        "author": "郑谷",
        "content": "松上闲云石上苔，自嫌归去夕阳催。\n山门握手无他语，秪约今冬看雪来。",
        "dynasty": "唐",
        "collection_info": null
    },
    {
        "uuid": "e8c62df0be635c616cc0e334f28c6a34",
        "title": "赠日东鉴禅师",
        "author": "郑谷",
        "content": "故国无心渡海潮，老禅方丈倚中条。\n夜深雨绝松堂静，一点山萤照寂寥。",
        "dynasty": "唐",
        "collection_info": null
    },
    {
        "uuid": "315650e170d83667959189b826dc39df",
        "title": "传经院壁画松",
        "author": "郑谷",
        "content": "危根瘦尽耸孤峯，珍重江僧好笔踪。\n得向游人多处画，却胜涧底作真松。",
        "dynasty": "唐",
        "collection_info": null
    },
    {
        "uuid": "7710d3a2fa9ac4ff6c7eea668350ed2f",
        "title": "高蟾先辈以诗笔相示抒成寄酬",
        "author": "郑谷",
        "content": "张生故国三千里，知者唯应杜紫微。\n君有君恩秋后叶，可能更羡谢玄晖。",
        "dynasty": "唐",
        "collection_info": null
    },
    {
        "uuid": "f1a2cfa7dc1d8a6e362349ad5907f633",
        "title": "为人题",
        "author": "郑谷",
        "content": "泪湿孤鸾晓镜昏，近来方解惜青春。\n杏花杨柳年年好，不忍迴看旧写真。",
        "dynasty": "唐",
        "collection_info": null
    },
    {
        "uuid": "ef1270cd894f7b6ae162083928a122df",
        "title": "越鸟",
        "author": "郑谷",
        "content": "背霜南雁不到处，倚棹北人初听时。\n梅雨满江春草歇，一声声在荔枝枝。",
        "dynasty": "唐",
        "collection_info": null
    },
    {
        "uuid": "a6f984dd9802eec8f289b89c16bf0c3e",
        "title": "黄莺",
        "author": "郑谷",
        "content": "春云薄薄日辉辉，宫树烟深隔水飞。\n应为能歌繫仙籍，麻姑乞与女真衣。",
        "dynasty": "唐",
        "collection_info": null
    },
    {
        "uuid": "e4aad6142e0fd4844d421c75c1bb4dc6",
        "title": "失鹭鸶",
        "author": "郑谷",
        "content": "野格由来倦小池，惊飞却下碧江涯。\n月昏风急何处宿，秋岸萧萧黄苇枝。",
        "dynasty": "唐",
        "collection_info": null
    },
    {
        "uuid": "55bd6b96ce9a8e857788562a02429197",
        "title": "苔钱",
        "author": "郑谷",
        "content": "春红秋紫绕池台，箇箇圆如济世财。\n雨后无端满穷巷，买花不得买愁来。",
        "dynasty": "唐",
        "collection_info": null
    },
    {
        "uuid": "80de8046d7bc27ebd18fd29edef5bfde",
        "title": "莲叶",
        "author": "郑谷",
        "content": "移舟水溅差差绿，倚槛风摇柄柄香。\n多谢浣溪人不折，雨中留得盖鸳鸯。",
        "dynasty": "唐",
        "collection_info": null
    },
    {
        "uuid": "70c135717fe8c1b7df920dd2cdd4cddf",
        "title": "蜀中赏海棠",
        "author": "郑谷",
        "content": "浓澹芳春满蜀乡，半随风雨断莺肠。\n浣花溪上堪惆怅，子美无心为发扬。",
        "dynasty": "唐",
        "collection_info": null
    },
    {
        "uuid": "2f3802260503ebf8273be5f6366eb35e",
        "title": "投所知",
        "author": "郑谷",
        "content": "砌下芝兰新满径，门前桃李旧垂阴。\n却应迴念江边草，放出春烟一寸心。",
        "dynasty": "唐",
        "collection_info": null
    },
    {
        "uuid": "eac67982c9da08f1d9a9bfa2a8606cd6",
        "title": "早入谏院二首 一",
        "author": "郑谷",
        "content": "玉阶春冷未催班，暂拂尘衣就笏眠。\n孤立小心还自笑，梦魂潜绕御鑪烟。",
        "dynasty": "唐",
        "collection_info": null
    },
    {
        "uuid": "83e9ac327c0b2de8ca9747e209f5665d",
        "title": "早入谏院二首 二",
        "author": "郑谷",
        "content": "紫云重迭抱春城，廊下人稀唱漏声。\n偷得微吟斜倚柱，满衣花露听宫莺。",
        "dynasty": "唐",
        "collection_info": null
    },
    {
        "uuid": "adba382f4b65fc135cf847b6ae6859f3",
        "title": "忝官谏垣明日转对",
        "author": "郑谷",
        "content": "吾君英睿相君贤，其那寰区未晏然。\n明日翠华春殿下，不知何语可闻天。",
        "dynasty": "唐",
        "collection_info": null
    },
    {
        "uuid": "b5f902b3eb8c09dcd7f7fd1764c551de",
        "title": "再经南阳",
        "author": "郑谷",
        "content": "平芜漠漠失楼台，昔日游人乱后来。\n寥落墙匡春欲暮，烧残宫树有花开。",
        "dynasty": "唐",
        "collection_info": null
    },
    {
        "uuid": "a490bfd8136cf5f3a884815dc8a4ac76",
        "title": "赠下第举公",
        "author": "郑谷",
        "content": "见君失意我惆怅，记得当年落第情。\n出去无憀归又闷，花南慢打讲钟声。",
        "dynasty": "唐",
        "collection_info": null
    },
    {
        "uuid": "68fbab86253daca6c02b1478483bd6fb",
        "title": "春阴",
        "author": "郑谷",
        "content": "推琴当酒度春阴，不解谋生秪解吟。\n舞蝶歌莺莫相试，老郎心是老僧心。",
        "dynasty": "唐",
        "collection_info": null
    },
    {
        "uuid": "b7d261ec2530bf27ea1dcc63f774b3b9",
        "title": "送张逸人",
        "author": "郑谷",
        "content": "人间疎散更无人，浪兀孤舟酒兀身。\n芦笋鲈鱼抛不得，五陵珍重五湖春。",
        "dynasty": "唐",
        "collection_info": null
    },
    {
        "uuid": "67b5c9ccdca2131f831c4e1afd94d63b",
        "title": "初还京师寓止府署偶题屋壁",
        "author": "郑谷",
        "content": "秋光不见旧亭台，四顾荒凉瓦砾堆。\n火力不能销地力，乱前黄菊眼前开。",
        "dynasty": "唐",
        "collection_info": null
    },
    {
        "uuid": "d8d6fe36637b468744f0d4b3302d9533",
        "title": "擢第后入蜀经罗村路见海棠盛开偶有题咏",
        "author": "郑谷",
        "content": "上国休夸红杏𦫢，深溪自照绿苔矶。\n一枝低带流莺睡，数片狂和舞蝶飞。\n堪恨路长移不得，可无人与画将归。\n手中已有新春桂，多谢烟香更入衣。",
        "dynasty": "唐",
        "collection_info": null
    },
    {
        "uuid": "b427e912603cb2994658796cf3aa7bb4",
        "title": "次韵和礼部卢侍郎江上秋夕寓怀",
        "author": "郑谷",
        "content": "卢郎到处觉风生，蜀郡留连亚相情。\n乱后江山悲庾信，夜来烟月属袁宏。\n梦归兰省寒星动，吟向莎洲宿鹭惊。\n未脱白衣头半白，叨陪属和倍为荣。",
        "dynasty": "唐",
        "collection_info": null
    },
    {
        "uuid": "f5eed3f40e54db27c71318d9a8a22fc2",
        "title": "宜春再访芳公言公幽斋写怀叙事因赋长言",
        "author": "郑谷",
        "content": "入门长恐先师在，香印纱灯似昔年。\n涧路萦迴斋处远，松堂虚豁讲声圆。\n顷为弟子曾同社，今忝星郎更契缘。\n顾渚一瓯春有味，中林话旧亦潸然。",
        "dynasty": "唐",
        "collection_info": null
    },
    {
        "uuid": "f48cce51fe679301cded8a7dcb395af6",
        "title": "读李白集",
        "author": "郑谷",
        "content": "何事文星与酒星，一时钟在李先生。\n高吟大醉三千首，留着人间伴月明。",
        "dynasty": "唐",
        "collection_info": null
    },
    {
        "uuid": "b85f0383e146a44076f6ced9916238d2",
        "title": "卷末偶题三首 一",
        "author": "郑谷",
        "content": "一卷疎芜一百篇，名成未敢暂忘筌。\n何如海日生残夜，一句能令万古传。",
        "dynasty": "唐",
        "collection_info": null
    },
    {
        "uuid": "ec95fa7ba8442a6ad5da9c266a77e9db",
        "title": "卷末偶题三首 二",
        "author": "郑谷",
        "content": "七岁侍行湖外去，岳阳楼上敢题诗。\n如今寒晚无功业，何以胜任国士知。",
        "dynasty": "唐",
        "collection_info": null
    },
    {
        "uuid": "2d623bed7276511e5cef57f098f9c8b2",
        "title": "卷末偶题三首 三",
        "author": "郑谷",
        "content": "一第由来是出身，垂名俱为国风陈。\n此生若不知骚雅，孤宦如何作近臣。",
        "dynasty": "唐",
        "collection_info": null
    },
    {
        "uuid": "0247f473a524b2f5efe1c14c1f2b0b56",
        "title": "读前集二首 一",
        "author": "郑谷",
        "content": "殷璠裁鉴英灵集，颇觉同才得旨深。\n何事后来高仲武，品题间气未公心。",
        "dynasty": "唐",
        "collection_info": null
    },
    {
        "uuid": "346e4f39c98aa0bc2d47ab80b72ca02b",
        "title": "读前集二首 二",
        "author": "郑谷",
        "content": "风骚如线不胜悲，国步多艰即此时。\n爱日满阶看古集，秪应陶集是吾师。",
        "dynasty": "唐",
        "collection_info": null
    },
    {
        "uuid": "910c12fee14f99179f123c7d713c97f4",
        "title": "渚宫乱后作",
        "author": "郑谷",
        "content": "乡人来话乱离情，泪滴残阳问紫荆。\n白社已应无故老，清江依旧绕空城。\n高秋军旅齐山树，昔日渔家是野营。\n牢落故居灰烬后，黄花紫蔓上墙生。",
        "dynasty": "唐",
        "collection_info": null
    },
    {
        "uuid": "9b92ad9be2728f86b26f3e43219b3f18",
        "title": "鹧鸪",
        "author": "郑谷",
        "content": "暖戏烟芜锦翼齐，品流应得近山鸡。\n雨昏青草湖边过，花落黄陵庙裏啼。\n游子乍闻征袖湿，佳人纔唱翠眉低。\n相呼相应湘江阔，苦竹丛深春日西。",
        "dynasty": "唐",
        "collection_info": null
    },
    {
        "uuid": "e0d6c71cbfcd3f15d940478314ea3248",
        "title": "燕",
        "author": "郑谷",
        "content": "年去年来来去忙，春寒烟暝渡潇湘。\n低飞绿岸和梅雨，乱入红楼拣杏梁。\n闲几砚中窥水浅，落花径裏得泥香。\n千言万语无人会，又逐流莺过短墙。",
        "dynasty": "唐",
        "collection_info": null
    },
    {
        "uuid": "cc4324703db8dbd99cac4477d05c8247",
        "title": "侯家鹧鸪",
        "author": "郑谷",
        "content": "江天梅雨湿江蓠，到处烟香是此时。\n苦竹岭无归去日，海棠花落旧栖枝。\n春宵思极兰灯暗，晓月啼多锦幕垂。\n唯有佳人忆南国，殷勤为尔唱愁词。",
        "dynasty": "唐",
        "collection_info": null
    },
    {
        "uuid": "6f7163b76361dd031310ca786d7b3322",
        "title": "雁",
        "author": "郑谷",
        "content": "八月悲风九月霜，蓼花红澹苇条黄。\n石头城下波摇影，星子湾西云间行。\n惊散渔家吹短笛，失羣征戍锁残阳。\n故乡闻尔亦惆怅，何况扁舟非故乡。",
        "dynasty": "唐",
        "collection_info": null
    },
    {
        "uuid": "f3d5ff0d698f68a729650c0facb83ca0",
        "title": "水",
        "author": "郑谷",
        "content": "竹院松廊分数派，不空清泚亦逶迤。\n落花相逐去何处，幽鹭独来无限时。\n洗钵老僧临岸久，钓鱼闲客捲纶迟。\n晚晴一片连莎绿，悔与沧浪有旧期。",
        "dynasty": "唐",
        "collection_info": null
    },
    {
        "uuid": "27ee238e04e339c31aefa9bb87188c97",
        "title": "海棠",
        "author": "郑谷",
        "content": "春风用意匀颜色，销得携觞与赋诗。\n秾丽最宜新着雨，娇饶全在欲开时。\n莫愁粉黛临窗懒，梁广丹青点笔迟。\n朝醉暮吟看不足，羡他蝴蝶宿深枝。",
        "dynasty": "唐",
        "collection_info": null
    },
    {
        "uuid": "a8d4b28e039884ced171becdd92a4173",
        "title": "竹",
        "author": "郑谷",
        "content": "宜烟宜雨又宜风，拂水藏村復间松。\n移得萧骚从远寺，洗来疎净见前峯。\n侵阶藓拆春芽迸，绕径莎微夏荫浓。\n无赖杏花多意绪，数枝穿翠好相容。",
        "dynasty": "唐",
        "collection_info": null
    },
    {
        "uuid": "87d2c421a0ff865db45f403f5c51216e",
        "title": "荔枝树",
        "author": "郑谷",
        "content": "二京曾见画图中，数本芳菲色不同。\n孤棹今来巴徼外，一枝烟雨思无穷。\n夜郎城近含香瘴，杜宇巢低起暝风。\n肠断渝泸霜霰薄，不教叶似灞陵红。",
        "dynasty": "唐",
        "collection_info": null
    },
    {
        "uuid": "d2df28c4cdf35286616795450d83c117",
        "title": "锦二首 一",
        "author": "郑谷",
        "content": "布素豪家定不看，若无文彩入时难。\n红迷天子帆边日，紫夺星郎帐外兰。\n春水濯来云雁活，夜机挑处雨灯寒。\n舞衣转转求新样，不问流离桑柘残。",
        "dynasty": "唐",
        "collection_info": null
    },
    {
        "uuid": "db843b56aa3a9e68bda08481bae3288a",
        "title": "锦二首 二",
        "author": "郑谷",
        "content": "文君手裏曙霞生，美号仍闻借蜀城。\n夺得始知袍更贵，着归方觉昼偏荣。\n宫花颜色开时丽，池雁毛衣浴后明。\n礼部郎官人所重，省中别占好窠名。",
        "dynasty": "唐",
        "collection_info": null
    },
    {
        "uuid": "d3743a8504dfe87456c4e89aa2d8ec00",
        "title": "蜡烛",
        "author": "郑谷",
        "content": "仙漏迟迟出建章，宫帘不动透清光。\n金闱露白新裁诏，画閤春红正试妆。\n泪滴杯盘何所恨，烬飘兰麝暗和香。\n多情更有分明处，照得歌尘下燕梁。",
        "dynasty": "唐",
        "collection_info": null
    },
    {
        "uuid": "1ed19e86f0d6a24c81723e1f4db92254",
        "title": "灯",
        "author": "郑谷",
        "content": "雨向莎阶滴未休，冷光孤恨雨悠悠。\n船中闻雁洞庭宿，床下有蛩长信秋。\n背照翠帘新洒别，不挑红烬正含愁。\n萧骚寒竹南窗静，一局闲棋为尔留。",
        "dynasty": "唐",
        "collection_info": null
    },
    {
        "uuid": "65ee7470f5e318e7c8c0a48cee28ef78",
        "title": "宗人作尉唐昌官署幽胜而又博学精富得以言谈将欲他之留书屋壁",
        "author": "郑谷",
        "content": "公堂潇洒有林泉，秪隔苔墙是渚田。\n宗党相亲离乱世，春秋闲论战争年。\n远江惊鹭来池口，绝顶归云过竹边。\n风雨夜长同一宿，旧游多共忆樊川。",
        "dynasty": "唐",
        "collection_info": null
    },
    {
        "uuid": "bbb97690a512a1d94c6e2cb10b5e8ab5",
        "title": "为户部李郎中与令季端公寓止渠州江寺偶作寄献",
        "author": "郑谷",
        "content": "退居潇洒寄禅关，高挂朝簪净室间。\n孤岛虽留双鹤歇，五云争放二龙闲。\n轻舟共泛花边水，野屐同登竹外山。\n仙署金闺虚位久，夜清应梦近天颜。",
        "dynasty": "唐",
        "collection_info": null
    },
    {
        "uuid": "6e22d5a6033eeee833a2bb78260b1392",
        "title": "重阳日访元秀上人",
        "author": "郑谷",
        "content": "红叶黄花秋景宽，醉吟朝夕在樊川。\n却嫌今日登山俗，且共高僧对榻眠。\n别画长怀吴寺壁，宜茶偏赏霅溪泉。\n归来童稚争相笑，何事无人与酒船。",
        "dynasty": "唐",
        "collection_info": null
    },
    {
        "uuid": "8039bbdf5b010876609d84beb1624b24",
        "title": "阙下春日",
        "author": "郑谷",
        "content": "建章宫殿紫云飘，春漏迟迟下绛霄。\n绮陌暖风嘶去马，粉廊初日照趋朝。\n花经宿雨香难拾，莺在豪家语更娇。\n秦楚年年有离别，扬鞭挥袖灞陵桥。",
        "dynasty": "唐",
        "collection_info": null
    },
    {
        "uuid": "e653160f8d243a8f6bd25550b7491fec",
        "title": "赠刘神童",
        "author": "郑谷",
        "content": "习读在前生，僧谈足可明。\n还家虽解喜，登第未知荣。\n时果曾霑赐，春闱不挂情。\n灯前犹恶睡，寤语读书声。",
        "dynasty": "唐",
        "collection_info": null
    },
    {
        "uuid": "c3f07e3a58bab191ac372d4dbe5dc1e4",
        "title": "远游",
        "author": "郑谷",
        "content": "江湖犹足事，食宿戍鼙喧。\n久客秋风起，孤舟夜浪翻。\n乡音离楚水，庙貌入湘源。\n岸阔凫鹥小，林垂橘柚繁。\n津官来有意，渔者笑无言。\n早晚酬僧约，中条有药园。",
        "dynasty": "唐",
        "collection_info": null
    },
    {
        "uuid": "5fe63905449dd1194c9f892380ab06b4",
        "title": "光化戊午年举公见示省试春草碧色诗偶赋是题",
        "author": "郑谷",
        "content": "苌弘血染新，含露满江滨。\n想得寻花径，应迷拾翠人。\n窗纱迎拥砌，簪玉妬成茵。\n天借新晴色，云饶落日春。\n岚光垂处合，眉黛看时嚬。\n愿与仙桃比，无令惹路尘。",
        "dynasty": "唐",
        "collection_info": null
    },
    {
        "uuid": "75d9fe420ff5e8198b3d5f45b17b6855",
        "title": "江际",
        "author": "郑谷",
        "content": "杳杳渔舟破暝烟，疎疎芦苇旧江天。\n那堪流落逢摇落，可得潸然是偶然。\n万顷白波迷宿鹭，一林黄叶送残蝉。\n兵车未息年华促，早晚闲吟向浐川。",
        "dynasty": "唐",
        "collection_info": null
    },
    {
        "uuid": "c0e58aec4d09b044d4cce7506747fb8c",
        "title": "将之泸郡旅次遂州遇裴晤员外谪居于此话旧凄凉因寄二首 一",
        "author": "郑谷",
        "content": "谁解登高问上玄，谪仙何事谪诗仙。\n云遮列宿离华省，树荫澄江入野船。\n黄鸟晚啼愁瘴雨，青梅早落中蛮烟。\n不知几首南行曲，留与巴儿万古传。",
        "dynasty": "唐",
        "collection_info": null
    },
    {
        "uuid": "346e5545cc4807b3e220a4bd6ab960b8",
        "title": "将之泸郡旅次遂州遇裴晤员外谪居于此话旧凄凉因寄二首 二",
        "author": "郑谷",
        "content": "昔年共照松溪影，松折溪荒僧已无。\n今日重思锦城事，雪销花谢梦何殊。\n乱离未定身俱老，骚雅全休道甚孤。\n我拜师门更南去，荔枝春熟向渝泸。",
        "dynasty": "唐",
        "collection_info": null
    },
    {
        "uuid": "1ccfc22255e9c639229225d5ecc06dfd",
        "title": "次韵和秀上人长安寺居言怀寄渚宫禅者",
        "author": "郑谷",
        "content": "旧斋松老别多年，香社人稀丧乱间。\n出寺秪知趋内殿，闭门长似在深山。\n卧听秦树秋钟断，吟想荆江夕鸟还。\n唯恐兴来飞锡去，老郎无路更追攀。",
        "dynasty": "唐",
        "collection_info": null
    },
    {
        "uuid": "4417f789cfbd16846ed93667209848e7",
        "title": "蜀中春日",
        "author": "郑谷",
        "content": "海棠风外独霑巾，襟袖无端惹蜀尘。\n和暖又逢挑菜日，寂寥未是探花人。\n不嫌蚁酒衝愁肺，却忆渔蓑覆病身。\n何事晚来微雨后，锦江春学曲江春。",
        "dynasty": "唐",
        "collection_info": null
    },
    {
        "uuid": "09a7cf711b485a763770c21c0348c198",
        "title": "游蜀",
        "author": "郑谷",
        "content": "所向明知是暗投，两行清泪语前流。\n云横新塞遮秦甸，花落空山入阆州。\n不忿黄鹂惊晓梦，唯应杜宇信春愁。\n梅黄麦绿无归处，可得漂漂爱浪游。",
        "dynasty": "唐",
        "collection_info": null
    },
    {
        "uuid": "d7f4332a0e89a5152ff6c60631419266",
        "title": "峡中尝茶",
        "author": "郑谷",
        "content": "蔟蔟新英摘露光，小江园裏火煎尝。\n吴僧漫说鸦山好，蜀叟休夸鸟觜香。\n合座半瓯轻泛绿，开缄数片浅含黄。\n鹿门病客不归去，酒渴更知春味长。",
        "dynasty": "唐",
        "collection_info": null
    },
    {
        "uuid": "52da6113bf10fc1926d11541890fda19",
        "title": "辇下冬暮咏怀",
        "author": "郑谷",
        "content": "永巷闲吟一径蒿，轻肥大笑事风骚。\n烟含紫禁花期近，雪满长安酒价高。\n失路渐惊前计错，逢僧更念此生劳。\n十年春泪催衰飒，羞向清流照鬓毛。",
        "dynasty": "唐",
        "collection_info": null
    },
    {
        "uuid": "9ae5fbd44583cf0feee23d53bb74edbf",
        "title": "石城",
        "author": "郑谷",
        "content": "石城昔为莫愁乡，莫愁魂散石城荒。\n江人依旧棹舴艋，江岸还飞双鸳鸯。\n帆去帆来风浩渺，花开花落春悲凉。\n烟浓草远望不尽，千古汉阳闲夕阳。",
        "dynasty": "唐",
        "collection_info": null
    },
    {
        "uuid": "77683358db49053a64c8f44eb8290ec8",
        "title": "蜀中三首 一",
        "author": "郑谷",
        "content": "马头春向鹿头关。\n远树平芜一望闲，雪下文君沾酒市。\n云藏李白读书山，江楼客恨黄梅后。\n村落人歌紫芋间，堤月桥灯好时景。\n汉庭无事不征蛮。",
        "dynasty": "唐",
        "collection_info": null
    },
    {
        "uuid": "106f8dbc6d815cee685afea796682f93",
        "title": "蜀中三首 二",
        "author": "郑谷",
        "content": "夜无多雨晓生尘，草色岚光日日新。\n蒙顶茶畦千点露，浣花笺纸一溪春。\n扬雄宅在唯乔木，杜甫台荒绝旧邻。\n却共海棠花有约，数年留滞不归人。",
        "dynasty": "唐",
        "collection_info": null
    },
    {
        "uuid": "5d75cc4c9f2982245852d53c10638390",
        "title": "蜀中三首 三",
        "author": "郑谷",
        "content": "渚远江清碧簟纹，小桃花绕薛涛坟。\n朱桥直指金门路，粉堞高连玉垒云。\n窗下[斵]琴翘凤足，波中濯锦散鸥羣。\n子规夜夜啼巴树，不并吴乡楚国闻。",
        "dynasty": "唐",
        "collection_info": null
    },
    {
        "uuid": "2e8d9fb448aaa84f30034df15eb0ad9d",
        "title": "少华甘露寺",
        "author": "郑谷",
        "content": "石门萝径与天邻，雨桧风篁远近闻。\n饮涧鹿喧双派水，上楼僧蹋一梯云。\n孤烟薄暮关城没，远色初晴渭曲分。\n长欲然香来此宿，北林猨鹤旧同羣。",
        "dynasty": "唐",
        "collection_info": null
    },
    {
        "uuid": "775e20388ff85192ae78890d3de05490",
        "title": "慈恩寺偶题",
        "author": "郑谷",
        "content": "往事悠悠添浩叹，劳生扰扰竟何能。\n故山岁晚不归去，高塔晴来独自登。\n林下听经秋苑鹿，江边扫叶夕阳僧。\n吟余却起双峰念，曾看庵西瀑布冰。",
        "dynasty": "唐",
        "collection_info": null
    },
    {
        "uuid": "a39d093ad5d8fc6289150e09334c0838",
        "title": "石门山泉",
        "author": "郑谷",
        "content": "一脉清泠何所之，萦莎漱藓入僧池。\n云边野客穷来处，石上寒猨见落时。\n聚沫绕崖残雪在，迸流穿树堕花随。\n烟春雨晚闲吟去，不復远寻皇子陂。",
        "dynasty": "唐",
        "collection_info": null
    },
    {
        "uuid": "ac64a79a3a0682f3fd1f5b4492b7eac2",
        "title": "渭阳楼闲望",
        "author": "郑谷",
        "content": "千重二华见皇州，望尽凝岚即此楼。\n细雨不藏秦树色，夕阳空照渭河流。\n后车宁见前车覆，今日难忘昨日忧。\n扰扰尘中犹未已，可能疏傅独能休。",
        "dynasty": "唐",
        "collection_info": null
    },
    {
        "uuid": "07d2476b1b5d43660570af22eb6bee57",
        "title": "送田光",
        "author": "郑谷",
        "content": "九陌低迷谁问我，五湖流浪可悲君。\n着书笑破苏司业，赋咏思齐郑广文。\n理棹好携三百首，阻风须饮几千分。\n耒阳江口春山绿，恸哭应寻杜甫坟。",
        "dynasty": "唐",
        "collection_info": null
    },
    {
        "uuid": "939171308aeb5025aaa8fd46485d220e",
        "title": "送进士吴延保及第后南游",
        "author": "郑谷",
        "content": "得意却思寻旧迹，新衔未切向兰台。\n吟看秋草出关去，逢见故人随计来。\n胜地昔年诗板在，清歌几处郡筵开。\n江湖易有淹留兴，莫待春风落庾梅。",
        "dynasty": "唐",
        "collection_info": null
    },
    {
        "uuid": "d64adcb89f8b4089fcdbf35e0deb4bd2",
        "title": "送进士王驾下第归蒲中",
        "author": "郑谷",
        "content": "失意离愁春不知，到家时是落花时。\n孤单取事休言命，早晚逢人苦爱诗。\n度塞风沙归路远，傍河桑柘旧居移。\n应嗟我又巴江去，游子悠悠听子规。",
        "dynasty": "唐",
        "collection_info": null
    },
    {
        "uuid": "5d00e475ec7033c4030402c3f592b7d5",
        "title": "作尉鄠郊送进士潘为下第南归",
        "author": "郑谷",
        "content": "归去宜春春水深，麦秋梅雨过湘阴。\n乡园几度经狂寇，桑柘谁家有旧林。\n结绶位卑甘晚达，登龙心在且高吟。\n灞陵桥上杨花裏，酒满芳樽泪满襟。",
        "dynasty": "唐",
        "collection_info": null
    },
    {
        "uuid": "305976d2c8696e7c2a1815fa4798051f",
        "title": "送进士韦序赴举",
        "author": "郑谷",
        "content": "丹霞照上三清路，瑞锦裁成五色毫。\n波浪不能随世态，鸾凰应得入吾曹。\n秋山晚水吟情远，雪竹风松醉格高。\n预想明年腾跃处，龙津春碧浸仙桃。",
        "dynasty": "唐",
        "collection_info": null
    },
    {
        "uuid": "796157e0c929073cb9c11f3545a485f1",
        "title": "寄献狄右丞",
        "author": "郑谷",
        "content": "逐胜偷闲向杜陵，爱僧不爱紫衣僧。\n身为醉客思吟客，官自中丞拜右丞。\n残月露垂朝阙盖，落花风动宿斋灯。\n孤单小谏渔舟在，心恋清潭去未能。",
        "dynasty": "唐",
        "collection_info": null
    },
    {
        "uuid": "e4541f62cd755852d2cb3047a86d48e6",
        "title": "转正郎后寄献集贤相公",
        "author": "郑谷",
        "content": "予名初在德门前，屈指年来三十年。\n自贺孤危终际会，别将流涕感阶缘。\n止陪鸳鸯居清秩，滥应星辰浼上玄。\n平昔苦心何所恨，受恩多是旧诗篇。",
        "dynasty": "唐",
        "collection_info": null
    },
    {
        "uuid": "d9dd82232cf55b7bff16049ccadb65fe",
        "title": "所知从事近藩偶有怀寄",
        "author": "郑谷",
        "content": "官舍种莎僧对榻，生涯如在旧山贫。\n酒醒草檄闻残漏，花落移厨送晚春。\n水墨画松清睡眼，云霞仙氅挂吟身。\n霜台伏首思归切，莫把渔竿逐逸人。",
        "dynasty": "唐",
        "collection_info": null
    },
    {
        "uuid": "bc6d036aa08bc8e2fed69dad5f6ddd92",
        "title": "献大京兆薛常侍能",
        "author": "郑谷",
        "content": "耻将官业竞前途，自爱篇章古不如。\n一炷香新开道院，数坊人聚避朝车。\n纵游藉草花垂酒，闲卧临窗燕拂书。\n唯有明公赏新句，秋风不敢忆鲈鱼。",
        "dynasty": "唐",
        "collection_info": null
    },
    {
        "uuid": "427b7dca57cb5b6abee2cc5a8fc0bd06",
        "title": "寄赠孙路处士",
        "author": "郑谷",
        "content": "平生诗誉更谁过，归老东吴命若何。\n知己凋零垂白髮，故园寥落近沧波。\n酒醒藓砌花阴转，病起渔舟鹭迹多。\n深入富春人不见，闲门空掩半庭莎。",
        "dynasty": "唐",
        "collection_info": null
    },
    {
        "uuid": "f879f5e753c28645d34ed22789df5a10",
        "title": "献制诰杨舍人",
        "author": "郑谷",
        "content": "为郡东吴秪饮冰，琐闱频降凤书征。\n随行已有朱衣吏，伴直多招紫阁僧。\n窗下调琴鸣远水，帘前睡鹤背秋灯。\n苇陂竹坞情无限，闲话毘陵问杜陵。",
        "dynasty": "唐",
        "collection_info": null
    },
    {
        "uuid": "c001f4f4c9eda29b7628fcc63ca86baf",
        "title": "次韵酬张补阙因寒食见寄之什",
        "author": "郑谷",
        "content": "柳近清明翠缕长，多情右衮不相忘。\n开缄虽覩新篇丽，破鼻须闻冷酒香。\n时态懒随人上下，花心甘被蝶分张。\n朝稀且莫轻春赏，胜事由来在帝乡。",
        "dynasty": "唐",
        "collection_info": null
    },
    {
        "uuid": "1961566cf6d74c32515ce07755f4f75f",
        "title": "赠宗人前公安宰君",
        "author": "郑谷",
        "content": "喧卑从宦出喧卑，别画能琴又解棊。\n海上春耕因乱废，年来冬荐得官迟。\n风中夜犬惊槐巷，月下寒驴嚙槿篱。\n孤散恨无推唱路，耿怀吟得赠君诗。",
        "dynasty": "唐",
        "collection_info": null
    },
    {
        "uuid": "faf054a8869d5abe28c856c8e321f8a4",
        "title": "寄赠杨夔处士",
        "author": "郑谷",
        "content": "结茅秪约钓鱼台，溅水鸬鷀去又迴。\n春卧瓮边听酒熟，露吟庭际待花开。\n三江胜景遨游徧，百氏羣书讲贯来。\n国步未安风雅薄，可能高尚掞天才。",
        "dynasty": "唐",
        "collection_info": null
    },
    {
        "uuid": "28c2541d78815c6c5451392ac86ac79e",
        "title": "寄同年礼部赵郎中",
        "author": "郑谷",
        "content": "仙步徐徐整羽衣，小仪澄澹转中仪。\n桦飘红烬趋朝路，兰纵清香宿省时。\n彩笔烟霞供不足，纶闱鸾凤讶来迟。\n自怜孤宦谁相念，祷祝空吟一首诗。",
        "dynasty": "唐",
        "collection_info": null
    },
    {
        "uuid": "783f5f1d2d69841f8405ce423146a05b",
        "title": "春暮咏怀寄集贤韦起居衮",
        "author": "郑谷",
        "content": "寂寂风帘信自垂，杨花笋箨正离披。\n长安一夜残春雨，右省三年老拾遗。\n坐看羣贤争得路，退量孤分且吟诗。\n五湖烟网非无意，未去难忘国士知。",
        "dynasty": "唐",
        "collection_info": null
    },
    {
        "uuid": "c88fd92a79e80835bcb393b5e6ae65e6",
        "title": "多情",
        "author": "郑谷",
        "content": "赋分多情却自嗟，萧衰未必为年华。\n睡轻可忍风敲竹，饮散那堪月在花。\n薄宦因循抛岘首，故人流落向天涯。\n莺春鴈夜长如此，赖是幽居近酒家。",
        "dynasty": "唐",
        "collection_info": null
    },
    {
        "uuid": "d04b272dcef5a221321778c9bd1be51b",
        "title": "感怀投时相",
        "author": "郑谷",
        "content": "非才偶忝直文昌，两鬓年深一镜霜。\n待漏敢辞称小吏，立班犹未出中行。\n孤吟马迹抛槐陌，远梦渔竿掷苇乡。",
        "dynasty": "唐",
        "collection_info": null
    },
    {
        "uuid": "0374fd2c988a279d7b8636092de2a910",
        "title": "自贻",
        "author": "郑谷",
        "content": "饮筵博席与心违，野眺春吟更是谁。\n琴有涧风声转澹，诗无僧字格还卑。\n恨抛水国荷蓑雨，贫过长安樱笋时。\n头角俊髦应指笑，权门踪迹独差池。",
        "dynasty": "唐",
        "collection_info": null
    },
    {
        "uuid": "378d0522b407959fde7b50805f52cc43",
        "title": "自遣",
        "author": "郑谷",
        "content": "强健宦途何足谓，入微章句更难论。\n谁知野性真天性，不扣权门扣道门。\n窥砚晚莺临砌树，迸阶春笋隔篱根。\n朝迴何处消长日，紫阁峰南有旧村。",
        "dynasty": "唐",
        "collection_info": null
    },
    {
        "uuid": "52c9a64d5d53748f58e81374fd4f9a16",
        "title": "中年",
        "author": "郑谷",
        "content": "漠漠秦云澹澹天，新年景象入中年。\n情多最恨花无语，愁破方知酒有权。\n苔色满墙寻故第，雨声一夜忆春田。\n衰迟自喜添诗学，更把前题改数联。",
        "dynasty": "唐",
        "collection_info": null
    },
    {
        "uuid": "29a69d6bde9e91aa3586526751daae05",
        "title": "自适",
        "author": "郑谷",
        "content": "紫陌奔驰不暂停，送迎终日在郊垧。\n年来鬓畔未垂白，雨后江头且蹋青。\n浮蚁满杯难暂舍，贯珠一曲莫辞听。\n春风秪有九十日，可合花前半日醒。",
        "dynasty": "唐",
        "collection_info": null
    },
    {
        "uuid": "d76c8349c4bf3f8c57cd85643b7d8b19",
        "title": "结绶鄠郊縻摄府署偶有自咏",
        "author": "郑谷",
        "content": "莺离寒谷士逢春，释褐来年暂种芸。\n自笑老为梅少府，可堪贫摄鲍参军。\n酒醒往事多兴念，吟苦邻居必厌闻。\n推却簿书搔短髮，落花飞絮正纷纷。",
        "dynasty": "唐",
        "collection_info": null
    },
    {
        "uuid": "c10ea87f06f16d9d807691bb2eaaac29",
        "title": "漂泊",
        "author": "郑谷",
        "content": "槿坠蓬疎池馆清，日光风绪澹无情。\n鲈鱼斫鲙输张翰，橘树呼奴羡李衡。\n十口漂零犹寄食，两川消息未休兵。",
        "dynasty": "唐",
        "collection_info": null
    },
    {
        "uuid": "e7bbfb45047a789eac199ca7c166a504",
        "title": "弔故礼部韦员外序",
        "author": "郑谷",
        "content": "腊雪初晴共举杯，便期携手上春台。\n高情唯怕酒不满，长逝可悲花正开。\n晓奠莺啼残漏在，风帏燕觅旧巢来。\n杜陵芳草年年绿，醉魄吟魂无復迴。",
        "dynasty": "唐",
        "collection_info": null
    },
    {
        "uuid": "38d8104f9494ebdca76f4ef5bcdfdc32",
        "title": "渼陂",
        "author": "郑谷",
        "content": "昔事东流共不迴，春深独向渼陂来。\n乱前别业依稀在，雨裏繁花寂寞开。\n却展渔丝无野艇，旧题诗句没苍苔。\n潸然四顾难消遣，秪有佯狂泥酒杯。",
        "dynasty": "唐",
        "collection_info": null
    },
    {
        "uuid": "f5b8839e0b674ab39dfaaa62ab875277",
        "title": "代秋扇词",
        "author": "郑谷",
        "content": "露入庭芜恨已深，热时天下是知音。\n汗流浃背曾施力，气爽中宵便负心。\n一片山溪从蠹损，数行文字任尘侵。\n绿槐阴合清和后，不会何颜又见寻。",
        "dynasty": "唐",
        "collection_info": null
    },
    {
        "uuid": "c60bd913ce5d53f1e8e0109f40a67fec",
        "title": "宣义里舍冬暮自贻",
        "author": "郑谷",
        "content": "幽居不称在长安，沟浅浮春岸雪残。\n板屋渐移方带野，水车新入夜添寒。\n名如有分终须立，道若离心岂易宽。\n满眼尘埃驰骛去，独寻烟竹翦渔竿。",
        "dynasty": "唐",
        "collection_info": null
    },
    {
        "uuid": "43e5985c967b645c042f40994f6d2da7",
        "title": "省中偶作",
        "author": "郑谷",
        "content": "三转郎曹自勉旃，莎阶吟步想前贤。\n未如何逊无佳句，若比冯唐是壮年。\n捧制名题黄纸尾，约僧心在白雪边。\n乳毛松雪春来好，直夜清闲且学禅。",
        "dynasty": "唐",
        "collection_info": null
    },
    {
        "uuid": "552dae4f7d8b9a16e393a3661df4b140",
        "title": "同志顾云下第出京偶有寄勉",
        "author": "郑谷",
        "content": "凤策联华是国华，春来偶未上仙槎。\n乡连南渡思菰米，泪滴东风避杏花。\n吟聒暮莺归庙院，睡消迟日寄僧家。\n一般情绪应相信，门静莎深树影斜。",
        "dynasty": "唐",
        "collection_info": null
    },
    {
        "uuid": "99dff9a3feb428343655acb3e0755cfd",
        "title": "敷溪高士",
        "author": "郑谷",
        "content": "敷溪南岸掩柴荆，挂却朝衣爱净名。\n闲得林园栽树法，喜闻儿侄读书声。\n眠窗日暖添幽梦，步野风清散酒酲。\n谪去征还何扰扰，片云相伴看衰荣。",
        "dynasty": "唐",
        "collection_info": null
    },
    {
        "uuid": "0a9a753263a3b84739bbdf0326101da1",
        "title": "九日偶怀寄左省张起居",
        "author": "郑谷",
        "content": "令节争欢我独闲，荒台尽日向晴山。\n浑无酒泛金英菊，漫道官趋玉笋班。\n深愧青莎迎野步，不堪红叶照衰颜。\n羡君官重多吟兴，醉带南陂落照还。",
        "dynasty": "唐",
        "collection_info": null
    },
    {
        "uuid": "37b0966cbb010fd3ea730649ce0dad59",
        "title": "春夕伴同年礼部赵员外省直",
        "author": "郑谷",
        "content": "锦帐名郎重锦科，清宵寓直纵吟哦。\n冰含玉镜春寒在，粉傅仙闱月色多。\n视草即应归属望，握兰知道暂经过。\n流莺百啭和残漏，犹把芳樽藉露莎。",
        "dynasty": "唐",
        "collection_info": null
    },
    {
        "uuid": "6bfb474ce83b61a37fb97e3f7f71296e",
        "title": "倦客",
        "author": "郑谷",
        "content": "十年五年岐路中，千里万里西復东。\n匹马愁衝晚村雪，孤舟闷阻春江风。\n达士由来知道在，昔贤何必哭途穷。\n闲烹芦笋炊菰米，会向源乡作醉翁。",
        "dynasty": "唐",
        "collection_info": null
    },
    {
        "uuid": "c4c4d5f5610f7c858bd440bbd193b954",
        "title": "温处士能画鹭鹚以四韵换之",
        "author": "郑谷",
        "content": "昔年吟醉绕江蓠，爱把渔竿伴鹭鹚。\n闻说小毫能纵逸，敢凭轻素写幽奇。\n涓涓浪溅残菱蔓，戛戛风搜折苇枝。\n得向晓窗闲挂翫，雪蓑烟艇恨无遗。",
        "dynasty": "唐",
        "collection_info": null
    },
    {
        "uuid": "8a213fc598d0c3b5eddd7de9fc8b1939",
        "title": "驾部郑郎中三十八丈尹贰东周荣加金紫谷以末派之外恩旧事深因贺送",
        "author": "郑谷",
        "content": "香浮玉陛晓辞天，袍拂蒲茸称少年。\n郎署转曹虽久次，京河亚尹是优贤。\n纵游云水无公事，贵买琴书有俸钱。\n今日龙门看松雪，探春明日向平泉。",
        "dynasty": "唐",
        "collection_info": null
    },
    {
        "uuid": "55caa2619f4b3b236a9b064cc877ee5e",
        "title": "欹枕",
        "author": "郑谷",
        "content": "攲枕高眠日午春，酒酣睡足最闲身。\n明朝会得穷通理，未必输他马上人。",
        "dynasty": "唐",
        "collection_info": null
    },
    {
        "uuid": "a89b6454373850015874c11b769668e6",
        "title": "野步",
        "author": "郑谷",
        "content": "翠岚迎步兴何长，笑领渔翁入醉乡。\n日暮渚田微雨后，鹭鹚闲暇稻花香。",
        "dynasty": "唐",
        "collection_info": null
    },
    {
        "uuid": "39d65cf4164a38964625a760f10da75b",
        "title": "偶书",
        "author": "郑谷",
        "content": "承时偷喜负明神，务实那能得庇身。\n不会苍苍主何事，忍饥多是力耕人。",
        "dynasty": "唐",
        "collection_info": null
    },
    {
        "uuid": "e11b4586c52a41f5d7bb7b64e6d424f0",
        "title": "静吟",
        "author": "郑谷",
        "content": "骚雅荒凉我未安，月和余雪夜吟寒。\n相门相客应相笑，得句胜于得好官。",
        "dynasty": "唐",
        "collection_info": null
    },
    {
        "uuid": "2384a90aed207b2b666a886b1560c669",
        "title": "和知己秋日伤怀",
        "author": "郑谷",
        "content": "流水歌声共不迴，去年天气旧亭台。\n梁尘寂寞燕归去，黄蜀葵花一朵开。",
        "dynasty": "唐",
        "collection_info": null
    },
    {
        "uuid": "2867c95f6c395f8debcf8343872b67ca",
        "title": "谷比岁受同年丈人故川守李侍郎教谕衰晏龙钟益用感叹遂以章句自贻",
        "author": "郑谷",
        "content": "多感京河李丈人，童蒙受教便书绅。\n文章至竟无功业，名宦由来致苦辛。\n皎日还应知守道，平生自信解甘贫。\n孤单所得皆逾分，归种敷溪一亩春。",
        "dynasty": "唐",
        "collection_info": null
    },
    {
        "uuid": "caf1aee4b1d519cd95cfd9e9908d6736",
        "title": "郊墅",
        "author": "郑谷",
        "content": "韦曲樊川雨半晴，竹庄花院徧题名。\n画成烟景垂杨色，滴破春愁压酒声。\n满野红尘谁得路，连天紫阁独关情。\n渼陂水色澄于镜，何必沧浪始濯缨。",
        "dynasty": "唐",
        "collection_info": null
    },
    {
        "uuid": "6db0fe5eefa305bbb7e0504d3e8f89c3",
        "title": "舟行",
        "author": "郑谷",
        "content": "九派迢迢九月残，舟人相语且相宽。\n村逢好处嫌风便，酒到醒来觉夜寒。\n蓼渚白波喧夏口，柿园红叶忆长安。\n季鹰可是思鲈鲙，引退知时自古难。",
        "dynasty": "唐",
        "collection_info": null
    },
    {
        "uuid": "9034bf3121eb73110ca2091364bdb197",
        "title": "奔问三峰寓止近墅",
        "author": "郑谷",
        "content": "半年奔走颇惊魂，来谒行宫泪眼昏。\n鸳鹭入朝同待漏，牛羊送日独归村。\n灞陵散失诗千首，太华凄凉酒一樽。\n兵革未休无异术，不知何以受君恩。",
        "dynasty": "唐",
        "collection_info": null
    },
    {
        "uuid": "3fba919e98ea71c2736fb57106b8c624",
        "title": "朝直",
        "author": "郑谷",
        "content": "朝直叨居省阁间，由来疎退校安闲。\n落花夜静宫中漏，微雨春寒廊下班。\n自扣玄门齐宠辱，从他荣路用机关。\n孤峰未得深归去，名画偏求水墨山。",
        "dynasty": "唐",
        "collection_info": null
    },
    {
        "uuid": "69498ab2316e351f0f9f282f26a560b8",
        "title": "巴江",
        "author": "郑谷",
        "content": "乱来奔走巴江滨，愁客多于江徼人。\n朝醉暮醉雪开霁，一枝两枝梅探春。\n诏书罪己方哀痛，乡县征兵尚苦辛。\n鬓秃又惊逢献岁，眼前浑不见交亲。",
        "dynasty": "唐",
        "collection_info": null
    },
    {
        "uuid": "184a158e0a04eab0b403b08568eb7a63",
        "title": "故许昌薛尚书能尝为都官郎中后数岁故建州李员外频自宪府内弹拜都官员外八座外郎皆一时骚雅宗师则都官之曹振盛于此予早年请益实受深知今忝此官復是正秩岂唯俯慰孤宦何以仰继前贤荣惕在衷遂赋自贺",
        "author": "郑谷",
        "content": "都官虽未是名郎，践历曾闻薛许昌。\n復有李公陪雅躅，岂宜郑子忝余光。\n荣为后进趋兰署，喜拂前题在粉墙。\n他日节旄如可继，不嫌曹冷在中行。",
        "dynasty": "唐",
        "collection_info": null
    },
    {
        "uuid": "65b64922f7a4c07d9b31705512b45970",
        "title": "访题表兄王藻渭上别业",
        "author": "郑谷",
        "content": "桑林摇落渭川西，蓼水瀰瀰接稻泥。\n幽槛静来鱼唱远，暝天寒极鴈行低。\n浊醪最称看山醉，冷句偏宜选竹题。\n中表人稀离乱后，花时莫惜重相携。",
        "dynasty": "唐",
        "collection_info": null
    },
    {
        "uuid": "df0f165873fc8f70017589f5c9d499fd",
        "title": "题汝州从事厅",
        "author": "郑谷",
        "content": "诗人公署如山舍，秪向阶前便采薇。\n惊燕拂帘闲睡觉，落花沾砚会餐归。\n壁看旧记官多达，牓挂明文吏莫违。\n自说小池栽苇后，雨凉频见鹭鹚飞。",
        "dynasty": "唐",
        "collection_info": null
    },
    {
        "uuid": "9a71a1ca1bfb9f8dabb7364de159e0ed",
        "title": "谷初忝谏垣今宪长薛公方在西阁知奖隆异以四韵代述荣感",
        "author": "郑谷",
        "content": "旧诗常得在高吟，不奈公心爱苦心。\n道自琐闱言下振，恩从仙殿对迴深。\n流年渐觉霜欺鬓，至药能教土化金。\n自拂青萍知有地，斋诚旦夕望为霖。",
        "dynasty": "唐",
        "collection_info": null
    },
    {
        "uuid": "f4524f6430648e35b0045a3b9b446648",
        "title": "兵部卢郎中光济借示诗集以四韵谢之",
        "author": "郑谷",
        "content": "七子风骚寻失主，五君歌诵久无声。\n调和雅乐归时正，澄滤颓波到底清。\n才大始知寰宇窄，吟高何止鬼神惊。\n叶公好尚浑疎阔，忽见真龙几丧明。",
        "dynasty": "唐",
        "collection_info": null
    },
    {
        "uuid": "e38aa18868773030f3e404d8763b36fe",
        "title": "贺左省新除韦拾遗",
        "author": "郑谷",
        "content": "初昇谏署是真仙，浪透桃花恰五年。\n垂白郎官居座末，着绯人吏立阶前。\n百寮班列趋丹陛，两掖风清上碧天。\n从此追飞何处去，金銮殿与玉堂连。",
        "dynasty": "唐",
        "collection_info": null
    },
    {
        "uuid": "866c7132043a9aeac47fd955f02e294d",
        "title": "右省张补阙茂枢同在谏垣连居光德新春赋咏聊以寄怀",
        "author": "郑谷",
        "content": "小梅零落雪欺残，浩荡穷愁岂易宽。\n唯有郎吟偿晚景，且无浓醉厌春寒。\n高斋每喜追攀近，丽句先忧属和难。\n十五年前谙苦节，知心不独为同官。",
        "dynasty": "唐",
        "collection_info": null
    },
    {
        "uuid": "fe59751e311b7f29e8c03d42a1bd6224",
        "title": "右省补阙张茂枢同在谏垣邻居光德迭和篇什未尝间时忽见贻谓谷将来履历必在文昌当与何水部宋考功为俦谷虽赋于风雅实用兢惶因抒酬寄",
        "author": "郑谷",
        "content": "何宋清名动粉闱，不才今日偶陈诗。\n考功岂敢闻题品，水部犹须繫挈维。\n积雪巷深酬唱夜，落花墙隔笑言时。\n紫垣名士推扬切，为话心孤倍感知。",
        "dynasty": "唐",
        "collection_info": null
    },
    {
        "uuid": "6ebd2d7a840cf288175efb010ecec694",
        "title": "寄职方李员外",
        "author": "郑谷",
        "content": "曾袖篇章谒长卿，今来附凤事何荣。\n星临南省陪仙步，春满东朝接佩声。\n谈笑不拘先后礼，岁寒仍契子孙情。\n龙墀仗下天街暖，共看圭峰并马行。",
        "dynasty": "唐",
        "collection_info": null
    },
    {
        "uuid": "68f3d13ffd81af867240a259007ecc84",
        "title": "寄题诗僧秀公",
        "author": "郑谷",
        "content": "灵一心传清塞心，可公吟后楚公吟。\n近来雅道相亲少，唯仰吾师所得深。\n好句未停无暇日，旧山归老有东林。\n冷曹孤宦甘寥落，多谢携筇数访寻。",
        "dynasty": "唐",
        "collection_info": null
    },
    {
        "uuid": "7149cf4206c49aa9e4bf3fa9b0e3e56a",
        "title": "东蜀春晚",
        "author": "郑谷",
        "content": "如此浮生更别离，可堪长恸送春归。\n潼江水上杨花雪，刚逐孤舟缭绕飞。",
        "dynasty": "唐",
        "collection_info": null
    },
    {
        "uuid": "6151456a1fce433ed4a0caa348610982",
        "title": "永日有怀",
        "author": "郑谷",
        "content": "能消永日是摴蒱，坑堑由来似宦途。\n两掷未终楗橛内，座中何惜为呼卢。",
        "dynasty": "唐",
        "collection_info": null
    },
    {
        "uuid": "9cd75cad8c88d67be3b2283d9895b230",
        "title": "槐花",
        "author": "郑谷",
        "content": "毵毵金蕊扑晴空，举子魂惊落照中。\n今日老郎犹有恨，昔年相虐十秋风。",
        "dynasty": "唐",
        "collection_info": null
    },
    {
        "uuid": "884d8bcfb18bfbaa9d8a3061d06af77a",
        "title": "小桃",
        "author": "郑谷",
        "content": "和烟和雨遮敷水，映竹映村连灞桥。\n撩乱春风耐寒令，到头赢得杏花娇。",
        "dynasty": "唐",
        "collection_info": null
    },
    {
        "uuid": "18ad6ef26df615de317fd152b1bb345d",
        "title": "长江县经贾岛墓",
        "author": "郑谷",
        "content": "水绕荒坟县路斜，耕人讶我久咨嗟。\n重来兼恐无寻处，落日风吹鼓子花。",
        "dynasty": "唐",
        "collection_info": null
    },
    {
        "uuid": "49c9f38e0afb2a1a1572674972feb34d",
        "title": "嘉陵",
        "author": "郑谷",
        "content": "细雨湿萋萋，人稀江日西。\n春愁肠已断，不在子规啼。",
        "dynasty": "唐",
        "collection_info": null
    },
    {
        "uuid": "78ff8a6f88da7c6d94480d84eb25351c",
        "title": "嘉陵",
        "author": "郑谷",
        "content": "细雨湿凄凄，人稀江日西。\n春膓已愁断，不待子规啼。",
        "dynasty": "唐",
        "collection_info": null
    },
    {
        "uuid": "5d116020917ab7cb15510bd1544bb81e",
        "title": "中秋",
        "author": "郑谷",
        "content": "清香闻晓莲，水国雨余天。\n天气正得所，客心刚悄然。\n乱兵何日息，故老几人全。\n此际难消遣，从来未学禅。",
        "dynasty": "唐",
        "collection_info": null
    },
    {
        "uuid": "906d7906c2de489c1fad14a2a2f2d0ac",
        "title": "朝谒",
        "author": "郑谷",
        "content": "捧日整朝簪，千官一片心。\n班趋黄道急，殿接紫宸深。\n威凤迴香扆，新莺啭上林。\n小松含瑞露，春翠易成阴。",
        "dynasty": "唐",
        "collection_info": null
    },
    {
        "uuid": "829cbf250ec8f5a81e32b89033850e64",
        "title": "锦浦",
        "author": "郑谷",
        "content": "流落夜凄凄，春寒锦浦西。\n不甘花逐水，可惜雪成泥。\n病眼嫌灯近，离肠赖酒迷。\n凭君嘱鹎鵊，莫向五更啼。",
        "dynasty": "唐",
        "collection_info": null
    },
    {
        "uuid": "ba1a2ddc049134aa67d21429e2f7e096",
        "title": "峨嵋山",
        "author": "郑谷",
        "content": "万仞白云端，经春雪未残。\n夏消江峡满，晴照蜀楼寒。\n造境知僧熟，归林认鹤难。\n会须朝阙去，秪有画图看。",
        "dynasty": "唐",
        "collection_info": null
    },
    {
        "uuid": "ead66d9e39eb99868c1ac164c2dafc66",
        "title": "蜀江有弔",
        "author": "郑谷",
        "content": "孟子有良策，惜哉今已而。\n徒将心体国，不识道消时。\n折槛未为切，沈湘何足悲。\n苍苍无问处，烟雨徧江蓠。",
        "dynasty": "唐",
        "collection_info": null
    },
    {
        "uuid": "814e17e30b725228afe880f6dc077a6f",
        "title": "书村叟壁",
        "author": "郑谷",
        "content": "草肥朝牧牛，桑绿晚鸣鸠。\n列岫檐前见，清泉碓下流。\n春蔬和雨割，社酒向花篘。\n引我南陂去，篱边有小舟。",
        "dynasty": "唐",
        "collection_info": null
    },
    {
        "uuid": "0d46443ab0f5a68d79e10755123b5f75",
        "title": "题进士王驾郊居",
        "author": "郑谷",
        "content": "前山微有雨，永巷净无尘。\n牛卧篱阴晚，鸠鸣村意春。\n时浮应寡合，道在不嫌贫。\n后径临陂水，菰蒲是切邻。",
        "dynasty": "唐",
        "collection_info": null
    },
    {
        "uuid": "ed8a22ee049765eec73ce19d322f8d37",
        "title": "题庄严寺休公院",
        "author": "郑谷",
        "content": "秋深庭色好，红叶间青松。\n病客殊无着，吾师甚见容。\n疎钟和细溜，高塔等遥峰。\n未省求名侣，频于此地逢。",
        "dynasty": "唐",
        "collection_info": null
    },
    {
        "uuid": "dd0c6f6d14c86c1190b3e16ab8ef5064",
        "title": "题兴善寺",
        "author": "郑谷",
        "content": "寺在帝城阴，清虚胜二林。\n藓侵隋画暗，茶助越瓯深。\n巢鹤和钟唳，诗僧倚锡吟。\n烟莎后池水，前迹杳难寻。",
        "dynasty": "唐",
        "collection_info": null
    },
    {
        "uuid": "1bd22bf10511aa74d01abbd8cc886d41",
        "title": "宿澄泉兰若",
        "author": "郑谷",
        "content": "山半古招提，空林雪月迷。\n乱流分石上，斜汉在松西。\n云集寒庵宿，猨先晓磬啼。\n此心如了了，即此是曹溪。",
        "dynasty": "唐",
        "collection_info": null
    },
    {
        "uuid": "476631ab20a0fc235f88203a44a9867a",
        "title": "送举子下第东归",
        "author": "郑谷",
        "content": "夫子道何孤，青云未得途。\n诗书难舍鲁，山水暂游吴。\n野绿梅阴重，江春浪势麤。\n秣陵兵役后，旧业半成芜。",
        "dynasty": "唐",
        "collection_info": null
    },
    {
        "uuid": "516c3b2237a26963cbce63c8d9ea9966",
        "title": "寄察院李侍御文炬",
        "author": "郑谷",
        "content": "古柏间疎篁，清阴在印床。\n宿郊虔点馔，秋寺静监香。\n参集行多揖，风仪见即庄。\n伫闻横擘去，帷集谏书囊。",
        "dynasty": "唐",
        "collection_info": null
    },
    {
        "uuid": "0c2aaa681bd3a079eea1b69fb4424a5c",
        "title": "偶怀寄台院孙端公棨",
        "author": "郑谷",
        "content": "才拙道仍孤，无何舍钓徒。\n班虽沾玉笋，香不近金炉。\n雨露瞻双阙，烟波隔五湖。\n唯君应见念，曾共伏青蒲。",
        "dynasty": "唐",
        "collection_info": null
    },
    {
        "uuid": "7cac0cb4113f71b3154634608014c128",
        "title": "次韵和秀上人游南五台",
        "author": "郑谷",
        "content": "中峰曾到处，题记没苍苔。\n振锡传深谷，翻经想旧台。\n苍松临砌偃，惊鹿蓦溪来。\n内殿评诗切，身迴心未迴。",
        "dynasty": "唐",
        "collection_info": null
    },
    {
        "uuid": "8f4f4f98fa7aeed345e07b5c1eac9b3f",
        "title": "乖慵",
        "author": "郑谷",
        "content": "乖慵居竹裏，凉冷卧池东。\n一霎芰荷雨，几迴帘幕风。\n远僧来扣寂，小吏笑书空。\n衰鬓霜供白，愁颜酒借红。\n扇轻摇鹭羽，屏古画渔翁。\n自得无端趣，琴棊舫子中。",
        "dynasty": "唐",
        "collection_info": null
    },
    {
        "uuid": "d4f340ed9f3b898ef538916047d8f0fa",
        "title": "南宫寓直",
        "author": "郑谷",
        "content": "寓直事非轻，宦孤忧且荣。\n制承黄纸重，词见紫垣清。\n晓霁庭松色，风和禁漏声。\n僧携新茗伴，吏扫落花迎。\n锁印诗心动，垂帘睡思生。\n粉廊曾试处，石柱昔贤名。\n来误宫窗燕，啼疑苑树莺。\n残阳应更好，归促恨严城。",
        "dynasty": "唐",
        "collection_info": null
    },
    {
        "uuid": "a305f1c405bd2bbac5ad7637014d626d",
        "title": "恩门小谏雨中乞菊栽",
        "author": "郑谷",
        "content": "握兰将满岁，栽菊伴吟诗。\n老去慵趋世，朝迴独绕篱。\n递香风细细，浇绿水瀰瀰。\n秪共山僧赏，何当国士移。\n孤根深有託，微雨正相宜。\n更待金英发，凭君插一枝。",
        "dynasty": "唐",
        "collection_info": null
    },
    {
        "uuid": "17a568fa7b327dcfe678d55a46fecb1a",
        "title": "荆渚八月十五夜值雨寄同年李屿",
        "author": "郑谷",
        "content": "共待辉光夜，翻成黯澹秋。\n正宜清路望，潜起滴阶愁。\n棹倚袁宏渚，帘垂庾亮楼。\n桂无香实落，兰有露花休。\n玉漏添萧索，金尊阻献酬。\n明年佳景在，相约向神州。",
        "dynasty": "唐",
        "collection_info": null
    },
    {
        "uuid": "95bcdf828374d709c62e80637f44aed2",
        "title": "寄左省张起居",
        "author": "郑谷",
        "content": "含香復记言，清秩称当年。\n点笔非常笔，朝天最近天。\n家声三相后，公事一人前。\n诗句江郎伏，书踪宁氏传。\n风标欺鹭鹤，才力涌沙泉。\n居僻贫无虑，名高退更坚。\n渔舟思静泛，僧榻寄闲眠。\n消息当弥入，丝纶的粲然。\n依栖常接迹，属和旧盈编。\n开口人皆信，凄凉是谢毡。",
        "dynasty": "唐",
        "collection_info": null
    },
    {
        "uuid": "85bbfe64329099ab7edf80950a6acffd",
        "title": "前寄左省张起居一百言寻蒙唱酬见誉过实却用旧韵重荅",
        "author": "郑谷",
        "content": "减瘦经多难，忧伤集晚年。\n吟高风过树，坐久夜凉天。\n旅退惭随众，孤飞怯向前。\n钓朋蓑叟在，药术衲僧传。\n鬓秃趋荣路，肠焦鄙盗泉。\n品徒诚有隔，推唱意何坚。\n寒地殊知感，秋灯耿不眠。\n从来甘默尔，自此倍怡然。\n兰为官须握，蒲因学更编。\n预愁摇落后，子美笑无毡。",
        "dynasty": "唐",
        "collection_info": null
    },
    {
        "uuid": "232ff95b0c43cf742fdaa643eecc5025",
        "title": "读故许昌薛尚书诗集",
        "author": "郑谷",
        "content": "篇篇高且真，真为国风陈。\n澹薄虽师古，纵横得意新。\n翦裁成几箧，唱和是谁人。\n华岳题无敌，黄河句绝伦。\n吟残荔枝雨，咏彻海棠春。\n李白欺前辈，陶潜仰后尘。\n难忘嵩室下，不负蜀江滨。\n属思看山眼，冥搜倚树身。\n楷模劳梦想，讽诵爽精神。\n落笔空追怆，曾蒙借斧斤。",
        "dynasty": "唐",
        "collection_info": null
    },
    {
        "uuid": "56871556b2ad1dedfed993109c9e4ba6",
        "title": "送水部张郎中彦回宰洛阳",
        "author": "郑谷",
        "content": "何逊兰休握，陶潜柳正垂。\n官清真塞诏，事简好吟诗。\n春漏怀丹阙，凉船泛碧伊。\n已虚西阁位，朝夕凤书追。",
        "dynasty": "唐",
        "collection_info": null
    },
    {
        "uuid": "c70c7e4fc58476feae0a33b7ff6672ba",
        "title": "赠咸阳王主簿",
        "author": "郑谷",
        "content": "可爱咸阳王主簿，穷经尽到昔贤心。\n登科未足酬多学，执卷犹闻惜寸阴。\n自与山妻舂斗粟，祗凭邻叟典孤琴。\n我来赊酒相留宿，听我披衣看雪吟。",
        "dynasty": "唐",
        "collection_info": null
    },
    {
        "uuid": "375785826b2d0acb2c0ecd607201765e",
        "title": "松",
        "author": "郑谷",
        "content": "下视垂杨拂路尘，双峰石上覆苔文。\n浓霜满径无红叶，晚日高枝有白云。\n春砌花飘僧旋扫，寒溪子落鹤先闻。\n那堪寂寞悲风起，千树深藏李白坟。",
        "dynasty": "唐",
        "collection_info": null
    },
    {
        "uuid": "d8457092eaa1cc0b7252826c7fd888d5",
        "title": "梅",
        "author": "郑谷",
        "content": "江国正寒春信稳，岭头枝上雪飘飘。\n何言落处堪惆怅，直是开时也寂寥。\n素艳照尊桃莫比，孤香黏袖李须饶。\n离人南去肠应断，片片随鞭过楚桥。",
        "dynasty": "唐",
        "collection_info": null
    },
    {
        "uuid": "e6d24c1d40e2e82948b83a1722ee6b7c",
        "title": "鹤",
        "author": "郑谷",
        "content": "一自王乔放自由，俗人行处懒回头。\n睡轻旋觉松花堕，舞罢闲听涧水流。\n羽翼光明欺积雪，风神洒落占高秋。\n应嫌白鹭无仙骨，长伴渔翁宿苇洲。",
        "dynasty": "唐",
        "collection_info": null
    },
    {
        "uuid": "476223830204a56a341e9068e13cd95d",
        "title": "重阳夜旅怀",
        "author": "郑谷",
        "content": "强插黄花三两枝，还图一醉浸愁眉。\n半床斜月醉醒后，惆怅多于未醉时。",
        "dynasty": "唐",
        "collection_info": null
    },
    {
        "uuid": "42420664d34806c356b2853ea01a55ab",
        "title": "壬戌西幸后",
        "author": "郑谷",
        "content": "武德门前颢气新，雪融鸳瓦土膏春。\n夜来梦到宣麻处，草没龙墀不见人。",
        "dynasty": "唐",
        "collection_info": null
    },
    {
        "uuid": "4447417cbbdc4428915ed23b52018ed7",
        "title": "多虞",
        "author": "郑谷",
        "content": "多虞难住人稀处，近耗浑无战罢碁。\n向阙归山俱未得，且沽春酒且吟诗。",
        "dynasty": "唐",
        "collection_info": null
    },
    {
        "uuid": "0abb0567ffd8b1c02185ac0ab8787610",
        "title": "短褐",
        "author": "郑谷",
        "content": "闲披短褐杖山藤，头不是僧心是僧。\n坐睡觉来清夜半，芭蕉影动道场灯。",
        "dynasty": "唐",
        "collection_info": null
    },
    {
        "uuid": "644fef01940b86fe4b498a58d45034f2",
        "title": "曲江红杏",
        "author": "郑谷",
        "content": "遮莫江头柳色遮，日浓莺睡一枝斜。\n女郎折得殷勤看，道是春风及第花。",
        "dynasty": "唐",
        "collection_info": null
    },
    {
        "uuid": "4f536ade8e96830173153c7334ca61f8",
        "title": "折得梅",
        "author": "郑谷",
        "content": "寒步江村折得梅，孤香不肯待春催。\n满枝尽是愁人泪，莫殢朝来露湿来。",
        "dynasty": "唐",
        "collection_info": null
    },
    {
        "uuid": "a22d06261050d39bb3314287e71e3cc9",
        "title": "牡丹",
        "author": "郑谷",
        "content": "画堂帘卷张清宴，含香带雾情无限。\n春风爱惜未放开，柘枝鼓振红英绽。",
        "dynasty": "唐",
        "collection_info": null
    },
    {
        "uuid": "5043da0eb2569ed580120a8dee4e0bd1",
        "title": "寂寞",
        "author": "郑谷",
        "content": "江郡人稀便是村，踏青天气欲黄昏。\n春愁不破还成醉，衣上泪痕和酒痕。",
        "dynasty": "唐",
        "collection_info": null
    },
    {
        "uuid": "0fe800afb7fb8c2f93221f37d7792215",
        "title": "乱后灞上",
        "author": "郑谷",
        "content": "柳丝牵水杏房红，烟岸人稀草色中。\n日暮一行高鸟处，依稀合是望春宫。",
        "dynasty": "唐",
        "collection_info": null
    },
    {
        "uuid": "14321711aea391f962c8b28310197044",
        "title": "长门怨二首 一",
        "author": "郑谷",
        "content": "闲把罗衣泣凤皇，先朝曾教舞霓裳。\n春来却羡庭花落，得逐晴风出禁墙。",
        "dynasty": "唐",
        "collection_info": null
    },
    {
        "uuid": "c13312050e732a125d853217eef93e0b",
        "title": "长门怨二首 二",
        "author": "郑谷",
        "content": "流水君恩共不回，杏花争忍扫成堆。\n残春未必多烟雨，泪滴闲阶长绿苔。",
        "dynasty": "唐",
        "collection_info": null
    },
    {
        "uuid": "dfc80b72ce23087fadb4b294ce62ce8a",
        "title": "郊野戏题",
        "author": "郑谷",
        "content": "竹巷溪桥天气凉，荷开稻熟村酒香。\n唯忧野叟相迴避，莫道侬家是汉郎。",
        "dynasty": "唐",
        "collection_info": null
    },
    {
        "uuid": "8b47a593a4857f651a3eb07a21a86f9e",
        "title": "宗人惠四药",
        "author": "郑谷",
        "content": "宗人忽惠西山药，四味清新香助茶。\n爽得心神便骑鹤，何须烧得白朱砂。",
        "dynasty": "唐",
        "collection_info": null
    },
    {
        "uuid": "ffa329a9f7f512ca24d01246a5c529bb",
        "title": "题张衡庙",
        "author": "郑谷",
        "content": "远俗只凭淫祀切，多年平子固悠悠。\n江烟日午无箫鼓，直到如今咏四愁。",
        "dynasty": "唐",
        "collection_info": null
    },
    {
        "uuid": "c213ed474730d177571640c86a62c3e3",
        "title": "山鸟",
        "author": "郑谷",
        "content": "惊飞失势粉墙高，好箇声音好羽毛。\n小婢不须催柘弹，且从枝上吃樱桃。",
        "dynasty": "唐",
        "collection_info": null
    },
    {
        "uuid": "b52f10edd8939797d1dbba25e01e1346",
        "title": "黯然",
        "author": "郑谷",
        "content": "搢绅奔避復沦亡，消息春来到水乡。\n屈指故人能几许，月明花好更悲凉。",
        "dynasty": "唐",
        "collection_info": null
    },
    {
        "uuid": "a3f926c2457da021517c6990bb1f8cdf",
        "title": "借薛尚书集",
        "author": "郑谷",
        "content": "江天冬暖似花时，上国音尘杳未知。\n正被虫声喧老耳，今君又借薛能诗。",
        "dynasty": "唐",
        "collection_info": null
    },
    {
        "uuid": "eb60197e67dd584f533188cb5f3e2d7d",
        "title": "小北廰闲题",
        "author": "郑谷",
        "content": "冷曹孤宦本相宜，山在墙南落照时。\n洗竹浇莎足公事，一来赢写一联诗。",
        "dynasty": "唐",
        "collection_info": null
    },
    {
        "uuid": "2838bbd909eea74644a2cf362150727e",
        "title": "菊",
        "author": "郑谷",
        "content": "日日池边载酒行，黄昏犹自遶黄英。\n重阳过后频来此，甚觉多情胜薄情。",
        "dynasty": "唐",
        "collection_info": null
    },
    {
        "uuid": "917f1bb2bb0b195d815912c80c0612c8",
        "title": "赠杨夔二首 一",
        "author": "郑谷",
        "content": "散赋宂书高且奇，百篇仍有百篇诗。\n江湖休洒春风泪，十轴香于一桂枝。",
        "dynasty": "唐",
        "collection_info": null
    },
    {
        "uuid": "12b0547616833dcaec03d9042594ab46",
        "title": "赠杨夔二首 二",
        "author": "郑谷",
        "content": "时无韩柳道难穷，也觉天公不至公。\n看取年年金牓上，几人才气似扬雄。",
        "dynasty": "唐",
        "collection_info": null
    },
    {
        "uuid": "01fec2f15309a07f0093c5c95fa65588",
        "title": "中秋夜有怀",
        "author": "许彬",
        "content": "趋驰早晚休，一岁又残秋。\n若只如今日，何难致白头。\n沧波归处远，旅舍向边愁。\n赖见前贤说，穷通不自由。",
        "dynasty": "唐",
        "collection_info": null
    },
    {
        "uuid": "1e9dcf09dea9b967bacc238c425fc00c",
        "title": "寻白石山人涧",
        "author": "许彬",
        "content": "路穷川岛上，果值古仙家。\n阴洞长鸣磬，石泉寒泛花。\n莓苔深峭壁，烟霭积层崖。\n难见囊中术，人间有岁华。",
        "dynasty": "唐",
        "collection_info": null
    },
    {
        "uuid": "87f3a6153ebc4ccf9d036049f4c483fa",
        "title": "游头陀寺上方",
        "author": "许彬",
        "content": "高步陟崔嵬，吟闲路惜迴。\n寺从何代有，僧是梵宫来。\n暮霭连沙积，余霞逼槛开。\n更期招静者，长啸上方台。",
        "dynasty": "唐",
        "collection_info": null
    },
    {
        "uuid": "6d81d2f2911405cd95b6c3f42b0caaaf",
        "title": "归山夜发湖中",
        "author": "许彬",
        "content": "广泽去无边，夜程风信偏。\n疎星遥抵浪，远烧似迎船。\n响岳猿相次，翻空雁接连。\n北归家业就，深处更踰年。",
        "dynasty": "唐",
        "collection_info": null
    },
    {
        "uuid": "7867e2cf0f6179acc22f5009cde94c8f",
        "title": "同友人会裴明府县楼",
        "author": "许彬",
        "content": "开阁雨吹尘，陶家揖上宾。\n湖山万迭翠，汀树一行春。\n景逼归檐燕，歌喧已醉身。\n登临兴未足，喜有数年因。",
        "dynasty": "唐",
        "collection_info": null
    },
    {
        "uuid": "e59c053e5f395c984206ac3b6c442976",
        "title": "荆山夜泊与亲友遇",
        "author": "许彬",
        "content": "山海两分歧，停舟偶此期。\n别来何限意，相见却无词。\n坐永神疑梦，愁多鬓欲丝。\n趋名易迟晚，此去莫经时。",
        "dynasty": "唐",
        "collection_info": null
    },
    {
        "uuid": "40ffd278e8d2294e624519ff8d768bae",
        "title": "北游夜怀",
        "author": "许彬",
        "content": "苦心终是否，舍此復无营。\n已致归成晚，非缘去有程。\n馆空吟向月，霜曙坐闻更。\n住久谁相问，驰羸又独行。",
        "dynasty": "唐",
        "collection_info": null
    },
    {
        "uuid": "37b3e7f013e64f7fdef1f29e4d7cb76b",
        "title": "重经汉南",
        "author": "许彬",
        "content": "分散多如此，人情岂自由。\n重来看月夕，不似去年秋。\n息虑虽孤寝，论空未识愁。\n须同醉乡者，万事付江流。",
        "dynasty": "唐",
        "collection_info": null
    },
    {
        "uuid": "b06500e5455148339bcd6d07f71f2b7d",
        "title": "湘江",
        "author": "许彬",
        "content": "孤舟方此去，嘉景称于闻。\n烟尽九峰雪，雨生诸派云。\n沙寒鸿鹄聚，底极龟鱼分。\n异日谁为侣，逍遥耕钓羣。",
        "dynasty": "唐",
        "collection_info": null
    },
    {
        "uuid": "2a84ef7ca7a4d642af974096e17689b6",
        "title": "黔中书事",
        "author": "许彬",
        "content": "巴蜀水南偏，山穷塞垒宽。\n岁时将近腊，草树未知寒。\n独狖啼朝雨，羣牛向暮滩。\n更闻蛮俗近，烽火不艰难。",
        "dynasty": "唐",
        "collection_info": null
    },
    {
        "uuid": "74087c4548dd43bfc63514b3f1589f53",
        "title": "经李翰林庐山屏风迭所居",
        "author": "许彬",
        "content": "放逐非多罪，江湖偶不回。\n深居应有谓，济代岂无才。\n迭巘晴舒障，寒川暗动雷。\n谁能续高兴，醉死一千杯。",
        "dynasty": "唐",
        "collection_info": null
    },
    {
        "uuid": "bcbaf92f6658f28ce9d72c52c5fed133",
        "title": "酬简寂熊尊师以赵员外庐山草堂见借",
        "author": "许彬",
        "content": "岂易投居止，庐山得此峰。\n主人曾已许，仙客偶相逢。\n顾己恩难答，穷经业未慵。\n还能励僮仆，稍更补杉松。",
        "dynasty": "唐",
        "collection_info": null
    },
    {
        "uuid": "44f9b8d23cf53925d91314cc13613a40",
        "title": "寄怀孙处士",
        "author": "许彬",
        "content": "生平酌与吟，谁是见君心。\n上国一归去，沧波闲至今。\n钟繁秋寺远，岸阔晚涛深。\n疎放长如此，何人更得寻。",
        "dynasty": "唐",
        "collection_info": null
    },
    {
        "uuid": "52765a9969502ea49e62b4646454923c",
        "title": "汉南怀友人",
        "author": "许彬",
        "content": "此身西復东，何计此相逢。\n梦尽吴越水，恨深湘汉钟。\n积云开去路，曙雪迭前峰。\n谁即知非旧，怜君忽见容。",
        "dynasty": "唐",
        "collection_info": null
    },
    {
        "uuid": "7954a11f50511d340a44ff7808f3380f",
        "title": "送人下第归江州",
        "author": "许彬",
        "content": "名高不俟召，操赋献君门。\n偶屈应缘数，他人尽为冤。\n新春城外路，旧隐水边村。\n归去无劳久，知音待更论。",
        "dynasty": "唐",
        "collection_info": null
    },
    {
        "uuid": "956c201b9176214cd59704b3fdb47fca",
        "title": "送苏处士归西山",
        "author": "许彬",
        "content": "南游何所为，一箧又空归。\n守道安清世，无心换白衣。\n深溪猿共暮，绝顶客来稀。\n早晚还相见，论诗更及微。",
        "dynasty": "唐",
        "collection_info": null
    },
    {
        "uuid": "7f93a5c427a682f45b9584ed0a9af057",
        "title": "送李处士归山",
        "author": "许彬",
        "content": "旧山来復去，不与世人论。\n得道书留箧，忘机酒满尊。\n溪轩松偃坐，石室水临门。\n应有频相访，相看坐到昏。",
        "dynasty": "唐",
        "collection_info": null
    },
    {
        "uuid": "b6c780dfc36f6c97ad050228e6e1cfda",
        "title": "送新罗客归",
        "author": "许彬",
        "content": "君家沧海外，一别见何因。\n风土难知教，程途自致贫。\n浸天波色晚，横吹鸟行春。\n明发千樯下，应为更远人。",
        "dynasty": "唐",
        "collection_info": null
    },
    {
        "uuid": "2e3d4d593bd859ffdf6bd1bebe1f378e",
        "title": "府试莱城晴日望三山",
        "author": "许彬",
        "content": "不易识蓬瀛，凭高望有程。\n盘根出巨浸，远色到孤城。\n隐隐排云峻，层层就日明。\n净收残霭尽，浮动嫩岚轻。\n纵目徒多暇，驰心累发诚。\n从容更何往，此路彻三清。",
        "dynasty": "唐",
        "collection_info": null
    },
    {
        "uuid": "6b295eb7bd71bc471138f6acb4572e25",
        "title": "题故李宾客庐山草堂",
        "author": "许彬",
        "content": "难穷林下趣，坐使致君恩。\n术业行当代，封章动谏垣。\n已明邪佞迹，几雪薜萝冤。\n报主深知此，忧民讵可论。\n名将山共古，迹与道俱存。\n为谢重来者，何人更及门。",
        "dynasty": "唐",
        "collection_info": null
    },
    {
        "uuid": "f8b6ca391eecbaa2b60a2078cdd6a543",
        "title": "秋夕送友人归吴",
        "author": "崔涂",
        "content": "离心醉岂懽，把酒彊相宽。\n世路须求达，还家亦未安。\n旅程愁算远，江月坐吟残。\n莫羡扁舟兴，功成去不难。",
        "dynasty": "唐",
        "collection_info": null
    },
    {
        "uuid": "895a7141ac71f235071cda2324f8c13a",
        "title": "长安逢江南僧",
        "author": "崔涂",
        "content": "孤云无定踪，忽到又相逢。\n说尽天涯事，听残上国钟。\n问人寻寺僻，乞食过街慵。\n忆到曾栖处，开门对数峰。",
        "dynasty": "唐",
        "collection_info": null
    },
    {
        "uuid": "a679dd4c6982c19fb3f8d96418d8c186",
        "title": "晚次修路僧",
        "author": "崔涂",
        "content": "平尽不平处，尚嫌功未深。\n应难将世路，便得称师心。\n高鸟下残照，白烟生远林。\n更闻清磬发，聊喜缓尘襟。",
        "dynasty": "唐",
        "collection_info": null
    },
    {
        "uuid": "54804e4139e52997ba3bbfa28a3311f6",
        "title": "湖外送友人游边",
        "author": "崔涂",
        "content": "我泛潇湘浦，君行指塞云。\n两乡天外隔，一径渡头分。\n雨暗江花老，笳愁陇月曛。\n不堪来去鴈，迢递思离羣。",
        "dynasty": "唐",
        "collection_info": null
    },
    {
        "uuid": "6311e6df69acb2dbb57fc391ab3244ca",
        "title": "读段太尉碑",
        "author": "崔涂",
        "content": "愤激计潜成，临危岂顾生。\n秪空持一笏，便欲碎长鲸。\n国已酬徽烈，家犹耸义声。\n不知青史上，谁可计功名。",
        "dynasty": "唐",
        "collection_info": null
    },
    {
        "uuid": "d6c5b0645eaf0035aaaf90deac869895",
        "title": "夕次洛阳道中",
        "author": "崔涂",
        "content": "秋风吹故城，城下独吟行。\n高树鸟已息，古原人尚耕。\n流年川暗度，往事月空明。\n不復叹岐路，马前尘夜生。",
        "dynasty": "唐",
        "collection_info": null
    },
    {
        "uuid": "ac23c69556fcc585e06027b2a11602a6",
        "title": "读方干诗因怀别业",
        "author": "崔涂",
        "content": "把君诗一吟，万里见君心。\n华髮新知少，沧洲旧隐深。\n潮衝虚阁上，山入暮窗沈。\n忆宿高斋夜，庭枝识海禽。",
        "dynasty": "唐",
        "collection_info": null
    },
    {
        "uuid": "d721a866b44efd4254b529092bde91f5",
        "title": "题嵩阳隐者",
        "author": "崔涂",
        "content": "四十年高梦，生涯指一丘。\n无人同久住，有鹤对冥修。\n草杂芝田出，泉和石髓流。\n更嫌庭树老，疑是世间秋。",
        "dynasty": "唐",
        "collection_info": null
    },
    {
        "uuid": "bb4dcc4a1e43724e1d9b3a9a447c1443",
        "title": "友人问卜见招",
        "author": "崔涂",
        "content": "何必问蓍龟，行藏自可期。\n但逢公道日，即是命通时。\n乐善知无厌，操心幸不欺。\n岂能花下泪，长似去年垂。",
        "dynasty": "唐",
        "collection_info": null
    },
    {
        "uuid": "cd245cd4c037c4be28375d7ceb3e28c8",
        "title": "江行晚望",
        "author": "崔涂",
        "content": "木落曙江晴，寒郊极望平。\n孤舟三楚去，万里独吟行。\n鸟占横查立，人当故里耕。\n十年来復去，不觉二毛生。",
        "dynasty": "唐",
        "collection_info": null
    },
    {
        "uuid": "5316c08ed97a9eb828a0d2d4e96dfef2",
        "title": "巫山庙",
        "author": "崔涂",
        "content": "双黛俨如嚬，应伤故国春。\n江山非旧主，云雨是前身。\n梦觉传词客，灵犹福楚人。",
        "dynasty": "唐",
        "collection_info": null
    },
    {
        "uuid": "5e950d353d86e539dff512c40b406162",
        "title": "秋夕与友人话别",
        "author": "崔涂",
        "content": "怀君非一夕，此夕倍堪悲。\n华髮犹漂泊，沧洲又别离。\n冷禽栖不定，衰叶堕无时。\n况值干戈隔，相逢未可期。",
        "dynasty": "唐",
        "collection_info": null
    },
    {
        "uuid": "abdff6983ef76ba62807c1f49907bf95",
        "title": "与友人同怀江南别业",
        "author": "崔涂",
        "content": "因君话故国，此夕倍依依。\n旧业临秋水，何人在钓矶。\n浮名如纵得，沧海亦终归。\n却是风尘裏，如何便息机。",
        "dynasty": "唐",
        "collection_info": null
    },
    {
        "uuid": "0c7667d771ff7a34f8c645e65fb88cfb",
        "title": "苦吟",
        "author": "崔涂",
        "content": "朝吟復暮吟，只此望知音。\n举世轻孤立，何人念苦心。\n他乡无旧识，落日羡归禽。\n况住寒江上，渔家似故林。",
        "dynasty": "唐",
        "collection_info": null
    },
    {
        "uuid": "bb624c4a62e2991d99d2d1759193f79d",
        "title": "春日郊居酬友人见贻",
        "author": "崔涂",
        "content": "荒斋原上掩，不出动经旬。\n忽觉草木变，始知天地春。\n方期五字达，未厌一箪贫。\n丽句劳相勉，余非乐钓纶。",
        "dynasty": "唐",
        "collection_info": null
    },
    {
        "uuid": "3244a7a64e51870f6d5e25ff015f0e97",
        "title": "问卜",
        "author": "崔涂",
        "content": "承家望一名，几欲问君平。\n自小非无志，何年即有成。\n岂能长失路，争忍学归耕。\n不拟逢昭代，悠悠过此生。",
        "dynasty": "唐",
        "collection_info": null
    },
    {
        "uuid": "0d4123a9977a4b2c998546d664ae5738",
        "title": "蜀城春",
        "author": "崔涂",
        "content": "天涯憔悴身，一望一霑巾。\n在处有芳草，满城无故人。\n怀才皆得路，失计自伤春。\n清镜不能照，鬓毛愁更新。",
        "dynasty": "唐",
        "collection_info": null
    },
    {
        "uuid": "f542d6b6811c4c447ee85b17c6d4002b",
        "title": "送道士于千龄游南岳",
        "author": "崔涂",
        "content": "物外与谁期，人间又别离。\n四方多事日，高岳独游时。\n猨狖潇湘树，烟波屈宋祠。\n无因陪此去，空惜鬓将衰。",
        "dynasty": "唐",
        "collection_info": null
    },
    {
        "uuid": "fdeecb0cf35be658dda8596fb49e6e2d",
        "title": "入蜀赴举秋夜与先生话别",
        "author": "崔涂",
        "content": "欲怆峨嵋别，中宵寝不能。\n听残池上雨，吟尽枕前灯。\n失计方期隐，修心未到僧。\n云门一万里，应笑又担簦。",
        "dynasty": "唐",
        "collection_info": null
    },
    {
        "uuid": "979bf7ca64aab3ea9efd1772dcd3c18b",
        "title": "春晚怀进士韦澹",
        "author": "崔涂",
        "content": "故里花应尽，江楼梦尚残。\n半生吟欲过，一命达何难。\n特立珪无玷，相思草有兰。\n二年春怅望，不似在长安。",
        "dynasty": "唐",
        "collection_info": null
    },
    {
        "uuid": "08838973cd1d5978291b19db86b7eafe",
        "title": "言怀",
        "author": "崔涂",
        "content": "干时虽苦节，趋世且无机。\n及觉知音少，翻疑所业非。\n青云如不到，白首亦难归。\n所以沧江上，年年别钓矶。",
        "dynasty": "唐",
        "collection_info": null
    },
    {
        "uuid": "a79312dbad6b937310926068e11df7e7",
        "title": "秋夜兴上人别",
        "author": "崔涂",
        "content": "常时岂不别，此别异常情。\n南国初闻鴈，中原未息兵。\n暗蛩侵语歇，疎磬入吟清。\n曾听无生说，辞师话此行。",
        "dynasty": "唐",
        "collection_info": null
    },
    {
        "uuid": "ce8ced279f1929b83239af5cd05fcd81",
        "title": "感花",
        "author": "崔涂",
        "content": "绣轭香鞯夜不归，少年争惜最红枝。\n东风一阵黄昏雨，又到繁华梦觉时。",
        "dynasty": "唐",
        "collection_info": null
    },
    {
        "uuid": "3372a3e5cdcfd7bca80157b38865262a",
        "title": "秋宿天彭僧舍",
        "author": "崔涂",
        "content": "身世两相惜，秋云每独兴。\n难将尘界事，话向雪山僧。\n力善知谁许，归耕又未能。\n此怀平不得，挑尽草堂灯。",
        "dynasty": "唐",
        "collection_info": null
    },
    {
        "uuid": "421ba573923afa94101c642fdd8b25b5",
        "title": "秋夜僧舍闻猨",
        "author": "崔涂",
        "content": "哀猨听未休，禅景夜方幽。\n暂得同僧静，那能免客愁。\n影摇云外树，声褭月中秋。\n曾向巴江宿，当时泪亦流。",
        "dynasty": "唐",
        "collection_info": null
    },
    {
        "uuid": "97ff18eb92e137b9bc19dc469e17a1b7",
        "title": "过昭君故宅",
        "author": "崔涂",
        "content": "以色静胡尘，名还异众嫔。\n免劳征战力，无愧绮罗身。\n骨竟埋青冢，魂应怨画人。\n不堪逢旧宅，寥落对江滨。",
        "dynasty": "唐",
        "collection_info": null
    },
    {
        "uuid": "d0a5b3f9127ae65e14f2e6dfb82b80c0",
        "title": "过洛阳故城",
        "author": "崔涂",
        "content": "三十世皇都，萧条是霸图。\n片墻看破尽，遗迹渐应无。\n野径通荒苑，高槐映远衢。\n独吟人不问，清冷自呜呜。",
        "dynasty": "唐",
        "collection_info": null
    },
    {
        "uuid": "2bc7299813e81fa935630fb74b1383ce",
        "title": "秋夕与友人同会",
        "author": "崔涂",
        "content": "章句积微功，星霜二十空。\n僻应如我少，吟喜得君同。\n月上僧归后，诗成客梦中。\n更闻栖鹤警，清露滴青松。",
        "dynasty": "唐",
        "collection_info": null
    },
    {
        "uuid": "325420fa778ce6c8555cf4c67bb101a3",
        "title": "春日登吴门",
        "author": "崔涂",
        "content": "故国望不见，愁襟难暂开。\n春潮映杨柳，细雨入楼台。\n静少人同到，晴逢鴈正来。\n长安远于日，搔首独徘徊。",
        "dynasty": "唐",
        "collection_info": null
    },
    {
        "uuid": "01b80dd7b754b5ac80f6bf5c2ccddd83",
        "title": "湘中秋怀迁客",
        "author": "崔涂",
        "content": "兰杜晓香薄，汀洲夕露繁。\n併闻燕塞鴈，独立楚人村。\n雾散孤城上，滩迴曙枕喧。\n不堪逢贾傅，还欲弔湘沅。",
        "dynasty": "唐",
        "collection_info": null
    },
    {
        "uuid": "cb1c23f47b89c9f1be8b2f898550ba55",
        "title": "南山旅舍与故人别",
        "author": "崔涂",
        "content": "一日又将暮，一年看即残。\n病知新事少，老别旧交难。\n山尽路犹险，雨余春却寒。\n那堪试迴首，烽火是长安。",
        "dynasty": "唐",
        "collection_info": null
    },
    {
        "uuid": "d9e12760876894e454105c7e84e8adba",
        "title": "东林愿禅师院",
        "author": "崔涂",
        "content": "与世渐无缘，身心独了然。\n讲销林下日，腊长定中年。\n磬绝朝斋后，香焚古寺前。\n非因送小朗，不到虎溪边。",
        "dynasty": "唐",
        "collection_info": null
    },
    {
        "uuid": "d54dd4abe12c06c97b82f64658ab0ee1",
        "title": "孤鴈 一",
        "author": "崔涂",
        "content": "湘浦离应晚，边城去已孤。\n如何万里计，只在一枝芦。\n迥起波摇楚，寒栖月映蒲。",
        "dynasty": "唐",
        "collection_info": null
    },
    {
        "uuid": "4e49296f7badc94466d1df21403912d4",
        "title": "孤鴈 二",
        "author": "崔涂",
        "content": "几行归去尽，片影独何之。\n暮雨相呼失，寒塘独下迟。\n渚云低暗度，关月冷遥随。\n未必逢矰缴，孤飞自可疑。",
        "dynasty": "唐",
        "collection_info": null
    },
    {
        "uuid": "c1d078fe84671c313340b53e4030495d",
        "title": "寄青城山颢禅师",
        "author": "崔涂",
        "content": "怀师不可攀，师往杳冥间。\n林下谁闻法，尘中只见山。\n终年人不到，尽日鸟空还。\n曾听无生说，应怜独未还。",
        "dynasty": "唐",
        "collection_info": null
    },
    {
        "uuid": "2e65a27c9f4357c18238c48bd9a88fa5",
        "title": "秋夕与王处士话别",
        "author": "崔涂",
        "content": "微灯照寂寥，此夕正迢迢。\n丹桂得已晚，故山归尚遥。\n虫声移暗壁，月色动寒条。\n此去如真隐，期君试一瓢。",
        "dynasty": "唐",
        "collection_info": null
    },
    {
        "uuid": "af62f7dccc3d50df5b727d458bbf1400",
        "title": "秋日犍为道中",
        "author": "崔涂",
        "content": "久客厌岐路，出门吟且悲。\n平生未到处，落日独行时。\n芳草不长绿，故人无重期。\n那堪更南渡，乡国已天涯。",
        "dynasty": "唐",
        "collection_info": null
    },
    {
        "uuid": "e6c6360d85a133fea5e56a4b73e8601c",
        "title": "送僧归江东",
        "author": "崔涂",
        "content": "坐彻秦城夏，行登越客船。\n去留那有着，语默不离禅。\n叶拥临关路，霞明近海天。\n更寻同社侣，应得虎溪边。",
        "dynasty": "唐",
        "collection_info": null
    },
    {
        "uuid": "193162276b3d8f0eb7f315f2f6a404b1",
        "title": "喜友人及第",
        "author": "崔涂",
        "content": "孤吟望至公，已老半生中。\n不有同人达，兼疑此道穷。\n只应才自薄，岂是命难通。\n尚激抟溟势，期君借北风。",
        "dynasty": "唐",
        "collection_info": null
    },
    {
        "uuid": "394594cada3cb776fe920286a71eef4a",
        "title": "上巳日永崇里言怀",
        "author": "崔涂",
        "content": "未敢分明赏物华，十年如见梦中花。\n游人过尽衡门掩，独自凭栏到日斜。",
        "dynasty": "唐",
        "collection_info": null
    },
    {
        "uuid": "439c536ec3ad47f8c7a530cfbb67824f",
        "title": "送僧归天竺",
        "author": "崔涂",
        "content": "忽忆曾栖处，千峰近沃州。\n别来秦树老，归去海门秋。\n汲带寒汀月，禅隣贾客舟。\n遥思清兴惬，不厌石林幽。",
        "dynasty": "唐",
        "collection_info": null
    },
    {
        "uuid": "0f29804d0126778611324874dea78bac",
        "title": "牛渚夜泊",
        "author": "崔涂",
        "content": "烟老石矶平，袁郎夜泛情。\n数吟人不遇，千古月空明。\n人事年年别，春潮日日生。\n无因逢谢尚，风物自凄清。",
        "dynasty": "唐",
        "collection_info": null
    },
    {
        "uuid": "8bb3084dec7771ed101d6dcf840b6b14",
        "title": "送友人归江南",
        "author": "崔涂",
        "content": "渚田芳草徧，共忆故山春。\n独往沧洲暮，相看白髮新。\n定过林下寺，应见社中人。\n只恐东归后，难将鸥鸟亲。",
        "dynasty": "唐",
        "collection_info": null
    },
    {
        "uuid": "cfa053d35213e25b99a44bebff94df30",
        "title": "过陶征君隐居",
        "author": "崔涂",
        "content": "陶令昔居此，弄琴遗世荣。\n田园三亩绿，轩冕一铢轻。\n衰柳自无主，白云犹可耕。\n不随陵谷变，应只有高名。",
        "dynasty": "唐",
        "collection_info": null
    },
    {
        "uuid": "f08a97e9c367e5e213da0b3f112ab65b",
        "title": "江上旅泊",
        "author": "崔涂",
        "content": "汀洲一夜泊，久客半连樯。\n尽说逢秋色，多同忆故乡。\n孤冈生晚烧，独树隐回塘。\n欲问东归路，遥知隔渺茫。",
        "dynasty": "唐",
        "collection_info": null
    },
    {
        "uuid": "d87efa0fb68a0f9720f8a9b9129c4342",
        "title": "灞上",
        "author": "崔涂",
        "content": "长安名利路，役役古田今。\n征骑少闲日，绿杨无旧阴。\n水侵秦甸阔，草接汉陵深。\n紫阁曾过处，依稀白鸟沈。",
        "dynasty": "唐",
        "collection_info": null
    },
    {
        "uuid": "5c0966ac864e7d5edbfa43a2f703e69d",
        "title": "寄舅",
        "author": "崔涂",
        "content": "中朝轩冕内，久绝宁家亲。\n白社同孤立，青云独併伸。\n致君期折槛，举职在埋轮。\n须信尧庭草，犹能指佞人。",
        "dynasty": "唐",
        "collection_info": null
    },
    {
        "uuid": "6d1d26641871aa0d9a48ebe4408c0c00",
        "title": "赠休粮僧",
        "author": "崔涂",
        "content": "闻钟独不斋，何事更关怀。\n静少人过院，闲从草上阶。\n生台无鸟下，石路有云埋。\n为忆禅中旧，时犹梦百崖。",
        "dynasty": "唐",
        "collection_info": null
    },
    {
        "uuid": "3fa4907f0fddaa0299da7e085b46f71c",
        "title": "题绝岛山寺",
        "author": "崔涂",
        "content": "绝岛跨危栏，登临到此难。\n夕阳高鸟过，疎雨一钟残。\n骇浪摇空阔，灵山厌渺漫。\n那堪更回首，乡树隔云端。",
        "dynasty": "唐",
        "collection_info": null
    },
    {
        "uuid": "c6c2e62d78b006a52aa91a4dd4011a2f",
        "title": "读侯道华真人传",
        "author": "崔涂",
        "content": "汉皇轻万乘，方士说三丹。\n不得修心要，翻知出世难。\n茂陵春竟绿，金掌曙空寒。\n何似先生去，翩翩逐彩鸾。",
        "dynasty": "唐",
        "collection_info": null
    },
    {
        "uuid": "bf3bfbc248b503193454110e74360978",
        "title": "残花",
        "author": "崔涂",
        "content": "迟迟傍晓阴，昨夜色犹深。\n毕竟终须落，堪悲古与今。\n明年何处见，尽日此时心。\n蜂蝶无情极，残香更不寻。",
        "dynasty": "唐",
        "collection_info": null
    },
    {
        "uuid": "efdf7ab85632c0badd67bad7fa28920d",
        "title": "题兴善寺隋松院与人期不至",
        "author": "崔涂",
        "content": "青青伊涧松，移植在莲宫。\n藓色前朝雨，秋声半夜风。\n长闲应未得，暂赏亦难同。\n不及禅栖者，相看老此中。",
        "dynasty": "唐",
        "collection_info": null
    },
    {
        "uuid": "aec88ec1cbd5912dc2a43fb5ea3f0d7c",
        "title": "樵者",
        "author": "崔涂",
        "content": "行山行采薇，闲翦蕙为衣。\n避世嫌山浅，逢人说姓稀。\n有时还独醉，何处掩衡扉？莫看棋终局，溪风晚待归。",
        "dynasty": "唐",
        "collection_info": null
    },
    {
        "uuid": "4cde1f30ce70960e8824f6f69d3882c5",
        "title": "南涧耕叟",
        "author": "崔涂",
        "content": "年年南涧滨，力尽志犹存。\n雨雪朝耕苦，桑麻岁计贫。\n战添丁壮役，老忆太平春。\n见说经荒后，田园半属人。",
        "dynasty": "唐",
        "collection_info": null
    },
    {
        "uuid": "73189b6397d05effa1edfc293fb3e69f",
        "title": "春日闲居忆江南旧业",
        "author": "崔涂",
        "content": "杜门朝復夕，岂是解谋身。\n梦不离泉石，林唯称隐沦。\n渐谙浮世事，转忆故山春。\n南国水风暖，又应生白苹。",
        "dynasty": "唐",
        "collection_info": null
    },
    {
        "uuid": "dfec3277385c0577dd560efb5eccd38f",
        "title": "屈原庙",
        "author": "崔涂",
        "content": "谗胜祸难防，沈冤信可伤。\n本图安楚国，不是怨怀王。\n庙古碑无字，洲晴蕙有香。\n独醒人尚笑，谁与奠椒浆。",
        "dynasty": "唐",
        "collection_info": null
    },
    {
        "uuid": "6c7f41e44b19efa712a9eb3c3ff9632f",
        "title": "宿庐山绝顶山舍",
        "author": "崔涂",
        "content": "一磴出林端，千峰次第看。\n长闲如未遂，暂到亦应难。\n谷树云埋老，僧窗瀑影寒。\n自嫌心不达，向此梦长安。",
        "dynasty": "唐",
        "collection_info": null
    },
    {
        "uuid": "0102283c70c27fc9899d74b15011af39",
        "title": "王逸人隐居",
        "author": "崔涂",
        "content": "一径入千岑，幽人许重寻。\n不逢秦世乱，未觉武陵深。\n石转生寒色，云归带夕阴。\n却愁危坐久，看尽暝栖禽。",
        "dynasty": "唐",
        "collection_info": null
    },
    {
        "uuid": "7d6ac66514ba42857d12fb012d3ccd70",
        "title": "申州道中",
        "author": "崔涂",
        "content": "风紧日凄凄，乡心向此迷。\n水分平楚阔，山接故关低。\n客路缘烽火，人家厌鼓鼙。\n那堪独驰马，江树穆陵西。",
        "dynasty": "唐",
        "collection_info": null
    },
    {
        "uuid": "9708aa91d6db38e47089d3fff339c9c0",
        "title": "江上怀翠微寺空上人",
        "author": "崔涂",
        "content": "旅泛本无定，相逢那可期。\n空怀白阁夜，未荅碧云诗。\n暮雨潮生早，春寒鴈到迟。\n所思今不见，乡国正天涯。",
        "dynasty": "唐",
        "collection_info": null
    },
    {
        "uuid": "c4680610d6073dd856ce58b299a8248b",
        "title": "秋宿鹤林寺",
        "author": "崔涂",
        "content": "步步入林中，山穷意未穷。\n偏逢僧话久，转与鹤栖同。\n烛焰风销尽，兰条露湿空。\n又须从此别，江上正秋鸿。",
        "dynasty": "唐",
        "collection_info": null
    },
    {
        "uuid": "302afbc25c64a52364a2bb78cdaac8fc",
        "title": "远望",
        "author": "崔涂",
        "content": "长为乡思侵，望极即霑襟。\n不是前山色，能伤愁客心。\n平芜连海尽，独树隐云深。\n况復斜阳外，分明有去禽。",
        "dynasty": "唐",
        "collection_info": null
    },
    {
        "uuid": "d825aea3245910afcb464667c4093ba1",
        "title": "秋晚书怀",
        "author": "崔涂",
        "content": "看看秋色晚，又是出门时。\n白髮生非早，青云去自迟。\n梦唯怀上国，迹不到他岐。\n以此坚吾道，还无媿已知。",
        "dynasty": "唐",
        "collection_info": null
    },
    {
        "uuid": "2f85396b61a19c630f41a9ba8324c693",
        "title": "途中秋晚送友人归江南",
        "author": "崔涂",
        "content": "又指烟波算路岐，此生多是厌羇离。\n正逢摇落仍须别，不待登临已合悲。\n里巷半空兵过后，水云初冷鴈来时。\n扁舟未得如君去，空向沧江梦所思。",
        "dynasty": "唐",
        "collection_info": null
    },
    {
        "uuid": "8e98085f519810bbe9a8f7814a8dea27",
        "title": "己亥岁感事",
        "author": "崔涂",
        "content": "正闻青犊起葭萌，又报黄巾犯汉营。\n岂是将皆无上略，直疑天自弃苍生。\n瓜沙旧戍犹传檄，吴楚新春已废耕。\n见说圣君能仄席，不知谁是请长缨。",
        "dynasty": "唐",
        "collection_info": null
    },
    {
        "uuid": "d1cd4e36d20e78e341e41cbe5a42e980",
        "title": "金陵晚眺",
        "author": "崔涂",
        "content": "苇声骚屑水天秋，吟对金陵古渡头。\n千古是非输蝶梦，一轮风雨属渔舟。\n若无仙分应须老，幸有归山即合休。\n何必登临更惆怅，比来身世只如浮。",
        "dynasty": "唐",
        "collection_info": null
    },
    {
        "uuid": "8848efd7b66f19a38808ffb56d6af560",
        "title": "过长江贾岛主簿旧厅",
        "author": "崔涂",
        "content": "雕琢文章字字精，我经此处倍伤情。\n身从谪宦方霑禄，才被槌埋更有声。\n过县已无曾识吏，到厅空见旧题名。\n长江一曲年年水，应为先生万古清。",
        "dynasty": "唐",
        "collection_info": null
    },
    {
        "uuid": "f9d5e7cb8f6a0c7d4ee243b0e39375bd",
        "title": "途中感怀寄青城李明府",
        "author": "崔涂",
        "content": "鳞鬣催残志未休，壮心飜是此身讐。\n併闻寒雨多因夜，不得乡书又到秋。\n耕钓旧交吟好忆，雪霜危栈去堪愁。\n如何只是三年别，君着朱衣我白头。",
        "dynasty": "唐",
        "collection_info": null
    },
    {
        "uuid": "c29e567a6b3ad9e27d2f71e8e28974e4",
        "title": "夏日书怀寄道友",
        "author": "崔涂",
        "content": "达即匡邦退即耕，是非何足挠平生。\n终期道向希夷得，未省心因宠辱惊。\n峰转暂无当户影，雉飞时有隔林声。\n十年惟悟吟诗句，待得中原欲铸兵。",
        "dynasty": "唐",
        "collection_info": null
    },
    {
        "uuid": "8b3fdd4516a15c91a27b0ba6ac35867a",
        "title": "和进士张曙闻鴈见寄",
        "author": "崔涂",
        "content": "断行哀响递相催，争趁高秋作恨媒。\n云外关山闻独去，渡头风雨见初来。\n也知榆塞寒须别，莫恋苹汀暖不迴。\n试向富春江畔过，故园犹合有池台。",
        "dynasty": "唐",
        "collection_info": null
    },
    {
        "uuid": "8bfc0d4d48af60dcdca28b06ece5d961",
        "title": "鹦鹉洲即事",
        "author": "崔涂",
        "content": "怅望春襟郁未开，重吟鹦鹉益堪哀。\n曹瞒尚不能容物，黄祖何曾解爱才。\n幽岛暖闻燕鴈去，晓江晴觉蜀波来。\n何人正得风涛便，一点轻帆万里迴。",
        "dynasty": "唐",
        "collection_info": null
    },
    {
        "uuid": "820e2655a3a1e7b8af6b25de36052bff",
        "title": "读留侯传",
        "author": "崔涂",
        "content": "覆楚讐韩势有余，男儿遭遇更难如。\n偶成汉室千年业，只读圯桥一卷书。\n翻把壮心轻尺组，却烦商皓正皇储。\n若能终始匡天子，何必□□□□□。",
        "dynasty": "唐",
        "collection_info": null
    },
    {
        "uuid": "32156fa7b0db34ff5a9b607af7ecbe95",
        "title": "赤壁怀古",
        "author": "崔涂",
        "content": "汉室河山鼎势分，勤王谁肯顾元勋。\n不知征伐由天子，唯许英雄共使君。\n江上战余陵是谷，渡头春在草连云。\n分明胜败无寻处，空听渔歌到夕曛。",
        "dynasty": "唐",
        "collection_info": null
    },
    {
        "uuid": "c2b36312addd340b883469369258de2a",
        "title": "东晋 一",
        "author": "崔涂",
        "content": "五陵豪侠笑为儒，将为儒生只读书。\n看取不成投笔后，谢安功业復何如。",
        "dynasty": "唐",
        "collection_info": null
    },
    {
        "uuid": "65782ca0f0cd96ed8e1fa630804c8eeb",
        "title": "东晋 二",
        "author": "崔涂",
        "content": "秦国金陵王气全，一龙正道始东迁。\n兴亡竟不关人事，虚倚长淮五百年。",
        "dynasty": "唐",
        "collection_info": null
    },
    {
        "uuid": "5c0a1215a69deff2541c02fa3062fd94",
        "title": "春夕",
        "author": "崔涂",
        "content": "水流花谢两无情，送尽东风过楚城。\n胡蝶梦中家万里，子规枝上月三更。\n故园书动经年绝，华髮春唯满镜生。\n自是不归归便得，五湖烟景有谁争。",
        "dynasty": "唐",
        "collection_info": null
    },
    {
        "uuid": "0388233563b9991721ccbc5a7ed92ef8",
        "title": "涧松",
        "author": "崔涂",
        "content": "寸寸凌霜长劲条，路人犹笑未干霄。\n南园桃李虽堪羡，争奈春残又寂寥。",
        "dynasty": "唐",
        "collection_info": null
    },
    {
        "uuid": "e7813c7af5d470d8dd7e6c199cadb783",
        "title": "湘中弦 一",
        "author": "崔涂",
        "content": "苍山遥遥江潾潾，路傍老尽没闲人。\n王孙不见草空绿，惆怅渡头春復春。",
        "dynasty": "唐",
        "collection_info": null
    },
    {
        "uuid": "6a52587b66a4c92ac8b0e51d778d21f5",
        "title": "湘中弦 二",
        "author": "崔涂",
        "content": "烟愁雨细云冥冥，杜兰香老三湘清。\n故山望断不知处，鶗鴂隔花时一声。",
        "dynasty": "唐",
        "collection_info": null
    },
    {
        "uuid": "92906403c0e157da824106ebca2a8f5e",
        "title": "续纪汉武",
        "author": "崔涂",
        "content": "分明三鸟下储胥，一觉钧天梦不如。\n争那白头方士到，茂陵红叶已萧疎。",
        "dynasty": "唐",
        "collection_info": null
    },
    {
        "uuid": "8a9d9a434949f8f3f61ba9576cc6d99d",
        "title": "陇上逢江南故人",
        "author": "崔涂",
        "content": "三声戍角边城暮，万里乡心塞草春。\n莫学少年轻远别，陇关西少向东人。",
        "dynasty": "唐",
        "collection_info": null
    },
    {
        "uuid": "4ba4db5b38ccbdbd94a4745046663281",
        "title": "夷陵夜泊",
        "author": "崔涂",
        "content": "家依楚塞穷秋别，身逐孤舟万里行。\n一曲巴歌半江月，便应消得二毛生。",
        "dynasty": "唐",
        "collection_info": null
    },
    {
        "uuid": "d7e6dc729aff7640649269bc94f6beb1",
        "title": "橹声",
        "author": "崔涂",
        "content": "烟外桡声远，天涯幽梦迴。\n争知江上客，不是故乡来。",
        "dynasty": "唐",
        "collection_info": null
    },
    {
        "uuid": "2449853be047acacc0b1501056747ac3",
        "title": "海棠图",
        "author": "崔涂",
        "content": "海棠花底三年客，不见海棠花盛开。\n却向江南看图画，始惭虚到蜀城来。",
        "dynasty": "唐",
        "collection_info": null
    },
    {
        "uuid": "bb41c68d627d57d02e3a6b5b9ce4768e",
        "title": "云",
        "author": "崔涂",
        "content": "得路直为霖济物，不然闲共鹤忘机。\n无端却向阳台畔，长送襄王暮雨归。",
        "dynasty": "唐",
        "collection_info": null
    },
    {
        "uuid": "fef754a623fb7bac6f8e0798385d8921",
        "title": "过二妃庙",
        "author": "崔涂",
        "content": "残阳楚水畔，独弔舜时人。\n不及庙前草，至今江上春。",
        "dynasty": "唐",
        "collection_info": null
    },
    {
        "uuid": "5d159fbc341dcc45f8186293d8879e81",
        "title": "送友人",
        "author": "崔涂",
        "content": "登高迎送远，春恨併依依。\n不得沧洲信，空看白鹤归。",
        "dynasty": "唐",
        "collection_info": null
    },
    {
        "uuid": "5b6ec5e22ec6acfc6cce626e76908716",
        "title": "声",
        "author": "崔涂",
        "content": "欢戚犹来恨不平，此中高下本无情。\n韩娥绝唱唐衢哭，尽是人间第一声。",
        "dynasty": "唐",
        "collection_info": null
    },
    {
        "uuid": "a781ae006387e2c744b96fa8380b8a61",
        "title": "放鹧鸪",
        "author": "崔涂",
        "content": "秋入池塘风露微，晓开笼槛看初飞。\n满身金翠画不得，无限烟波何处归。",
        "dynasty": "唐",
        "collection_info": null
    },
    {
        "uuid": "b36603838f2e020529a2605b4c9e0503",
        "title": "泉",
        "author": "崔涂",
        "content": "远辞岩窦泻潺潺，静拂云根别故山。\n可惜寒声留不得，旋添波浪向人间。",
        "dynasty": "唐",
        "collection_info": null
    },
    {
        "uuid": "a53b255b4acb282941ac232ca6a0a32c",
        "title": "巫山旅别",
        "author": "崔涂",
        "content": "五千里外三年客，十二峰前一望秋。\n无限别魂招不得，夕阳西下水东流。",
        "dynasty": "唐",
        "collection_info": null
    },
    {
        "uuid": "6f52907af14b9bb904d21f319d5554f2",
        "title": "幽兰",
        "author": "崔涂",
        "content": "幽植众宁知，芬芳只暗持。\n自无君子佩，未是国香衰。\n白露霑长草，春风到每迟。\n不如当路草，芬馥欲何为。",
        "dynasty": "唐",
        "collection_info": null
    },
    {
        "uuid": "da6ab195aa86a7e4459ae82afcd6daf8",
        "title": "读庾信集",
        "author": "崔涂",
        "content": "四朝十帝尽风流，建业长安两醉游。\n唯有一篇杨柳曲，江南江北为君愁。",
        "dynasty": "唐",
        "collection_info": null
    },
    {
        "uuid": "8b8cb1af6c243204bf73cb9e0f240b7f",
        "title": "过绣岭宫",
        "author": "崔涂",
        "content": "古殿春残绿野阴，上皇曾此驻泥金。\n三城帐属升平梦，一曲铃关怅望心。\n苑路暗迷香辇绝，缭垣秋断草烟深。\n前朝旧物东流在，犹为年年下翠岑。",
        "dynasty": "唐",
        "collection_info": null
    },
    {
        "uuid": "35ba6e037d8ba659e10fa013c3f81e01",
        "title": "巴山道中除夜书怀",
        "author": "崔涂",
        "content": "迢遰三巴路，羇危万里身。\n乱山残雪夜，孤烛异乡春。\n渐与骨肉远，转于僮仆亲。\n那堪正漂泊，明日岁华新。",
        "dynasty": "唐",
        "collection_info": null
    },
    {
        "uuid": "cef15727d1a506eb4ef89eebd36139b5",
        "title": "题净众寺古松",
        "author": "崔涂",
        "content": "百尺森疎倚梵台，昔人谁见此初栽。\n故园未有偏堪恋，浮世如闲即合来。\n天暝岂分苍翠色，岁寒应识栋梁材。\n清阴可惜不驻得，归去暮城空首回。",
        "dynasty": "唐",
        "collection_info": null
    },
    {
        "uuid": "b478750735c64390f256410b007daae1",
        "title": "折杨柳",
        "author": "崔涂",
        "content": "朝朝车马如蓬转，处处江山待客归。\n若使人间少离别，杨花应合过春飞。",
        "dynasty": "唐",
        "collection_info": null
    },
    {
        "uuid": "2f3379259aa99ee82deca82f75352ae2",
        "title": "七夕",
        "author": "崔涂",
        "content": "年年七夕渡瑶轩，谁道秋期有泪痕。\n自是人间一週岁，何妨天上只黄昏。",
        "dynasty": "唐",
        "collection_info": null
    },
    {
        "uuid": "fbe91a957da8f2e11f68edfba88e8ad6",
        "title": "泛楚江",
        "author": "崔涂",
        "content": "九重城外家书远，百里洲前客棹还。\n金印碧幢如见问，一生安稳是长闲。",
        "dynasty": "唐",
        "collection_info": null
    },
    {
        "uuid": "4be99258b73b8448ade6a32900519f35",
        "title": "初过汉江",
        "author": "崔涂",
        "content": "襄阳好向岘亭看，人物萧条值岁阑。\n为报习家多置酒，夜来风雪过江寒。",
        "dynasty": "唐",
        "collection_info": null
    },
    {
        "uuid": "67b3a22fe563434ad553fc2c93fa9538",
        "title": "题授阳镇路",
        "author": "崔涂",
        "content": "越鸟巢边溪路断，秦人耕处洞门开。\n小桃花发春风起，千里江山一梦回。",
        "dynasty": "唐",
        "collection_info": null
    },
    {
        "uuid": "6b154ce1bfcb7415da706e5ad13d51bc",
        "title": "初识梅花",
        "author": "崔涂",
        "content": "江北不如南地暖，江南好断北人肠。\n燕脂桃颊棃花粉，共作寒梅一面粧。",
        "dynasty": "唐",
        "collection_info": null
    },
    {
        "uuid": "47b1d04f0fa67770b9f90319587e3a28",
        "title": "江雨望花",
        "author": "崔涂",
        "content": "细雨满江春水涨，好风留客野梅香。\n避秦不是无归意，一度逢花一断肠。",
        "dynasty": "唐",
        "collection_info": null
    },
    {
        "uuid": "f67bcbffbc178a3ec2fe0c97d84fa776",
        "title": "雨后月中玉堂闲坐",
        "author": "韩偓",
        "content": "银台直北金銮外，暑雨初晴皓月中。\n唯对松篁听刻漏，更无尘土翳虚空。\n绿香熨齿冰盘果，清冷侵肌水殿风。\n夜久忽闻铃索动，玉堂西畔响丁东。",
        "dynasty": "唐",
        "collection_info": null
    },
    {
        "uuid": "cfd4b6e5b6f42825fad71c7cf3869538",
        "title": "六月十七日召对自辰及申方归本院",
        "author": "韩偓",
        "content": "清[暑]帘开散异香，恩深咫尺对龙章。\n花应洞裏寻常发，日向壶中特地长。\n坐久忽疑槎犯斗，归来兼恐海生桑。\n如今冷笑东方朔，唯用诙谐侍汉皇。",
        "dynasty": "唐",
        "collection_info": null
    },
    {
        "uuid": "53f3fbf9faec405c021bb130c169c793",
        "title": "与吴子华侍郎同年玉堂同直怀恩叙恳因成长句四韵兼呈诸同年",
        "author": "韩偓",
        "content": "往年莺谷接清尘，今日鳌山作侍臣。\n二纪计偕劳笔研，一朝宣入掌丝纶。\n声名烜赫文章士，金紫雍容富贵身。\n绛帐恩深无路报，语余相顾却酸辛。",
        "dynasty": "唐",
        "collection_info": null
    },
    {
        "uuid": "5a43f65f3f09e796095e57fa64955d57",
        "title": "和吴子华侍郎令狐昭化舍人叹白菊衰谢之绝次山本韵",
        "author": "韩偓",
        "content": "正怜香雪披千片，忽讶残霞覆一丛。\n还似妖姬长年后，酒酣双脸却微红。",
        "dynasty": "唐",
        "collection_info": null
    },
    {
        "uuid": "f3fd0baa62fe901ca83db7a49306d1a4",
        "title": "中秋禁直",
        "author": "韩偓",
        "content": "星斗疎明禁漏残，紫泥封后独凭阑。\n露和玉屑金盘冷，月射珠光贝阙寒。\n天衬楼台笼苑外，风吹歌管下云端。\n长卿秪为长门赋，未识君臣际会难。",
        "dynasty": "唐",
        "collection_info": null
    },
    {
        "uuid": "dd706aa9b591dd394f9bb5f812331daf",
        "title": "侍宴",
        "author": "韩偓",
        "content": "蠭黄蝶粉两依依，狎宴临春日正迟。\n密旨不教江令醉，丽华微笑认皇慈。",
        "dynasty": "唐",
        "collection_info": null
    },
    {
        "uuid": "1b7b0ea02de45e7e09f5e77a551d5aa4",
        "title": "锡宴日作",
        "author": "韩偓",
        "content": "玉衔花马蹋香街，诏遣追欢绮席开。\n中使押从天上去外人知自日边来。\n臣心净比漪涟水，圣泽深于潋滟杯。\n纔有异恩颁稷契，已将优礼及邹枚。\n清商适向棃园降，妙妓新行峡雨迴。\n不敢通宵离禁直，晚乘残醉入银台。",
        "dynasty": "唐",
        "collection_info": null
    },
    {
        "uuid": "e7989323b470d5e44e1452e3045110fc",
        "title": "宫柳",
        "author": "韩偓",
        "content": "莫道秋来芳意违，宫娃犹似妒蛾眉。\n幸当玉辇经过处，不怕金风浩荡时。\n草色长承垂地叶，日华先动映楼枝。\n涧松亦有凌云分，争似移根太液池。",
        "dynasty": "唐",
        "collection_info": null
    },
    {
        "uuid": "49078cf66b32f1decc699ca5594a5beb",
        "title": "苑中",
        "author": "韩偓",
        "content": "上苑离宫处处迷，相风高与露盘齐。\n金阶铸出狻猊立，玉树雕成狒𤝞啼。\n外使调鹰初得按，中官过马不教嘶。\n笙歌锦绣云霄裏，独许词臣醉似泥。",
        "dynasty": "唐",
        "collection_info": null
    },
    {
        "uuid": "2db346b1e2dc56db42a952356a9e8860",
        "title": "从猎三首 一",
        "author": "韩偓",
        "content": "猎犬谙斜路，宫嫔识认旗。\n马前双兔起，宣尔羽林儿。",
        "dynasty": "唐",
        "collection_info": null
    },
    {
        "uuid": "cc0478c163bb65b309c103375a91db0b",
        "title": "从猎三首 二",
        "author": "韩偓",
        "content": "小镫狭秋鞘，鞍轻妓细腰。\n有时齐走马，也学唱交交。",
        "dynasty": "唐",
        "collection_info": null
    },
    {
        "uuid": "f108e7890539e94bd9b9d4a48c3ca720",
        "title": "从猎三首 三",
        "author": "韩偓",
        "content": "蹀躞巴陵骏，毰毸碧野鸡。\n忽闻仙乐动，赐酒玉偏提。",
        "dynasty": "唐",
        "collection_info": null
    },
    {
        "uuid": "76934c46263c053555df7ae5fc474f33",
        "title": "辛酉岁冬十一月随驾幸岐下作",
        "author": "韩偓",
        "content": "曳裾谈笑殿西头，忽听征铙从冕旒。\n凤盖行时移紫气，鸾旗驻处认皇州。\n晓题御服颁羣吏，夜发宫嫔诏列侯。\n雨露涵濡三百载，不知谁拟杀身酬。",
        "dynasty": "唐",
        "collection_info": null
    },
    {
        "uuid": "633a37212ab133e0f9aa05cac0229bb3",
        "title": "冬至夜作",
        "author": "韩偓",
        "content": "中宵忽见动葭灰，料得南枝有早梅。\n四野便应枯草绿，九重先觉冻云开。\n阴冰莫向河源塞，阳气今从地底迴。\n不道惨舒无定分，却忧蚊响又成雷。",
        "dynasty": "唐",
        "collection_info": null
    },
    {
        "uuid": "a73f193a2704ac8ad60273f294cdce11",
        "title": "秋霖夜忆家",
        "author": "韩偓",
        "content": "垂老何时见弟兄，背灯愁泣到天明。\n不知短髮能多少，一滴秋霖白一茎。",
        "dynasty": "唐",
        "collection_info": null
    },
    {
        "uuid": "4c0479b13f350e397f31dbe31e659b57",
        "title": "恩赐樱桃分寄朝士",
        "author": "韩偓",
        "content": "未许莺偷出汉宫，上林初进半金笼。\n蔗浆自透银杯冷，朱实相辉玉椀红。\n俱有乱离终日恨，贵将滋味片时同。\n霜威食檗应难近，宜在纱窗绣户中。",
        "dynasty": "唐",
        "collection_info": null
    },
    {
        "uuid": "12084de84fc3c3eadc6337723446b3bf",
        "title": "出官经硖石县",
        "author": "韩偓",
        "content": "谪宦过东畿，所抵州名濮。\n故里欲清明，临风堪恸哭。\n溪长柳似帷，山暖花如醭。\n逆旅讶簪裾，野老悲陵谷。\n暝鸟影连翩，惊狐尾纛簌。\n尚得佐方州，信是皇恩沐。",
        "dynasty": "唐",
        "collection_info": null
    },
    {
        "uuid": "5a55b5c7f1f50efe9f03aacc78898eb7",
        "title": "访同年虞部李郎中",
        "author": "韩偓",
        "content": "策蹇相寻犯雪泥，厨烟未动日平西。\n门庭野水䙰褷鹭，邻里短墙咿喔鸡。\n未入庆霄君择肉，畏逢华毂我吹韲。\n地炉贳酒成狂醉，更觉襟怀得丧齐。",
        "dynasty": "唐",
        "collection_info": null
    },
    {
        "uuid": "ba31c250d358ed639a8cca34ba745505",
        "title": "赠渔者",
        "author": "韩偓",
        "content": "箇侬居处近诛茅，枳棘篱兼用荻梢。\n尽日风扉从自掩，无人筒钓是谁抛。\n城方四面墙阴直，江阔中心水脉坳。\n我亦好闲求老伴，莫嫌迁客且论交。",
        "dynasty": "唐",
        "collection_info": null
    },
    {
        "uuid": "8e6dd97d5e0109ad997e6b33853b4642",
        "title": "春阴独酌寄同年虞部李郎中",
        "author": "韩偓",
        "content": "春阴漠漠土脉润，春寒微微风意和。\n闲嗤入甲奔竞态，醉唱落调渔樵歌。\n诗道揣量疑可进，宦情刓缺转无多。\n酒酣狂兴依然在，其奈千茎鬓雪何。",
        "dynasty": "唐",
        "collection_info": null
    },
    {
        "uuid": "7814ac9277fd63af48867a1dc88239c4",
        "title": "奉和峡州孙舍人肇荆南重围中寄诸朝士二篇时李常侍洵严谏议龟李起居殷衡李郎中冉皆有继和余久有是债今至湖南方暇牵课 一",
        "author": "韩偓",
        "content": "敏手何妨误汰金，敢怀私忿斅羊斟。\n直应宣室还三接，未必丰城便陆沈。\n炽炭一炉真玉性，浓霜千涧老松心。\n私恩尚有捐驱誓，况是君恩万倍深。",
        "dynasty": "唐",
        "collection_info": null
    },
    {
        "uuid": "336becaff7e8b739b0d76c832afbc0ec",
        "title": "奉和峡州孙舍人肇荆南重围中寄诸朝士二篇时李常侍洵严谏议龟李起居殷衡李郎中冉皆有继和余久有是债今至湖南方暇牵课 二",
        "author": "韩偓",
        "content": "征途安敢更迁延，冒入重围势使然。\n众果却应存苦李，五缾惟恐竭甘泉。\n多端莫撼三珠树，密策寻遗七宝鞭。\n黄篾舫中梅雨裏，野人无事日高眠。",
        "dynasty": "唐",
        "collection_info": null
    },
    {
        "uuid": "43a841a3a7e97719686e17a5c6c88bd2",
        "title": "雪中过重湖信笔偶题",
        "author": "韩偓",
        "content": "道方时险拟如何，谪去甘心隐薜萝。\n青草湖将天暗合，白头浪与雪相和。\n旗亭腊酎踰年熟，水国春寒向晚多。\n处困不忙仍不怨，醉来唯是欲傞傞。",
        "dynasty": "唐",
        "collection_info": null
    },
    {
        "uuid": "f68a516222a6df66ba5d9c7a70a96405",
        "title": "寄湖南从事",
        "author": "韩偓",
        "content": "索寞襟怀酒半醒，无人一为解余酲。\n岸头柳色春将尽，船背雨声天欲明。\n去国正悲同旅雁，隔江何忍更啼莺。\n莲花幕下风流客，试与温存谴逐情。",
        "dynasty": "唐",
        "collection_info": null
    },
    {
        "uuid": "d6822b53fdb39eedda7b4ac248e52220",
        "title": "翫水禽",
        "author": "韩偓",
        "content": "两两珍禽渺渺溪，翠衿红掌净无泥。\n向阳眠处莎成毯，蹋水飞时浪作梯。\n依倚雕梁轻社燕，抑扬金距笑晨鸡。\n劝君细认渔翁意，莫遣絚罗误稳栖。",
        "dynasty": "唐",
        "collection_info": null
    },
    {
        "uuid": "892f812217b67c0276836c342f92d712",
        "title": "早翫雪梅有怀亲属",
        "author": "韩偓",
        "content": "北陆候纔变，南枝花已开。\n无人同怅望，把酒独裴回。\n冻白雪为伴，寒香风是媒。\n何因逢越使，肠断谪仙才。",
        "dynasty": "唐",
        "collection_info": null
    },
    {
        "uuid": "5184c9ad8185f283bdd22f0323c30845",
        "title": "欲明",
        "author": "韩偓",
        "content": "欲明篱被风吹倒，过午门因客到开。\n忍苦可能遭鬼笑，息机应免致鸥猜。\n岳僧互乞新诗去，酒保频征旧债来。\n唯有狂吟与沈饮，时时犹自触灵台。",
        "dynasty": "唐",
        "collection_info": null
    },
    {
        "uuid": "a0ab666e7f9d2a08798970bdbe856dc6",
        "title": "梅花",
        "author": "韩偓",
        "content": "梅花不肯傍春光，自向深冬着艳阳。\n龙笛远吹胡地月，燕钗初试汉宫妆。\n风虽强暴翻添思，雪欲侵凌更助香。\n应笑暂时桃李树，盗天和气作年芳。",
        "dynasty": "唐",
        "collection_info": null
    },
    {
        "uuid": "c890af2fd6075860671151eb3a7f41ab",
        "title": "小隐",
        "author": "韩偓",
        "content": "借得茅斋岳麓西，拟将身世老锄犂。\n清晨向市烟含郭，寒夜归村月照溪。\n炉为窗明僧偶坐，松因雪折鸟惊啼。\n灵椿朝菌由来事，却笑庄生始欲齐。",
        "dynasty": "唐",
        "collection_info": null
    },
    {
        "uuid": "0df1dc8311ab108ed80d41212c4865e2",
        "title": "曛黑",
        "author": "韩偓",
        "content": "古木侵天日已沈，露华凉冷润衣襟。\n江城曛黑人行绝，唯有啼鸟伴夜碪。",
        "dynasty": "唐",
        "collection_info": null
    },
    {
        "uuid": "622e04672f29796b507728dcfe032403",
        "title": "晓日",
        "author": "韩偓",
        "content": "天际霞光入水中，水中天际一时红。\n直须日观三更后，首送金乌上碧空。",
        "dynasty": "唐",
        "collection_info": null
    },
    {
        "uuid": "a5c4c71ba95c6b17f25ca55e919084cd",
        "title": "醉着",
        "author": "韩偓",
        "content": "万里清江万里天，一村桑柘一村烟。\n渔翁醉着无人唤，过午醒来雪满船。",
        "dynasty": "唐",
        "collection_info": null
    },
    {
        "uuid": "89cbaeb0eac8299d5d32a7bf79629c65",
        "title": "柳",
        "author": "韩偓",
        "content": "一笼金线拂弯桥，几被儿童损细腰。\n无奈灵和标格在，春来依旧褭长条。",
        "dynasty": "唐",
        "collection_info": null
    },
    {
        "uuid": "43e27f0de2d8d08a0da28774800c1c92",
        "title": "病中初闻復官二首 一",
        "author": "韩偓",
        "content": "抽毫连夜侍明光，执靮三年从省方。\n烧玉谩劳曾历试，铄金宁为欠周防。\n也知恩泽招谗口，还痛神祇误直肠。\n闻道復官飜涕泗，属车何在水茫茫。",
        "dynasty": "唐",
        "collection_info": null
    },
    {
        "uuid": "5fd0fdc0064131a85dfa768190bd448d",
        "title": "病中初闻復官二首 二",
        "author": "韩偓",
        "content": "又挂朝衣一自惊，始知天意重推诚。\n青云有路通还去，白髮无私健亦生。\n曾避暖池将浴凤，却同寒谷乍迁莺。\n宦途巇崄终难测，稳泊渔舟隐姓名。",
        "dynasty": "唐",
        "collection_info": null
    },
    {
        "uuid": "b4d36b16a42c661db4f74c753d12a5ac",
        "title": "早起五言三韵",
        "author": "韩偓",
        "content": "万树绿杨垂，千般黄鸟语。\n庭花风雨余，岑寂如村坞。\n依依官渡头，晴阳照行旅。",
        "dynasty": "唐",
        "collection_info": null
    },
    {
        "uuid": "b182f4d4e8c2419aae1f0a072c1e5db6",
        "title": "家书后批二十八字",
        "author": "韩偓",
        "content": "四序风光总是愁，鬓毛衰飒涕横流。\n此书未到心先到，想在孤城海岸头。",
        "dynasty": "唐",
        "collection_info": null
    },
    {
        "uuid": "b35f0a551f58642dcf014041c14e6d99",
        "title": "湖南梅花一冬再发偶题于花援",
        "author": "韩偓",
        "content": "湘浦梅花两度开，直应天意别栽培。\n玉为通体依稀见，香号返魂容易迴。\n寒气与君霜裏退，阳和为尔腊前来。\n夭桃莫倚东风势，调鼎何曾用不材。",
        "dynasty": "唐",
        "collection_info": null
    },
    {
        "uuid": "b2f75e0e8640d1510150fae1775cc0ab",
        "title": "即目二首 一",
        "author": "韩偓",
        "content": "万古离怀憎物色，几生愁绪溺风光。\n废城沃土肥春草，野渡空船荡夕阳。\n倚道向人多脉脉，为情因酒易伥伥。\n宦途弃掷须甘分，迴避红尘是所长。",
        "dynasty": "唐",
        "collection_info": null
    },
    {
        "uuid": "5df739309b58e5d34d1a7bb61f6b3cf8",
        "title": "即目二首 二",
        "author": "韩偓",
        "content": "动非求进静非禅，咋舌吞声过十年。\n溪涨浪花如积石，雨晴云叶似连钱。\n干戈岁久谙戎事，枕簟秋凉减夜眠。\n攻苦惯来无不可，寸心如水但澄鲜。",
        "dynasty": "唐",
        "collection_info": null
    },
    {
        "uuid": "09814e7061b21872b1acee979a298ea9",
        "title": "净兴寺杜鹃一枝繁艳无比",
        "author": "韩偓",
        "content": "一园红艳醉坡陀，自地连梢簇蒨罗。\n蜀魄未归长滴血，秪应偏滴此丛多。",
        "dynasty": "唐",
        "collection_info": null
    },
    {
        "uuid": "99cda324eaf5d60addede32238e93ca2",
        "title": "花时与钱尊师同醉因成二十字",
        "author": "韩偓",
        "content": "桥下浅深水，竹间红白花。\n酒仙同避世，何用厌长沙。",
        "dynasty": "唐",
        "collection_info": null
    },
    {
        "uuid": "7a52548169c28079c494293fa275d0ee",
        "title": "避地",
        "author": "韩偓",
        "content": "西山爽气生襟袖，南浦离愁入梦魂。\n人泊孤舟青草岸，鸟鸣高树夕阳村。\n偷生亦似符天意，未死深疑负国恩。\n白面儿郎犹巧宦，不知谁与正干坤。",
        "dynasty": "唐",
        "collection_info": null
    },
    {
        "uuid": "e54555a8411b6835897048bc3791365c",
        "title": "息兵",
        "author": "韩偓",
        "content": "渐觉人心望息兵，老儒希觊见澄清。\n正当困辱殊轻死，已过艰危却恋生。\n多难始应彰劲节，至公安肯为虚名。\n暂时胯下何须耻，自有苍苍鉴赤诚。",
        "dynasty": "唐",
        "collection_info": null
    },
    {
        "uuid": "6c08e45a91c4eba14881ee2b6fb100d5",
        "title": "翠碧鸟",
        "author": "韩偓",
        "content": "天长水远网罗稀，保得重重翠碧衣。\n挟弹小儿多害物，劝君莫近市朝飞。",
        "dynasty": "唐",
        "collection_info": null
    },
    {
        "uuid": "bded4989a181df453956d4bc3f947ef6",
        "title": "赠孙仁本尊师",
        "author": "韩偓",
        "content": "齿如冰雪髮如黳，几百年来醉似泥。\n不共世人争得失，卧床前有上天梯。",
        "dynasty": "唐",
        "collection_info": null
    },
    {
        "uuid": "6b8b5a960ec3f7d7f0cc34f227cb7d3f",
        "title": "乙丑岁九月在萧滩镇驻泊两月忽得商马杨迢员外书贺余復除戎曹依旧承旨还缄后因书四十字",
        "author": "韩偓",
        "content": "旅寓在江郊，秋风正寂寥。\n紫泥虚宠奖，白髮已渔樵。\n事往凄凉在，时危志气销。\n若为将朽质，犹拟杖于朝。",
        "dynasty": "唐",
        "collection_info": null
    },
    {
        "uuid": "726f8b8d72be245e4c3eeb51fb9929ff",
        "title": "丙寅二月二十二日抚州如归馆雨中有怀诸朝客",
        "author": "韩偓",
        "content": "悽悽恻恻又微嚬，欲话羇愁忆故人。\n薄酒旋醒寒彻夜，好花虚谢雨藏春。\n萍蓬已恨为逋客，江岭那知见侍臣。\n未必交情繫贫富，柴门自古少车尘。",
        "dynasty": "唐",
        "collection_info": null
    },
    {
        "uuid": "ee342d43276d340b0ba0d1a926d5aff8",
        "title": "三月二十七日自抚州往南城县舟行见拂水蔷薇因有是作",
        "author": "韩偓",
        "content": "江中春雨波浪肥，石上野花枝叶瘦。\n枝低波高如有情，浪去枝留如力鬬。\n绿刺红房战褭时，吴娃越艳醺酣后。\n且将浊酒伴清吟，酒逸吟狂轻宇宙。",
        "dynasty": "唐",
        "collection_info": null
    },
    {
        "uuid": "26385fdb1eb9825cb9394bb7ce005ea6",
        "title": "茘枝三首 一",
        "author": "韩偓",
        "content": "遐方不许贡珍奇，密诏唯教进茘枝。\n汉武碧桃争比得，枉令方朔号偷儿。",
        "dynasty": "唐",
        "collection_info": null
    },
    {
        "uuid": "e2cf25e3b6f74ac87664a5fac6696ae0",
        "title": "茘枝三首 二",
        "author": "韩偓",
        "content": "封开玉笼鸡冠湿，叶衬金盘鹤顶鲜。\n想得佳人微启齿，翠钗先取一双悬。",
        "dynasty": "唐",
        "collection_info": null
    },
    {
        "uuid": "5f61d3d9ac91e22ec5baf8f256c82158",
        "title": "茘枝三首 三",
        "author": "韩偓",
        "content": "巧裁霞片裹神浆，崖蜜天然有异香。\n应是仙人金掌露，结成冰入蒨罗囊。",
        "dynasty": "唐",
        "collection_info": null
    },
    {
        "uuid": "93f849e331422ba072e25d16fa23beb8",
        "title": "寄上兄长",
        "author": "韩偓",
        "content": "两地支离路八千，襟怀悽怆鬓苍然。\n乱来未必长团会，其奈而今更长年。",
        "dynasty": "唐",
        "collection_info": null
    },
    {
        "uuid": "d698e985c7204065b5b862fc6096d9ab",
        "title": "宝劒",
        "author": "韩偓",
        "content": "困极还应有甚通，难将粪壤掩神踪。\n斗间紫气分明后，擘地成川看化龙。",
        "dynasty": "唐",
        "collection_info": null
    },
    {
        "uuid": "90ed9869666d3a3a9d4bd796d2433fae",
        "title": "宝劒",
        "author": "韩偓",
        "content": "困极还应有日通，难将粪土掩神踪。\n但教出得丰城后，不是延津亦化龙。",
        "dynasty": "唐",
        "collection_info": null
    },
    {
        "uuid": "ffae3cdc52b33d17284fa68fbe7f9b9c",
        "title": "登南神光寺塔院",
        "author": "韩偓",
        "content": "无奈离肠日九迴，强摅离抱立高台。\n中华地向城边尽，外国云从岛上来。\n四序有花长见雨，一冬无雪却闻雷。\n日宫紫气生冠冕，试望扶桑病眼开。",
        "dynasty": "唐",
        "collection_info": null
    },
    {
        "uuid": "367753bbdd597de436b48b939f94be5c",
        "title": "两贤",
        "author": "韩偓",
        "content": "卖卜严将卖饼孙，两贤高趣恐难伦。\n而今若有逃名者，应被品流呼差人。",
        "dynasty": "唐",
        "collection_info": null
    },
    {
        "uuid": "b2235a90fb166441e77df9cac59ea004",
        "title": "再思",
        "author": "韩偓",
        "content": "暴殄犹来是片时，无人向此略迟疑。\n流金铄石玉长润，败柳凋花松不知。\n但保行藏天是证，莫矜纤巧鬼难欺。\n近来更得穷经力，好事临行亦再思。",
        "dynasty": "唐",
        "collection_info": null
    },
    {
        "uuid": "2a78d3b010dff561f1aef91d197271b4",
        "title": "有瞩",
        "author": "韩偓",
        "content": "晚凉闲步向江亭，默默看书旋旋行。\n风转滞帆狂得势，潮来诸水寂无声。\n谁将覆辙询长策，愿把棼丝属老成。\n安石本怀经济意，何妨一起为苍生。",
        "dynasty": "唐",
        "collection_info": null
    },
    {
        "uuid": "4bbcb1b18e23c53839d2767b4fff2bb9",
        "title": "秋深闲兴",
        "author": "韩偓",
        "content": "此心兼笑野云忙，甘得贫闲味甚长。\n病起乍尝新橘柚，秋深初换旧衣裳。\n晴来喜鹊无穷语，雨后寒花特地香。\n把钓覆棊兼举白，不离名教可顚狂。",
        "dynasty": "唐",
        "collection_info": null
    },
    {
        "uuid": "fbe53d2199070d4ea4fffb2548be3c53",
        "title": "故都",
        "author": "韩偓",
        "content": "故都遥想草萋萋，上帝深疑亦自迷。\n塞雁已侵池籞宿，宫鸦犹恋女墙啼。\n天涯烈士空垂涕，地下强魂必噬脐。\n掩鼻计成终不觉，冯驩无路斅鸣鸡。",
        "dynasty": "唐",
        "collection_info": null
    },
    {
        "uuid": "54978fbed76a48e8fbdde1e0bc6985cc",
        "title": "梦仙",
        "author": "韩偓",
        "content": "紫霄宫阙五云芝，九级坛前再拜时。\n鹤舞鹿眠春草远，山高水阔夕阳迟。\n每嗟阮肇归何速，深羡张骞去不疑。\n澡练纯阳功力在，此心唯有玉皇知。",
        "dynasty": "唐",
        "collection_info": null
    },
    {
        "uuid": "64106b253fe70fd61be7b7e90083a6e7",
        "title": "赠吴顚尊师",
        "author": "韩偓",
        "content": "饮酒经何代，休粮度此生。\n迹应常自浼，顚亦强为名。\n道若千钓重，身如一羽轻。\n毫釐分象纬，袒跣揖公卿。\n狗窦号光逸，渔阳裸祢衡。\n笑雷冬蛰震，岩电夜珠明。\n月魄侵簪冷，江光逼屐清。\n半酣思救世，一手拟扶倾。\n击地嗟衰俗，看天贮不平。\n自缘怀气义，可是计烹亨。\n议论通三教，年颜称五更。\n老狂人不厌，密行鬼应惊。\n未识心相许，开襟语便诚。\n伊余常仗义，愿拜十年兄。",
        "dynasty": "唐",
        "collection_info": null
    },
    {
        "uuid": "ea61cc0458b044df01f90ce371a73433",
        "title": "送人弃官入道",
        "author": "韩偓",
        "content": "仙李浓阴润，皇枝密叶敷。\n俊才轻折桂，捷径取纡朱。\n断绁三清路，扬鞭五达衢。\n侧身期破的，缩手待呼卢。\n社稷俄如缀，雄豪讵守株。\n忸怩非壮志，摆脱是良图。\n尘土留难住，缨緌弃若无。\n冥心归大道，回首笑吾徒。\n酒律应难忘，诗魔未肯徂。\n他年如拔宅，为我指清都。",
        "dynasty": "唐",
        "collection_info": null
    },
    {
        "uuid": "a98a7d2170898fa9265797a309323c45",
        "title": "感事三十四韵",
        "author": "韩偓",
        "content": "紫殿承恩岁，金銮入直年。\n人归三岛路，日过八花塼。\n鸳鹭皆迴席，皋夔亦慕羶。\n庆霄舒羽翼，尘世有神仙。\n虽遇河清圣，惭非岳降贤。\n皇慈容散拙，公议逼陶甄。\n江总参文会，陈暄侍狎筵。\n腐儒亲帝座，太史认星躔。\n侧弁聆神算，濡毫俟密宣。\n宫司持玉研，书省擘香笺。\n唯理心无党，怜才膝屡前。\n焦劳皆实录，宵旰岂虚传。\n始议新尧历，将期整舜弦。\n去梯言必尽，仄席意弥坚。\n上相思惩恶，中人讵省愆。\n鹿穷唯抵触，兔急且㺦猭。\n本是谋赊死，因之致劫迁。\n氛霾言下合，日月暗中悬。\n恭显诚甘罪，韦平亦恃权。\n畏闻巢幕险，宁寤积薪然。\n谅直寻钳口，奸纤益比肩。\n晋谗终不解，鲁瘠竟难痊。\n秪拟诛黄皓，何曾识霸先。\n嗾獒飜丑正，养虎欲求全。\n万乘烟尘裏，千官劒戟边。\n斗魁当北坼，地轴向西偏。\n袁董非徒尔，师昭岂偶然。\n中原成劫火，东海遂桑田。\n溅血惭嵇绍，迟行笑褚渊。\n四夷同效顺，一命敢虚捐。\n山岳还青耸，穹苍旧碧鲜。\n独夫长啜泣，多士已忘筌。\n郁郁空狂叫，微微几病癫。\n丹梯倚寥廓，终去问青天。",
        "dynasty": "唐",
        "collection_info": null
    },
    {
        "uuid": "35e6f5dfe69f0d70b354b106a665034e",
        "title": "向隅",
        "author": "韩偓",
        "content": "守道得途迟，中兼遇乱离。\n刚肠成绕指，玄髮转垂丝。\n客路少安处，病床无稳时。\n弟兄消息绝，独敛向隅眉。",
        "dynasty": "唐",
        "collection_info": null
    },
    {
        "uuid": "6f612ee53255da1e427a59a7091b45e6",
        "title": "社后",
        "author": "韩偓",
        "content": "社后重阳近，云天澹薄间。\n目随棊客静，心共睡僧闲。\n归鸟城衔日，残虹雨在山。\n寂寥思晤语，何夕款柴关。",
        "dynasty": "唐",
        "collection_info": null
    },
    {
        "uuid": "11993d3ca1995836e202dd0e235998a6",
        "title": "息虑",
        "author": "韩偓",
        "content": "息虑狎羣鸥，行藏合自由。\n春寒宜酒病，夜雨入乡愁。\n道向危时见，官因乱世休。\n外人相待浅，独说济川舟。",
        "dynasty": "唐",
        "collection_info": null
    },
    {
        "uuid": "ccf9b76a0f6b5e01b3422f9ab78a353e",
        "title": "早起探春",
        "author": "韩偓",
        "content": "句芒一夜长精神，腊后风头已见春。\n烟柳半眠藏利脸，雪梅含笑绽香唇。\n渐因闲暇思量酒，必怨顚狂泥摸人。\n若箇高情能似我，且应敧枕睡清晨。",
        "dynasty": "唐",
        "collection_info": null
    },
    {
        "uuid": "53bba4c509f08fc5826aebd66cc3bc45",
        "title": "味道",
        "author": "韩偓",
        "content": "如含瓦砾竟何功，痴黠相兼似得中。\n心繫是非徒怅望，事须光景旋虚空。\n升沈不定都如梦，毁誉无恆却要聋。\n弋者甚多应扼腕，任他闲处指冥鸿。",
        "dynasty": "唐",
        "collection_info": null
    },
    {
        "uuid": "d5f08e5b327b80cb21356151d1bd745f",
        "title": "秋郊闲望有感",
        "author": "韩偓",
        "content": "枫叶微红近有霜，碧云秋色满吴乡。\n鱼衝骇浪雪鳞健，鸦闪夕阳金背光。\n心为感恩长惨戚，鬓缘经乱早苍浪。\n可怜广武山前语，楚汉宁教作战场。",
        "dynasty": "唐",
        "collection_info": null
    },
    {
        "uuid": "18495be31430b62f520e11f403b0bd8f",
        "title": "李太舍池上玩红薇醉题",
        "author": "韩偓",
        "content": "花低池小水泙泙，花落池心片片轻。\n酩酊不能羞白鬓，顚狂犹自睠红英。\n乍为旅客颜常厚，每见同人眼暂明。\n京洛园林归未得，天涯相顾一含情。",
        "dynasty": "唐",
        "collection_info": null
    },
    {
        "uuid": "6a9007e41bf1a944b078854602076ea7",
        "title": "余寓汀州沙县病中闻前郑左丞璘随外镇举荐赴洛兼云继有急征旋见脂辖因作七言四韵戏以赠之或冀其感悟也",
        "author": "韩偓",
        "content": "莫恨当年入用迟，通材何处不逢知。\n桑田变后新舟檝，华表归来旧路岐。\n公干寂寥甘坐废，子牟欢抃促行期。\n移都已改侯王第，惆怅沙堤别筑基。",
        "dynasty": "唐",
        "collection_info": null
    },
    {
        "uuid": "f0499bf1c4651f0d7811ca393d56a1c3",
        "title": "又一绝请为申达京洛亲交知余病废",
        "author": "韩偓",
        "content": "鬓惹新霜耳旧聋，眼昏腰曲四肢风。\n交亲若要知形候，岚嶂烟中折臂翁。",
        "dynasty": "唐",
        "collection_info": null
    },
    {
        "uuid": "9672e769355017e97e9fddb7a3d0bdcf",
        "title": "梦中作",
        "author": "韩偓",
        "content": "紫宸初启列鸳鸾，直向龙墀对揖班。\n九曜再新环北极，万方依旧祝南山。\n礼容肃睦缨緌外，和气熏蒸劒履间。\n扇合却循黄道退，庙堂谈笑百司闲。",
        "dynasty": "唐",
        "collection_info": null
    },
    {
        "uuid": "bb62da980f0f68f51a1e9d50e3c3387a",
        "title": "己巳年正月十二日自沙县抵邵武军将谋抚信之行到纔一夕为闽相急脚相召却请赴沙县郊外泊船偶成一篇",
        "author": "韩偓",
        "content": "访戴船迴郊外泊，故乡何处望天涯。\n半明半暗山村日，自落自开江庙花。\n数醆绿醅桑落酒，一瓯香沫火前茶。",
        "dynasty": "唐",
        "collection_info": null
    },
    {
        "uuid": "5d8434a5e17f0460bdc30c4a5eaee479",
        "title": "建溪滩波心目惊眩余平生溺奇境今则畏怯不暇因书二十八字",
        "author": "韩偓",
        "content": "长贪山水羡渔樵，自笑扬鞭趁早朝。\n今日建溪惊恐后，李将军画也须烧。",
        "dynasty": "唐",
        "collection_info": null
    },
    {
        "uuid": "93d27fe643333aeb9df0791badf1e558",
        "title": "自沙县抵龙溪县值泉州军过后村落皆空因有一绝",
        "author": "韩偓",
        "content": "水自潺湲日自斜，尽无鸡犬有鸣鸦。\n千村万落如寒食，不见人烟空见花。",
        "dynasty": "唐",
        "collection_info": null
    },
    {
        "uuid": "09651bf515dec4d562ae26534bde2a87",
        "title": "此翁",
        "author": "韩偓",
        "content": "高阁羣公莫忌侬，侬心不在宦名中。\n严光一唾垂緌紫，何胤三遗大带红。\n金劲任从千口铄，玉寒曾试几炉烘。\n唯应鬼眼兼天眼，窥见行藏信此翁。",
        "dynasty": "唐",
        "collection_info": null
    },
    {
        "uuid": "3f39843387392dec9b77f9a7f8e4d1f8",
        "title": "失鹤",
        "author": "韩偓",
        "content": "正怜标格出华亭，况是昂藏入相经。\n碧落顺风初得志，故巢因雨却闻腥。\n几时翔集来华表，每日沈吟看画屏。\n为报鸡羣虚嫉妒，红尘向上有青冥。",
        "dynasty": "唐",
        "collection_info": null
    },
    {
        "uuid": "b791d74ba5a1b0c544e0077db3f9128d",
        "title": "卜隐",
        "author": "韩偓",
        "content": "屏迹还应减是非，却忧蓝玉又光辉。\n桑梢出舍蚕初老，柳絮盖溪鱼正肥。\n世乱岂容长惬意，景清还觉易忘机。\n世间华美无心问，藜藿充肠苎作衣。",
        "dynasty": "唐",
        "collection_info": null
    },
    {
        "uuid": "2a0cbf1ae5eca61b089618a66f42d48d",
        "title": "晨兴",
        "author": "韩偓",
        "content": "晓景山河爽，闲居巷陌清。\n已能消滞念，兼得散余酲。\n汲水人初起，迴灯燕暂惊。\n放怀殊未足，圆隙已尘生。",
        "dynasty": "唐",
        "collection_info": null
    },
    {
        "uuid": "90a7254c8a5e9d42db39ce876c115b62",
        "title": "暴雨",
        "author": "韩偓",
        "content": "电尾烧黑云，雨脚飞银线。\n急点溅池心，微烟昏水面。\n气凉氛祲消，暑退松篁健。\n丛蓼亚赪茸，擎荷飜绿扇。\n风期谁与同，逸趣余探徧。\n欲去更迟留，胸中久交战。",
        "dynasty": "唐",
        "collection_info": null
    },
    {
        "uuid": "74fffe514b504ca5c0a459a3355175c5",
        "title": "山院避暑",
        "author": "韩偓",
        "content": "行乐江郊外，追凉山寺中。\n静阴生晚绿，寂虑延清风。\n运塞地维窄，气苏天宇空。\n何人识幽抱，目送冥冥鸿。",
        "dynasty": "唐",
        "collection_info": null
    },
    {
        "uuid": "ef69dc3b475d5dfa55c01a4b68a9e25b",
        "title": "闲兴",
        "author": "韩偓",
        "content": "景寂有玄味，韵高无俗情。\n他山冰雪解，此水波澜生。\n影重验花密，滴稀知酒清。\n忙人常扰扰，安得心和平。",
        "dynasty": "唐",
        "collection_info": null
    },
    {
        "uuid": "09bd3970852621832e22f3dd91170b00",
        "title": "漫作二首 一",
        "author": "韩偓",
        "content": "暑雨洒和气，香风吹日华。\n瞬龙惊汗漫，翥凤綷云霞。\n悬圃珠为树，天池玉作砂。\n丹霄能几级，何必待乘槎。",
        "dynasty": "唐",
        "collection_info": null
    },
    {
        "uuid": "cd9464ecd9505175c69431ef07ccdf66",
        "title": "漫作二首 二",
        "author": "韩偓",
        "content": "黍谷纯阳入，鸾霄瑞彩生。\n岳灵分正气，仙卫借神兵。\n汚俗迎风变，虚怀遇物倾。\n千钧将一羽，轻重在平衡。",
        "dynasty": "唐",
        "collection_info": null
    },
    {
        "uuid": "4e92342e01b6a74a4e9084f747427320",
        "title": "腾腾",
        "author": "韩偓",
        "content": "八年流落醉腾腾，点检行藏喜不胜。\n乌帽素餐兼施药，前生多恐是医僧。",
        "dynasty": "唐",
        "collection_info": null
    },
    {
        "uuid": "5cdd644c18fb81bada944e26ecc5ccb5",
        "title": "寄隐者",
        "author": "韩偓",
        "content": "烟郭云扃路不遥，怀贤犹恨太迢迢。\n长松夜落钗千股，小港春添水半腰。\n已约病身抛印绶，不嫌门巷似渔樵。\n渭滨晦迹南阳卧，若比吾徒更寂寥。",
        "dynasty": "唐",
        "collection_info": null
    },
    {
        "uuid": "37a3ffcd5b0043ad684e24488e8953b3",
        "title": "闲居",
        "author": "韩偓",
        "content": "厌闻趋竞喜闲居，自种芜菁亦自锄。\n麋鹿跳梁忧触拨，鹰鹯搏击恐麤疎。\n拙谋却为多循理，所短深惭尽信书。\n刀尺不亏绳墨在，莫疑张翰恋鲈鱼。",
        "dynasty": "唐",
        "collection_info": null
    },
    {
        "uuid": "4bb61414dfaf1abe514c7bdef6765df4",
        "title": "僧影",
        "author": "韩偓",
        "content": "山色依然僧已亡，竹间疎磬隔残阳。\n智灯已灭余空烬，犹自光明照十方。",
        "dynasty": "唐",
        "collection_info": null
    },
    {
        "uuid": "4519e2a8a69769dd10e754e50cbb79ef",
        "title": "洞庭玩月",
        "author": "韩偓",
        "content": "洞庭湖上清秋月，月皎湖宽万顷霜。\n玉椀深沈潭底白，金杯细碎浪头光。\n寒惊乌鹊离巢噪，冷射蛟螭换窟藏。\n更忆瑶台逢此夜，水晶宫殿挹琼浆。",
        "dynasty": "唐",
        "collection_info": null
    },
    {
        "uuid": "f0adcd4aa35d0cf6de4346741fd738b4",
        "title": "赠隐逸",
        "author": "韩偓",
        "content": "静景须教静者寻，清狂何必在山阴。\n蠭穿窗纸尘侵砚，鸟鬬庭花露滴琴。\n莫笑乱离方解印，犹胜顚蹶未抽簪。\n筑金总得非名士，况是无人解筑金。",
        "dynasty": "唐",
        "collection_info": null
    },
    {
        "uuid": "ae8e4ccc2c4ff858ee98d73848b7eab5",
        "title": "南浦",
        "author": "韩偓",
        "content": "月若半环云若吐，高楼帘卷当南浦。\n应是石城艇子来，两桨咿哑过花坞。\n正值连宵酒未醒，不宜此际兼微雨。\n直教笔底有文星，亦应难状分明苦。",
        "dynasty": "唐",
        "collection_info": null
    },
    {
        "uuid": "5e76e4dd6cc74d2c839803d39058e093",
        "title": "桃林场客舍之前有池半亩木槿栉比阏水遮山因命仆夫运斤梳沐豁然清朗復覩太虚因作五言八韵",
        "author": "韩偓",
        "content": "插槿作藩篱，丛生覆小池。\n为能妨远目，因遣去闲枝。\n邻叟偷来赏，栖禽欲下疑。\n虚空无障处，蒙闭有开时。\n苇鹭怜潇洒，泥鰌畏日曦。\n稍宽春水面，尽见晚山眉。\n岸稳人偷钓，阶明日上基。\n世间多弊事，事事要良医。",
        "dynasty": "唐",
        "collection_info": null
    },
    {
        "uuid": "e24407637fb11900c3d70a03a401ab76",
        "title": "中秋寄杨学士",
        "author": "韩偓",
        "content": "鳞差甲子渐衰迟，依旧年年困乱离。\n八月夜长乡思切，鬓边添得几茎丝。",
        "dynasty": "唐",
        "collection_info": null
    },
    {
        "uuid": "7f3b3b28856d263dd9006fbf7d45e073",
        "title": "寄禅师",
        "author": "韩偓",
        "content": "他心明与此心同，妙用忘言理暗通。\n气运阴阳成世界，水浮天地寄虚空。\n劫灰聚散铢锱黑，日御奔驰茧栗红。\n万物尽遭风鼓动，唯应禅室静无风。",
        "dynasty": "唐",
        "collection_info": null
    },
    {
        "uuid": "39ba32ac0825496c05cf41a04259f601",
        "title": "清兴",
        "author": "韩偓",
        "content": "阴沈天气连翩醉，摘索花枝料峭寒。\n拥鼻绕廊吟看雨，不知遗却竹皮冠。",
        "dynasty": "唐",
        "collection_info": null
    },
    {
        "uuid": "75ee63c14cc468dd01f9476f93e1498f",
        "title": "深院",
        "author": "韩偓",
        "content": "鹅儿唼啑栀黄觜，凤子轻盈腻粉腰。\n深院下帘人昼寝，红蔷薇架碧芭蕉。",
        "dynasty": "唐",
        "collection_info": null
    },
    {
        "uuid": "18c74563983da4e4190b7929f4fc9ada",
        "title": "凄凄",
        "author": "韩偓",
        "content": "深将宠辱齐，往往亦凄凄。\n白日知丹抱，青云有旧蹊。\n嗜咸凌鲁济，恶洁助泾泥。\n风雨今如晦，堪怜报晓鸡。",
        "dynasty": "唐",
        "collection_info": null
    },
    {
        "uuid": "6b45df83c80a98e817cc7d1570dadf6a",
        "title": "火蛾",
        "author": "韩偓",
        "content": "阳光不照临，积阴生此类。\n非无惜死心，奈有灭明意。\n妆穿粉燄焦，翅扑兰膏沸。\n为尔一伤嗟，自弃非天弃。",
        "dynasty": "唐",
        "collection_info": null
    },
    {
        "uuid": "5b613030ed15f8f1843554146c1bc773",
        "title": "信笔",
        "author": "韩偓",
        "content": "春风狂似虎，春浪白于鹅。\n柳密藏烟易，松长见日多。\n石崖采芝叟，乡俗摘茶歌。\n道在无伊郁，天将奈尔何。",
        "dynasty": "唐",
        "collection_info": null
    },
    {
        "uuid": "65a55d56ef2414ddcd943ff070c23bd8",
        "title": "雷公",
        "author": "韩偓",
        "content": "闲人倚柱笑雷公，又向深山霹怪松。\n必若有苏天下意，何如惊起武侯龙。",
        "dynasty": "唐",
        "collection_info": null
    },
    {
        "uuid": "fc01de372cea4d18d2e1f717c73203d5",
        "title": "船头",
        "author": "韩偓",
        "content": "两岸绿芜齐似翦，掩映云山相向晚。\n船头独立望长空，日艳波光逼人眼。",
        "dynasty": "唐",
        "collection_info": null
    },
    {
        "uuid": "65afc76143744abc8b5ab73873dc4d78",
        "title": "喜凉",
        "author": "韩偓",
        "content": "炉炭烧人百疾生，凤狂龙躁减心情。\n四山毒瘴干坤浊，一簟凉风世界清。\n楚调忽惊凄玉柱，汉宫应已湿金茎。\n豪强顿息蛙唇吻，爽利重新鹘眼睛。\n稳想海槎朝犯斗，健思胡马夜飜营。\n东南亦是中华分，蒸郁相凌太不平。",
        "dynasty": "唐",
        "collection_info": null
    },
    {
        "uuid": "520ad6061b0cef6c9cdc7688602c17f3",
        "title": "天鉴",
        "author": "韩偓",
        "content": "何劳谄笑学趋时，务实清修胜用机。\n猛虎十年摇尾立，苍鹰一旦醒心飞。\n神依正道终潜卫，天鉴衷肠竞不违。\n事历艰难人始重，九层成后喜从微。",
        "dynasty": "唐",
        "collection_info": null
    },
    {
        "uuid": "0a48e6577d658bf99099293cfd5f22d6",
        "title": "江岸闲步",
        "author": "韩偓",
        "content": "一手携书一杖筇，出门何处觅情通。\n立谈禅客传心印，坐睡渔师着背蓬。\n青布旗夸千日酒，白头浪吼半江风。\n淮阴市裏人相见，尽道途穷未必穷。",
        "dynasty": "唐",
        "collection_info": null
    },
    {
        "uuid": "df0cf82c46bea66e697317c0d3fe7a0c",
        "title": "野塘",
        "author": "韩偓",
        "content": "侵晓乘凉偶独来，不因鱼跃见萍开。\n卷荷忽被微风触，泻下清香露一杯。",
        "dynasty": "唐",
        "collection_info": null
    },
    {
        "uuid": "b33c25fd0cd966d4ea8d32ac7181c266",
        "title": "余卧疾深村闻一二郎官今称继使闽越笑余迂古潜于异乡闻之因成此篇",
        "author": "韩偓",
        "content": "枕流方采北山薇，驿骑交迎市道儿。\n雾豹秪忧无石室，泥鰌唯要有洿池。\n不羞莽卓黄金印，却笑羲皇白接䍦。\n莫负美名书信史，清风埽地更无遗。",
        "dynasty": "唐",
        "collection_info": null
    },
    {
        "uuid": "6ead451d169c575f766ac0205ee482c2",
        "title": "安贫",
        "author": "韩偓",
        "content": "手风慵展一行书，眼暗休寻九局图。\n窗裏日光飞野马，案头筠管长蒲庐。\n谋身拙为安蛇足，报国危曾捋虎鬚。\n举世可能无默识，未知谁拟试齐竽。",
        "dynasty": "唐",
        "collection_info": null
    },
    {
        "uuid": "c318c049b4de5d55a03a23da260a95c1",
        "title": "残春旅舍",
        "author": "韩偓",
        "content": "旅舍残春宿雨晴，恍然心地忆咸京。\n树头蠭抱花鬚落，池面鱼吹柳絮行。\n禅伏诗魔归净域，酒衝愁阵出奇兵。\n两梁免被尘埃汚，拂拭朝簪待眼明。",
        "dynasty": "唐",
        "collection_info": null
    },
    {
        "uuid": "12f0ec29f6b5685b2c7e84bdb400bb07",
        "title": "鹊",
        "author": "韩偓",
        "content": "偏承雨露润毛衣，黑白分明众所知。\n高处营巢亲凤阙，静时闲语上龙墀。\n化为金印新祥瑞，飞向银河旧路岐。\n莫怪天涯栖不稳，託身须是万年枝。",
        "dynasty": "唐",
        "collection_info": null
    },
    {
        "uuid": "75c442f8698dc5cd29976ac971f365d1",
        "title": "露",
        "author": "韩偓",
        "content": "鹤非千岁饮犹难，莺舌偷含岂自安。\n光湿最宜丛菊亚，荡摇无奈绿荷干。\n名因霈泽随天睠，分与浓霜保岁寒。\n五色呈祥须得处，戛云仙掌有金盘。",
        "dynasty": "唐",
        "collection_info": null
    },
    {
        "uuid": "102ff01e5cdce7716f260b4ce59fed92",
        "title": "赠僧",
        "author": "韩偓",
        "content": "尽说归山避战尘，几人终肯别嚣氛。\n瓶添涧水盛将月，衲挂松枝惹得云。\n三接旧承前席遇，一灵今用戒香熏。\n相逢莫话金銮事，触拨伤心不愿闻。",
        "dynasty": "唐",
        "collection_info": null
    },
    {
        "uuid": "7b008d5d83c6e1eccbf3cdcf797b14fb",
        "title": "感旧",
        "author": "韩偓",
        "content": "省趋弘阁待貂珰，指座深恩刻寸肠。\n秦苑已荒空逝水，楚天无[限]更斜阳。\n时昏却笑朱弦直，事过方闻锁骨香。\n入室故寮流落尽，路人惆怅见灵光。",
        "dynasty": "唐",
        "collection_info": null
    },
    {
        "uuid": "f09c3faad6fdbd8d05ab70c1dcffc19e",
        "title": "八月六日作四首 一",
        "author": "韩偓",
        "content": "日离黄道十年昏，敏手重开造化门。\n火帝动炉销劒戟，风师吹雨洗干坤。\n左牵犬马诚难测，右袒簪缨最负恩。\n丹笔不知谁定罪，莫留遗迹怨神孙。",
        "dynasty": "唐",
        "collection_info": null
    },
    {
        "uuid": "b1927f7730fbd0139af0d41482451d4e",
        "title": "八月六日作四首 二",
        "author": "韩偓",
        "content": "金虎挻灾不復论，构成狂猘犯车尘。\n御衣空惜侍中血，国玺几危皇后身。\n图霸未能知盗道，饰非唯欲害仁人。\n黄旗紫气今仍旧，免使老臣攀画轮。",
        "dynasty": "唐",
        "collection_info": null
    },
    {
        "uuid": "89247d5f114db674203c8605c3f5dcc1",
        "title": "八月六日作四首 三",
        "author": "韩偓",
        "content": "簪裾皆是汉公卿，尽作锋铓劒血醒。\n显负旧恩归乱主，难教新国用轻刑。\n穴中狡兔终须尽，井上婴儿岂自宁。\n底事亦疑惩未了，更应书罪在泉扃。",
        "dynasty": "唐",
        "collection_info": null
    },
    {
        "uuid": "315dd6c7a3c89066bf5519ed77b2220b",
        "title": "八月六日作四首 四",
        "author": "韩偓",
        "content": "坐看包藏负国恩，无才不得预经纶。\n袁安坠睫寻忧汉，贾谊濡毫但过秦。\n威凤鬼应遮矢射，灵犀天与隔埃尘。\n堤防瓜李能终始，免媿于心负此身。",
        "dynasty": "唐",
        "collection_info": null
    },
    {
        "uuid": "cd8067b5564ac5d69e064a723782f09d",
        "title": "驿步",
        "author": "韩偓",
        "content": "暂息征车病眼开，况穿松竹入楼台。\n江流灯影向东去，树递雨声从北来。\n物近刘舆招垢腻，风经庾亮汚尘埃。\n高情自古多惆怅，赖有南华养不材。",
        "dynasty": "唐",
        "collection_info": null
    },
    {
        "uuid": "3440e52d7d68b4c85195103422425240",
        "title": "访隐者遇沈醉书其门而归",
        "author": "韩偓",
        "content": "晓入江村觅钓翁，钓翁沈醉酒缸空。\n夜来风起闲花落，狼藉柴门鸟径中。",
        "dynasty": "唐",
        "collection_info": null
    },
    {
        "uuid": "f7226d8687f98e6fe8ac2c4505d08396",
        "title": "疎雨",
        "author": "韩偓",
        "content": "疎雨从东送疾雷，小庭凉气净莓苔。\n卷帘燕子穿人去，洗砚鱼儿触手来。\n但欲进贤求上赏，唯将拯溺作良媒。\n戎衣一挂清天下，傅野非无济世才。",
        "dynasty": "唐",
        "collection_info": null
    },
    {
        "uuid": "b8dcd23406ff7dbff2a1230392af22a9",
        "title": "南安寓止",
        "author": "韩偓",
        "content": "此地三年偶寄家，枳篱茅厂共桑麻。\n蝶矜翅暖徐窥草，蠭倚身轻凝看花。\n天近函关屯瑞气，水侵吴甸浸晴霞。\n岂知卜肆严夫子，潜指星机认海槎。",
        "dynasty": "唐",
        "collection_info": null
    },
    {
        "uuid": "01b86facad7240e84b7457c57b6bfc22",
        "title": "十月七日早起作时气疾初愈",
        "author": "韩偓",
        "content": "疾愈身轻觉数通，山无岚瘴海无风。\n阳精欲出阴精落，天地包含紫气中。",
        "dynasty": "唐",
        "collection_info": null
    },
    {
        "uuid": "3da12cc945b75c0dbc408e7788f05731",
        "title": "有感",
        "author": "韩偓",
        "content": "坚辞羽葆与吹铙，飜向天涯困繫匏。\n故老未曾忘炙背，何人终拟问苞茅。\n融风渐暖将迴雁，滫水犹腥近斩蛟。\n万里关山如咫尺，女床唯待凤归巢。",
        "dynasty": "唐",
        "collection_info": null
    },
    {
        "uuid": "ca735c19acbe3d89b71b4666ddf5f855",
        "title": "观鬬鸡偶作",
        "author": "韩偓",
        "content": "何曾解报稻粱恩，金距花冠气遏云。\n白日枭鸣无意问，唯将芥羽害同羣。",
        "dynasty": "唐",
        "collection_info": null
    },
    {
        "uuid": "f8d8202974bf7ae9930265c9207a2888",
        "title": "蜻蜓",
        "author": "韩偓",
        "content": "碧玉眼睛云母翅，轻于粉蝶瘦于蠭。\n坐来迎拂波光久，岂是殷勤为蓼丛。",
        "dynasty": "唐",
        "collection_info": null
    },
    {
        "uuid": "c70ebe885ed4b91ef9eba1272db1ce72",
        "title": "即目",
        "author": "韩偓",
        "content": "书墙暗记移花日，洗瓮先知酝酒期。\n须信闲人有忙事，早来衝雨觅渔师。",
        "dynasty": "唐",
        "collection_info": null
    },
    {
        "uuid": "9960c5a3c9bd1d62dcc78d9be18b06e9",
        "title": "寄邻庄道侣",
        "author": "韩偓",
        "content": "闻说经旬不启关，药窗谁伴醉开颜。\n夜来雪压村前竹，剩见溪南几尺山。",
        "dynasty": "唐",
        "collection_info": null
    },
    {
        "uuid": "bd810090561b4850f07c603907709880",
        "title": "初赴期集",
        "author": "韩偓",
        "content": "轻寒着背雨凄凄，九陌无尘未有泥。\n还是平时旧滋味，慢垂鞭袖过街西。",
        "dynasty": "唐",
        "collection_info": null
    },
    {
        "uuid": "54c6d4c7009cb270d957e7e2714f6e1e",
        "title": "惜花",
        "author": "韩偓",
        "content": "皱白离情高处切，腻香愁态静中深。\n眼随片片沿流去，恨满枝枝被雨淋。\n总得苔遮犹慰意，若教泥汚更伤心。\n临轩一醆悲春酒，明日池塘是绿阴。",
        "dynasty": "唐",
        "collection_info": null
    },
    {
        "uuid": "f2ba7203bd2089e1c94e4db5ec3a1aa9",
        "title": "半醉",
        "author": "韩偓",
        "content": "水向东流竟不迴，红颜白髮递相催。\n壮心暗逐高歌尽，往事空因半醉来。\n云护雁霜笼澹月，雨连莺晓落残梅。\n西楼怅望芳菲节，处处斜阳草似苔。",
        "dynasty": "唐",
        "collection_info": null
    },
    {
        "uuid": "0f91d6110f8ed89e7f53952c5402d2c2",
        "title": "春尽",
        "author": "韩偓",
        "content": "惜春连日醉昏昏，醒后衣裳见酒痕。\n细水浮花归别涧，断云含雨入孤村。\n人闲易有芳时恨，地胜难招自古魂。\n惭媿流莺相厚意，清晨犹为到西园。",
        "dynasty": "唐",
        "collection_info": null
    },
    {
        "uuid": "c4a012e57bdd5da1c4142ef4428d7ec2",
        "title": "睡起",
        "author": "韩偓",
        "content": "睡起墙阴下药阑，瓦松花白闭柴关。\n断年不出僧嫌癖，逐日无机鹤伴闲。\n尘土莫寻行止处，烟波长在梦魂间。\n终撑舴艋称渔叟，赊买湖心一崦山。",
        "dynasty": "唐",
        "collection_info": null
    },
    {
        "uuid": "62cd0f46dcf686be55b179f4716755e9",
        "title": "寄友人",
        "author": "韩偓",
        "content": "伤时惜别心交加，搘颐一向千咨嗟。\n旷野风吹寒食月，广庭烟着黄昏花。\n长拟醺酣遗世事，若为局促问生涯。\n夫君亦是多情者，几处将愁殢酒家。",
        "dynasty": "唐",
        "collection_info": null
    },
    {
        "uuid": "2a9bf07f5b23798089be366c60b93f64",
        "title": "见别离者因赠之",
        "author": "韩偓",
        "content": "征人草草尽戎装，征马萧萧立路傍。\n尊酒阑珊将远别，秋山迤逦更斜阳。\n白髭兄弟中年后，瘴海程途万里长。\n曾向天涯怀此恨，见君呜咽更凄凉。",
        "dynasty": "唐",
        "collection_info": null
    },
    {
        "uuid": "d9705a709868a82924cd466f83c75044",
        "title": "伤乱",
        "author": "韩偓",
        "content": "岸上花根总倒垂，水中花影几千枝。\n一枝一影寒山裏，野水野花清露时。\n故国几年犹战鬬，异乡终日见旌旗。\n交亲流落身羸病，谁在谁亡两不知。",
        "dynasty": "唐",
        "collection_info": null
    },
    {
        "uuid": "7dc2e22ea144637d9117822efb6b475c",
        "title": "南亭",
        "author": "韩偓",
        "content": "每日在南亭，南亭似僧院。\n人语静先闻，鸟啼深不见。\n松瘦石棱棱，山光溪淀淀。\n堑蔓坠长茸，岛花垂小蒨。\n行簪隐士冠，卧读先贤传。\n更有兴来时，取琴弹一徧。",
        "dynasty": "唐",
        "collection_info": null
    },
    {
        "uuid": "2a77f3322ffb386dde68a3a0c1d762da",
        "title": "太平谷中玩水上花",
        "author": "韩偓",
        "content": "山头水从云外落，水面花自山中来。\n一溪红点我独惜，几树蜜房谁见开。\n应有妖魂随暮雨，岂无香迹在苍苔。\n凝眸不觉斜阳尽，忘逐樵人蹑石回。",
        "dynasty": "唐",
        "collection_info": null
    },
    {
        "uuid": "b79595262beee2d845762723960f9028",
        "title": "雨",
        "author": "韩偓",
        "content": "坐来簌簌山风急，山雨随风暗原隰。\n树带繁声出竹闻，溪将大点穿篱入。\n饷妇寥翘布领寒，牧童拥肿蓑衣湿。\n此时高味共谁论，拥鼻吟诗空伫立。",
        "dynasty": "唐",
        "collection_info": null
    },
    {
        "uuid": "d05f65fdc93d4ea7285f446b9482b2dc",
        "title": "幽独",
        "author": "韩偓",
        "content": "幽独起侵晨，山莺啼更早。\n门巷掩萧条，落花满芳草。\n烟和魂共远，春与人同老。\n默默又依依，凄然此怀抱。",
        "dynasty": "唐",
        "collection_info": null
    },
    {
        "uuid": "8ea000f4ec8a0ad50179f0b46cc115e0",
        "title": "江行",
        "author": "韩偓",
        "content": "浪蹙青山江北岸，云含黑雨日西边。\n舟人偶语忧风色，行客无聊罢昼眠。\n争似槐花九衢裏，马蹄安稳慢垂鞭。",
        "dynasty": "唐",
        "collection_info": null
    },
    {
        "uuid": "6b967845aff10bc7ea52c0fb764fbc72",
        "title": "汉江行次",
        "author": "韩偓",
        "content": "村寺虽深已暗知，幡竿残日迥依依。\n沙头有庙青林合，驿步无人白鸟飞。\n牧笛自由随草远，渔歌得意扣舷归。\n竹园相接春波暖，痛忆家乡旧钓矶。",
        "dynasty": "唐",
        "collection_info": null
    },
    {
        "uuid": "06302d8e3b0ec5700db9f37c04d52d7c",
        "title": "偶题",
        "author": "韩偓",
        "content": "俟时轻进固相妨，实行丹心仗彼苍。\n萧艾转肥兰蕙瘦，可能天亦妬馨香。",
        "dynasty": "唐",
        "collection_info": null
    },
    {
        "uuid": "fea66efacdccbb740685c3fd8b48119e",
        "title": "湖南绝少含桃偶有人以新摘者见惠感事伤怀因成四韵",
        "author": "韩偓",
        "content": "时节虽同气候殊，不知堪荐寝园无。\n合充凤食留三岛，谁许莺偷过五湖。\n苦笋恐难同象匕，酪浆无復莹蠙珠。\n金銮岁岁长宣赐，忍泪看天忆帝都。",
        "dynasty": "唐",
        "collection_info": null
    },
    {
        "uuid": "c5d38d96f93db5aa9a4671d78d362e55",
        "title": "隰州新驿",
        "author": "韩偓",
        "content": "盛德已图形，胡为忽构兵。\n燎原虽自及，诛乱不无名。\n掷鼠须防误，连鸡莫惮惊。\n本期将系虏，末策但婴城。\n肘腋人情变，朝廷物论生。\n果闻荒谷缢，旋覩藁街烹。\n帝怒今方息，时危喜暂清。\n始终俱以此，天意甚分明。",
        "dynasty": "唐",
        "collection_info": null
    },
    {
        "uuid": "8aefee6442deed366c6e89ccf3b7aab8",
        "title": "乱后春日途经野塘",
        "author": "韩偓",
        "content": "世乱他乡见落梅，野塘晴暖独裴回。\n船衝水鸟飞还住，袖拂杨花去却来。\n季重旧游多丧逝，子山新赋极悲哀。\n眼看朝市成陵谷，始信昆明是劫灰。",
        "dynasty": "唐",
        "collection_info": null
    },
    {
        "uuid": "946bc32731c714428a7ff680659d6e08",
        "title": "赠易卜崔江处士",
        "author": "韩偓",
        "content": "白首穷经通秘义，青山养老度危时。\n门传组绶身能退，家学渔樵迹更奇。\n四海尽闻龟策妙，九霄堪叹鹤书迟。\n壶中日月将何用，借与闲人试一窥。",
        "dynasty": "唐",
        "collection_info": null
    },
    {
        "uuid": "0b8f50a85ebde3b071e9cd5096501b2b",
        "title": "过临淮故里",
        "author": "韩偓",
        "content": "交游昔岁已凋零，第宅今来亦变更。\n旧庙荒凉时飨绝，诸孙饥冻一官成。\n五湖竟负他年志，百战空垂异代名。\n荣盛几何流落久，遣人襟抱薄浮生。",
        "dynasty": "唐",
        "collection_info": null
    },
    {
        "uuid": "eeb3bf3694ef0f1ab8a2eb9fd98f058b",
        "title": "赠湖南李思齐处士",
        "author": "韩偓",
        "content": "两板船头浊酒壶，七丝琴畔白髭鬚。\n三春日日黄梅雨，孤客年年青草湖。\n燕侠冰霜难狎近，楚狂锋刃触凡愚。\n知余绝粒窥仙事，许到名山看药鑪。",
        "dynasty": "唐",
        "collection_info": null
    },
    {
        "uuid": "f690d4d53b21c138f9d509b2b96cbb6e",
        "title": "乱后却至近甸有感",
        "author": "韩偓",
        "content": "狂童容易犯金门，比屋齐人作旅魂。\n夜户不扃生茂草，春渠自溢浸荒园。\n关中忽见屯边卒，塞外飜闻有汉村。\n堪恨无情清渭水，渺茫依旧绕秦原。",
        "dynasty": "唐",
        "collection_info": null
    },
    {
        "uuid": "ed1bf047aca5fc43ab8bb11e9b5a72fb",
        "title": "同年前虞部李郎中自长沙赴行在余以紫石砚赠之赋诗代书",
        "author": "韩偓",
        "content": "斧柯新样胜珠玑，堪赞星郎染翰时。\n不向东垣修直疏，即须西掖草妍词。\n紫光称近丹青笔，声韵宜裁锦绣诗。\n蓬岛侍臣今放逐，羡君迴去逼龙墀。",
        "dynasty": "唐",
        "collection_info": null
    },
    {
        "uuid": "856ac0865f587d2c85f59232762a2b52",
        "title": "甲子岁夏五月自长沙抵醴陵贵就深僻以便疎慵由道林之南步步胜绝去绿口分东入南小江山水益秀村篱之次忽见紫薇花因思玉堂及西掖厅前皆植是花遂赋诗四韵聊寄知心",
        "author": "韩偓",
        "content": "职在内庭宫阙下，厅前皆种紫薇花。\n眼明忽傍渔家见，魂断方惊魏阙赊。\n浅色晕成宫裏锦，浓香染着洞中霞。\n此行若遇支机石，又被君平验海槎。",
        "dynasty": "唐",
        "collection_info": null
    },
    {
        "uuid": "d1a3dca5ad3ffaae33f4150ce6fa8754",
        "title": "和王舍人抚州饮席赠韦司空",
        "author": "韩偓",
        "content": "楼台掩映入春寒，丝竹铮鏦向夜阑。\n席上弟兄皆杞梓，花前宾客尽鸳鸾。\n孙弘莫惜频开閤，韩信终期别筑坛。\n削玉风姿官水土，黑头公自古来难。",
        "dynasty": "唐",
        "collection_info": null
    },
    {
        "uuid": "35428ce26f13e220efb7401d1962a4ea",
        "title": "避地寒食",
        "author": "韩偓",
        "content": "避地淹留已自悲，况逢寒食欲霑衣。\n浓春孤馆人愁坐，斜日空园花乱飞。\n路远渐忧知己少，时危又与赏心违。\n一名所繫无穷事，争敢当年便息机。",
        "dynasty": "唐",
        "collection_info": null
    },
    {
        "uuid": "9b517cdb6f397a1d9433130d7afc199d",
        "title": "山驿",
        "author": "韩偓",
        "content": "参差西北数行雁，寥落东方几片云。\n迭石小松张水部，暗山寒雨李将军。\n秋花粉黛宜无味，独鸟笙簧称静闻。\n潇洒襟怀遗世虑，驿楼红叶自纷纷。",
        "dynasty": "唐",
        "collection_info": null
    },
    {
        "uuid": "eb536286d3a87c3836dc191ccb548a78",
        "title": "早发蓝关",
        "author": "韩偓",
        "content": "关门愁立候鸡鸣，搜景驰魂入杳冥。\n云外日随千里雁，山根霜共一潭星。\n路盘暂见樵人火，栈转时闻驿使铃。\n自问辛勤缘底事，半年驱马傍长亭。",
        "dynasty": "唐",
        "collection_info": null
    },
    {
        "uuid": "31e72c75af30faa92c85382cdb52a6e4",
        "title": "深村",
        "author": "韩偓",
        "content": "甘向深村固不材，犹胜摧折傍尘埃。\n清宵翫月唯红叶，永日关门但绿苔。\n幽院菊荒同寂寞，野桥僧去独裴回。\n隔篱农叟遥相贺，□□□□膏雨来。",
        "dynasty": "唐",
        "collection_info": null
    },
    {
        "uuid": "6d8b3f9e5d1de1db10cfa3736bd79686",
        "title": "重游曲江",
        "author": "韩偓",
        "content": "追寻前事立江汀，渔者应闻太息声。\n避客野鸥如有感，损花微雪似无情。\n疎林自觉长堤在，春水空连古岸平。\n惆怅引人还到夜，鞭鞘风冷柳烟轻。",
        "dynasty": "唐",
        "collection_info": null
    },
    {
        "uuid": "caf75e25fba4d99f2c7690b93ad1d85b",
        "title": "三月",
        "author": "韩偓",
        "content": "辛夷纔谢小桃发，蹋青过后寒食前。\n四时最好是三月，一去不迴唯少年。\n吴国地遥江接海，汉陵魂断草连天。\n新愁旧恨真无奈，须就邻家瓮底眠。",
        "dynasty": "唐",
        "collection_info": null
    },
    {
        "uuid": "f70ca14f6fc8a0e5b31e3f0df8616bd7",
        "title": "秋村",
        "author": "韩偓",
        "content": "稻垄蓼红沟水清，荻园叶白秋日明。\n空坡路细见骑过，远田人静闻水行。\n柴门狼藉牛羊气，竹坞幽深鸡犬声。\n绝粒看经香一炷，心知无事即长生。",
        "dynasty": "唐",
        "collection_info": null
    },
    {
        "uuid": "c02475382711b8a5cf57e64df8dbca82",
        "title": "残花",
        "author": "韩偓",
        "content": "余霞残雪几多在，蔫香冶态犹无穷。\n黄昏月下惆怅白，清明雨后寥𤞚红。\n树底草齐千片净，墙头风急数枝空。\n西园此日伤心处，一曲高歌水向东。",
        "dynasty": "唐",
        "collection_info": null
    },
    {
        "uuid": "06b7bcad9744d3092e13057b282e5494",
        "title": "夜船",
        "author": "韩偓",
        "content": "野云低迷烟苍苍，平波挥目如凝霜。\n月明船上帘幕卷，露重岸头花木香。\n村远夜深无火烛，江寒坐久换衣裳。\n诚知不觉天将曙，几簇青山雁一行。",
        "dynasty": "唐",
        "collection_info": null
    },
    {
        "uuid": "31ebeec73499c1f5aab8d8f599e98004",
        "title": "伤春",
        "author": "韩偓",
        "content": "三月光景不忍看，五陵春色何摧残。\n穷途得志反惆怅，饮席话旧多阑珊。\n中酒向阳成美睡，惜花衝雨觉伤寒。\n野棠飞尽蒲根暖，寂寞南溪倚钓竿。",
        "dynasty": "唐",
        "collection_info": null
    },
    {
        "uuid": "fcfa04234424b4c08d75c9055146ad73",
        "title": "归紫阁下",
        "author": "韩偓",
        "content": "一笈携归紫阁峰，马蹄闲慢水溶溶。\n黄昏后见山田火，胧{月悤}时闻县郭钟。\n瘦竹迸生僧坐石，野藤缠杀鹤翘松。\n钓矶自别经秋雨，长得莓苔更几重。",
        "dynasty": "唐",
        "collection_info": null
    },
    {
        "uuid": "ea32274fd05e633a903229c7e3c10dcc",
        "title": "夜坐",
        "author": "韩偓",
        "content": "天似空江星似波，时时珠露滴圆荷。\n平生踪迹慕真隐，此夕襟怀深自多。\n格是厌厌饶酒病，终须的的学渔歌。\n无名无位堪休去，犹拟朝衣换钓蓑。",
        "dynasty": "唐",
        "collection_info": null
    },
    {
        "uuid": "0c3ab896d1489e79050407fd2c5875d2",
        "title": "午寝梦江外兄弟",
        "author": "韩偓",
        "content": "长夏居闲门不开，绕门青草绝尘埃。\n空庭日午独眠觉，旅梦天涯相见迴。\n鬓向此时应有雪，心从别处即成灰。\n如何水陆三千里，几月书邮始一来。",
        "dynasty": "唐",
        "collection_info": null
    },
    {
        "uuid": "485a91d1140189090e66611af1f8b50d",
        "title": "曲江夜思",
        "author": "韩偓",
        "content": "鼓声将绝月斜痕，园外闲坊半掩门。\n池裏红莲凝白露，苑中青草伴黄昏。\n林塘阒寂偏宜夜，烟火稀疎便似村。\n大抵世间幽独景，最关诗思与离魂。",
        "dynasty": "唐",
        "collection_info": null
    },
    {
        "uuid": "1c9cf80b9d918f11b2592fafff5c5c17",
        "title": "过汉口",
        "author": "韩偓",
        "content": "浊世清名一概休，古今飜覆剩堪愁。\n年年春浪来巫峡，日日残阳过沔州。\n居杂商徒偏富庶，地多词客自风流。\n联翩半世腾腾过，不在渔船即酒楼。",
        "dynasty": "唐",
        "collection_info": null
    },
    {
        "uuid": "b3a2d018bd192c235652e4656f585847",
        "title": "惜春",
        "author": "韩偓",
        "content": "愿言未偶非高卧，多病无憀选胜游。\n一夜雨声三月尽，万般人事五更头。\n年踰弱冠即为老，节过清明却似秋。\n应是西园花已落，满溪红片向东流。",
        "dynasty": "唐",
        "collection_info": null
    },
    {
        "uuid": "b2d080feeb6ae0a692726321d254c2f3",
        "title": "及第过堂日作",
        "author": "韩偓",
        "content": "早随真侣集蓬瀛，阊阖门开尚见星。\n龙尾楼台迎晓日，鳌头宫殿入青冥。\n暗惊凡骨升仙籍，忽讶麻衣谒相庭。\n百辟敛容开路看，片时辉赫胜图形。",
        "dynasty": "唐",
        "collection_info": null
    },
    {
        "uuid": "d35263217e80e4c58438c419e987131b",
        "title": "夏课成感怀",
        "author": "韩偓",
        "content": "别离终日心忉忉，五湖烟波归梦劳。\n凄凉身事夏课毕，濩落生涯秋风高。\n居世无媒多困踬，昔贤因此亦号咷。\n谁怜愁苦多衰改，未到潘年有二毛。",
        "dynasty": "唐",
        "collection_info": null
    },
    {
        "uuid": "c45d9d03df81aa904d67a8cd33932a86",
        "title": "离家第二日却寄诸兄弟",
        "author": "韩偓",
        "content": "睡起褰帘日出时，今辰初恨间容辉。\n千行泪激傍人感，一点心随健步归。\n却望山川空黯黯，迴看僮仆亦依依。\n定知兄弟高楼上，遥指征途羡鸟飞。",
        "dynasty": "唐",
        "collection_info": null
    },
    {
        "uuid": "166fa43cb4c2ef5433c7c531bd45e07f",
        "title": "游江南水陆院",
        "author": "韩偓",
        "content": "早于喧杂是深雠，犹恐行藏坠俗流。\n高寺懒为携酒去，名山长恨送人游。\n关河见月空垂泪，风雨看花欲白头。\n除却祖师心法外，浮生何处不堪愁。",
        "dynasty": "唐",
        "collection_info": null
    },
    {
        "uuid": "caf48645e381fe72de93aed450c7a2ff",
        "title": "江南送别",
        "author": "韩偓",
        "content": "江南行止忽相逢，江馆棠棃叶正红。\n一笑共嗟成往事，半酣相顾似衰翁。\n关山月皎清风起，送别人归野渡空。\n大抵多情应易老，不堪岐路数西东。",
        "dynasty": "唐",
        "collection_info": null
    },
    {
        "uuid": "f56dadc162e9f33b10773d99c6a6b139",
        "title": "格卑",
        "author": "韩偓",
        "content": "格卑尝恨足牵仍，欲学忘情似不能。\n入意云山输画匠，动人风月羡琴僧。\n南朝峻洁推弘景，东晋清狂数季鹰。\n惆怅后尘流落尽，自抛怀抱醉懵腾。",
        "dynasty": "唐",
        "collection_info": null
    },
    {
        "uuid": "ce0a1f1522becaa359a59e8bc357b0dd",
        "title": "冬日",
        "author": "韩偓",
        "content": "萧条古木衔斜日，戚沥晴寒滞早梅。\n愁处雪烟连野起，静时风竹过墙来。\n故人每忆心先见，新酒偷尝手自开。\n景状入诗兼入画，言情不尽恨无才。",
        "dynasty": "唐",
        "collection_info": null
    },
    {
        "uuid": "93fd0364a4dae33a847ff01d1f67af9a",
        "title": "再止庙居",
        "author": "韩偓",
        "content": "去值秋风来值春，前时今日共销魂。\n颓坦古柏疑山关，高柳鸣鸦似水村。\n菜甲未齐初出叶，树阴方合掩重门。\n幽深冻馁皆推分，静者还应为讨论。",
        "dynasty": "唐",
        "collection_info": null
    },
    {
        "uuid": "cd2031a1daece843c7746bfce0fce185",
        "title": "老将",
        "author": "韩偓",
        "content": "折枪黄马倦尘埃，掩耳凶徒怕疾雷。\n雪密酒酣偷号去，月明衣冷斫营回。\n行驱貔虎披金甲，立听笙歌掷玉杯。\n坐久不须轻矍铄，至今双擘硬弓开。",
        "dynasty": "唐",
        "collection_info": null
    },
    {
        "uuid": "4d74d7094bdc8c3528efe69672f85557",
        "title": "边上看猎赠元戎",
        "author": "韩偓",
        "content": "绣帘临晓觉新霜，便遣移厨较猎场。\n燕卒铁衣围汉相，鲁儒戎服从梁王。\n搜山闪闪旗头远，出树斑斑豹尾长。\n赞获一声连朔漠，贺杯环骑舞优倡。\n军迴野静秋天白，角怨城遥晚照黄。\n红袖拥门持烛炬，解劳今夜宴华堂。",
        "dynasty": "唐",
        "collection_info": null
    },
    {
        "uuid": "b39b7837b0df538f9fda738cde1887a2",
        "title": "余自刑部员外郎为权所挤值盘石出镇藩屏朝选宾佐以余充职掌记郁郁不乐因成长句寄所知",
        "author": "韩偓",
        "content": "正叨清级忽从戎，况与燕台事不同。\n开口谩劳矜道在，抚膺唯合哭途穷。\n操心未省趋浮俗，点额尤惭自至公。",
        "dynasty": "唐",
        "collection_info": null
    },
    {
        "uuid": "a6d0c2b436f3fc02cc41e1f65be58012",
        "title": "北齐二首 一",
        "author": "韩偓",
        "content": "任道骄奢必败亡，且将繁盛悦嫔嫱。\n几千籢镜成楼柱，六十间云号殿廊。\n后主猎迴初按乐，胡姬酒醒更新妆。\n绮罗堆裏春风畔，年少多情一帝王。",
        "dynasty": "唐",
        "collection_info": null
    },
    {
        "uuid": "a3277441e0f2bfcd1aa3a77c6e65ef07",
        "title": "北齐二首 二",
        "author": "韩偓",
        "content": "神器传时异至公，败亡安可怨悤悤。\n犯寒猎士朝频戮，告急军书夜不通。\n幷部义旗遮日暗，邺城飞燄照天红。\n周朝将相还无体，宁死何须入铁笼。",
        "dynasty": "唐",
        "collection_info": null
    },
    {
        "uuid": "54a99526bdf9529951208510ee6c5745",
        "title": "寄京城亲友二首 一",
        "author": "韩偓",
        "content": "苦吟看坠叶，寥落共天涯。\n壮岁空为客，初寒更忆家。\n雨墙经月藓，山菊向阳花。\n因味碧云句，伤哉后会赊。",
        "dynasty": "唐",
        "collection_info": null
    },
    {
        "uuid": "665edf461023c611bcc4032ba743c455",
        "title": "寄京城亲友二首 二",
        "author": "韩偓",
        "content": "相思凡几日，日欲咏离衿。\n直得吟成病，终难状此心。\n解衣悲缓带，搔首闷遗簪。\n西岭斜阳外，潜疑是故林。",
        "dynasty": "唐",
        "collection_info": null
    },
    {
        "uuid": "929b34fa9c9e6b771dbe6d9e7b1947c7",
        "title": "野寺",
        "author": "韩偓",
        "content": "野寺看红叶，县城闻捣衣。\n自怜痴病苦，犹共赏心违。\n高阁正临夜，前山应落晖。\n离情在烟鸟，遥入故关飞。",
        "dynasty": "唐",
        "collection_info": null
    },
    {
        "uuid": "b11bba61d1d061bcd22710d8dfd6a7fc",
        "title": "吴郡怀古",
        "author": "韩偓",
        "content": "主暗臣忠枉就刑，遂教强国醉中倾。\n人亡建业空城在，花落西江春水平。\n万古壮夫犹抱恨，至今词客尽伤情。\n徒劳铁锁长千尺，不觉楼船下晋兵。",
        "dynasty": "唐",
        "collection_info": null
    },
    {
        "uuid": "8e43d72710e0e7a5b93903ad480aa8be",
        "title": "守愚",
        "author": "韩偓",
        "content": "深院寥寥竹荫廊，披衣欹枕过年芳。\n守愚不觉世途险，无事始知春日长。\n一亩落花围隙地，半竿浓日界空墙。\n今来自责趋时懒，飜恨松轩书满床。",
        "dynasty": "唐",
        "collection_info": null
    },
    {
        "uuid": "43300bfbb04cc5d5f8b8afb75894a815",
        "title": "村居",
        "author": "韩偓",
        "content": "二月三月雨晴初，舍南舍北唯平芜。\n前懽入望盈千恨，胜景牵心非一途。\n日照神堂闻啄木，风含社树叫提壶。\n行看旦夕棃霜发，犹有山寒伤酒垆。",
        "dynasty": "唐",
        "collection_info": null
    },
    {
        "uuid": "789c610f07685592c8b18dcbe4efea99",
        "title": "离家",
        "author": "韩偓",
        "content": "八月初长夜，千山第一程。\n款颜唯有梦，怨泣却无声。\n祖席诸宾散，空郊匹马行。\n自怜非达识，局促为浮名。",
        "dynasty": "唐",
        "collection_info": null
    },
    {
        "uuid": "ab6fc0266ac516987c2da16bdd83f042",
        "title": "秋雨内宴",
        "author": "韩偓",
        "content": "一带清风入画堂，撼真珠箔碎玎珰。\n更看槛外霏霏雨，似劝须教醉玉觞。",
        "dynasty": "唐",
        "collection_info": null
    },
    {
        "uuid": "493e2c29bcc79c20acf8fd64bc835a34",
        "title": "寒食日沙县雨中看蔷薇",
        "author": "韩偓",
        "content": "何处遇蔷薇，殊乡冷节时。\n雨声笼锦帐，风势偃罗帏。\n通体全无力，酡颜不自持。\n绿疎微露刺，红密欲藏枝。\n惬意凭阑久，贪吟放醆迟。\n旁人应见讶，自醉自题诗。",
        "dynasty": "唐",
        "collection_info": null
    },
    {
        "uuid": "fae30ee71f1ffcd71fc1422ce97de740",
        "title": "地炉",
        "author": "韩偓",
        "content": "两星残火地炉畔，梦断背灯重拥衾。\n侧听空堂闻静响，似敲疎磬褭清音。\n风灯有影随笼转，腊雪无声逐夜深。\n禅客钓翁徒自好，那知此际湛然心。",
        "dynasty": "唐",
        "collection_info": null
    },
    {
        "uuid": "5045694c7788bcee48f44f919de9f3fe",
        "title": "隰州新驿赠刺史",
        "author": "韩偓",
        "content": "贤侯新换古长亭，先定心机指顾成。\n高义尽招秦逐客，旷怀偏接鲁诸生。\n萍蓬到此销离恨，燕雀飞来带喜声。\n却笑昔贤交易极，一开东閤便垂名。",
        "dynasty": "唐",
        "collection_info": null
    },
    {
        "uuid": "f609e3406fdf695e9e46e309fe72116d",
        "title": "草书屏风",
        "author": "韩偓",
        "content": "何处一屏风，分明怀素踪。\n虽多尘色染，犹见墨痕浓。\n怪石奔秋涧，寒藤挂古松。\n若教临水畔，字字恐成龙。",
        "dynasty": "唐",
        "collection_info": null
    },
    {
        "uuid": "33d112bc1b0dbe18485f2591e7e04d3a",
        "title": "永明禅师房",
        "author": "韩偓",
        "content": "景色方妍媚，寻真出近郊。\n宝香炉上爇，金磬佛前敲。\n蔓草棱山径，晴云拂树梢。\n支公禅寂处，时有鹤来巢。",
        "dynasty": "唐",
        "collection_info": null
    },
    {
        "uuid": "d8d76b011ef98115bf458ba0d4025f23",
        "title": "登楼有题",
        "author": "韩偓",
        "content": "暑气檐前过，蝉声树杪交。\n待潮生浦口，看雨过山坳。\n才见兰舟动，仍闻桂檝敲。\n窣云朱槛好，终覩凤来巢。",
        "dynasty": "唐",
        "collection_info": null
    },
    {
        "uuid": "60193e4885fdcb030d74ddd4f512c657",
        "title": "朝退书怀",
        "author": "韩偓",
        "content": "鹤帔星冠羽客装，寝楼西畔坐书堂。\n山禽养久知人唤，窗竹芟多漏月光。\n粉壁不题新拙恶，小屏唯录古篇章。\n孜孜莫患劳心力，富国安民理道长。",
        "dynasty": "唐",
        "collection_info": null
    },
    {
        "uuid": "90e004371699f129e9391d153ce1100b",
        "title": "元夜即席",
        "author": "韩偓",
        "content": "元宵清景亚元正，丝雨霏霏向晚倾。\n桂兔韬光云叶重，烛龙衔耀月轮明。\n烟空但仰如膏润，绮席都忘滴砌声。\n更待今宵开霁后，九衢车马未妨行。",
        "dynasty": "唐",
        "collection_info": null
    },
    {
        "uuid": "b8defd08b144614ffbacc394570b7894",
        "title": "大庆堂赐宴元珰而有诗呈吴越王",
        "author": "韩偓",
        "content": "非为亲贤展绮筵，恆常宁敢恣游盘。\n绿搓杨柳绵初輭，红晕樱桃粉未干。\n谷鸟乍啼声似涩，甘霖方霁景犹寒。\n笙歌风紧人酣醉，却绕珍丛烂熳看。",
        "dynasty": "唐",
        "collection_info": null
    },
    {
        "uuid": "f0a5eeb2943f9d241e42338e80158e38",
        "title": "又和大庆堂赐宴元珰而有诗呈吴越王",
        "author": "韩偓",
        "content": "樱桃花下会亲贤，风远铜乌转露盘。\n蝶下粉墙梅乍坼，蚁浮金斝酒难干。\n云和缓奏泉声咽，珠箔低垂水影寒。\n狂简斐然吟咏足，却邀羣彦重吟看。",
        "dynasty": "唐",
        "collection_info": null
    },
    {
        "uuid": "12e031188f7f658dcb2e45b33a4076a0",
        "title": "再和大庆堂赐宴元珰而有诗呈吴越王",
        "author": "韩偓",
        "content": "我有嘉宾宴乍欢，画帘纹细凤双盘。\n影笼沼沚修篁密，声透笙歌羯鼓干。\n散后便依书箧寐，渴来潜想玉壶寒。\n樱桃零落红桃媚，更俟旬余共醉看。",
        "dynasty": "唐",
        "collection_info": null
    },
    {
        "uuid": "9ee290a8740263af0ba5d4ae41605d3c",
        "title": "重和大庆堂赐宴元珰而有诗呈吴越王",
        "author": "韩偓",
        "content": "冷宴殷勤展小园，舞鞇柔輭綵虬盘。\n篸花尽日疑头重，病酒经宵觉口干。\n嘉树倚楼青琐暗，晚云藏雨碧山寒。\n文章天子文章别，八米卢郎未可看。",
        "dynasty": "唐",
        "collection_info": null
    },
    {
        "uuid": "bd7b63198bb26d8b853e33e66515f778",
        "title": "余作探使以缭绫手帛子寄贺因而有诗",
        "author": "韩偓",
        "content": "解寄缭绫小字封，探花筵上映春丛。\n黛眉印在微微绿，檀口消来薄薄红。\n缏处直应心共紧，砑时兼恐汗先融。\n帝台春尽还东去，却繫帬腰伴雪胷。",
        "dynasty": "唐",
        "collection_info": null
    },
    {
        "uuid": "4f9eb73388ac2b24e616e83eb0b505fe",
        "title": "别锦儿",
        "author": "韩偓",
        "content": "一尺红绡一首诗，赠君相别两相思。\n画眉今日空留语，解佩他年更可期。\n临去莫论交颈意，清歌休着断肠词。\n出门何事休惆怅，曾梦良人折桂枝。",
        "dynasty": "唐",
        "collection_info": null
    },
    {
        "uuid": "fbd2b1db6a275db230ade37119c19e6a",
        "title": "闲步",
        "author": "韩偓",
        "content": "庄南纵步游荒野，独鸟寒烟轻惹惹。\n傍山疎雨湿秋花，僻路浅泉浮败果。\n樵人相见指惊麏，牧童四散收嘶马。\n一壶倾尽未能归，黄昏更望诸峰火。",
        "dynasty": "唐",
        "collection_info": null
    },
    {
        "uuid": "1f3c9e4ad083cf087b9792ba8d3620c9",
        "title": "干宁三年丙辰在奉天重围作",
        "author": "韩偓",
        "content": "仗劒夜巡城，衣襟满霜霰。\n贼火徧郊垧，飞燄侵星汉。\n积雪似空江，长林如断岸。\n独凭女墙头，思家起长叹。",
        "dynasty": "唐",
        "collection_info": null
    },
    {
        "uuid": "cbff1960ab8bcd387fbdfe88c96ae32c",
        "title": "雨中",
        "author": "韩偓",
        "content": "青桐承雨声，声声何重迭。\n疎滴下高枝，次打敧低叶。\n鸟湿更梳翎，人愁方拄颊。\n独自上西楼，风襟寒帖帖。",
        "dynasty": "唐",
        "collection_info": null
    },
    {
        "uuid": "f79ccf341f0ea25277eda863a83135cb",
        "title": "与僧",
        "author": "韩偓",
        "content": "江海扁舟客，云山一衲僧。\n相逢两无语，若箇是南能。",
        "dynasty": "唐",
        "collection_info": null
    },
    {
        "uuid": "23927b178ad9fea9d1fe3c73ea2d1d5d",
        "title": "晚岸",
        "author": "韩偓",
        "content": "揭起青𦪪上岸头，野花和雨冷修修。\n春江一夜无波浪，校得行人分外愁。",
        "dynasty": "唐",
        "collection_info": null
    },
    {
        "uuid": "30067d623a82ffd9bd24aa41c3bae2d3",
        "title": "仙山",
        "author": "韩偓",
        "content": "一炷心香洞府开，偃松皱涩半莓苔。\n水清无底山如削，始有仙人骑鹤来。",
        "dynasty": "唐",
        "collection_info": null
    },
    {
        "uuid": "9593835dea3be7647e21ecd12eccf0a8",
        "title": "过茂陵",
        "author": "韩偓",
        "content": "不悲霜露但伤春，孝理何因感兆民。\n景帝龙髯消息断，异香空见李夫人。",
        "dynasty": "唐",
        "collection_info": null
    },
    {
        "uuid": "3584bae7dfc83d37352024abad0ce1c6",
        "title": "曲江秋日",
        "author": "韩偓",
        "content": "斜烟缕缕鹭鸶栖，藕叶枯香折野泥。\n有箇高僧入图画，把经吟立水塘西。",
        "dynasty": "唐",
        "collection_info": null
    },
    {
        "uuid": "558012b119d20ff8156c21b6b4280fe2",
        "title": "流年",
        "author": "韩偓",
        "content": "三月伤心仍晦日，一春多病更阴天。\n雄豪亦有流年恨，况是离魂易黯然。",
        "dynasty": "唐",
        "collection_info": null
    },
    {
        "uuid": "eb7844a09639f486c87f0b0c0cbdcb93",
        "title": "商山道中",
        "author": "韩偓",
        "content": "云横峭壁水平铺，渡口人家日欲晡。\n却忆往年看粉本，始知名画有工夫。",
        "dynasty": "唐",
        "collection_info": null
    },
    {
        "uuid": "7c2f1cc8f8919f2110fdce55ae521a16",
        "title": "招隐",
        "author": "韩偓",
        "content": "立意忘机机已生，可能朝市污高情。\n时人未会严陵志，不钓鲈鱼只钓名。",
        "dynasty": "唐",
        "collection_info": null
    },
    {
        "uuid": "f9df547d7d7d8819de6c0c6cc3f00727",
        "title": "雨村",
        "author": "韩偓",
        "content": "雁行斜拂雨村楼，帘下三重幕一钩。\n倚柱不知身半湿，黄昏独自未迴头。",
        "dynasty": "唐",
        "collection_info": null
    },
    {
        "uuid": "d300a331668ea5f2670964eabf4bc863",
        "title": "使风",
        "author": "韩偓",
        "content": "茶烟睡觉心无事，一卷黄庭在手中。\n敧枕卷帘江万里，舟人不语满帆风。",
        "dynasty": "唐",
        "collection_info": null
    },
    {
        "uuid": "15e935885c69d3d6552768f3049b4b7c",
        "title": "阻风",
        "author": "韩偓",
        "content": "平生情趣羡渔师，此日烟江惬所思。\n肥鳜香秔小艛艓，断肠滋味阻风时。",
        "dynasty": "唐",
        "collection_info": null
    },
    {
        "uuid": "96b8f805dda3401dc3bf96eae474ee58",
        "title": "幷州",
        "author": "韩偓",
        "content": "戍旗青草接榆关，雨裏幷州四月寒。\n谁会凭阑潜忍泪，不胜天际似江干。",
        "dynasty": "唐",
        "collection_info": null
    },
    {
        "uuid": "98bc2e194bd0dd6d8417d0513583bf88",
        "title": "夏夜",
        "author": "韩偓",
        "content": "猛风飘电黑云生，霎霎高林簇雨声。\n夜久雨休风又定，断云流月却斜明。",
        "dynasty": "唐",
        "collection_info": null
    },
    {
        "uuid": "f48723890efb4836bcc08e7a59034ee3",
        "title": "阑干",
        "author": "韩偓",
        "content": "埽花虽恨夜来雨，把酒却怜晴后寒。\n吴质谩言愁得病，当时犹不凭阑干。",
        "dynasty": "唐",
        "collection_info": null
    },
    {
        "uuid": "5462a457503263aa68b1aa97763a265f",
        "title": "以庭前海棠棃花一枝寄李十九员外",
        "author": "韩偓",
        "content": "二月春风澹荡时，旅人虚对海棠棃。\n不如寄与星郎去，想得朝回正画眉。",
        "dynasty": "唐",
        "collection_info": null
    },
    {
        "uuid": "af0d83a53cf6de17e2e8aa4ef6cb6a84",
        "title": "驿楼",
        "author": "韩偓",
        "content": "流云溶溶水悠悠，故乡千里空迴头。\n三更犹凭阑干月，泪满关山孤驿楼。",
        "dynasty": "唐",
        "collection_info": null
    },
    {
        "uuid": "3897c78f9b999116b7b646c7065cf4ce",
        "title": "频访卢秀才",
        "author": "韩偓",
        "content": "药诀棊经思致论，柳腰莲脸本忘情。\n频频强入风流坐，酒肆应疑阮步兵。",
        "dynasty": "唐",
        "collection_info": null
    },
    {
        "uuid": "8e340cfa42c5564ad5c9af2c4662ebe3",
        "title": "荅友人见寄酒",
        "author": "韩偓",
        "content": "虽可忘忧矣，其如作病何。\n淋漓满襟袖，更发楚狂歌。",
        "dynasty": "唐",
        "collection_info": null
    },
    {
        "uuid": "1d290fa37359d3ca6f4e8b2f90f264da",
        "title": "野钓",
        "author": "韩偓",
        "content": "细雨桃花水，轻鸥逆浪飞。\n风头阻归棹，坐睡倚蓑衣。",
        "dynasty": "唐",
        "collection_info": null
    },
    {
        "uuid": "3d406d5e59c02cb1e1df5fcfd5193743",
        "title": "曲江晚思",
        "author": "韩偓",
        "content": "云物阴寂历，竹木寒青苍。\n水冷鹭鸶立，烟月愁昏黄。",
        "dynasty": "唐",
        "collection_info": null
    },
    {
        "uuid": "68831dd69893effcce4ac48e10422983",
        "title": "赠友人",
        "author": "韩偓",
        "content": "莫嫌谈笑与经过，却恐闲多病亦多。\n若遣心中无一事，不知争奈日长何。",
        "dynasty": "唐",
        "collection_info": null
    },
    {
        "uuid": "6235a0f09d612664cdb3566570906f8e",
        "title": "半睡",
        "author": "韩偓",
        "content": "眉山暗澹向残灯，一半云鬟坠枕棱。\n四体着人娇欲泣，自家揉损砑缭绫。",
        "dynasty": "唐",
        "collection_info": null
    },
    {
        "uuid": "4d34904758486083b83cf22c3ef61b64",
        "title": "已凉",
        "author": "韩偓",
        "content": "愁多却讶天凉早，思倦飜嫌夜漏迟。\n何处山川孤馆裏，向灯弯尽一双眉。",
        "dynasty": "唐",
        "collection_info": null
    },
    {
        "uuid": "5986e5ca78ebde9617b622c36a4ebf91",
        "title": "寄禅师",
        "author": "韩偓",
        "content": "从无入有云峰聚，已有还无电火销。\n销聚本来皆是幻，世间闲口漫嚣嚣。",
        "dynasty": "唐",
        "collection_info": null
    },
    {
        "uuid": "3ea968bea1bf63cc77837cce15853cd2",
        "title": "访明公大德",
        "author": "韩偓",
        "content": "寸髮如霜袒右肩，倚肩筇竹貌怡然。\n悬灯深屋夜分坐，移榻向阳斋后眠。\n刮膜且扬三毒论，摄心徐指二宗禅。\n清凉药分能知味，各自胷中有醴泉。",
        "dynasty": "唐",
        "collection_info": null
    },
    {
        "uuid": "31b8824487c63beb273460e709f4f1d0",
        "title": "大酺乐",
        "author": "韩偓",
        "content": "晚日催弦管，春风入绮罗。\n杏花如有意，偏落舞衫多。",
        "dynasty": "唐",
        "collection_info": null
    },
    {
        "uuid": "388025dda8010b96f2353151557ebfed",
        "title": "思归乐",
        "author": "韩偓",
        "content": "泪滴珠难尽，容殊玉易销。\n傥随明月去，莫道梦魂遥。",
        "dynasty": "唐",
        "collection_info": null
    },
    {
        "uuid": "40a1c45b4ec4ce24f2ac06d320e13646",
        "title": "御制春游长句",
        "author": "韩偓",
        "content": "天意分明道已光，春游嘉景胜仙乡。\n玉炉烟直风初静，银汉云消日正长。\n柳带似眉全展绿，杏苞如脸半开香。\n黄莺历历啼红树，紫燕关关语画梁。\n低槛晚晴笼翡翠，小池波暖浴鸳鸯。\n马嘶广陌贪新草，人醉花堤怕夕阳。\n比屋管弦呈妙曲，连营罗绮鬬时妆。\n全吴霸越千年后，独此升平显万方。",
        "dynasty": "唐",
        "collection_info": null
    },
    {
        "uuid": "f9282a5d0a94d14cf3414c3baad9797e",
        "title": "幽窗",
        "author": "韩偓",
        "content": "刺绣非无暇，幽窗自尟欢。\n手香江橘嫩，齿輭越梅酸。\n密约临行怯，私书欲报难。\n无凭谙鹊语，犹得暂心宽。",
        "dynasty": "唐",
        "collection_info": null
    },
    {
        "uuid": "10269f2fed76f332ef7129aa924a3ad9",
        "title": "江楼二首 一",
        "author": "韩偓",
        "content": "梦啼呜咽觉无语，杳杳微微望烟浦。\n楼空客散燕交飞，江静帆飞日亭午。",
        "dynasty": "唐",
        "collection_info": null
    },
    {
        "uuid": "a2d62cbfb11cda1c451232dd1f4a1e19",
        "title": "江楼二首 二",
        "author": "韩偓",
        "content": "鳀鱼苦笋香味新，杨柳酒旗三月春。\n风光百计牵人老，争奈多情是病身。",
        "dynasty": "唐",
        "collection_info": null
    },
    {
        "uuid": "c11f5a4f3b4f2777fc9457195581133d",
        "title": "春尽日",
        "author": "韩偓",
        "content": "树头初日照西檐，树底蔫花夜雨霑。\n外院池亭闻动锁，后堂阑槛见垂帘。\n柳腰入户风斜倚，榆荚堆墙水半淹。\n把酒送春惆怅在，年年三月病厌厌。",
        "dynasty": "唐",
        "collection_info": null
    },
    {
        "uuid": "a8237da50312f6e5d5eef1858528f6f9",
        "title": "咏灯",
        "author": "韩偓",
        "content": "高在酒楼明锦幕，远随渔艇泊烟江。\n古来幽怨皆销骨，休向长门背雨窗。",
        "dynasty": "唐",
        "collection_info": null
    },
    {
        "uuid": "8b7a9e324cd99027cf200a2ef91ab05b",
        "title": "别绪",
        "author": "韩偓",
        "content": "别绪静愔愔，牵愁暗入心。\n已回花渚棹，悔听酒垆琴。\n菊露凄罗幕，棃霜恻锦衾。\n此生终独宿，到死誓相寻。\n月好知何计，歌阑叹不禁。\n山巅更高处，忆上上头吟。",
        "dynasty": "唐",
        "collection_info": null
    },
    {
        "uuid": "6251d9be628235d52cb04c89ee3fd402",
        "title": "见花",
        "author": "韩偓",
        "content": "褰裳拥鼻正吟诗，日午墙头独见时。\n血染蜀罗山踯躅，肉红宫锦海棠棃。\n因狂得病真闲事，欲咏无才是所悲。\n看却东风归去也，争教判得最繁枝。",
        "dynasty": "唐",
        "collection_info": null
    },
    {
        "uuid": "54c68c306871bd5dee0ab00481d0c488",
        "title": "马上见",
        "author": "韩偓",
        "content": "骄马锦连钱，乘骑是谪仙。\n和帬穿玉镫，隔袖把金鞭。\n去带懵腾醉，归成困顿眠。\n自怜输廐吏，余暖在香鞯。",
        "dynasty": "唐",
        "collection_info": null
    },
    {
        "uuid": "81ef5866e76cbf779096c7e4fd0be3da",
        "title": "绕廊",
        "author": "韩偓",
        "content": "浓烟隔帘香漏泄，斜灯映竹光参差。\n绕廊倚柱堪惆怅，细雨轻寒花落时。",
        "dynasty": "唐",
        "collection_info": null
    },
    {
        "uuid": "db3f523bffb6a27ecf094b85dc68942c",
        "title": "屐子",
        "author": "韩偓",
        "content": "方寸肤圆光緻緻，白罗绣屧红托裏。\n南朝天子欠风流，却重金莲轻绿齿。",
        "dynasty": "唐",
        "collection_info": null
    },
    {
        "uuid": "9f68f80351a336fcd3806f4b1abd1f45",
        "title": "青春",
        "author": "韩偓",
        "content": "眼意心期卒未休，暗中终拟约秦楼。\n光阴负我难相遇，情绪牵人不自由。\n遥夜定嫌香蔽膝，闷时应弄玉搔头。\n樱桃花谢棃花发，肠断青春两处愁。",
        "dynasty": "唐",
        "collection_info": null
    },
    {
        "uuid": "fac47bb24c03ad903ff35d0ba76f7b97",
        "title": "闻雨",
        "author": "韩偓",
        "content": "香侵蔽膝夜寒轻，闻雨伤春梦不成。\n罗帐四垂红烛背，玉钗敲着枕函声。",
        "dynasty": "唐",
        "collection_info": null
    },
    {
        "uuid": "1784e371a7e1a9fc5ed149815dda1971",
        "title": "懒起",
        "author": "韩偓",
        "content": "百舌唤朝眠，春心动几般。\n枕痕霞黯澹，泪粉玉阑珊。\n笼绣香烟歇，屏山烛燄残。\n暖嫌罗韤窄，瘦觉锦衣宽。\n昨夜三更雨，今朝一阵寒。\n海棠花在否，侧卧卷帘看。",
        "dynasty": "唐",
        "collection_info": null
    },
    {
        "uuid": "80971304b13842676fe74ecfd9856769",
        "title": "已凉",
        "author": "韩偓",
        "content": "碧阑干外绣帘垂，猩血屏风画折枝。\n八尺龙鬚方锦褥，已凉天气未寒时。",
        "dynasty": "唐",
        "collection_info": null
    },
    {
        "uuid": "97236b6d4abeec48aae845d7f5161495",
        "title": "欲去",
        "author": "韩偓",
        "content": "纷纭隔窗语，重约蹋青期。\n总得相逢处，无非欲去时。\n恨深书不尽，宠极意多疑。\n惆怅桃源路，惟教梦寐知。",
        "dynasty": "唐",
        "collection_info": null
    },
    {
        "uuid": "eaaebbc00bbdc7d3df4d64a87f00f60a",
        "title": "横塘",
        "author": "韩偓",
        "content": "秋寒洒背入帘霜，凤胫灯清照洞房。\n蜀纸麝煤沾笔兴，越瓯犀液发茶香。\n风飘乱点更筹转，拍送繁弦曲破长。\n散客出门斜月在，两眉愁思问横塘。",
        "dynasty": "唐",
        "collection_info": null
    },
    {
        "uuid": "40124364d8de1ade30965c7b6898279c",
        "title": "五更",
        "author": "韩偓",
        "content": "往年曾约郁金床，半夜潜身入洞房。\n怀裏不知金钿落，暗中唯觉绣鞵香。\n此时欲别魂俱断，自后相逢眼更狂。\n光景旋消惆怅在，一生赢得是凄凉。",
        "dynasty": "唐",
        "collection_info": null
    },
    {
        "uuid": "329673eb5f80f79e326872688c8e11f0",
        "title": "联缀体",
        "author": "韩偓",
        "content": "院宇秋明日日长，社前一雁到辽阳。\n陇头鍼线年年事，不喜寒碪捣断肠。",
        "dynasty": "唐",
        "collection_info": null
    },
    {
        "uuid": "85b82b5236b09ad846d7279d69bddaa2",
        "title": "半睡",
        "author": "韩偓",
        "content": "抬镜仍嫌重，更衣又怕寒。\n宵分未归帐，半睡待郎看。",
        "dynasty": "唐",
        "collection_info": null
    },
    {
        "uuid": "c825ed1c99931a2fe1f9a6b0b540a9dc",
        "title": "寒食夜",
        "author": "韩偓",
        "content": "清江碧草两悠悠，各自风流一种愁。\n正是落花寒食夜，夜深无伴倚南楼。",
        "dynasty": "唐",
        "collection_info": null
    },
    {
        "uuid": "676dd2f8baff86500fa2f11a53021b99",
        "title": "哭花",
        "author": "韩偓",
        "content": "曾愁香结破颜迟，今见妖红委地时。\n若是有情争不哭，夜来风雨葬西施。",
        "dynasty": "唐",
        "collection_info": null
    },
    {
        "uuid": "904986e57eddeba69554e76c317dd90d",
        "title": "重游曲江",
        "author": "韩偓",
        "content": "鞭梢乱拂暗伤情，踪迹难寻露草青。\n犹是玉轮曾辗处，一泓秋水涨浮萍。",
        "dynasty": "唐",
        "collection_info": null
    },
    {
        "uuid": "d3895ac112cb80ebd274933245adfb2d",
        "title": "遥见",
        "author": "韩偓",
        "content": "悲歌泪湿澹胭脂，闲立风吹金缕衣。\n白玉堂东遥见后，令人斗薄画杨妃。",
        "dynasty": "唐",
        "collection_info": null
    },
    {
        "uuid": "3e312638892090c34bff921e1c77d8fd",
        "title": "新秋",
        "author": "韩偓",
        "content": "一夜清风动扇愁，背时容色入新秋。\n桃花脸裏汪汪泪，忍到更深枕上流。",
        "dynasty": "唐",
        "collection_info": null
    },
    {
        "uuid": "9ad7d28d4dc6948473272ddc92e06521",
        "title": "宫词",
        "author": "韩偓",
        "content": "绣帬斜立正销魂，侍女移灯掩殿门。\n燕子不来花着雨，春风应自怨黄昏。",
        "dynasty": "唐",
        "collection_info": null
    },
    {
        "uuid": "c9ea115bb2200af15d483f9b18ed62ec",
        "title": "蹋青",
        "author": "韩偓",
        "content": "蹋青会散欲归时，金车久立频催上。\n收帬整髻故迟迟，两点深心各惆怅。",
        "dynasty": "唐",
        "collection_info": null
    },
    {
        "uuid": "34e6b0b1779fbd126a8f1e9ed639e969",
        "title": "夜深",
        "author": "韩偓",
        "content": "恻恻轻寒翦翦风，小梅飘雪杏花红。\n夜深斜搭秋韆索，楼阁朦胧烟雨中。",
        "dynasty": "唐",
        "collection_info": null
    },
    {
        "uuid": "c360afdfa225e8eea0077213d15c2ff9",
        "title": "夏日",
        "author": "韩偓",
        "content": "庭树新阴叶未成，玉阶人静一蝉声。\n相风不动乌龙睡，时有娇莺自唤名。",
        "dynasty": "唐",
        "collection_info": null
    },
    {
        "uuid": "cda76c46e13dd4c86f1b51812ca09755",
        "title": "新上头",
        "author": "韩偓",
        "content": "学梳松鬓试新帬，消息佳期在此春。\n为要好多心转惑，徧将宜称问傍人。",
        "dynasty": "唐",
        "collection_info": null
    },
    {
        "uuid": "c6f0b62f3768da4618d3e547e6a983fd",
        "title": "中庭",
        "author": "韩偓",
        "content": "夜短睡迟慵早起，日高方始出纱窗。\n中庭自摘青梅子，先向钗头戴一双。",
        "dynasty": "唐",
        "collection_info": null
    },
    {
        "uuid": "b8ebf0bb5ca446efc684385b4eed5913",
        "title": "咏浴",
        "author": "韩偓",
        "content": "再整鱼犀拢翠簪，解衣先觉冷森森。\n教移兰烛频羞影，自试香汤更怕深。\n初似洗花难抑按，终忧沃雪不胜任。\n岂知侍女帘帷外，剩取君王几饼金。",
        "dynasty": "唐",
        "collection_info": null
    },
    {
        "uuid": "01622cb6576841a60dbcef75f978c4ea",
        "title": "席上有赠",
        "author": "韩偓",
        "content": "矜严标格绝嫌猜，嗔怒虽逢笑靥开。\n小雁斜侵眉柳去，媚霞横接眼波来。\n鬓垂香颈云遮藕，粉着兰胷雪压梅。\n莫道风流无宋玉，好将心力事妆台。",
        "dynasty": "唐",
        "collection_info": null
    },
    {
        "uuid": "b06cbcb6ae1a48b06b71e5bab759ad26",
        "title": "早归",
        "author": "韩偓",
        "content": "去是黄昏后，归当胧{月悤}时。\n扠衣吟宿醉，风露动相思。",
        "dynasty": "唐",
        "collection_info": null
    },
    {
        "uuid": "507465b9665ecd5b8c66739c402faad2",
        "title": "玉合",
        "author": "韩偓",
        "content": "罗囊绣两凤皇，玉合雕双鸂鶒。\n中有兰膏渍红豆，每回拈着长相忆。\n长相忆，经几春。\n人怅望，香氤氲。\n开缄不见新书迹，带粉犹残旧泪痕。",
        "dynasty": "唐",
        "collection_info": null
    },
    {
        "uuid": "43edf302b8edd21785bca21e5364ab59",
        "title": "金陵",
        "author": "韩偓",
        "content": "风雨萧萧，石头城下木兰桡。\n烟月迢迢，金陵渡口去来潮。\n自古风流皆暗销，才魂妖魂谁与招。\n彩笺丽句今已矣，罗韈金莲何寂寥。",
        "dynasty": "唐",
        "collection_info": null
    },
    {
        "uuid": "3a593c107c21aa111b5375fc43f6f3e0",
        "title": "懒卸头",
        "author": "韩偓",
        "content": "侍女动妆籢，故故惊人睡。\n那知本未眠，背面偷垂泪。\n懒卸凤皇钗，羞入鸳鸯被。\n时復见残灯，和烟坠金穗。",
        "dynasty": "唐",
        "collection_info": null
    },
    {
        "uuid": "ad20da88bb75d34df86d2c47a00806f4",
        "title": "倚醉",
        "author": "韩偓",
        "content": "倚醉无端寻旧约，却怜惆怅转难胜。\n静中楼阁深春雨，远处帘栊半夜灯。\n抱柱立时风细细，绕廊行处思腾腾。\n分明窗下闻裁翦，敲徧阑干唤不譍。",
        "dynasty": "唐",
        "collection_info": null
    },
    {
        "uuid": "5b8dbf0a4da7cbb2515bff1f7e011b1c",
        "title": "咏手",
        "author": "韩偓",
        "content": "腕白肤红玉笋芽，调琴抽线露尖斜。\n背人细捻垂臙鬓，向镜轻匀衬脸霞。\n怅望昔逢褰绣幔，依稀曾见托金车。\n后园笑向同行道，摘得蘼芜又折花。",
        "dynasty": "唐",
        "collection_info": null
    },
    {
        "uuid": "263d3473e0be9fd4b0bccda3d7dee792",
        "title": "荷花",
        "author": "韩偓",
        "content": "纨扇相敧绿，香囊独立红。\n浸淫因重露，狂暴是秋风。\n逸调无人唱，秋塘每夜空。\n何繇见周昉，移入画屏中。",
        "dynasty": "唐",
        "collection_info": null
    },
    {
        "uuid": "824b47d64f4861e6ccf4f328d90e6aa0",
        "title": "松髻",
        "author": "韩偓",
        "content": "髻根松慢玉钗垂，指点花枝又过时。\n坐久暗生惆怅事，背人匀却泪臙脂。",
        "dynasty": "唐",
        "collection_info": null
    },
    {
        "uuid": "01cf8d7ce21c22cb1d131de41cde4c62",
        "title": "寄远",
        "author": "韩偓",
        "content": "眉如半月云如鬟，梧桐叶落敲井阑。\n孤灯亭亭公署寒，微霜凄凄客衣单。\n想美人兮云一端，梦魂悠悠关山难。\n空房展转怀悲酸，铜壶漏尽闻金鸾。",
        "dynasty": "唐",
        "collection_info": null
    },
    {
        "uuid": "955615b4061cc7b70fd3145a0ad4187b",
        "title": "踪迹",
        "author": "韩偓",
        "content": "东乌西兔似车轮，劫火桑田不復论。\n唯有风光与踪迹，思量长是暗销魂。",
        "dynasty": "唐",
        "collection_info": null
    },
    {
        "uuid": "2b7001088569b70c6c6ceab67b421fa3",
        "title": "病忆",
        "author": "韩偓",
        "content": "信知尤物必牵情，一顾难酬觉命轻。\n曾把禅机销此病，破除纔尽又重生。",
        "dynasty": "唐",
        "collection_info": null
    },
    {
        "uuid": "758d949554a48757105500e6dd5c3103",
        "title": "妬媒",
        "author": "韩偓",
        "content": "洞房深闭不曾开，横卧乌龙作妬媒。\n好鸟岂劳兼比翼，异华何必更重台。\n难留旋逐惊飙去，暂见如随急电来。\n多为过防成后悔，偶因翻语得深猜。\n已嫌刻蜡春宵短，最恨鸣珂晓鼓催。\n应笑楚囊仙分薄，日中长是独裴回。",
        "dynasty": "唐",
        "collection_info": null
    },
    {
        "uuid": "ce371d44fd55c1d15a137674eceb000b",
        "title": "不见",
        "author": "韩偓",
        "content": "动静防闲又怕疑，佯佯脉脉是深机。\n此身愿作君家燕，秋社归时也不归。",
        "dynasty": "唐",
        "collection_info": null
    },
    {
        "uuid": "b696ca00dbf6256d39d0a4a76ed87236",
        "title": "昼寝",
        "author": "韩偓",
        "content": "碧桐阴尽隔帘栊，扇拂金鹅玉簟烘。\n扑粉更添香体滑，解衣唯见下裳红。\n烦襟乍触冰壶冷，倦枕徐敧宝髻松。\n何必苦劳魂与梦，王昌只在此墙东。",
        "dynasty": "唐",
        "collection_info": null
    },
    {
        "uuid": "f22bd69488a3dd9e9ac8c30508cb64d7",
        "title": "意绪",
        "author": "韩偓",
        "content": "绝代佳人何寂寞，棃花未发梅花落。\n东风吹雨入西园，银綫千条度虚阁。\n脸粉难匀蜀酒浓，口脂易印吴绫薄。\n娇饶意态不胜羞，愿倚郎肩永相着。",
        "dynasty": "唐",
        "collection_info": null
    },
    {
        "uuid": "fb6aacf23bc89d86cedc1619437874ea",
        "title": "惆怅",
        "author": "韩偓",
        "content": "身情长在暗相随，生魄随君君岂知。\n被头不暖空霑泪，钗股欲分犹半疑。\n朗月清风难惬意，词人绝色多伤离。\n何如饮酒连千醉，席地幕天无所知。",
        "dynasty": "唐",
        "collection_info": null
    },
    {
        "uuid": "4343fe743c9817214c48de7b5f69b4d6",
        "title": "忍笑",
        "author": "韩偓",
        "content": "宫样衣裳浅画眉，晚来梳洗更相宜。\n水精鹦鹉钗头颤，举袂佯羞忍笑时。",
        "dynasty": "唐",
        "collection_info": null
    },
    {
        "uuid": "dedcaeba0829b7a7aea836deed362dfb",
        "title": "咏柳",
        "author": "韩偓",
        "content": "褭雨拖风不自持，全身无力向人垂。\n玉纤折得遥相赠，便似观音手裏时。",
        "dynasty": "唐",
        "collection_info": null
    },
    {
        "uuid": "7b1e648ceb64cd9e97ad69374a13806b",
        "title": "密意",
        "author": "韩偓",
        "content": "呵花贴鬓黏寒髮，凝酥光透猩猩血。\n经过洛水几多人，唯有陈王见罗韈。",
        "dynasty": "唐",
        "collection_info": null
    },
    {
        "uuid": "63a6aec2962f215cff42dad682b85c09",
        "title": "偶见",
        "author": "韩偓",
        "content": "秋韆打困解罗帬，指点醍醐索一尊。\n见客入来和笑走，手搓梅子映中门。",
        "dynasty": "唐",
        "collection_info": null
    },
    {
        "uuid": "e927f6d62b12f7e7971951df83fd61da",
        "title": "寒食夜有寄",
        "author": "韩偓",
        "content": "风流大抵是伥伥，此际相思必断肠。\n云薄月昏寒食夜，隔帘微雨杏花香。",
        "dynasty": "唐",
        "collection_info": null
    },
    {
        "uuid": "c31ca7365a6e4cb3540b81f417d813d8",
        "title": "寒食夜有寄",
        "author": "韩偓",
        "content": "风流大抵是伥伥，一度相思一断肠。\n云薄月昏寒食夜，隔帘微雨杏花香。",
        "dynasty": "唐",
        "collection_info": null
    },
    {
        "uuid": "a25b961225e53c7245b57db6329d7245",
        "title": "效崔国辅体四首 一",
        "author": "韩偓",
        "content": "澹月照中庭，海棠花自落。\n独立俯闲阶，风动秋韆索。",
        "dynasty": "唐",
        "collection_info": null
    },
    {
        "uuid": "49d6ec2f4fcf382be21d34b7d575d3f2",
        "title": "效崔国辅体四首 二",
        "author": "韩偓",
        "content": "雨后碧苔院，霜来红叶楼。\n闲阶上斜日，鹦鹉伴人愁。",
        "dynasty": "唐",
        "collection_info": null
    },
    {
        "uuid": "d7efe82c07ac2f25a0a7712c0b378159",
        "title": "效崔国辅体四首 三",
        "author": "韩偓",
        "content": "酒力滋睡眸，卤莽闻街鼓。\n欲明天更寒，东风打窗雨。",
        "dynasty": "唐",
        "collection_info": null
    },
    {
        "uuid": "8c21ab9602b8c144eb77b18898472107",
        "title": "效崔国辅体四首 四",
        "author": "韩偓",
        "content": "罗幕生春寒，绣窗愁未眠。\n南湖一夜雨，应湿采莲船。",
        "dynasty": "唐",
        "collection_info": null
    },
    {
        "uuid": "1759c1e6d77b2a91af505ee62787b7b1",
        "title": "后魏时相州人作李波小妹歌疑其未备因补之",
        "author": "韩偓",
        "content": "李波小妹字雍容，窄衣短袖蛮锦红。\n未解有情梦梁殿，何曾自媚妒吴宫。\n难教牵引知酒味，因令怅望成春慵。\n海棠花下秋韆畔，背人撩鬓道怱怱。",
        "dynasty": "唐",
        "collection_info": null
    },
    {
        "uuid": "7c387ed203df66358d78f980cc166ff3",
        "title": "春昼",
        "author": "韩偓",
        "content": "春融艳艳，大醉陶陶。\n漏添迟日，箭减良宵。\n藤垂戟户，柳拂河桥。\n帘幕燕子，池塘[伯]劳。\n肤清臂瘦，衫薄香销。\n楚殿衣窄，南朝髻高。\n河阳县远，清波地遥。\n丝缠露泣，各自无憀。",
        "dynasty": "唐",
        "collection_info": null
    },
    {
        "uuid": "f66ac34feb7d42b0fceb7447ee7f4e7f",
        "title": "三忆 一",
        "author": "韩偓",
        "content": "忆眠时，春梦困腾腾。\n展转不能起，玉钗垂枕棱。",
        "dynasty": "唐",
        "collection_info": null
    },
    {
        "uuid": "11587c7603ecd43793b6c4ac20ddda4e",
        "title": "三忆 二",
        "author": "韩偓",
        "content": "忆行时，背手挼金雀。\n敛笑慢回头，步转阑干角。",
        "dynasty": "唐",
        "collection_info": null
    },
    {
        "uuid": "838010b5c6eef4b4f0db13239b9bc636",
        "title": "三忆 三",
        "author": "韩偓",
        "content": "忆去时，向月迟迟行。\n强语戏同伴，图郎闻笑声。",
        "dynasty": "唐",
        "collection_info": null
    },
    {
        "uuid": "d949eda57a1a72be2ab93deba3a11e18",
        "title": "六言三首 一",
        "author": "韩偓",
        "content": "春楼处子倾城，金陵狎客多情。\n朝云暮雨会合，罗韤绣被逢迎。\n华山梧桐相覆，蛮江荳蔻连生。\n幽欢不尽告别，秋河怅望平明。",
        "dynasty": "唐",
        "collection_info": null
    },
    {
        "uuid": "ba44aa1e695d49163194c9fd6b4b17c2",
        "title": "六言三首 二",
        "author": "韩偓",
        "content": "一灯前雨落夜，三月尽草青时。\n半寒半暖正好，花开花谢相思。\n惆怅空教梦见，懊恼多成酒悲。\n红袖不干谁会，揉损联娟澹眉。",
        "dynasty": "唐",
        "collection_info": null
    },
    {
        "uuid": "bceea28a555758d96ffce0737de42782",
        "title": "六言三首 三",
        "author": "韩偓",
        "content": "此间青草更远，不唯空绕汀洲。\n那裏朝日才出，还应先照西楼。\n忆泪因成恨泪，梦游常续心游。\n桃源洞口来否，绛节霓旌久留。",
        "dynasty": "唐",
        "collection_info": null
    },
    {
        "uuid": "2ac2817e05aef0f08643f0cbca2c0658",
        "title": "寒食日重游李氏园亭有怀",
        "author": "韩偓",
        "content": "往年同在鸾桥上，见倚朱阑咏柳绵。\n今日独来香径裏，更无人迹有苔钱。\n伤心阔别三千里，屈指思量四五年。\n料得他乡遇佳节，亦应怀抱暗凄然。",
        "dynasty": "唐",
        "collection_info": null
    },
    {
        "uuid": "6799df2c13d5f90a24da92429beee48c",
        "title": "思录旧诗于卷上凄然有感因成一章",
        "author": "韩偓",
        "content": "缉缀小诗钞卷裏，寻思闲事到心头。\n自吟自泣无人会，肠断蓬山第一流。",
        "dynasty": "唐",
        "collection_info": null
    },
    {
        "uuid": "bf2d18df2c51959867081ff215d66e2d",
        "title": "春闺二首 一",
        "author": "韩偓",
        "content": "愿结交加梦，因倾潋滟尊。\n醒来情绪恶，帘外正黄昏。",
        "dynasty": "唐",
        "collection_info": null
    },
    {
        "uuid": "78886500946169e06846981dc32703f4",
        "title": "春闺二首 二",
        "author": "韩偓",
        "content": "氤氲帐裏香，薄薄睡时妆。\n长吁解罗带，怯见上空床。",
        "dynasty": "唐",
        "collection_info": null
    },
    {
        "uuid": "d68ae14710cf7278797d1d63079d017f",
        "title": "代小玉家为蕃骑所虏后寄故集贤裴公相国",
        "author": "韩偓",
        "content": "动天金鼓逼神州，惜别无心学坠楼。\n不得回眸辞傅粉，便须含泪对残秋。\n折钗伴妾埋青冢，半镜随郎葬杜邮。\n唯有此宵魂梦裏，殷勤见觅凤池头。",
        "dynasty": "唐",
        "collection_info": null
    },
    {
        "uuid": "e9d61b151da33a3d2242a4a1ff43af91",
        "title": "荐福寺讲筵偶见又别",
        "author": "韩偓",
        "content": "见时浓日午，别处暮钟残。\n景色疑春尽，襟怀似酒阑。\n两情含眷恋，一饷致辛酸。\n夜静长廊下，难寻屐齿看。",
        "dynasty": "唐",
        "collection_info": null
    },
    {
        "uuid": "f193134615c7259b0eee06362526369a",
        "title": "復偶见三绝 一",
        "author": "韩偓",
        "content": "雾为襟袖玉为冠，半似羞人半忍寒。\n别易会难长自叹，转身应把泪珠弹。",
        "dynasty": "唐",
        "collection_info": null
    },
    {
        "uuid": "d5efa1f52d20f48d9e433cf3839f6647",
        "title": "復偶见三绝 二",
        "author": "韩偓",
        "content": "桃花脸薄难藏泪，柳叶眉长易觉愁。\n密迹未成当面笑，几迴抬眼又低头。",
        "dynasty": "唐",
        "collection_info": null
    },
    {
        "uuid": "62fc73ae23e87bba33725a16c53467a7",
        "title": "復偶见三绝 三",
        "author": "韩偓",
        "content": "半身映竹轻闻语，一手揭帘微转头。\n此意别人应未觉，不胜情绪两风流。",
        "dynasty": "唐",
        "collection_info": null
    },
    {
        "uuid": "97804b533ad127570bac18c567bafd71",
        "title": "厌花落",
        "author": "韩偓",
        "content": "厌花落，人寂寞。\n果树阴成燕翅齐，西园永日闲高阁。\n后堂夹帘愁不卷，低头闷把衣襟捻。\n忽然事到心中来，四肢娇入茸茸眼。\n也曾同在华堂宴，佯佯拢鬓偷迴面。\n半醉狂心忍不禁，分明一任傍人见。\n书中说却平生事，犹疑未满情郎意。\n锦囊封了又重开，夜深窗下烧红纸。\n红纸千张言不尽，至诚无语传心印。\n但得鸳鸯枕臂眠，也任时光都一瞬。",
        "dynasty": "唐",
        "collection_info": null
    },
    {
        "uuid": "c82c40b3ddbe3af9cdeeb7bc48f48e7a",
        "title": "春闷偶成十二韵",
        "author": "韩偓",
        "content": "阡陌悬云壤，阑畦隔艾芝。\n路遥行雨懒，河阔过桥迟。\n雁足应难达，狐踪浪得疑。\n谢鲲吟未废，张硕梦堪思。\n有意通情处，无言拢鬓时。\n格高归敛笑，歌怨在颦眉。\n醉后金蝉重，欢余玉燕敧。\n素姿凌白柰，圆颊诮红棃。\n粉字题花笔，香笺咏柳诗。\n绣窗携手约，芳草蹋青期。\n别泪开泉脉，春愁罥藕丝。\n相思不相信，幽恨更谁知。",
        "dynasty": "唐",
        "collection_info": null
    },
    {
        "uuid": "cffee3a532497afba5159c7f45470dd5",
        "title": "想得",
        "author": "韩偓",
        "content": "两重门裏玉堂前，寒食花枝月午天。\n想得那人垂手立，娇羞不肯上秋韆。",
        "dynasty": "唐",
        "collection_info": null
    },
    {
        "uuid": "2d06dabf55a59d8553392b10a7061eb5",
        "title": "偶见背面是夕兼梦",
        "author": "韩偓",
        "content": "酥凝背胛玉搓肩，轻薄红绡覆白莲。\n此夜分明来入梦，当时惆怅不成眠。\n眼波向我无端艳，心火因君特地然。\n莫道人生难际会，秦楼鸾凤有神仙。",
        "dynasty": "唐",
        "collection_info": null
    },
    {
        "uuid": "1ab18d87454cf797f1310e6fa511ae9e",
        "title": "五更",
        "author": "韩偓",
        "content": "秋雨五更头，桐竹鸣骚屑。\n却似残春间，断送花时节。\n空楼雁一声，远屏灯半灭。\n绣被拥娇寒，眉山正愁绝。",
        "dynasty": "唐",
        "collection_info": null
    },
    {
        "uuid": "a93d8386006ceeb6ed6f06d8d38b6607",
        "title": "有忆",
        "author": "韩偓",
        "content": "昼漏迢迢夜漏迟，倾城消息杳无期。\n愁肠泥酒人千里，泪眼倚楼天四垂。\n自笑计狂多独语，谁怜梦好转相思。\n何时斗帐浓香裏，分付东风与玉儿。",
        "dynasty": "唐",
        "collection_info": null
    },
    {
        "uuid": "f593e16979b3d4780ed59dc823c28ea3",
        "title": "半夜",
        "author": "韩偓",
        "content": "板閤数尊后，至今犹酒悲。\n一宵相见事，半夜独眠时。\n明朝窗下照，应有鬓如丝。",
        "dynasty": "唐",
        "collection_info": null
    },
    {
        "uuid": "00750a10c9d9eb05c02dfd67e03928b7",
        "title": "信笔",
        "author": "韩偓",
        "content": "睡髻休频拢，春眉忍更长。\n整钗栀子重，泛酒菊花香。\n绣迭昏金色，罗揉损砑光。\n有时闲弄笔，亦画两鸳鸯。",
        "dynasty": "唐",
        "collection_info": null
    },
    {
        "uuid": "f9b79e2a69a773741eeaa367b8d8137d",
        "title": "寄恨",
        "author": "韩偓",
        "content": "秦钗枉断长条玉，蜀纸虚留小字红。\n死恨物情难会处，莲花不肯嫁春风。",
        "dynasty": "唐",
        "collection_info": null
    },
    {
        "uuid": "c0c7a8e9cd90f898e61f9b0ff3effee1",
        "title": "两处",
        "author": "韩偓",
        "content": "楼上澹山横，楼前沟水清。\n怜山又怜水，两处总牵情。",
        "dynasty": "唐",
        "collection_info": null
    },
    {
        "uuid": "d9b5f083a7be31247741738a1e2dd42d",
        "title": "拥鼻",
        "author": "韩偓",
        "content": "拥鼻悲吟一向愁，寒更转尽未回头。\n绿屏无睡秋分簟，红叶伤心月午楼。\n却要因循添逸兴，若为趋竞怆离忧。\n殷勤凭仗官渠水，为到西溪动钓舟。",
        "dynasty": "唐",
        "collection_info": null
    },
    {
        "uuid": "0a3f386b8bc0d7a802f3ff851080bf30",
        "title": "闺怨",
        "author": "韩偓",
        "content": "时光潜去暗凄凉，懒对菱花晕晓妆。\n初坼秋韆人寂寞，后园青草任他长。",
        "dynasty": "唐",
        "collection_info": null
    },
    {
        "uuid": "ee62952e76ed7b64e9d06e72c123ddac",
        "title": "褭娜",
        "author": "韩偓",
        "content": "褭娜腰肢澹薄妆，六朝宫样窄衣裳。\n着词暂见樱桃破，飞醆遥闻荳蔻香。\n春恼情怀身觉瘦，酒添颜色粉生光。\n此时不敢分明道，风月应知暗断肠。",
        "dynasty": "唐",
        "collection_info": null
    },
    {
        "uuid": "a9b9e9df0bb8fcb36de821c28d7dea27",
        "title": "多情",
        "author": "韩偓",
        "content": "天遣多情不自持，多情兼与病相宜。\n蠭偷野蜜初尝处，莺啄含桃欲咽时。\n酒荡襟怀微駊騀，春牵情绪更融怡。\n水香剩置金盆裏，琼树长须浸一枝。",
        "dynasty": "唐",
        "collection_info": null
    },
    {
        "uuid": "8b5d964489cd07e730465ef6e81ebb82",
        "title": "偶见",
        "author": "韩偓",
        "content": "千金莫惜旱莲生，一笑从教下蔡倾。\n仙树有花难问种，御香闻气不知名。\n愁来自觉歌喉咽，瘦去谁怜舞掌轻。\n小迭红笺书恨字，与奴方便寄卿卿。",
        "dynasty": "唐",
        "collection_info": null
    },
    {
        "uuid": "d3afab6bd5ad8444d461c4df44912351",
        "title": "箇侬",
        "author": "韩偓",
        "content": "甚感殷勤意，其如阻碍何。\n隔帘窥绿齿，映柱送横波。\n老大逢知少，襟怀暗喜多。\n因倾一尊酒，聊以慰蹉跎。",
        "dynasty": "唐",
        "collection_info": null
    },
    {
        "uuid": "2344039fac1426dfe877ea6abe7e9d9d",
        "title": "无题 一",
        "author": "韩偓",
        "content": "小槛移灯灺，空房锁隙尘。\n额波风尽日，帘影月侵晨。\n香辣更衣后，钗梁拢鬓新。\n吉音闻诡计，醉语近天真。\n妆好方长叹，欢余却浅颦。\n绣屏金作屋，丝幰玉为轮。\n致意通绵竹，精诚託锦鳞。\n歌凝眉际恨，酒发脸边春。\n溪纻殊倾越，楼箫岂羡秦。\n柳虚禳沴气，梅实引芳津。\n乐府降清唱，宫厨减食珍。\n防闲襟幷敛，忍妬泪休匀。\n宿饮愁萦梦，春寒瘦着人。\n手持双荳蔻，的的为东邻。",
        "dynasty": "唐",
        "collection_info": null
    },
    {
        "uuid": "c65219f10579acb5423dd3102da40f07",
        "title": "无题 二",
        "author": "韩偓",
        "content": "碧瓦偏光日，红帘不受尘。\n柳昏连绿野，花烂烁清晨。\n书密偷看数，情通破体新。\n明言终未实，暗祝始应真。\n枉道嫌偷药，推诚鄙效颦。\n合成云五色，宜作日中轮。\n照兽金涂爪，钗鱼玉镂鳞。\n渺瀰三岛浪，平远一楼春。\n堕髻还名寿，修蛾本姓秦。\n棹寻闻犬洞，槎入饮牛津。\n麟脯随重酿，霜华间八珍。\n锦囊霞彩烂，罗韤砑光匀。\n羞涩佯牵伴，娇饶欲泥人。\n偷儿难捉搦，慎莫共比邻。",
        "dynasty": "唐",
        "collection_info": null
    },
    {
        "uuid": "57fdb60ef847f88ec302d39304a0e14e",
        "title": "无题 三",
        "author": "韩偓",
        "content": "紫蜡融花蔕，红绵拭镜尘。\n梦狂飜惜夜，妆懒厌凌晨。\n茜袖啼痕数，香笺墨色新。",
        "dynasty": "唐",
        "collection_info": null
    },
    {
        "uuid": "6fdabc783f830b379b1218fe4fc00260",
        "title": "倒押前韵",
        "author": "韩偓",
        "content": "白下同归路，乌衣枉作邻。\n佩声犹隔箔，香气已迎人。\n酒劝杯须满，书羞字不匀。\n歌怜黄竹怨，味实碧桃珍。\n翦烛非良策，当关是要津。\n东阿初度洛，杨恽旧家秦。\n粉化横波溢，衫轻晓雾春。\n鵶黄双凤翅，麝月半鱼鳞。\n别袂飜如浪，迴肠转似轮。\n后期纔注脚，前事又含颦。\n纵有才难咏，宁无画逼真。\n天香闻更有，琼树见长新。\n鬬草常更仆，迷阄误达晨。\n齅花判不得，檀注惹风尘。",
        "dynasty": "唐",
        "collection_info": null
    },
    {
        "uuid": "607c7ab1ecf984172bc009f08e676832",
        "title": "闺情",
        "author": "韩偓",
        "content": "轻风滴砾动帘钩，宿酒犹酣懒卸头。\n但觉夜深花有露，不知人静月当楼。\n何郎烛暗谁能咏，韩寿香焦亦任偷。\n敲折玉钗歌转咽，一声声作两眉愁。",
        "dynasty": "唐",
        "collection_info": null
    },
    {
        "uuid": "b43eed3127443f5c996bd2f22b39faba",
        "title": "自负",
        "author": "韩偓",
        "content": "人许风流自负才，偷桃三度到瑶台。\n至今衣领胭脂在，曾被谪仙痛齩来。",
        "dynasty": "唐",
        "collection_info": null
    },
    {
        "uuid": "00b23e05962cc7138e4e7a9034da4f12",
        "title": "天凉",
        "author": "韩偓",
        "content": "愁来却讶天凉早，思倦飜嫌夜漏迟。\n何处山川孤馆裏，向灯弯尽一双眉。",
        "dynasty": "唐",
        "collection_info": null
    },
    {
        "uuid": "70462e8fdf9789371c2b29e3c1f7d5c3",
        "title": "日高",
        "author": "韩偓",
        "content": "朦胧犹记管弦声，噤[㾕]余寒酒半醒。\n春暮日高帘半卷，落花和雨满中庭。",
        "dynasty": "唐",
        "collection_info": null
    },
    {
        "uuid": "08e8f07ecf2206e6ab5f0d90b506727d",
        "title": "夕阳",
        "author": "韩偓",
        "content": "花前洒泪临寒食，醉裏回头问夕阳。\n不管相思人老尽，朝朝容易下西墙。",
        "dynasty": "唐",
        "collection_info": null
    },
    {
        "uuid": "4c6508a3fae1e974c6f61366b55b0c1a",
        "title": "旧馆",
        "author": "韩偓",
        "content": "前欢往恨分明在，酒兴诗情大半亡。\n还似墙西紫荆树，残花摘索映高塘。",
        "dynasty": "唐",
        "collection_info": null
    },
    {
        "uuid": "e3965ac0abfc7348b476ce4d327c6b78",
        "title": "中春忆赠",
        "author": "韩偓",
        "content": "年年长是阻佳期，万种恩情只自知。\n春色转添惆怅事，似君花发两三枝。",
        "dynasty": "唐",
        "collection_info": null
    },
    {
        "uuid": "fc7ab61a9825ab920d398f122f1e6ed3",
        "title": "春恨",
        "author": "韩偓",
        "content": "残梦依依酒力余，城头画角伴啼乌。\n平明未卷西楼幕，院静时闻响辘轳。",
        "dynasty": "唐",
        "collection_info": null
    },
    {
        "uuid": "4e1f0e14e34ebd7d6629a66c3e8a5d6c",
        "title": "秋韆",
        "author": "韩偓",
        "content": "池塘夜歇清明雨，绕院无尘近花坞。\n五丝绳繫出墙迟，力尽纔瞵见邻圃。\n下来娇喘未能调，斜倚朱阑久无语。\n无语兼动所思愁，转眼看天一长吐。",
        "dynasty": "唐",
        "collection_info": null
    },
    {
        "uuid": "6af991e52f8ac48f1564e49f5091558c",
        "title": "长信宫二首 一",
        "author": "韩偓",
        "content": "天上梦魂何杳杳，宫中消息太沈沈。\n君恩不似黄金井，一处团圆万丈深。",
        "dynasty": "唐",
        "collection_info": null
    },
    {
        "uuid": "c90548d621ac3258b0a322e84f4d433a",
        "title": "长信宫二首 二",
        "author": "韩偓",
        "content": "天上凤皇休寄梦，人间鹦鹉旧堪悲。\n平生心绪无人识，一隻金梭万丈丝。",
        "dynasty": "唐",
        "collection_info": null
    },
    {
        "uuid": "25a26a1a03f264c142af100cde39b628",
        "title": "句",
        "author": "韩偓",
        "content": "岂独鸱夷解归去，五湖渔艇且餔糟。",
        "dynasty": "唐",
        "collection_info": null
    }
]