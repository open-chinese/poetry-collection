[
    {
        "uuid": "43699920107bb4d62e088c7f55e8cafb",
        "title": "仙迹岩题诗二十三首 飞玉亭",
        "author": "无名氏",
        "content": "闲亭清憩觉情优，四顾岚光景色幽。\n湍玉飞帘侵座冷，璇源本自接天流。",
        "dynasty": "宋",
        "collection_info": null
    },
    {
        "uuid": "495e7fcb02e8c6f72dc5f0b0d41aa7d4",
        "title": "句",
        "author": "无名氏",
        "content": "鸟鸣深夜岂知形，彻晓音喧响更清。",
        "dynasty": "宋",
        "collection_info": null
    },
    {
        "uuid": "3aba431ccc8b1caab07324de9b3bad58",
        "title": "题浩然观",
        "author": "舒道纪",
        "content": "憕心坐清境，虚白生林端。\n夜静啸声出，月明松影寒。\n绛霞封药竈，碧窦溅斋坛。\n海树几回老，先生棋未残。",
        "dynasty": "宋",
        "collection_info": null
    },
    {
        "uuid": "db7c41d73d8e27cb56fcac1ed264ad62",
        "title": "常庵题",
        "author": "范心远",
        "content": "路入清溪第二湾，东风犹自逗余寒。\n白云粘地扫不去，黄叶恋枝吹未干。\n沙上湿痕谁涉水，天边长啸独凭阑。\n道人酒意无醲薄，饮尽携琴月下弹。",
        "dynasty": "宋",
        "collection_info": null
    },
    {
        "uuid": "0cdc476ccbf24842628ef6c42f1d17a2",
        "title": "题云溪庵",
        "author": "范心远",
        "content": "云溪高隠卧烟霞，默饮阳晶与月华。\n雾敛丹台生瑞草，云收灵腑结琼葩。\n青龙吐火烹金茗，白虎跑泉溉玉芽。\n龙虎媾交功九转，刀圭一粒捧丹砂。",
        "dynasty": "宋",
        "collection_info": null
    },
    {
        "uuid": "909a40bb675715914f8987d1f478ad8e",
        "title": "昭孝道院",
        "author": "赵菊庄",
        "content": "云深户不开，竹屋两三间。\n野水浸官渡，低墙出远山。\n绝荤如鹤瘦，习懒惯童顽。\n我亦皈真者，来公半日闲。",
        "dynasty": "宋",
        "collection_info": null
    },
    {
        "uuid": "c4a53444691866fa8c4978964fe55436",
        "title": "题方丈  其一",
        "author": "黄庭美",
        "content": "宾云奏彻控青鸾，綵幔香销生翠寒。\n三十六峰秋色裏，月明人倚玉阑干。",
        "dynasty": "宋",
        "collection_info": null
    },
    {
        "uuid": "9da64cb46773a590859db8bef87d1fa7",
        "title": "题方丈  其二",
        "author": "黄庭美",
        "content": "欲看太乙青蔾火，笑领仙人绿玉杯。\n物外同心谁管鲍，山中清话得张裴。",
        "dynasty": "宋",
        "collection_info": null
    },
    {
        "uuid": "8b9f89e4591ca13b2ea9da2a45030df8",
        "title": "题方丈  其三",
        "author": "黄庭美",
        "content": "九重云外步虚声，十二时中太古情。\n为问当年赤松子，人生何处是功成。",
        "dynasty": "宋",
        "collection_info": null
    },
    {
        "uuid": "08223bc3f35a59322e1eed9658c50262",
        "title": "天游观",
        "author": "林锡翁",
        "content": "览遍溪山最上头，琳宫贝阙更清幽。\n虽然未得长生诀，也道曾从天上游。",
        "dynasty": "宋",
        "collection_info": null
    },
    {
        "uuid": "832fed6df7a22e3e99417724bdf82919",
        "title": "天柱峰",
        "author": "林锡翁",
        "content": "共工发怒亦徒然，炼石忙忙女补天。\n既用断鰲并立极，此峰何不立当先。",
        "dynasty": "宋",
        "collection_info": null
    },
    {
        "uuid": "c003cd781ffb6b7ac0f0852f21c02dab",
        "title": "接笋岩",
        "author": "林锡翁",
        "content": "儿童日报竹平安，新笋如何折一痕。\n接住喜凭仙掌力，春风胡不长琅玕。",
        "dynasty": "宋",
        "collection_info": null
    },
    {
        "uuid": "ef237bf7f0a5c6a086b0eb1f8477418d",
        "title": "猫儿峰",
        "author": "林锡翁",
        "content": "猫儿峰小眼精光，来护仙家石廪粮。\n回顾威风何凛凛，山中安得有拖肠。",
        "dynasty": "宋",
        "collection_info": null
    },
    {
        "uuid": "780f36bc1b847a76fd3c04558c823fce",
        "title": "金鷄岩",
        "author": "林锡翁",
        "content": "几载修真洞裏人，只凭啁哳报天明。\n丹成不逐刘安去，只在岩头唱五更。",
        "dynasty": "宋",
        "collection_info": null
    },
    {
        "uuid": "6cd43e3fdf1dc1800250a6e75ea544fd",
        "title": "隠求斋",
        "author": "林锡翁",
        "content": "蜗名蝇利处樊笼，世事□其转眼空。\n惟有高人林下隠，只求明月与清风。",
        "dynasty": "宋",
        "collection_info": null
    },
    {
        "uuid": "cf49c8343b038b13d70ee06bb3690901",
        "title": "天游观",
        "author": "陈元英",
        "content": "琅玕瑶草满空山，月上丹台鹤未还。\n夜入琼楼襟袖冷，始知身在白云间。",
        "dynasty": "宋",
        "collection_info": null
    },
    {
        "uuid": "97bcda65235d0efc10b4385beb872630",
        "title": "翠蛟亭",
        "author": "新父",
        "content": "断崖捲银涛，拍岸雪相溅。\n去住本无心，曾向岷峨见。",
        "dynasty": "宋",
        "collection_info": null
    },
    {
        "uuid": "2e1c198d2f1911f76418abecbe9be52e",
        "title": "翠蛟亭",
        "author": "金坚",
        "content": "怒猊抉石骥奔泉，谁挽河流下九天。\n倾泻琼珠三万斛，从师乞作买山钱。",
        "dynasty": "宋",
        "collection_info": null
    },
    {
        "uuid": "852fd96d1bfa94ba7bf1ad32dcc7d9f7",
        "title": "大涤洞",
        "author": "金坚",
        "content": "手翻河汉出天关，雪漱霜飞照眼寒。\n且向亭前供玩好，却来笔底作波澜。",
        "dynasty": "宋",
        "collection_info": null
    },
    {
        "uuid": "25df58b50707126b03004fbb19aee033",
        "title": "翠蛟亭",
        "author": "泰亨",
        "content": "坡谢无人共此山，翠蛟亭上拍栏干。\n溪声到耳三更雨，岚气霑衣六月寒。\n酒酿可呼仙子饮，池深怕有老龙蟠。\n天河挽住不容易，只纵游人一饷观。",
        "dynasty": "宋",
        "collection_info": null
    },
    {
        "uuid": "35270fecf1c271ff68e16fa34471126b",
        "title": "赓翠蛟亭韵",
        "author": "王与能",
        "content": "灵砂九转炼金顽，留得丹泉在此间。\n明月清风谁管领，洞天福地占幽闲。\n岩巅雪涌金波立，石罅潮生银屋翻。\n句续坡仙怀古意，梅花也觉带欢颜。",
        "dynasty": "宋",
        "collection_info": null
    },
    {
        "uuid": "d1dab0c0cf4d9644c8a3425ceaf206c3",
        "title": "游洞霄宫",
        "author": "王与能",
        "content": "洞霄飞杖屦，人境共真清。\n天柱擎峰出，丹泉迸溜生。\n栖岩遗隠迹，漱石洗虚名。\n珍重乐斯者，微吟谩纪行。",
        "dynasty": "宋",
        "collection_info": null
    },
    {
        "uuid": "41fd68da23ead9d63054e9440d7bf373",
        "title": "借翠蛟亭韵",
        "author": "笑掷震雷",
        "content": "兀兀梅窗坐已顽，自怜失脚落人间。\n洞霄宫裏星辰近，天柱峰前日月闲。\n野鹤听琴飞雪舞，湫龙喜客为澜翻。\n此中不昼生云雨，珍重坡仙一扁颜。",
        "dynasty": "宋",
        "collection_info": null
    },
    {
        "uuid": "ae4acf87dcc079de94e0369542876889",
        "title": "游洞霄宫  其一",
        "author": "黄常吉",
        "content": "山锁清溪溪锁峰，溪光山色两怡融。\n松枝点滴衣夹雨，云叶飘扬岩际风。\n玉室金堂端好坐，石坛乳窦自相通。\n我生已幸尘缘薄，拟结茅庐天柱东。",
        "dynasty": "宋",
        "collection_info": null
    },
    {
        "uuid": "277131be8dab6be0cd583284bdb641ae",
        "title": "游洞霄宫  其二",
        "author": "黄常吉",
        "content": "乔松苍竹带烟霏，木拱彤檐蔼翠微。\n虚谷玲珑遗凤响，行云蒙密护龙归。\n繁花结绣迷樵径，灵飘药香满客衣。\n更欲搘筇遍诸顶，可怜无策驻残晖。",
        "dynasty": "宋",
        "collection_info": null
    },
    {
        "uuid": "ecfdf19e8a64cabf458db352bf80dc38",
        "title": "游洞霄",
        "author": "黄常吉",
        "content": "我厌城市喧，故作林泉游。\n十事思九错，一笑忘百忧。\n道念岂不定，俗累良未休。\n安得弄泉石，味道老一丘。",
        "dynasty": "宋",
        "collection_info": null
    },
    {
        "uuid": "93dd9a87f8897e501ecdbcab347e608c",
        "title": "游洞霄宫",
        "author": "秘仲威",
        "content": "洞霄之名天下闻，洞霄之职宰辅分。\n闻名姓往未识面，寄禄于此徒纷纷。\n身到仙关不如我，九虎迎门开□锁。\n六洞高人接笑谈，三泉隠客通香火。\n风来万壑嘶松杉，水绕百折鸣嵌岩。\n门前俗客自敛迹，不待立柱名隔凡。\n群仙挽衣留我住，因一相逢忽相语。\n双径秋风已扫尘，奚为后我同归去。",
        "dynasty": "宋",
        "collection_info": null
    },
    {
        "uuid": "1c84719c8ffc558ab4fce6f4746d4f06",
        "title": "大涤洞天留题  其一",
        "author": "秘仲威",
        "content": "紫府清都不可梯，何年宫阙下迁移。\n飞来殿阁风雷架，逼近岩崖日月驰。\n境静固宜真圣宅，地灵唯许列仙知。\n想应留钥更相授，以待虚皇驾幸时。",
        "dynasty": "宋",
        "collection_info": null
    },
    {
        "uuid": "80fad2307d295a4ef3f1bc28169f3f59",
        "title": "大涤洞天留题  其二",
        "author": "秘仲威",
        "content": "我行不识洞霄门，但怪东来见紫氛。\n玉帝衮衣明日月，仙官剑履会风云。\n箬根也有灵丹助，芝草畴非协气熏。\n亦恐弥明寓兹境，傥同尊酒细论文。",
        "dynasty": "宋",
        "collection_info": null
    },
    {
        "uuid": "b9bd57e9febb9778a396b8f75a108ab2",
        "title": "游洞霄宫  其一",
        "author": "张巽",
        "content": "掣开九锁谒琳宫，物色真仙剑履踪。\n一朵云根生老涧，千寻天柱压群峰。\n功名秘略求黄石，呼吸微言斅赤松。\n我是康庐倦游客，朅来犹爱翠云重。",
        "dynasty": "宋",
        "collection_info": null
    },
    {
        "uuid": "91fda1f5055930bff81df1320bbb62f2",
        "title": "游洞霄宫  其二",
        "author": "张巽",
        "content": "新晴草木翠光流，麦陇清和四月秋。\n巽二风来山髪冷，阿香雷过馨声幽。\n杜鹃鬨枕催归去，丁鹤攀辕欲借留。\n半夜忽闻岩壑响，小诗调戏鬼神愁。",
        "dynasty": "宋",
        "collection_info": null
    },
    {
        "uuid": "f5b822df272c0d8ade209280f8318625",
        "title": "游洞霄宫  其三",
        "author": "张巽",
        "content": "曜相偏羸足力强，不辞复岭与重岗。\n未穷仙隠千年迹，先炷宸游一瓣香。\n诗得好题难驻笔，酒逢佳趣便飞觞。\n梦回彷佛前身事，却认金庭是故乡。",
        "dynasty": "宋",
        "collection_info": null
    },
    {
        "uuid": "f7df389173ff7d70cf684ecf8162aabd",
        "title": "游洞霄宫",
        "author": "卢正中",
        "content": "云海三山路忽通，形神俱妙玉霄东。\n八篇拟授无司马，银鼎浮珠问葛翁。",
        "dynasty": "宋",
        "collection_info": null
    },
    {
        "uuid": "b92bcc32b8dceae189ae4295c6babf4e",
        "title": "游洞霄宫",
        "author": "余愚",
        "content": "琳宫胜处绝尘嚣，千古佳名号洞霄。\n地锁九峰形屈曲，擎天一柱势岧峣。\n凤鸣怪石仙岩邃，蛟舞流泉涧壑遥。\n幸有飞昇遗迹在，便须骑鹤快扶摇。",
        "dynasty": "宋",
        "collection_info": null
    },
    {
        "uuid": "03686a18141733d42e03749d69185f0b",
        "title": "游洞霄",
        "author": "陆卿",
        "content": "名山长表冠东南，一柱屹然天与参。\n玉府从来通六六，金扃宁竟锁三三。\n千岩深处标驯虎，万乘当时幸秣骖。\n抚掌酌泉观舞翠，清忠□咏□高谈。",
        "dynasty": "宋",
        "collection_info": null
    },
    {
        "uuid": "5149001bc4a7ea92febfc403700b74d5",
        "title": "游洞霄和坡仙韵",
        "author": "史宗恺",
        "content": "水非凡浊石非顽，水石萦迴九锁间。\n游客步随清浪起，道人身似白云闲。\n仙岩泉滴琼音碎，古木风轻宝盖翻。\n共酌翠蛟亭上酒，翠光相与映红颜。",
        "dynasty": "宋",
        "collection_info": null
    },
    {
        "uuid": "9522774d98fbef5437b1f5d34b5a42d7",
        "title": "和周丞丈游洞霄韵",
        "author": "史宗恺",
        "content": "苕溪之源流洞天，中有福地寿可延。\n山盘九锁到空谷，石间隠蹟知其仙。\n悬崖险阻不易到，来者悚观须有缘。\n道边兽石卧狮虎，庭下镜沼流潺湲。\n东游大涤阻天柱，西至石室飞寒泉。\n云房石磴络苔藓，疑是霞玉留花钿。\n嵌空上下不可数，晓猿夜鹤惊人眠。\n西林诗伯□仙裔，落笔妙句今青钱。\n历穷巘崄事幽讨，不畏蔓草矜蛇蜒。\n皈来诗篇壮青谷，好句屹崛参天全。\n何当□约素秋晚，与公共醉洪崖巅。",
        "dynasty": "宋",
        "collection_info": null
    },
    {
        "uuid": "2bb3c06a590b1257fa19bfd05bffcf45",
        "title": "游洞霄",
        "author": "易群峰",
        "content": "片云将雨又轻还，物外光阴本自闲。\n醉裏不妨游汗漫，诗成更为写斓斑。",
        "dynasty": "宋",
        "collection_info": null
    },
    {
        "uuid": "86b8575d347cb7c9fc828741acfdd0d0",
        "title": "初入洞霄",
        "author": "易群峰",
        "content": "半生华髪笑茫然，作意清朝到洞天。\n迭嶂互□芒屩稳，飞云故傍葛巾偏。\n忍思城市轮蹄梦，款结山林笋蕨缘。\n我有赐余苍玉璧，与君同试酌寒泉。",
        "dynasty": "宋",
        "collection_info": null
    },
    {
        "uuid": "2568f8e74f64a6761e57e19bbb38f7f2",
        "title": "游洞霄",
        "author": "姚自强",
        "content": "青藜有分步仙家，昨日晴晖今雨霾。\n不是游观先一日，何缘识得淡生涯。",
        "dynasty": "宋",
        "collection_info": null
    },
    {
        "uuid": "3ce82dcf26d1bac1add8490e6829f747",
        "title": "游洞霄",
        "author": "徐献子",
        "content": "何处寻仙隠，楼居出世间。\n洞天藏福地，丹水接青山。\n树挂崖腰古，苔封石齿班。\n午窗经卷寂，长对□□□。",
        "dynasty": "宋",
        "collection_info": null
    },
    {
        "uuid": "05dd0a6fe51037683df722f025b43502",
        "title": "游洞霄",
        "author": "聂兼善",
        "content": "吾闻洞霄山水妙天下，缭白萦青胜图写。\n九重扃钥极深严，一岫宽闲更潇洒。\n倚空天柱何孤高，诸峰罗立犹儿曹。\n长松怪石入题品，金堂玉室供游遨。\n此地隠居皆胜士，道骨仙风绝尘滓。\n就中俞子最少年，烱若芙蓉映秋水。\n青鞋布袜千里来，一见使我昏眸开。\n谈空说有坐终日，舌涛衮衮生风雷。\n鄙夫未愚晚闻道，寄傲嵌岩事幽讨。\n只缘方寸无荆棘，渐喜丹田熟梨枣。\n人生百岁空自忙，读书博塞俱亡羊。\n劝君火急烹铅汞，莫待倒景飞屋梁。\n春风又放鶑求友，烟外暗黄初着柳。\n南行傥遇置书邮，莫忘超然北山叟。",
        "dynasty": "宋",
        "collection_info": null
    },
    {
        "uuid": "b7b5e8ae65dda764ffcdb4a8b83ca927",
        "title": "游洞霄",
        "author": "严嘉",
        "content": "帝子吹箫上瑶阙，灵妃跨凤音尘绝。\n行云山水迹依然，留伴九峰秋夜月。\n阆苑宫前见玉真，许传消息到金庭。\n琼姿一去丹霞□，紫桂蟠桃几度春。\n十二栏干天一握，教人望断缑山鹤。\n蜀客归槎杳未来，银汉纵香泉□□。\n岩前邂逅童颜子，许我刀圭大患痊。",
        "dynasty": "宋",
        "collection_info": null
    },
    {
        "uuid": "af4966b0f2bf5e9b6fed5e326e63ef95",
        "title": "游洞霄",
        "author": "余杭令",
        "content": "野服萧萧款翠微，虚亭高敞射晴晖。\n仙归洞府云烟静，春入名山笋蕨肥。\n缓饮壶觞聊自适，暂指朱墨便忘归。\n何时罢脱利名去，始悟人间万事非。",
        "dynasty": "宋",
        "collection_info": null
    },
    {
        "uuid": "ed0e6c8ef30025f70f0675337ed39cd6",
        "title": "洞霄纪游",
        "author": "闻鉴",
        "content": "从来此山中，不记几游历。\n每缘困杯酌，未暇赋篇什。\n屡恐为山羞，欲吟嗟思涩。\n今晨始杖屦，醒眼看泉石。\n草木呈幽姿，烟云舒秀色。\n扪萝扣栖真，束燎穿大涤。\n神工跨石梁，天巧镂岩壁。\n仙人不可逢，灵箬无从得。\n回观翠蛟舞，俯视云根屹。\n何如出山去，飞腾霈甘泽。",
        "dynasty": "宋",
        "collection_info": null
    },
    {
        "uuid": "73f3b83b2901f2636e27cb72084451e3",
        "title": "游洞霄",
        "author": "何处厚",
        "content": "洞天宫中清无尘，纷纷霏霏翔五云。\n光浮阆风蔼无垠，中有神仙相辈伦。\n服曳云章玉佩珣，时闻金钟催朝真。\n仙班序列觐紫宸，琼花羌灵飞翁翁。\n水晶帘捲许行循，群仙以我丘壑身。\n相与笑语交益亲，玄谈妙句泣鬼神。\n一局围棋度几春，大开十二楼宴宾。\n玉真安排云锦茵，天女竞着绛霞裙。\n盎缶罍洗罗珠珍，金炉龙脑香腾熏。\n七宝蜡炬光如银，凤泉饮散醉醺醺。\n天子呼来不得臣，宴罢乘槎渡汉津。\n玉皇遽遣使者巡，使者交荐有大勋。\n玉皇诏归眷注勤，不容山中伴帝君。",
        "dynasty": "宋",
        "collection_info": null
    },
    {
        "uuid": "7da326de0ce17c57fab84ad53a879d91",
        "title": "游洞霄",
        "author": "彭挥",
        "content": "洞霄从古宅真仙，镇日群峰起瑞烟。\n林下千年丹已就，山中九锁月长圆。\n半岩隠迹遗灵像，一井清凉抚掌泉。\n我到此间无别事，烧香直欲达诸天。",
        "dynasty": "宋",
        "collection_info": null
    },
    {
        "uuid": "d792533ef2df3bbf8bd15080e80c86f2",
        "title": "游洞霄",
        "author": "米仲昌",
        "content": "公余陪侍九锁行，花已凋残鶑已老。\n舞蛟亭下泉如奔，伏虎岩前景尤好。\n四围翠巘悉可跻，一点红尘浑不到。\n坐中元白非一人，自愧才疏难压倒。",
        "dynasty": "宋",
        "collection_info": null
    },
    {
        "uuid": "b206e7a578f3f5c4bee5445ec7ece8db",
        "title": "游洞霄",
        "author": "俞洵直",
        "content": "九折山围五洞天，中间玉殿倚祥烟。\n隔云鸡犬闻清晓，锁径松篁认永年。\n野鹿献花来石室，寒猿掷果饮溪泉。\n玉皇弄笑飞金电，太上红颜雪满颠。",
        "dynasty": "宋",
        "collection_info": null
    },
    {
        "uuid": "fadfe37b413a8f36673446deabc30ad1",
        "title": "夜宿武夷宫",
        "author": "彦修",
        "content": "巢松老鹤鸣丹井，笼月梅花摇素影。\n竹敲白露幔亭寒，吟弄紫箫山月冷。\n山月箫声清且幽，幔亭不见昔人游。\n我来欲此腾云雾，笑指三山十二楼。",
        "dynasty": "宋",
        "collection_info": null
    },
    {
        "uuid": "3fcec836d7633f5234cbe630a1e10740",
        "title": "宿武夷宫  其一",
        "author": "彦修",
        "content": "学仙独访武夷君，老树垂藤弄夕曛。\n我欲幔亭拚一醉，不知何处奏宾云。",
        "dynasty": "宋",
        "collection_info": null
    },
    {
        "uuid": "f47fd7df7afd705c04b4c84119562d22",
        "title": "宿武夷宫  其二",
        "author": "彦修",
        "content": "月满空山雪满溪，幽人何处吹龙笛。\n醒来和月倚虚窗，鹤翻松露滴云石。",
        "dynasty": "宋",
        "collection_info": null
    },
    {
        "uuid": "cb75637779582c17a45d145eaa059fd7",
        "title": "宿武夷宫  其三",
        "author": "彦修",
        "content": "偶过群仙入武夷，苍崖瑶草白云飞。\n不知何处猿啼月，岩上松花落满衣。",
        "dynasty": "宋",
        "collection_info": null
    },
    {
        "uuid": "4aa7b9621c30c3c1c5cb811594173522",
        "title": "益清堂偶作",
        "author": "自强",
        "content": "大洞仙宫古有名，要观主宰立平生。\n挂琴堂上心尤逸，种菊池边景益清。\n巳喜襟期同我得，旋将契谊与君盟。\n丹泉肯入丹田去，愿受丹□学大成。",
        "dynasty": "宋",
        "collection_info": null
    },
    {
        "uuid": "c9ca2f6981745ea9f58128658f8c44c7",
        "title": "山行宿道院",
        "author": "萧兰皋",
        "content": "终朝穿翠微，投暮叩松扉。\n童子出相语，道人犹未归。\n寻香温纸被，拂石弄金徽。\n明发下山去，白云随马飞。",
        "dynasty": "宋",
        "collection_info": null
    },
    {
        "uuid": "baf3d9dbbd5f3e03303b69d6c854db8b",
        "title": "超然馆弹琴夜话",
        "author": "陈庚生",
        "content": "玉琴弹罢一灯青，仙鼠飞飞到客庭。\n道士却能谈肇论，夜深倾听有山灵。",
        "dynasty": "宋",
        "collection_info": null
    },
    {
        "uuid": "eb5687380c678d27e788db6de326784d",
        "title": "濯缨亭",
        "author": "陈庚生",
        "content": "谁引沧洲客，行歌到此亭。\n萦迴一水碧，巉绝两峰青。\n小雨吹行舰，疏梅度远汀。\n我无缨可濯，华髪任星星。",
        "dynasty": "宋",
        "collection_info": null
    },
    {
        "uuid": "9971d0a93cbe9567c58651937ef341fd",
        "title": "谒陶隠居祠呈郎中张声华",
        "author": "陈庚生",
        "content": "炼就灵丹岁月赊，药炉丹竈旋成漥。\n庭空响落山松子，路远香迷野草花。\n旧事谁能问□水，神仙今已在东华。\n田翁犹酹先生酒，乱纸飞钱噪暮鸦。",
        "dynasty": "宋",
        "collection_info": null
    },
    {
        "uuid": "6fffaa27a3aedcb28043bf0be4e65e08",
        "title": "贺家湖",
        "author": "陈庚生",
        "content": "风流谁似贺知章，乞得平湖任草荒。\n今日藕花三百亩，折来依旧属君庄。",
        "dynasty": "宋",
        "collection_info": null
    },
    {
        "uuid": "dde582ae93ea0d452aa3c6416def63c9",
        "title": "游天柱宫因留宿观醮",
        "author": "何君式",
        "content": "路转峰回意豁然，逢迎马首更飞泉。\n地严九锁红尘外，天近三关黄道边。\n奏简夜腾孤鹤表，步虚声彻老龙渊。\n会须香火通仙籍，一洗人间未了缘。",
        "dynasty": "宋",
        "collection_info": null
    },
    {
        "uuid": "37b4e91d0ec433060f4f1c673dd94d01",
        "title": "都下作",
        "author": "楼云卧",
        "content": "红尘车马道，曾向闹中看。\n贵贱人多等，利名心一般。\n侯门崇嗜慾，客路薄孤寒。\n谁肯翻然悟，寻仙求大丹。",
        "dynasty": "宋",
        "collection_info": null
    },
    {
        "uuid": "4c9984f5c274926595c41bc16e77373b",
        "title": "古扬州",
        "author": "倪应渊",
        "content": "雉堞平来堑拥沙，绿芜阙处见人家。\n山河旧影藏秋月，关塞新声起暮笳。\n玉蕊已为亭下草，蒺藜不是眼中花。\n当年凤舸经行地，枯柳无枝寄宿鸦。",
        "dynasty": "宋",
        "collection_info": null
    },
    {
        "uuid": "61c9bfe00875b1b2a8d283de8e902189",
        "title": "雷塘",
        "author": "倪应渊",
        "content": "天留遗迹鑑兴亡，出郭伤心见此塘。\n废苑无萤秋寂寂，坏陵有树月苍苍。\n绿悽霜重摧荷盖，紫怯波寒褪芰裳。\n唤醒锦帆当日梦，一声水调隔云长。",
        "dynasty": "宋",
        "collection_info": null
    },
    {
        "uuid": "ceb8c711533d2e484725470267907027",
        "title": "多景楼",
        "author": "倪应渊",
        "content": "狠石苍顽岁月遥，几人触境想英标。\n欲知三国兴亡事，但看一江来去潮。\n南土尘飞通岭海，中流砥立独金焦。\n云山绕槛期深隠，不受刘安作赋招。",
        "dynasty": "宋",
        "collection_info": null
    },
    {
        "uuid": "db006263b2bf0dcc7f261a490497aa50",
        "title": "金山寺",
        "author": "倪应渊",
        "content": "金锡飞来日，灵鳌负地形。\n涛翻四面白，寺裹一山青。\n海月窥檐箔，天风语塔铃。\n倦怀思煮茗，谁与汲中𤃩。",
        "dynasty": "宋",
        "collection_info": null
    },
    {
        "uuid": "ad4cd00e8ac97204238a338c624903ea",
        "title": "太平州",
        "author": "赵竹屋",
        "content": "拍栏一笑大江横，号太平州亦浪名。\n春水秋涛流不尽，半年农事半年兵。",
        "dynasty": "宋",
        "collection_info": null
    },
    {
        "uuid": "ca314982203b0640a9fccfae4a8c6414",
        "title": "城南",
        "author": "王月窗",
        "content": "早出城南路，江山总着题。\n林高楼似缩，岸远树疑低。\n鸜鹆噪乔木，桔橰鸣小畦。\n邮亭聊一憩，沽酒夕阳西。",
        "dynasty": "宋",
        "collection_info": null
    },
    {
        "uuid": "e8d7211f93e707297ccc981d81fb460f",
        "title": "普向山门",
        "author": "王月窗",
        "content": "来访山中景，亭阑鼠甘阴。\n客投孤寺宿，蝉趁夕阳晴。\n满树青苔湿，一村黄叶深。\n纳凉归去晚，湖月挂遥林。",
        "dynasty": "宋",
        "collection_info": null
    },
    {
        "uuid": "e3e03b14df815278c1ac75110f927960",
        "title": "边景",
        "author": "曾邍",
        "content": "匹马来逢寒草秋，淮云一片隔神州。\n黄昏灯火西津渡，白昼风烟北固楼。\n犹有断碑知晋宋，谁将遗石问孙刘。\n天荒地老英雄尽，落日长江万古秋。",
        "dynasty": "宋",
        "collection_info": null
    },
    {
        "uuid": "f6ad680f7b69cf9380982443c9d6ab94",
        "title": "题九锁山",
        "author": "陈逢辰",
        "content": "九山互锁碧烟深，路转花香恼客吟。\n归鹤带云回谷口，潜蛟飞雪喷亭心。\n洞中无计寻芝鼠，箬底犹闻捣药禽。\n莫叹仙凡几尘隔，菊花岩畔是知音。",
        "dynasty": "宋",
        "collection_info": null
    },
    {
        "uuid": "ab91a4ef4079dd4e63f255c39bdf6526",
        "title": "天台道中",
        "author": "释惠嵩",
        "content": "满川梨雪照斜曛，野水交流路不分。\n隔岸一声牛背笛，和风吹落渡头云。",
        "dynasty": "宋",
        "collection_info": null
    },
    {
        "uuid": "389886c39ef1c8a0e70512818ce16880",
        "title": "歙溪道中",
        "author": "周耕云",
        "content": "行行欲少歇，争奈客途长。\n村酒略无味，野花空自香。\n几家茅屋小，数亩麦田荒。\n何处堪投宿，林梢已夕阳。",
        "dynasty": "宋",
        "collection_info": null
    },
    {
        "uuid": "3fb681d3d08d031a817ebd844372d5c8",
        "title": "赋介轩半村新居",
        "author": "周耕云",
        "content": "近谋吟屋傍浔溪，雁荡山深云未归。\n怕恼春光花种少，爱延月色竹栽稀。\n宝藏书册教儿读，土视功名与世违。\n不是诗人相过处，昼长应是掩柴扉。",
        "dynasty": "宋",
        "collection_info": null
    },
    {
        "uuid": "fe68dcf522405940903c86f62f7a46a2",
        "title": "清江道中",
        "author": "胡琴窗",
        "content": "黑潦妨行役，呼船渡碧湾。\n春烟数家远，绿树一鶑闲。\n古有难行路，今无僻处山。\n空余芳草句，流落在人间。",
        "dynasty": "宋",
        "collection_info": null
    },
    {
        "uuid": "bdb4f18d3992069d8cd74aef5d405d96",
        "title": "题柯山道中",
        "author": "何筹斋",
        "content": "扁舟空载断纹琴，横膝谁知太古音。\n趁取暮潮归旧隠，豆花篱落正秋深。",
        "dynasty": "宋",
        "collection_info": null
    },
    {
        "uuid": "a7df308118870de6e7d6c13cd8bb1c1e",
        "title": "溪轩即事",
        "author": "何筹斋",
        "content": "小立溪窗下，山光晚不同。\n清秋霜未降，乌桕叶先红。\n桥影涵深水，钟声挟远风。\n闲情谁领会，吟处倚梧桐。",
        "dynasty": "宋",
        "collection_info": null
    },
    {
        "uuid": "23b8dd5adf4c92caeb66860a35428952",
        "title": "书乡僧庵",
        "author": "何筹斋",
        "content": "静答光阴转法华，生涯更藉菊为家。\n山园隔树翻秋雨，石径萦池浴晚霞。\n学凤尾翘无限草，似鸡冠样不胜花。\n萧槮安得诸王谢，竹下清谭煮露芽。",
        "dynasty": "宋",
        "collection_info": null
    },
    {
        "uuid": "9563117b687cbd1dc778916d3dc45649",
        "title": "林间",
        "author": "刘草庐",
        "content": "身如孤鹤在林间，百事无营只爱闲。\n最得意时朝曝背，未忘情处晚看山。\n静拈周易从头读，醉把唐诗信手删。\n为爱石桥明月色，柴门常是夜深关。",
        "dynasty": "宋",
        "collection_info": null
    },
    {
        "uuid": "621297551ff711c135217038ba5d7f95",
        "title": "庐山",
        "author": "章云心",
        "content": "晚眺青牛谷，晨游白鹿山。\n干坤何日老，今古几人闲。\n卉木烟华紫，江湖雨气斑。\n聘君犹在否，怅望隔云关。",
        "dynasty": "宋",
        "collection_info": null
    },
    {
        "uuid": "b4cee56a4de47b1b4b1502704e919a49",
        "title": "竹",
        "author": "章云心",
        "content": "万朵奇云绕屋飞，云心修竹绿猗猗。\n孤高不为风霜折，正直只应天地知。\n四海久无龙化处，千年几具雁来时。\n晋林充隠皆尘土，瞻彼西山我所思。",
        "dynasty": "宋",
        "collection_info": null
    },
    {
        "uuid": "cc365d4cba122343403c94cef79c72e5",
        "title": "武昌江汉亭",
        "author": "章云心",
        "content": "江汉亭前江汉浮，岷嶓万里会吴头。\n江穿南北天心落，汉接东西地脉流。\n水上龙争方一梦，山中鹊起已千秋。\n张刘精爽知何在，安得同来赋远游。",
        "dynasty": "宋",
        "collection_info": null
    },
    {
        "uuid": "0048f0999e43c7985f55d14c0484e66b",
        "title": "古意十四首  其一",
        "author": "章云心",
        "content": "龙马图犹在，麒麟使亦传。\n羲皇心不死，孔子梦难圆。",
        "dynasty": "宋",
        "collection_info": null
    },
    {
        "uuid": "320ddfe60461a4ed1fd6f4064b962ba0",
        "title": "古意十四首  其二",
        "author": "章云心",
        "content": "折柳繫离船，船行柳条短。\n頼有枝上花，飘泊随君远。",
        "dynasty": "宋",
        "collection_info": null
    },
    {
        "uuid": "18236f6ec8ee940e9095b37a385f844a",
        "title": "古意十四首  其三",
        "author": "章云心",
        "content": "采莲莫采花，采花损空房。\n留房结青子，种作明年香。",
        "dynasty": "宋",
        "collection_info": null
    },
    {
        "uuid": "641edbdc29571bcb968f931c10886964",
        "title": "古意十四首  其四",
        "author": "章云心",
        "content": "匆匆采桑女，花雨湿襜袖。\n春风十二絃，生世未触手。",
        "dynasty": "宋",
        "collection_info": null
    },
    {
        "uuid": "d5c0c4c36ea8af78c8d01064d8df3321",
        "title": "古意十四首  其五",
        "author": "章云心",
        "content": "浣衣轻浣布，布缕不如丝。\n□坚犹易穿，布弱从可知。",
        "dynasty": "宋",
        "collection_info": null
    },
    {
        "uuid": "676c5a422757f443473e45ee556e65eb",
        "title": "古意十四首  其六",
        "author": "章云心",
        "content": "佳人买明镜，意重轻千金。\n结以双罗带，欲照荡子心。\n荡子渺不归，镜影春云深。",
        "dynasty": "宋",
        "collection_info": null
    },
    {
        "uuid": "01c66cedb7f700efb21e851846267aab",
        "title": "古意十四首  其七",
        "author": "章云心",
        "content": "贱妾燕子身，衔泥巢君屋。\n游子黄鹄志，辞家独南翔。\n采花为谁容，袭兰为谁香。\n安得小心风，寄子双明珰。",
        "dynasty": "宋",
        "collection_info": null
    },
    {
        "uuid": "c6effcc25875866634c7d71229688b87",
        "title": "古意十四首  其八",
        "author": "章云心",
        "content": "难与时流道，忧心常悄悄。\n古道贵平易，今人□机巧。\n好古而居今，每饭不能饱。\n来往无嫌猜，□知爱沙鸟。",
        "dynasty": "宋",
        "collection_info": null
    },
    {
        "uuid": "d300107cb09e3d40d4483f8bfbec9866",
        "title": "古意十四首  其九",
        "author": "章云心",
        "content": "百川毕东注，两丸尽西颓。\n二物常汲汲，未尝少徘徊。\n短生亦如斯，逝者良可哀。\n自昔青云士，皆为黄土堆。\n何如大觉仙，无去亦无来。",
        "dynasty": "宋",
        "collection_info": null
    },
    {
        "uuid": "94fbdd9ac4f87973dd56755cd4d80a4b",
        "title": "古意十四首  其一○",
        "author": "章云心",
        "content": "吉凶本由人，往事皆可覆。\n祸人还自祸，福人还自福。\n于公果传世，李斯竟夷族。\n豺狼不知寤，纷纷方择肉。\n达者识几微，为之先痛哭。",
        "dynasty": "宋",
        "collection_info": null
    },
    {
        "uuid": "47e8280384ea5d1b2f91bba7729bab7c",
        "title": "古意十四首  其一一",
        "author": "章云心",
        "content": "福祸递隠伏，荣辱相因依。\n贤达素知此，不肯如脂韦。\n青门工种瓜，首阳甘采薇。\n清风弥万世，斯人谅堪晞。",
        "dynasty": "宋",
        "collection_info": null
    },
    {
        "uuid": "d67ad5bac215e2ffe4987d1b41160269",
        "title": "古意十四首  其一二",
        "author": "章云心",
        "content": "谷风扇春和，卉木皆敷芬。\n贞松但如故，高标在烟云。\n君子守常性，时荣非所欣。\n亦有孤凤皇，不与众鸟群。",
        "dynasty": "宋",
        "collection_info": null
    },
    {
        "uuid": "134af2a74618ffb985efb4035c636dce",
        "title": "古意十四首  其一三",
        "author": "章云心",
        "content": "逝川常东流，白日易西没。\n悠悠天地间，二物何飘忽。\n促迫于生人，绿鬓成华髪。\n昧者不自知，终朝常汩汩。\n利欲沈厥身，其本已先蹷。\n孰若缮真性，以自固灵骨。",
        "dynasty": "宋",
        "collection_info": null
    },
    {
        "uuid": "51a0c8ab3424cfdd5e644ca9d9c4e3fc",
        "title": "古意十四首  其一四",
        "author": "章云心",
        "content": "老梅何偃蹇，雪时方始花。\n自守岁寒性，不肯随春花。\n隠人适然见，移植溪水涯。\n瘦影无阳艳，清香绝淫邪。\n閒静如隠人，隠人心所嘉。\n樵牧无见侵，以诒隠人嗟。",
        "dynasty": "宋",
        "collection_info": null
    },
    {
        "uuid": "d6c8f60a3e1fda1d223f5cfbe3e5afb1",
        "title": "送刘同年入蜀",
        "author": "章云心",
        "content": "蜀山如砥水如丝，送子西游蜀道时。\n万里干坤犹战血，百年豪杰几愁眉。\n青虫渐老秋声小，白雁不来霜信迟。\n若过锦宫城下路，遥怜堕泪孔明祠。",
        "dynasty": "宋",
        "collection_info": null
    },
    {
        "uuid": "ee73cb3a2761cf74edad6ac56b5894fd",
        "title": "题武夷",
        "author": "林方",
        "content": "□□霞佩久蹁跹，峭壁崚嶒驾紫烟。\n天下名山无此境，世间何地更寻仙。\n云迷古洞还丹室，鹤护仙家种玉田。\n我欲携书来此住，隠屏峰下弄云泉。",
        "dynasty": "宋",
        "collection_info": null
    },
    {
        "uuid": "e07be307976d36d97c9ab784016a8771",
        "title": "题武夷",
        "author": "杨遶善",
        "content": "说尽东南第一峰，武夷端与画图同。\n幔亭烟带凌霄紫，玉女霜花照水红。\n渔父欹残溪涧冷，仙人蜕久洞岩空。\n飞尘马足何时已，安得诛茅深翠中。",
        "dynasty": "宋",
        "collection_info": null
    },
    {
        "uuid": "4cabf8b5182bec51c830ba8ed5365230",
        "title": "题武夷",
        "author": "孙士廉",
        "content": "翠岩九曲老仙家，玉女峰头炼紫霞。\n幻海无人来跨鹤，天河有路可乘槎。\n春云细酿幔亭酒，夜雨初煎石鼎茶。\n久矣樵渔怀此志，吹箫闲看碧桃花。",
        "dynasty": "宋",
        "collection_info": null
    },
    {
        "uuid": "763d03732d6c65deab81ba41b4213f67",
        "title": "武夷",
        "author": "石建见",
        "content": "拂散征尘曳素袍，小鞍乘兴过林皋。\n溪山九曲云烟合，宫阙万年星斗高。\n天柱插空留鹤驾，仙船横石待鲸涛。\n玉笙吹彻金鷄叫，落尽岩前几树桃。",
        "dynasty": "宋",
        "collection_info": null
    },
    {
        "uuid": "435c0baedd65a72ff0a90da2219d0234",
        "title": "集峰名",
        "author": "石建见",
        "content": "大王高住碧云间，玉女风鬟相对看。\n画鹤有年游瀚海，钓鱼何日起波澜。\n工添一线仙机就，酒尽三杯茶竈干。\n醉听鼓楼声已远，幔亭环佩响珊珊。",
        "dynasty": "宋",
        "collection_info": null
    },
    {
        "uuid": "55dfdbce9f8ee55baaa051b7f7637ea5",
        "title": "武夷",
        "author": "杨希古",
        "content": "万壑千岩迭翠微，幔亭红日浸涟漪。\n紫阳去后无消息，留得溪山九曲诗。",
        "dynasty": "宋",
        "collection_info": null
    },
    {
        "uuid": "a3aeb8082fc85cfe98e8687834e86503",
        "title": "寄题武夷",
        "author": "陈子浩",
        "content": "武夷山水称奇绝，历历仙源路可通。\n人古道尊精舍在，曾玄世隔幔亭空。\n万年宫接青冥上，九曲溪流碧嶂中。\n几欲相期游汗漫，披图陡觉驭天风。",
        "dynasty": "宋",
        "collection_info": null
    },
    {
        "uuid": "8a53f803d8b0ca7bb23237eb98aec994",
        "title": "题武夷",
        "author": "马合麻",
        "content": "石鼓溪边渡，门前一叶舟。\n雨滋千壑翠，风动万岩秋。\n仙去云常在，山空水自流。\n九天烦紫诏，借我此中游。",
        "dynasty": "宋",
        "collection_info": null
    },
    {
        "uuid": "84fe69650b4891cbaf51e136ad4b270a",
        "title": "寄题武夷",
        "author": "聂铁峰",
        "content": "秋香扶我过仙家，□大眠云石径斜。\n九曲溪山闲日月，万年宫殿老烟霞。\n吟筇尚带瑶阶藓，渡舫曾撑翠竹沙。\n迴首云深何处觅，洞箫吹落碧岩花。",
        "dynasty": "宋",
        "collection_info": null
    },
    {
        "uuid": "19dd8af746c76e87a798a87a68bd4e62",
        "title": "题武夷",
        "author": "赵宗吉",
        "content": "天风吹尽蔽空云，迭嶂层峦势吐吞。\n铁笛声沉人换世，幔亭宴罢竹生孙。\n昆阆境界烟霞窟，洙泗源流道义门。\n分治优游公事了，溪山佳处共清尊。",
        "dynasty": "宋",
        "collection_info": null
    },
    {
        "uuid": "a48f13d75822e690081e033913c3c8a2",
        "title": "题武夷",
        "author": "赵承禧",
        "content": "群玉山前隠道园，松声鹤唳隔溪闻。\n山灵似识游人意，要看青林映白云。",
        "dynasty": "宋",
        "collection_info": null
    },
    {
        "uuid": "9430093eb8c4355d9284644edbe01e84",
        "title": "题武夷",
        "author": "李公平",
        "content": "溪头借得钓鱼船，又向山中觅洞天。\n闻道岩前有遗蜕，神仙飞去二千年。",
        "dynasty": "宋",
        "collection_info": null
    },
    {
        "uuid": "d9c8e34576a4c33f831493e1c4799692",
        "title": "山中",
        "author": "丁西湖",
        "content": "金门待漏马嘶寒，月落宫墙未晓天。\n争子莫教容易扫，恐伤一片惜花心。",
        "dynasty": "宋",
        "collection_info": null
    },
    {
        "uuid": "dadee923e44bf85d177cdcf5e5cc3fce",
        "title": "送吴菊潭游越",
        "author": "丁西湖",
        "content": "春江柳色新，别酒易成醺。\n自厌久为客，难堪又送君。\n溪晴沙度鹤，地暖水生兮。\n若到兰亭上，应须弔右军。",
        "dynasty": "宋",
        "collection_info": null
    },
    {
        "uuid": "8ed276c24655c6e2d9648dca9c2b70d8",
        "title": "龙游石壁",
        "author": "释本粹",
        "content": "巉岩古径幽，疏林阁秋雨。\n小立藓花寒，江清鱼可数。",
        "dynasty": "宋",
        "collection_info": null
    },
    {
        "uuid": "018ec7a3b6046b60d0aa0586c2023477",
        "title": "永青溪石壁",
        "author": "无名氏",
        "content": "青溪宜晚日，曲处千丈晦。\n天开苍石屏，影落西村外。\n虚无元气立，明灭河汉对。\n人行峥嵘下，鸟急浩荡内。\n向来千万峰，琐细等蓬块。\n老夫倚杖久，三嘆造物大。\n惜哉太史公，意短遗此快。\n更欲访野人，穷探视其背。",
        "dynasty": "宋",
        "collection_info": null
    },
    {
        "uuid": "a293c297fa1bd3090754b231daf37192",
        "title": "西阳岭",
        "author": "叶维瞻",
        "content": "杜鹃啼处花成血，燕子忙时麦未胎。\n举世但知春易老，不知春老几人来。",
        "dynasty": "宋",
        "collection_info": null
    },
    {
        "uuid": "b2379d805f85fe653c9f9de913d4ee41",
        "title": "游武夷山洞天",
        "author": "孟晋",
        "content": "昔闻仙子宅，今幸过琳宫。\n溪曲三三水，山环六六峰。\n翠云升送雨，白鹤舞凌风。\n好景游归晚，箫声缥缈中。",
        "dynasty": "宋",
        "collection_info": null
    },
    {
        "uuid": "3200a4f2610bc8db70bc627b9fd85b80",
        "title": "大涤洞天留题",
        "author": "何洞清",
        "content": "落魄人间成谩老，足茧胼胝要闻道。\n掉头不向声利场，飘飘逈出风尘表。\n嗟嗟事事不惬怀，却喜因缘饱幽讨。\n登太华兮濯沧浪，云梦湫隘鲁邾小。\n既不责人求诸己，自信玄门穷妙理。\n虚室生白悟名言，坐见吉祥来止止。\n箇中端的合干坤，几道致柔若诸水。\n要须万里可参同，坐断孤峰空弃鄙。\n潜山霍山大涤山，天柱插云人莫企。\n痴狂取笑谁氏子，不以生生而死死。\n自知踪迹类闾丘，君家可是留前轨。\n枯藤拟待挂休休，莫使风雷暗催徙。",
        "dynasty": "宋",
        "collection_info": null
    },
    {
        "uuid": "80134c92ea53e1d94468102056d253b6",
        "title": "大涤洞",
        "author": "何炳然",
        "content": "杳默閟虚旷，森爽离人寰。\n玉室非所诣，回首烟中山。",
        "dynasty": "宋",
        "collection_info": null
    },
    {
        "uuid": "e2d4bcbaef368d9920893a5abea89d2c",
        "title": "天柱峰",
        "author": "何炳然",
        "content": "终古鬰岧峣，东南此撑柱。\n当时若更高，恐碍日月路。",
        "dynasty": "宋",
        "collection_info": null
    },
    {
        "uuid": "061a944858c208df1263d41ccfc3b28e",
        "title": "云根峰",
        "author": "何炳然",
        "content": "十洲仙子骑龙鹤，路阔云深贪舞跃。\n不知缥缈已无心，一朵飞来坠山脚。\n几度天风吹不开，数回山雨误飘来。\n直恐老龙招得去，千顷万顷游蓬莱。",
        "dynasty": "宋",
        "collection_info": null
    },
    {
        "uuid": "1fa8eebafa79880dbd7b748afbf9fbdb",
        "title": "千年古石",
        "author": "何炳然",
        "content": "怪底黄石公，乃是赤松子。\n蒲柳不自强，一见颡应泚。",
        "dynasty": "宋",
        "collection_info": null
    },
    {
        "uuid": "14e9c874861ba24eb754f5032c6981e1",
        "title": "龙洞",
        "author": "何炳然",
        "content": "胡髯抱嵌岩，白云拥万里。\n若弄华阳珠，我欲割左耳。",
        "dynasty": "宋",
        "collection_info": null
    },
    {
        "uuid": "a44d53f479153ee2002d3dae0c283b0f",
        "title": "右凤洞",
        "author": "何炳然",
        "content": "上作千仞翔，下作千岩栖。\n箫韶在何处，苍梧云气迷。",
        "dynasty": "宋",
        "collection_info": null
    },
    {
        "uuid": "5a16d6e2243b393b92a03ce1f1ac5ad9",
        "title": "大涤洞",
        "author": "吕某",
        "content": "古桧沉沉万籁微，祥光萦绕锁瑶扉。\n石间怪底泉涓滴，却是老龙行雨归。",
        "dynasty": "宋",
        "collection_info": null
    },
    {
        "uuid": "7580f3ba192fb998cbe5bc2ce3a1289f",
        "title": "大涤洞天留题",
        "author": "李旸夫",
        "content": "谁挽天河泻翠崖，一条飞瀑界烟霞。\n只愁风力半天劲，吹向人间作雪花。",
        "dynasty": "宋",
        "collection_info": null
    },
    {
        "uuid": "f67f1f6f693139d8a0b10e9897cf0e93",
        "title": "大涤洞天留题",
        "author": "苏遹",
        "content": "生平未识洞霄宫，幸与东君访赤松。\n丹井千年犹好在，青山九锁不曾封。\n入门快皋云根石，矫首遐观天柱峰。\n凡骨变成仙骨了，此躯何患弗为龙。",
        "dynasty": "宋",
        "collection_info": null
    },
    {
        "uuid": "1e230a28cb900a3bacd9b9f53e020715",
        "title": "题大涤洞天留题",
        "author": "胡𧗸",
        "content": "拔脚红尘到蕊宫，眼前物物是诗筒。\n云关左右转九锁，天柱西南边一峰。\n正喜斋厨供笋蕨，更寻药圃觅芝芎。\n飞仙何在应怜我，指出灵丹绀箬丛。",
        "dynasty": "宋",
        "collection_info": null
    },
    {
        "uuid": "4bfa17a4b563646c38868f503c672085",
        "title": "大涤洞天留题",
        "author": "陈德翁",
        "content": "天柱峰头迭紫烟，遥看万玉耸相连。\n云深九锁疑无路，翠豁一区我有天。\n灵气袭人嘘石润，嗔雷飞雨响山泉。\n倏然不类人间世，今日自惊平地仙。",
        "dynasty": "宋",
        "collection_info": null
    },
    {
        "uuid": "6ffe0352cd39fbd93eeb775569518c61",
        "title": "大涤洞天留题",
        "author": "薛炎",
        "content": "我有爱山癖，苦无买山钱。\n平生天柱梦，今日地行仙。\n九锁何曾碍，三椽若有缘。\n鹅溪三百幅，唤起老龙眠。",
        "dynasty": "宋",
        "collection_info": null
    },
    {
        "uuid": "0b85a1c2985d900c3efdd714194b42c6",
        "title": "大涤洞天留题",
        "author": "赵观復",
        "content": "不作翠蛟诗，独赋上池水。\n凿开自渊源，鉴观湛然止。\n岂惟白心事，且以明□底。\n松风生晚清，暑夜看晨起。\n二瓢饷内热，透彻□若髓。\n汇流接山腰，放溜达涧尾。\n当其保持盈，一丈若纵侈。\n□轮争道来，三板拥清泚。\n飞帘从天下，众吼乱石裏。\n溅珠忽寻丈，洒面寸尺咫。\n恭惟坡仙翁，学道老不已。\n每言杭有缘，来往即乡里。\n自题九锁篇，景物相刃靡。\n亲闻众妙玄，金丹起人死。\n新名揭亭户，空翠冷栏几。\n易求水之形，难造水之理。\n与君论源流，或者未剧此。",
        "dynasty": "宋",
        "collection_info": null
    },
    {
        "uuid": "f6e42b8122420c8801f52bab4926e858",
        "title": "大涤洞天留题  其一",
        "author": "吕奫",
        "content": "泠然风御远光尘，轩豁嵯峨插碧云。\n空洞元来无一物，惟留飞鼠自成群。",
        "dynasty": "宋",
        "collection_info": null
    },
    {
        "uuid": "24e498e7edc6c24c3748ed1d4d17d5cd",
        "title": "大涤洞天留题  其二",
        "author": "吕奫",
        "content": "九锁琼宫萃列仙，飘然别是一壶天。\n时时云气生岩洞，日日松声助涧泉。\n山茗已堪回短梦，金丹要可得长年。\n是中着语真难事，今古舂容几大篇。",
        "dynasty": "宋",
        "collection_info": null
    },
    {
        "uuid": "535f31ddb8bc2196065b54d280f78cee",
        "title": "翠蛟  其一",
        "author": "吕奫",
        "content": "远岫参横滃白云，一声雷震出天门。\n恍然身在龙头上，笑引庄生五石樽。",
        "dynasty": "宋",
        "collection_info": null
    },
    {
        "uuid": "b4691e6e35d0430a53d9ae24b8f433e2",
        "title": "翠蛟  其二",
        "author": "吕奫",
        "content": "我读坡诗醉眼开，翠蛟骑取借风雷。\n直教大地霑霖雨，变作清凉不快哉。",
        "dynasty": "宋",
        "collection_info": null
    },
    {
        "uuid": "d30bb17e049f26a58040dbf13787598e",
        "title": "大涤洞天留题  其一",
        "author": "陈唐生",
        "content": "天下有力可移山，底事秦鞭不作难。\n我却笑渠精卫石，一生愁绝海漫漫。",
        "dynasty": "宋",
        "collection_info": null
    },
    {
        "uuid": "d26071f510d3a9150686ce6f655cf630",
        "title": "大涤洞天留题  其二",
        "author": "陈唐生",
        "content": "肩臂成漥古石存，雨干不受野苔痕。\n道人未用夸神力，自是山王不动尊。",
        "dynasty": "宋",
        "collection_info": null
    },
    {
        "uuid": "9e74776bc6468dcd045550c36890189e",
        "title": "大涤洞天留题",
        "author": "陈埯留",
        "content": "支径萦纡路似穷，疑非琼馆洞霄宫。\n虽烦绿野诸公领，谁到青山九锁中。\n栝隠又深千嶂月，笋将犹欠一枝筇。\n道人欲识岩栖处，因鹤东来问漫翁。",
        "dynasty": "宋",
        "collection_info": null
    },
    {
        "uuid": "a8373e65605840078df65bc4caabce05",
        "title": "大涤洞天留题",
        "author": "朴子文",
        "content": "不得入壶中，不知有洞天。\n未许涉弱水，蓬瀛名空传。\n洞霄古真境，九锁开其先。\n灵殿拱嘉树，奇岩漱飞泉。\n朝气夜沆瀣，夕岚蟠霏烟。\n自从汉晋间，隠迹丛真仙。\n所以镇琳宫，距今千百年。\n我来寻胜游，聊以息尘缘。\n谁意得高人，凡百为之前。\n扪萝扣大涤，曳裾登来贤。\n宫殿本邃靓，亦许奉周旋。\n倦游恬小憩，借我幽榻眠。\n觉我黄粱梦，枕上破缠绵。\n醉我真一酒，春台熙熙然。\n勿谓房栊深，入室乃渊渊。\n勿谓栏槛小，栖幽即㛹娟。\n苟有一拳石，天巧意已全。\n苟有一树木，风月亦足延。\n况是石与木，森罗呈万妍。\n有仙山即灵，君当悟真筌。",
        "dynasty": "宋",
        "collection_info": null
    },
    {
        "uuid": "2d4f296de4d5903782d481d27bafdb70",
        "title": "大涤洞天留题",
        "author": "龙友",
        "content": "每见杭人说洞霄，恨无双翼兴飘飘。\n恍观石势如蟠兽，静听泉声若春韶。\n既想洞天多窈妙，更知仙境绝尘嚣。\n官游到此劳人甚，准拟时来酌一瓢。",
        "dynasty": "宋",
        "collection_info": null
    },
    {
        "uuid": "065f89c9938289e095b137b700fc605b",
        "title": "大涤洞天留题",
        "author": "高攀",
        "content": "洞府幽深幸许探，危峰削玉与天参。\n凡心洗涤今无妄，仙迹微茫要指南。\n俯涧长吟舒逸兴，倚岩小酌助清谈。\n抱琴携子盟泉石，终老山阿我亦甘。",
        "dynasty": "宋",
        "collection_info": null
    },
    {
        "uuid": "9b9bfcd72ed0b2d1b93080bb8571dd8c",
        "title": "大涤洞天留题  其一",
        "author": "苏瀛",
        "content": "天作名山满世间，洞霄毕竟出尘寰。\n达翁不问长生药，高兴惟通九锁关。\n愿学坡仙游赤壁，肯如谢老陟东山。\n羽人能重来贤裔，杖屦相陪一日闲。",
        "dynasty": "宋",
        "collection_info": null
    },
    {
        "uuid": "730a49adf8d0bdc17b37afa0a1ff9521",
        "title": "大涤洞天留题  其二",
        "author": "苏瀛",
        "content": "冉冉云根手可采，天然泉石故相参。\n仙家永日元无夜，虚室冷风每自南。\n剩办芒鞋寻隠躅，更从羽士纵玄谈。\n真空不在多言论，学道何如啖蔗甘。",
        "dynasty": "宋",
        "collection_info": null
    },
    {
        "uuid": "812f415441f2ad838dda0e0476cdd58f",
        "title": "大涤洞天留题",
        "author": "霍正夫",
        "content": "长虹舞涧石磷磷，胜践还怜雨送春。\n云木千章森翠幄，洞天九锁绝红尘。\n丹藏仙谷生奇箬，香到龙祠泽旱民。\n山有旧盟来更好，斋心恭对玉晨真。",
        "dynasty": "宋",
        "collection_info": null
    },
    {
        "uuid": "57b6d50207a302ea8fb20d63bce123e5",
        "title": "大涤洞天留题",
        "author": "彭老",
        "content": "九峰嵯峨拥金碧，来游知费几两屐。\n石虹妥玉飞雪寒，萝屏削紫春云湿。\n仙踪谁言隔弱水，时见石盘敲玉子。\n千年箬底遗丹红，桃花洞口吹天风。",
        "dynasty": "宋",
        "collection_info": null
    },
    {
        "uuid": "047d3210018b1b92d1a418d9ba1331be",
        "title": "大涤洞天留题",
        "author": "李闶先",
        "content": "福地弯环古洞霄，古坛云冷宝□飘。\n无蛟可断泉犹怒，有虎难驯雾未消。\n一柱孤擎天妥帖，重峦九掩路迢遥。\n自怜骨相多奇蹇，只合山中种药苗。",
        "dynasty": "宋",
        "collection_info": null
    },
    {
        "uuid": "9da292a239387688817f07510f5d8ea7",
        "title": "大涤洞天留题",
        "author": "果老",
        "content": "烟霞溟蒙峰九转，淀泼屏风倚天半。\n石龙背冷泉声哀，万迭灵鼍飞素练。\n江山登临夙所愿，何当骑麟醉游徧。\n仙人一去不可见，洞天春晚花流远。",
        "dynasty": "宋",
        "collection_info": null
    },
    {
        "uuid": "93f6e907cb034749ff2ff61e8570f269",
        "title": "大涤洞天留题",
        "author": "邵喆",
        "content": "抖擞京尘只素衣，脱衔困马喜逶迤。\n云根来拟启金室，天柱高攀得玉芝。\n龙跃清泉知客定，丹藏绀箬与谁期。\n晴霞阔引栖真洞，不管落花流水知。",
        "dynasty": "宋",
        "collection_info": null
    },
    {
        "uuid": "93d751f797755f5fbd05695aa63d27f1",
        "title": "大涤洞天留题",
        "author": "湖杓",
        "content": "蔓藤森木阅千龄，断壁嵌崖翠削成。\n安得抱琴来此宿，夜深随意写溪声。\n平生昼裏看丘壑，便欲扶筇快赏心。\n真箇溪山在亭外，老坡千古共知音。",
        "dynasty": "宋",
        "collection_info": null
    },
    {
        "uuid": "9e362168a6d4425d1f607fb7bff7876c",
        "title": "大涤洞天留题",
        "author": "徐初学",
        "content": "化工欲使聚群灵，上下凿开洞府深。\n云放碧峰蓝掩映，溜迴小涧云浮沉。\n至神莫测圆湫水，泽润能成大旱霖。\n天下洞霄真第一，到兹宁不效虫吟。",
        "dynasty": "宋",
        "collection_info": null
    },
    {
        "uuid": "979636b8b4dd973ed3ac484f73ea28ed",
        "title": "大涤洞天留题",
        "author": "樊处恭",
        "content": "持杯睥睨不逾时，一派寒声落翠微。\n蛟室倒翻珠乱跃，琼田耕破玉纷飞。\n壮怀摇动频扶槛，溅沫飘零欲湿衣。\n绕磵更须林荫密，呼尊重约扣岩扉。",
        "dynasty": "宋",
        "collection_info": null
    },
    {
        "uuid": "687bec1caef816c01e5a9a05b8c82217",
        "title": "大涤洞天留题",
        "author": "潘伯虎",
        "content": "平生闻有洞霄奇，三载京华梦裏知。\n非藉贤侯为引领，那因小子获追随。\n危坡滑滑凭舆上，古洞阴阴秉烛窥。\n万壑千岩游未徧，又催归骑向东篱。",
        "dynasty": "宋",
        "collection_info": null
    },
    {
        "uuid": "3a16dfcbd9855ce8171f1901c5a58d00",
        "title": "大涤洞天留题",
        "author": "张逊",
        "content": "浮云飞动浑非真，饱看山水浴精神。\n行空未驾青田鹤，持杯欲饷采薇人。\n醉中往往红生面，是是非非都不见。\n只言学诗与学仙，此道如今绝如线。",
        "dynasty": "宋",
        "collection_info": null
    },
    {
        "uuid": "fd1e4ccf8e6ee25e2f58d292b72a9fa0",
        "title": "大涤洞天留题",
        "author": "何林",
        "content": "仙窟访龙君，开奁炷室熏。\n洞中天地别，物外圣凡分。\n古井流金水，空山锁白云。\n步虚声杳杳，疑向碧霄闻。",
        "dynasty": "宋",
        "collection_info": null
    },
    {
        "uuid": "f3e0311738fd9495cc408fa4a8652f43",
        "title": "大涤洞天留题",
        "author": "朱堂",
        "content": "地胜群峰秀，山高宿雾昏。\n灵宫从昔着，仙迹至今存。\n嵌洞窥天巧，飞泉挟石奔。\n尘缘何日了，小筑占云根。",
        "dynasty": "宋",
        "collection_info": null
    },
    {
        "uuid": "09a7997174826c56e53b19401fce768c",
        "title": "大涤洞",
        "author": "叶漙",
        "content": "青山曲折锁瑶扉，俗客频劳揽芝衣。\n更看临流轻指顾，翠蛟化作玉龙飞。",
        "dynasty": "宋",
        "collection_info": null
    },
    {
        "uuid": "1f8561e9e6761944b90ef634b71a01db",
        "title": "大涤洞",
        "author": "黄子安",
        "content": "洞天三十六，此地属苕南。\n古物藏松石，清流胜菊潭。\n擎空山骨瘦，悬乳石毛毵。\n飞舄王乔事，行看日接三。",
        "dynasty": "宋",
        "collection_info": null
    },
    {
        "uuid": "2a2eeed413c4eef04fc09641f9e96234",
        "title": "大涤洞天留题",
        "author": "阎良臣",
        "content": "慈泉地闢与天开，屈曲飞鸣声隠雷。\n若使翠华临此地，飞来未必羡佳哉。",
        "dynasty": "宋",
        "collection_info": null
    },
    {
        "uuid": "d9bbc82e083e5b85bd5696c22d073034",
        "title": "菁江",
        "author": "林人隠",
        "content": "浮迹东西浙，大江长短亭。\n潮来远水白，雨过乱峰青。\n春夜梦无定，天寒酒易醒。\n回桡下江渚，杜若满沙汀。",
        "dynasty": "宋",
        "collection_info": null
    },
    {
        "uuid": "73e5de0361b4c46d30f0ba51cfd1fb6a",
        "title": "湖州溪舍",
        "author": "林人隠",
        "content": "茅舍枕寒溪，出门烟翠齐。\n晓林过栗鼠，秋草伏莎鸡。\n村酒大书字，山蔬小作畦。\n落然人寂历，野迥白云低。",
        "dynasty": "宋",
        "collection_info": null
    },
    {
        "uuid": "f3be95bc74bc65c345de006522a7b779",
        "title": "湖上",
        "author": "徐一山",
        "content": "堤上柳依依，柳风吹絮飞。\n帝京三月尽，客子几时归。\n山近鸟栖早，花残人买稀。\n尽多湖水在，谁与浣尘衣。",
        "dynasty": "宋",
        "collection_info": null
    },
    {
        "uuid": "14fbcb38456a5d9c6618595feb345f3d",
        "title": "偶成",
        "author": "徐一山",
        "content": "一见青山便是家，苦无人可共烟霞。\n枯肠不受春风腻，莫汲花边水煮茶。",
        "dynasty": "宋",
        "collection_info": null
    },
    {
        "uuid": "5f738f657a71932ec633e7e855891c81",
        "title": "小溪",
        "author": "李介山",
        "content": "东风满眼柳花飞，信步扶藜过小溪。\n淮甸凄凉春事少，楚天空阔暮云低。\n江山有意怜孤客，桃李无心恋故蹊。\n纵使有家归未得，数声蜀魄为谁啼。",
        "dynasty": "宋",
        "collection_info": null
    },
    {
        "uuid": "2139dc771d6606ccf8dba4bb4901388e",
        "title": "梅雨潭",
        "author": "李介山",
        "content": "灵源分左界，千仞落飞泉。\n散作一空雨，长如四月天。\n挂岩寒练直，溅席水珠圆。\n湫石龙应在，岩扉浮翠烟。",
        "dynasty": "宋",
        "collection_info": null
    },
    {
        "uuid": "bd34db6f395aa47a88195731f1ce293a",
        "title": "石门贪泉",
        "author": "王竹臞",
        "content": "天阔不知山脚远，潮平微见晚烟横。\n石门无数征帆去，惟有渔舟箇箇轻。",
        "dynasty": "宋",
        "collection_info": null
    },
    {
        "uuid": "eefca7cc2aaf08f430b46ca408feb0b8",
        "title": "清音",
        "author": "王威",
        "content": "白云深处有清音，上接祥光古木森。\n不但濯缨兼濯足，直须一洗利名心。",
        "dynasty": "宋",
        "collection_info": null
    },
    {
        "uuid": "a35a38cfd11a81a2aa6ea1847d83d493",
        "title": "天柱峰",
        "author": "□韫",
        "content": "拄天屹嶪断鳌根，卧草蒙茸伏虎痕。\n想见山中明月夜，有人长啸抱昆崙。",
        "dynasty": "宋",
        "collection_info": null
    },
    {
        "uuid": "1b89277a31da8cba36a01a880f656790",
        "title": "翠蛟峰",
        "author": "□韫",
        "content": "苍松翠石束寒流，飞下长身白玉虬。\n吐出英云□□□，□□□□□□□。",
        "dynasty": "宋",
        "collection_info": null
    },
    {
        "uuid": "0376c86c458da878112d1d376e65c8eb",
        "title": "清音泉",
        "author": "□韫",
        "content": "山出涓寒一道泉，暗声落涧玉铮然。\n辘轳引上泥丸顶，便是人间赤脚仙。",
        "dynasty": "宋",
        "collection_info": null
    },
    {
        "uuid": "5f56dfb91e20a523e83646193e7b18d0",
        "title": "石室",
        "author": "□韫",
        "content": "竹几蒲团石室中，细书抱朴校参同。\n寄声碧眼朱高士，何必携琴下阆风。",
        "dynasty": "宋",
        "collection_info": null
    },
    {
        "uuid": "f3302659166b8dbcf01b3ea68ee0a54a",
        "title": "天柱峰",
        "author": "吴某",
        "content": "孤峰斗绝矗云浮，俯视群山若蚁丘。\n倚住东南天一角，笑它芑国谩多忧。",
        "dynasty": "宋",
        "collection_info": null
    },
    {
        "uuid": "23717119c142e3755b9840a9e4020d18",
        "title": "云根石",
        "author": "吴某",
        "content": "白云触石起油然，倏忽从龙遍九天。\n多谢丰隆留一叶，至今遗迹在岩前。",
        "dynasty": "宋",
        "collection_info": null
    },
    {
        "uuid": "34aef01529aa39f656f7d0b9babcf719",
        "title": "翠蛟亭",
        "author": "吴某",
        "content": "苍崖决水下雷霆，掉尾蜿蜒不暂停。\n榜作翠蛟犹未称，不如唤作舞蛟亭。",
        "dynasty": "宋",
        "collection_info": null
    },
    {
        "uuid": "7e3903c7fe5e0d19d2eb46a87ea259a6",
        "title": "天游峰",
        "author": "魏麟一",
        "content": "冰海濯足来天游，万里云气随青牛。\n盘车沾沾星斗湿，手捲风雨藏金瓯。\n玲珑珊瑚树，记得西王母挂玉鈎。\n几时化作小玉船，一叶荡荡随天流。\n满载清霜落九州，与人生白头。\n我歌黄鹄歌，南斗盘其南兮，河岳拥其后。\n海岱明东方，黄河之源。\n江水之宗，昆仑雪山在其右，巍然天柱当中居。\n斯文光气长，万丈塞太虚。\n不信九天上，仙人不读书。\n如今白玉楼，闻道紫阳老子在其上，手抟日月安星辰，为玉皇作典谟。\n又闻鬰罗萧台上，紫阳奏可决取河汉之水，千古万古洗濯下土愚民愚。\n男子学麟凤，女子学王雎，万万万世尊唐虞。\n我乃太姥之曾孙，故闻天上语。\n来此乐饮，人间愁一粟无，只有天地吾非吾。\n鼓髪长啸秋月白，照见大千世界都置在我太姥清水之玉壶。",
        "dynasty": "宋",
        "collection_info": null
    },
    {
        "uuid": "e2e769c308ad5dd549f48972a277bcdc",
        "title": "透碧霄",
        "author": "朱叔大",
        "content": "初疑石壁无行路，已转方知透碧霄。\n茶鼎快烹泉窦月，酒杯低吸海门潮。\n干坤浩荡乡心远，岁月苍忙客鬓凋。\n欲约洪崖同一笑，满山竹□自萧萧。",
        "dynasty": "宋",
        "collection_info": null
    },
    {
        "uuid": "630a3d0d57e500a535537450c5ef6644",
        "title": "大涤洞天留题  其一",
        "author": "朱希言",
        "content": "君看万事等虚舟，一任星星两鬓秋。\n惟有林泉久成癖，每逢佳处为迟留。",
        "dynasty": "宋",
        "collection_info": null
    },
    {
        "uuid": "cb94547600903dc23e6988ba6996c8bf",
        "title": "大涤洞天留题  其二",
        "author": "朱希言",
        "content": "松桧参天几万株，清阴夹道暑全无。\n暗泉深洞尤难写，拟借君诗作画图。",
        "dynasty": "宋",
        "collection_info": null
    },
    {
        "uuid": "58bedca56da21a3cdf7e731cefd08178",
        "title": "晓岸",
        "author": "易平湖",
        "content": "扁舟晓泊画桥西，风满蓬窗水拍堤。\n落舟半山人未起，万蛙声裏子规啼。",
        "dynasty": "宋",
        "collection_info": null
    },
    {
        "uuid": "9c82c9488d6ce448caaf6e4def85c89f",
        "title": "春日山中",
        "author": "田耕月",
        "content": "山静鶑啼春事深，意行到处若为情。\n休言柳絮全轻薄，半是东风不老成。",
        "dynasty": "宋",
        "collection_info": null
    },
    {
        "uuid": "b095f2301ba2724673c2deccbcdfb022",
        "title": "暖翠",
        "author": "安𪊲",
        "content": "暖翠浮岚万壑春，桃花流水碧沄沄。\n同亭祠下生青草，天柱峰头空白云。\n雨后石林群鹭宿，月中山树两猿分。\n几时结屋清溪上，鹤氅筇枝学隠君。",
        "dynasty": "宋",
        "collection_info": null
    },
    {
        "uuid": "93847b0cca116992634ae737595822e8",
        "title": "三姑石",
        "author": "安𪊲",
        "content": "雾鬓烟鬟彷佛梳，老翁指点说三姑。\n娉婷不嫁非无意，谁是人间大丈夫。",
        "dynasty": "宋",
        "collection_info": null
    },
    {
        "uuid": "52730e6ba78be841a6fb4bd137e6a04e",
        "title": "春日岭南",
        "author": "孙正平",
        "content": "窗前修竹霭如云，巧语春禽只听闻。\n睡起蒲团趺坐稳，惟将茗椀对炉熏。",
        "dynasty": "宋",
        "collection_info": null
    },
    {
        "uuid": "2319957627ccc5be7f8d4072e07a28fc",
        "title": "菊岩",
        "author": "叶师文",
        "content": "东风红紫过千千，独着黄衣不敢先。\n万仞峰头今一萼，别无花木可秋天。",
        "dynasty": "宋",
        "collection_info": null
    },
    {
        "uuid": "096385f4a18663ec51e5a2d3ecca0214",
        "title": "题蜕龙洞 白茆洞 其一",
        "author": "无名氏",
        "content": "西南十里岭之巅，灵冢岿然洞隠仙。\n门闢神扃低视井，柱生一窍仰瞻天。\n瓮中春酒今朝酿，洞内仙宾昔日贤。\n路阻山高难可到，茆君职守几千年。",
        "dynasty": "宋",
        "collection_info": null
    },
    {
        "uuid": "b84906daab683663aff324b32ec0be5e",
        "title": "题蜕龙洞 白茆洞 其二",
        "author": "无名氏",
        "content": "白茆职此不知年，井窦迴环会饮仙。\n遗迹空存春酒瓮，通天灵窍尚依然。",
        "dynasty": "宋",
        "collection_info": null
    },
    {
        "uuid": "ef6830bc332f13176a490fb385a82dbc",
        "title": "题蜕龙洞 伏虎岩",
        "author": "无名氏",
        "content": "空岩深峻可栖真，猛虎温驯异类亲。\n正节天师时憩此，逍遥忘返咏章新。",
        "dynasty": "宋",
        "collection_info": null
    },
    {
        "uuid": "dac21ed54d3e58eebe7b80bdc01ee926",
        "title": "题蜕龙洞 鸣凤洞",
        "author": "无名氏",
        "content": "鸣凤来仪瑞翠巅，洞中阻隘石门全。\n傍通小径无穷极，溜响玎珰有穴泉。",
        "dynasty": "宋",
        "collection_info": null
    },
    {
        "uuid": "9613031e27d0f962c080853c5658b181",
        "title": "知宫高士菊岩",
        "author": "张復",
        "content": "来游九锁山，忽遇菊岩仙。\n老翠偃千亩，黄金铺万钱。\n花经令尹爱，词入北司编。\n最重水中石，平舟曾为镌。",
        "dynasty": "宋",
        "collection_info": null
    },
    {
        "uuid": "fbb99cbf1d8736c7c1927b1a9e6ea484",
        "title": "龟山",
        "author": "季履道",
        "content": "浊酒三秋馆，青灯半夜花。\n故人浑在目，幽梦暂还家。\n淮近风偏恶，山高月易斜。\n新霜何处雁，片影落平沙。",
        "dynasty": "宋",
        "collection_info": null
    },
    {
        "uuid": "debb17ed5c0632442345302b97f023ca",
        "title": "早梅",
        "author": "郑上村",
        "content": "纷纷蜂蝶莫教知，竹外疏花一两枝。\n待得枝头春烂熳，便如诗到晚唐时。",
        "dynasty": "宋",
        "collection_info": null
    },
    {
        "uuid": "1fb3d8335c93b06d319157c62054aad4",
        "title": "梅氏梅楼",
        "author": "郑上村",
        "content": "山云楼头彻夜明，天风吹下读书声。\n劝君莫把离骚读，见说梅花恨未平。",
        "dynasty": "宋",
        "collection_info": null
    },
    {
        "uuid": "544aebe28b2a1f3fa53e0d1f77db8b31",
        "title": "晚梅",
        "author": "高安斋",
        "content": "买得街头最晚梅，潇潇风雨对吟杯。\n莫嫌吟蕊能稀少，不学春光烂熳开。",
        "dynasty": "宋",
        "collection_info": null
    },
    {
        "uuid": "ac8ffa8e92bf4ddd28b788e490e08c78",
        "title": "九月梨花",
        "author": "韩准",
        "content": "粉腻迷春月满枝，误随秋日弄芳菲。\n料应潜作春宵梦，刚被西风不放归。",
        "dynasty": "宋",
        "collection_info": null
    },
    {
        "uuid": "5791fbe2178d3f73f380863a25c9182e",
        "title": "瓶花",
        "author": "李云岩",
        "content": "点检春风事，瓶花最可怜。\n本根不知处，犹自向人妍。",
        "dynasty": "宋",
        "collection_info": null
    },
    {
        "uuid": "2d98eae21d2cf2d9abfb43893c875885",
        "title": "太师菊",
        "author": "凌云屋",
        "content": "清白冠他三少贵，孤高独占九秋寒。\n功成勇退东篱下，不逐春红相牡丹。",
        "dynasty": "宋",
        "collection_info": null
    },
    {
        "uuid": "41a5ba11adf432317080ea2e13475702",
        "title": "栽兰",
        "author": "韩爱山",
        "content": "不能随俗办生涯，刬草栽兰当理家。\n不见西湖林处士，一生受用只梅花。",
        "dynasty": "宋",
        "collection_info": null
    },
    {
        "uuid": "11920fe05c2d821ca463c32ff6f943a4",
        "title": "谢惠竹萌",
        "author": "钱积善",
        "content": "新挑笋茁喜登盘，减却南阶竹几竿。\n已为枯禅参玉版，暂停排日报平安。",
        "dynasty": "宋",
        "collection_info": null
    },
    {
        "uuid": "35eabd1d832583f3f23bc431a28d2fe5",
        "title": "蛩",
        "author": "耕吴",
        "content": "九夏蜩螗不可听，秋风纔动便无声。\n一襟月露丘园裏，却胜趋炎作队鸣。",
        "dynasty": "宋",
        "collection_info": null
    },
    {
        "uuid": "cea9f3c1f065b6aa3461d5b9cf7accd3",
        "title": "村庄即事",
        "author": "耕吴",
        "content": "菊过重阳尚吐香，晚秋风景属村庄。\n日羹野菜同妻饭，时倩邻蒭对客觞。\n霜后树枝多老丑，雨余山色半微茫。\n近来少入城中去，为爱闲居滋味长。",
        "dynasty": "宋",
        "collection_info": null
    },
    {
        "uuid": "076e4b84f5097a555ce43e418f12d32e",
        "title": "隠居",
        "author": "耕吴",
        "content": "得失两忘机，何心问是非。\n难求斩马剑，且守钓鱼矶。\n鹤瘦添新料，儿寒补旧衣。\n诗成兴飘逸，天外片云飞。",
        "dynasty": "宋",
        "collection_info": null
    },
    {
        "uuid": "549eb8633539b22ba82017a437850ac5",
        "title": "雨鸠",
        "author": "向雪湖",
        "content": "曈昽晓日上帘旌，又听林鸠逐妇声。\n可笑天公无定向，只随汝辈作阴晴。",
        "dynasty": "宋",
        "collection_info": null
    },
    {
        "uuid": "993a87c3a0659409a8ac3ba1700bbaee",
        "title": "秋燕",
        "author": "黄月湖",
        "content": "主人情熟已忘机，帘幙中间自在飞。\n昨夜西风凉信早，岂无归梦到乌衣。",
        "dynasty": "宋",
        "collection_info": null
    },
    {
        "uuid": "aae536f0f78f932a5283d289996b55d2",
        "title": "莫养虎",
        "author": "彭子翔",
        "content": "莫养虎，饱则喜子饥则怒。\n莫养鹰，饥则附人饱扬去。\n鹰去但忘恩，虎怒将为冤。\n不如团饭养鸡狗，狗能吠盗鸡戒晓。\n世事反覆不可□，狗或反噬鸡乱啼。",
        "dynasty": "宋",
        "collection_info": null
    },
    {
        "uuid": "97c527e6f3fead2872c6c2b4d3a3593d",
        "title": "废宫",
        "author": "陶应靁",
        "content": "雨坏宫墙蔓草多，自披荒棘认铜驼。\n旧家游女知亡国，不唱春风缓缓歌。",
        "dynasty": "宋",
        "collection_info": null
    },
    {
        "uuid": "4cfffb0baaf19c8abdc409af3761850f",
        "title": "古诗二首  其一",
        "author": "陶应靁",
        "content": "晨选期门士，大猎南山阳。\n白日照旌旗，咫尺临清光。\n之子才且武，结髪在戎行。\n控弮拉罴虎，余勇殊未央。\n回车宴五柞，举烽令行觞。\n禾黍被中野，松柏生高冈。\n借问何所思，所思在冀方。\n彼美冀方士，安得同翱翔。\n峨峨切云冠，奕奕夫容剑。\n扬扬徒旅繁，济济驾紫燕。\n行行向双阙，去上未央殿。\n君明臣亦良，四海皆清晏。\n斋房多灵芝，郊薮凤凰见。\n群臣亦何为，称功劝封禅。\n中夜整冠带，览彼明月光。\n屏营不能寐，忧心独怦怦。\n危坐待月发，牵牛直南荣。\n盈庭树兰蕙，芬香日凋零。\n客行随所适，感物怀故乡。\n朝发雁门道，夕入兰台宫。\n佳宾会若云，列鼎吹笙簧。\n终岁极燕乐，保己有余庆。",
        "dynasty": "宋",
        "collection_info": null
    },
    {
        "uuid": "dfc00152261b151861ca762ac9a7c689",
        "title": "古诗二首  其二",
        "author": "陶应靁",
        "content": "仙人降瑶席，风露清坛场。\n朗咏玉书文，遥上绿云章。\n阊阖启中夜，五色垂景光。\n霓旌导绛节，授以长生方。\n湛然守中扃，不迎亦不将。\n琼浆酌天和，玉芝茹春香。\n手种蟠桃花，坐待三千霜。\n相从广成子，鸾鹄参翱翔。",
        "dynasty": "宋",
        "collection_info": null
    },
    {
        "uuid": "4c45ef40973ae0b1295d10bb51d719dd",
        "title": "题清隠堂",
        "author": "无名氏",
        "content": "凉蝉乱叫朝暮雨，独鹤不迷前后山。\n茶叶煮汤胜茗椀，栗花然火称松关。",
        "dynasty": "宋",
        "collection_info": null
    },
    {
        "uuid": "de4715c4a2a29adbbadd1be1fda0b4eb",
        "title": "世居亭",
        "author": "谢安之",
        "content": "后皇来何从，顿此八纮网。\n神皋尘冥冥，冠盖争勇往。\n研桑到白首，塞屋犹怏怏。\n云何石南牧，上印归州党。\n虚装绝桂海，借石压轻桨。\n清风肃炎涨，心事映莽沆。\n一朝入吴门，几载耀庭幌。\n取廉报常丰，溢作百世享。\n英英玉华姿，宛有鬰林象。\n开轩函位置，得地甫寻丈。\n何以诏云仍，世居如此榜。",
        "dynasty": "宋",
        "collection_info": null
    },
    {
        "uuid": "0fa064ad8d2271ae81be92e92fbbbf26",
        "title": "题清芬阁",
        "author": "蔡王竦",
        "content": "先生穷不怨，语淡气浑然。\n大雅三百首，高□□万年。\n至今存旧稿，举世玩新编。\n我独非真□，□惭远裔贤。",
        "dynasty": "宋",
        "collection_info": null
    },
    {
        "uuid": "f89434b6796c69ba9c4338a602db3402",
        "title": "题清芬阁",
        "author": "长倩",
        "content": "先生有古风，杳出尘外格。\n犹如陵空鸿，矫矫奋六翮。\n锵金中律吕，咏性甘糠覈。\n苦调非孟酸，□适鄙韩窄。\n逸韵肩曹刘，雄词卑甫白。\n空遗茂陵稿，未前宣室席。\n瓌宝岂终埋，简编缀陈迹。\n予生诵风雅，嗜好真成癖。\n盥手读终篇，喜同藏拱璧。\n裔孙文昌郎，授受良珍惜。\n小巫畏大匠，累句屡承索。\n续貂愧非尾，成裘由聚腋。\n皇华间白雪，杂唱纷缴绎。\n意欲扬祖美，不问玉与石。\n长言拙称赞，徒慕郢中客。",
        "dynasty": "宋",
        "collection_info": null
    },
    {
        "uuid": "2fad54f7ad2e4a69dcbeecdbe097f7f5",
        "title": "题清芬阁",
        "author": "令狐勤",
        "content": "远叩玄英旧隠扉，清风今日尚依依。\n云山自许老龙卧，霄汉不妨双凤飞。\n欲访骚人考槃地，但寻汉叟钓鱼矶。\n年来踏尽红尘路，頼有溪流濯客衣。",
        "dynasty": "宋",
        "collection_info": null
    },
    {
        "uuid": "e6341c80ecd6e1f0bf374f1c7f9d6a37",
        "title": "题清芬阁二首  其一",
        "author": "李洸",
        "content": "诗亡向千载，礼义谁维持。\n唐人得名者，沈宋称绮词。\n卓哉先生才，邈视数子卑。\n抗怀信高洁，出事皆清奇。\n不矜险绝句，意远窥无涯。\n春归鑑湖绿，水落严子矶。\n往来寄渔钓，遯世心独知。\n松月绕云山，尽入骚人思。\n白雪雅调高，俗耳听不宜。\n群儿谩嘲毁，百岁名愈驰。\n裔孙有清风，宛若先生诗。\n搔头试一吟，古意犹能追。",
        "dynasty": "宋",
        "collection_info": null
    },
    {
        "uuid": "4b79f9c75b7bbe1ebc9866ebb241e3dd",
        "title": "题清芬阁二首  其二",
        "author": "李洸",
        "content": "备员何奉再依仁，仰慕亨衢速若神。\n万里云龙遭圣世，三年苫块报慈亲。\n卢茨山水风骚国，獬豸衣冠法令臣。\n谁谓趋朝虚几席，长兄歌酒更延宾。",
        "dynasty": "宋",
        "collection_info": null
    },
    {
        "uuid": "decbdbd6dad1d22c9d4ff43b2f4a3b2b",
        "title": "题清芬阁二首  其一",
        "author": "陶迁",
        "content": "卢茨源上风烟好，结架遥怜云水湄。\n曾是先生亲卜筑，不妨相国细吟诗。\n山开两峡云来暝，滩急一江帆到迟。\n作意云孙真好事，清芬高继昔人□。",
        "dynasty": "宋",
        "collection_info": null
    },
    {
        "uuid": "31fd78e0337ef99370ef9f3a888f1a76",
        "title": "题清芬阁二首  其二",
        "author": "陶迁",
        "content": "平生无梦到班行，留得清名与世长。\n此老风流胜此谢，诸郎佳句似池塘。\n挂云出屋须临赋，卓笔名题信似狂。\n小泊便思安石渚，他年容我听鸣羯。",
        "dynasty": "宋",
        "collection_info": null
    },
    {
        "uuid": "8ec0b3e074160691c544f91f333acfc2",
        "title": "野人家",
        "author": "赵兰皋",
        "content": "总为门无马足尘，败簑悬壁亦天真。\n看渠只是芸田者，处世强如识字人。\n隔水架茅知避俗，得鱼沽酒却分邻。\n市朝多少人称隠，只隠黄金不隠身。",
        "dynasty": "宋",
        "collection_info": null
    },
    {
        "uuid": "d259c9e55141abd632c570f0e2a352c3",
        "title": "田家",
        "author": "罗南山",
        "content": "逐壮鸡飞过短墙，茅柴烧尽满林霜。\n酿成社酒家家醉，炊得新粳处处香。\n牵犊负犁朝种麦，开渠引水晚浇桑。\n老农不管催租急，未夜烘衣先上床。",
        "dynasty": "宋",
        "collection_info": null
    },
    {
        "uuid": "ed5ce1fbb6e34cc4be2fdc4578220482",
        "title": "岩岭憩亭",
        "author": "吴敏",
        "content": "蝉声满秋树，云影护晴雷。\n独坐西风久，半空飞雨来。",
        "dynasty": "宋",
        "collection_info": null
    },
    {
        "uuid": "84b8799a94ac275820916c468811dd42",
        "title": "列岫亭",
        "author": "江定斋",
        "content": "倚槛穷双目，疏林出远村。\n秋深山有骨，霜降水无痕。\n天地供吟思，烟霞入醉魂。\n回头云破处，新月报黄昏。",
        "dynasty": "宋",
        "collection_info": null
    },
    {
        "uuid": "7587ae9d7d3ffdeb73ba3fc92170ea07",
        "title": "题金山雄跨亭",
        "author": "江定斋",
        "content": "漠漠杨花满渡头，东方助我作山游。\n凌空地势欲吞海，绕寺渡声长带秋。\n远近烟光分岸色，高低塔影浸江流。\n栏干倚遍无穷思，频唤吟杯洗□愁。",
        "dynasty": "宋",
        "collection_info": null
    },
    {
        "uuid": "6663068d222d0a9c06d5eea480c26816",
        "title": "南塘山居",
        "author": "上官琪园",
        "content": "微雨樵蒸烟起迟，一官抛去久忘机。\n门多杂树闻蝉早，家近青山见客稀。\n药臼每移斜日晒，荻船常趁便风归。\n生来未觉疏琴史，冰簟苔樽在石矶。",
        "dynasty": "宋",
        "collection_info": null
    },
    {
        "uuid": "943a9cd4c9a1ccd90d78661386ee105c",
        "title": "山隠斋楼居偶成",
        "author": "赵汝记",
        "content": "近屋新篁已作丛，山光稍远眼蒙蒙。\n何如乞取仙源水，尘垢俱消洗涤中。",
        "dynasty": "宋",
        "collection_info": null
    },
    {
        "uuid": "481f0f8469ab1ac95ed33a589561df99",
        "title": "题友人山居",
        "author": "高竹鹤",
        "content": "自汲清泉灌药畦，西风篱落豆初肥。\n溪童趁日烘渔网，山妇迎寒织雨衣。\n棋散石台仙客去，松摇花崦野猿归。\n尚嫌居处邻村近，又欲移家入翠微。",
        "dynasty": "宋",
        "collection_info": null
    },
    {
        "uuid": "d815b0f9ca16f9f2b4655c13dd9ff386",
        "title": "村居即事",
        "author": "刘雪崖",
        "content": "数声鸡犬自相闻，借得茅庐住水濆。\n梅欲黄时常是雨，稻纔青处便如云。\n忧时每叹朝廷远，学稼方知畎亩勤。\n若使征书到岩谷，北山又恐动移文。",
        "dynasty": "宋",
        "collection_info": null
    },
    {
        "uuid": "4268910ce7b6ad644b68447ca8163aba",
        "title": "客邸",
        "author": "刘雪崖",
        "content": "蟠蟀吟空壁，秋深夜渐长。\n月华清似水，露气重于霜。\n醉后梦难记，兴来诗欲狂。\n西风何处笛，唤起客思乡。",
        "dynasty": "宋",
        "collection_info": null
    },
    {
        "uuid": "99cb3d0d6dd44a4a599738f285e905fc",
        "title": "李山人所居",
        "author": "申屠月岩",
        "content": "竹满园林水满池，旋栽黄菊补疎篱。\n白云遮断红尘路，人是人非总不知。",
        "dynasty": "宋",
        "collection_info": null
    },
    {
        "uuid": "64b05d9444de2c430fc6d23b89f80a51",
        "title": "閒居遣兴",
        "author": "申屠月岩",
        "content": "鸥鹭江湖性，清闲胜作官。\n家贫随分过，母健觉心宽。\n酒熟旋篘饮，诗成逐板刊。\n七星在长铗，断不为鱼弹。",
        "dynasty": "宋",
        "collection_info": null
    },
    {
        "uuid": "2cde5d22ceb8f32486d43e00293e2d95",
        "title": "復州东楼",
        "author": "吴默斋",
        "content": "闲凭栏干立，诗牵望眼迷。\n水穿城内外，楼接市东西。\n江阔云常湿，天宽山尽低。\n燕鶑春寂寂，只有雨鸠啼。",
        "dynasty": "宋",
        "collection_info": null
    },
    {
        "uuid": "4f5f0d2aa38152fc6d91b85a6c00fc56",
        "title": "双溪阁",
        "author": "郑锦溪",
        "content": "玳簪新笋破泥沙，寒食轻阴酒望斜。\n日暮子规啼不住，满山风雨落桐花。",
        "dynasty": "宋",
        "collection_info": null
    },
    {
        "uuid": "7c15bd9d23d2d27fdc580b1a27f53b18",
        "title": "晚对亭",
        "author": "虞子万",
        "content": "落日下青嶂，归云犹未安。\n倚杖无言久，夕阴生翠寒。",
        "dynasty": "宋",
        "collection_info": null
    },
    {
        "uuid": "874abc11ac68c4fd3ba7f49e4df6fc5f",
        "title": "九日山亭",
        "author": "陈壑山",
        "content": "青竹题犹在，黄花课又供。\n浮生闲日少，清赏几人从。\n老木有豪气，秋山无媚容。\n凭高政怀古，江上夕阳舂。",
        "dynasty": "宋",
        "collection_info": null
    },
    {
        "uuid": "55bda01e8ac1f1181e05d7d18c1120c8",
        "title": "晚对亭",
        "author": "林汉宗",
        "content": "晚对无人但翠屏，春猿秋鹤自飞吟。\n满船载酒来歌舞，谁识当年仁智心。",
        "dynasty": "宋",
        "collection_info": null
    },
    {
        "uuid": "b6c01731e1218e4355add0a675491c02",
        "title": "初夏闲居",
        "author": "鲍鳌川",
        "content": "杜门春又夏，贫不厌身闲。\n白日静于水，绿阴浓似山。\n野蔬留客饮，小艇送僧还。\n却忆西庵雨，泉声石壁间。",
        "dynasty": "宋",
        "collection_info": null
    },
    {
        "uuid": "87276904837f61986a58f445b54bdb7b",
        "title": "题旅舍",
        "author": "武夷",
        "content": "去日春蚕吐雪丝，归时霜菊剥金衣。\n沙鸥不入鸳鸿侣，依旧沧浪绕钓矶。",
        "dynasty": "宋",
        "collection_info": null
    },
    {
        "uuid": "44d4d16ef7c336f79c9fed90ab3319be",
        "title": "故人亭",
        "author": "皇甫□",
        "content": "倚棹短亭西，吹尘认旧题。\n水添春岸阔，云压暮山低。\n沙觜鹭初宿，树头乌自啼。\n故人今不见，惟有草萋萋。",
        "dynasty": "宋",
        "collection_info": null
    },
    {
        "uuid": "4e61568e666ad7893adca475d5d499ed",
        "title": "句",
        "author": "皇甫□",
        "content": "棹穿波底月。",
        "dynasty": "宋",
        "collection_info": null
    },
    {
        "uuid": "1d801506af0d344ed9bfd0396a22d122",
        "title": "吾庐",
        "author": "何凉窗",
        "content": "禹山山下是吾庐，坐处常安数卷书。\n族近弟兄相聚密，家贫朋友欲来疏。\n临窗种竹堪延鹤，向水开门可钓鱼。\n莫羡贵人连甲第，一生能得几时居。",
        "dynasty": "宋",
        "collection_info": null
    },
    {
        "uuid": "01bba95a8b26ab31b0994613676efb86",
        "title": "吾庐",
        "author": "刘叔骥",
        "content": "竹树深藏远市譁，吾庐真似野人家。\n幽禽就浴阶前水，游蝶来寻几上花。\n心地幸无闲事扰，眼尘还有好书遮。\n浮生如此亦堪老，世路驱人底有涯。",
        "dynasty": "宋",
        "collection_info": null
    },
    {
        "uuid": "ef5631d3f51d4f079e07ce1a6e5a7898",
        "title": "潄玉馆",
        "author": "留怡然",
        "content": "拳石漱芳玉，梦回堪洗耳。\n客至馆于斯，妙处从此始。",
        "dynasty": "宋",
        "collection_info": null
    },
    {
        "uuid": "9c3a954a323d2ab48237fe55295d5058",
        "title": "题蔡令叶岭书房",
        "author": "赵汝□",
        "content": "日诵哲师记，岁通圣人书。\n前冈復后麓，俨在中间居。\n佩月而冠云，被服以璠玙。\n沧海朝奋驾，昆崙暮停车。\n矫然竦上征，浩荡游太虚。\n竟当一悟足，纷历万变余。\n危机易翻覆，末世多崎岖。\n主公总军戎，参佐谋议摅。\n环帐募敖曹，夺营走休屠。\n宁知情事异，岂谓才智疏。\n归饮永嘉水，胜食建邺鱼。\n缅想过西山，熏风袭芙蕖。\n朗明观众妙，冲漠味至腴。\n身治为物基，学广充理储。\n潜深下董帷，抱独吟葛庐。\n经纶有时命，吾子意何如。",
        "dynasty": "宋",
        "collection_info": null
    },
    {
        "uuid": "4e8534f6e2f281553f89a50d025dd5d4",
        "title": "题文公书院",
        "author": "管御史",
        "content": "乘舟驻马览九曲，怪柏乔松映修竹。\n水明山秀读书地，万古悠悠遗芳躅。\n年深景怪公不来，淡雾衰草迷书台。\n乌啼鹊噪暮林杪，明月夜夜穿空斋。\n门轩岁月谁开闭，策杖登临令心碎。\n无聊举棹便迴路，闷倚船窗读周易。",
        "dynasty": "宋",
        "collection_info": null
    },
    {
        "uuid": "51999d409a39772548d9733596a4a744",
        "title": "题苑林北楼",
        "author": "郑隼",
        "content": "雨来风静绿芜鲜，凭看朱栏思浩然。\n人语独耕烧后岭，鸟飞斜没望中烟。\n松梢半露藏云寺，滩势横流出浦船。\n若遣谢宣城不死，必应吟尽夕阳川。",
        "dynasty": "宋",
        "collection_info": null
    },
    {
        "uuid": "7853028960edb2570ab2976cd0936a98",
        "title": "西窗",
        "author": "徐太玉",
        "content": "十日书窗九日扃，春晴无处不闲行。\n瓶花落尽无人管，留得残枝叶自生。",
        "dynasty": "宋",
        "collection_info": null
    },
    {
        "uuid": "029f785571c595cba360f854d4243180",
        "title": "斋宿南山堂",
        "author": "吕良叔",
        "content": "寒窗一穗篆烟斜，纸帐孤眠对月华。\n信是道人风味别，枕边祇欠着梅花。",
        "dynasty": "宋",
        "collection_info": null
    },
    {
        "uuid": "209c5e20fcd0ca9b93e0c2ae5047b220",
        "title": "次君用借屋",
        "author": "郑恕斋",
        "content": "抛却西湖旧绿簑，闭门无计奈愁何。\n非关豪气消磨尽，自是中年感慨多。\n漫漫平波鱼自跃，阴阴垂柳鸟能歌。\n小楼咫尺无因到，输与周郎日日过。",
        "dynasty": "宋",
        "collection_info": null
    },
    {
        "uuid": "db5065e7d514e9d2871f5f90b7b62344",
        "title": "闲居",
        "author": "盛松坡",
        "content": "地僻无人到，何缘有市声。\n醉中诗句健，闲裏梦魂清。\n涧水浓煎茗，畦蔬淡煮羹。\n读书犹懒在，何暇见公卿。",
        "dynasty": "宋",
        "collection_info": null
    },
    {
        "uuid": "3d2dd5bf2a416932b6363bea23899b08",
        "title": "乌石山僧舍",
        "author": "盛松坡",
        "content": "小径通山寺，飞檐抹晓霞。\n松风惊蝶梦，梵磬杂蜂衙。\n僧腊菩提树，禅心菡萏花。\n诗成因抵掌，飞起欲栖鸦。",
        "dynasty": "宋",
        "collection_info": null
    },
    {
        "uuid": "0619133c15a1fd38fc6e09403dbeb037",
        "title": "卜筑",
        "author": "林羲",
        "content": "卜筑向东郊，低檐浅覆巢。\n自知心计拙，不与市情交。\n夜烛调诗律，晨香玩易爻。\n有时松影散，坐看鹤归巢。",
        "dynasty": "宋",
        "collection_info": null
    },
    {
        "uuid": "807f79135f485553c597796b5f27d235",
        "title": "月夜登楼",
        "author": "王渔壑",
        "content": "维舟古柳傍严城，借我今宵倚晚晴。\n一笛清风秋万里，半楼残月夜三更。\n客怀耿耿清樽窄，世故悠悠白髪生。\n醉倒拍床谁唤醒，辘轳声裏辨长庚。",
        "dynasty": "宋",
        "collection_info": null
    },
    {
        "uuid": "07e6fc60be6732a2f8cdad3a80b44983",
        "title": "林潘张三友会于新楼",
        "author": "和请",
        "content": "又携诗卷到南州，尘满征衫雪满头。\n桃李春风故国梦，江山落日异乡愁。\n樽前一笑真奇事，坐上诸君尽胜流。\n政倚清谈洗胸臆，莫教王粲赋登楼。",
        "dynasty": "宋",
        "collection_info": null
    },
    {
        "uuid": "19da036b7265129c6003236d2cc0dc13",
        "title": "简高澹轩",
        "author": "姜竹野",
        "content": "西风篱下菊班班，想得吟肩正耸山。\n急遣曲生陪杖履，要传好句出人间。",
        "dynasty": "宋",
        "collection_info": null
    },
    {
        "uuid": "d338e56a2370458f1fb95d0cda0c28c5",
        "title": "西湖竹阁寺",
        "author": "姜竹野",
        "content": "来此琅玕影裏吟，更于何处觅山林。\n千年清事无人管，独有香山领此心。",
        "dynasty": "宋",
        "collection_info": null
    },
    {
        "uuid": "63d951786303badc1449a43727dcd77e",
        "title": "船子和尚西亭",
        "author": "姜竹野",
        "content": "船翻亭迹尚依然，动有风波静有天。\n人世不知行实地，每于船上又安船。",
        "dynasty": "宋",
        "collection_info": null
    },
    {
        "uuid": "f61cf9c7ba05ce9bf6ec82eddad4074f",
        "title": "清明游玉堂庄",
        "author": "释朋来",
        "content": "几宿青山逐陆郎，清明时节好烟光。\n归穿绿荇船头滑，醉踏残花屐齿香。\n风急岭云飘逈野，雨余田水落方塘。\n不堪吟罢东回首，满耳蛙声正夕阳。",
        "dynasty": "宋",
        "collection_info": null
    },
    {
        "uuid": "457fac56989a73e8c6a6252d5427ed69",
        "title": "下竺寺",
        "author": "周野斋",
        "content": "静看唐人刻，相连坐石阴。\n鸟呼留客意，果熟住山心。\n野水流诗叶，天香袭道林。\n云根有桂树，应待月中寻。",
        "dynasty": "宋",
        "collection_info": null
    },
    {
        "uuid": "58dd12d7ee090d160875d2832864e7e5",
        "title": "题度门寺",
        "author": "周□",
        "content": "才入度门寺，先观觉范诗。\n昔人吟不尽，今日到方知。\n地僻寒来早，山高月上迟。\n池边老修竹，曾映董生帷。",
        "dynasty": "宋",
        "collection_info": null
    },
    {
        "uuid": "6c2eb6d9f0768619c6976603b89969ef",
        "title": "九曲尼院",
        "author": "黄樵逸",
        "content": "曾是衣裳第一人，曲终认得本来身。\n多年不作东风梦，闲却蔷薇一架春。",
        "dynasty": "宋",
        "collection_info": null
    },
    {
        "uuid": "2f72ee3bb5f1c6f56e18c5fc8b120d97",
        "title": "祥符寺水阁",
        "author": "余国宝",
        "content": "楚江空阔水痕收，葭苇萧萧两岸幽。\n柔橹推残千顷浪，好风吹过一帆愁。\n人归别浦云烟晚，舟泊寒沙岛屿秋。\n领略风光须我辈，谩寻诗句倚江楼。",
        "dynasty": "宋",
        "collection_info": null
    },
    {
        "uuid": "161805aa83d8baaf01b379140def6789",
        "title": "鹤林寺竹院",
        "author": "朱省斋",
        "content": "鹤林古竹院，马素旧松关。\n草合门前路，云埋寺后山。\n花神千载去，僧话片时闲。\n满壁瑰奇句，惭窥豹一斑。",
        "dynasty": "宋",
        "collection_info": null
    },
    {
        "uuid": "dc54d65e4241302ca8b85d779e167b95",
        "title": "禹寺",
        "author": "苏凌然",
        "content": "看经转佛稻场边，一径松杉密似烟。\n见说老僧浑不出，送人只到寺门前。",
        "dynasty": "宋",
        "collection_info": null
    },
    {
        "uuid": "2bc5fce4b0e3c9ca70e5d39c08ee601e",
        "title": "灵岩禅寺",
        "author": "蒋允中",
        "content": "晓入灵岩寺，灵踪一一穿。\n天聪凿混沌，龙鼻滴潺湲。\n不雨山长湿，微风谷竞喧。\n参旗开障日，鳌柱仰擎天。\n雁异灵山鹫，蒲非华岳莲。\n重台疑魏载，卓笔岂张颠。\n夜月连千嶂，晴云画一川。\n凈名常宴坐，行亮昔安禅。\n共乐仙游胜，都将世事捐。\n双鸾知可跨，拟把石碑镌。",
        "dynasty": "宋",
        "collection_info": null
    },
    {
        "uuid": "4c12ea82872c3224f5e636c30ebaf9c8",
        "title": "寿昌禅寺",
        "author": "康惇",
        "content": "不怕石头滑，来为雁荡行。\n平生梦不到，今日眼逾明。\n未历千岩秀，先逢一段清。\n遍观从此始，着脚历峥嵘。",
        "dynasty": "宋",
        "collection_info": null
    },
    {
        "uuid": "60056581b9613a5895ad43ab9669ca37",
        "title": "题妙庭观  其一",
        "author": "边维岳",
        "content": "飞桥翼翼傍云岑，田宅荒凉一径深。\n想像吹笙凉彻夜，却疑风竹助遗音。",
        "dynasty": "宋",
        "collection_info": null
    },
    {
        "uuid": "10a954276269794d0ddeb64ec31f045b",
        "title": "题妙庭观  其二",
        "author": "边维岳",
        "content": "不见当年鼎与坚，望中河汉路漫漫。\n人人自有飞昇骨，平却心丹是内丹。",
        "dynasty": "宋",
        "collection_info": null
    },
    {
        "uuid": "80f11cba611965f001b22bf449718697",
        "title": "题妙庭观  其一",
        "author": "程秘",
        "content": "衝雨西来又雨归，出门重为此山悲。\n重重俗屋遮藏尽，无復新轩扁乞芝。",
        "dynasty": "宋",
        "collection_info": null
    },
    {
        "uuid": "86aa03900aa5a3cafe28f689cd597a38",
        "title": "题妙庭观  其二",
        "author": "程秘",
        "content": "要识仙霞五色丹，须还苔琐旧灵坛。\n玉楼更疑群仙宿，移向长虹卧处安。",
        "dynasty": "宋",
        "collection_info": null
    },
    {
        "uuid": "03e7f1a5948bdd0bd1baa6ad369d8e1f",
        "title": "老人行",
        "author": "无名氏",
        "content": "有一老翁老无齿，处处无人问年纪。\n白髪如丝向下垂，一双眸子碧如水。\n不裹头，又不履，相识虽多少知己。\n问翁毕竟何所止，笑言只在红尘裏。\n秋风猎猎行云飞，老人此意无人会，目注云归心自知。\n黄口小儿莫相笑，老人旧日曾年少。\n浪迹常如不繫舟，地角天涯自知跳。\n亦曾乐半夜，传筹醉朱阁。\n美人如花弄絃索，只恨樽前明月落。\n亦曾忧羁放，他乡迫暮秋。\n故国日边无信息，断鸿空逐水长流。\n或安贫，或安富，或爵通侯封万户。\n一任秋霜换鬓毛，本来面目长如故。\n水有苹兮山有芝，人意虽存事已非。\n有时却忆经游处，都似茫茫春梦归。\n迩来尤解安贫贱，不为公卿强陪面。\n皎如明月在秋水，动着依前还不见。\n还不见，可奈何，空使远人增眷恋。\n但只从他随物转，青楼黄阁长相见。\n长相见，莫殷勤，却是翁家旧主人。",
        "dynasty": "宋",
        "collection_info": null
    },
    {
        "uuid": "d6f02775c10ba866ee7a12911840d63e",
        "title": "游虎丘见瞎堂扁额有感",
        "author": "赵月泉",
        "content": "入山认得本来踪，识破机关境界同。\n水自东流山自秀，因缘只在笑谈中。",
        "dynasty": "宋",
        "collection_info": null
    },
    {
        "uuid": "2b885e0d641ae4258f4047c9b8ca38a3",
        "title": "句",
        "author": "伟岸翁",
        "content": "水声翻海底，塔影写楼心。",
        "dynasty": "宋",
        "collection_info": null
    },
    {
        "uuid": "d64fe7858eaa49ad37cfd349aa9eb9e3",
        "title": "虎丘呈元机上人",
        "author": "葛逸",
        "content": "楼观倚云端，烟收陆海宽。\n苍崖留剑迹，古木见龙蟠。\n石径青苔滑，霜林木叶干。\n凭栏千里豁，爽气逼人寒。",
        "dynasty": "宋",
        "collection_info": null
    },
    {
        "uuid": "78ae27fe4d559090fa675ec74f1f6077",
        "title": "北固山",
        "author": "张灵受",
        "content": "铁瓮城头数塞鸿，淮山依约翠烟中。\n伤心狠石千年在，极目迷楼百尺空。\n浮玉春酣江带绿，扶桑日涨海门红。\n南朝流下无穷浪，长与渔人棹短蓬。",
        "dynasty": "宋",
        "collection_info": null
    },
    {
        "uuid": "f536d60b88cb2f6745fa97f79cf3cfd3",
        "title": "游金山",
        "author": "潘景良",
        "content": "嵌岩穹窿，屹立乎江中。\n崩湍下瞰不见底，巨石崛出高摩空。\n混沌破来到今几万岁，雄奇秀丽胡为乎此山兮独钟。\n长江西来一万里，当空削出金芙蓉。\n上有金仙居，下有冯夷宫。\n宝坊栉比列霄汉，塔影倒置惊鱼龙。\n有时洪钟咽烟响，潮音属和驱群聋。\n鸟飞竟力不得到，我尝拏舟一抵其云峰。\n摄衣步楼阁，矫首观无穷。\n齐州九点落眼底，岷峨西望沧溟蒙。\n忽闻长风破巨浪，芥蒂一洗平生胸。\n山僧喜殊常，握手何从容。\n杯擎陆羽水，茶泛玉川风。\n鹤庵散仙，恒斋老翁，把臂大笑声融融。\n天风吹袂欲轻举，白云缥缈将何从。\n不知海外之三山，群仙之乐与此将异而或同。\n迄今别去五六载，我舟又復来掀篷。\n山灵偃蹇我倨傲，尘怀汩没不得追前踪。\n风帆一笑金山过，山头日落飞冥鸿。",
        "dynasty": "宋",
        "collection_info": null
    },
    {
        "uuid": "991f5bdb93b86d8f7e9d5a506268b7d3",
        "title": "题白云院",
        "author": "余越",
        "content": "松花蔌蔌糁苍苔，墙角梧桐取次开。\n倚徧阑干人未去，一双白鹭破山来。",
        "dynasty": "宋",
        "collection_info": null
    },
    {
        "uuid": "44d23ae07933c41a9e7fd770c4020dfe",
        "title": "游宝林寺",
        "author": "上官佑",
        "content": "野寺无人到，春风扫落花。\n重寻旧游处，泉石遶烟霞。",
        "dynasty": "宋",
        "collection_info": null
    },
    {
        "uuid": "d621b99569ac93388696869feea181ff",
        "title": "句  其一",
        "author": "黄畸翁",
        "content": "流落人间一万篇。",
        "dynasty": "宋",
        "collection_info": null
    },
    {
        "uuid": "001d1d80e3f0c3d1fa9aed36e9f275a7",
        "title": "句  其二",
        "author": "黄畸翁",
        "content": "身闲不入红尘市，梦好频惊画角声。",
        "dynasty": "宋",
        "collection_info": null
    },
    {
        "uuid": "24bdebc6d1fa666eb506efd83c2a3963",
        "title": "句  其三",
        "author": "黄畸翁",
        "content": "日高三丈宿酒醒，鸟唤一声春梦惊。",
        "dynasty": "宋",
        "collection_info": null
    },
    {
        "uuid": "b5513cdcaf9a693fde09a15b827eb719",
        "title": "灵鉴院",
        "author": "洪延",
        "content": "晓日开晴壑，山行信马蹄。\n石泉鸣夜玉，林笋迸春迟。\n松月禅心静，尘埃俗眼迷。\n悬崖高万丈，倚作上天梯。",
        "dynasty": "宋",
        "collection_info": null
    },
    {
        "uuid": "8e4babc6b8c91d2e0cae0c28c6ecc3e9",
        "title": "题太平馆",
        "author": "傅知录",
        "content": "万物荣枯自有时，梅花非早菊非迟。\n时人莫似春蝴蝶，才到花开便满枝。",
        "dynasty": "宋",
        "collection_info": null
    },
    {
        "uuid": "843920fd57a27111d12d9436a4a4009e",
        "title": "高平北岩",
        "author": "□说",
        "content": "路入仙峰不记重，一轩潇洒桧阴中。\n溪山括尽丹青巧，天地驰回造化工。\n风剡鳞波清枕簟，日扶花影上帘栊。\n来游绝异人间景，身世依稀到蘂宫。",
        "dynasty": "宋",
        "collection_info": null
    },
    {
        "uuid": "cf05f2e8b98d92c61ad5046470848c8a",
        "title": "阊门滩",
        "author": "黄宗德",
        "content": "姑苏西去是阊门，何事祁山亦共名。\n落月啼乌人睡觉，晓钟空动故乡情。",
        "dynasty": "宋",
        "collection_info": null
    },
    {
        "uuid": "cde82434ec060a6755baacc5ed541f94",
        "title": "清溪",
        "author": "胡溥",
        "content": "杨柳汀洲绿四围，沙中禽鸟杂相依。\n烟留群鹭和鸥卧，霞带孤鸿与鹜飞。",
        "dynasty": "宋",
        "collection_info": null
    },
    {
        "uuid": "071c9716e02844e596230522ba784c4e",
        "title": "通玄观",
        "author": "汪行素",
        "content": "蓬壶咫尺隔尘氛，流水桃源上下村。\n游遍东西南北洞，风光别是一干坤。",
        "dynasty": "宋",
        "collection_info": null
    },
    {
        "uuid": "f5c076aca5d4a213db4480041f23d475",
        "title": "谢刘本玉先生惠簟",
        "author": "王学",
        "content": "南朝笛竹蕲为良，织成文簟瑠璃黄。\n旧物正尔冷如铁，此君无奈寒如霜。\n山斋溽暑正六月，野人清梦迷三湘。\n卷舒随分且藏节，作诗为报刘中央。",
        "dynasty": "宋",
        "collection_info": null
    },
    {
        "uuid": "fbebe7f16b6a8775baa0d8751f63493f",
        "title": "君山",
        "author": "施冘",
        "content": "苍虬横距沙心泊，蜿蜒跨山矗一角。\n松林忽撼洪涛风，雪浪排空奔电雹。\n长淮渺渺烟未收，英雄自老江自流。\n野人半醉不一语，豁见秋月升山头。",
        "dynasty": "宋",
        "collection_info": null
    },
    {
        "uuid": "6b017691543017c9c30207d89dd758b9",
        "title": "君山",
        "author": "孙应威",
        "content": "君山盘结青云梯，堂高更觉天象低。\n横江万顷莹玻璃，蓬瀛胜概从端倪。\n几欲收拾归品题，分甘独令倦攀跻。\n使君领客伫沙堤，指点淮浙分东西。\n神州三百尘埃迷，慨怀往昔重惨悽。\n我闻王师临青齐，虏穴已扫庭已犁。\n志士毋必惊闻鷄，威仪喜见皆遗黎。\n当颂中兴镌浯溪，说秦彊楚不復稽。",
        "dynasty": "宋",
        "collection_info": null
    },
    {
        "uuid": "a40b9469174f8f9b3639d441f6bfe1e6",
        "title": "君山",
        "author": "郑奎",
        "content": "岁晚征颜嘆飘泊，日暮江城吹画角。\n倚栏无地吊兴亡，松风落子惊飞雹。\n云凝苍梧愁不收，英雄泪洒泾渭流。\n眼前不着沙洲碍，望到中原天尽头。",
        "dynasty": "宋",
        "collection_info": null
    },
    {
        "uuid": "beef086199c50ae174db2d8c3a283487",
        "title": "题大茅峰",
        "author": "王元復",
        "content": "五云金紫涌仙宫，十八湾尖第一峰。\n木石阴阴风飒飒，方池掬看小神龙。",
        "dynasty": "宋",
        "collection_info": null
    },
    {
        "uuid": "e278c9744b68f900efee486f9e44d0db",
        "title": "题王子晋",
        "author": "童童",
        "content": "屣弃万乘追浮丘，仙成驾鹤缑山头。\n碧桃千树锁金嗣，玉笙嘹喨天风秋。\n回眸下笑蜉蝣辈，蜗角争战污浊世。\n何当高气凌云霄，愿随环佩联云骑。",
        "dynasty": "宋",
        "collection_info": null
    },
    {
        "uuid": "08d194669b4eaa24ce6cad0156dbddb2",
        "title": "次韵武侯庙",
        "author": "汪应晦",
        "content": "武侯遗庙自丹青，霸业销磨但故城。\n北魏中分盟血在，南阳三顾夙心明。\n君臣际会宜兴汉，吴蜀相资失借荆。\n独致瓣香思祀典，西山回首暮云生。",
        "dynasty": "宋",
        "collection_info": null
    },
    {
        "uuid": "e509670a33cfe62a5a7b75141d5d53aa",
        "title": "宣城倅馆",
        "author": "吴山",
        "content": "一年荒宿敬亭岚，世路如今亦颇谙。\n鸦带夕阳来舍北，雁传秋信到江南。\n王曾素志非温饱，毛义微名为旨甘。\n料得倚门凝望切，东风何日拥归骖。",
        "dynasty": "宋",
        "collection_info": null
    },
    {
        "uuid": "122416ff102fdd1d2bd495fee606b7ce",
        "title": "野泊对月有感",
        "author": "周尹潜",
        "content": "可怜江月乱中明，应识逋逃病客情。\n斗柄阑干洞庭野，角声凄断岳阳城。\n酒添客泪愁仍溅，浪卷归心暗自惊。\n欲问行朝旧消息，眼中盗贼尚纵横。",
        "dynasty": "宋",
        "collection_info": null
    },
    {
        "uuid": "98ae9a93046d4dbce47ecb3164872b38",
        "title": "题海慧寺画水壁",
        "author": "释德葵",
        "content": "君不见昔人十日画一水，摩挲漥窿随手起。\n若非胸次吞江湖，安得波澜来笔底。\n我来萧寺观奇踪，壁间隠隠腾蛟龙。\n初疑乘风驭弱水，恍然坐我蓬莱宫。\n又疑去年八月秋水溢，阴风袭人廊庑湿。\n谁知画者巧通神，董羽至今羞死笔。\n此水不是画，一水一水势相及。\n对此融神坐终日，后人虽画画不出。\n何如倒却毘陵华严壁，海慧北廊推第一。",
        "dynasty": "宋",
        "collection_info": null
    },
    {
        "uuid": "a4aabee309a3a2d748ae92e17264ce42",
        "title": "留春亭",
        "author": "释德葵",
        "content": "闻说芳亭着意浓，留连美景一壶中。\n歌声不放鶑声老，酒面长陪花面红。\n笋迸玉簪穿落日，柳拖金綫繫东风。\n时人尽道春归去，疑是桃源路忽通。",
        "dynasty": "宋",
        "collection_info": null
    },
    {
        "uuid": "801b56961a1a838d9999db12b9d5b349",
        "title": "精进阁",
        "author": "释德葵",
        "content": "五月六月火云蒸，家家纳凉前后庭。\n楼头四鼓五鼓急，阁上犹闻人诵经。",
        "dynasty": "宋",
        "collection_info": null
    },
    {
        "uuid": "dc8a271d0f3551a54c7a268b882d63f3",
        "title": "水心亭",
        "author": "饶道深",
        "content": "两岸尘埃终不到，四檐风月冷无声。\n路从碧树阴中断，人向红莲影裏行。",
        "dynasty": "宋",
        "collection_info": null
    },
    {
        "uuid": "afdfb4a2c5125faa0fd3d4caff1a83f6",
        "title": "句",
        "author": "饶道深",
        "content": "落霞断岸斜阳裏，万里江天画不成。",
        "dynasty": "宋",
        "collection_info": null
    },
    {
        "uuid": "a98d92438e93608b768ed809f8a68df0",
        "title": "宣圣墓",
        "author": "无名氏",
        "content": "灵光殿古生秋草，曲阜城荒噪晚鸦。\n惟有孔林残照裏，至今犹属仲尼家。",
        "dynasty": "宋",
        "collection_info": null
    },
    {
        "uuid": "6f3e136ff6045ce488212d6fca4c7d70",
        "title": "句",
        "author": "无名氏",
        "content": "祖来产业分兄弟，身后诗书遗子孙。",
        "dynasty": "宋",
        "collection_info": null
    },
    {
        "uuid": "c7edcdecd941862132a99c62ee007f7d",
        "title": "钤冈早行",
        "author": "邓南秀",
        "content": "渔照灭不灭，水光空復空。\n疏钟五更月，残梦万松风。\n沆瀣虚无外，凄清顷刻中。\n火轮欲飞动，滟滟紫霄东。",
        "dynasty": "宋",
        "collection_info": null
    },
    {
        "uuid": "09b6cea999c7b1c8166f475274e8b288",
        "title": "椰子",
        "author": "赵升之",
        "content": "落蒂纍纍入海航，枯皮犹吐绿芽长。\n金丝髪裹乌龙脑，白兔脂凝碧玉浆。\n未许分瓢饮{需酉灵}醁，且堪切肉配槟榔。\n当时曾挂将军首，此说荒唐未可量。",
        "dynasty": "宋",
        "collection_info": null
    },
    {
        "uuid": "936f76a24ac5917721ed66194a328299",
        "title": "尊贤堂",
        "author": "陈正善",
        "content": "闻道骑鲸碧眼仙，黄柑手植尚依然。\n人间俯仰更成古，天下声名不计年。\n茧纸谁能收妙墨，鸡林何用续遗编。\n使君为创新堂事，若解尊贤即是贤。",
        "dynasty": "宋",
        "collection_info": null
    },
    {
        "uuid": "42d488619b6d81294c88ba6032492c83",
        "title": "筹边亭",
        "author": "黄嗣",
        "content": "诛茅垒石结新亭，退食筹边答圣明。\n海外时康民讼简，同官莫惜共论兵。",
        "dynasty": "宋",
        "collection_info": null
    },
    {
        "uuid": "7870385ca97d514ea65153f125d933c6",
        "title": "题醉翁亭",
        "author": "丁臣",
        "content": "山僧野老远逢迎，指点清泉笑语同。\n近日帝前枢轴老，旧来亭上醉吟翁。\n林峦自古名虽胜，事物因人地转雄。\n从此州民增壮观，岘山非独有羊公。",
        "dynasty": "宋",
        "collection_info": null
    },
    {
        "uuid": "430e690305ff9595abe9ae58725d8579",
        "title": "讥贾平章",
        "author": "无名氏",
        "content": "戎马掀天动地来，襄阳城下哭声哀。\n平章束手全无策，却把科场恼秀才。",
        "dynasty": "宋",
        "collection_info": null
    },
    {
        "uuid": "62a609cd055f1c02d2ef8a7bb92792c8",
        "title": "十七字诗",
        "author": "无名氏",
        "content": "驾幸景灵宫，诸生尽鞠躬。\n头乌身上白，米虫。",
        "dynasty": "宋",
        "collection_info": null
    },
    {
        "uuid": "273787a3a52285543b61c869af333041",
        "title": "到夔州",
        "author": "冉居常",
        "content": "缥缈飞楼压旧城，年年来听峡猿吟。\n衣裳惯见秋风冷，梦寐常愁塞日阴。\n霜露园林千古事，波涛鸥鹭一生心。\n祗应庾信频飘泊，正坐江关缘分深。",
        "dynasty": "宋",
        "collection_info": null
    },
    {
        "uuid": "313dd43513e6fb1d6100c35a3fa38295",
        "title": "夔州试院呈诸公  其一",
        "author": "冉居常",
        "content": "他年虫篆老书生，谬向文闱预领衡。\n敢道灵鳌嗟赑屃，祗愁洼马赋峥嵘。\n旧传锦样心虽愧，新拣沙金眼自明。\n收拾美庄逃谤去，升沈脚迹任诸英。",
        "dynasty": "宋",
        "collection_info": null
    },
    {
        "uuid": "9a61b6253931263d571ca06524bb7411",
        "title": "夔州试院呈诸公  其二",
        "author": "冉居常",
        "content": "粉袍切勿笑冬烘，且踏烧残鼠尾踪。\n总是炎蒸同造榜，不妨衣钵继登庸。\n云移白帝鹏霄近，月入清秋桂子浓。\n愿得词锋倚天剑，借君雷雨化蛟龙。",
        "dynasty": "宋",
        "collection_info": null
    },
    {
        "uuid": "149d2061b4875214e5b09f6a5850fd0d",
        "title": "白帝庙",
        "author": "冉居常",
        "content": "西南割据几何年，长託威灵滟滪前。\n霸气不随天数尽，神祠犹压地形偏。\n舟航岁晚方孤客，关塞山寒更莫烟。\n欲论兴亡愁意绪，持杯寂寞酹山川。",
        "dynasty": "宋",
        "collection_info": null
    },
    {
        "uuid": "bbbee164ee5b5f6644ea07b6f4dfa7c1",
        "title": "上元竹枝歌和曾大卿  其一",
        "author": "冉居常",
        "content": "青春恼人思跰跹，女郎市酒趣数钱。\n不道翁家久留客，红裆幔结赛秋韆。",
        "dynasty": "宋",
        "collection_info": null
    },
    {
        "uuid": "ab68132209f8ec9b8625a06aae93d17b",
        "title": "上元竹枝歌和曾大卿  其二",
        "author": "冉居常",
        "content": "学箫学鼓少年群，准拟春来奉使君。\n自向琱笼作行队，安排好曲写殷勤。",
        "dynasty": "宋",
        "collection_info": null
    },
    {
        "uuid": "14983bf3ca70712b0748b14b0ec40580",
        "title": "上元竹枝歌和曾大卿  其三",
        "author": "冉居常",
        "content": "珍珠络结绣衣裳，家住江南山后乡。\n闻道使君重行乐，争携腰鼓趁年光。",
        "dynasty": "宋",
        "collection_info": null
    },
    {
        "uuid": "1393d3d186593dfca05a6df47a97e1ca",
        "title": "次韵和漕司小红翠亭  其一",
        "author": "刘士季",
        "content": "少陵遗蹟瀼西东，端的高斋在此中。\n今日花枝弄烟雨，前时蔬甲卧霜风。\n根株移取他山翠，跗萼输来别圃红。\n收拾阳春无尽藏，夔人端说两诗翁。",
        "dynasty": "宋",
        "collection_info": null
    },
    {
        "uuid": "042002e5943f282b1b6b3efb75d6aa82",
        "title": "次韵和漕司小红翠亭  其二",
        "author": "刘士季",
        "content": "苑在中巴东復东，满城春色一园中。\n休言小小鶑花界，也胜纤纤燕麦风。\n舞袖卷纱空映翠，晴窗磨镜漫晞红。\n叶成帷幄花成阵，壮观诗坛矍铄翁。",
        "dynasty": "宋",
        "collection_info": null
    },
    {
        "uuid": "9d1b18222a7842ddeede58a4848c1b7b",
        "title": "芦台峭帆亭",
        "author": "张德容",
        "content": "高秋客未还，何处望乡关。\n乔宇苍烟外，孤亭落照间。\n雨晴山觉近，潮满水如闲。\n目断峒阳路，归云不可攀。",
        "dynasty": "宋",
        "collection_info": null
    },
    {
        "uuid": "4db8ed4b9ea6eb8a37f4fd93739a4aca",
        "title": "漳州写怀",
        "author": "吕信臣",
        "content": "秦川西去远，不意过漳川。\n归梦三千里，羁愁二十年。\n谋生空白髪，行路若青天。\n余事休相问，相留只醉眠。",
        "dynasty": "宋",
        "collection_info": null
    },
    {
        "uuid": "365fb64ceeee50c2eecf882c32eecf84",
        "title": "句",
        "author": "廖衡",
        "content": "泪多陈后愁离殿，浴出杨妃困倚阑。",
        "dynasty": "宋",
        "collection_info": null
    },
    {
        "uuid": "8c8c3f42936bd50fee7447092c51b63d",
        "title": "题云锦园",
        "author": "庾卜礼",
        "content": "我观大瀛海，山与水相伴。\n维兹山水丽，邈在西南畔。\n公如出岫云，顷刻固已漫。\n倏尔转晴空，化为五色斓。\n三径他山缉，万里归心断。\n要从父老归，不作儿女观。\n苏公金石心，坐阅岁时换。\n来赴林泉期，更觉云锦焕。\n五采弄珠玑，八章诵云汉。\n向来古使星，久未视龟篆。\n心贪汗漫游，行无麋鹿乱。\n快哉天下乐，岂以寸心玩。",
        "dynasty": "宋",
        "collection_info": null
    },
    {
        "uuid": "e437740e009053fd89e7e8653de54aa8",
        "title": "句",
        "author": "刘弼",
        "content": "滩声来席上，亭影落溪中。",
        "dynasty": "宋",
        "collection_info": null
    },
    {
        "uuid": "ec5ef9140de4e7b5740535193122f61c",
        "title": "题东流菊江亭",
        "author": "廖𠵨",
        "content": "陶公非是爱黄花，花与陶公本一家。\n懒向春风竞颜色，自甘秋露缀英华。\n宁知发早还先萎，到底开迟反耐赊。\n物理细推元不异，衔杯何惜月西斜。",
        "dynasty": "宋",
        "collection_info": null
    },
    {
        "uuid": "4374015c16e55e5f4b3e22213b52e4b6",
        "title": "题顺安楼",
        "author": "房芝兰",
        "content": "窗含野色入平吞，极目渔樵江上村。\n流出异香花堰水，放开老翠叶山云。\n竹边僧寺鸥沙绕，柳外人家驿路分。\n挂月参天蟠地脉，门前双树几斜曛。",
        "dynasty": "宋",
        "collection_info": null
    },
    {
        "uuid": "5f1306104f2278a7e5b2d1919cf12d18",
        "title": "题梵天寺泉",
        "author": "房芝兰",
        "content": "云根流出泻寒声，冷沁禅关竹树清。\n气泄化胎飞宝锡，岩开冰谷愧尘缨。\n鹤林月浪秋常浸，龙海波涛夜忽惊。\n分我一瓢苏旱岁，化为霖雨泽苍生。",
        "dynasty": "宋",
        "collection_info": null
    },
    {
        "uuid": "99b50f572e7d4b345e91d55d8fb8fdc1",
        "title": "梵天寺",
        "author": "房芝兰",
        "content": "门前流水碧粼粼，禅定僧闲化復淳。\n搅梦半因诗作祟，破寒全藉酒生春。\n休教一切有为法，误着三生自在身。\n拂袖重来经五载，梵云飞雨洒儒巾。",
        "dynasty": "宋",
        "collection_info": null
    },
    {
        "uuid": "d93734bd2ef5ae9c1a655ed062d8b946",
        "title": "句  其一",
        "author": "何英",
        "content": "羊肠有路地多险，马脊无人天一隅。",
        "dynasty": "宋",
        "collection_info": null
    },
    {
        "uuid": "5b7a65bef1da0ca664f7049b72d758ba",
        "title": "句  其二",
        "author": "何英",
        "content": "自从二水分新旧，南北烟波各自愁。",
        "dynasty": "宋",
        "collection_info": null
    },
    {
        "uuid": "cb1ee30a9131a7ec42446207e2126367",
        "title": "渊明祠  其一",
        "author": "顾禄",
        "content": "黄阁彤扉尽宋臣，归来松菊伴闲身。\n举头谁识悠然意，只有南山是故人。",
        "dynasty": "宋",
        "collection_info": null
    },
    {
        "uuid": "ea0e2380282dd1e620cc4f7e18814fe8",
        "title": "渊明祠  其二",
        "author": "顾禄",
        "content": "葛巾漉酒艷流霞，长向东篱醉菊花。\n不分宋公移晋祚，只将甲子纪年华。",
        "dynasty": "宋",
        "collection_info": null
    },
    {
        "uuid": "6f6e4212ebbe3e90971009921b05abad",
        "title": "金山",
        "author": "饶方",
        "content": "地将灵气吐林峦，至宝曾淘瓦砾间。\n若把图经重校定，此山宜唤作金山。",
        "dynasty": "宋",
        "collection_info": null
    },
    {
        "uuid": "74fac83f43ea4ef33c60bc8160f3ed84",
        "title": "祝融峰",
        "author": "冯浚",
        "content": "手执筇敲结佩刀，直趋危顶一峰豪。\n回头朝市声声远，接武烟霞步步高。\n天上召雷池水涨，人间祷雨穴风号。\n九千七百三十丈，翠压江湖几点涛。",
        "dynasty": "宋",
        "collection_info": null
    },
    {
        "uuid": "791782f99d1aef622deb143c13ab4367",
        "title": "忆秦人洞",
        "author": "张翠屏",
        "content": "溪上桃花无数开，花间秋水绿于苔。\n不因渔父寻源入，争识仙家避世来。\n翠雨连云流玉洞，丹霞护日抱瑶台。\n幔亭亦有红桥约，问我京华几日回。",
        "dynasty": "宋",
        "collection_info": null
    },
    {
        "uuid": "334a9a44dcfd9f3c5168b5a7674649af",
        "title": "桃源",
        "author": "古汴高士",
        "content": "山前溪是当时水，源上桃非旧日花。\n多是渔郎露消息，洞门从此锁烟霞。",
        "dynasty": "宋",
        "collection_info": null
    },
    {
        "uuid": "6746971ded2439f2fd5b174bea0c7491",
        "title": "楚山春晓",
        "author": "古汴高士",
        "content": "雾散云收宿雨干，秦桃落尽晓风寒。\n晴山四望天开画，啼鸟一声人倚栏。",
        "dynasty": "宋",
        "collection_info": null
    },
    {
        "uuid": "0c3c507c286eb3617f21f47c98ca8ca7",
        "title": "潼坊晚渡",
        "author": "古汴高士",
        "content": "日落山前水涨时，有人拍掌笑嘻嘻。\n篙师只管需把手，载过神仙不自知。",
        "dynasty": "宋",
        "collection_info": null
    },
    {
        "uuid": "e7b4707f22c014cac804d68564bd39f2",
        "title": "渌罗晴昼",
        "author": "古汴高士",
        "content": "第一岩前景若何，江流潋滟漾晴罗。\n游仙道士无萦繫，也共白云栖一窝。",
        "dynasty": "宋",
        "collection_info": null
    },
    {
        "uuid": "a265376c61514e8d960d35f25e896718",
        "title": "浔阳古寺",
        "author": "古汴高士",
        "content": "浔阳古寺久荒凉，倒柱颓梁卧夕阳。\n一盏佛灯犹未灭，霁天云淡月华光。",
        "dynasty": "宋",
        "collection_info": null
    },
    {
        "uuid": "e0ceced5bd399cdff805c93f82f788ad",
        "title": "白马雪涛",
        "author": "古汴高士",
        "content": "层澜迭浪势轰雷，怒雨号风涌雪堆。\n半夜四天云墨黑，恍疑白马闯江来。",
        "dynasty": "宋",
        "collection_info": null
    },
    {
        "uuid": "381eaaae57ef35ad168d6788623a5e3c",
        "title": "炼丹台",
        "author": "古汴高士",
        "content": "洞角丹砂吐锦云，龟毛铅彩瑞氤氲。\n我来收入县胎鼎，炼到洪蒙未剖分。",
        "dynasty": "宋",
        "collection_info": null
    },
    {
        "uuid": "8005f28eb4017d932d6f7f0b23aef60d",
        "title": "怀霍山",
        "author": "蓝乔",
        "content": "太乙峰前是我家，满床书史足生涯。\n春深带酒不归去，老却碧桃无限花。",
        "dynasty": "宋",
        "collection_info": null
    },
    {
        "uuid": "a0c3a2985cfec44a32b324c9f9ae4ce8",
        "title": "题霍山岩",
        "author": "蓝乔",
        "content": "人间富贵尘如海，虚度春三二月花。\n八表烟霞总一家，蓝乔到此作生涯。",
        "dynasty": "宋",
        "collection_info": null
    },
    {
        "uuid": "748578f27045777df7817b6bfcc1d09a",
        "title": "君子岩",
        "author": "林应隆",
        "content": "石楼千丈锁山南，青壁盘桓下有岩。\n知是何年隠君子，清名留得在烟岚。",
        "dynasty": "宋",
        "collection_info": null
    },
    {
        "uuid": "7b776012ae797fcf75c32c5c27c88988",
        "title": "栖禅寺",
        "author": "崔放之",
        "content": "自从白马驮经始，宝地绀园知有几。\n今见逍遥岩洞深，啼猿坞接栖禅寺。\n嵯峨楼阁东西桥，掬水闻香景趣饶。\n讲经云外天花落，卓锡林边暑气消。\n尘埃不到松关口，僧老渐随松影瘦。\n谁知好事眼能青，借与诗人信宿逗。\n山高地僻月空圆，晨钟暮鼓惊龙眠。\n看来懒把无生学，长笑一声归钓船。",
        "dynasty": "宋",
        "collection_info": null
    },
    {
        "uuid": "c69fcb53857f4012e6b824edd9de33b7",
        "title": "飞云顶",
        "author": "葛某",
        "content": "飞云顶上阁阑干，夜半南溟出玉盘。\n捲起水帘三百尺，松风吹度铁桥寒。",
        "dynasty": "宋",
        "collection_info": null
    },
    {
        "uuid": "b1a70f9c9b115eec1ef6da015b43941a",
        "title": "寄宝应丘大夫攽",
        "author": "刘华",
        "content": "制阃今元帅，男邦旧大夫。\n受成无弊事，直上有夷涂。\n赤县图新入，苍生喘欲苏。\n底须劳战士，城筑守淮隅。",
        "dynasty": "宋",
        "collection_info": null
    },
    {
        "uuid": "e3711fdb193b93e1a06c9f27dfab6053",
        "title": "芹溪八咏  其一",
        "author": "叶善夫",
        "content": "何人辟谷砚山隈，洞府藤萝锁不开。\n炼就金丹乘鹤去，药炉烟冷未归来。",
        "dynasty": "宋",
        "collection_info": null
    },
    {
        "uuid": "96e7be3bb1f2f847da5eb3cca338d2f0",
        "title": "芹溪八咏  其二",
        "author": "叶善夫",
        "content": "月光如水水连天，万顷玻璃浸碧渊。\n一颗骊珠收不去，几回惊起卧龙眠。",
        "dynasty": "宋",
        "collection_info": null
    },
    {
        "uuid": "c6075243b6bd8d4da01e5450b2f0bee3",
        "title": "芹溪八咏  其三",
        "author": "叶善夫",
        "content": "云谷山高列画屏，晚来尽对更多情。\n烟凝紫翠斜阳裏，一幅丹青写不成。",
        "dynasty": "宋",
        "collection_info": null
    },
    {
        "uuid": "3e646f4da72e0e3f87916de4faf839af",
        "title": "芹溪八咏  其四",
        "author": "叶善夫",
        "content": "芹溪处士古人风，宝剑尘埋未化龙。\n旧隠至今名不朽，扁题元出紫阳翁。",
        "dynasty": "宋",
        "collection_info": null
    },
    {
        "uuid": "f8cc85731e0aa7e82c9024ea042bea1f",
        "title": "芹溪八咏  其五",
        "author": "叶善夫",
        "content": "高人栖隠向山林，林壑幽清绝俗尘。\n当日武陵人已老，谁知犹有种桃人。",
        "dynasty": "宋",
        "collection_info": null
    },
    {
        "uuid": "90010ff8e264cb0b79f963505d17a655",
        "title": "芹溪八咏  其六",
        "author": "叶善夫",
        "content": "登楼眺望雪晴天，银作高山玉作田。\n最好夜深明月上，素娥滕六鬬婵娟。",
        "dynasty": "宋",
        "collection_info": null
    },
    {
        "uuid": "181f7df6ce504042bd995dabb098071b",
        "title": "芹溪八咏  其七",
        "author": "叶善夫",
        "content": "数尽寒鸦日已昏，疏钟隠隠隔林闻。\n僧归林下柴门静，声逐前村一片云。",
        "dynasty": "宋",
        "collection_info": null
    },
    {
        "uuid": "36b6371886e04557227c779c7091d9db",
        "title": "芹溪八咏  其八",
        "author": "叶善夫",
        "content": "笔架三峰插碧虚，午来倒影落平湖。\n凭高最好供吟笑，宜入王维画裏图。",
        "dynasty": "宋",
        "collection_info": null
    },
    {
        "uuid": "c0c03fe8d57c0a3ec243b6b45fbe1a01",
        "title": "支提禅寺",
        "author": "王平国",
        "content": "群峰翠拥古禅关，夹道松篁五月寒。\n欲识天冠真隠处，白云深锁紫金坛。",
        "dynasty": "宋",
        "collection_info": null
    },
    {
        "uuid": "0798782448833a13f7e53772f582e035",
        "title": "东路赤岭铺",
        "author": "孙蕃",
        "content": "官路日长蝴蝶飞，豫章花落点征衣。\n江南江北牡丹过，肠断春归客未归。",
        "dynasty": "宋",
        "collection_info": null
    },
    {
        "uuid": "3e4773e96ae8e6db277ad87350c99ece",
        "title": "咏瑞粟  其一",
        "author": "周遇圣",
        "content": "瑞出双莲与九芝，何如瑞粟见明时。\n一根异彼禾同颖，四穗多于麦两岐。\n纪载简编前未有，献诸郡国事非欺。\n三年宰邑书成绩，悠久难磨颂德碑。",
        "dynasty": "宋",
        "collection_info": null
    },
    {
        "uuid": "67638a113307dc92ce3f0808b49b4433",
        "title": "咏瑞粟  其二",
        "author": "周遇圣",
        "content": "淳居万山巅，土瘠稀良田。\n丰歉繫饥饱，民命悬于天。\n人忧庚子歉，我见为丰年。\n蚕登百谷熟，箱万仓盈千。\n异哉粟四穗，一干生南阡。\n岂无连理木，亦有双华莲。\n维兹孕瑞粟，庶补民艰鲜。\n嘉生本协气，此事非偶然。\n窃闻野老说，守令仁且贤。\n官清简案牍，刑省空扉圜。\n农耕士力学，工肆商充廛。\n午鷄桑树鸣，夜犬花村眠。\n君不见渔阳歌秀麦，善政青史编。\n又不见中牟书嘉禾，德化今古传。\n猗欤际圣代，奇祥呈八埏。\n愿言叫阊阖，入奏冕旒前。",
        "dynasty": "宋",
        "collection_info": null
    },
    {
        "uuid": "6a18c42e74ce6a1bb65b2884f0ed5d6d",
        "title": "题方仙翁点易图",
        "author": "陆宗亮",
        "content": "云锁瑶扉童未起，树摇凉露鹤初还。\n曲肱道士清溪水，心在羲皇未画前。",
        "dynasty": "宋",
        "collection_info": null
    },
    {
        "uuid": "8c27b8bce8fe4270b3d9de0c56b86227",
        "title": "集句和太白水西韵",
        "author": "管向",
        "content": "绝景西溪寺，分明见城郭。\n绿水缬清波，青苔照朱阁。\n石径无纤尘，杨花共纷泊。\n香剎中天起，野泉当案落。\n蛇龙蟠古根，院竹翻夏箨。\n李侯金闺彦，颇多宛陵作。\n韵与金石谐，遗声寄寥廓。\n何人继其踪，佳游屡前诺。",
        "dynasty": "宋",
        "collection_info": null
    },
    {
        "uuid": "3d752826ce6fcc48495a2ab4928ed214",
        "title": "延真秋屏轩",
        "author": "张叔敏",
        "content": "鸟回山色隠如城，碧落人归依旧青。\n好向中间安一榻，何须更画遶床屏。",
        "dynasty": "宋",
        "collection_info": null
    },
    {
        "uuid": "1f9e2c44c865417747ad8bef189a5362",
        "title": "张桓侯庙",
        "author": "黎登",
        "content": "涿鹿雄威衮绣乡，早从昭烈起楼桑。\n眼空塞北万夫特，名在巴西千古香。\n将蜀若教星不陨，吞吴未信策非良。\n兴刘不尽英雄志，太息无由问彼苍。",
        "dynasty": "宋",
        "collection_info": null
    },
    {
        "uuid": "b6ae24ec1635735e9bc5a26a5e885fc3",
        "title": "宿护法寺",
        "author": "张勋",
        "content": "乱草织斜阳，天风结晓霜。\n摇鞭追马足，投宿问僧房。\n望眼挥清泪，愁云罩故疆。\n客帆更无数，不见祖生航。",
        "dynasty": "宋",
        "collection_info": null
    },
    {
        "uuid": "921cee032b5f6369152657a934ae257e",
        "title": "题太白五松书堂",
        "author": "阜民",
        "content": "江氛朝暮半晴阴，绀宇飞甍接翠岑。\n手摘匏瓜曾未遍，身从鸥鹭得相寻。\n千年舞袖云崖冷，几度桃花春水深。\n犹有门前旧题句，松风万壑老龙吟。",
        "dynasty": "宋",
        "collection_info": null
    },
    {
        "uuid": "3d7205743cbe5035a93b1aa61c70772d",
        "title": "灵岩纪胜",
        "author": "王经",
        "content": "灵岩奇绝俯林埛，梯上层峦步一停。\n朔意难欺芳树色，佛头浓抹远山青。\n半泓药水瘳民疾，两硖云峰展翠屏。\n壮我客怀瞻剑阁，寒乌飞处见苍冥。",
        "dynasty": "宋",
        "collection_info": null
    },
    {
        "uuid": "6037d2db1d9fe3c748e1dc8762e80946",
        "title": "游灵岩",
        "author": "王龙学",
        "content": "古寺山埛远，蹻攀一径斜。\n洞深留碧霭，溪急荡晴沙。\n殿接岩松影，堂邻野客家。\n谒僧询世事，无语指灯花。",
        "dynasty": "宋",
        "collection_info": null
    },
    {
        "uuid": "895f259e328c10d8c9d0a199fabb5210",
        "title": "灵岩感怀",
        "author": "卢刚",
        "content": "摩挲石刻拜方兴，误国从初恨老秦。\n十六州归仍遗虏，百余年事语谁人。\n出师表在今如始，堕泪碑存旧似新。\n江水江花岂终极，风光一任转青春。",
        "dynasty": "宋",
        "collection_info": null
    },
    {
        "uuid": "cc426f3c63aaf8dc1ec0e1a2b54ef192",
        "title": "月珠寺明月楼  其一",
        "author": "程少逸",
        "content": "秀爽盘空翠不收，阴晴俱好更宜秋。\n沧江也爱楼头月，故抱青山月样流。",
        "dynasty": "宋",
        "collection_info": null
    },
    {
        "uuid": "c8ae5ff6ffd46886363f0da55481ffb3",
        "title": "月珠寺明月楼  其二",
        "author": "程少逸",
        "content": "楼面环开紫翠屏，峨眉瓦屋共前楹。\n莫嫌鸥鹭时来去，正要微云滓太清。",
        "dynasty": "宋",
        "collection_info": null
    },
    {
        "uuid": "b2d8cb0829954ff712691410e95f06ba",
        "title": "月珠寺明月楼  其三",
        "author": "程少逸",
        "content": "江上群峰泼黛浓，水村烟渚夕阳红。\n一声啼鸟催耕去，何处龙归急雨中。",
        "dynasty": "宋",
        "collection_info": null
    },
    {
        "uuid": "503d56d01c8e03aaa234c2f91e4e34d3",
        "title": "月珠寺明月楼  其四",
        "author": "程少逸",
        "content": "云坼崖分邃景藏，更烦清樾护幽芳。\n林深草木四时润，日薄窗櫺多半凉。\n睡过午阴茶乳白，醉余霜桧藓花苍。\n两旬来结僧房夏，赢得他年戒腊长。",
        "dynasty": "宋",
        "collection_info": null
    },
    {
        "uuid": "e6f1c459e8154aa224ad8a48a1150225",
        "title": "月珠寺明月楼  其五",
        "author": "程少逸",
        "content": "风菜差差午暑清，眼明茶碗打花轻。\n蒲团小歇谁惊起，簌簌楠花落雨声。",
        "dynasty": "宋",
        "collection_info": null
    },
    {
        "uuid": "ee6073a858929d1b34e4d98cb82502a2",
        "title": "月珠寺明月楼  其六",
        "author": "程少逸",
        "content": "饮罢茶瓯未有言，各归窗底默参禅。\n僧房睡息齁齁起，倒着绳床我亦眠。",
        "dynasty": "宋",
        "collection_info": null
    },
    {
        "uuid": "2d1afe2f0503bb42c8d550d121c9b753",
        "title": "月珠寺明月楼  其七",
        "author": "程少逸",
        "content": "秀壑阴崖列翠微，光风瑶草日晖晖。\n林深不放棋声出，怕触归云作雨飞。",
        "dynasty": "宋",
        "collection_info": null
    },
    {
        "uuid": "a8d2d6a8a7e2c3398a260343aa3ca44f",
        "title": "慈航寺",
        "author": "谢兴",
        "content": "渺渺烟波一钓舟，几行归雁白苹洲。\n郭熙眼力今谁健，写出江天烟雨秋。",
        "dynasty": "宋",
        "collection_info": null
    },
    {
        "uuid": "6beedfbdd9a99f9c6cfc0810d84c95c9",
        "title": "谒阙里  其一",
        "author": "高诩",
        "content": "帝王而下几兴亡，销尽繁华作战场。\n惟有东家诗礼在，子孙万古读书堂。",
        "dynasty": "宋",
        "collection_info": null
    },
    {
        "uuid": "b2cf87e46351f717975f0efe06c5799d",
        "title": "谒阙里  其二",
        "author": "高诩",
        "content": "六经不幸火于秦，日月曾何碍片云。\n用舍从来关治乱，皇天本不丧斯文。",
        "dynasty": "宋",
        "collection_info": null
    },
    {
        "uuid": "10e226253e37436bafdc3180c156e055",
        "title": "广福寺偶题",
        "author": "释昭辑",
        "content": "涓涓碧水细通池，小雨廉纤未作泥。\n深炷炉烟浓着火，何须骑马听朝鷄。",
        "dynasty": "宋",
        "collection_info": null
    },
    {
        "uuid": "689abe06e9ab96c9a942dce9ed7679c6",
        "title": "句",
        "author": "冯戴",
        "content": "荆轲一去不復返，易水东流无尽期。",
        "dynasty": "宋",
        "collection_info": null
    },
    {
        "uuid": "46c02e691ac09bd56095df0f192233d0",
        "title": "初一夜月诗",
        "author": "苏福",
        "content": "气朔盈虚又一初，嫦娥应事半分无。\n都于无处分明有，恰似先天太极图。",
        "dynasty": "宋",
        "collection_info": null
    },
    {
        "uuid": "6bb8d981795a32854e49213d03af7324",
        "title": "送蒋时举归养",
        "author": "黄无悔",
        "content": "秋风起兮白云飞，南国远兮心欲归。\n归心切兮亲庭闱，復相见兮在何时。",
        "dynasty": "宋",
        "collection_info": null
    },
    {
        "uuid": "4938c524de124fcbb76976cc372cb5ae",
        "title": "句",
        "author": "狄燠",
        "content": "翠色折不尽，离亭生更多。",
        "dynasty": "宋",
        "collection_info": null
    },
    {
        "uuid": "704d54297d21f74387f9cded2e3b91e9",
        "title": "游碧沼胜居",
        "author": "林杜娘",
        "content": "幽谷泉声冷，鸟啼僧定深。\n好花丛古砌，寒瀑发高岑。\n游客陆鸿渐，居人支道林。\n欲归青嶂去，临去復沈吟。",
        "dynasty": "宋",
        "collection_info": null
    },
    {
        "uuid": "93cc06be633ff3cf1d351066bbf4f082",
        "title": "寄鞋袜",
        "author": "士人妻",
        "content": "细袜宫鞋巧样新，殷勤寄语读书人。\n好将稳步青云上，莫向平康漫惹尘。",
        "dynasty": "宋",
        "collection_info": null
    },
    {
        "uuid": "dd56c17a3d8c0285b7e0c085018de463",
        "title": "闺怨",
        "author": "贾蓬莱",
        "content": "露颗珠团团，冰肌玉钏寒。\n杏梁栖隻燕，菱镜掩孤鸾。\n残树枯黄遍，圆荷湿翠干。\n绣帘生色画，窗下带羞看。",
        "dynasty": "宋",
        "collection_info": null
    },
    {
        "uuid": "5b016db97b17f3f124be4c3cfb103088",
        "title": "春晓",
        "author": "贾蓬莱",
        "content": "方池水影薄，曲槛鸟声娇。\n鸾镜红绵冷，蛾眉翠黛消。\n冶容舒嫩萼，幽思结柔条。\n纤指收花露，轻将雪粉调。",
        "dynasty": "宋",
        "collection_info": null
    },
    {
        "uuid": "ff328402f9d67f61fd41da6b4c531395",
        "title": "秋夜",
        "author": "贾蓬莱",
        "content": "幽兰露华重，罗幌凉风动。\n木匣掩香纨，绣衾谁与共。\n萤影度疏帘，兽炉寥寥烟。\n银缸芳焰灭，自脱翠花钿。",
        "dynasty": "宋",
        "collection_info": null
    },
    {
        "uuid": "d1c2714e6f8c448914c97b1d4e33fb00",
        "title": "谢姊惠鞋",
        "author": "贾蓬莱",
        "content": "莲瓣娟娟远寄将，绣罗犹带指尖香。\n弓弯着上无行处，独立花阴看雁行。",
        "dynasty": "宋",
        "collection_info": null
    },
    {
        "uuid": "d0ce8dcdd4bb55068d405c070361fe15",
        "title": "咏蝶",
        "author": "贾蓬莱",
        "content": "薄翅凝香粉，新衣染媚黄。\n风流谁得似，两两宿花房。",
        "dynasty": "宋",
        "collection_info": null
    },
    {
        "uuid": "75743b1bcd5b97d198164112c2da5958",
        "title": "闺情",
        "author": "贾蓬莱",
        "content": "燕子南来雁北飞，远人何事竟忘归。\n一腔心病难形口，万斛愁情尽属眉。\n试掠金钗临晓镜，潜垂玉筯渍春衣。\n邻姬莫问容憔悴，只有西窗夜月知。",
        "dynasty": "宋",
        "collection_info": null
    },
    {
        "uuid": "01a610262c0c7e9af8c1664043715503",
        "title": "画绯桃题诗",
        "author": "贾蓬莱",
        "content": "朱砂颜色瓣重台，曾是刘郎旧看来。\n只好天台云裏种，莫教移近俗人栽。",
        "dynasty": "宋",
        "collection_info": null
    },
    {
        "uuid": "7efa76a796b5c4457a1be4f120e1b4d1",
        "title": "述怀",
        "author": "梁意娘",
        "content": "踪迹浮萍落五湖，一番相别一番疏。\n不知此去从何处，还许春风得见无。",
        "dynasty": "宋",
        "collection_info": null
    },
    {
        "uuid": "30a67becc43a0c275cd43f706d08fde7",
        "title": "诗一首",
        "author": "于本大",
        "content": "自从明府升仙后，出入尘寰直至今。\n不是藏名混时候，卖柴沽酒贵无心。",
        "dynasty": "宋",
        "collection_info": null
    },
    {
        "uuid": "3e0433f61816dbbf749d2e812aab75e1",
        "title": "诗一首",
        "author": "于本大妻",
        "content": "醉舞狂歌踏落花，绿罗裙带有丹砂。\n往来城市买山药，那个西山是我家。",
        "dynasty": "宋",
        "collection_info": null
    },
    {
        "uuid": "6e5305dce10f444d814d35f5dc8e2877",
        "title": "题壁",
        "author": "华春娘",
        "content": "燕子楼中燕子飞，芹泥一点悞沾衣。\n主人频起嗔嫌意，垂下珠帘不放归。",
        "dynasty": "宋",
        "collection_info": null
    },
    {
        "uuid": "0b7bcb3ba6aa9a6950b79d8c8a8e4a24",
        "title": "寄华春娘",
        "author": "徐君亮",
        "content": "自从瞥见如花面，晓夜相思肠欲断。\n分明咫尺远如天，何似同心作方便。",
        "dynasty": "宋",
        "collection_info": null
    },
    {
        "uuid": "c81ccb72b6168fe4558686f73b49f120",
        "title": "张公洞",
        "author": "蔡中道",
        "content": "天上骡踪竟不迴，洞门深闭密封苔。\n神光夜烛烧丹竈，淑气晴熏讲易台。\n瑶草春肥仙去远，紫芝云暖鹤归来。\n清游喜挟三茅客，杖履凌空雾雨开。",
        "dynasty": "宋",
        "collection_info": null
    },
    {
        "uuid": "c212e219564e459737f385e568ff957e",
        "title": "题真源宫",
        "author": "方千里",
        "content": "万岁丹霞府，千函蕊笈书。\n时时瞻绛节，往往下云车。\n近与刚风接，高连上帝居。\n登前望南岳，清跸彻空虚。",
        "dynasty": "宋",
        "collection_info": null
    },
    {
        "uuid": "8e8c365faef05694f665542e88beb78a",
        "title": "杨休烈村居",
        "author": "马定远",
        "content": "篱落牵牛放晚花，西风吹叶满人家。\n闭门久雨青苔滑，时见鸳鸯下白沙。",
        "dynasty": "宋",
        "collection_info": null
    },
    {
        "uuid": "4215d0f52ee76787a61ee3e83d379fe5",
        "title": "郢州城西",
        "author": "马定远",
        "content": "秋江白水浪花粗，墟落人归鸟自呼。\n新月高城三百雉，角声吹彻小单于。",
        "dynasty": "宋",
        "collection_info": null
    },
    {
        "uuid": "6964acdaec184926b9db3f0534435e3b",
        "title": "村居",
        "author": "马定远",
        "content": "溪头梅是去年花，閒月初长竹径斜。\n向晚孤烟三十里，不知樵唱落谁家。",
        "dynasty": "宋",
        "collection_info": null
    },
    {
        "uuid": "88f4fe38857db1c950f82260e4e61d6c",
        "title": "秋日书事",
        "author": "马定远",
        "content": "井边薏苡吐秋珠，舍下瓜区杂芋区。\n世道未夷聊小隠，不须辛苦着潜夫。",
        "dynasty": "宋",
        "collection_info": null
    },
    {
        "uuid": "1f09738b3c629a2768984af2f29ffba6",
        "title": "古离别",
        "author": "夏之中",
        "content": "郎上孤舟妾上楼，阑干未倚泪先流。\n片帆渐远郎回首，一种相思两处愁。",
        "dynasty": "宋",
        "collection_info": null
    },
    {
        "uuid": "6332414bcea832ce344729ec3f428f2d",
        "title": "设醮灵仙观",
        "author": "张仲威",
        "content": "瑞气葱葱雨露边，璧门金阙倚层巅。\n青霓绛节严中夜，绿盖丹舆会九天。\n香染旧泥封宝洞，声传鸣鹤湛灵泉。\n分明步入烟霄上，何必餐霞驻少年。",
        "dynasty": "宋",
        "collection_info": null
    },
    {
        "uuid": "2396b95a5267e2c53665c4245fa71b28",
        "title": "秋怀",
        "author": "路忱",
        "content": "落日留虚壁，秋风急戍楼。\n高歌鬼神夜，挥涕虎狼秋。\n豪贵少青眼，文章多白头。\n何时挂长剑，天地一扁舟。",
        "dynasty": "宋",
        "collection_info": null
    },
    {
        "uuid": "1bb6bd1e111b70d672fa583664a59b9b",
        "title": "谢竹堂先生见过",
        "author": "王隠",
        "content": "学稼古寺侧，结庐高柳阴。\n音书故交绝，岁月杜门深。\n新雪添衰鬓，寒灰死壮心。\n西州贤别驾，连日肯相寻。",
        "dynasty": "宋",
        "collection_info": null
    },
    {
        "uuid": "8d80592aa3de14deec754ea02460ff5e",
        "title": "次韵之秋日雨后韵",
        "author": "王隠",
        "content": "洺州秋雨后，幽胜可供閒。\n白首留他县，归心绕故山。\n野泉来竹底，危磴入云间。\n尚记登高会，重岩细菊斑。",
        "dynasty": "宋",
        "collection_info": null
    },
    {
        "uuid": "9ef3c13435031ea9e210f018df8e9f3d",
        "title": "周侯祠",
        "author": "释印",
        "content": "将军手持三尺剑，奋身直入蛟龙穴。\n至今鱼鼈不敢游，溪流上下皆腥血。\n千年庙食未足酬，问之父老何其忧。\n害人白额犹未尽，纷纷不独南山头。",
        "dynasty": "宋",
        "collection_info": null
    },
    {
        "uuid": "a5d233d2dd4f32f233c84a2666d0c8e1",
        "title": "送王山人归千峰",
        "author": "释思雅",
        "content": "旧居千万岑，归去独携琴。\n物外情难遏，云中路再寻。\n花繁溪圃合，柳暗野桥深。\n想到垂纶处，和苔扫竹阴。",
        "dynasty": "宋",
        "collection_info": null
    },
    {
        "uuid": "da0dc910b311e9375a2800821369a773",
        "title": "送王山人归隠",
        "author": "释惠涣",
        "content": "山人惟委命，岂恋世尘间。\n干禄不得志，移家住远山。\n醉眠溪石静，吟倚草堂閒。\n到想无余事，林僧日往还。",
        "dynasty": "宋",
        "collection_info": null
    },
    {
        "uuid": "bdd103fdaa428d6d677fea2ecace7e7e",
        "title": "洛下别同志",
        "author": "释善懃",
        "content": "岁暮远交朋，携筇背洛城。\n往来兴废地，今古别离情。\n迭翠嵩峰色，泻寒伊水声。\n他年再相会，却讶白髭生。",
        "dynasty": "宋",
        "collection_info": null
    },
    {
        "uuid": "280e2d6c25a4489f53e676dc4b92fdf9",
        "title": "秋郊晚望",
        "author": "释善懃",
        "content": "华郭外登临，凝眸秋色深。\n树凋分岳面，云破露天心。\n断雁当空续，残阳隔陇沉。\n盘桓伤急景，回首动微吟。",
        "dynasty": "宋",
        "collection_info": null
    },
    {
        "uuid": "32c8b35f9f96b4a940d8ae00e515eb2a",
        "title": "安济桥",
        "author": "杜德源",
        "content": "驾石飞梁尽一虹，苍龙惊蛰背磨空。\n坦途箭直千人过，驿使驰驱万国通。\n云吐月轮高拱北，雨添春色去朝东。\n休夸世俗遗仙迹，自古神丁役此工。",
        "dynasty": "宋",
        "collection_info": null
    },
    {
        "uuid": "0023ebc8d8a5a89fe65144ca2ef4ab9c",
        "title": "寄云水禅师",
        "author": "文兴",
        "content": "百丈传衣后，栖心近沃洲。\n道高归毳侣，名重达凝旒。\n对话千峰雪，安禅万木秋。\n仍闻有新偈，时向四方流。",
        "dynasty": "宋",
        "collection_info": null
    },
    {
        "uuid": "12d24636dd64e4bfb761d8e2bfd38339",
        "title": "垂虹亭",
        "author": "祝乂",
        "content": "冷浸三江碧，青围四面山。\n帆归烟浪杪，人住水云间。\n风飐波声碎，虹垂雨意閒。\n无端动归兴，一棹喜轻还。",
        "dynasty": "宋",
        "collection_info": null
    },
    {
        "uuid": "01d122f9fc05ff791e51ae90ec7868a3",
        "title": "泗源",
        "author": "程企",
        "content": "泗源奇且怪，声势各喧豗。\n虎豹岩边去，蛟龙窟裏来。\n稍流烟作阵，初激雪成堆。\n派必人疏导，源应鬼凿开。\n乍深涛不起，渐远浪相催。\n可把江心比，尝将海眼猜。\n始微纔迸玉，终盛忽奔雷。\n涧为寒无卉，丘因涧有苔。\n已观离窦侧，俄见过城隈。\n石劲崖难潄，沙虚岸易颓。\n迩虽逾济漯，遐亦到蓬莱。\n洗钵僧常至，乘槎客未迴。\n我从原际瞰，谁自谷中推。\n汹涌曾浮磬，潺湲好泛杯。\n狭宁容蚁穴，湍可暴鱼鳃。\n劈华非天意，排淮乃力哉。\n傍如巫女峡，上类楚王台。\n漏泽空神异，襄陵但水灾。\n林幽多鸟雀，地僻少尘埃。\n重爱兹佳趣，题诗愧不才。",
        "dynasty": "宋",
        "collection_info": null
    },
    {
        "uuid": "c516a781aef1666fd5c835082489185e",
        "title": "百门泉",
        "author": "周百禄",
        "content": "光摇暗日动珠盘，泛泛轻风漾碧澜。\n俯槛恍然惊醉眼，云天却向镜中看。",
        "dynasty": "宋",
        "collection_info": null
    },
    {
        "uuid": "71cf56b0d8b9c14f231abd696f9d917e",
        "title": "句",
        "author": "黄晦叔",
        "content": "大安妇翁舍，时来枕流眠。",
        "dynasty": "宋",
        "collection_info": null
    },
    {
        "uuid": "834af10ab26ae8d55594da395558d202",
        "title": "老僧",
        "author": "释景云",
        "content": "日照西山雪，老僧门始开。\n冻瓶黏柱础，宿火陷炉灰。\n童子病归去，鹿麋寒入来。\n斋钟知渐近，枝鸟下生台。",
        "dynasty": "宋",
        "collection_info": null
    },
    {
        "uuid": "569588f6f932eefcec30fa470fc7217c",
        "title": "夷陵即事",
        "author": "释尚颜",
        "content": "不难饶白髪，相续是滩波。\n避世嫌身晚，思家乞梦多。\n暑衣经雪着，冻研向阳呵。\n岂能临岐路，还闻圣主过。",
        "dynasty": "宋",
        "collection_info": null
    },
    {
        "uuid": "8d19596e40ce23eec145d7ba0fe61909",
        "title": "句  其一",
        "author": "释尚颜",
        "content": "海岛和涛望。",
        "dynasty": "宋",
        "collection_info": null
    },
    {
        "uuid": "873644b0d8864533a9e3c66b305ebdbd",
        "title": "句  其二",
        "author": "释尚颜",
        "content": "一十二三年。",
        "dynasty": "宋",
        "collection_info": null
    },
    {
        "uuid": "fd60d517bc1197bebd497d7163832aa0",
        "title": "句  其三",
        "author": "释尚颜",
        "content": "山僧带雪期。",
        "dynasty": "宋",
        "collection_info": null
    },
    {
        "uuid": "0eac6933066e426483302c1a4f29dbcb",
        "title": "钓台",
        "author": "释北野",
        "content": "自过羊裘七里滩，寻思欲见故人难。\n殷勤借问溪边叟，近日谁来把钓竿。",
        "dynasty": "宋",
        "collection_info": null
    },
    {
        "uuid": "df9b55c51877d3b586ca89b22c5fff3d",
        "title": "题钓台",
        "author": "潘中父",
        "content": "焚坑祸作逃园绮，明哲保身宁饿死。\n溺冠嫚駡又一春，织畚鼓刀恬不耻。\n子房託疾封留归，齐鲁大臣那可知。\n此意寥寥二百载，阿谀往往居帝师。\n中兴天幸有光武，下士谦恭冠千古。\n布衣本以道义交，不问故人登九五。\n朅来过我路几程，征衫犹作战血腥。\n睡余伸足稍加腹，安得细事关天星。\n归与宜审苞桑戒，勿念洁身增嘆慨。\n君持柔道理干坤，我把丝纶老湍濑。",
        "dynasty": "宋",
        "collection_info": null
    },
    {
        "uuid": "ce499836b454685be5db44e09bcc7ad1",
        "title": "题钓台  其一",
        "author": "陈畴",
        "content": "绿竹丛边繫客船，钓台千古薄云天。\n区区寇邓功如许，何以高风独凛然。",
        "dynasty": "宋",
        "collection_info": null
    },
    {
        "uuid": "d0df0348ef16aa8f53563ab7f8c8c044",
        "title": "题钓台  其二",
        "author": "陈畴",
        "content": "故人已了中兴事，赢得溪头一钓竿。\n唤起先生同一笑，青山自在白云闲。",
        "dynasty": "宋",
        "collection_info": null
    },
    {
        "uuid": "07f881beee8432c4d8732b7706f1a414",
        "title": "石禅床",
        "author": "胡梅所",
        "content": "空山危石平如掌，云岭苔封自昔时。\n不识山僧曾坐处，几回弹舌雨龙归。",
        "dynasty": "宋",
        "collection_info": null
    },
    {
        "uuid": "02455ba1b0f41bfe231f87df032107c1",
        "title": "桃园",
        "author": "胡梅所",
        "content": "洞门无锁白云深，同日闲表一问津。\n安待霄时𥜐桃者，相逢花下说前因。",
        "dynasty": "宋",
        "collection_info": null
    },
    {
        "uuid": "dcbaec8f9fb9715cda72564c91784ea8",
        "title": "诵经石",
        "author": "胡梅所",
        "content": "昔人曾此月明中，扫石焚香礼碧空。\n千载台空人不见，野花啼鸟自春风。",
        "dynasty": "宋",
        "collection_info": null
    },
    {
        "uuid": "6388431576f47980be9ff3d2c64fa408",
        "title": "千人洞",
        "author": "胡梅所",
        "content": "天生岩穴受千人，隠隠峦深隔□尘。\n不识人间经几劫，洞门依旧锁闭云。",
        "dynasty": "宋",
        "collection_info": null
    },
    {
        "uuid": "d2a95bb703f2982c4132f7e0f83df25f",
        "title": "仙亭岩",
        "author": "胡梅所",
        "content": "仙子高栖海上山，一尘不到石台间。\n鹤随仙客收棋去，龙伴山僧采药还。\n风送白云归洞口，钟随明月到人间。\n不须再问神仙事，花落花开暑又寒。",
        "dynasty": "宋",
        "collection_info": null
    },
    {
        "uuid": "72a10410cce7df90e29aa8636f8d9c76",
        "title": "南明山",
        "author": "石亨之",
        "content": "祇因寻胜到林泉，四抱回峰万景连。\n僧过不知山隠寺，客来方见洞开天。\n浮屠照水光相映，古木临崖影倒悬。\n风露了非人世界，恍疑身似洞中仙。",
        "dynasty": "宋",
        "collection_info": null
    },
    {
        "uuid": "2d21d569a4cd1bd9dfba77d9ff69383b",
        "title": "自宽",
        "author": "邱一中",
        "content": "仙都有敕到林泉，谁信祠官无俸钱。\n陶醉犹能麾客去，颜饥何至乞人怜。\n鹿蕉已是今无梦，枸芑曾传昔有仙。\n饿死亦堪垂不朽，无缘个个珥貂蝉。",
        "dynasty": "宋",
        "collection_info": null
    },
    {
        "uuid": "d7bad610eda74fc1580b11b931e2137c",
        "title": "浮槎山",
        "author": "释用孙",
        "content": "山为浮来海莫沈，萧梁曾此布黄金。\n梵僧亲指耆阇路，帝女归传达磨心。\n地控好峰排万仞，涧余流水落千寻。\n灵踪断处人何在，日夕云霞望转深。",
        "dynasty": "宋",
        "collection_info": null
    },
    {
        "uuid": "5cc36c00f97d90f6148f4e0d2f3a0370",
        "title": "山居",
        "author": "释志芝",
        "content": "千峰顶上一间屋，老僧半间云半间。\n昨夜云随风雨去，回头方羡老僧闲。",
        "dynasty": "宋",
        "collection_info": null
    },
    {
        "uuid": "4a3e832d5182ad1a27b66a8868a0a9b1",
        "title": "偈",
        "author": "释志芝",
        "content": "茶芽蔍䔩初离焙，笋角狼忙又吐泥。\n山舍一年春事办，得闲谁管板头低。",
        "dynasty": "宋",
        "collection_info": null
    },
    {
        "uuid": "24129f7f2b60da65d6509f34abe967a1",
        "title": "咏鱼篮观音",
        "author": "释朋",
        "content": "徒整春风两鬓垂，子规啼徧落花枝。\n龙门上客家家是，锦鲤提来卖与谁。",
        "dynasty": "宋",
        "collection_info": null
    },
    {
        "uuid": "1d0aea337b2dc86f8ff62d85c60d82cc",
        "title": "游台感兴古风",
        "author": "李师圣",
        "content": "梵书五顶清凉府，冬冰夏雪无炎暑。\n我来七月秋正寒，何况萧萧岩谷雨。\n偶尔云开煦气生，溶溶满目烟光聚。\n真容古基鹫峰寺，高山之麓雄今古。\n西方楼观缥缈间，粲然金碧莲华宇。\n悬崖峻岭架大木，神物所持凭险阻。\n金珰垂空殿檐响，森森铁凤相交舞。\n忆昔文殊出火宅，金刚宝窟通真土。\n牵牛老人饮玉泉，二子一犬随贫女。\n变化无方利有情，知是西天七佛祖。\n重闻清凉境界真，无穷陈迹书妙语。\n我有诚心颇出群，瑞应神奇目亲皋。\n须臾光相现咫尺，玉洞金灯明可数。\n松影摇空山谷中，夜寂太阴隠龙虎。\n丹楼碧阁香案前，敬畏生心谁敢侮。\n从来昏迷如梦迴，前三后三慎莫取。\n我今不作前后想，香烟稽首清凉主。",
        "dynasty": "宋",
        "collection_info": null
    },
    {
        "uuid": "2b50a7622a276ef37197241646dd6f3f",
        "title": "题江湖伟观",
        "author": "赵元清",
        "content": "凤舞龙飞王气蟠，两都赋在一阑干。\n伍员不死江潮壮，西子如生越水寒。\n春日百花连上苑，秋风落叶满长安。\n钱塘尽占东南美，河洛何人着眼看。",
        "dynasty": "宋",
        "collection_info": null
    },
    {
        "uuid": "c0eaea35a9ad48ae0301579e82d9a977",
        "title": "答清江钱大尹问閤皁山中景",
        "author": "陈孟阳",
        "content": "形如閤皁对清江，吴汉神仙古道场。\n玉像灵多民受赐，天书岁久墨犹香。\n绛霞密锁灵仙馆，碧雾轻笼正一堂。\n苍藓斓斑双鲤石，寒泉澄湛九龙塘。\n着衣台上三冬暖，鸣水亭前六月凉。\n捣药鸟声喧夜榻，昇天马迹印西冈。\n葛憩源深生异草，凌云峰峻染瑶光。\n丹井虽存人杳漠，松巢空见鹤飞翔。\n屏粧水墨夸陶弼，门断尘埃忆孟昌。\n风来松桧笙箫地，春入园林锦绣乡。\n箇中自少红尘到，闲裏惟知白昼长。\n景物敢吟成实录，愿凭贤宰一称扬。",
        "dynasty": "宋",
        "collection_info": null
    },
    {
        "uuid": "d8b451feb65238264436d18d96d9f370",
        "title": "题马远四景图  其一",
        "author": "内院官",
        "content": "花前静榻閒眠处，竹下明窗独坐时。\n着甚语言名定泰，林间自有翠禽知。",
        "dynasty": "宋",
        "collection_info": null
    },
    {
        "uuid": "dc232df71fdb6a0997ec37647c3109d1",
        "title": "题马远四景图  其二",
        "author": "内院官",
        "content": "一霎催花细雨回，集芳堂下锦千堆。\n浪红狂紫浑争发，不待商量细细开。",
        "dynasty": "宋",
        "collection_info": null
    },
    {
        "uuid": "5a80d0877665b3bf9ca2f9500ef7f739",
        "title": "题马远四景图  其三",
        "author": "内院官",
        "content": "初晴月向松间出，盛暑风从水面来。\n已比他人多数倍，况能时復举尊罍。",
        "dynasty": "宋",
        "collection_info": null
    },
    {
        "uuid": "7f99c3f4a301ec5713b38a57e63de847",
        "title": "题马远四景图  其四",
        "author": "内院官",
        "content": "同云漠漠雪霏霏，安乐园中赏玩时。\n酒放半醺帘半捲，此情无使外人知。",
        "dynasty": "宋",
        "collection_info": null
    },
    {
        "uuid": "b1b81e142eadd070340aa3d092e8b553",
        "title": "偈二首  其一",
        "author": "释道英",
        "content": "南北东西住险巘，古岩寒桂冷依依。\n无人到我经行地，明月清风拟付谁。",
        "dynasty": "宋",
        "collection_info": null
    },
    {
        "uuid": "c8e3d5fa6db958646d5f9ffee811598d",
        "title": "偈二首  其二",
        "author": "释道英",
        "content": "每把葫芦椀放欹，从教天下浪猜疑。\n秋风摆落园林后，始信寒松格不卑。",
        "dynasty": "宋",
        "collection_info": null
    },
    {
        "uuid": "44a1edced314f979c3b28680ed8c2bf2",
        "title": "姑苏怀古",
        "author": "释义传",
        "content": "西南山水佳，清游何款款。\n白云无定踪，飞入长洲苑。\n空台谁与登，麋鹿去人远。\n啼月城头乌，风悲易凄断。\n烂开木芙蓉，寒塘弄清浅。\n凭虚一徘徊，西飞日何短。",
        "dynasty": "宋",
        "collection_info": null
    },
    {
        "uuid": "b3b3d2a66d8d21f860212d5b31b3f6df",
        "title": "龙湫",
        "author": "郭君举",
        "content": "绝顶龙君宅，深疑与海连。\n飞来千丈瀑，下润几桑田。\n噀日虹霓壮，随风雪霰圆。\n高寒吟未稳，欲去復迴旋。",
        "dynasty": "宋",
        "collection_info": null
    },
    {
        "uuid": "89c51c5a83d6091176e2f9661bd5ef5f",
        "title": "观音岩",
        "author": "郭君举",
        "content": "上得马鞍岭，奇峰应接频。\n遥看孤绝处，分现普陀身。\n纳月瓶泉冷，娇春柳黛新。\n却疑吴道子，貌出此岩真。",
        "dynasty": "宋",
        "collection_info": null
    },
    {
        "uuid": "b8d062739c6e688a4a5c95d733b6bc7e",
        "title": "天聪洞",
        "author": "郭君举",
        "content": "混沌何年凿，天聪亦强名。\n我疑龙窟宅，人说鬼经营。\n梯向岩边接，云从洞裏生。\n此行顽健甚，脚力十分轻。",
        "dynasty": "宋",
        "collection_info": null
    },
    {
        "uuid": "e73a04f210e274e1a6f793d6e4ff318c",
        "title": "维摩室",
        "author": "郭君举",
        "content": "来问维摩室，因参不二门。\n一龛间日月，方丈别干坤。\n风落岩花暖，雨晴山鸟喧。\n何当分半席，默坐听潺湲。",
        "dynasty": "宋",
        "collection_info": null
    },
    {
        "uuid": "de4c17967a8a01b1c5e77682d35ae263",
        "title": "题桃源  其一",
        "author": "无名氏",
        "content": "忽入桃源景可猜，莫非道士亦曾栽。\n舟行泝水沿溪进，花映清流夹岸开。\n石涧有岐封碧草，洞门无俗长苍苔。\n方知此景非人世，岩谷幽深少客来。",
        "dynasty": "宋",
        "collection_info": null
    },
    {
        "uuid": "3772ecaf67dc5f2bf5f3a7ae6da1da2e",
        "title": "题桃源  其二",
        "author": "无名氏",
        "content": "舍舟入洞夕阳斜，得见方村八九家。\n林锁山环藏屋宇，鸡鸣犬吠隠烟霞。\n宁知门有今朝客，可使灯开昨夜花。\n共喜相邀询动止，呼童汲水煮仙茶。",
        "dynasty": "宋",
        "collection_info": null
    },
    {
        "uuid": "403ef7f177cc98ea332688b83eee3256",
        "title": "题桃源  其三",
        "author": "无名氏",
        "content": "远近人家尽见招，小童环立总垂髫。\n玄冰满椀侵肌爽，绛雪堆盘入口消。\n山内不知今晋代，座中犹自问秦朝。\n夜深时向花前立，遥见双株合凤箫。",
        "dynasty": "宋",
        "collection_info": null
    },
    {
        "uuid": "e53f3fa2b095402d9ee7ccb07bf0578b",
        "title": "题桃源  其四",
        "author": "无名氏",
        "content": "忆前復入武陵溪，野水微茫烟树迷。\n岩闭不闻仙犬吠，山深惟听鹧鸪啼。\n神仙悬隔今非昔，乌兔循环东復西。\n应向洞中存隠迹，芳名留与后人题。",
        "dynasty": "宋",
        "collection_info": null
    },
    {
        "uuid": "ff27120b266b5269ad71222cf4866ba1",
        "title": "云岩次朱晦庵韵",
        "author": "罗禧",
        "content": "陟彼中和山，无人不感仰。\n庭中檀麝盈，洞裏珍珠满。\n两腋清风生，一腔春意爽。\n焚香祝圣回，袖带炉烟暖。",
        "dynasty": "宋",
        "collection_info": null
    },
    {
        "uuid": "559e525230a0bd0bbf0b7692330e3e3d",
        "title": "咏雪岩",
        "author": "罗禧",
        "content": "山迴百折路难跻，远望楼台烟树迷。\n满地白云封洞口，一轮红日照天梯。\n龟蛇伏气时难老，鸾鹤归来夜倦飞。\n万壑千岩游不尽，且将词句壁头题。",
        "dynasty": "宋",
        "collection_info": null
    },
    {
        "uuid": "c773d4e23905610bec8e7988b2864ebf",
        "title": "咏宗统",
        "author": "罗禧",
        "content": "豫章谱系派流长，积德贻谋百世昌。\n子孝臣忠昭史册，人文士义着名邦。\n根源有自支流盛，辞赋无穷翰墨香。\n一阅此书一兴嘆，令人千古仰余光。",
        "dynasty": "宋",
        "collection_info": null
    },
    {
        "uuid": "2fe1b733ef508064554af8c4797c133b",
        "title": "分水岭",
        "author": "李柘",
        "content": "东西水去吼雷霆，左右山排剑戟陈。\n天固无心开宇宙，地如有意限江闽。\n榆关北辨夷兼夏，剑阁西分蜀与秦。\n到底干坤同一视，舟车何处不通津。",
        "dynasty": "宋",
        "collection_info": null
    },
    {
        "uuid": "e67fa3282d4a05319b781f480aab9e15",
        "title": "题敬荣堂",
        "author": "李柘",
        "content": "周君筑室东南隅，训友仲季勤诗书。\n求名于我我不语，为君邈取棠棣图。\n棠棣诗成喻恩义，郑氏笺诗寓深意。\n上华下萼两相扶，枝干光华能覆庇。\n兄弟本是同枝生，譬诸华萼齐敷荣。\n蔓草难图段不弟，尺布可缝嗟尔兄。\n君家昆仲俱秀敏，愿笃萱堂眉寿庆。\n勉旃覆弟有余荣，戒尔事兄须尽敬。\n数椽雅谈标新题，为君更作敬荣诗。\n敬荣之善不可独，余波亦诏吾痴儿。",
        "dynasty": "宋",
        "collection_info": null
    },
    {
        "uuid": "45af9f388d19dc94ed72a0974c4effaf",
        "title": "清湖",
        "author": "王庭",
        "content": "万顷灵湫带碧烟，源泉混混自山前。\n四时每涨空中雨，一片常涵镜裏天。\n星斗转时银汉近，芙蓉开处彩屏连。\n鱼龙久跃平深处，变化应知在异年。",
        "dynasty": "宋",
        "collection_info": null
    },
    {
        "uuid": "feecf70f813f9729740ac34f0795593b",
        "title": "陆羽井",
        "author": "司马允中",
        "content": "百尺寒泉浸崖腹，藓蚀题名不堪读。\n只今此味属谁论，自把铜瓶汲新渌。",
        "dynasty": "宋",
        "collection_info": null
    },
    {
        "uuid": "8018e2df03ebed40f98376c0042ff687",
        "title": "陈公楼",
        "author": "司马允中",
        "content": "陈公汲深实奇计，转向人间作丰岁。\n辘轳声晓潜虬寒，玄猨啼在深深树。",
        "dynasty": "宋",
        "collection_info": null
    },
    {
        "uuid": "0bbda75abf49854e08d0df6e5bb24eb7",
        "title": "千顷云",
        "author": "司马允中",
        "content": "且与祖龙相颉颃，大施霖雨谩悠扬。\n归来好护安禅石，莫作巫山一梦长。",
        "dynasty": "宋",
        "collection_info": null
    },
    {
        "uuid": "b9a2611c6a7bb02a109dc7e9fc8b85b2",
        "title": "武丘寺",
        "author": "释兴肇",
        "content": "高僧危阁侵云际，尽日披襟濯好风。\n极目长川人不见，万株烟树接遥空。",
        "dynasty": "宋",
        "collection_info": null
    },
    {
        "uuid": "f8bae39105acb465252af6fac466ce3b",
        "title": "游虎丘",
        "author": "释兴肇",
        "content": "沧海何年涌，秦传虎踞丘。\n池空剑光冷，坟缺鬼吟愁。\n石碍楼台仄，烟深草木稠。\n吴人贪胜概，春尽亦来游。",
        "dynasty": "宋",
        "collection_info": null
    },
    {
        "uuid": "e60ab65e049801c845e0ad9f83d15eb8",
        "title": "游虎丘  其一",
        "author": "林拱中",
        "content": "白虎岩前秋已阑，黑云疏雨洗林峦。\n铁花烟落石泉冷，羽井苔深霜月寒。\n隠浦疾帆风去饱，疏寮森木晓催丹。\n清斋不许盘餐入，辜负湖山冷淡看。",
        "dynasty": "宋",
        "collection_info": null
    },
    {
        "uuid": "ed16d268d4f064a584ca12771fe2d90e",
        "title": "游虎丘  其二",
        "author": "林拱中",
        "content": "我来一榻羡危亭，倦步支颐竹杖轻。\n僧听钟声归寺急，鸦争林宿压枝鸣。\n禅机击拨如锋起，尘袂驱除似水清。\n风定夜虚声转寂，杯茶精舍一灯明。",
        "dynasty": "宋",
        "collection_info": null
    },
    {
        "uuid": "0ab66af778c2afaeee2924e1c22e9c66",
        "title": "游虎丘",
        "author": "杨颐",
        "content": "尽日凭高步台阁，意气飘然摆羁缚。\n灵踪绝迹万千状，群玉排青插寥廓。\n点头巨石势欲动，突立试剑峭如削。\n剑池在岭不惮浚，造化神工巧镌凿。\n寒湫耿耿浸云根，大旱烧云源不涸。\n跳珠喷激莹无痕，百斛珠玑缀疏箔。\n丹青妙手画不到，一点尘埃无处着。\n僧居占尽佳山景，楼殿高低半丹雘。\n午斋寂寂山风幽，续断风摇四檐铎。\n始疑东海转鳌背，蓬莱弱流在西角。\n千岩万壑看不厌，自谓它山尽糟粕。\n我来因作神仙尉，得舍尘寰少盘礴。\n不因仙客为先容，争得看山这一脚。\n乃知世俗徒扰扰，不若甘心处恬薄。\n长啸拂衣归去来，旧山亦有云泉约。",
        "dynasty": "宋",
        "collection_info": null
    },
    {
        "uuid": "5b8aa7edc489e3422e16ca4cd6809834",
        "title": "游虎丘",
        "author": "蔡令将",
        "content": "佳时结胜游，与子棹兰舟。\n路近云烟霁，岩深水木秋。\n临风伤远日，感慨发诗愁。\n乐事真难偶，年光若转头。",
        "dynasty": "宋",
        "collection_info": null
    },
    {
        "uuid": "9fd63c57dcd6007bca7d4d91ef501fd3",
        "title": "黄山杂咏 桃花峰",
        "author": "邓宗度",
        "content": "刘阮辞世尘，桃花谁復主。\n无计殢春风，一夜零红雨。",
        "dynasty": "宋",
        "collection_info": null
    },
    {
        "uuid": "c13ae81977e1f2ed08df3cb909362487",
        "title": "黄山杂咏 石床峰",
        "author": "邓宗度",
        "content": "原非人力建，造化琢磨成。\n一枕游仙梦，蟾波白昼生。",
        "dynasty": "宋",
        "collection_info": null
    },
    {
        "uuid": "39cfd15d93bdaa61d6e309b4f581a9db",
        "title": "黄山杂咏 祥符寺",
        "author": "邓宗度",
        "content": "云水最饶处，轮蹄无到时。\n夜蟾生佛面，春雪印僧眉。",
        "dynasty": "宋",
        "collection_info": null
    },
    {
        "uuid": "a54b3e2e23f48d75c598d0227850dac5",
        "title": "黄山杂咏 石门峰",
        "author": "邓宗度",
        "content": "暮云无意锁，春草岂能关。\n何事栖霞客，从兹去不还。",
        "dynasty": "宋",
        "collection_info": null
    },
    {
        "uuid": "b3fc0b4d7758a22ef5befe25915d5a79",
        "title": "黄山杂咏 丹霞峰",
        "author": "邓宗度",
        "content": "绮段堆青壁，点缀秋颜色。\n几使晓来风，纵横裁不得。",
        "dynasty": "宋",
        "collection_info": null
    },
    {
        "uuid": "0f4c8b63b6c8a1c52194acfdc4765c1f",
        "title": "黄山杂咏 滴水岩",
        "author": "邓宗度",
        "content": "石壁碎寒流，行人暮已愁。\n更倾风月耳，无水不生秋。",
        "dynasty": "宋",
        "collection_info": null
    },
    {
        "uuid": "2df6eb04a992a1dd5dc0d648fc4cc410",
        "title": "黄山杂咏 苍豹",
        "author": "邓宗度",
        "content": "却隠他山雾，来眠此洞云。\n区区麛鹿辈，战栗敢子群。",
        "dynasty": "宋",
        "collection_info": null
    },
    {
        "uuid": "8e11b459364dc1496fe95040df57ec2f",
        "title": "游黄山留题",
        "author": "赵日岩",
        "content": "半空岚翠滴楼台，物象冥搜入翦裁。\n云散峭峰殊华岳，仙留灵迹胜天台。\n丹砂水暖岩前涌，紫朮花香洞口开。\n为问神仙住何处，寄诗还许到蓬莱。",
        "dynasty": "宋",
        "collection_info": null
    },
    {
        "uuid": "b343e9265298f71f09f2cb26a6dd0107",
        "title": "登楼望黄山",
        "author": "徐师",
        "content": "黄山楼上望黄山，水石云霞未得攀。\n三十六峰应笑我，纷纷尘事几时閒。",
        "dynasty": "宋",
        "collection_info": null
    },
    {
        "uuid": "8577753adb2ea203a437ba0729108813",
        "title": "浮丘庙",
        "author": "陈巨川",
        "content": "浮丘羽化几经年，千仞青溪有洞天。\n丹竈石床依旧在，云深何处问神仙。",
        "dynasty": "宋",
        "collection_info": null
    },
    {
        "uuid": "85bdcb8b4c25950d17ca9a652f5e9081",
        "title": "谒麻衣祠",
        "author": "陈山泉",
        "content": "雨晴泥路滑，杖履岂徒劳。\n双桧塔前老，一峰天外高。\n锡泉通殿砌，岩瀑起波涛。\n欲问麻衣意，风林作怒号。",
        "dynasty": "宋",
        "collection_info": null
    },
    {
        "uuid": "44185e0ba2df83c52e4827787d83b902",
        "title": "游黄山留题",
        "author": "张冠卿",
        "content": "路尽清溪逼画图，乱云深处插天都。\n雾开虎豹文姿出，松隠龙蛇怪状孤。\n吐焰香砂收火齐，凌虚精舍碍灵乌。\n我来为访容成侣，试问丹丘果有无。",
        "dynasty": "宋",
        "collection_info": null
    },
    {
        "uuid": "9f688b94478f021bdfa5f1d5bbb8c7cd",
        "title": "汤泉",
        "author": "焦静山",
        "content": "渟渟灵水养灵珠，籁定波生注玉壶。\n洗尽尘劳多少客，不知还解洗心无。",
        "dynasty": "宋",
        "collection_info": null
    },
    {
        "uuid": "4120c314dcfe052df338bb9a3f9ef5f7",
        "title": "游黄山留题",
        "author": "焦本心",
        "content": "自有干坤不记年，山中紫翠尚依然。\n百千万世留今日，三十六峰横暮烟。\n怪石矬松名岳上，神仙天子一人传。\n桃花流水丹垆畔，欲往从游洗俗缘。",
        "dynasty": "宋",
        "collection_info": null
    },
    {
        "uuid": "08ed8d4d7681bc1181a026b0fe7f8592",
        "title": "石人峰",
        "author": "焦翠峰",
        "content": "石为肌骨应成假，铁作肝肠未必真。\n当日容成丹就处，何当点化作仙人。",
        "dynasty": "宋",
        "collection_info": null
    },
    {
        "uuid": "60b3d30ac6edb2191725825418e8208e",
        "title": "花山寺",
        "author": "程楠",
        "content": "雨过群峰翠欲飞，白云松径鸟声微。\n山僧閒卧鸣钟起，共话无生醉月归。",
        "dynasty": "宋",
        "collection_info": null
    },
    {
        "uuid": "fc25a97efeffd05e3fc5a8f299ce0ed0",
        "title": "黄山遇雨  其一",
        "author": "汪兼山",
        "content": "谁能炼得娲皇石，我亦叫开阊阖门。\n早起蒙天微一笑，依然云气薄昆崙。",
        "dynasty": "宋",
        "collection_info": null
    },
    {
        "uuid": "6e3d560d5e77223742fedfa5bf1d5a02",
        "title": "黄山遇雨  其二",
        "author": "汪兼山",
        "content": "碑翻荐福雷轰碎，舟近蓬莱风勒回。\n山意有余还不尽，青鞋留待后游来。",
        "dynasty": "宋",
        "collection_info": null
    },
    {
        "uuid": "3bda4028d2388ebfbda8886ddf48ba8c",
        "title": "黄山遇雨  其三",
        "author": "汪兼山",
        "content": "干坤老我头先白，山水无情眼自青。\n三十六峰藏不得，小窗趺坐看图经。",
        "dynasty": "宋",
        "collection_info": null
    },
    {
        "uuid": "e9bf6cd085795bd9121f49f8c9f8612c",
        "title": "游黄山",
        "author": "释岩隠",
        "content": "芒鞋踏遍翠微中，拭目群峰势插空。\n石罅迸泉珠跳白，山花落涧锦浮红。\n一天星澹猿啼晓，万壑云生虎啸风。\n药臼丹垆经世远，轩皇曾此驾飞虹。",
        "dynasty": "宋",
        "collection_info": null
    },
    {
        "uuid": "f8e64b6eb082fffe953ebb1e1e77b10d",
        "title": "游黄山留题  其一",
        "author": "方月涧",
        "content": "笑拟愚公恨力绵，无穷眼力到危巅。\n天黏青嶂蒸岚雾，池涌丹砂费酒泉。\n高下瀑声多是雨，去来云气半非烟。\n仙家日月长閒在，纔得心閒也是仙。",
        "dynasty": "宋",
        "collection_info": null
    },
    {
        "uuid": "b8630ce5113a51ccc2404a404185bacf",
        "title": "游黄山留题  其二",
        "author": "方月涧",
        "content": "金蓉绿水插层层，岚气浮浮直上蒸。\n丹竈几千年尚火，泉崖五六月犹冰。\n鹿衔烟草陪仙友，鹤睡云松伴定僧。\n失笑红尘奔走者，见山佳处几人曾。",
        "dynasty": "宋",
        "collection_info": null
    },
    {
        "uuid": "5808d9596dd5aaebfcadcdc9f5c56699",
        "title": "题荆浩画青山白云卷",
        "author": "薛琦",
        "content": "渺渺山上山，隠隠树边树。\n鷄犬不闻声，居人在何处。\n扁舟载酒来相寻，古木苍苔一径深。\n白云不飞青山舞，谁悟荆生点笔心。",
        "dynasty": "宋",
        "collection_info": null
    },
    {
        "uuid": "e8d7bf5d2f4c470e8691137cdc4212c3",
        "title": "舟泊五圣祠前",
        "author": "薛琦",
        "content": "叶落古祠前，村安许宿船。\n人声齐到客，月色独归禅。\n野火明秋渚，山钟出寺烟。\n推蓬不成寐，霜气览江天。",
        "dynasty": "宋",
        "collection_info": null
    },
    {
        "uuid": "06f284133b8e8f8336d9a22e2e8e8a5e",
        "title": "赠樊川长老",
        "author": "释清尚",
        "content": "瘦颜诸骨现，满面雪毫垂。\n坐石鸟疑死，出门人谓痴。\n照身潭入楚，浸影桧生隋。\n太白曾经夏，清风凉四肢。",
        "dynasty": "宋",
        "collection_info": null
    },
    {
        "uuid": "9aa24858ecaf786a6c7ab79be74f72ff",
        "title": "题采莲美人图",
        "author": "孟淑卿",
        "content": "绿槐蝉静日偏长，懒爇金炉百和香。\n莫摘池中莲子看，箇中多半是空房。",
        "dynasty": "宋",
        "collection_info": null
    },
    {
        "uuid": "45727e9a5fd1d23d230dfc039b4428bc",
        "title": "春归",
        "author": "孟淑卿",
        "content": "落尽棠梨水拍堤，凄凄芳草望中迷。\n无情最是枝头鸟，不管人愁只顾啼。",
        "dynasty": "宋",
        "collection_info": null
    },
    {
        "uuid": "7ceffc9d4c8d6db99e09a88090dfd6a7",
        "title": "赋情",
        "author": "慧姞",
        "content": "自怜新髻好，对镜久夷犹。\n回首瞥见郎，含羞整搔头。\n花间并郎行，低说夜来话。\n蝴蝶学娇痴，飞来傍裙带。\n羡杀叶底花，色娇香不漏。\n安得郎如叶，长将玉肌覆。",
        "dynasty": "宋",
        "collection_info": null
    },
    {
        "uuid": "104208693e836d6dbe3d66aebb3b69ee",
        "title": "题赵子固水仙图",
        "author": "翠屏道人",
        "content": "翠带悬珰重，凌波步步轻。\n春深不成怨，锦瑟夜无声。",
        "dynasty": "宋",
        "collection_info": null
    },
    {
        "uuid": "2d06c4406bf71beec854aa5e84123e6d",
        "title": "题韩干马",
        "author": "龚復",
        "content": "奚官小臣职奚为，马饥则秣渴饮之。\n龙媒八尺千里姿，雪花被身云陆离。\n洼之异种来天池，乘舆重惜閒驱驰。\n河清海晏无盘嬉，壮士老死不得骑。\n御柳春深白日迟，寒甃净汲冰花漪。\n目光注电吻沫脂，振迅欲掣青络丝。\n奚官小臣谨厥司，犹恐若后呵谴施。\n不必前身作马通马语，人心物性在善推。\n呜呼奚官小臣身贱卑，马不如人愚亦知。\n奈何为人牧，重爵厚禄不恤民渴饥。\n{夋刂}刮膏血剔肉肌，坐令沟壑转老羸。\n今之龚黄卓鲁谁，云林藂社时所师，为出马图陈诗为。",
        "dynasty": "宋",
        "collection_info": null
    },
    {
        "uuid": "080171fc265f2185deb09e3942fc70b6",
        "title": "题韩干马",
        "author": "吕量",
        "content": "何年供奉仙，写此真乘黄。\n矫矫天骨起，烂烂隅目光。\n岂无万里姿，御者非王良。\n青衫老奚官，肉眼空伥伥。\n饮秣不以时，羁馽无繇骧。\n昂首思渥洼，浩荡充虚肠。\n何来斗斛水，似是出尚方。\n虽霑金井恩，未效和鸾锵。\n蹭蹬十二闲，何异古道傍。\n迴首万驽骀，饱食驰康庄。\n朝饮华清流，暮垂紫游缰。\n此马独弃捐，物理良可伤。\n君王倘惠养，请试苜蓿长。",
        "dynasty": "宋",
        "collection_info": null
    },
    {
        "uuid": "1bc0b36a70774112d59efd8c29511ab0",
        "title": "题韩干马",
        "author": "岑津",
        "content": "左辅周垣隠白沙，龙媒绝种进天家。\n骄嘶玉勒怜丰草，渴饮冰泉带落花。\n西狩还经千里栈，东巡会驾五云车。\n权奇灭没犹惊电，漫许拳毛世特夸。",
        "dynasty": "宋",
        "collection_info": null
    },
    {
        "uuid": "91667a35253cf0a2a0531626353febe4",
        "title": "题韩干马",
        "author": "谢采",
        "content": "圉人唐衣冠，天闲畜神骏。\n虽非金日磾，不忝张景顺。\n饱食无嫌身贱卑，时其渴燥张饮之。\n长年牧养瘠者肥，龙鬐凤臆夸权奇。\n韩干仙翁挥翰手，毫端幻出渴乌首。\n气不凋丧骨肉匀，艺精端继王裴后。\n遥想腾骧析木津，衔勒难拘自在身。\n斗水底用求他人，渌波沄沄易水春。",
        "dynasty": "宋",
        "collection_info": null
    },
    {
        "uuid": "b7ddc8fb7a75d0a3a84379bec8344a73",
        "title": "题范宽临流独坐图",
        "author": "何权",
        "content": "茅堂结构背江干，日日爱看江上山。\n箕踞盘陀吟未稳，不知身在画图间。",
        "dynasty": "宋",
        "collection_info": null
    },
    {
        "uuid": "1a517cc7c03a5cae95cf618be7dc84be",
        "title": "嘉鱼池",
        "author": "宁某",
        "content": "四百峰峦隠画屏，翠光楼阁起山溟。\n高侔太岳千山小，势镇干坤万古青。\n石洞猿啼烟月落，嘉池龙起水云腥。\n临流矶上谁遗迹，隠约仙人窦子明。",
        "dynasty": "宋",
        "collection_info": null
    },
    {
        "uuid": "e3aae1192a88f30cc6df8a7617db416c",
        "title": "地藏塔",
        "author": "罗少微",
        "content": "还岭峰头霁色清，知微曾此学无生。\n鸟从青壁屏边过，人在白云天际行。\n一片晴霞迎晓日，万年松桧起秋声。\n箇中仙景真奇绝，宝塔玲珑最得名。",
        "dynasty": "宋",
        "collection_info": null
    },
    {
        "uuid": "3b940b5aa23842c9fd606d4ac2dd04ca",
        "title": "李白书堂",
        "author": "柯敬之",
        "content": "久欲华山访谪仙，谪仙书舍尚依然。\n青松翠柏疑无路，流水高山别有天。\n千片浮云飞碧汉，一声啼鸟破苍烟。\n扶筇直上中峰顶，一看千山在眼前。",
        "dynasty": "宋",
        "collection_info": null
    },
    {
        "uuid": "f75be455d66d56d378955ceb287ce1aa",
        "title": "龙池",
        "author": "高子洪",
        "content": "九朵芙蓉天琢开，烟霞静处翠成堆。\n鹿衔花向林边过，龙带云从树杪来。\n最爱山中閒日月，何须海上访蓬莱。\n翛然自觉清风爽，直欲临风翘上台。",
        "dynasty": "宋",
        "collection_info": null
    },
    {
        "uuid": "5f60d312f5495b08fd5e9bb8c562b1f4",
        "title": "冲虚观",
        "author": "单县君",
        "content": "雄峰峻峙焕朱明，元圣清虚此耀真。\n地静无心閒日月，山高举首近星辰。\n金坛露冷青鸾舞，丹竈风清白鹤驯。\n时有仙人绿云上，九霄飘忽响韶钧。",
        "dynasty": "宋",
        "collection_info": null
    },
    {
        "uuid": "bc0fda0f5eac7c8c1b3f5b19f3db26e0",
        "title": "题明福法堂壁",
        "author": "云章真人",
        "content": "一望罗浮耸万山，画图曾进悦天颜。\n金炉飞篆乘鸾去，玉笈翻经引鹤还。\n棋洞落花春寂寂，药槽流水夜潺潺。\n人来共道修仙易，谁肯安心学坐圜。",
        "dynasty": "宋",
        "collection_info": null
    },
    {
        "uuid": "f02aeb337f30d5ffc7037968ed1ef825",
        "title": "游罗浮",
        "author": "莫洞观",
        "content": "嵯峨千仞控炎陬，铁作桥梁石作楼。\n五岭众山皆拱附，三神一岛自漂流。\n气凌沧海遥相视，看入青云势未休。\n借问穉川今在否，待飞双燕结真游。",
        "dynasty": "宋",
        "collection_info": null
    },
    {
        "uuid": "4c1aeedc6705ebba6ec81454931789b6",
        "title": "石淙",
        "author": "张仲武",
        "content": "二室盘游日，三阳宴喜心。\n分流来万壑，巨石拟千岑。\n玉殿烟芜在，金碑雨藓侵。\n翠华何处问，山水自清音。",
        "dynasty": "宋",
        "collection_info": null
    },
    {
        "uuid": "fce49e6b8ac5ba74d9cb3e84831594d8",
        "title": "石淙",
        "author": "王赞",
        "content": "磴道山岩下，茅楹竹树中。\n深潭鱼可见，攒石路纔通。\n坐听潺湲碧，县思烂熳红。\n平生丘壑志，览此兴何穷。",
        "dynasty": "宋",
        "collection_info": null
    },
    {
        "uuid": "32469b768165afad2bd409bcec4ecd29",
        "title": "逍遥楼",
        "author": "建都思",
        "content": "逍遥留古迹，胜景浩无穷。\n雾锁山城市，烟藏水府宫。\n峰峦霄汉外，栋宇画图中。\n百草丛深绿，群花绽浅红。",
        "dynasty": "宋",
        "collection_info": null
    },
    {
        "uuid": "a8677e0fa2f663f25ca2dc166fbdcb2c",
        "title": "潭畔芙蓉",
        "author": "浣花女",
        "content": "芙蓉花发满江红，尽道芙蓉胜妾容。\n昨日妾从堤上过，如何人不看芙蓉。",
        "dynasty": "宋",
        "collection_info": null
    },
    {
        "uuid": "d36b4372038623868677b558156ad9fc",
        "title": "泾州怀古",
        "author": "郭瑄",
        "content": "危坡下尽见残墉，势扼长川万古雄。\n泾水无泥分畎浍，回山有脉自崆峒。\n唐文曾祀龙君庙，汉武犹存阿母宫。\n更喜笔峰青翠处，雨余疑是画图中。",
        "dynasty": "宋",
        "collection_info": null
    },
    {
        "uuid": "8d39421c223bf1ffd5668b02bdb6a1e2",
        "title": "宝林寺",
        "author": "王润之",
        "content": "支公曾驻锡，规矩旧丛林。\n飞鼠殿堂古，灵鳗井穴深。\n磬声来竹外，塔影卧池阴。\n幸有相知客，时时过我吟。",
        "dynasty": "宋",
        "collection_info": null
    },
    {
        "uuid": "bdb747f545b0833ff92c2a5b34f1a4d0",
        "title": "宿濠州高唐馆",
        "author": "阎钦爱",
        "content": "借问襄王安在哉，山川此地胜阳台。\n今朝寓宿高唐馆，神女何曾入梦来。",
        "dynasty": "宋",
        "collection_info": null
    },
    {
        "uuid": "a73a861fa1b048dba680446098e6084e",
        "title": "句",
        "author": "杨符",
        "content": "吏道官官恶，田家事事贤。",
        "dynasty": "宋",
        "collection_info": null
    },
    {
        "uuid": "816e5bb3ef7d65d7c8ca36ba9acb032a",
        "title": "题云安下岩",
        "author": "令狐庆誉",
        "content": "地远尘寰绝点埃，悬崖屈曲寄层台。\n山头玉溜随檐滴，岩下金容就石开。\n寺影不妨流水过，松香长逐好风来。\n徧游未尽无穷景，为报舟人且莫催。",
        "dynasty": "宋",
        "collection_info": null
    },
    {
        "uuid": "7137c7925b7d2cd1c48a97c026cedced",
        "title": "雨中自万寿宫归",
        "author": "张琼",
        "content": "草草登临未拟回，烟昏雨湿赋归哉。\n山寒未放迁鶑出，地胜先闻驾鹤来。\n老去春光都是梦，懒边心事总如灰。\n归寻药裹扶筋力，准拟东风得屡陪。",
        "dynasty": "宋",
        "collection_info": null
    },
    {
        "uuid": "53e1d7f8f942cc037c3ec5a4ec0643ff",
        "title": "游金精山",
        "author": "黎宙",
        "content": "不到金精久，山空花自香。\n殿梁唐岁月，石鼓汉文章。\n洞杳多云气，崖高易夕阳。\n酌泉消世虑，吾亦正徜徉。",
        "dynasty": "宋",
        "collection_info": null
    },
    {
        "uuid": "3ec075aa3809fe2eeebda3357895f71b",
        "title": "曹娥江",
        "author": "邵梅溪",
        "content": "客舟舣尽江头月，忍听寒潮声哽噎。\n那知江上无情波，总是曹娥眼中血。",
        "dynasty": "宋",
        "collection_info": null
    },
    {
        "uuid": "9a085121986aeeeed79848ae9ff163e6",
        "title": "题梅坛",
        "author": "甘邦俊",
        "content": "火德中微否未倾，朝阳一疏凤先鸣。\n如公忠论能旋听，彼莽姦谋未易成。\n万古仙名香宇宙，几人遗臭腐公卿。\n至今风吼松声怒，似为先生诉不平。",
        "dynasty": "宋",
        "collection_info": null
    },
    {
        "uuid": "6690f2cc9d9210e836a2defee4407cc1",
        "title": "句  其一",
        "author": "贾仲颖",
        "content": "灯花寒影裏，诗句雨声中。",
        "dynasty": "宋",
        "collection_info": null
    },
    {
        "uuid": "1b6295979f936e0605ee07488594d058",
        "title": "句  其二",
        "author": "贾仲颖",
        "content": "尽开窗户容秋月，遍倚阑干看晚山。",
        "dynasty": "宋",
        "collection_info": null
    },
    {
        "uuid": "ebc5c38ddfc32727694ae1bedc43283d",
        "title": "吴民女",
        "author": "陈润道",
        "content": "吴民嗜钱如嗜饴，天属之爱亦可移。\n养女日夜望成长，长成未必为民妻。\n百金求师教歌舞，便望将身赡门户。\n一家饱暖不自怜，傍人视之方垂涎。\n朱门列屋争妍丽，百计逢迎主人意。\n常时疏弃自悲啼，一旦承恩多妒忌。\n古人怕为荡子妇，夜夜孤眠泪如雨。\n今人甘为贵人妾，得意失意花上月。\n荡子不归宁空房，主人喜怒多不常。",
        "dynasty": "宋",
        "collection_info": null
    },
    {
        "uuid": "ba4309c05a0cea52d8b07b3755918ea5",
        "title": "游金精山陈千峰索和",
        "author": "彭昌诗",
        "content": "仙去时移境尚同，岩花开落为谁容。\n歌沈石鼓泉空响，局冷纹枰雾半封。\n山上丹桃无核种，甑头青䭀自机舂。\n翠眉不是人间俪，笑杀王孙不再逢。",
        "dynasty": "宋",
        "collection_info": null
    },
    {
        "uuid": "eb2227b6260f7d8bed1db546cd5cb512",
        "title": "游金精山",
        "author": "胡平仲",
        "content": "人去坛空几历年，尘埃难没汉山川。\n窦门深入壶中地，环壁遥开瓮外天。\n致雨土龙如解化，随时木鹤亦能仙。\n要知万劫长生处，古篆惟存石鼓篇。",
        "dynasty": "宋",
        "collection_info": null
    },
    {
        "uuid": "a1fae786033deaf9127f24917ce2cfe5",
        "title": "学古体",
        "author": "侯丹",
        "content": "桐风吹月乌啼井，碧波湿露沈云影。\n素丝牵玉转泉华，美人睡觉燕支冷。\n银钩挂帘北窗晓，翠鬟临镜双鸾小。\n黄衫少年望不来，寂寂庭阶满春草。",
        "dynasty": "宋",
        "collection_info": null
    },
    {
        "uuid": "d0d07758b93eaba02bb6e02009a3531e",
        "title": "题广州光孝寺",
        "author": "林衢",
        "content": "开池曾记虞翻苑，列树今存建德门。\n无客不观丞相砚，有人曾悟祖师幡。\n旧煎诃子泉犹冽，新种菩提叶又繁。\n无奈益州经卷好，千丝丝缕未消痕。",
        "dynasty": "宋",
        "collection_info": null
    },
    {
        "uuid": "0e562df8450f5f1ff266c7b406a2c336",
        "title": "游齐山寺",
        "author": "苏元鼎",
        "content": "秋浦齐山寺，峰峦楚楚长。\n岩根堆雁塔，溪角架虹梁。\n雨过闻幽磬，云开见上方。\n苔侵石磴滑，花拥洞门香。\n禅客探玄切，骚人觅句忙。\n汲泉寒井废，观郡古楼荒。\n白鸟巢危树，孤猿叫断冈。\n碑珉黄阁相，诗板紫薇郎。\n踪迹依稀在，文章大半亡。\n登临正吟赏，惆怅见斜阳。",
        "dynasty": "宋",
        "collection_info": null
    },
    {
        "uuid": "234802e98ffcde76add84d301d5bdc1f",
        "title": "闲居",
        "author": "甄圭",
        "content": "深坞人稀到，重门昼亦关。\n白云秋舍静，明月夜窗闲。\n径掩花开落，帘通燕往还。\n穷居聊自适，却忆谢东山。",
        "dynasty": "宋",
        "collection_info": null
    },
    {
        "uuid": "77287a7de599d2e0524ff35cfb22bffe",
        "title": "题西岩院",
        "author": "吴宣德",
        "content": "幽村分野径，胜地绝浮埃。\n殿闭烟霞静，门临水石开。\n日斜山影背，泉落雨声来。\n故里经年别，祇园首重回。",
        "dynasty": "宋",
        "collection_info": null
    },
    {
        "uuid": "3db1a6211d3b0a1fec99aa15b23dab49",
        "title": "答外",
        "author": "王琼奴",
        "content": "茜色霞笺照面赪，玉郎何事太多情。\n风流不是无佳句，两字相思写不成。",
        "dynasty": "宋",
        "collection_info": null
    },
    {
        "uuid": "b65cbfc4aef4ac1248e733bce492a120",
        "title": "永安驿题柱",
        "author": "无名女子",
        "content": "无人解妾心，日夜长如醉。\n妾不是琼奴，意与琼奴会。",
        "dynasty": "宋",
        "collection_info": null
    },
    {
        "uuid": "dbff1b83010c0402b3e4608b7118ab4a",
        "title": "歌",
        "author": "裴道人",
        "content": "好酒吃三盏，好花插一枝。\n思量今古事，安乐是便宜。",
        "dynasty": "宋",
        "collection_info": null
    },
    {
        "uuid": "4eaff9d46e879996d5e30263e39a4b58",
        "title": "绝句",
        "author": "洛浦道士",
        "content": "一水穿崖走碧沙，崖前樛木偃龙蛇。\n分明便是桃源洞，不见溪中流落花。",
        "dynasty": "宋",
        "collection_info": null
    },
    {
        "uuid": "3e98be05473759a61955ffdeeb4543fa",
        "title": "句",
        "author": "惠津",
        "content": "饥残夷叔丰姿瘦，泣尽娥英粉泪干。",
        "dynasty": "宋",
        "collection_info": null
    },
    {
        "uuid": "5f1fc68f4d6991b28f04e1dc8ef71549",
        "title": "谒曹娥庙",
        "author": "释及甫",
        "content": "辍棹江头谒孝娥，断碑枯柏尚嵯峨。\n生为女子既如此，身是男儿又若何。\n千古美名昭日月，一躯灵骨葬藤萝。\n沈魂欲酹不知处，无限西风起碧波。",
        "dynasty": "宋",
        "collection_info": null
    },
    {
        "uuid": "bd5eeefc532882e1c0fa5211feea96bf",
        "title": "曹娥江",
        "author": "石林",
        "content": "一点冥通未兆前，干坤虚鑑已昭然。\n烂银宫裏擎尸出，万古传声浪拍天。",
        "dynasty": "宋",
        "collection_info": null
    },
    {
        "uuid": "38fc3e3d9b5319bc46621a7ee7391617",
        "title": "送夫从军",
        "author": "杨氏妇",
        "content": "海坛门外浪滔天，妾上城楼君上船。\n回首西风深巷底，梅花霜月夜如年。",
        "dynasty": "宋",
        "collection_info": null
    },
    {
        "uuid": "c7e95e524482713b8e7a8b10fe7bb75e",
        "title": "天衣故寺",
        "author": "宗莹",
        "content": "园庙深关春寂寂，雨杉风桧翠萧萧。\n山中旧事无人说，碎迭唐碑补石桥。",
        "dynasty": "宋",
        "collection_info": null
    },
    {
        "uuid": "c859b841671a2763863b11df8ed207ff",
        "title": "绝句三首  其一",
        "author": "余知阁",
        "content": "几年魂绕浙城西，十里荷花漾锦陂。\n踏遍两峰三竺路，又随青嶂入云栖。",
        "dynasty": "宋",
        "collection_info": null
    },
    {
        "uuid": "1c38c99ca3b3ad3cfd77b147f8dbe202",
        "title": "绝句三首  其二",
        "author": "余知阁",
        "content": "洛邑名园歌舞沈，乱鸦啼破几深林。\n何人学得香山老，千载精庐有梵音。",
        "dynasty": "宋",
        "collection_info": null
    },
    {
        "uuid": "e0f1536ac1e8c2238894a4c4950db7cf",
        "title": "绝句三首  其三",
        "author": "余知阁",
        "content": "千里旌旗拥六飞，投簪欲上钓鱼矶。\n无端忽被闲云引，迴耀峰前掩竹扉。",
        "dynasty": "宋",
        "collection_info": null
    },
    {
        "uuid": "63661d8918992119a4b08c4d50e32540",
        "title": "书园契上赵尚书",
        "author": "常省元",
        "content": "干坤到处是吾亭，机械从来未必真。\n覆雨翻云成底事，清风明月冷看人。\n兰亭禊事今非晋，桃洞神仙也笑秦。\n园是主人身是客，问君还有几年身。",
        "dynasty": "宋",
        "collection_info": null
    },
    {
        "uuid": "1a983c912ae94b57cfefc65f0d7a7c26",
        "title": "石刻诗",
        "author": "无名氏",
        "content": "雨滴空阶晓，无心换心香。\n井桐花落尽，一半在银床。",
        "dynasty": "宋",
        "collection_info": null
    },
    {
        "uuid": "b51e3076f927fc72871752c0994183ce",
        "title": "宫词二首  其一",
        "author": "无名氏",
        "content": "迎春燕子尾纤纤，拂柳穿花掠翠檐。\n闻道蘂宫三十六，美人争为捲珠帘。",
        "dynasty": "宋",
        "collection_info": null
    },
    {
        "uuid": "35cf532e9df792347c2a404d7cab514b",
        "title": "宫词二首  其二",
        "author": "无名氏",
        "content": "蓬莱风促水纹斑，月甃风廊数百间。\n云外跸声穿岭去，行宫簇马望骊山。",
        "dynasty": "宋",
        "collection_info": null
    },
    {
        "uuid": "b5ff599c8a885c3d5719807ac5fb9d5f",
        "title": "题太和楼壁",
        "author": "无名氏",
        "content": "太和酒楼三百间，大槽昼夜声潺潺。\n千夫承糟万夫瓮，有酒如海糟如山。\n铜锅镕尽龙山雪，金波涌出西湖月。\n星宫琼浆天下无，九醖仙方谁漏泄。\n皇都春色满钱塘，苏小当垆酒倍香。\n席分珠履三千客，后列金钗十二行。\n一座行觞歌一曲，楼东声断楼西续。\n就中茜袖拥红牙，春葱不露人如玉。\n今年和气光华夷，游人不醉终不归。\n金貂玉尘宁论价，对月逢花能几时。\n有箇酒仙人不识，幅巾大袖豪无敌。\n醉后题诗自不知，但见龙蛇满东壁。",
        "dynasty": "宋",
        "collection_info": null
    },
    {
        "uuid": "465339a9a274a1086c58d6ba6bcc6954",
        "title": "代意",
        "author": "无名氏",
        "content": "懊恼鸳鸯未白头，却寻遗翠失芳洲。\n离魂暗逐明珠佩，远目偏伤紫桂楼。\n湘水渺瀰归别渚，陇云容与澹新秋。\n菖花若有重开日，得见菖花亦自羞。",
        "dynasty": "宋",
        "collection_info": null
    },
    {
        "uuid": "5c1d38b50ac2f7727c24eb2e46691718",
        "title": "书西湖雷峰云讲主草书",
        "author": "无名氏",
        "content": "云师一生耽作草，银铁蟠空觑天巧。\n老来逸气未全平，笔底锋铓犹独扫。\n开关勇士争赴敌，剑戟弓戈奋相缭。\n睡龙没起求颔珠，划木抓岩纷怒爪。\n风雷喧豗撼坤轴，飞电交横印清沼。\n忽然天宇变空澄，千丈孤峰立寒峭。\n张颠惊号智永泣，剥筋椎骨为君饱。\n恨予不习草书诀，九转枯肠祇自搅。\n云师云师汝诚能，春蚓秋蛇几时了。\n何如认取主人翁，破衲蒙头纸窗晓。",
        "dynasty": "宋",
        "collection_info": null
    },
    {
        "uuid": "e3ee2ef2d11d44e344dd19f084e0c35f",
        "title": "白鹤观题壁",
        "author": "无名氏",
        "content": "仙人未必皆仙去，还在人间人不知。\n手把白髦从两鹿，相逢聊问姓名谁。",
        "dynasty": "宋",
        "collection_info": null
    },
    {
        "uuid": "bc2fdaeda06eef94e4104862caae0962",
        "title": "裴公亭",
        "author": "无名氏",
        "content": "裴相亭成未退身，空烦舞袖与歌尘。\n至今亭上萧萧竹，似对西风怨主人。",
        "dynasty": "宋",
        "collection_info": null
    },
    {
        "uuid": "2b7c75dde603f1185c0bdf88604d1cc2",
        "title": "句",
        "author": "胡文媛",
        "content": "却有一端宜恨处，开花相背有何功。",
        "dynasty": "宋",
        "collection_info": null
    },
    {
        "uuid": "a7834b6d58a38a87a2356d9adf6ae8d2",
        "title": "桂花",
        "author": "楚娘",
        "content": "丹桂迎风蓓蕾开，摘来斜插竟相偎。\n清香不与群芳并，仙种原从月裏来。",
        "dynasty": "宋",
        "collection_info": null
    },
    {
        "uuid": "5e66b34722dd2260c39a6642e43b5554",
        "title": "答赵生红梨花诗",
        "author": "谢金莲",
        "content": "本分天然白雪香，谁知今日却浓妆。\n秋千院落溶溶月，羞皋红脂睡海棠。",
        "dynasty": "宋",
        "collection_info": null
    },
    {
        "uuid": "bb31e298d60b43f72175afaab2b7f190",
        "title": "绝句",
        "author": "谢慧卿",
        "content": "寻得桃源可学仙，丹书唯恐凤飞传。\n雨收峰顶云归洞，风到池塘月满天。",
        "dynasty": "宋",
        "collection_info": null
    },
    {
        "uuid": "994c910c5114afd00088d863ecf1340e",
        "title": "泛太湖",
        "author": "罗处纯",
        "content": "三万六千顷，湖侵海内田。\n逢山方得地，见月始知天。\n南国吞将尽，东溟势欲连。\n何当洒为雨，无处不丰年。",
        "dynasty": "宋",
        "collection_info": null
    },
    {
        "uuid": "9ca312c74aad018587249a84fcd92425",
        "title": "偃松",
        "author": "释道章",
        "content": "得地久蟠踞，参天多晦冥。\n月通深夜白，雪压岁寒青。\n独拥虬腰大，疑闻雨甲腥。\n深根动坤轴，萧瑟挂疏星。",
        "dynasty": "宋",
        "collection_info": null
    },
    {
        "uuid": "50346b2c8c7412142d5014deec1fe31f",
        "title": "登黄花亭遗址",
        "author": "钱元鼎",
        "content": "隔城舒晚啸，信步得高台。\n亭去名犹在，霜迟菊未开。\n浮云西日下，明月大江来。\n逸思飞难禁，昏钟何处催。",
        "dynasty": "宋",
        "collection_info": null
    },
    {
        "uuid": "5e6654fd5e1bf67676ca2bfb9bb64b0b",
        "title": "小孤山",
        "author": "傅文翁",
        "content": "滟滪拓瞿塘，二孤障澜蠡。\n大哉神禹功，天地相终始。",
        "dynasty": "宋",
        "collection_info": null
    },
    {
        "uuid": "4050f8d0e9f0a85a4d4402897f494c2e",
        "title": "绿波亭",
        "author": "衡泌",
        "content": "清泪斑斑洒绿波，年来转觉别离多。\n扁舟南浦分携处，水远山长愁奈何。",
        "dynasty": "宋",
        "collection_info": null
    },
    {
        "uuid": "ef769b067d72a20e3c5a62b064508ed0",
        "title": "甘陂寺",
        "author": "董昙",
        "content": "晓发山间寺，篮舆冒朔风。\n雪融溪涨碧，云漏日穿红。\n岁月尘埃裏，江山醉梦中。\n人生要家处，浪出笑庞公。",
        "dynasty": "宋",
        "collection_info": null
    },
    {
        "uuid": "085d1fc0297ae939147d31311e933593",
        "title": "龙岩寺",
        "author": "俞鼒",
        "content": "虬鬚公子真奇物，曾把英灵寄此山。\n鼓鬣掀髯天上去，空留遗迹在人间。",
        "dynasty": "宋",
        "collection_info": null
    },
    {
        "uuid": "00d0416637f91d9b3f0825392fee8198",
        "title": "过至孝墓",
        "author": "吴城",
        "content": "过为世希氏，史牒鲜着名。\n孰谓吾之邦，有以至孝称。\n想其事双亲，诚恪通神明。\n身后一抔土，世犹不敢轻。\n乐公诚乐善，记名誓遗氓。\n偶读灵禽碑，得之嘉不胜。\n吾邦有盛德，岂宜久沉冥。\n恨不访遗冢，下拜涕泣零。\n又恨失名字，无以附汗青。\n自伤无赢赀，傍建旌孝亭。\n当使孝者见，事亲坚其诚。\n且令顽悖儿，内愧面颊頳。\n因兹或改行，为国省繁刑。\n徒将拙言句，颂咏播芳馨。\n蒿茨莫浪剪，牛羊勿妄登。\n过者宜下马，呵护烦山灵。",
        "dynasty": "宋",
        "collection_info": null
    },
    {
        "uuid": "06f03c07c56e5c45ba471c4a21e66678",
        "title": "石䂬",
        "author": "熊邦彦",
        "content": "万壑云霾凝不消，横空突起老龙腰。\n虚皇未放拏云去，留与金仙作石桥。",
        "dynasty": "宋",
        "collection_info": null
    },
    {
        "uuid": "0b60dedc0672a8d71ad6e4389ebdb147",
        "title": "笔架山",
        "author": "辛好礼",
        "content": "清秋山水无不宜，笔架之峰天下奇。\n高蟠斗极鸟先却，幽测珠光龙未知。\n天清钟磬度霄转，月黑星河当户垂。\n却念浮丘应识我，满空风雨遴新诗。",
        "dynasty": "宋",
        "collection_info": null
    },
    {
        "uuid": "d02b11deb7e2ea70ef53750015b4c0fb",
        "title": "明水寺",
        "author": "章藻之",
        "content": "环山清浅一溪水，夹径高低十里松。\n烟锁石门疑路断，斜阳影裏忽闻钟。",
        "dynasty": "宋",
        "collection_info": null
    },
    {
        "uuid": "7e43e013025ce4de3419bd0d98a2d207",
        "title": "曹山寺",
        "author": "黄漳",
        "content": "晚宿曹山寺，僧房半劫灰。\n参差惟古柏，潦倒有寒梅。\n行役经年迈，劳形觉鬓颓。\n閒情原不减，空忆菊花杯。",
        "dynasty": "宋",
        "collection_info": null
    },
    {
        "uuid": "11e4b6d16087ea2f5d4a01185eef9e9b",
        "title": "卓望山",
        "author": "黄漳",
        "content": "簿领纷迷日不閒，偶因佳节一登山。\n风飘木叶雁初到，霜度岩篱菊渐班。\n与客不妨长送酒，对时聊尔暂开颜。\n凭栏万顷黄云熟，犹恐民生尚苦艰。",
        "dynasty": "宋",
        "collection_info": null
    },
    {
        "uuid": "d0d0ad7bbfc9b1c87b1eab00fc721825",
        "title": "凤山",
        "author": "黄漳",
        "content": "凤山之岭高岧峣，上有仙人吹洞箫。\n俯瞰众流浩无际，纵观万壑亦来朝。\n衣冠幸际承明日，壶矢况逢拔俗标。\n长啸一声海天阔，凌风毛髪故萧萧。",
        "dynasty": "宋",
        "collection_info": null
    },
    {
        "uuid": "f6e9b1e808ee9c273961ecf2461ac140",
        "title": "曹山",
        "author": "邹毅",
        "content": "白云深处到林丘，曹洞根深地更幽。\n圣隠岩前山杳杳，迴龙亭下水悠悠。\n凉侵客枕秋风活，光抱禅关桂影秋。\n尘足未堪康乐屐，得閒聊伴省郎游。",
        "dynasty": "宋",
        "collection_info": null
    },
    {
        "uuid": "71ee4a81d8d4aa6d69969b94a173845d",
        "title": "玉山观",
        "author": "李北之",
        "content": "峦冈经亘翠环中，中有山形如覆镛。\n晋仙王郭曾登眺，名形婺女金华同。\n悬崖积铁数百尺，轮囷老木参天碧。\n时有金鸡击膊鸣，铿鍧响通石屋石。\n石屋去山三里余，潭潭若有神龙居。\n渔人爬{瓜少}入深处，闻得山椒奏步虚。\n山趾有观名玉山，黄冠分得葛仙班。\n家无担石四壁立，披风切月陪往还。\n我师率庵庞眉老，故园跨鹤迷仙岛。\n道号艮斋曾品题，椽笔特书为摛藻。\n千载一遇邑大夫，来问胜境形何模。\n片言拟作诗中句，羞献人家水墨图。\n倚风太息来何暮，入境发挥方得路。\n愿言葺理芰荷衣，青天白日披云雾。",
        "dynasty": "宋",
        "collection_info": null
    },
    {
        "uuid": "5d287ba2266cabe68bba25df01402c5c",
        "title": "曹山寺",
        "author": "释晦山",
        "content": "千年荷玉紫云蟠，偶翳浮尘影欲寒。\n不是老人重着力，雨花洞口棘漫漫。",
        "dynasty": "宋",
        "collection_info": null
    },
    {
        "uuid": "5aa845b64a433e21c9a797498a35ee5e",
        "title": "禅峰寺",
        "author": "饶南强",
        "content": "禅山乔木饱苍烟，柿叶能来老郑虔。\n楼阁暮寒风铁定，与僧分展对床眠。",
        "dynasty": "宋",
        "collection_info": null
    },
    {
        "uuid": "b5a62c4c538fcd0966bd9472440f5334",
        "title": "游裴公亭  其一",
        "author": "赵恒",
        "content": "昔年曾此远风尘，盘谷烟霞每见分。\n万里江河还壮观，一时冠盖属元勋。\n海鸥春暖眠沙草，辽鹤秋高度岭云。\n今日重来倍惆怅，草堂应是勒移文。",
        "dynasty": "宋",
        "collection_info": null
    },
    {
        "uuid": "517f11f3fc441806961339b6b1c58c04",
        "title": "游裴公亭  其二",
        "author": "赵恒",
        "content": "溶溶春水碧生池，上相临观许从随。\n万姓歌呼喜游豫，几人出处佩安危。\n雨余空谷云归早，风满长林鸟下迟。\n笳鼓明当催晓发，柳烟花露湿旌旗。",
        "dynasty": "宋",
        "collection_info": null
    },
    {
        "uuid": "aae691368daf8a814197a2cc77668957",
        "title": "汲水诗",
        "author": "李氏",
        "content": "汲水佳人立晓风，青丝辗尽辘轳空。\n银瓶触破残粧影，零乱桃花满井红。",
        "dynasty": "宋",
        "collection_info": null
    },
    {
        "uuid": "ca92cd831d9e769355a309f2a4ffec54",
        "title": "书怀",
        "author": "李氏",
        "content": "门对云霄碧玉流，数声渔笛一江秋。\n衡阳雁断楚天阔，几度潮来问故舟。",
        "dynasty": "宋",
        "collection_info": null
    },
    {
        "uuid": "20d887bd40a4127ed267e2b7338b74f5",
        "title": "句",
        "author": "李氏",
        "content": "清朝富贵利名在，结髪夫妻日月长。",
        "dynasty": "宋",
        "collection_info": null
    },
    {
        "uuid": "098ed4dbdbfb28234d1c50d28cbac4e0",
        "title": "碧沼寺",
        "author": "丁仿",
        "content": "万峰翠插锁萦纡，一沼光涵湛碧虚。\n驯虎旧闻输野鹿，化龙俄已失金鱼。\n白莲尚结高僧社，古木全荒隠士庐。\n襥被须期借禅榻，尽穿荦确与崎岖。",
        "dynasty": "宋",
        "collection_info": null
    },
    {
        "uuid": "3f9465ca76094b479b4a4ab55f42d95f",
        "title": "瀫波亭  其一",
        "author": "徐慥",
        "content": "瀫波亭下晚维舟，缥缈烟屏翠欲流。\n忽地惊雷过溪面，连天吹雪下山头。\n汀洲瑟缩藏鸥鹭，涯涘瀰漫失马牛。\n自笑劳生日苍鬓，不知来往竟何求。",
        "dynasty": "宋",
        "collection_info": null
    },
    {
        "uuid": "b5b72f02fee160ab305c68753cc2a5da",
        "title": "瀫波亭  其二",
        "author": "徐慥",
        "content": "古县幽亭胜景多，青春啼鸟每相过。\n林间石磬风敲竹，水面金蛇日漾波。\n得友且须频载酒，爱山何必更扪萝。\n我来欲作无何醉，为子敲盘试一歌。",
        "dynasty": "宋",
        "collection_info": null
    },
    {
        "uuid": "3da04c44962c4e6a08a2365eb4c223bf",
        "title": "龙邱山",
        "author": "陈举恺",
        "content": "九峰湿翠秋光凝，亭亭出水芙蓉凈。\n崔巍怪石距若虎，合沓奇峰驰八骏。\n山深古寺隔红尘，时有天风度幽磬。\n岂惟清赏玩心目，况有高人寄真隠。\n自惭奔走红尘客，何由得遂山林性。\n长歌聊復赋重游，不用悬岩刻名姓。",
        "dynasty": "宋",
        "collection_info": null
    },
    {
        "uuid": "724fda8bff157b68c60f0a0a4de6c44a",
        "title": "过姑蔑道中",
        "author": "陈举恺",
        "content": "姑蔑古城暮，山川近不同。\n草黄秋过雨，树暗晚生风。\n流水中分郭，飞桥下应虹。\n未须追往事，回首送冥鸿。",
        "dynasty": "宋",
        "collection_info": null
    },
    {
        "uuid": "65c2d8f400869a8bcb3f3bee73866c58",
        "title": "翠光岩",
        "author": "郑得彝",
        "content": "一棹巨川舟，相随物外游。\n芳尘曾未逐，春兴若为酬。\n酌石花阴湿，题岩藓墨浮。\n沙鸥应笑我，留住瀫溪头。",
        "dynasty": "宋",
        "collection_info": null
    },
    {
        "uuid": "77e330217ce53d733a217bb9bf9b5b7c",
        "title": "龙游八景",
        "author": "郑得彝",
        "content": "雨急林花第几峰，层层岩翠沐嵌空。\n回头万象皆生意，绿遍天涯造化功。",
        "dynasty": "宋",
        "collection_info": null
    },
    {
        "uuid": "e5e3c298a7e58521b08d000f9e36f7fa",
        "title": "龙游八景 瀫水晴风",
        "author": "郑得彝",
        "content": "鲛鮹蓝色染初匀，风皱粼粼渺水云。\n安得此溪还姓冉，名高千载柳州文。",
        "dynasty": "宋",
        "collection_info": null
    },
    {
        "uuid": "0b5280a6b616eb752969a7094c215b7a",
        "title": "龙游八景 双港明月",
        "author": "郑得彝",
        "content": "沄沄逝水夹沧洲，金耀浮光碎碧流。\n夜半渔歌声再起，一天明月两溪秋。",
        "dynasty": "宋",
        "collection_info": null
    },
    {
        "uuid": "4d2b6ebfb1ecdc4b19133343500b7cf1",
        "title": "龙游八景 半山残雪",
        "author": "郑得彝",
        "content": "寒峰苍削露痕晴，残雪遥疑宿冻云。\n茶话尚余清绝趣，半瓯真味许僧分。",
        "dynasty": "宋",
        "collection_info": null
    },
    {
        "uuid": "e545e1aa3b5d26db0908046181554982",
        "title": "龙游八景 渔村夕照",
        "author": "郑得彝",
        "content": "小艇穿鱼醉夕阳，柔条犹可折残杨。\n数家网罟孤村外，渔唱一声烟水长。",
        "dynasty": "宋",
        "collection_info": null
    },
    {
        "uuid": "79f6f77f4845cb23275ab793373ac143",
        "title": "龙游八景 别浦归帆",
        "author": "郑得彝",
        "content": "望断烟波眼欲空，霞光明衬暮天红。\n水高数尺舟归急，幅幅蒲帆饱受风。",
        "dynasty": "宋",
        "collection_info": null
    },
    {
        "uuid": "a377e83e193ae7a715a94280e3cfe70b",
        "title": "龙游八景 断岸浮梁",
        "author": "郑得彝",
        "content": "轻舠簇簇水溶溶，影落空江万丈虹。\n溱洧更无人病涉，浮梁千载纪成功。",
        "dynasty": "宋",
        "collection_info": null
    },
    {
        "uuid": "f16f1ca49053be59fc728b11f2cdd297",
        "title": "龙游八景 村市晓烟",
        "author": "郑得彝",
        "content": "微茫村市隠江湄，三两人家欲早炊。\n翠箔楼台烟半湿，不知红日上花枝。",
        "dynasty": "宋",
        "collection_info": null
    },
    {
        "uuid": "b4f5652de41f202a61993d9e83bc6dc1",
        "title": "剡溪",
        "author": "倪光兰",
        "content": "东山山下海潮通，一片江流出镜中。\n度岭拾薪歌稚子，和烟牧犊走村翁。\n千年桥锁高人迹，百丈岩垂烈女风。\n此去天台知几许，桃花深处失西东。",
        "dynasty": "宋",
        "collection_info": null
    },
    {
        "uuid": "c5b161786ebc7163877c1218ff640f8e",
        "title": "宝积寺",
        "author": "过守约",
        "content": "层楹宝势压禅扃，俗眼尘昏到易醒。\n千幰树排车盖翠，万螺山矗佛头青。\n夜将溪月澄心镜，春把岩花作画屏。\n我欲期师不须出，世途今险甚东溟。",
        "dynasty": "宋",
        "collection_info": null
    },
    {
        "uuid": "e8e818968d3117596ffc783d79ccffac",
        "title": "咏月桂峰桂子",
        "author": "释慈永",
        "content": "丹桂生瑶宝，千年会一时。\n偏从天竺落，祇向月宫知。\n出海冰轮满，当轩玉树迟。\n清晖含远峤，接影下空墀。\n金气风初劲，银河露恐垂。\n婵娟应怅望，果尔见蛾眉。",
        "dynasty": "宋",
        "collection_info": null
    },
    {
        "uuid": "b3899da5d73c13a06e75ed8d096d2675",
        "title": "钱塘",
        "author": "邱道源",
        "content": "南屏高瞰府城西，画舸千艘共醉迷。\n四柱台边烟是幕，百花桥畔葑连堤。\n龙坛咽路迎轝隼，绮绣登山污粉题。\n暮色沉沉郊郭闭，宝灯辉映梵天低。",
        "dynasty": "宋",
        "collection_info": null
    },
    {
        "uuid": "d7dffe82347b0976f5b4a4a1677ad701",
        "title": "龙华山",
        "author": "懒渔",
        "content": "梵王宫倚市廛开，波劫何曾断俗埃。\n百万源流归海会，三千世界属如来。\n老龙收雨藏香钵，野鹤听经绕法台。\n闻道题名还有塔，熙宁四老总多才。",
        "dynasty": "宋",
        "collection_info": null
    },
    {
        "uuid": "7cc1b92327cb99824e704504e26bd39e",
        "title": "过芜留咏",
        "author": "南野",
        "content": "湖山梦不到襄闱，六载沈酣一出迟。\n渔子能言飞渡处，市翁亲见溃师时。\n权臣贵戚戈相藉，北桨南樯风背驰。\n事逐孤鸿今已矣，年年水落荻芽肥。",
        "dynasty": "宋",
        "collection_info": null
    },
    {
        "uuid": "2942268017398102d4901c2608979ab1",
        "title": "游延福寺",
        "author": "赵曾頀",
        "content": "行行出西郊，稍觉嚣尘远。\n风景既已殊，硗确颇忘倦。\n南安古雄州，今亦壮哉县。\n九日一佳景，居然在郊甸。\n地高瞰川原，林杪露堂殿。\n晋朝松百章，存者才一见。\n岁月不我留，寒暑几更变。\n当年秦隠君，轩冕非所羡。\n间关剡溪来，至此获胜践。\n结庐巢其巅，穴石为之砚。\n城市不到足，公卿罕窥面。\n邂逅有至交，相从情缱绻。\n缅怀兴元年，致位在台铉。\n扶持公道开，不绝几如綫。\n一言才见疏，斥逐遽遭谴。\n天教流落余，乃遂山林愿。\n当年筑室处，遗址了难辨。\n独有高士峰，千载猿鹤怨。",
        "dynasty": "宋",
        "collection_info": null
    },
    {
        "uuid": "59b7d0b2289599ea53155a1d9b06277e",
        "title": "九日山中宴集",
        "author": "赵源",
        "content": "九日登临老奈何，强将幽恨寄悲歌。\n疲欹巾帽愁风动，病着饥肠厌酒多。\n东岭荒榛藏马鬣，西岩空榻锁蜂窠。\n独怜堂下千章木，跨历齐梁未改柯。",
        "dynasty": "宋",
        "collection_info": null
    },
    {
        "uuid": "c96d00812c2f24a754778878671ea34f",
        "title": "顾王遗址",
        "author": "易时敏",
        "content": "远树芊芊暮霭平，顾王曾此保孤城。\n雷封已并田同井，烟爨犹疑竈满营。\n当代貔貅谁削迹，芳春杜宇自呼名。\n黍离行迈应相似，倍感诗家咏嘆情。",
        "dynasty": "宋",
        "collection_info": null
    },
    {
        "uuid": "232a873d0afaae43e7e860894cfe7fd2",
        "title": "阳乐故城",
        "author": "易时敏",
        "content": "典午河山尚有名，兴从阳乐故城生。\n夕阳门巷丘墟久，春草池塘野水平。\n废堞栖乌啼夜月，闲壕留雁叫寒更。\n人民非处桃花在，一度东风一度荣。",
        "dynasty": "宋",
        "collection_info": null
    },
    {
        "uuid": "1f3f222a6cdd8d11283d8d3f06a41280",
        "title": "圣济院",
        "author": "况师点",
        "content": "迢迢幽径入松关，四面云蓝分外寒。\n长啸一声山谷应，洞深惊起老龙蟠。",
        "dynasty": "宋",
        "collection_info": null
    },
    {
        "uuid": "456c6be950c86dd07e12cf9703fb0965",
        "title": "游枋口",
        "author": "姜正",
        "content": "山如削玉水涵秋，人在冰壶月底游。\n劫火半空尘世换，不知此处几登舟。",
        "dynasty": "宋",
        "collection_info": null
    },
    {
        "uuid": "eb0924f206b0f66638375f285c3fb280",
        "title": "裴公亭二首  其一",
        "author": "孙翥",
        "content": "太行王屋群峰上，秦晋关河望处分。\n猿鹤几年怀旧隠，干坤百战重儒勋。\n龙归洞府暮将雨，僧过浮桥晓度云。\n万里中原无事日，不妨尊酒细论文。",
        "dynasty": "宋",
        "collection_info": null
    },
    {
        "uuid": "3c69aaf2f163ff1e62f8f525256be029",
        "title": "裴公亭二首  其二",
        "author": "孙翥",
        "content": "风有亭台月有池，春深猿鹤喜追随。\n水从王屋泉初旺，山过秦关势欲危。\n仙乐静依林鸟奏，浮云轻伴海鸥迟。\n斜阳不尽登临兴，远树微茫入酒旗。",
        "dynasty": "宋",
        "collection_info": null
    },
    {
        "uuid": "be2c9f6cb7aff06bb51ae1088f77518a",
        "title": "春日游盘谷",
        "author": "孙翥",
        "content": "旌斾朝驱入翠微，东风闲访故山薇。\n金龟换酒留僧住，白鹤穿云伴客归。\n月影坐移栖凤竹，泉声静绕钓鱼矶。\n中原那似开元日，得学巢由远是非。",
        "dynasty": "宋",
        "collection_info": null
    },
    {
        "uuid": "92bcc955fcc3dbf0a65b750239afdae5",
        "title": "登九华山",
        "author": "曹清",
        "content": "浮生江路水茫茫，彭泽原非令故乡。\n为访子明寻玉涧，也因太白宿云房。\n诗摩古壁搜遗韵，井炼丹砂辨旧方。\n从此欲归情復结，拟移亭舍筑山傍。",
        "dynasty": "宋",
        "collection_info": null
    },
    {
        "uuid": "7144971e30de1047acd0b5c2153ed52a",
        "title": "毘陵太平院壁间画山水熟视之有飞动势殆仙笔也",
        "author": "林景清",
        "content": "山风不动云四寂，万顷波涛生素壁。\n三峡夜怒摇星河，九溟昼沸卷霹雳。\n谁将江海一笔吞，华阳入砚玄波翻。\n灵鳌东转坤轴动，惊浪出没蛟与鼋。\n毫端分寸千万里，人心之险亦如此。\n老僧阅世如阅画，面壁凝然悟玄理。\n嗟余老作汗漫游，寒光飞动六月秋。\n乃知瞿唐在平陆，安得竹叶吹成舟。",
        "dynasty": "宋",
        "collection_info": null
    },
    {
        "uuid": "52bfd4064e39bcbab4667ff9892a2f06",
        "title": "蔡琰归汉图",
        "author": "林景清",
        "content": "文姬别子地，一骑轻南驰。\n伤哉贤王北，一骑挟二儿。\n二儿抱父啼，问母何所之。\n停鞭屡回首，重会知无期。\n孰谓天壤内，野心无人彝。\n万物以类偶，湿化犹相随。\n穹庐况万里，日暮惊沙吹。\n惜哉辨琴智，不辨华与夷。\n纵怜形势迫，难掩节义亏。\n独有思汉心，写入哀絃知。\n一朝天使至，千金赎蛾眉。\n雨露洗腥瘢，阳和变愁姿。\n出关拜汉月，照妾心苦悲。\n妾心傥未白，何以觐彤墀。\n狐死尚丘首，越鸟终南枝。\n如何李都尉，没齿阴山陲。",
        "dynasty": "宋",
        "collection_info": null
    },
    {
        "uuid": "3392b071dac9f140e3dc1578c93017d7",
        "title": "菊花  其一",
        "author": "方九功",
        "content": "露冷江苹雁度时，萧萧黄菊满疏篱。\n寒枝带雨开仍艷，晚节凌霜赏未迟。\n移傍小檐承绮席，从观深夜倒金巵。\n摘来冉冉香盈把，共泛西风醉莫辞。",
        "dynasty": "宋",
        "collection_info": null
    },
    {
        "uuid": "225c6a643dfc0bf2fc8ac96dd51858ba",
        "title": "菊花  其二",
        "author": "方九功",
        "content": "莫惜寒花开太晚，孤怀深喜客来双。\n疏枝最耐存霜圃，晚节偏宜映月窗。\n同调自应兰是籍，浊醪何有玉为缸。\n篱边无限陶潜兴，倒着纶巾醉未降。",
        "dynasty": "宋",
        "collection_info": null
    },
    {
        "uuid": "181690b8f3659e8b0fbdf1f690134b2c",
        "title": "柳絮",
        "author": "孙文叔",
        "content": "宫柳垂垂拂苑墙，啼鶑惊梦暗心伤。\n起来羞见空中絮，也得随风入御床。",
        "dynasty": "宋",
        "collection_info": null
    },
    {
        "uuid": "139b37ba7a6d3f58f9682c095c9ab845",
        "title": "浮萍",
        "author": "刘师邵",
        "content": "乍因轻浪迭晴沙，又趁迴风拥钓槎。\n莫怪狂踪易飘泊，前身不合是杨花。",
        "dynasty": "宋",
        "collection_info": null
    },
    {
        "uuid": "4504464f1675f5d3a78c41ef3d5f77cc",
        "title": "游灵隠寺",
        "author": "道谏",
        "content": "长吟游古寺，九里入青松。\n鸟向花间语，僧从月下逢。\n阴廊连碧殿，清磬杂疏钟。\n回首夕阳晚，烟霞锁乱峰。",
        "dynasty": "宋",
        "collection_info": null
    },
    {
        "uuid": "057b443696b82ed812345784213a9b2f",
        "title": "咏花扇",
        "author": "崖州女子",
        "content": "团扇画方新，金花照席茵。\n那缘灯下见，更值月中人。",
        "dynasty": "宋",
        "collection_info": null
    },
    {
        "uuid": "18365da813bcbbb1cc99ef55181f398f",
        "title": "无弦琴",
        "author": "止翁",
        "content": "月作金徽风作弦，清音不在指端传。\n有时弹罢无生曲，露滴松梢鹤未眠。",
        "dynasty": "宋",
        "collection_info": null
    },
    {
        "uuid": "d372c07a852e16bd7b398c2546313203",
        "title": "寄元骧卿",
        "author": "朱逸仙",
        "content": "郎今多病如家令，妾自拚躬怨楚王。\n斜压玉钗成独梦，低垂玄髪繫柔肠。",
        "dynasty": "宋",
        "collection_info": null
    },
    {
        "uuid": "8f9434e207719459a2f790ac5e38bdcb",
        "title": "寄衣",
        "author": "邓氏",
        "content": "欲寄寒衣上帝都，连宵裁剪眼模糊。\n可怜宽窄无人试，泪逐西风洒去途。",
        "dynasty": "宋",
        "collection_info": null
    },
    {
        "uuid": "5ec655716647abbacb87d936060cf2cb",
        "title": "栖云阁",
        "author": "无名氏",
        "content": "倚天危阁贴重冈，细路萦纡石磴长。\n曲磵碧流疏宿雨，夹山红叶助斜阳。",
        "dynasty": "宋",
        "collection_info": null
    },
    {
        "uuid": "e01d758e34e7e776c2565f778167f6eb",
        "title": "咏酒",
        "author": "徐文澜",
        "content": "才倾一盏碧澄澄，自是山妻手法成。\n不遣水多防味薄，要令曲少得香清。\n凉从荷叶风边起，暖向梅花月裏生。\n世味总无如此味，深知此味即渊明。",
        "dynasty": "宋",
        "collection_info": null
    },
    {
        "uuid": "4cc5499943c1d446349778951f2b8f7d",
        "title": "首阳山行",
        "author": "郭士道",
        "content": "首阳山，青巃嵷。\n上耸紫盖凌瑶空，下周林壑盘苍龙。\n嵯峨自太古，崒嵂镇寰中。\n黄河西来遶其下，日夕云气开鸿蒙。\n恍疑鬼神护，又似丹青工。\n诸峰不敢并，苍翠光玲珑。\n我生癖性爱山水，见此奇绝摩双瞳。\n忽忆武王收诸夏，夷齐叩马来山东。\n风云变化适际会，耻逐龙虎争奇功。\n归来守岩穴，鬰鬰抱孤忠。\n朝采山上蕨，暮拾山下蓬。\n渴饮涧中水，热眠云外松。\n既不学赤松子，又不侣商山翁。\n丹诚耿耿照白日，劲节凛凛摩苍穹。\n首阳青青万古色，不改夷齐之心胸，直与天地相始终。\n千载扶名教，二子功无穷。\n我歌首阳歌未歇，泠然八表生清风。",
        "dynasty": "宋",
        "collection_info": null
    },
    {
        "uuid": "61157a9eb9084c91247d250f01cbc726",
        "title": "凉轩",
        "author": "王秠",
        "content": "异政丰余暇，新轩雅构成。\n云成檐外落，魂自座中清。\n尽日松风响，通宵花月明。\n琴觞暂舒啸，才用即登瀛。",
        "dynasty": "宋",
        "collection_info": null
    },
    {
        "uuid": "651b5dbf379cbe6313e03ff214f545b1",
        "title": "凌云台",
        "author": "李中立",
        "content": "山围平野四迴环，天迥台高眼界宽。\n云漏残阳明远岫，涛翻急雨涨前滩。\n一川胜趣四时好，千里雄风三伏寒。\n谁见凌云清绝处，夜凉空翠湿阑干。",
        "dynasty": "宋",
        "collection_info": null
    },
    {
        "uuid": "2d522e8b88f01f53815c3199840612b8",
        "title": "广胜寺",
        "author": "新若通",
        "content": "吾党登临兴，亭高眼更明。\n云深山断续，川阔路纵横。\n突兀娲皇冢，荒芜简子城。\n古来那可问，林外晚风生。",
        "dynasty": "宋",
        "collection_info": null
    },
    {
        "uuid": "0685031f7c070e702f3d4840e833ce35",
        "title": "广胜寺",
        "author": "王渊亭",
        "content": "春岭碧嵯峨，公余载酒过。\n红尘随地少，野意近山多。\n泉溜寒鸣玉，杨花碎剪罗。\n归衫未能着，斜日上松坡。",
        "dynasty": "宋",
        "collection_info": null
    },
    {
        "uuid": "6f7ae2b035ca0795861457f009ce4f1b",
        "title": "魏侯故城",
        "author": "袁藏云",
        "content": "独向条阳翠霭行，杖藜徐步怆吟情。\n长河漫有怀山迹，故国空传让畔名。\n远树半遮干木庙，断云犹锁魏侯城。\n可怜列土繁华地，祇是寥寥作钓耕。",
        "dynasty": "宋",
        "collection_info": null
    },
    {
        "uuid": "ff18f0752c74d942e43329f3ade2a6f3",
        "title": "尧庙",
        "author": "孙景文",
        "content": "帝庙乘山势，巍巍古柏中。\n治虽为日远，仁尚与天同。\n堂陛严遗像，川原隠旧风。\n时时有灵异，此语出田翁。",
        "dynasty": "宋",
        "collection_info": null
    },
    {
        "uuid": "9f9f24e958760335a472705c12daee9c",
        "title": "登洪庆观河亭",
        "author": "高昌",
        "content": "霜旄行郡试寻幽，一曲围垣遶县周。\n山色迎人来黛嵋，河声惊梦撼黄流。\n禹门水逈乡关月，济庙烟连草树秋。\n遥指天南嵩洛近，烟云何处望神州。",
        "dynasty": "宋",
        "collection_info": null
    },
    {
        "uuid": "becb79f53e04646382d6fb8ba3496151",
        "title": "冬日观河清",
        "author": "马世德",
        "content": "邑宰崇明祀，侵晨苦见邀。\n未能乘快骑，且復御轻轺。\n瑞应黄流碧，晴清戾气消。\n今朝风日暖，临水且逍遥。",
        "dynasty": "宋",
        "collection_info": null
    },
    {
        "uuid": "d672b6c0e253376d92f9a186e79ac588",
        "title": "五台山和韵",
        "author": "史监",
        "content": "群峰历尽到巅峦，极目清凉境界宽。\n山入雁门真设险，地藏佛国即长安。\n雨来绝涧自成响，云渡远溪时作团。\n花落经台钟梵寂，袈裟香霭翠云蟠。",
        "dynasty": "宋",
        "collection_info": null
    },
    {
        "uuid": "4a4ec3492d9b2f1b4bcee0d2f93f0fab",
        "title": "登洪庆观",
        "author": "适宜",
        "content": "行到蓬莱第一宫，却惭仙路印尘踪。\n界开形势昆崙水，送过烟岚黛嵋峰。\n经夏定知非暑气，乘时犹逮看秋容。\n不才佳景难为赋，空立斜阳倚瘦筇。",
        "dynasty": "宋",
        "collection_info": null
    },
    {
        "uuid": "35e551b60f6165b32d7a6e1e25422672",
        "title": "广胜寺",
        "author": "蓝谏矾",
        "content": "一上危亭倚翠微，旷然怀抱失尘机。\n天遥流水分明去，野阔轻云自在飞。\n岁景又看梅已落，乡心还见雁将归。\n纷纷战国无穷事，今日谁能说是非。",
        "dynasty": "宋",
        "collection_info": null
    },
    {
        "uuid": "c0961400b6e9066461154f9c6caec06d",
        "title": "题迎熏阁",
        "author": "张砚",
        "content": "解愠风来处，朱甍起旧城。\n条山供偃蹇，盐泽借澄泓。\n龙庙疑飞出，莲宫若化成。\n乱云堆素彩，远溜集幽声。\n逸骥腾前路，鸣鸢激去程。\n散眸襟抱爽，翘首骨毛清。\n欢席多嘉客，丰郊少困氓。\n鼓琴歌涣泽，击石乐承平。\n鉅肇重华榜，高吟刻萃瑛。\n虽无丹雘构，三绝足垂名。",
        "dynasty": "宋",
        "collection_info": null
    },
    {
        "uuid": "0fcaacfcd24d1c77870f5c2b297ab143",
        "title": "和诣岩祈雨",
        "author": "皇甫韶",
        "content": "路尽山尤胜，溪深水愈豪。\n寺楼今不见，依旧五峰高。",
        "dynasty": "宋",
        "collection_info": null
    },
    {
        "uuid": "cbd3c45b0d0643112c87a5b742bf41dc",
        "title": "王官瀑布",
        "author": "雷临",
        "content": "区区奔走漫华颠，一别王官十四年。\n绿玉峡中喷白玉，溉田浇竹满平川。",
        "dynasty": "宋",
        "collection_info": null
    },
    {
        "uuid": "87bdafe04591753a87b10e8ff851da5a",
        "title": "罗汉寺",
        "author": "段让",
        "content": "解职归来谢世譁，东风閒步到僧家。\n何时许我栖云榻，夜扫寒炉煮雪花。",
        "dynasty": "宋",
        "collection_info": null
    },
    {
        "uuid": "b4664a880d9c214603b9a16cccc9e8a3",
        "title": "吴山县",
        "author": "丁带",
        "content": "潇洒吴山县，居民近百家。\n孤城连阜起，小市枕溪斜。\n土润宜栽竹，泉甘好试茶。\n公余无一事，何处息纷华。",
        "dynasty": "宋",
        "collection_info": null
    },
    {
        "uuid": "3639cda1668dd60c5240ee27954822c3",
        "title": "祁山堡",
        "author": "胡明善",
        "content": "卧龙扶汉室，跃马阨秦原。\n星落干戈死，山空云鸟存。\n昏鸦啼古戍，秋水咽孤村。\n愁读出师表，凄凄伤我魂。",
        "dynasty": "宋",
        "collection_info": null
    },
    {
        "uuid": "b7534cb02529de0a79e4cea8ab8120b8",
        "title": "岳阳",
        "author": "张天启",
        "content": "天入平湖远，楼深纳霁华。\n青山藏福地，碧树记人家。\n水落鱼龙蛰，风高雁鹜斜。\n古来形胜地，何事忆长沙。",
        "dynasty": "宋",
        "collection_info": null
    },
    {
        "uuid": "8d9417ccc507d5028c6a853d08492d8b",
        "title": "通天岩",
        "author": "欧演",
        "content": "每逢胜境便留神，一路桃花别汉秦。\n绕剎苔封高士蹟，临溪客问野人津。\n纡回松竹看非俗，罗列山川识有真。\n踏遍岭头天尺五，飘飘已觉迥风尘。",
        "dynasty": "宋",
        "collection_info": null
    },
    {
        "uuid": "8884a5098d2b313338bc0609d13ad99f",
        "title": "滕王阁",
        "author": "释晦机",
        "content": "槛外长江去不迴，槛前杨柳后人栽。\n当时唯有西山在，曾见滕王歌舞来。",
        "dynasty": "宋",
        "collection_info": null
    },
    {
        "uuid": "6247ac70a5eb094ab4b2446cff494b4b",
        "title": "罗霄洞",
        "author": "释德最",
        "content": "江南三月春无边，溪竹十里花争妍。\n儿童且莫吹羌管，我欲临流枕石眠。",
        "dynasty": "宋",
        "collection_info": null
    },
    {
        "uuid": "d2b984ffea7a50854f13a03253d887e9",
        "title": "东皋弹琴",
        "author": "释愻",
        "content": "落叶秋满庭，夜深月临沼。\n独坐弹素琴，知音有鱼鸟。",
        "dynasty": "宋",
        "collection_info": null
    },
    {
        "uuid": "c9f4ab7f961d95a91edeeae7123cdad4",
        "title": "澹山岩",
        "author": "释绍瑶",
        "content": "使君得佳句，简存如猗那。\n着之岩石中，千古不可磨。",
        "dynasty": "宋",
        "collection_info": null
    },
    {
        "uuid": "550a67a14294e0194f3fd9b0b231d517",
        "title": "诗一首",
        "author": "王时",
        "content": "□□□□□□□，□□□□□□□。\n□□□□□□□，旋復东秦旧版图。\n动若汾阳年最少，战如广固势同符。\n掀天勋业磨崖勒，万古英烈隘八区。",
        "dynasty": "宋",
        "collection_info": null
    },
    {
        "uuid": "b5e8cd55054e0051e718e7542ef83fb4",
        "title": "题翟公",
        "author": "崔某",
        "content": "三仕宁为喜，一闲当自修。\n世情今似古，何必谢交游。",
        "dynasty": "宋",
        "collection_info": null
    },
    {
        "uuid": "c51e607b41ae59307fc40544df005f17",
        "title": "咏曹彬",
        "author": "马某",
        "content": "王师竞下九天来，□瓮江城一战开。\n盖世荣华□不□，满船同籍送军台。",
        "dynasty": "宋",
        "collection_info": null
    },
    {
        "uuid": "fc5b56057620a30f7eacc6e52c6f19eb",
        "title": "秋江渔乐图为邑人宗正纯撰",
        "author": "姜德明",
        "content": "枫树萧萧霜叶红，芦花瑟瑟鸣西风。\n渔翁举网秋江上，轻舟一叶波溶溶。\n群鱼游泳影相续，密网收来心易足。\n赤鳞素质影跳空，玉尺金梭光炫目。\n鼓枻归来日未斜，腥风吹入比邻家。\n家人出户欢相迓，笑举鱼筐还自夸。\n老妻汲泉向江口，稚子攀条折杨柳。\n汲泉炊水待烹鳞，贯柳携鱼去沽酒。\n黄昏灯火罗盘餐，妻儿笑语娱团栾。\n况值时清少征税，一生未解愁饥寒。\n却笑商人轻远别，寒帐孤眠怨妻妾。\n更怜农父在西畴，年丰则喜荒则忧。\n何如渔者生涯寄江水，取之无穷用不已。\n朝復暮兮醉復醒，长年啸傲烟波裏。",
        "dynasty": "宋",
        "collection_info": null
    },
    {
        "uuid": "f1415125c0f710f733ce0dbee2d1c3ce",
        "title": "自题岁寒堂",
        "author": "余瀚",
        "content": "书堂高构岁寒巅，水秀山明隔市廛。\n两岸柳风吹道骨，一溪梧月浸心天。",
        "dynasty": "宋",
        "collection_info": null
    },
    {
        "uuid": "56782ae0b2f42b9366b8d55d9b6d3d13",
        "title": "设醮洞霄因以古诗记其事",
        "author": "章承道",
        "content": "鹤鸣在野声闻天，灵坛夜醮朝群仙。\n群仙乘风驾云軿，一一来自虚皇前。\n玉鑪不散香凝烟，火中金缕光相连。\n仙官谓我帝所怜，百拜向帝臣有言，愿乞臣母千斯年。",
        "dynasty": "宋",
        "collection_info": null
    },
    {
        "uuid": "e4766808c50f91ea0a8ca48bfe2da246",
        "title": "秋日渡江",
        "author": "黄极",
        "content": "雁落平沙一雨收，淡烟斜日荻花洲。\n凭谁与作王摩诘，为写江南水墨秋。",
        "dynasty": "宋",
        "collection_info": null
    },
    {
        "uuid": "bca50b57085bd7dc943bafbab36f22c6",
        "title": "江上",
        "author": "吴叔元",
        "content": "独坐江之涘，高秋叶落时。\n风狂疑水立，云动觉天移。\n浦远孤鸥没，溪平小艇迟。\n徘徊待月上，把酒寄遐思。",
        "dynasty": "宋",
        "collection_info": null
    },
    {
        "uuid": "ae47746f6f412c2b13a005a83aa41ec3",
        "title": "宋武帝庙",
        "author": "杨雯",
        "content": "溪声答松风，巨石出老拳。\n古树不知名，岌岌蛟龙缠。\n夕阴互出没，秋华带芳鲜。\n葱葱帝王气，栋宇垂千年。\n虎贲秉霜戟，惨淡生云烟。\n宫人翠龙驾，手持玉连蜷。\n昌明坐恍惚，精神雷在天。\n大呼司雍间，旬月无秦燕。\n昔为万夫特，今受众目怜。\n石马亦埋没，岁时草芊芊。\n小臣异代士，见之泪迸泉。\n齐人思爽鸠，蜀人哀杜鹃。\n江东旧正朔，礼奉敢不虔。\n但愿君王心，不忘载荻船。\n下山又再拜，白日当空悬。",
        "dynasty": "宋",
        "collection_info": null
    },
    {
        "uuid": "374706a56e7859732cd4c68f08886528",
        "title": "迢迢空同山",
        "author": "杨雯",
        "content": "迢迢空同山，乃在西极巅。\n玉泉荫灵芝，上有千岁仙。\n安得凌风翼，相从白云间。\n神仙本冥漠，天运乃推迁。\n不如酌我酒，或得成自然。\n田父要我语，饮者亦非贤。\n愿君长独醒，加餐足高年。",
        "dynasty": "宋",
        "collection_info": null
    },
    {
        "uuid": "c8a2cd9f9c8869a67dc17637c41b7748",
        "title": "北客",
        "author": "杨雯",
        "content": "北客相催发，一日举千帆。\n遥怜庾开府，岁晚望江南。",
        "dynasty": "宋",
        "collection_info": null
    },
    {
        "uuid": "5f591a39b54b8238fc2b1c664b2b6ccc",
        "title": "宿峡市",
        "author": "杨雯",
        "content": "人烟正摇落，楼笛颇清圆。\n老树依山驿，东风上峡船。\n江湖万里外，灯火十年前。\n世路能令老，吾生且醉眠。",
        "dynasty": "宋",
        "collection_info": null
    },
    {
        "uuid": "443c671a990df5d7b25c79c1ae9668ed",
        "title": "早春",
        "author": "杨雯",
        "content": "不知何处碧云乡，冉冉平生可断肠。\n怪底干坤惟梦短，老来岁月更心长。\n城头急鼓千家怨，江上残梅一水香。\n自作醉侯开醉国，笑人奔走为谁忙。",
        "dynasty": "宋",
        "collection_info": null
    },
    {
        "uuid": "b492ee4f90065cf8ba79871fa5c4d94e",
        "title": "游观山",
        "author": "杨雯",
        "content": "古寺隠山腹，苍苔行地衣。\n岑寂少人迹，路纔一线微。\n问谁促公行，一句山谷诗。\n閒来就汤沐，聊叩幽人扉。\n相投一杯水，气味如曹溪。\n兴尽即云返，重到还无期。",
        "dynasty": "宋",
        "collection_info": null
    },
    {
        "uuid": "b1990d75b02658bfec8615f8a8fc46b5",
        "title": "玉山",
        "author": "杨雯",
        "content": "霞衣玉佩去飘飘，控鹤仙人不可招。\n难信岭头顽石畔，分明有路入青霄。",
        "dynasty": "宋",
        "collection_info": null
    },
    {
        "uuid": "73d528e6d97c65ae35247ee4b6b74a6a",
        "title": "大涤洞  其一",
        "author": "洪师中",
        "content": "捣药禽啼雨后山，千岩万谷锁苍寒。\n一溪春水高三尺，书画船中更好看。",
        "dynasty": "宋",
        "collection_info": null
    },
    {
        "uuid": "3b7cd48a96af835faf9715ed448c07d1",
        "title": "大涤洞  其二",
        "author": "洪师中",
        "content": "九曲青山一曲溪，仙人住处自春迟。\n笋舆切莫匆匆返，要作春行卷裏诗。",
        "dynasty": "宋",
        "collection_info": null
    },
    {
        "uuid": "a975d52cf50d9cd3dcf17e10065d23f0",
        "title": "题玉壶洞",
        "author": "玉壶洞客",
        "content": "洞前流水碧于苔，洞口桃花扑面开。\n转头望断意不断，长啸一声须再来。",
        "dynasty": "宋",
        "collection_info": null
    },
    {
        "uuid": "564e3f8c2a9601d90f9f2f9961ddedc4",
        "title": "义试诗 孔明草庐图",
        "author": "无名氏",
        "content": "南阳高卧屈将军，往事流传水墨昏。\n莫讶轴闲茅屋小，箇中藏得汉干坤。",
        "dynasty": "宋",
        "collection_info": null
    },
    {
        "uuid": "b326171184725a222c0698f3d8bb7e09",
        "title": "义试诗 葡萄月",
        "author": "无名氏",
        "content": "春藤上架翠成窝，颗颗圆光得月多。\n疑是蘂珠开夕宴，结成珠帐待常娥。",
        "dynasty": "宋",
        "collection_info": null
    },
    {
        "uuid": "d2e9ff35e1e7e19a61e0c2cb3a4659fb",
        "title": "逍遥观",
        "author": "无名氏",
        "content": "昔设黄婆旧酒垆，如何今日似蓬壶。\n只因王郭仙人过，化作青城上帝都。",
        "dynasty": "宋",
        "collection_info": null
    },
    {
        "uuid": "f0171ef7678c6f90480f0ead7e7a9783",
        "title": "题龙居寺",
        "author": "王敖道",
        "content": "灵剎倚山光，无尘染洞房。\n云笼金地暖，龙喷玉泉香。\n松竹分幽径，楼台耸上方。\n蓬壶人到此，僧伴遶迴廊。",
        "dynasty": "宋",
        "collection_info": null
    },
    {
        "uuid": "552acfe293c1d7d4a4a101832459d3e4",
        "title": "寄道友",
        "author": "赵子甄",
        "content": "秦川蝉蜕已三回，明月清风任去来。\n寄语冲虚诸道友，芒鞋竹杖不须埋。",
        "dynasty": "宋",
        "collection_info": null
    },
    {
        "uuid": "345bf18d90633b218bd7263a763f4ef1",
        "title": "句",
        "author": "吴梦阳",
        "content": "气蒸不待薪，水活可烹鼎。",
        "dynasty": "宋",
        "collection_info": null
    },
    {
        "uuid": "0429f9becb7f5580ac57f7c26410ff1b",
        "title": "题桃花源",
        "author": "龚桂馨",
        "content": "碧树花开醉晚春，灵槎几度泛天津。\n可怜太守仙缘薄，不是衣冠不属秦。",
        "dynasty": "宋",
        "collection_info": null
    },
    {
        "uuid": "5b6c7cb796dc53b71c4d43b6ee4b4b1f",
        "title": "樵川江行",
        "author": "李公晦",
        "content": "避人忘井邑，躭静步郊原。\n落叶风能扫，寒花霜更繁。\n山空樵响答，滩浅楫声喧。\n愿结山阳伴，长年共灌园。",
        "dynasty": "宋",
        "collection_info": null
    },
    {
        "uuid": "da51bc05f2dde640272aa371f3170ca5",
        "title": "镜湖",
        "author": "张惟中",
        "content": "昔年曾过贺家湖，今日烟波太半无。\n惟有一天秋夜月，不随田亩入官租。",
        "dynasty": "宋",
        "collection_info": null
    },
    {
        "uuid": "1a579fcb7611be3f729859b5dd2a3bfc",
        "title": "游瑞岩",
        "author": "林诚仲",
        "content": "岩半松门敞不关，芒鞋竹杖重跻攀。\n天涵鑑水澄清裏，人入披云杳蔼间。\n烧药炉寒烟草碧，镌诗石古雨苔斑。\n干戈满目何从适，日日青山共往还。",
        "dynasty": "宋",
        "collection_info": null
    },
    {
        "uuid": "c7981f6c9e70d4deac6b76ac6e46ac6e",
        "title": "玉山听泉",
        "author": "吴孔锜",
        "content": "鸣泉出涧洁而莹，尽日锵锵解佩声。\n绝俗不须频洗耳，试听余响自心清。",
        "dynasty": "宋",
        "collection_info": null
    },
    {
        "uuid": "4df8c75ae3bfa8a6f16f2ab71d7f1292",
        "title": "遗爱祠",
        "author": "陈成己",
        "content": "水自湖心一派分，高低晚望稻垂云。\n侵鱼争畔人如鬼，莫向祠前听祭文。",
        "dynasty": "宋",
        "collection_info": null
    },
    {
        "uuid": "888ad10a885bc1591a601690260c9b49",
        "title": "秀峰院",
        "author": "鲍承议",
        "content": "平田千顷绿秧稠，水绕山阿出涧流。\n门掩落花春自晚，画檐时听鸟声幽。",
        "dynasty": "宋",
        "collection_info": null
    },
    {
        "uuid": "72250539c28ab877241e74bf18c3ec80",
        "title": "过周墩堡",
        "author": "陈裔长",
        "content": "地坦容车马，城空绝戍楼。\n几家烟火在，风露冷松楸。",
        "dynasty": "宋",
        "collection_info": null
    },
    {
        "uuid": "e92c8a846041420e3c3b0e3fb4d11dfa",
        "title": "题鹤林宫",
        "author": "江南剑客",
        "content": "暑往寒来造化间，谁将大药驻朱颜。\n骑鲸客去天连水，跨鹤人归月满山。\n炉火焰烧情慾境，剑峰割断利名关。\n烟花随分岩头绿，猿鸟不惊春色閒。",
        "dynasty": "宋",
        "collection_info": null
    },
    {
        "uuid": "d5fd6f2095e9e07ad7802b65fea7c321",
        "title": "延福寺",
        "author": "张守质",
        "content": "步入禅关一径赊，摄衣登眺夕阳斜。\n金溪碧落千条练，紫塔光涵五色霞。\n月繫扁舟渔火渡，风清古碣隠君家。\n游人亦卧东山麓，醉倚烟萝学种瓜。",
        "dynasty": "宋",
        "collection_info": null
    },
    {
        "uuid": "4baccd650c3790985e0f1e53fbeee7be",
        "title": "秦君亭",
        "author": "傅宗教",
        "content": "隠君在何许，遗迹此山阿。\n春风闭门处，回首空烟萝。",
        "dynasty": "宋",
        "collection_info": null
    },
    {
        "uuid": "3422b627ecd7d55c5738dcd91911651a",
        "title": "思古堂",
        "author": "傅宗教",
        "content": "何人凿山腹，高堂跨崔嵬。\n悠悠百年事，滚滚随尘埃。\n弃置君莫问，且復共此杯。",
        "dynasty": "宋",
        "collection_info": null
    },
    {
        "uuid": "3f4ee0efd01b6aa6068c9d4038caea1a",
        "title": "无名木",
        "author": "傅宗教",
        "content": "峨峨九日峰，下有千年木。\n正异岁寒姿，命受兹也独。\n十围铁干古，百尺虬髯矗。\n不以姓名显，肯为封爵辱。\n畏名如畏虎，终焉託岩伏。\n何当大厦求，一枝亦自足。",
        "dynasty": "宋",
        "collection_info": null
    },
    {
        "uuid": "1c55cd5b542a85bb952561625ba47f36",
        "title": "廓然亭",
        "author": "梁知录",
        "content": "危亭缥渺斗星傍，俯槛连云挂碧苍。\n航快远随飞鸟下，树秾阴覆酒樽凉。\n胡床坐久景方见，诗句评多味最长。\n况有青山对挥麈，每逢高论赏仇香。",
        "dynasty": "宋",
        "collection_info": null
    },
    {
        "uuid": "2e3a261a98ec935c6df3960a69cc35a3",
        "title": "普照寺",
        "author": "滕翔",
        "content": "海翻波浪遶危峰，无尽岩前此界空。\n不是灰心求佛者，片时艰住寂寥中。",
        "dynasty": "宋",
        "collection_info": null
    },
    {
        "uuid": "1d69c8b181867b99fca73fc1f64e3de7",
        "title": "晋桧行",
        "author": "许弥安",
        "content": "紫极宫中晋朝桧，故老语我今千年。\n盘根厚地龙蛇走，榦薄霄汉星斗悬。\n玄冬飞雪断人迹，贞姿不改平时妍。\n虬枝香叶翠如幄，一子不落含苍烟。\n胡为广厦构梁栋，如此大材乃弃捐。\n伊昔晋朝纷乱日，衣冠南渡依江堧。\n风流王谢各幻化，肝胆铁石还依然。",
        "dynasty": "宋",
        "collection_info": null
    },
    {
        "uuid": "e2a9fa610e4491757c2f6b235beb7e41",
        "title": "大泽山",
        "author": "秦元似",
        "content": "古木巢辽鹤，阴崖溜石泉。\n登临多意绪，深邃好风烟。\n啸傲欣离俗，徘徊觉近天。\n荧煌逼霄汉，疑是继张骞。",
        "dynasty": "宋",
        "collection_info": null
    },
    {
        "uuid": "0d2a49f23542ffd9ae56fbe3b03d4eac",
        "title": "田横墓",
        "author": "懒云",
        "content": "荒冢临歧尚隠然，春风吹绿草芊芊。\n牧儿乱唱黄昏后，犹似悲歌薤露篇。",
        "dynasty": "宋",
        "collection_info": null
    },
    {
        "uuid": "3520326ff9a5f17f1ffb427cdbb3f0f5",
        "title": "百家岩",
        "author": "竹林吟叟",
        "content": "明月池边酌玉罍，玉罍未倒玉山颓。\n秋风吹断华胥梦，卧看飞云过岭来。",
        "dynasty": "宋",
        "collection_info": null
    },
    {
        "uuid": "e78b09d7fbdd91dff6faeecc5a60598b",
        "title": "游天平山  其一",
        "author": "王疏",
        "content": "春雨新晴上翠微，三年两过洞天扉。\n尘踪不得多时住，又向云间一宿归。",
        "dynasty": "宋",
        "collection_info": null
    },
    {
        "uuid": "65a45cb73df09f09e1b022ff0a75ef8f",
        "title": "游天平山  其二",
        "author": "王疏",
        "content": "胜景奇踪烂漫游，归鞍欲上重回头。\n山禽于我情何厚，逐马声声似见留。",
        "dynasty": "宋",
        "collection_info": null
    },
    {
        "uuid": "95cc34f4c9c224f5268c55a9c08feb1c",
        "title": "流杯池",
        "author": "徐兰皋",
        "content": "楚王宫阙马王宫，惟有江山带旧风。\n属玉不知兴废事，双双飞入藕花丛。",
        "dynasty": "宋",
        "collection_info": null
    },
    {
        "uuid": "a413d26d7b5fdd74acdb44d2ad0c4c68",
        "title": "过象州",
        "author": "蒋山卿",
        "content": "秦皇开象郡，兹事已千年。\n台古埋秋草，城荒起暮烟。\n江天云漠漠，石岭月娟娟。\n万里惭漂泊，因风怀昔贤。",
        "dynasty": "宋",
        "collection_info": null
    },
    {
        "uuid": "e6e0db5907011f0872797f5bd095f2d0",
        "title": "真仙岩",
        "author": "松庵道人",
        "content": "千岩万壑倚晴空，此洞真奇迥不同。\n未数洞天三十六，想移当日太清宫。",
        "dynasty": "宋",
        "collection_info": null
    },
    {
        "uuid": "4416cb4cf566486387c492256493f5e1",
        "title": "万春洞",
        "author": "李宗道",
        "content": "何山凿出洞岩深，置屋悬崖映竹林。\n像设金园崇梵宇，壁间石室塑观音。\n接天远岫巍千古，跨磵飞虹映百寻。\n极目凭栏多少景，一回到此一寒心。",
        "dynasty": "宋",
        "collection_info": null
    },
    {
        "uuid": "61ef3f0f55d2164d60d74c31ae1491b7",
        "title": "沙冈待潮",
        "author": "游君传",
        "content": "待潮舟阁浅边冈，少憩田园竹树凉。\n数点弄秋疏雨过，槿花篱落带斜阳。",
        "dynasty": "宋",
        "collection_info": null
    },
    {
        "uuid": "14a765f8560163df2ce42d747a7b9e57",
        "title": "吴塘晚泊",
        "author": "游君传",
        "content": "西风吹客鬓，孤坐欲销魂。\n野棹他乡客，酒旗何处村。\n稻随秋雨熟，水带晚潮浑。\n寂寞吴塘路，尘沙望眼昏。",
        "dynasty": "宋",
        "collection_info": null
    },
    {
        "uuid": "a4c01f9efd49aa11de9b67e29402c3eb",
        "title": "游圆通寺  其一",
        "author": "马仲珍",
        "content": "十步九憩息，行行不计程。\n径长人未尽，寺近地差平。\n古井知潮候，重云隔磬声。\n榴花半零落，碎糁石棋枰。",
        "dynasty": "宋",
        "collection_info": null
    },
    {
        "uuid": "10ae928cd916c3424c9435e45300f473",
        "title": "游圆通寺  其二",
        "author": "马仲珍",
        "content": "一筇吾事足，身世付科头。\n渐长石间笋，半遮林杪楼。\n云飞山欲动，木落塔如浮。\n游客未归去，松阴入茗瓯。",
        "dynasty": "宋",
        "collection_info": null
    },
    {
        "uuid": "24b3cf3e8cc9538cb7e88e5446dbe63b",
        "title": "游圆通寺  其三",
        "author": "马仲珍",
        "content": "山空不隠响，一叶落还闻。\n龙去遗荒井，僧归礼白云。\n虫丝昏画壁，岚气湿炉熏。\n睡思浑无奈，茶瓯易策勋。",
        "dynasty": "宋",
        "collection_info": null
    },
    {
        "uuid": "c219605c9c168bda33e79faf952cd56c",
        "title": "游圆通寺  其四",
        "author": "马仲珍",
        "content": "欲坐又还起，白云随我行。\n一空皆佛性，群动共秋声。\n崩石斜分路，支冈半入城。\n明朝山下去，平地见朱甍。",
        "dynasty": "宋",
        "collection_info": null
    },
    {
        "uuid": "485ff032afc06d247a8d4a005f0fe282",
        "title": "游圆通寺  其五",
        "author": "马仲珍",
        "content": "老僧头拥雪，领客下阶行。\n尽日坐山影，有时闻市声。\n千峰平裹寺，一径背通城。\n幽访未成返，水中新月生。",
        "dynasty": "宋",
        "collection_info": null
    },
    {
        "uuid": "2cbee69552fc476e7c568824b191c484",
        "title": "舟次严滩",
        "author": "金涓",
        "content": "八月桐江曲，青苹未着花。\n乱云低压树，细水浅流沙。\n到郭无多路，依山有几家。\n故人成远别，相望各天涯。",
        "dynasty": "宋",
        "collection_info": null
    },
    {
        "uuid": "66c8672852a5bd870b9514ceb8b8924a",
        "title": "桐君山",
        "author": "李仲骧",
        "content": "水尽露嵌嵚，红尘杂市音。\n西来天日远，东望白云深。\n塔□中流见，渔灯半夜沉。\n烟波竞名利，应负指桐心。",
        "dynasty": "宋",
        "collection_info": null
    },
    {
        "uuid": "c162afe696e2953c10157dbbde22a5e9",
        "title": "合江亭",
        "author": "李恭",
        "content": "一丝风下碧云天，亭上窗开霁色鲜。\n严子钓台青树裏，桐君丹竈白云边。\n千家画栋前朝屋，百里清江过客船。\n潇洒桐庐几兴废，野花山鸟自年年。",
        "dynasty": "宋",
        "collection_info": null
    },
    {
        "uuid": "942cb2ed0e4f66e347114ab73a389d81",
        "title": "送叶大尹廷衡",
        "author": "卢茂",
        "content": "鸡犬无譁四境同，桑麻百里长春风。\n熙熙安养知谁力，父老相逢说鲁恭。",
        "dynasty": "宋",
        "collection_info": null
    },
    {
        "uuid": "a39f949616f75249f50222321ea08191",
        "title": "访陶山寺",
        "author": "石世英",
        "content": "深谷不易到，烟霞真胜游。\n翻身渺云海，长啸落沧洲。\n曙色枫林晓，天香桂子秋。\n更期南涧石，重约泛浮丘。",
        "dynasty": "宋",
        "collection_info": null
    },
    {
        "uuid": "89832cec378b1d089d150a498736c3a5",
        "title": "游均庆寺",
        "author": "李咸",
        "content": "一方灵迹两峰间，左右芒山与砀山。\n胜地昔曾钟王气，高僧谁此掩柴关。\n翚飞巍殿烟瓴碧，翠削层崖苔藓斑。\n千古英雄无处问，岭头依旧白云閒。",
        "dynasty": "宋",
        "collection_info": null
    },
    {
        "uuid": "c585d43ade2d56cf4e3d7436d96950f6",
        "title": "松岭",
        "author": "丁大容",
        "content": "十里城西松岭庵，每经过此便怀惭。\n此山若有归耕地，肯坠嵇康七不堪。",
        "dynasty": "宋",
        "collection_info": null
    },
    {
        "uuid": "cbed04bee12cf262780abab198407cca",
        "title": "题九仙阁",
        "author": "康鼎成",
        "content": "久学秦人避，空闻汉主求。\n丹鑪无凤髓，石室有龙湫。\n谷挟千峰雨，湖生六月秋。\n尘踪应自息，长啸下溪鸥。",
        "dynasty": "宋",
        "collection_info": null
    },
    {
        "uuid": "7609cc446b4c02a719d98700fa49fed4",
        "title": "题九仙宫",
        "author": "高献民",
        "content": "迢递寻真到紫坛，参差楼阁倚层峦。\n三株树古巢玄鹤，五粒松低下素鸾。\n烟暖芝田应有玉，树封药竈已无丹。\n昔人跨鲤归何处，彷佛中天月影寒。",
        "dynasty": "宋",
        "collection_info": null
    },
    {
        "uuid": "84fc0e379becba6df017537886d2eb6d",
        "title": "题九仙宫",
        "author": "龚伯摴",
        "content": "桃花流水隔人间，千古高风不可攀。\n绿树阴中孤鹤宿，碧潭深处九龙蟠。\n雨余芝朮香丹室，夜半风云绕石坛。\n富贵由来天有命，何劳清梦到邯郸。",
        "dynasty": "宋",
        "collection_info": null
    },
    {
        "uuid": "1ce4c6fc1dcd23aed103dd46188f60b4",
        "title": "题九仙宫",
        "author": "李德馨",
        "content": "倚天峭壁屹崔巍，触石飞湍怒震雷。\n一镜澄清涵宇宙，四围空翠映楼台。\n炼丹道士老无寐，跨鲤仙人去不来。\n扫却平生尘土梦，此身便是小蓬莱。",
        "dynasty": "宋",
        "collection_info": null
    },
    {
        "uuid": "b040ab6b498fe6218784bcc1ee8e349d",
        "title": "行部仙游",
        "author": "陈效",
        "content": "碧山如画豁吟眸，信是神仙此地游。\n九鲤有人争乞梦，一麾无事独登楼。\n田中水白秧初雨，陇上云黄麦已秋。\n民困祇今苏息否，我来端不为花谋。",
        "dynasty": "宋",
        "collection_info": null
    },
    {
        "uuid": "fcca15340861b3ffa5215415a67b6eac",
        "title": "蕉溪温泉",
        "author": "颜克宗",
        "content": "阴阳炭兮天地炉，融液好景人间无。\n木酸火炎两不用，清流自沸跳明珠。\n何当扬波激沧溟，大块不许氛翳生。\n何当翻波湔酷吏，群黎坐使心眼明。\n尧舜君民均一视，匹夫匹妇皆使被。\n洗除烦苛不择地，奚止一泓而已矣。",
        "dynasty": "宋",
        "collection_info": null
    },
    {
        "uuid": "eec7bf412cf87de34ce47cdfc81d7159",
        "title": "康仙祠",
        "author": "释宝玄",
        "content": "南望青山十里赊，五云深处问琵琶。\n从知天子封侯庙，原是神仙卖药家。",
        "dynasty": "宋",
        "collection_info": null
    },
    {
        "uuid": "947284a2d6f05bcbe2470446a02c3412",
        "title": "题崇明寺",
        "author": "鲁千之",
        "content": "心情稍觉难如旧，胜迹依然日月新。\n鹤怨猿惊嗟往事，再来山色似迎人。",
        "dynasty": "宋",
        "collection_info": null
    },
    {
        "uuid": "45a85e6fa10463536f81accb3eada595",
        "title": "黄龙洞",
        "author": "谢图南",
        "content": "山水盘桓天地中，几多异事出仙宫。\n玉龙嘶断黄龙现，剑气曾凌上大空。",
        "dynasty": "宋",
        "collection_info": null
    },
    {
        "uuid": "046b47b321a3196ee430635e5c2fcd90",
        "title": "题明皇",
        "author": "徐秋云",
        "content": "太平风月属三郎，羯鼓声高思转长。\n天子锦缠娱虢国，贵妃音律教宁王。\n人归巫峡山容在，花落温泉水更香。\n谁信蓬莱青鸟使，回来无语怨渔阳。",
        "dynasty": "宋",
        "collection_info": null
    },
    {
        "uuid": "1b484ab4aba70218dfc3b22f620cb889",
        "title": "恩德寺",
        "author": "朴通",
        "content": "平昔常闻风水洞，重山复水去无穷。\n因缘偶入云泉路，林下先闻接客钟。",
        "dynasty": "宋",
        "collection_info": null
    },
    {
        "uuid": "def607530a2226b3d7208235ffee9365",
        "title": "宁国院",
        "author": "乌允卿",
        "content": "精舍萧然绝世尘，登临渐觉爽精神。\n庭连翠岛松篁暗，沼接清流瀑布新。\n高洁白云长作侣，幽閒明月每为亲。\n开窗更有消烦景，猿鹤无机解伴人。",
        "dynasty": "宋",
        "collection_info": null
    },
    {
        "uuid": "c95342c4d60372e1e047e297445946d7",
        "title": "东鹜山石洞",
        "author": "刘浚",
        "content": "满山云雨蛟龙走，万壑风烟虎豹通。\n岩窦石泉流出冷，草庵禅影坐来空。",
        "dynasty": "宋",
        "collection_info": null
    },
    {
        "uuid": "493c6a8c8e82d0299f079b1be5e4966d",
        "title": "墨",
        "author": "邓熛",
        "content": "一寸龙香一寸金，仙家传药不传心。\n得来莫作寻常看，千载文光翰苑林。",
        "dynasty": "宋",
        "collection_info": null
    },
    {
        "uuid": "20691fc3847262a35487879199be4773",
        "title": "题玉翠楼",
        "author": "吴虎",
        "content": "玉楼高倚汉昌城，处士閒居不可名。\n天际山青疑泰岱，云边木落见长庚。\n开帘晓挹晴光满，策杖秋吟爽气迎。\n我欲巢云向西竺，何时风月话三生。",
        "dynasty": "宋",
        "collection_info": null
    },
    {
        "uuid": "821788407c5e102cbf2c98a5bbe8ce0a",
        "title": "自吟",
        "author": "徐钓者",
        "content": "曾见秦王架石桥，海仙忙迫涨惊潮。\n蓬莱隔海虽难到，直好三清却不遥。",
        "dynasty": "宋",
        "collection_info": null
    },
    {
        "uuid": "45015b9a12dc0b21bf38de0875a1e077",
        "title": "龙岩山",
        "author": "石泳坚",
        "content": "茫茫天地老洪崖，太朴何年此凿开。\n一派灵源流不尽，教人疑是九天来。",
        "dynasty": "宋",
        "collection_info": null
    },
    {
        "uuid": "0ef10d4e275b494b4f60ee3cd02e05ef",
        "title": "龙隠洞",
        "author": "林谷",
        "content": "峥嵘头角隠何年，直露灵光在此间。\n天下苍生方引领，好施膏雨润人寰。",
        "dynasty": "宋",
        "collection_info": null
    },
    {
        "uuid": "784c2b58de0dc04ba59e3422f9af3fe0",
        "title": "湘山寺",
        "author": "郝显",
        "content": "偃蹇苍松锁翠岩，邦人云是古湘山。\n寺穿石磴高低处，塔耸云烟吞吐间。\n物外岂知尘世事，箇中只许老僧閒。\n我来策杖登临罢，落日归鸦自往还。",
        "dynasty": "宋",
        "collection_info": null
    },
    {
        "uuid": "d0bf0c36f458d801b9903730dc359092",
        "title": "周公亭留题",
        "author": "无名氏",
        "content": "人言周公来结宇，不知建立何年中。\n撰词仍是谪御史，残缺欲读嗟难通。",
        "dynasty": "宋",
        "collection_info": null
    },
    {
        "uuid": "8d71f534b2ae634abfca5db55947d73f",
        "title": "题几",
        "author": "谷客",
        "content": "蓬岛三山在寸心，先生何事混凡尘。\n不因门外家人谨，还是无缘遇洞宾。",
        "dynasty": "宋",
        "collection_info": null
    },
    {
        "uuid": "287d2a50c8d61e2469dccf140f62ef95",
        "title": "吟",
        "author": "牧得清",
        "content": "完得一局棋，除此一袭衣。\n何去何来兮，白云共依稀。",
        "dynasty": "宋",
        "collection_info": null
    },
    {
        "uuid": "594db7b8ef6612f26abe6b409a6a5ad6",
        "title": "望太湖",
        "author": "苏頔",
        "content": "杳杳波涛阅古今，四边无际莫知深。\n润通晓月为清露，气入霜天作溟阴。\n笠泽鲈肥人脍玉，洞庭柑熟客分金。\n风烟触目相招隠，聊为停桡一楚吟。",
        "dynasty": "宋",
        "collection_info": null
    },
    {
        "uuid": "a5147f78e5ee0f68bbeef0f305f84891",
        "title": "题荆溪图",
        "author": "张监",
        "content": "斩蛟桥北玉枢府，高树连云第一家。\n欲向新图问何处，客窗风雨对梨花。",
        "dynasty": "宋",
        "collection_info": null
    },
    {
        "uuid": "a985ad6f2d868f12795b3f2069311c9d",
        "title": "题宜兴迎华驿",
        "author": "无名氏",
        "content": "家问不来秋夜长，白鸥眠处倚牙樯。\n风摇湖水动山影，天压陇云低雁行。\n菊老过时犹嚼蕊，鱼逃无水尚鸣榔。\n洗兵马诏何时下，免遣农夫坐女墙。",
        "dynasty": "宋",
        "collection_info": null
    },
    {
        "uuid": "9086c14b51924b854bba225d60720f78",
        "title": "𠙶山晓云歌",
        "author": "袁正",
        "content": "大坤湿气蒸嵷巃，油然勃然连苍穹。\n曙窗注望东𠙶峰，须臾不见青芙蓉。\n初疑博山喷出紫烟缕，又疑蜃精海底推起龙王宫。\n东西模糊总一色，上下变幻知几重。\n既非芒砀山中隠刘季，又非阳台神女遥相通。\n养文玄豹隠丹壑，失巢老鹤迷青松。\n忽见千株万株老枯桧，化作千丈万丈苍精龙。\n断崖滴翠时洒洒，落花细雨春蒙蒙。\n金乌欲上海水赤，神光荡射生青红。\n狂飈捲地忽吹散，依然绣出金屏风。\n奇奇怪怪渺无际，且将浩兴收拾填心胸。",
        "dynasty": "宋",
        "collection_info": null
    },
    {
        "uuid": "19009846fbdd3219765bafc7596cba86",
        "title": "贞义女祠",
        "author": "蒋时中",
        "content": "幼年曾读贞女碑，坐想濑水清涟漪。\n试来江东弔李白，瓣香敬谒贞女祠。\n平生不数子胥子，鞭平进诸何至此。\n有金投濑竟何为，当时岂为将军死。",
        "dynasty": "宋",
        "collection_info": null
    },
    {
        "uuid": "2867b9acf45dcb57fe43b37d81d55d01",
        "title": "黄山观",
        "author": "蒋时中",
        "content": "黄鹤山中黄鹤观，黄鹤仙人此修炼。\n功成羽化归丹丘，环佩珊珊度遥汉。\n昔闻有鸟名令威，去家千年今来归。\n仙人一去不復返，长松落雪秋霏霏。",
        "dynasty": "宋",
        "collection_info": null
    },
    {
        "uuid": "4c96502c198d978e620b1939f5a02869",
        "title": "云湖山",
        "author": "任安",
        "content": "云中丹井出天然，白石当年煮尚坚。\n洗耳不留尘世事，松阴高居伴神仙。",
        "dynasty": "宋",
        "collection_info": null
    },
    {
        "uuid": "43ead20cd2d0bb897eeec87b19ddae49",
        "title": "妙相寺方丈",
        "author": "徐锐",
        "content": "脚力无穷为好山，直须勾引到禅关。\n柳堤雪后摇金缕，竹径风前弄翠环。\n宦业始知红叶落，清游终羡白云闲。\n此来不见文殊面，多谢岩花慰我颜。",
        "dynasty": "宋",
        "collection_info": null
    },
    {
        "uuid": "01e64e51bb529cabf3221d170d37eaba",
        "title": "次太白水西韵",
        "author": "陈柄",
        "content": "泾巘翠插天，泾溪清绕郭。\n峦环松竹裏，崖磴自楼阁。\n是时秋阳骄，三日此栖泊。\n晓色林端来，晴云岩际落。\n飞梯接绝壁，画柱裹枯箨。\n谁拂梁间尘，谪仙久不作。\n予生捉月姿，方寸颇明廓。\n思君骑鲸鱼，赴我千金诺。",
        "dynasty": "宋",
        "collection_info": null
    },
    {
        "uuid": "398a04b4dd15f348662e44bfc032b507",
        "title": "句",
        "author": "哀谦",
        "content": "时人不识田园乐，只羡相如驷马归。",
        "dynasty": "宋",
        "collection_info": null
    },
    {
        "uuid": "1a823cc62e4c1db21e40f02f4d12745e",
        "title": "磨崖颂",
        "author": "吴杭",
        "content": "周雅久不復，楚骚方独鸣。\n溪蛙弄气态，污我潇湘清。\n二公好奇古，大笔时纵横。\n磨崖勒唐颂，字字飞琼英。\n云烟借体势，水石生光精。\n浯溪在僻地，自是闻正声。\n名传播夷夏，孰贵燕然铭。\n絃歌入商鲁，永与神仙听。\n江流不可竭，此文如日星。",
        "dynasty": "宋",
        "collection_info": null
    },
    {
        "uuid": "b54e4e19ed607b9188bcf78469dc3d77",
        "title": "题澹岩",
        "author": "朱正一",
        "content": "秦曾羽客驻真跧，唐有禅翁嗣结缘。\n石窦宏深开洞府，天门明显逗风烟。\n香山耸迹停危壁，怪木盘根长绝巅。\n千古灵踪谁可问，踟蹰瞻想不知还。",
        "dynasty": "宋",
        "collection_info": null
    },
    {
        "uuid": "3380a0d3d1f7e1664387059c2dd49e85",
        "title": "寄吕伯佑",
        "author": "周锡",
        "content": "龙门居士隠江滨，老去风流乐事真。\n觞咏又临三月暮，李桃初种一溪春。\n眼中信我无余子，名下如君有几人。\n淯溪不尽东流水，两字平安託锦鳞。",
        "dynasty": "宋",
        "collection_info": null
    },
    {
        "uuid": "f83a931a8940c3022b816d925e45af9e",
        "title": "采莲曲",
        "author": "俞君宣",
        "content": "小姨学采莲，两腕白于雪。\n花色妬缃裙，瓣瓣红如血。\n西邻小姑亦采莲，隔岸徒闻语笑喧。\n从来不相识，相呼好并船。\n停桡花下勤把手，他年何处投箕帚。\n苦乐参差不可言，此日花开得来否。\n难割藕丝肠，怕逢游冶郎。\n归去风吹小簟凉，时闻花外香。",
        "dynasty": "宋",
        "collection_info": null
    },
    {
        "uuid": "b3be82d024c78d595940a21ef16b0114",
        "title": "登翠微亭  其一",
        "author": "余迪",
        "content": "数年乐此宦池城，每爱湖光分外清。\n远浦落霞秋水阔，乱山斜日碧云横。\n牧吹牛背归林晚，渔唱舟中对月明。\n同览翠微重弔古，谩将诗酒逐交情。",
        "dynasty": "宋",
        "collection_info": null
    },
    {
        "uuid": "baf8bf7c2f451aa2f5ed6314e0fbbfc9",
        "title": "登翠微亭  其二",
        "author": "余迪",
        "content": "池阳胜迹翠微峰，今古才人咏不穷。\n僧寺宛如仙仗裏，人家俨若画图中。\n迎风杨柳依依绿，带雨桃花淡淡红。\n沉醉不知归去晚，匆匆回首月升东。",
        "dynasty": "宋",
        "collection_info": null
    },
    {
        "uuid": "eedb15061928b332129c852ccab15042",
        "title": "白鹤梁观石鱼",
        "author": "高应干",
        "content": "访胜及春游，双鱼古石留。\n能观时显晦，不逐浪沉浮。\n守介难投饵，呈祥类跃舟。\n胥归霖雨望，千载砥中流。",
        "dynasty": "宋",
        "collection_info": null
    },
    {
        "uuid": "14a390ad619e7da4e26bd644cb70e659",
        "title": "题涪州石鱼",
        "author": "杨郡守",
        "content": "邀客西津上，观鱼出水初。\n长江多巨石，此地近仙居。\n所记皆名笔，为祥旧□书。\n丰年知有验，遗秉利将舒。\n戏草春波静，双鳞乐意徐。\n不才叨郡寄，燕喜愧萧疏。",
        "dynasty": "宋",
        "collection_info": null
    },
    {
        "uuid": "cc9b203dec1400f6a7f39af8a53d399b",
        "title": "题九龙岩",
        "author": "李得之",
        "content": "霭霭云□烂，岑岑洞穴幽。\n黄衣无□士，陈迹□千秋。\n本为征途憩，还因爽气留。\n尘缘吾未断，归路晚飕飗。",
        "dynasty": "宋",
        "collection_info": null
    },
    {
        "uuid": "17f71dcd158aef1fbbe3baa5f4c6e085",
        "title": "留题九龙岩",
        "author": "陈某",
        "content": "里俗相传有九龙，昔年栖隠此岩中。\n烟霄一去□□隔，石户双开旧径通。\n月影日光东北近，泉声山色古今同。\n何当便脱卑凡累，来伴僧闲论苦空。",
        "dynasty": "宋",
        "collection_info": null
    },
    {
        "uuid": "c6373c93e0cbea2bd071d6e371a0b9dd",
        "title": "寄子",
        "author": "章某",
        "content": "九十衰翁七十儿，此时那可两分离。\n客乡已是三年别，人世应无百岁期。\n春雁北飞频送目，夕阳西下几颦眉。\n何如及早成归计，莫待山榴开满枝。",
        "dynasty": "宋",
        "collection_info": null
    },
    {
        "uuid": "a60418d38690082f1c74b420491b2046",
        "title": "咏古树",
        "author": "无名氏",
        "content": "四围乔木尽儿孙，曾见吴宫几度春。\n若使当年成大厦，也应随例作灰尘。",
        "dynasty": "宋",
        "collection_info": null
    },
    {
        "uuid": "43d6085cf0935aaee03427c4a727026e",
        "title": "寄家书",
        "author": "无名氏",
        "content": "南轩北牖又东扉，取次园林待我归。\n当路莫栽荆棘草，他年免挂子孙衣。",
        "dynasty": "宋",
        "collection_info": null
    },
    {
        "uuid": "814bf6872bbdecb4635846daef5db58d",
        "title": "留题宣圣庙石壁",
        "author": "张绅",
        "content": "前枕清流后倚山，殿堂高创白云间。\n幸因供职频经此，及过三年鬓渐班。",
        "dynasty": "宋",
        "collection_info": null
    },
    {
        "uuid": "f0baf9324c7d2e874413359361fc2fa8",
        "title": "句",
        "author": "李伯先",
        "content": "一门萃忠孝，竹帛写家声。",
        "dynasty": "宋",
        "collection_info": null
    },
    {
        "uuid": "14a6ea93347442200c60e1f0f898a891",
        "title": "堆婆石",
        "author": "许仕叔",
        "content": "撑空迭石何嵯峨，世传其名曰堆婆。\n乃在淛岭之巅，吴山之阿。\n我来于此少憩息，借问父老元如何。\n父老为言五代时，有婆姓方氏结茅岭巅两鬓皤。\n为念往来渴，均施汤水无偏颇。\n行人以此尽感激，婆言吾亦期无他。\n早晚吾骨只堆此，愿将一石堆吾坡。\n尔来迄今四百载，行人堆石不少差。\n我亦拾石堆其冢，既行且叹復逶迤。\n今冢之高过百尺，堆石亦已岂虚过。\n乃知一饮一滴水，恩至久远不可磨。\n古人一饮在必报，如此传说夫岂讹。\n吁嗟俗世人，乃道无恩波。\n反恩以为雠，此语愚已多。\n我适来此秋向晚，满屦霜叶仍吟哦。\n因笔记此堆婆石，慷慨为赋堆婆歌。",
        "dynasty": "宋",
        "collection_info": null
    },
    {
        "uuid": "c7300ab4e850bb278408cde17215797a",
        "title": "汉严将军庙",
        "author": "闻肇瑝",
        "content": "汉史标名氏，宕梁存慕丘。\n非惟能抗节，更独抱先忧。\n全蜀悲衔璧，孤身欲断头。\n湍奔砥柱屹，果硕剥阳留。\n片语消威猛，三军尽辑柔。\n词严偏蔼若，气正一何遒。\n庙貌旒垂冕，祀将春復秋。\n我来虔展拜，匪敢谓遨游。",
        "dynasty": "宋",
        "collection_info": null
    },
    {
        "uuid": "e5936357ef2f2f927a21b1a46413b837",
        "title": "武侯祠",
        "author": "张瓒",
        "content": "帝城谁送应商金，故垒萧萧岁月深。\n山势北来连鸟道，水声东去作龙吟。\n西风老树惟寒鹊，落日荒郊只暮砧。\n不有少陵诗句在，草堂何处共追寻。",
        "dynasty": "宋",
        "collection_info": null
    },
    {
        "uuid": "710214fbc2f8e74b3f25cd35763d627e",
        "title": "游南山赋五十六言呈书记郎中教授大着",
        "author": "马某",
        "content": "暇时结客小舂容，路值重岩紫翠峰。\n云阁翚飞翼鸾凤，石柟盘屈老虬龙。\n林扉雨过便秋菊，山寺风清度晚钟。\n快展眉头须剧饮，天开霁色不妨农。",
        "dynasty": "宋",
        "collection_info": null
    },
    {
        "uuid": "1e0af90a5abd21742c009ed74acb2e54",
        "title": "怀古",
        "author": "□庭倚",
        "content": "宦海漂浮若转蓬，唯余访古意无穷。\n曾观老柏怀诸葛，今对古柟思郑公。\n遗憾已随流水远，英名仍伴故山雄。\n后来碌碌空千辈，谁许登临继此风。",
        "dynasty": "宋",
        "collection_info": null
    },
    {
        "uuid": "9bbe8a748a0945ced428dfecb01d7503",
        "title": "次庭倚怀古韵",
        "author": "□公才",
        "content": "一本修柟出万蓬，挺生绵邈尚谁穷。\n胡为壮烈思严老，雅爱甘棠学召公。\n怀德自应存芘荫，企贤那不念英雄。\n要知遗躅传无尽，时听龛岩度远风。",
        "dynasty": "宋",
        "collection_info": null
    },
    {
        "uuid": "d0224e61140c687fdd6295a1803dae81",
        "title": "和郭使君韵",
        "author": "无名氏",
        "content": "郭侯凛凛气横秋，管领江山作胜游。\n痛饮不知乌景坠，清歌更觉鸟声幽。\n诵君崖畔神仙句，淡我胸中浩荡愁。\n万里相逢更相失，他年卜筑共归休。",
        "dynasty": "宋",
        "collection_info": null
    },
    {
        "uuid": "0747903f5fb9eafa5432a880124561c0",
        "title": "新月",
        "author": "黄蛾",
        "content": "初出如弓未上弦，分明挂在碧云边。\n时人莫道蛾眉小，十五团圆照满天。",
        "dynasty": "宋",
        "collection_info": null
    },
    {
        "uuid": "e548d3a8a1c5d20023ad6286db4382db",
        "title": "题三洞",
        "author": "张大直",
        "content": "雨过熏风吹面凉，芒鞋终日水云乡。\n可怜尘绪萦人久，頼有仙源引兴长。\n山鸟无心时自语，林花有意解留香。\n村醪不惜杖头费，渴似虹霓饮练光。",
        "dynasty": "宋",
        "collection_info": null
    },
    {
        "uuid": "3f1d29b1129dd3c6d5913179337dcbb8",
        "title": "题庆云东洞",
        "author": "张大直",
        "content": "箇中别是一干坤，蔼蔼祥云拥洞门。\n天柱遥知锁金阙，绛桥仍想接昆崙。\n仙人幻出珊瑚木，玉女妆成锦绣墩。\n石室霜台更奇绝，桃源从此不须论。",
        "dynasty": "宋",
        "collection_info": null
    },
    {
        "uuid": "b0abbc14e36ec3e30858b8788fc6617f",
        "title": "题莲华西洞  其一",
        "author": "张大直",
        "content": "先生自是大罗仙，一去尘寰不记年。\n道室只今丹竈在，石窗依旧碧萝缠。\n空来莲洞闻仙乐，那得桃源驾铁船。\n欲觅当年天井路，云蒸雾罩水潺湲。",
        "dynasty": "宋",
        "collection_info": null
    },
    {
        "uuid": "a10fe9132155378351e3ebcb5f4dfea1",
        "title": "题莲华西洞  其二",
        "author": "张大直",
        "content": "岩洞嵌空路险巘，神仙窟宅故应奇。\n涌云巧作莲幢仰，滴乳翻成石笋垂。\n琼树千年生异果，玉田四季产灵芝。\n真人隠壁君休问，驾鹤骖鸾自有时。",
        "dynasty": "宋",
        "collection_info": null
    },
    {
        "uuid": "87eb2a489f59036d1dace0bbd16c5c34",
        "title": "题含虚南洞",
        "author": "张大直",
        "content": "云岭嵯峨挂夕阳，含虚南洞更徜徉。\n书堂犹觉宝熏在，石铫微闻仙茗香。\n遥想钓鱼台上客，飘然驾鹤白云乡。\n洪崖有路通仙岛，当日无人报始皇。",
        "dynasty": "宋",
        "collection_info": null
    },
    {
        "uuid": "f120d507dff4ce5e17d99248caed12f2",
        "title": "拜婺源文公祠",
        "author": "李奎",
        "content": "天肇文明赞治平，万年宗主頼先生。\n经穷六籍开来学，道继诸儒集大成。\n祠枕星源青嶂合，亭临虹井綵云横。\n乘骢远谒逢秋祀，瞻拜偏兴景仰情。",
        "dynasty": "宋",
        "collection_info": null
    },
    {
        "uuid": "7ff0b767297d86d295ea33c28928af61",
        "title": "登楼吟",
        "author": "潘初",
        "content": "朝向蓬莱游，暮归蕊珠宿。\n偶然折断玉龙腰，降下凡间三十六。",
        "dynasty": "宋",
        "collection_info": null
    },
    {
        "uuid": "a8de179d4d83765ab6c5d348fae5bff3",
        "title": "句",
        "author": "陈雄飞",
        "content": "处顺心恒逸，无求道乃高。",
        "dynasty": "宋",
        "collection_info": null
    },
    {
        "uuid": "7abe4a59c1d3941388c7e3cc231fbada",
        "title": "游灵岩",
        "author": "张昌祖",
        "content": "深壑敞禅扉，独魁天下奇。\n烟云藏不尽，花木秀无时。\n谁谓神仙去，我疑蛟垒移。\n沉吟玷佳景，有句不成诗。",
        "dynasty": "宋",
        "collection_info": null
    },
    {
        "uuid": "d258db2d056e734580b09f6eaf722d65",
        "title": "中秋",
        "author": "龙辅",
        "content": "寂寂中秋夜，含情出玉闺。\n河长看雁远，月皎觉云低。",
        "dynasty": "宋",
        "collection_info": null
    },
    {
        "uuid": "a8cfccf93d9eabb09591f90d8170e3a9",
        "title": "暮闺",
        "author": "龙辅",
        "content": "暮闺翘首觉愁添，凿壁书生隔翠烟。\n独向嫦娥再三拜，殷勤为我到郎边。",
        "dynasty": "宋",
        "collection_info": null
    },
    {
        "uuid": "225c9c469bc734ba23dd427f02010c5e",
        "title": "镜",
        "author": "龙辅",
        "content": "徐淑古铜镜，背多青绿花。\n收藏敢轻慢，曾得照秦嘉。",
        "dynasty": "宋",
        "collection_info": null
    },
    {
        "uuid": "34484ac89b6bea25af79bc37f63a1feb",
        "title": "戏示女伴",
        "author": "龙辅",
        "content": "谁道孤眠苦，孤眠却自强。\n请看隔宿髻，常是不劳妆。",
        "dynasty": "宋",
        "collection_info": null
    },
    {
        "uuid": "10f650eec29f82d43098bde62c1d186d",
        "title": "偶成",
        "author": "龙辅",
        "content": "绣窗同刺绣，女伴喜天晴。\n剪刀当日暖，妆镜隠霜明。",
        "dynasty": "宋",
        "collection_info": null
    },
    {
        "uuid": "e7fd37bd05ecbf363a94ac41d0e666cf",
        "title": "晓景",
        "author": "龙辅",
        "content": "春日映朝霞，新妆出绛纱。\n开帘惊宿鸟，倚树落危花。",
        "dynasty": "宋",
        "collection_info": null
    },
    {
        "uuid": "2a73f6aa4815e799e98bd205f70449a4",
        "title": "答外",
        "author": "龙辅",
        "content": "金徽只自秘，玉匣不曾开。\n梅花难独弄，袖手待郎来。",
        "dynasty": "宋",
        "collection_info": null
    },
    {
        "uuid": "9b31637e53575a13552ebb8f3c9490ce",
        "title": "送外",
        "author": "龙辅",
        "content": "榜人㰕舟待，催饭送郎行。\n独谙郎食性，厨下自调羹。",
        "dynasty": "宋",
        "collection_info": null
    },
    {
        "uuid": "508c25242f58d0dc01beab3d38f30b26",
        "title": "夏闺",
        "author": "龙辅",
        "content": "日斜未理妆，昼长人易倦。\n迴扑砚上蝇，墨花溅团扇。",
        "dynasty": "宋",
        "collection_info": null
    },
    {
        "uuid": "6500fa0041b0ca2ae8f87eb946fae94e",
        "title": "莲子寄外",
        "author": "龙辅",
        "content": "莲房新摘袖中携，剖寄青青子数枚。\n若识心头最清净，莫嫌根脚本污泥。",
        "dynasty": "宋",
        "collection_info": null
    },
    {
        "uuid": "6ee7b454da566d3e754e42947a131f81",
        "title": "莲子诗比成自觉丑甚戏题此作以解发君一笑耳",
        "author": "龙辅",
        "content": "书罢题钟字，要君知妾心。\n虽然非白雪，却是重黄金。",
        "dynasty": "宋",
        "collection_info": null
    },
    {
        "uuid": "936985c6c79767a5d0560cea266c19f0",
        "title": "纪梦",
        "author": "龙辅",
        "content": "梦中握手说离愁，梦觉欢娱忽已休。\n安得人生真似梦，华胥蝴蝶共悠悠。",
        "dynasty": "宋",
        "collection_info": null
    },
    {
        "uuid": "d0e488c2a8918229256527610de5b869",
        "title": "寄外",
        "author": "龙辅",
        "content": "面约随时改，离情睹物含。\n君风愁少女，妾卉最宜男。",
        "dynasty": "宋",
        "collection_info": null
    },
    {
        "uuid": "3f488ee658b6aa7e722a5a4319b0b6f6",
        "title": "书怀",
        "author": "龙辅",
        "content": "藁砧不可期，莲子空相託。\n欲寄一封书，惟愁被姑觉。",
        "dynasty": "宋",
        "collection_info": null
    },
    {
        "uuid": "77ea1c8e03b7d7327956818603b570a2",
        "title": "题书斋",
        "author": "龙辅",
        "content": "深闺渐老大，始学谢娘诗。\n描笔题成句，良人事作师。\n白头惭卓女，团扇愧班姬。\n岂敢传千载，聊将遣一时。",
        "dynasty": "宋",
        "collection_info": null
    },
    {
        "uuid": "d483df54d31bb1f874018b2d0fa070cd",
        "title": "冬晓",
        "author": "龙辅",
        "content": "积雨带晴雾，闺中事可夸。\n曙窗留镜月，寒髻集钗花。",
        "dynasty": "宋",
        "collection_info": null
    },
    {
        "uuid": "a4628c79594bd21b8b283f245c2f8c47",
        "title": "春日  其一",
        "author": "龙辅",
        "content": "风吹花香熏洞房，白日照镜光射梁。\n后园草暖双蝶晒，堂前尘落对燕翔。",
        "dynasty": "宋",
        "collection_info": null
    },
    {
        "uuid": "fe8baef759f65d0bcc416de28d98f08f",
        "title": "春日  其二",
        "author": "龙辅",
        "content": "春服初裁绮，寒衣始卸绒。\n花宿全慵蝶，林摇半暖风。",
        "dynasty": "宋",
        "collection_info": null
    },
    {
        "uuid": "f6c2b87a494c117dc4e964b083c8f998",
        "title": "春日  其三",
        "author": "龙辅",
        "content": "侵阶草逾碧，明窗日渐迟。\n携针听语鸟，牵断绣床丝。",
        "dynasty": "宋",
        "collection_info": null
    },
    {
        "uuid": "0c0e37e7a8f75c414db6dc20d4042389",
        "title": "偶成",
        "author": "龙辅",
        "content": "阶下莓苔烂熳，墙边竹色萧疏。\n彩凤绣来有恨，疏鸿读外无书。",
        "dynasty": "宋",
        "collection_info": null
    },
    {
        "uuid": "1cbeb421129c1a8aca5ca0814aa14f47",
        "title": "春日写怀",
        "author": "龙辅",
        "content": "暖气逼房楹，开帘多鸟声。\n竹春思笋嫩，地日识泥晴。",
        "dynasty": "宋",
        "collection_info": null
    },
    {
        "uuid": "a54941dac94cadc75dce07a64499bbd4",
        "title": "睡起",
        "author": "龙辅",
        "content": "下帏恣午睡，怪杀鸟相呼。\n起来慵刺绣，窗下理菖蒲。",
        "dynasty": "宋",
        "collection_info": null
    },
    {
        "uuid": "8aa1fd9169682a5648d5f0f16597da33",
        "title": "送外",
        "author": "龙辅",
        "content": "绿柳千条映远空，郎君欲别思忡忡。\n愿得化为江上水，与郎直到赤门东。",
        "dynasty": "宋",
        "collection_info": null
    },
    {
        "uuid": "5c5409e00cf168e253befa3cb9f54bc0",
        "title": "寄外用前韵",
        "author": "龙辅",
        "content": "未得相携约尚空，小笺一见一忡忡。\n妾意原非渌江水，无端只向画桥东。",
        "dynasty": "宋",
        "collection_info": null
    },
    {
        "uuid": "8985d35464d24f72bcc525e59b17c0a8",
        "title": "写怀",
        "author": "龙辅",
        "content": "初听鶑声又燕声，年华不待使人惊。\n桂花开遍门还掩，风自清时月自明。",
        "dynasty": "宋",
        "collection_info": null
    },
    {
        "uuid": "e2c6cd161b44936ce5495ef8e3b28468",
        "title": "寄怀  其一",
        "author": "龙辅",
        "content": "莫怪书频断，难传恨万端。\n虽承结髪爱，难作比肩看。\n泪续笺恒湿，思长笔屡干。\n临封沾臂血，使识寸心丹。",
        "dynasty": "宋",
        "collection_info": null
    },
    {
        "uuid": "8f2aef12ef9a8df7d2f73171af6be988",
        "title": "寄怀  其二",
        "author": "龙辅",
        "content": "何处最难禁，思君直至今。\n双鱼浮水面，对鸟下庭心。",
        "dynasty": "宋",
        "collection_info": null
    },
    {
        "uuid": "9b93fbbb554e261f7f96294b4e49dfca",
        "title": "恨",
        "author": "龙辅",
        "content": "背人解素袜，裂断寄郎边。\n须知销玉骨，无兴步金莲。",
        "dynasty": "宋",
        "collection_info": null
    },
    {
        "uuid": "c4ef9fda03fc6c480f2af30a43a8131c",
        "title": "答外",
        "author": "龙辅",
        "content": "君信问平安，闺中差可欢。\n竹佳连露倚，云好下阶看。",
        "dynasty": "宋",
        "collection_info": null
    },
    {
        "uuid": "c124e20139ebc3d0e895099971db4c5d",
        "title": "制履寄外",
        "author": "龙辅",
        "content": "何物寄殷勤，宫鞋绿锦文。\n为郎承素足，指日踏青云。",
        "dynasty": "宋",
        "collection_info": null
    },
    {
        "uuid": "104df17f14b220dd53a52b8091c907cc",
        "title": "冬至",
        "author": "龙辅",
        "content": "冬至宵虽短，孤眠恨自长。\n枕单寒入梦，窗破月窥床。",
        "dynasty": "宋",
        "collection_info": null
    },
    {
        "uuid": "bcd10c21783c600eba81a104134a7ffa",
        "title": "十一月初四日五鼓纪梦寄外",
        "author": "龙辅",
        "content": "昨夜有佳梦，驰书报与郎。\n隔门须是近，有臭必然香。",
        "dynasty": "宋",
        "collection_info": null
    },
    {
        "uuid": "edd837db8aea58971743377eab6df089",
        "title": "赠外",
        "author": "龙辅",
        "content": "远别当霜雪，留郎且过冬。\n只愁春色裏，离恨更重重。",
        "dynasty": "宋",
        "collection_info": null
    },
    {
        "uuid": "319d45dbe2b8ac8efed1833f69ce8e0e",
        "title": "偶成",
        "author": "龙辅",
        "content": "情弱抽思长，腕娇运笔拙。\n口诵恐易忘，笺书还自裂。",
        "dynasty": "宋",
        "collection_info": null
    },
    {
        "uuid": "3a4291fea22dca6e34cd74564a34b2d2",
        "title": "兰梅诗",
        "author": "龙辅",
        "content": "兰梅逐候舒，种此欲何如。\n兰叶堪崇佩，梅花好寄书。",
        "dynasty": "宋",
        "collection_info": null
    },
    {
        "uuid": "214c6d3103a61fc1b04eeb7181cf9a8f",
        "title": "答外",
        "author": "龙辅",
        "content": "郎书来问近何如，性癖如郎只似初。\n忍冷临风因爱雪，抱疴点烛为看书。",
        "dynasty": "宋",
        "collection_info": null
    },
    {
        "uuid": "bb2be1a2be7c1f90cf1052410b776b86",
        "title": "寄外读书处",
        "author": "龙辅",
        "content": "主人之室隔清洲，日日华笺空自酬。\n书似岘碑看即泪，人非萱草遇还愁。",
        "dynasty": "宋",
        "collection_info": null
    },
    {
        "uuid": "18fefdc2722800531d771290319eb9ba",
        "title": "山中寄外  其一",
        "author": "龙辅",
        "content": "泊舟古岸傍，松柏日已昫。\n本非同心期，空似西陵路。",
        "dynasty": "宋",
        "collection_info": null
    },
    {
        "uuid": "cf3f6e6cf047de3a514007f30f6230be",
        "title": "山中寄外  其二",
        "author": "龙辅",
        "content": "湖色开明镜，峦光列翠屏。\n双眉不忍画，羞对远山青。",
        "dynasty": "宋",
        "collection_info": null
    },
    {
        "uuid": "aa16ef906fd0d0e533406e8b2c5f4724",
        "title": "山中寄外  其三",
        "author": "龙辅",
        "content": "一到空山下，回看远俗尘。\n松枝堪作麈，无计赠情人。",
        "dynasty": "宋",
        "collection_info": null
    },
    {
        "uuid": "bd64956900f28ae5b9e1a2f813f3bcfd",
        "title": "山中寄外  其四",
        "author": "龙辅",
        "content": "若得共此栖，松菊长携手。\n岸上数株松，何须减五柳。",
        "dynasty": "宋",
        "collection_info": null
    },
    {
        "uuid": "5a71377b0262893a23c4937fed985a30",
        "title": "山中寄外  其五",
        "author": "龙辅",
        "content": "寄郎以山字，得无无解处。\n得郎一人来，便可成仙去。",
        "dynasty": "宋",
        "collection_info": null
    },
    {
        "uuid": "10f3550862931f13310fecc780f890bb",
        "title": "山中寄外  其六",
        "author": "龙辅",
        "content": "脚下绣宫鞋，殷勤为郎做。\n今日贪看山，凤头半已破。",
        "dynasty": "宋",
        "collection_info": null
    },
    {
        "uuid": "47c2b4cdc3c94403452db69b2a8307cb",
        "title": "山中寄外  其七",
        "author": "龙辅",
        "content": "跻攀不辞远，微汗湿红粉。\n万一有桃源，当期郎共隠。",
        "dynasty": "宋",
        "collection_info": null
    },
    {
        "uuid": "2c91339dd514c21efffd0939840374e9",
        "title": "山中寄外  其八",
        "author": "龙辅",
        "content": "山中白日暗，霏霏云雨动。\n信此非巫山，安能入郎梦。",
        "dynasty": "宋",
        "collection_info": null
    },
    {
        "uuid": "cbd33441c81ce37269fe8ea41d1caac7",
        "title": "山中寄外  其九",
        "author": "龙辅",
        "content": "妾在山中来，郎在溪头住。\n郎若泛舟寻，莫误桃源路。",
        "dynasty": "宋",
        "collection_info": null
    },
    {
        "uuid": "fd6f01a27e050f66c7ec4a793e08f977",
        "title": "山中寄外  其一○",
        "author": "龙辅",
        "content": "闻郎今日来，日斜何不至。\n应知篙橹迟，羡杀云中翅。",
        "dynasty": "宋",
        "collection_info": null
    },
    {
        "uuid": "0a35a55ba00f5deda6c358e76eb4fc95",
        "title": "山中寄外  其一一",
        "author": "龙辅",
        "content": "利名何足事，山中乐未央。\n郎如学耕耨，奴便学蚕桑。",
        "dynasty": "宋",
        "collection_info": null
    },
    {
        "uuid": "a97954990486dc8a46e3ecb6450c2b37",
        "title": "山中寄外  其一二",
        "author": "龙辅",
        "content": "茅屋拥红炉，聊在山中宿。\n枉却几上灯，无书供夜读。",
        "dynasty": "宋",
        "collection_info": null
    },
    {
        "uuid": "84f7e5c7ddccc31b65f13643d3f1fd63",
        "title": "山中寄外  其一三",
        "author": "龙辅",
        "content": "娇儿渐聪慧，出语解人意。\n促奴须早归，恐爷书又至。",
        "dynasty": "宋",
        "collection_info": null
    },
    {
        "uuid": "d18506b3cdfa77d8d62abbbceee7a613",
        "title": "山中寄外  其一四",
        "author": "龙辅",
        "content": "寄郎三片玉，至今无报音。\n深山多古迹，不得共郎寻。",
        "dynasty": "宋",
        "collection_info": null
    },
    {
        "uuid": "f1f743dcf7b128c686a1fa51a993bfeb",
        "title": "山中寄外  其一五",
        "author": "龙辅",
        "content": "买舟不论价，但愿舟不迟。\n归时与郎面，不致效秋时。",
        "dynasty": "宋",
        "collection_info": null
    },
    {
        "uuid": "34d39585af880908b4b62bbcf327ca5e",
        "title": "送外  其一",
        "author": "龙辅",
        "content": "与君非一身，同户恒相忆。\n而况出门去，宁知南復北。",
        "dynasty": "宋",
        "collection_info": null
    },
    {
        "uuid": "8d746f60c9ec22e54526fd7bc6bc3f0b",
        "title": "送外  其二",
        "author": "龙辅",
        "content": "君言游宦向华京，不得临歧一送行。\n行行惟有杨花路，飞去飞来是妾情。",
        "dynasty": "宋",
        "collection_info": null
    },
    {
        "uuid": "5f48650f8d495cc37670c7bc1372df06",
        "title": "又为子夜歌",
        "author": "龙辅",
        "content": "明朝将解缆，叮嘱不曾离。\n文无识顷刻，不久便当归。",
        "dynasty": "宋",
        "collection_info": null
    },
    {
        "uuid": "31dfe3b2fbe939716823b414bd962f96",
        "title": "铁袈裟",
        "author": "李美",
        "content": "十载松关隔世尘，俯襟云石骨毛清。\n他时脱得浮名利，好作清凉境裏人。",
        "dynasty": "宋",
        "collection_info": null
    },
    {
        "uuid": "f49e4ab7075a1aa9b001214e7d2d4267",
        "title": "题谢康乐石门作",
        "author": "王征",
        "content": "吾闻永嘉守，□□□□心。\n胜迹若犹在，云涧清且深。\n绿萝自蒙密，白日易森沉。\n□□松篠□，石门□登临。\n碧潭映千丈，瀑布飞□□。\n秋雨□微□，暮烟生长林。\n□□□皇华，□□往来□。\n偶尔□吟笺，遗风尚□□。\n悠悠归路长，恋恋惜余芳。\n□动□水兴，兹焉安可忘。",
        "dynasty": "宋",
        "collection_info": null
    },
    {
        "uuid": "c33337c5cc1915732f99de92b5c7310f",
        "title": "题大像",
        "author": "王易简",
        "content": "□□未生时，先有此石岩。\n一从下生已，□□□□□。\n初发混沌窍，吐尽龙宫函。\n嗟□□□□，巍坐当空嵌。\n按足大地动，□□□魔芟。\n丹青架楼阁，仅免苔藓缄。\n上方见顶相，下方仰裙衫。\n谁如福智人，独脱神鬼监。\n龛灯集烟耀，天花坠云衔。\n我行岂不遥，迫此十口馋。\n叩门觅津梁，忽皋大力帆。\n善哉此方俗，不解走巫咸。\n仰佛何拳拳，盥佛何掺掺。\n灵石兆三生，神感浃至诚。\n我出唁佛语，谁能知圣凡。",
        "dynasty": "宋",
        "collection_info": null
    },
    {
        "uuid": "7f838f602e15c7a6a55bd3a3555ba0ed",
        "title": "延祥寺",
        "author": "孙直臣",
        "content": "雷雨随车上宝坊，僧夸山味最悠长。\n地灵终日无尘到，天净常时见海光。\n神雀羽毛多隠晦，卧龙头角本轩昂。\n石楼本是通仙路，十里香灯属梵王。",
        "dynasty": "宋",
        "collection_info": null
    },
    {
        "uuid": "d7a73b437819c940a9e620d5784ace9b",
        "title": "送歙砚与裴唐卿",
        "author": "史伯强",
        "content": "平生足迹遍九州，知子笔端回万牛。\n歙砚故持赠，夜光非暗投。\n兹实旧坑子坑尾，远胜洮州绿鸭头。\n清淑之德隠于石，珉中玉表非其俦。\n惨淡风漪生，葱茏云气浮。\n故人初赠我，千金未为酬。\n久磨土灰实砚耻，况拙辞章为砚羞。\n奇宝岂可穷士收，定为神夺鬼所偷，物得其託復何求。\n所以椟而致，贱子不敢留。\n摛藻可以丽春华，学书亦足森银鈎。\n百氏之学资芟修，六经之文资校雠。\n虽然吾不愿子以之属文如曹刘，吾不愿子以之奏赋如枚邹。\n愿子提携与之登瀛洲，献可替否近冕旒。\n力陈治安活国谋，以宽吾君宵旰忧。",
        "dynasty": "宋",
        "collection_info": null
    },
    {
        "uuid": "e59c58697c8d705cec3add376d821aa0",
        "title": "朱子庵",
        "author": "朱诰",
        "content": "落魄尘埃七十翁，平生梦想此山中。\n未应凡骨逢黄老，犹幸垂髫识莫公。\n泉涧泠泠皆佛法，竹符叶叶总神功。\n刀圭欲问吾仙祖，一洗尘劳万虑空。",
        "dynasty": "宋",
        "collection_info": null
    },
    {
        "uuid": "27e61ee6f5c8d8617ee1e417392c2d08",
        "title": "赠画士林尧卿",
        "author": "游彦举",
        "content": "古称名画顾丹青，遗迹远绍难其人。\n迩来忽皋林尧卿，绘像工夫殊绝伦。\n解后俾尔写吾形，妙处一笔夺天真。\n始知人杰间世生，何代无才充选抡。\n待需飞诏来枫宸，凌烟特命书勋臣。\n此时此意倍精神，宁復踆踆走路尘。",
        "dynasty": "宋",
        "collection_info": null
    },
    {
        "uuid": "a22c1260a89b11c11c2d50652321ebe5",
        "title": "寿胡运使",
        "author": "刘阆风",
        "content": "青原连峰鬰嵯峨，中产瑞石如金螺。\n清淑之气孕秀多，蜿蟺旁礴无偏颇。\n间世人杰文星罗，六一鸣道继雄轲。\n忠简名节森聱牙，乃孙所学能传家。\n天孙为织云锦窠，五凤装楼龙作梭。\n吐词摛藻正而葩，纬国经邦真土苴。\n暂屈计台烦抚摩，飞刍輓粟汉萧何。\n专城治郡政不苛，分医散药起札瘥。\n幻出东湖十里荷，百花蔽亏万柳遮。\n民不知劳在咄嗟，涂歌里咏自吟哦，坐致金穰玉烛和。\n登城万宝丰百嘉，黍稷稻粱菽禾麻。\n维时秋律灰吹葭，玉宇凉生雨乍过。\n银河夜静风无波，祥烟瑞霭纷交加。\n只说牛女此会佳，谁知神仙降云车。\n中驱下扶走乘戈，玉妃拥卫不撝呵。\n童女十二颜如花，乘鸾吹箫静无譁。\n弹璈戛玉献琵琶，琴奏双成瑟女娲。\n仙掌金茎吸露华，西凉蒲萄胜流霞。\n桃实如蟠枣如瓜，祝公千百算增遐。\n公持玉节镇龙沙，我领辕门吉水涯。\n一水东西骋望赊，安得共泛张骞槎。\n秋风阊阖鸣玉珂，公归调鼎我盐醝，持衡不致斤两差。\n诗寄柏梁愧猗那，因词见意倘可歌。",
        "dynasty": "宋",
        "collection_info": null
    },
    {
        "uuid": "6917f067e9dde4e0f6dbf2a8d7c0d7b6",
        "title": "紫姑仙为诗索和因用其韵赠范法官  其一",
        "author": "翁溪园",
        "content": "五云楼阁阆风高，玉女轻轻月下敲。\n軿御为人催凤驾，功名报我在螭坳。\n寒灰草出千言妙，爇烬诚由一念交。\n何事赋诗征速和，一吟聊解子云嘲。",
        "dynasty": "宋",
        "collection_info": null
    },
    {
        "uuid": "7351a2fb39ee8a85e487f9482796f570",
        "title": "紫姑仙为诗索和因用其韵赠范法官  其二",
        "author": "翁溪园",
        "content": "范君仙吏术何高，欲祷灵扃祇一敲。\n借箸立谈神斡运，画灰成字势盘坳。\n三钱舞卜堪为侣，五斗师来可缔交。\n神力也须人力附，寄言诗将莫轻嘲。",
        "dynasty": "宋",
        "collection_info": null
    },
    {
        "uuid": "09f6fb37d4ee2a64c2e16cd2adc88a29",
        "title": "赠谈命江文魁",
        "author": "翁溪园",
        "content": "刮眼相逢四五秋，知君艺出万人头。\n但看巨轴藏盈袖，不信行囊尚弊裘。\n建阁程生藏瑞墨，买田张衍寄英游。\n从来有术高天下，莫但人谋当自谋。",
        "dynasty": "宋",
        "collection_info": null
    },
    {
        "uuid": "345c78a57604841f14f67fe5dc06c306",
        "title": "赠易数胡一鑑",
        "author": "翁溪园",
        "content": "招牌名一鑑，数学得来真。\n以子胸中易，照他天下人。\n穷通窥见影，贤佞写成神。\n莫但为人监，回光监子身。",
        "dynasty": "宋",
        "collection_info": null
    },
    {
        "uuid": "eef77182ca41fda4cd3074d608c4688c",
        "title": "寿刘上舍将仕  其一",
        "author": "翁溪园",
        "content": "鲁台昨夜已书云，喜报今朝纪绂麟。\n五色祲呈迎瑞气，一阳道长庆亨辰。\n定知昴宿钟英质，须信长庚现后身。\n敢效髯秦诗格献，蓂敷十一寿千春。",
        "dynasty": "宋",
        "collection_info": null
    },
    {
        "uuid": "94c5c8d69e70e1b1708d7b4e2fb24632",
        "title": "寿刘上舍将仕  其二",
        "author": "翁溪园",
        "content": "英声璧水早年蜚，官样文章价久驰。\n汉殿紫荷应有种，燕山丹桂又传枝。\n名驹行作铨闱冠，文虎因须锁试知。\n他日汪黄推榜首，立身事业尽优为。",
        "dynasty": "宋",
        "collection_info": null
    },
    {
        "uuid": "087008e6988ebe04f3818f1ac803cd5b",
        "title": "灵鉴院",
        "author": "陈郊",
        "content": "门外轮蹄去不休，谁人识向静中游。\n区区名利成缰锁，不道少年能白头。",
        "dynasty": "宋",
        "collection_info": null
    },
    {
        "uuid": "d690239bfa243495ead21ca43392e3e8",
        "title": "寿林仲乔尊人",
        "author": "罗子衎",
        "content": "过了元宵八日间，琴堂歌舞献慈颜。\n七闽山水鬚眉秀，三楚云烟杖屦闲。\n痴绝不妨公事了，欢浓莫于酒杯悭。\n明年今日迎新霈，锦轴荣封鬓未斑。",
        "dynasty": "宋",
        "collection_info": null
    },
    {
        "uuid": "0aa9c47c2818a981520e2fa1da7b0bae",
        "title": "阅武喜晴和厉寺正韵",
        "author": "于定国",
        "content": "元戎笳鼓闹新晴，风柳丝丝万马鸣。\n尺籍伍符亲点检，牙旗甲马喜晶明。\n潢池刀剑虽安帖，紫塞烟尘欠扫清。\n闻道玉皇新有诏，禁中虚席待谈兵。",
        "dynasty": "宋",
        "collection_info": null
    },
    {
        "uuid": "aa2536a72c7014c88e9c37d6499a6779",
        "title": "贺谢文二子文武登科",
        "author": "徐子元",
        "content": "福畤何曾好誉儿，凤毛争奈一时奇。\n青钱学士如龙友，白马将军似虎痴。\n齐展一双文武手，共扶千载圣明时。\n从来谢砌无闲草，步步芳兰亚紫芝。",
        "dynasty": "宋",
        "collection_info": null
    },
    {
        "uuid": "216d56745531ac5f17fe26c4a0da5765",
        "title": "劝农和孟大监韵",
        "author": "朱宗强",
        "content": "祥开龙角应三农，小队旌旗猎猎风。\n秧马趣行田陌外，樯乌飞送橹声中。\n穰翁预喜瓯窭满，馌妇毋忧杼轴空。\n观稼西成今在望，贤侯此乐与民同。",
        "dynasty": "宋",
        "collection_info": null
    },
    {
        "uuid": "52ce16f41b154586d44af1a1f06b72b3",
        "title": "送何推官",
        "author": "吴復斋",
        "content": "风雨一樽酒，此怀人得知。\n三春花落后，千里客归时。\n浩浩人间事，悠悠身外思。\n君如能摆脱，林下早相期。",
        "dynasty": "宋",
        "collection_info": null
    },
    {
        "uuid": "e6372501d84d7bd197c1437a699e7c06",
        "title": "庆游宝制  其一",
        "author": "吴同山",
        "content": "梅花玉立雪尤禁，岁岁吹香伴细斟。\n日看篁车归戏綵，未夸荷橐已横金。\n水云生阅市朝事，砥柱不移丘壑心。\n德望益尊身暂退，他年乃听卫公箴。",
        "dynasty": "宋",
        "collection_info": null
    },
    {
        "uuid": "f763b77bd8b1aa69cc3c1d092969b6e9",
        "title": "庆游宝制  其二",
        "author": "吴同山",
        "content": "时事枰棋着固难，奕秋袖手却旁观。\n汉庭持论卑皋朔，洛社论年参潞韩。\n富贵无心来则受，行藏有道处之安。\n金笼放鸽徒夸诩，静处干坤分外宽。",
        "dynasty": "宋",
        "collection_info": null
    },
    {
        "uuid": "f5881d4d1870587445d8673cda3d3b1f",
        "title": "寄僧琴山",
        "author": "杨紬林",
        "content": "闽海西来山復山，白云深处见禅关。\n幽岩风细鶑声缓，古寺春深鹤梦閒。\n游子从来悲草绿，老僧浑不计花残。\n笑余犹是红尘客，尽日攀跻行路难。",
        "dynasty": "宋",
        "collection_info": null
    },
    {
        "uuid": "8be9665e14d18a1b6e043936262ba884",
        "title": "九日亭",
        "author": "张子厚",
        "content": "九日亭成气象高，宰君乘兴几回过。\n山怜峻极凌霄汉，路爱幽深入薜萝。\n长恐泛杯篱菊少，不愁落帽海风多。\n香醪正熟芳时节，对此年年奈醉何。",
        "dynasty": "宋",
        "collection_info": null
    },
    {
        "uuid": "40759e7b02e9ed21f6dd8ba0034411ab",
        "title": "送县宰赴召",
        "author": "萧仲才",
        "content": "出宰男邦过冉求，潦江木落四番秋。\n主恩父母朝天去，失哺婴孩伏地留。\n一片丹心深国虑，数茎白髪为民愁。\n邑人共绘生祠像，不戴貂蝉官未休。",
        "dynasty": "宋",
        "collection_info": null
    },
    {
        "uuid": "90108f889240c9f3958db3ea060838b4",
        "title": "赠行医龙杖道人",
        "author": "孙伯容",
        "content": "忽报求诗有客来，诗魔正此费驱催。\n内丹却喜君能炼，青眼何妨我为开。\n袖裏蛇应传似续，手中龙漫事剸裁。\n传玄神物经当合，道合仙陂试验哉。",
        "dynasty": "宋",
        "collection_info": null
    },
    {
        "uuid": "d5e85ffd04e006e62b23b510ae495065",
        "title": "合溪新亭",
        "author": "章炳炎",
        "content": "每到双溪兴自招，新亭况是隔凡嚣。\n水中山色都如画，风裏湍声却似潮。\n欹枕几回眠尽夜，凭栏不厌立终朝。\n人生何用千钟酒，万古閒愁向此消。",
        "dynasty": "宋",
        "collection_info": null
    },
    {
        "uuid": "3c6b90b9e2b1b877f7288998a48099c2",
        "title": "送徐殿院去国",
        "author": "程壮",
        "content": "殿中簪笔英风凛，直比朱絃清玉壶。\n谏奏百篇多蹇谔，精忠一力撼干枢。\n笑哦老凤池边句，要取骊龙颔下珠。\n扣阙举幡心未副，芳名赢得满江湖。",
        "dynasty": "宋",
        "collection_info": null
    },
    {
        "uuid": "e21f990d18ea9b395666de9a34c45353",
        "title": "风井",
        "author": "周惠",
        "content": "寰中风穴不一处，斯井乳化能伏流。\n暗接高源常秘惜，不离陌路自清幽。\n土囊空艳高人赋，水品难逢处士收。\n宴坐岩头默斟取，清凉此意与谁谋。",
        "dynasty": "宋",
        "collection_info": null
    },
    {
        "uuid": "9b0986f3a44d6eebf090080bb5314b47",
        "title": "油溪岭",
        "author": "周惠",
        "content": "油溪何淼漫，油岭復巑坃。\n白日蛇龙起，青林虎豹抟。\n干坤谁设险，登陟壮遐观。\n刀剑今牛犊，须知帝德宽。",
        "dynasty": "宋",
        "collection_info": null
    },
    {
        "uuid": "0b4478cb27d4bd62a504c301685cc494",
        "title": "萧岩",
        "author": "周惠",
        "content": "万里藏云境界宽，仙源江上起峰峦。\n鶑啼翠柳三春暖，松隠清风六月寒。\n飞雁忽惊天柱过，蛰龙犹向石潭蟠。\n宦游争道兹岩好，林下何曾得共欢。",
        "dynasty": "宋",
        "collection_info": null
    },
    {
        "uuid": "ea5f4209f39f21ee6b31d7b8678ebb89",
        "title": "龟山禅寺赠僧柏庭",
        "author": "黄希武",
        "content": "出世无心与世闻，好将踪迹远离群。\n别来沧海孤舟月，归去青山半榻云。\n顿觉有生皆幻梦，更寻无地避尘氛。\n东林莲社诗盟在，相送河桥已夕曛。",
        "dynasty": "宋",
        "collection_info": null
    },
    {
        "uuid": "0ba62f9317423b7bda8590d942fd22f2",
        "title": "留题龙华僧院放怀阁",
        "author": "鲁君锡",
        "content": "公余闲步山阴寺，小阁临崖面竹开。\n我欲放怀□□□，故乡消息未曾来。",
        "dynasty": "宋",
        "collection_info": null
    },
    {
        "uuid": "b7a8410322030f3a07b4cb55c1e93294",
        "title": "送白鱼",
        "author": "李子西",
        "content": "秋江水落白鱼肥，正是莼鲈入兴时。\n举网得鱼溪上路，挥毫走兔简中诗。\n雅知宾幕饶供给，何待侬芹荐敛私。\n鲁鬲楚鱼羞不腆，此诚只有孔门知。",
        "dynasty": "宋",
        "collection_info": null
    },
    {
        "uuid": "fa2b19622ec22d683b58fd4683c2b950",
        "title": "题蒋山",
        "author": "李梅磵",
        "content": "登临要说六朝遗，一箇干坤几合离。\n豪杰已随流水去，兴亡只有此山知。\n古松隔道招游客，丹树斜阳话旧时。\n寄语老僧珍此壁，百年后有古人诗。",
        "dynasty": "宋",
        "collection_info": null
    },
    {
        "uuid": "78251b9ec34d2a62901b26ab50863bc9",
        "title": "赠谈命严叔寓",
        "author": "李长沙",
        "content": "平时已秉班扬笔，暇处不妨甘石经。\n吾里忻传日边信，君言频中斗杓星。\n会稽夫子余诗礼，巴蜀君平旧典型。\n历历周天三百度，更参璇玉到虞廷。",
        "dynasty": "宋",
        "collection_info": null
    },
    {
        "uuid": "866baa20472ccc87b60221d6a6e8fe7d",
        "title": "送戴太博  其一",
        "author": "杜司直",
        "content": "昨者题舆政未成，邻封骑竹已欢迎。\n翱翔忽看天边举，来去从教境上争。\n玉笥江山应改色，青原风月未忘情。\n两邦父老休啼哭，总在甘棠荫裏行。",
        "dynasty": "宋",
        "collection_info": null
    },
    {
        "uuid": "da9187e6b792c361d2ca92329c6ddd7e",
        "title": "送戴太博  其二",
        "author": "杜司直",
        "content": "琼佩霞裾云锦裳，胸中指塞贮琳琅。\n词章莫测波澜阔，谈笑惟图书传香。\n与我多应邻臭味，于人宁有别肝肠。\n一州斗大非公处，早晚催归白玉堂。",
        "dynasty": "宋",
        "collection_info": null
    },
    {
        "uuid": "34cd734b17b9e4f87bf1cd664965f058",
        "title": "寿开府",
        "author": "严敦常",
        "content": "季冬两十鸡鸣初，僚吏府造如云趋。\n绣轴捧星香拥炉，共庆此日生真儒。\n玉堂金印守此都，今日为城镇匈奴。\n坐安天下犹覆盂，祝公之寿宜何如。\n欲祝公如九皋鹤，鹤颈虽长畏缯缴。\n欲祝公如千岁龟，清江作使身亦危。\n又祝公如松与柏，樵斧焉知岁寒色。\n刚莫刚兮赤山铁，铁作干将有时缺。\n坚莫坚兮泰山石，溜滴波穿有时泐。\n不若祝公如太虚，包含千古无时无。\n任驰玉兔飞金乌，暑往寒来速又徐。\n髪常如漆齿常固，太虚不老君与俱。",
        "dynasty": "宋",
        "collection_info": null
    },
    {
        "uuid": "11baa672413467e92f779f124149fd00",
        "title": "游济渎",
        "author": "李志全",
        "content": "水底微茫见贝宫，灵源直与海相通。\n雪晴人立冰壶外，春暖鱼游玉鑑中。\n鹤反松林巢夜月，神归蓬岛驾天风。\n裴公亭上行吟处，佗日重来兴未穷。",
        "dynasty": "宋",
        "collection_info": null
    },
    {
        "uuid": "857925133cb63757104777a249a3161a",
        "title": "龙虎山",
        "author": "易性中",
        "content": "云气蓬莱近，山阴草树香。\n御风不知远，仙骨已清凉。",
        "dynasty": "宋",
        "collection_info": null
    },
    {
        "uuid": "dc521b1f718443cda3e9260337f37c1b",
        "title": "游东禅院",
        "author": "郭之义",
        "content": "地去关城远，无人伴访寻。\n泉流溪路窄，石耸洞门深。\n紫翠烟岚懋，清凉竹树阴。\n重来应更□，□日解尘襟。",
        "dynasty": "宋",
        "collection_info": null
    },
    {
        "uuid": "a15f9f8a2fd67386245c5bc13c97eca8",
        "title": "三萧行贺萧丞定夫子登科",
        "author": "傅西斋",
        "content": "吾乡前辈多风谊，教子读书全盛事。\n刘斯立在庆历间，二子同升俱上第。\n后来嘉佑孔长源，三子联登相后先。\n元丰四谢更同榜，一家科第光烨然。\n直到淳熙徐思叔，亦与二子连芳躅。\n又报年来萧定夫，绍定两科庭下玉。\n二百年间能几家，刘家孔家无以加。\n才名学行总名世，不但官爵称高华。\n谢家独有民师着，徐家大无鸣诗句。\n人道萧室父子三，前辈流风无让处。\n萧公要是真醇儒，家无他物惟有书。\n自家读了教儿读，夜半书声喧里闾。\n造物负公还不贫，嘉定庚辰汉庭右。\n此时二子已崭然，公曰吾心汝其懋。\n果然相继取高科，二哥饶着与三哥。\n乃翁笑向月中问，吾家桂树何其多。\n月娥报道萧家桂，生满月中香满世。\n移过东山能几年，今日方教翁满意。\n祝公此意令深长，香名当使百世芳。\n前贤事业远且大，三刘三孔尤辉光。\n世科膴仕公家有，实声莫落谢徐后。\n要知渝上一萧家，突过四家名宇宙。\n我曾与公同荐名，服公文行识公真。\n更与贤郎共文社，情谊凛凛如霜筠。\n翻笑传家三父子，草亭老人空厉志。\n曾不得名于荐书，仅有大儿前擢第。\n小儿四度试春官，尚期他日修征鞍。\n如今饥卧空山裏，慨想前事悲汍澜。\n喜闻令子归锦里，夜不能眠推枕起。\n瓣香寓作三萧行，寄贺萧公当双鲤。",
        "dynasty": "宋",
        "collection_info": null
    },
    {
        "uuid": "f399092ca88bf0613257cb36513b580e",
        "title": "送梁府教赴括苍任",
        "author": "赵恬斋",
        "content": "闻得官期三月初，此行最喜奉潘舆。\n杏花风暖好觅句，槐影日长宜读书。\n垂世文章星有斗，随缘富贵水成渠。\n少须岁月朝天去，半夜金莲归直庐。",
        "dynasty": "宋",
        "collection_info": null
    },
    {
        "uuid": "7a75ba310535adedb21dfb9e2e6199c9",
        "title": "寿知宗",
        "author": "范一飞",
        "content": "天工未放二阳生，留得尧阶一叶蓂。\n庆诞仙源贵公子，祥开南极老人星。\n日随宫线添无尽，貌比庄椿看更青。\n岁岁华堂祝眉寿，笙歌声裏雪梅馨。",
        "dynasty": "宋",
        "collection_info": null
    },
    {
        "uuid": "d75be63b16c2181424e97f1bfd2599ed",
        "title": "送人赴举",
        "author": "黄少师女",
        "content": "春闱报罢已三年，又向西风趁着鞭。\n屡鼓莫嫌非作气，一鸣当自卜冲天。\n贾生少奋终何遇，马援才高老益坚。\n大抵功名无早晚，平津今见起淄川。",
        "dynasty": "宋",
        "collection_info": null
    },
    {
        "uuid": "68d24a3761825f88f717861be925d995",
        "title": "别诸禅众",
        "author": "释洪海",
        "content": "万瓦禅林耸翠螺，四围山色玉新磨。\n恍疑别换胸怀子，霁月光风觉转多。",
        "dynasty": "宋",
        "collection_info": null
    },
    {
        "uuid": "f4ac7161eaeef7bcf14d6fd93933937a",
        "title": "晚宿灵岩",
        "author": "云盘山人",
        "content": "风雨旃檀阁，烟霞钟鼓声。\n定僧今不作，空谷尚传灯。",
        "dynasty": "宋",
        "collection_info": null
    },
    {
        "uuid": "33f36fba4b8f3288261380990310e3b2",
        "title": "罗隠题诗石",
        "author": "释某",
        "content": "峭壁巉岩枕碧溪，昔贤曾过此留题。\n一时章句今人忆，万古声名与日齐。\n山色浅深来白鹤，水光溜泻漾金鸡。\n我来弔古寻遗迹，只有渔翁傍石梯。",
        "dynasty": "宋",
        "collection_info": null
    },
    {
        "uuid": "530aa6f3de36731b627bd5efe647aff9",
        "title": "绍兴丁丑题乌石山",
        "author": "□治中",
        "content": "乌□□怪石，撑突倚山巅。\n□□群羊伏，昂昂万马联。\n何年现蓬岛，终古颂桑田。\n相揖闽王宅，东隅有九仙。",
        "dynasty": "宋",
        "collection_info": null
    },
    {
        "uuid": "3f92f8ac617a96860a3e4264049c6749",
        "title": "游东禅院",
        "author": "郭某",
        "content": "地去关城远，无人□□□。\n泉流溪路窄，石显洞门深。\n□□□□□，□□竹树阴。\n□□□□□，□日解题襟。",
        "dynasty": "宋",
        "collection_info": null
    },
    {
        "uuid": "1acbcc2579a95140f1f81fbecab5024f",
        "title": "南山留题和吕元锡韵",
        "author": "某府判",
        "content": "词源浩渺浙江潮，倒泻银河落九霄。\n贝阙珠宫春不老，蓬莱瀛海路非遥。\n多君访古曾携手，愧我劳生漫折腰。\n拟欲诛茅成小隠，山云不薄幸相招。",
        "dynasty": "宋",
        "collection_info": null
    },
    {
        "uuid": "bfa6796cf6cb054c82dd76e3c4fd05c0",
        "title": "白石滩碑刻",
        "author": "无名氏",
        "content": "太原王氏女，金陵韩守妻。\n戊辰年八月，葬在石城西。\n日为弓兮月为箭，射四时兮生改变。\n千年万年松柏风，悲尽死亡人不见。",
        "dynasty": "宋",
        "collection_info": null
    },
    {
        "uuid": "8479e7d81ecf8bc1260fd4977a756db9",
        "title": "无题",
        "author": "无名氏",
        "content": "试将潜皖问云游，何似灵岩与虎丘。\n应道淮南山水胜，清奇都在两三州。",
        "dynasty": "宋",
        "collection_info": null
    },
    {
        "uuid": "2bc8828ecdfedcd9b85e5ada44c6ec5c",
        "title": "题石鱼",
        "author": "无名氏",
        "content": "诸公讨未决。\n朝忌其事夕失功，讵可因循守常法。\n人心感处是天心，至诚解使金石裂。\n形势不宜久冷落，鼓作须及人情热。\n每忧姦雄东风尘，它日未易倾巢穴。\n人才政事所急者，此间伊吕何常乏。\n况如耿贾郭李辈，马后牛前谁识别。\n黄芽摇寒鴥不飞，鬼洞蛮虚新过雪。\n行矣强饭莫饮酒，偷闲读书备施设。\n一官皆可行其义，勿学庸人苟岁月。\n蹄涔之水无鲲鲸，鸳凤宁肯争鸡楬。\n吾皇驻跸浙江西，努力朝宗致忠烈。\n星驰电走见相。",
        "dynasty": "宋",
        "collection_info": null
    },
    {
        "uuid": "3274e1cab8c83ab9ffd52f8431b4c409",
        "title": "曹孝女庙",
        "author": "释元昉",
        "content": "祠古孝诚遥，悲风想暮号。\n月魂迷草色，血泪溅江涛。\n断碣惟黄绢，孤坟掩绿蒿。\n千年暗潮水，亦以姓为曹。",
        "dynasty": "宋",
        "collection_info": null
    },
    {
        "uuid": "3852984c05379c5fa46fb8cb7ec18e4d",
        "title": "讲教洞",
        "author": "高予文",
        "content": "一官羁绊混黄埃，壮抱雄怀久未开。\n我若有山如此好，挂冠即日赋归来。",
        "dynasty": "宋",
        "collection_info": null
    },
    {
        "uuid": "3204057dac73678d683dbe34418a9648",
        "title": "句",
        "author": "谢达夫",
        "content": "两峰环抱揖平川。",
        "dynasty": "宋",
        "collection_info": null
    },
    {
        "uuid": "d3e91c872115511d0c984c287a5ee3c5",
        "title": "登黄楼",
        "author": "胡谧",
        "content": "山接青齐横翠黛，水兼汴泗入洪流。\n西风落日凭栏处，廊庙江湖总繫愁。",
        "dynasty": "宋",
        "collection_info": null
    },
    {
        "uuid": "9fbb819fbaf924e77b416f0d1fb1f6cf",
        "title": "送陈吏部",
        "author": "林某",
        "content": "天颁一札语叮咛，光动郎官驾使星。\n頼有斯文增气燄，可无吾道活生灵。\n驰驱漫说周原隰，登辔先须辨渭泾。\n珍重□章临遣意，不徒盐筴与茶经。",
        "dynasty": "宋",
        "collection_info": null
    },
    {
        "uuid": "c6a8a8ab31b99d40a236aca8fae725ce",
        "title": "留题酒家壁",
        "author": "席炎",
        "content": "山云出山无一钱，日日醉倒春风边。\n采苹桥南徐孺子，白酒初熟留神仙。",
        "dynasty": "宋",
        "collection_info": null
    },
    {
        "uuid": "a16ed59adefb723b66709ab5e8d91475",
        "title": "新月",
        "author": "释显彬",
        "content": "微光已成魄，隠隠夕阳间。\n六幙无人卷，一钩长自闲。\n轮随明月长，香逐桂枝还。\n三五相将近，分明照竹关。",
        "dynasty": "宋",
        "collection_info": null
    },
    {
        "uuid": "e13e17b26d218eb245f0dbd7e7081ce8",
        "title": "题徐氏金湖书院",
        "author": "梁白",
        "content": "烟霞缥缈锁仙乡，万卷诗书一草堂。\n孝义声华辉北阙，门闾烜赫照南方。\n千寻瀑布侵肌冷，四季閒花扑鼻香。\n正是人间无敌处，王公诗版砌虹梁。",
        "dynasty": "宋",
        "collection_info": null
    },
    {
        "uuid": "4dd74e24f4254e54b3f1fc11dd931ac3",
        "title": "题徐氏金湖书院",
        "author": "杨征",
        "content": "君家仙馆带林塘，气象清新志趣长。\n千里客来如海若，一楼诗静透文光。\n门闾旌表芝兰贵，科第联芳桂籍香。\n帝里词人多景慕，愿题诗句满修篁。",
        "dynasty": "宋",
        "collection_info": null
    },
    {
        "uuid": "4eb9904c63e631848ad916e602bc55ee",
        "title": "毛竹山",
        "author": "桑文炳",
        "content": "天地有此山，植此毛竹久。\n我本山中人，清风振千古。",
        "dynasty": "宋",
        "collection_info": null
    },
    {
        "uuid": "f20b5da5ea69d1b294b33c3329f02688",
        "title": "真人  其一",
        "author": "彭征",
        "content": "白云深处是仙家，清壁飞来瀑布斜。\n采药不知归路晚，洞门开遍碧桃花。",
        "dynasty": "宋",
        "collection_info": null
    },
    {
        "uuid": "e5f5693b61bddd78ddd0dc03e5f88fd2",
        "title": "真人  其二",
        "author": "彭征",
        "content": "散髪披襟万仞冈，天池风度碧莲香。\n洞云去作人间雨，留下瑶坛月影凉。",
        "dynasty": "宋",
        "collection_info": null
    },
    {
        "uuid": "dc0626509dac32a6aa156f238c1524bd",
        "title": "真人  其三",
        "author": "彭征",
        "content": "老桂吹香入古瓢，月华如水碧天寥。\n酒醒夜半谁惊觉，鹤背仙人紫玉箫。",
        "dynasty": "宋",
        "collection_info": null
    },
    {
        "uuid": "be814e628dcae0f5556760860ae8ed37",
        "title": "真人  其四",
        "author": "彭征",
        "content": "山中无历任光阴，梅正开时雪意深。\n弹罢蕊珠香满座，天花几个落瑶琴。",
        "dynasty": "宋",
        "collection_info": null
    },
    {
        "uuid": "16ef6de03abc1dd9a85f4b6650e4c66a",
        "title": "古木空烟",
        "author": "梁子固",
        "content": "淡烟漠漠古城头，老树拏云瞰碧流。\n鸦背夕阳添晚景，就中描出一天秋。",
        "dynasty": "宋",
        "collection_info": null
    },
    {
        "uuid": "b419655698b4bc47f38c4907cefe30ff",
        "title": "石通洞",
        "author": "朱翁",
        "content": "披棘扪萝入洞中，拂尘剥藓识涪翁。\n我缘直道来施右，君为清诗到石通。\n定后寂寥无异议，危初萋菲竟何功。\n投豺畀北言犹在，厄宋饥陈道不穷。",
        "dynasty": "宋",
        "collection_info": null
    },
    {
        "uuid": "362b0a47638fcd8bf818539fee70e93d",
        "title": "游碧落洞",
        "author": "释延吉",
        "content": "碧落有仙躅，迴溪限尘迹。\n虎穴建空岩，鸟道齐峭壁。\n苍松动寒吹，孤云触幽石。\n物外诣所乐，高谈混儒释。",
        "dynasty": "宋",
        "collection_info": null
    },
    {
        "uuid": "0ff09c7afe50b3f8dbe425926c05319c",
        "title": "白云亭",
        "author": "徐寿朋",
        "content": "飞泉山脚水盈盈，溪会亭前就榜名。\n驻目合流寻异派，爽心临眺胜登瀛。\n游人暗认仙原景，清耳微传玉佩声。\n依约白莲当日事，社中贤令有渊明。",
        "dynasty": "宋",
        "collection_info": null
    },
    {
        "uuid": "2b5714783df66336f0e9e03dd438a73b",
        "title": "胜会堂",
        "author": "徐寿朋",
        "content": "巧运风斤若化成，过门车马每留行。\n吞含气象归平陇，鬬凑溪山到画楹。\n春借杏桃红照耀，晓披烟霭碧低横。\n使麾映日安牙队，依约当年细柳营。",
        "dynasty": "宋",
        "collection_info": null
    },
    {
        "uuid": "26bfa6668d932d6c6f990ff51feb777b",
        "title": "景福院",
        "author": "黄执中",
        "content": "娟娟竹影薄，决决溪流浅。\n风生秋意回，野塘天容远。",
        "dynasty": "宋",
        "collection_info": null
    },
    {
        "uuid": "ca8974e666dd2a56f943b312a80bd005",
        "title": "白鹤峰",
        "author": "张祉",
        "content": "我登白鹤峰，下窥沧海日。\n色与朱橘同，形比弹丸一。\n夜半伫玩閒，无质而生质。\n所以神仙侣，色界须超出。",
        "dynasty": "宋",
        "collection_info": null
    },
    {
        "uuid": "86bd931953f483d9007fa125ce77db50",
        "title": "普通禅寺  其一",
        "author": "释德惠",
        "content": "古寺何年有，巍峨入杳冥。\n水如僧眼碧，山作佛头青。\n瓦砾皆能说，虚空亦解听。\n道人心已死，窗下卷残经。",
        "dynasty": "宋",
        "collection_info": null
    },
    {
        "uuid": "70397b2b502f595461a963caaae6b72d",
        "title": "普通禅寺  其二",
        "author": "释德惠",
        "content": "问讯岩中主，形枯雪满头。\n住山何岁月，坏衲几春秋。\n傍石千间屋，腾空百尺楼。\n尽从心地出，声价甲西州。",
        "dynasty": "宋",
        "collection_info": null
    },
    {
        "uuid": "a1de90bdae0403d761481bbbcbc331e3",
        "title": "临溪楼",
        "author": "敖迈",
        "content": "花溪老子昔喜花，红云紫霞香满家。\n竹溪逸士昔爱竹，翠霭苍烟阴绕屋。\n羌兹伟人临溪楼，唐相之裔来溪头。\n奄有花竹着楼所，日与溪山作宾主。\n手抉银汉地上流，仰送飞鸿俯盟鸥。\n沧浪濯缨尘化雪，清泉烹茶团碎月。\n曾似元龙意气豪，湖海偃卧百尺高。\n又似仲宣销忧赋，客居江左非吾土。\n不如祝翁画栏前，梯身此楼近青天。\n湔心此溪赴沧海，楼名溪声可千载。",
        "dynasty": "宋",
        "collection_info": null
    },
    {
        "uuid": "aa951100ec9554edf0f67e8698f31504",
        "title": "赞驿亭壁墨龙",
        "author": "黄均瑞",
        "content": "一鼓春雷起九渊，风云万里会中天。\n墨池付与无多水，去作人间大有年。",
        "dynasty": "宋",
        "collection_info": null
    },
    {
        "uuid": "b054c65bd8bd0a62923be80740ef0cc4",
        "title": "三溪",
        "author": "尹恕",
        "content": "三溪溪水别原委，长日波光荡无已。\n曲折有如九迴肠，合汇门前清彻底。\n只看秀色照眼明，溪上閒游不倦情。\n何年得作逋荣客，好结芳邻一濯缨。",
        "dynasty": "宋",
        "collection_info": null
    },
    {
        "uuid": "5202f42889bae31a227eb2d2fb0be2f5",
        "title": "游谭田寺",
        "author": "蒋金部",
        "content": "我爱谭田寺，短桥横碧波。\n数椽松竹裏，静处不须多。",
        "dynasty": "宋",
        "collection_info": null
    },
    {
        "uuid": "43a833f03ca2d3c9577e8da19f46810e",
        "title": "刘盘幕",
        "author": "许元信",
        "content": "山悬翠幙几千丈，我疑山顶即天上。\n扪萝蹑蹬到山巅，犹如平地上青天。\n始知天高应无极，幕阜苍苍一卷石。\n洞庭八百古所传，对此遥看一镜圆。\n当此再上三千丈，那知天下有山川。",
        "dynasty": "宋",
        "collection_info": null
    },
    {
        "uuid": "819b1f8ba70e3948bfde326040382795",
        "title": "幕阜山",
        "author": "许元信",
        "content": "幕阜山高一千八百丈，二十五洞大元天。\n雪花飞满水衝石，翠嶂拨开风卷烟。\n金鲤一双游碧沼，石田三亩产红莲。\n我来绝顶无他事，为访仙翁葛稚川。",
        "dynasty": "宋",
        "collection_info": null
    },
    {
        "uuid": "b6a6c2fc31a3323f6db95dbf4cc7e65d",
        "title": "占胜亭  其一",
        "author": "王阜寿",
        "content": "云横龙角千秋岸，水发含香十里堤。\n每向痴儿了公事，倚栏立到日沉西。",
        "dynasty": "宋",
        "collection_info": null
    },
    {
        "uuid": "07aa0ff0486fca0f130eed69358e7339",
        "title": "占胜亭  其二",
        "author": "王阜寿",
        "content": "湖气昏昏雾气漫，泊舟亭下水生寒。\n幽人醉卧篷窗月，喝起痴龙倒挂看。",
        "dynasty": "宋",
        "collection_info": null
    },
    {
        "uuid": "6b53a68214cbd16465d1de6d4a9e9d69",
        "title": "烟波亭",
        "author": "吴珠",
        "content": "汉水连天阔，江云护晓寒。\n青青山数点，最好倚栏看。",
        "dynasty": "宋",
        "collection_info": null
    },
    {
        "uuid": "1f2d4fb3dc9bf2116acb20147b30ff15",
        "title": "秋兴亭",
        "author": "韩扬",
        "content": "贾载尝为郡，名亭建此邦。\n近山连大别，远水接长江。\n待月凭东槛，来熏起北窗。\n四时皆有兴，秋兴独难降。",
        "dynasty": "宋",
        "collection_info": null
    },
    {
        "uuid": "df7278a1fcbdbeedc817d52f29569849",
        "title": "桃花洞",
        "author": "方日升",
        "content": "洞口迷离春復秋，几人幽赏赋来游。\n云封乱石桃花少，月照平湖茂草稠。\n粉黛三年空不语，溪山万古尚含愁。\n只今惟有长堤柳，犹似依依念故侯。",
        "dynasty": "宋",
        "collection_info": null
    },
    {
        "uuid": "87f2c61f79df22390f610d5cc028d4a3",
        "title": "重游道岩",
        "author": "吴栋",
        "content": "玄都重到拂题尘，屈指于今十四春。\n白石烟消丹竈冷，苍崖日永画楼新。\n山中自笑黔馿技，天外谁知海鹤身。\n洞口桃花莫相笑，刘郎犹是少年人。",
        "dynasty": "宋",
        "collection_info": null
    },
    {
        "uuid": "398429fe27ee79dbe1e13638a545a01a",
        "title": "省谒观文之茔留题  其一",
        "author": "范公",
        "content": "先帝龙飞第一年，囊封夜半达甘泉。\n朝来急召明光殿，谠论能回不夜天。\n遐想神□今已远，永怀帝德浩无边。\n他时信史传遗事，悟主应□数百篇。",
        "dynasty": "宋",
        "collection_info": null
    },
    {
        "uuid": "875a9eb8be39fa7afdf7930663c66cf3",
        "title": "省谒观文之茔留题  其二",
        "author": "范公",
        "content": "赞书褒显下重泉，嗣圣初临建武年。\n河洛图书光似日，商周盘诰远如天。\n孤墓岂意留空谷，直意犹能御二边。\n彷佛音尘如在目，遗风雅颂纪新篇。",
        "dynasty": "宋",
        "collection_info": null
    },
    {
        "uuid": "32037085611ee03e3d79f9a3361688e7",
        "title": "咏麻姑山",
        "author": "许杭",
        "content": "数里岧峣落日西，更高高处种灵芝。\n危峰受雪春归晚，怪石留云雨到迟。\n仙鹿避人眠浅径，野禽窥果啄残枝。\n待应俗格消磨尽，重建瑶台旧路歧。",
        "dynasty": "宋",
        "collection_info": null
    },
    {
        "uuid": "f97f14b714bd021ca5f7523a7d0ef143",
        "title": "游麻姑山",
        "author": "李潜真",
        "content": "凌晨特跨赤龙车，御气乘风下九衢。\n金阙殿前朝玉帝，丹霞洞口谒麻姑。\n朱絃未达钟期耳，青鸟空传汉殿书。\n铁笛一声谁会得，独飞踪迹到仙都。",
        "dynasty": "宋",
        "collection_info": null
    },
    {
        "uuid": "0c51d5aaefcd5cd8d259875aced2e86c",
        "title": "游麻姑",
        "author": "上清真人",
        "content": "攀萝蹑翠上麻姑，得到山中景物殊。\n白鹤有情来碧落，綵鸾无意下清都。\n仙媛虚见桑田变，世事谁经海水枯。\n为问方平开宴后，不知还约再来无。",
        "dynasty": "宋",
        "collection_info": null
    },
    {
        "uuid": "4eff3fe3c2e37f6a2bcc2c422fbad94a",
        "title": "游麻姑",
        "author": "□松卿",
        "content": "平生但玩鲁公碑，今日身亲到翠微。\n一径穹窿腾石栈，万松森立护云扉。\n真人得道书丹籍，福地遗踪付羽衣。\n蹔得清幽消俗虑，不堪斜日便催归。",
        "dynasty": "宋",
        "collection_info": null
    },
    {
        "uuid": "601feb99b5aacc12bc71c003e571485d",
        "title": "仙坛",
        "author": "蜀僧",
        "content": "万迭峰峦耸太清，麻姑曾此会方平。\n一从宴罢归何处，宝殿瑶台空月明。",
        "dynasty": "宋",
        "collection_info": null
    },
    {
        "uuid": "8b4dffbf96b147636d548d1832a9361a",
        "title": "九日送人",
        "author": "陈颜",
        "content": "今夕遂独坐，今晨已别离。\n同此良宵中，秋意各自知。\n滟滟潮与汐，来往亦何为。\n嗟尔扁舟子，何时老藩篱。",
        "dynasty": "宋",
        "collection_info": null
    },
    {
        "uuid": "85a6aa24f4404c570a8b2f171297d76e",
        "title": "散怀",
        "author": "陈颜",
        "content": "世乱无尔我，安心伏草茅。\n从今离虿尾，向晚转花稍。\n笔墨徜徉事，溪山淡泊肴。\n祇留兰与菊，傍我作知交。",
        "dynasty": "宋",
        "collection_info": null
    },
    {
        "uuid": "8d27460f053a4320c2fcd3c27730043e",
        "title": "輓友",
        "author": "陈颜",
        "content": "去与来相引，修随短共旋。\n只争生有骨，方信死无权。\n老友身前法，文章觉后圆。\n知君能悟此，哭唁一徒然。",
        "dynasty": "宋",
        "collection_info": null
    },
    {
        "uuid": "337b35623773051e7c18554420d7f27d",
        "title": "寄内",
        "author": "董萝",
        "content": "别向春闺十载深，家园无梦可追寻。\n酸风冷月凄官阁，瘴雨蛮烟度鬰林。\n养老需卿扶健杖，怕寒怜我守孤衾。\n封侯未卜常滋愧，一寸程途一寸心。",
        "dynasty": "宋",
        "collection_info": null
    },
    {
        "uuid": "6690ad7ff472eae802aa6d56ce65688b",
        "title": "吴山",
        "author": "陈恭",
        "content": "吴山烟树復如何，老去登临感慨多。\n似说怒涛仍白马，还看远嶂只青螺。\n三秋草色凌荷芰，万里閒云下薜萝。\n可惜江湖长浩荡，只供短髪一高歌。",
        "dynasty": "宋",
        "collection_info": null
    },
    {
        "uuid": "be9eb790ad5597963640caf5c92da76c",
        "title": "感怀",
        "author": "陈恭",
        "content": "回首沧桑已数番，感怀无尽又何言。\n悲看世路皆危壑，喜共家人在故园。\n笔底有心神自远，来年多难骨犹存。\n连章句弗矜佳丽，风雅于今止一痕。",
        "dynasty": "宋",
        "collection_info": null
    },
    {
        "uuid": "cb1f035ccf4c58667252f6ce1dc27d05",
        "title": "次韵答友",
        "author": "陈恭",
        "content": "竹枝歌忆楚江天，曾向浔阳久泊船。\n君过石钟寻旧韵，我知鑪顶起新烟。\n故人寥落今谁在，好梦迢遥亦偶然。\n秋以为期犹未至，冷鸿疏草暮云边。",
        "dynasty": "宋",
        "collection_info": null
    },
    {
        "uuid": "0699ff7f2182b98bfa8cff7e492c2d28",
        "title": "秋夜闻蛩和壁间韵",
        "author": "史慥之",
        "content": "霜气添秋肃，蛩声入夜清。\n为谁衣未织，向我语偏明。\n庭外三更月，床头万里情。\n凄然如有诉，愁思动人生。",
        "dynasty": "宋",
        "collection_info": null
    },
    {
        "uuid": "125acc5dbc9582b8eb3cf1b7319d27e0",
        "title": "移居甬江有感  其一",
        "author": "屠季",
        "content": "卜宅傍江隈，幽闲绝点埃。\n青山排闼入，碧水绕篱回。\n孤况依归鸟，愁怀对酒杯。\n百年堪一笑，未死已心灰。",
        "dynasty": "宋",
        "collection_info": null
    },
    {
        "uuid": "c41c6396cf8a4bcd8197b94ee8d39d18",
        "title": "移居甬江有感  其二",
        "author": "屠季",
        "content": "车马长云寂，逍遥意亦嘉。\n水田殊不恶，茅屋讵堪嗟。\n故土含情远，荒村入望赊。\n何由慰旅泊，耕殖毕生涯。",
        "dynasty": "宋",
        "collection_info": null
    },
    {
        "uuid": "1c8bc3d45b7b030fa5da5a93aae9d86b",
        "title": "泗上歌",
        "author": "薛师心",
        "content": "北风萧骚兮吹逝波，英雄一去兮岁月多，路草青青兮游人过。",
        "dynasty": "宋",
        "collection_info": null
    },
    {
        "uuid": "af00be1c47ba10e789953c022d4251d1",
        "title": "黄天荡阻风",
        "author": "薛师心",
        "content": "野泊几人愁，浮踪果是沤。\n轻舠同一羽，高浪即三秋。\n欹枕江声震，开篷雨脚收。\n风波身漫涉，何处有安流。",
        "dynasty": "宋",
        "collection_info": null
    },
    {
        "uuid": "978d381591aaa3bd68cc4e27179f9864",
        "title": "石头城遇卢明府丈",
        "author": "薛师心",
        "content": "浮生踪迹似浮云，把酒论交对夕曛。\n十载师门称畏友，一朝吏事诵神君。\n口中高论人间少，名下宏词海内闻。\n此会正当春色好，莫教邂逅手轻分。",
        "dynasty": "宋",
        "collection_info": null
    },
    {
        "uuid": "ed7613f5a16392c67b0c89960303d1a1",
        "title": "青龙岩",
        "author": "廖则逢",
        "content": "有泉莹洁深谼豅，奫潫湀㶄声如钟。\n{髟/市}{髟/市}使我毛髪竖，中有高卧虬髯翁。\n砯崖瀑布泻明月，惊溜触石调焦桐。\n蠲烦析酲竟造此，稽首匍拜玄冥宫。\n蜿蜒莫向此中处，天下苍生待霖雨。",
        "dynasty": "宋",
        "collection_info": null
    },
    {
        "uuid": "b0eecc13edc8f28061f7a2487feac50a",
        "title": "紫麟峰",
        "author": "赵永言",
        "content": "千仞奇峰薄上清，葛洪于此尚留名。\n紫麟瑞霭春风暖，白虎丹成夜月明。\n点点苍苔空有迹，菲菲芳草輭无声。\n高踪回首今何在，山水犹含万古情。",
        "dynasty": "宋",
        "collection_info": null
    },
    {
        "uuid": "d38a9f5042376c2faaf99137a042b074",
        "title": "合江亭",
        "author": "无名氏",
        "content": "□□□来□此州，□□偶到合江游。\n□□雨过□□□，□□□□□□油。\n韩愈诗奇封碧藓，朱陵洞古枕寒流。\n肩舆归去日将暮，啼鸟一声山更幽。",
        "dynasty": "宋",
        "collection_info": null
    },
    {
        "uuid": "8e375980ae711ce093a8a9b63eacce93",
        "title": "虞帝陵",
        "author": "无名氏",
        "content": "重华车驾瘗崔嵬，不似秦皇赐玺回。\n西治骊山营兆域，东浮沧海访蓬莱。\n陟方年已过期颐，老死勤民志不衰。\n何事穆王心醉饱，耄荒无復念前规。",
        "dynasty": "宋",
        "collection_info": null
    },
    {
        "uuid": "5bbc75f783f9872d84255212e7a60cd6",
        "title": "何侯洞",
        "author": "无名氏",
        "content": "何氏因韩姓始传，无由与舜共升天。\n洞前九井皆湮没，唯有荆榛绕庙壖。",
        "dynasty": "宋",
        "collection_info": null
    },
    {
        "uuid": "debced7d3d5bd38fbaac98395e44a771",
        "title": "九疑山",
        "author": "无名氏",
        "content": "溪山相似路人疑，众目详观固易知。\n厚貌深情怀险阻，离朱子羽谩扬眉。",
        "dynasty": "宋",
        "collection_info": null
    },
    {
        "uuid": "d7dd51e909ed8e79d52ca18af70e3dfd",
        "title": "碧虚洞",
        "author": "无名氏",
        "content": "灌溉工兴古洞荒，洞门□蔽碧池傍。\n□□□□□□□，□□波□□□霜。\n□□□□□□□，□窗□月□寒光。\n□□□□□□□，□□□□代是□。",
        "dynasty": "宋",
        "collection_info": null
    },
    {
        "uuid": "000409fce0d35490aadae4b974ca6b95",
        "title": "游乳洞庵",
        "author": "胡子澄",
        "content": "结屋青山下，幽深不计年。\n泉声秋霁雨，钟响暮晴天。\n入洞寻僧伴，穿云见鹿眠。\n徘徊不忍去，夜宿佛堂前。",
        "dynasty": "宋",
        "collection_info": null
    },
    {
        "uuid": "d0fac3aa0b008638b93b22127e890d4b",
        "title": "乳洞",
        "author": "胡子澄",
        "content": "古洞幽深处，萦迴路几重。\n门开空寂寂，泉溜暗淙淙。\n断壑云连屋，奔流水激舂。\n桥横千丈石，岩挂万年松。\n鹤驾应重到，龟田必再逢。\n碧沙还错落，密篠自迷蒙。\n乳结银为树，浆凝雪作峰。\n仙人何处去，应想子乔踪。",
        "dynasty": "宋",
        "collection_info": null
    },
    {
        "uuid": "0fb7264f97d0ed589e0337e87f13f5ea",
        "title": "文斾山",
        "author": "通真子",
        "content": "魏氏当年礼斗坛，至今遗址在人间。\n苍梧已老烟霞淡，丹竈空余岁月閒。\n铃铎夜深惊睡鹤，幡幢晴影上空山。\n后人自媿縻婚宦，不得追随款旧关。",
        "dynasty": "宋",
        "collection_info": null
    },
    {
        "uuid": "1ba06753cb1a3d31979a2a624274f054",
        "title": "句",
        "author": "頼继善",
        "content": "白日干戈万马尘，铁心不碎竟谁身。",
        "dynasty": "宋",
        "collection_info": null
    },
    {
        "uuid": "393a6174df9f7f09759396d356c35e9b",
        "title": "游资县东岩",
        "author": "何景南",
        "content": "人事何时休，纷来如野马。\n相携解镳处，去约岩之下。\n清凉二城雨，况值禳禬罢。\n白云醉堪眠，青草春可藉。\n泉甘嗽苏醒，树好留閒暇。\n频游我尝惯，忽至公成乍。\n徘徊共幽兴，静坐絺衣挂。\n中间五百士，阅世知几夏。\n莓苔自成古，香火仍同社。\n岩缝更依然，莫问丰干话。",
        "dynasty": "宋",
        "collection_info": null
    },
    {
        "uuid": "9e1d901973b470b6ebbc441dabafc976",
        "title": "渔樵",
        "author": "侯蕃",
        "content": "渔樵结伴住山溪，蓑笠生涯路不迷。\n洞口桃花春水满，峰头槲叶夕阳低。\n故人莫遣寻严濑，太守何须说会稽。\n换得酒来歌得曲，大家不惜醉如泥。",
        "dynasty": "宋",
        "collection_info": null
    },
    {
        "uuid": "c24c79e070da1c8172eebdc4bc59138b",
        "title": "寄赠华阳洞隠者  其一",
        "author": "李楙",
        "content": "句容郭裏望三峰，绿翠芙蓉杳霭中。\n安得与君骑两鹿，碧岩深处听松风。",
        "dynasty": "宋",
        "collection_info": null
    },
    {
        "uuid": "758e9e2c8d8b2b7a5ea18f8f6cf2b77a",
        "title": "寄赠华阳洞隠者  其二",
        "author": "李楙",
        "content": "天上神仙白玉扉，春云谁绣六铢衣。\n人间传得新诗句，为有高僧到紫微。",
        "dynasty": "宋",
        "collection_info": null
    },
    {
        "uuid": "7e2e3414e73694d5ae9f43c4bbba0ae3",
        "title": "宗坛秋夕",
        "author": "褚环中",
        "content": "疏绮平云彻夜开，月明峰顶见楼台。\n璚璈声裏天灯近，知是三真谒帝回。",
        "dynasty": "宋",
        "collection_info": null
    },
    {
        "uuid": "d23a5e5f9f9a8fce0f0be06975cdfe90",
        "title": "送僧归凤山",
        "author": "释师瑞",
        "content": "凤凰山下凤凰儿，文綵纔彰羽翼齐。\n铁网漫天拦不得，归心已在碧梧枝。",
        "dynasty": "宋",
        "collection_info": null
    },
    {
        "uuid": "93990887f62cb534f96cb3dcc9d4b593",
        "title": "十龟潭祈雨",
        "author": "张春皓",
        "content": "缘萝蹑蹬共跻攀，水色山光远近间。\n一勺龙蟠通海窟，半空虎啸隔尘寰。\n石潭云冷人稀到，溪路苔生为倦还。\n早望云霓施圣泽，何难菅屦步灵山。",
        "dynasty": "宋",
        "collection_info": null
    },
    {
        "uuid": "cbaf62545d41f70ecb08049ceceebace",
        "title": "永乐寺",
        "author": "释龙石",
        "content": "江云如镜平，月当秋夜白。\n欸乃一声歌，舟中南北客。",
        "dynasty": "宋",
        "collection_info": null
    },
    {
        "uuid": "35daac8ede4318648ff9b61990c5da3e",
        "title": "舟泊港口",
        "author": "洪渐",
        "content": "月浸芦花水漫天，渔翁醉后正堪眠。\n夜深何处孤猿咽，不管江边有客船。",
        "dynasty": "宋",
        "collection_info": null
    },
    {
        "uuid": "0996c736929dc737b18ff01019da344b",
        "title": "凤鸣洞",
        "author": "史昌卿",
        "content": "何年雷斧凿山裂，六月苍崖细飞雪。\n孤凤一去声不闻，海水桑田几兴灭。\n我知仙去仙尚存，时见真形生岩穴。\n青天半夜玉箫寒，唤起幽人舞明月。",
        "dynasty": "宋",
        "collection_info": null
    },
    {
        "uuid": "dc87b455eeff1f389a135fb3e9d78607",
        "title": "大观堂",
        "author": "周德辉",
        "content": "披襟渺无际，一笑碧云头。\n千里当眉睫，何须更上楼。",
        "dynasty": "宋",
        "collection_info": null
    },
    {
        "uuid": "8bf020e356a925caaf2adbbe3fb3bc88",
        "title": "洞庭晚望七首  其一",
        "author": "高善濂",
        "content": "击汰凉风水面迴，偃虹堤上夕阳开。\n含浆老蜌浮光起，迎棹神鸦舞翅回。\n醉唱难寻渔笛乐，羁怀易动暮笳哀。\n何能雪鹭银鸥侣，尽日无愁曲岸隈。",
        "dynasty": "宋",
        "collection_info": null
    },
    {
        "uuid": "a256ca3acb29b7102031dbc68a1bc468",
        "title": "洞庭晚望七首  其二",
        "author": "高善濂",
        "content": "西塞烟痕向晚横，登临聊復上重城。\n湖边汇泽流千派，望裏长峦翠一桁。\n归檝江皋频错认，怀人天末最关情。\n散愁商隠还乘兴，只恐风波愁转生。",
        "dynasty": "宋",
        "collection_info": null
    },
    {
        "uuid": "2a688278c1911e837ccc127da8f2f04b",
        "title": "岳阳楼晚眺即事迭韵四首  其一",
        "author": "高善濂",
        "content": "危楼缥缈倚阑斜，无数残阳噪乱鸦。\n过客扬帆衝雪浪，渔人举网出银花。\n子声落纸閒听奕，舌本留香为别茶。\n巫峡潇湘恣极览，谁言远望当归家。",
        "dynasty": "宋",
        "collection_info": null
    },
    {
        "uuid": "3838871fb108c1cac51b9d1ec431523a",
        "title": "岳阳楼晚眺即事迭韵四首  其二",
        "author": "高善濂",
        "content": "无聊凭眺日西斜，替恨成啼集暮鸦。\n远树云中浮墨障，游鱼镜底动菱花。\n临高每忆登楼赋，遣兴还尝觅句茶。\n到处羁愁多瑟缩，何如烟浦钓人家。",
        "dynasty": "宋",
        "collection_info": null
    },
    {
        "uuid": "38b8b24765c63e0b54d1fef681277730",
        "title": "碧云洞",
        "author": "蒋燮",
        "content": "汉室真人已驾鸿，空留洞府旧山中。\n暮云凝合元非鏁，俗骨腥羶自不通。\n束火杖藜深杳杳，袖椎敲石喜𩐨𩐨。\n若为化作双飞舄，得与郎官继此风。",
        "dynasty": "宋",
        "collection_info": null
    },
    {
        "uuid": "5bd90d1de6fae8286e1d663c3b1e0ece",
        "title": "此游淡岩同成一诗敢用拜呈",
        "author": "无名氏",
        "content": "行尽潇湘山復山，掣舟来叩淡岩关。\n幽深虽与尘寰隔，空阔犹容俗驾攀。\n是处名山有岩窦，莫如此地最宽闲。\n真人仙去知何在，陈迹空留警世顽。",
        "dynasty": "宋",
        "collection_info": null
    },
    {
        "uuid": "da744cccd619e16c2f800a8449fef92d",
        "title": "象耳山",
        "author": "无名氏",
        "content": "篮舆来自石苍路，喜得幽人陪杖屦。\n应是山灵泽旱苗，不关居士随轩雨。",
        "dynasty": "宋",
        "collection_info": null
    },
    {
        "uuid": "9606fdf3e5b2d825bab560ef036b1c44",
        "title": "游象耳山",
        "author": "无名氏",
        "content": "水似青萝带，山如碧玉环。\n池蛙鸣聒聒，林鸟语关关。\n松桧盘高盖，藤萝引翠鬟。\n倚栏无一语，何以慰幽閒。",
        "dynasty": "宋",
        "collection_info": null
    },
    {
        "uuid": "6ecc5d2f4e7d072282a34f9392ccd38a",
        "title": "碧沼寺",
        "author": "杨良臣",
        "content": "薄踪飘梗寄禅扃，偶到山间万虑清。\n方愧轩裳奔走役，忍闻猿鹤怨啼声。\n世情肯顾青衫老，公道惟均白髪生。\n事业不须频览镜，幻身堪比羽毛轻。",
        "dynasty": "宋",
        "collection_info": null
    },
    {
        "uuid": "211584e90ce8d8d57f7c5ed8e46aefea",
        "title": "宝盖山",
        "author": "赵永嘉",
        "content": "青山吐出白龙开，我是地仙赵秀才。\n嘉善有鱼餐得去，永嘉有虎唤能来。",
        "dynasty": "宋",
        "collection_info": null
    },
    {
        "uuid": "293164e571116ff19473d76834b326ef",
        "title": "新妇石",
        "author": "林小山",
        "content": "瘦骨崚嶒立海湄，绿苔曾是嫁时衣。\n江郎去作三衢客，目断天涯竟未归。",
        "dynasty": "宋",
        "collection_info": null
    },
    {
        "uuid": "911cdee3b86d87874ef74c159d2c6cf5",
        "title": "游石室",
        "author": "赵时",
        "content": "假守圣朝多宰辅，纪题昔日尽名贤。\n我今始会由来意，此境栖迟本列仙。",
        "dynasty": "宋",
        "collection_info": null
    },
    {
        "uuid": "27ac22062be36b61feabc7297447cc04",
        "title": "题回山人画像",
        "author": "宇文孝叔",
        "content": "仙踪久矣闭禅关，忽遇高人唤得还。\n创就琳宫依岌嶪，移来真像带斓斑。\n路通远浦重重水，楼倚长松面面山。\n酌我一杯如有意，坐令衰脸变朱颜。",
        "dynasty": "宋",
        "collection_info": null
    },
    {
        "uuid": "cef96085f8faad7591acf67c14d09027",
        "title": "榴皮题壁  其一",
        "author": "孙唐卿",
        "content": "碧眼仙人曾着句，玉堂学士继其余。\n祇今虽说西邻富，争是东庵有异书。",
        "dynasty": "宋",
        "collection_info": null
    },
    {
        "uuid": "46ccd8ef33b661133627a810325bcfe9",
        "title": "榴皮题壁  其二",
        "author": "孙唐卿",
        "content": "唤回二百年前梦，索饮西风一醉余。\n壁上榴皮在何处，游人空指沈庵书。",
        "dynasty": "宋",
        "collection_info": null
    },
    {
        "uuid": "cefb8e2080a7dc1bcf6715c328e920dc",
        "title": "榴皮题壁  其一",
        "author": "孙子光",
        "content": "黄鹤楼中吹笛罢，洞庭湖畔醉吟余。\n剑光如宝无人识，却记榴皮几字书。",
        "dynasty": "宋",
        "collection_info": null
    },
    {
        "uuid": "8be930d614012fef9e1327d138e6931b",
        "title": "榴皮题壁  其二",
        "author": "孙子光",
        "content": "天地之间犹有碍，江山酌酒尚无余。\n长裘短褐经行处，惟见龙蛇壁上书。",
        "dynasty": "宋",
        "collection_info": null
    },
    {
        "uuid": "eb383421cd4590b9e14f0ca581dd3a38",
        "title": "榴皮题壁  其一",
        "author": "王真人",
        "content": "东老回仙跨鹤归，同庵卜筑继其余。\n自缘不皋榴皮字，想像祇园蔓草书。",
        "dynasty": "宋",
        "collection_info": null
    },
    {
        "uuid": "c30ac30648428ac9e4f92b46f2c52a81",
        "title": "榴皮题壁  其二",
        "author": "王真人",
        "content": "惟知自己贫无谄，不羡他人富有余。\n白酒会能延羽客，清名赢得着仙书。",
        "dynasty": "宋",
        "collection_info": null
    },
    {
        "uuid": "bab5a4f38ee9d02480229a23064f88fb",
        "title": "榴皮题壁",
        "author": "丁逢季",
        "content": "水云深处扣仙居，对酌春风夜有余。\n说遍东南耆旧话，始知胜读十年书。",
        "dynasty": "宋",
        "collection_info": null
    },
    {
        "uuid": "733b826f8b96134336b7baec4eda1422",
        "title": "榴皮题壁",
        "author": "叶三英",
        "content": "求仙那得仙来访，多积阴功至有余。\n欲悟东林沈东老，故留三十六玄书。",
        "dynasty": "宋",
        "collection_info": null
    },
    {
        "uuid": "4917133138b1cca7832c53faaf28e57b",
        "title": "和榴皮题壁韵",
        "author": "冯开元",
        "content": "万里间关辞蜀道，六年前后到西余。\n虽无泰华寄来树，且读人间未见书。",
        "dynasty": "宋",
        "collection_info": null
    },
    {
        "uuid": "1387cbdd29d6cebf51ff9cd58f223c59",
        "title": "榴皮题壁",
        "author": "任郑",
        "content": "榴皮不见烟火语，隽咏坡仙三和余。\n从此留芳应未歇，斓斑藓壁可无书。",
        "dynasty": "宋",
        "collection_info": null
    },
    {
        "uuid": "d5bb18ff591e8e1bf798218d6bd5f703",
        "title": "玉女峰",
        "author": "周载",
        "content": "谁将玉女对粧台，曲水分明一鑑开。\n铁石肺肠尘梦断，任他云雨逐人来。",
        "dynasty": "宋",
        "collection_info": null
    },
    {
        "uuid": "256112fb60814e911d046c31b2e87e4d",
        "title": "晚对亭",
        "author": "虞亿",
        "content": "落日下青嶂，归云独未安。\n倚杖无言久，夕阴生翠寒。",
        "dynasty": "宋",
        "collection_info": null
    },
    {
        "uuid": "659e2da1ecdada3915dced0f0c97db70",
        "title": "中秋同诸子九曲泛月",
        "author": "虞亿",
        "content": "名山阅万古，明月来几时。\n顾游属中秋，万里云雾披。\n心閒境亦静，月满山不移。\n况兹九曲溪，正漾清涟漪。\n呼舟星村来，十客琴觞随。\n此客俱不凡，洒落同襟期。\n居然命钓艇，造席不復疑。\n陶兀入醉乡，伴我老不羁。\n临流振衣袂，飒飒刚风吹。\n银盘转岩阿，两川光渺瀰。\n崚嶒大王峰，嵌窦渺可窥。\n云軿与凤钗，来往谁可知。\n但闻山桂香，缤纷落残巵。\n酒酣各言志，抗论不少卑。\n诸君爱轩冕，许身皋与夔。\n矫首青云衢，尘鞅甘羁縻。\n那知涉幻境，百岁黍一炊。\n风波世上险，日月壶中迟。\n何如归此山，相乐从希夷。",
        "dynasty": "宋",
        "collection_info": null
    },
    {
        "uuid": "ff18f1fc539043c6921d39a1cde66498",
        "title": "接笋峰",
        "author": "邱攀桂",
        "content": "天下名山说武夷，高峰晴树碧云齐。\n望穷石鼎疑无地，行到山根却有梯。\n茅屋成村多卜隠，草书悬壁半留题。\n几时扫断红尘路，一叶渔舟九曲溪。",
        "dynasty": "宋",
        "collection_info": null
    },
    {
        "uuid": "ba8db42fc302270f16674184eb463c42",
        "title": "纪游",
        "author": "朱大卿",
        "content": "开秋气微肃，天水湛相照。\n扁舟惬幽寻，层峰入奇眺。\n融结几何年，指顾集群妙。\n神仙得非幻，遗蜕在岩窍。\n行往求其踪，恐为识者笑。\n独鹤去不还，山猿偶然叫。\n应有采芝人，凌空发长啸。",
        "dynasty": "宋",
        "collection_info": null
    },
    {
        "uuid": "04f67df1866f4dda1b5dc699f8767e1a",
        "title": "繫舟",
        "author": "詹羲",
        "content": "石廪岩前繫小舟，娟娟明月照清秋。\n仙人一夜吹长笛，三十六峰云尽收。",
        "dynasty": "宋",
        "collection_info": null
    },
    {
        "uuid": "efa68d1bf8446adff8e8fbb563346345",
        "title": "一盌泉",
        "author": "张知退",
        "content": "泉形如盌水波圆，一勺之多可悟全。\n试看灵湫轻洒处，甘霖顷刻徧秦川。",
        "dynasty": "宋",
        "collection_info": null
    },
    {
        "uuid": "870adadef030db62795f9f01316d8369",
        "title": "偶成",
        "author": "陈云龙",
        "content": "野趣成閒散，青山即故知。\n竹生踰砌笋，花引隔墙枝。\n舞蝶翻风乱，閒云出坞迟。\n倚栏无一事，俄有客传诗。",
        "dynasty": "宋",
        "collection_info": null
    },
    {
        "uuid": "1b44a752bc0afe8b89805465c79c44da",
        "title": "秋兴",
        "author": "林东愚",
        "content": "落日江城动鼓鼙，故山千里转逶迤。\n谢安旧宅空陈迹，尼父余风异昔时。\n苜蓿秋高戎马健，海门日短雁书迟。\n客窗兀对黄昏坐，云汉悠悠起暮思。",
        "dynasty": "宋",
        "collection_info": null
    },
    {
        "uuid": "7d441fb3fcb66d741faef4464c7ebb4a",
        "title": "皎皎吟",
        "author": "朱岩伯",
        "content": "皎皎天心月，影落寒潭水。\n虽落寒潭水，照人千万里。\n皎皎机上丝，忽落淤泥底。\n一落淤泥底，河水不可洗。\n愿君作明月，晴阴不妨缺。\n莫作淤泥丝，客子徒伤悲。\n人心皎皎莫自欺。",
        "dynasty": "宋",
        "collection_info": null
    },
    {
        "uuid": "fe0fc45b8b74dbf20eb16b4a3dfcc06f",
        "title": "书延福寺壁",
        "author": "朱岩伯",
        "content": "双瀑飞来古寺西，月萝烟草久湮迷。\n自从吾辈经行后，便觉他山索价低。\n老去合为三径计，就中聊借一枝栖。\n石崖大有穿磨所，从与新诗着处题。",
        "dynasty": "宋",
        "collection_info": null
    },
    {
        "uuid": "0d3843a9552a8a27f1f98d0e5c164b62",
        "title": "红叶",
        "author": "林宾旸",
        "content": "五夜霜为染，轻明映碧流。\n山林惊有色，天地欲无秋。\n野渡风初起，夕阳雨未收。\n昔闻供墨客，霜屋落飕飗。",
        "dynasty": "宋",
        "collection_info": null
    },
    {
        "uuid": "d15bf1481a30145abb4297d9823101d8",
        "title": "病鹤",
        "author": "林宾旸",
        "content": "松梢秋气怯霜衣，犹为山人守石扉。\n仙国灵丹无处觅，故乡华表几时归。\n心知海上云霄□，眼见林间燕雀飞。\n却恨吹台消息断，草烟城郭照斜晖。",
        "dynasty": "宋",
        "collection_info": null
    },
    {
        "uuid": "0587f67ae6a73b21cdb774504da8ff97",
        "title": "次黄日岩韵",
        "author": "王舫",
        "content": "孤舟闲野渡，竹外小桥通。\n不涉终南径，独高彭泽风。\n云闲钟梵裏，月静笑谈中。\n千载留清节，谁云吾道穷。",
        "dynasty": "宋",
        "collection_info": null
    },
    {
        "uuid": "9b66324986573e4e195de8f83753ba76",
        "title": "次韵答陈石泉",
        "author": "王舫",
        "content": "炎气涨空碧，散作藕花秋。\n幽趣兰为佩，浮生芥作舟。\n可人从远别，何日许重游。\n奁玉清无底，楼居第几州。",
        "dynasty": "宋",
        "collection_info": null
    },
    {
        "uuid": "9d337bc970d7353686efd7464963c9f5",
        "title": "晚憩石门洞",
        "author": "王舫",
        "content": "舣棹石门外，天风吹夕阴。\n疏钟醒客梦，危瀑洗尘襟。\n龙去洞云薄，鹤归松露深。\n旧碑看米字，犹带藓痕侵。",
        "dynasty": "宋",
        "collection_info": null
    },
    {
        "uuid": "f13f61f63b5e872b954a5a60183268f2",
        "title": "次愚谷雪韵",
        "author": "王舫",
        "content": "榾柮炉头夜未阑，冰壶全觉漏声干。\n前山草木疑长白，下界楼台尽广寒。\n骚客忽惊梅片落，老农先作稻花看。\n何当一奏平淮颂，坐使皇图九鼎安。",
        "dynasty": "宋",
        "collection_info": null
    },
    {
        "uuid": "0f3bca3f8f022e2df32232a512540cad",
        "title": "春日郊行次平野韵",
        "author": "王舫",
        "content": "楚泽凄凉笑屈原，行吟如在浣花川。\n风迴别墅闻桐角，烟冷荒郊挂纸钱。\n麰麦正香田舍乐，茅柴初熟酒家连。\n锦囊收拾归来晚，踏月闲敲款段鞭。",
        "dynasty": "宋",
        "collection_info": null
    }
]