[
    {
        "uuid": "4f0d2376e2f288c5f9c0e49901de12af",
        "title": "诗偈 三十一",
        "author": "庞藴",
        "content": "自恨己身痴，有事无人知。\n横展两脚睡，至晓不寻思。\n诸佛为我爷，我是世尊儿。\n儿今已长大，替父为导师。\n父子同宅住，寸步不相离。\n法身无相貌，世人那得知。",
        "dynasty": "唐",
        "collection_info": null
    },
    {
        "uuid": "6544226c1cd5805e4ad549fba9a32e1a",
        "title": "诗偈 三十二",
        "author": "庞藴",
        "content": "此箇一羣贼，生生欺主人。\n即今识汝也，不共汝相亲。\n你若不伏我，我则处处说。\n教人总识汝，遣汝行路绝。\n你若能伏我，我亦不分别。\n共汝同一身，永离于生灭。",
        "dynasty": "唐",
        "collection_info": null
    },
    {
        "uuid": "a593930b9af8ffe367116bcfcfe29617",
        "title": "诗偈 三十三",
        "author": "庞藴",
        "content": "世人重珍宝，我则不如然。\n名闻即知足，富贵心不缘。\n唯乐箪瓢饮，无求澡镜铨。\n饥食西山稻，渴饮本源泉。\n寒披无相服，热来松下眠。\n知身无究竟，任运了残年。",
        "dynasty": "唐",
        "collection_info": null
    },
    {
        "uuid": "a2a8a605761bdfdbeb15eb6af03bdfd3",
        "title": "诗偈 三十四",
        "author": "庞藴",
        "content": "雾重日难出，云厚月朦胧。\n有心求觅佛，昼夜用心功。\n见梦言将实，闻真耳却聋。\n羣贼当路坐，道理若为通。\n见性若玲珑，多求说处通。\n取他凡圣语，到头浑是空。",
        "dynasty": "唐",
        "collection_info": null
    },
    {
        "uuid": "6f327bfd4ee788f3f85ee63246df47d3",
        "title": "诗偈 三十五",
        "author": "庞藴",
        "content": "云何为人演，离相说如如，心镜俱空静，无实亦无虚。\n心通常嘿用，出世入无余。\n梵释咸恭敬，菩萨亦同居。\n语是凡夫语，理合释迦书。\n若能如是学，不枉用功夫。",
        "dynasty": "唐",
        "collection_info": null
    },
    {
        "uuid": "a23edd088f642bad88d49f4ff8c1a23a",
        "title": "诗偈 三十六",
        "author": "庞藴",
        "content": "寅朝饮稀粥，饭后两束薪，货得二升米，支我有余身。\n身无饥火逼，安余无相神。\n神安佛土净，内外绝埃尘。\n无间说般若，豁达启关津。\n火烧家计尽，全成无事人。",
        "dynasty": "唐",
        "collection_info": null
    },
    {
        "uuid": "116fbace4dad1d5d3391bb68794cfd97",
        "title": "诗偈 三十七",
        "author": "庞藴",
        "content": "圆镜朗如日，涌出无碍智。\n梵语波罗蜜，唐家无量义。\n说者说无相，离者离文字。\n但说无上道，利他还自利。\n若能入理行，不动到如地。\n缘事常区区，不如展脚睡。",
        "dynasty": "唐",
        "collection_info": null
    },
    {
        "uuid": "df589e79957c4093b10b6a694bb6a9e4",
        "title": "诗偈 三十八",
        "author": "庞藴",
        "content": "我观三界有，有人披草舍。\n虵鼠同穴住，白日恆如夜。\n鸠鸽为亲情，罗剎同心话。\n五狗常嘷吠，思之令人怕。\n我观总是幻，虚空名亦假。\n放牛吃草庵，三生同一化。",
        "dynasty": "唐",
        "collection_info": null
    },
    {
        "uuid": "0301cf010503a33bf198b856c715728e",
        "title": "诗偈 三十九",
        "author": "庞藴",
        "content": "如来一真智，徧满娑婆界。\n殷勤说方便，有人自不解。\n无处不生心，有处多贪爱。\n心王作黑业，教他口忏悔。\n口忏心不改，心口相违背。\n不服无心药，病根总不差。\n着相求菩提，不免还他债。",
        "dynasty": "唐",
        "collection_info": null
    },
    {
        "uuid": "3853aa77b93a101baf0acd71ff584452",
        "title": "诗偈 四十",
        "author": "庞藴",
        "content": "香山有栴檀，宝山无伊兰。\n金山照毛头，毛头百亿宽。\n净心空室坐，妙德四方安。\n空生知内外，相事付阿难。\n如能达此理，无处即泥洹。",
        "dynasty": "唐",
        "collection_info": null
    },
    {
        "uuid": "b8439ebd93e9cce4d9bfa5c52b8ab3d4",
        "title": "诗偈 四十一",
        "author": "庞藴",
        "content": "若能相用语，教君一箇诀。\n捻取三毒箭，一时总抝折。\n田地成四空，五狗牙总缺。\n色藴自消亡，六贼俱磨灭。\n阎罗成法王，罗剎成菩萨。\n勿论己一身，举国一时悦。",
        "dynasty": "唐",
        "collection_info": null
    },
    {
        "uuid": "ae6714a2e819895c2a29da266471b76f",
        "title": "诗偈 四十二",
        "author": "庞藴",
        "content": "达人知是幻，纵损心亦如。\n诸天不免难，况復此阎浮。\n须寻无上理，莫更苦踟蹰。\n衣食纔方足，不用积盈余。\n少欲有湼槃，知足非凡夫。\n当来无地狱，现在出三涂。",
        "dynasty": "唐",
        "collection_info": null
    },
    {
        "uuid": "894aa1dd748f93453721de8ced7ef67a",
        "title": "诗偈 四十三",
        "author": "庞藴",
        "content": "外若绝攀缘，欢喜常现前。\n本来何所得，吉祥自现形。\n空生成长老，燃灯常照明。\n弥勒是同学，释迦是长兄。\n神通次第坐，无劳问姓名。\n名相有差别，法身同一形。",
        "dynasty": "唐",
        "collection_info": null
    },
    {
        "uuid": "57512d067b869c0f03a7f17cb8d3f540",
        "title": "诗偈 四十四",
        "author": "庞藴",
        "content": "大乘一等义，本自无遮闭。\n凡夫着相求，心生有执滞。\n无心为真宗，空寂为本体。\n无问亦无说，常照勿使废。\n佛子行道已，更莫愁来去。",
        "dynasty": "唐",
        "collection_info": null
    },
    {
        "uuid": "8f40c074e3a7c8c5ae805d135a874829",
        "title": "诗偈 四十五",
        "author": "庞藴",
        "content": "无念清凉寺，藴空真五台。\n对镜心无垢，当情心死灰。\n妙理于中现，优昙空裏开。\n无求真法眼，离相见如来。\n若能如是学，不动出三灾。",
        "dynasty": "唐",
        "collection_info": null
    },
    {
        "uuid": "5b0115c5dddd2be722784749b107e911",
        "title": "诗偈 四十六",
        "author": "庞藴",
        "content": "常闻阿閦佛，拟向东方讨。\n今日审思维，不动自然到。\n语汝守门奴，何须苦烦燥。\n我奏父王知，与汝改名号。\n破却有为功，显示无为道。",
        "dynasty": "唐",
        "collection_info": null
    },
    {
        "uuid": "0bf62c565d9d4076e4ecd2674a74b3a2",
        "title": "诗偈 四十七",
        "author": "庞藴",
        "content": "识乐众生乐，缘绳枉（《宗镜录》卷四十作「妄」）走作。\n智乐菩萨乐，无绳亦无缚。\n若有发心者，直须学无作。\n莫道怕落空，得空亦不恶。\n见矿不别（《宗镜录》作「识」）金，入矿（《宗镜录》作「炉」）方知错。",
        "dynasty": "唐",
        "collection_info": null
    },
    {
        "uuid": "077cbb56d89ff07277af030862af3875",
        "title": "诗偈 四十八",
        "author": "庞藴",
        "content": "苦痛役身心，劳神觅官职。\n暂得色毛披，拍按作瞋色。\n口口打奴兵，声声遣拔肋。\n闻道送王老，曲亦变成直。\n纵令有理道，分疎亦不得。",
        "dynasty": "唐",
        "collection_info": null
    },
    {
        "uuid": "4e7f862fd89e6ccfce78bec3b340dd33",
        "title": "诗偈 四十九",
        "author": "庞藴",
        "content": "家长自饮酒，举家一时醉。\n失火烧故宅，运水沃空地。\n水火当头发，三灾一时起。\n空中鸠鸽舞，骡来助放屁。\n因中无好花，结果亦天理。",
        "dynasty": "唐",
        "collection_info": null
    },
    {
        "uuid": "c4131c454aa262180bcb3d8842613ca3",
        "title": "诗偈 五十",
        "author": "庞藴",
        "content": "学道迷路人，实是可怜许。\n被贼妄牵缠，恶缘取次与。\n有法遍娑婆，开眼看佛语。\n洗舌读经典，和经弄蛇鼠。\n动念三界成，迷失当时路。",
        "dynasty": "唐",
        "collection_info": null
    },
    {
        "uuid": "1bb1034fb0cd28d7f7058314a1f80511",
        "title": "诗偈 五十一",
        "author": "庞藴",
        "content": "身现凡夫事，内照自分明。\n三千大千界，满中诸众生。\n剎那造有业，了了总知情。\n纳安芥子裏，称为无相经。\n常持人不识，念时无色声。",
        "dynasty": "唐",
        "collection_info": null
    },
    {
        "uuid": "8dc97a987c11301f4b7628aaeafc5582",
        "title": "诗偈 五十二",
        "author": "庞藴",
        "content": "学佛作梦事，不须论地狱。\n天堂总越却，六识为僮仆。\n心心无所住，处处尘不着。\n五道绝人行，无心是极乐。\n空裏见优昙，众生作桥彴。",
        "dynasty": "唐",
        "collection_info": null
    },
    {
        "uuid": "cc8bccda02ae94c3a899c2581e752650",
        "title": "诗偈 五十三",
        "author": "庞藴",
        "content": "欲得速成佛，祇学无生忍。\n非常省心力，当时烦恼尽。\n七宝藏门开，智慧无穷尽。\n广演波罗蜜，无心可鄙吝。\n祇恐着有人，愚痴自不信。",
        "dynasty": "唐",
        "collection_info": null
    },
    {
        "uuid": "dd94b89a82ee59e186e39fc21b23c18d",
        "title": "诗偈 五十四",
        "author": "庞藴",
        "content": "世人皮上黠，心裏没头痴。\n他贪目前利，焉知已后非。\n谩胡欺得汉，夸道手脚迟。\n走向见阎老，倒拖研米槌。\n恐君不觉悟，今日报君知。",
        "dynasty": "唐",
        "collection_info": null
    },
    {
        "uuid": "3ffc7b06b9f02f5f4aed4f61dd880ea2",
        "title": "诗偈 五十五",
        "author": "庞藴",
        "content": "中人乐寂静，下士好威仪。\n菩萨心无碍，同凡凡不知。\n佛是无相体，何须有相持。\n但令心了事，遮莫外人疑。\n如人渴饮水，冷暖心自知。",
        "dynasty": "唐",
        "collection_info": null
    },
    {
        "uuid": "2d8631267bcb47d03449be4cbcdea70b",
        "title": "诗偈 五十六",
        "author": "庞藴",
        "content": "识若不受尘，心亦不颠狂。\n妙智作心师，名为破有王。\n须臾证六度，动用五种香。\n此即真极乐，亦是真西方。\n释迦无量寿，同居此道场。",
        "dynasty": "唐",
        "collection_info": null
    },
    {
        "uuid": "49ef4e4addcbd0c2a547ccde5fc53b3d",
        "title": "诗偈 五十七",
        "author": "庞藴",
        "content": "俗务不废作，内秘贪心学。\n世上假名闻，超然总莫着。\n息念三界空，无求出五浊。\n法报皆圆满，意根成正觉。\n若能如此修，轮王亦不博。",
        "dynasty": "唐",
        "collection_info": null
    },
    {
        "uuid": "b1a9dc0c81d3789bb8e703a3f72bb328",
        "title": "诗偈 五十八",
        "author": "庞藴",
        "content": "五藴若实有，则合有色形。\n五藴若实无，则合无形声。\n祇为假名字，所以妄来停。\n若了名相空，事尽总惺惺。\n心王无障碍，摆拨三界行。",
        "dynasty": "唐",
        "collection_info": null
    },
    {
        "uuid": "c91da9c96c570c620d4eba0c56f8d99c",
        "title": "诗偈 五十九",
        "author": "庞藴",
        "content": "我是凡夫身，乐说真如理。\n为性不悭贪，常行平等施。\n凡夫事有为，佛智超生死。\n作佛作凡夫，一切自繇你。",
        "dynasty": "唐",
        "collection_info": null
    },
    {
        "uuid": "1fbca347de2b200ab140fbad9a4752f9",
        "title": "诗偈 六十",
        "author": "庞藴",
        "content": "耳闻无相理，眼空不受色。\n鼻嗅无相香，舌尝无相食。\n身着无相衣，竟随无相得。\n心静越诸天，神清见弥勒。\n十方同一乘，无心记南北。",
        "dynasty": "唐",
        "collection_info": null
    },
    {
        "uuid": "89ac181494c24ff5fcf40c306c9331cc",
        "title": "诗偈 六十一",
        "author": "庞藴",
        "content": "慈悲说斯法，现疾为众生。\n纯陀献后供，妙德亦同行。\n名相有差别，法身同一形。\n化身千万亿，方便立空名。\n不须执有法，圆通最大精。",
        "dynasty": "唐",
        "collection_info": null
    },
    {
        "uuid": "5f1f3d030d80be87500df27a42242e60",
        "title": "诗偈 六十二",
        "author": "庞藴",
        "content": "欲得真成佛，无心于万物。\n心如镜亦如，真智从如出。\n定慧等庄严，广演波罗蜜。\n流通十方界，诸有不能疾。\n报汝学道人，祇么便成佛。",
        "dynasty": "唐",
        "collection_info": null
    },
    {
        "uuid": "7cec4d087d7b6f402a489a7fe29e0e4a",
        "title": "诗偈 六十三",
        "author": "庞藴",
        "content": "读（《祖堂集》作「奉」）经须解义，解义始（《宗镜录》卷三三作「即」）修行。\n若能依义学（《祖堂集》作「了义教」），即入湼槃城。\n读经（前引二书均作「如其」）不解义，多见不如盲。\n缘（《宗镜录》作「寻」）文广占地，心中（前引二书均作「牛」）不肯耕。",
        "dynasty": "唐",
        "collection_info": null
    },
    {
        "uuid": "128e38f494ea265852b7b8a5f7a83bd1",
        "title": "诗偈 六十四",
        "author": "庞藴",
        "content": "有人道不得，是伊心王黑。\n不能自了事，埋藏一羣贼。\n羣贼多贪痴，缘事说是非。\n心王被贼使，劫劫无出期。\n见花不识树，果熟始应知。",
        "dynasty": "唐",
        "collection_info": null
    },
    {
        "uuid": "3224944e3537966b0b4d5cb0ae4830b8",
        "title": "诗偈 六十五",
        "author": "庞藴",
        "content": "君家住聚落，余自居山谷。\n山空无有物，聚落百种有。\n有者吃饭食，无者空张口。\n口空肚亦空，还将空吃有。\n有尽物归空，同体无前后。",
        "dynasty": "唐",
        "collection_info": null
    },
    {
        "uuid": "2a5412419cd5ab7c88275e0e254e2c51",
        "title": "诗偈 六十六",
        "author": "庞藴",
        "content": "诸佛与众生，元来同一家。\n不识亲尊长，外面认假爷。\n优昙不肯摘，专采葫芦花。\n葫芦花未落，常被三五枷。\n如斯之等类，轮转劫恆沙。",
        "dynasty": "唐",
        "collection_info": null
    },
    {
        "uuid": "6738b71f9f5ff302af0c49a7b70c6c81",
        "title": "诗偈 六十七",
        "author": "庞藴",
        "content": "余为田舍翁，世上最贫穷。\n家中无一物，启口说空空。\n旧时恶知识，总度作师僧。\n和合一处坐，常教听大乘。\n食时与持钵，惟我一人供。",
        "dynasty": "唐",
        "collection_info": null
    },
    {
        "uuid": "7631136d8a0f4c0daa004bd24d639b2c",
        "title": "诗偈 六十八",
        "author": "庞藴",
        "content": "平等无有二，终日同宅住。\n世人不了妄，心生外缘取。\n取得外相佛，乐却变成苦。\n苦即诸法生，大海从何渡。\n为报知音者，好好看道路。",
        "dynasty": "唐",
        "collection_info": null
    },
    {
        "uuid": "8c98ad9a9f699a79d018346bcfe3cdf9",
        "title": "诗偈 六十九",
        "author": "庞藴",
        "content": "故宅有宝珠，却向田野求。\n这箇一羣贼，赚你徒悠悠。\n泥上搽粧粉，壁上涂浑油。\n愚人见梦事，讚叹道能修。\n腊月三十日，元无一物收。\n。",
        "dynasty": "唐",
        "collection_info": null
    },
    {
        "uuid": "d6ac0f454608ff49d569ad3f579cf9ea",
        "title": "诗偈 七十",
        "author": "庞藴",
        "content": "山中失却心，任运腾腾语。\n语即说空空，空中无虵鼠。\n有心波浪起，无心是净土。\n净土生真佛，佛还传佛语。\n佛能度众生，众生是佛母。",
        "dynasty": "唐",
        "collection_info": null
    },
    {
        "uuid": "d40c7f8ca2c4bfa6eac703c1ed386f35",
        "title": "诗偈 七十一",
        "author": "庞藴",
        "content": "心王不能了，何不依真智。\n一吼百兽伏，尽见无生理。\n无生理甚宽，无心无可看。\n非内外中间，非生死湼槃。\n诸法无住处，遨游神自安。",
        "dynasty": "唐",
        "collection_info": null
    },
    {
        "uuid": "01575a2d420a4e237368f86331ed4690",
        "title": "诗偈 七十二",
        "author": "庞藴",
        "content": "外求非是宝，无念自家珍。\n心外求佛法，总是倒行人。\n般若名尚假，岂可更依文。\n有相皆虚妄，无形实是真。",
        "dynasty": "唐",
        "collection_info": null
    },
    {
        "uuid": "fecf67ac7000b66e14e2bd9aa23afaf1",
        "title": "诗偈 七十三",
        "author": "庞藴",
        "content": "意根无自性，万法本来虚。\n外尘都不有，三界自然无。\n五藴今何在，尽总入无余。\n河沙过去佛，并在一毛如。",
        "dynasty": "唐",
        "collection_info": null
    },
    {
        "uuid": "f835ed67a710a8255fe3938088de0870",
        "title": "诗偈 七十四",
        "author": "庞藴",
        "content": "人有一卷经，无相亦（《祖堂集》卷十五作「復」）无名。\n无人能（《祖堂集》作「解」）转读，有我不能听。\n如能转读得，入理契无生。\n非论菩萨道，佛亦不劳（《祖堂集》作「要」）成。",
        "dynasty": "唐",
        "collection_info": null
    },
    {
        "uuid": "03650d7ad8578991d5402652e7de5d46",
        "title": "诗偈 七十五",
        "author": "庞藴",
        "content": "阿爷当殿坐，子向前头立。\n父子同宅住，小魔不敢入。\n时开无尽藏，贫者相供给。\n得之永不穷，免得生忧悒。",
        "dynasty": "唐",
        "collection_info": null
    },
    {
        "uuid": "16e88d32b37dae191cbbb25a793090a2",
        "title": "诗偈 七十六",
        "author": "庞藴",
        "content": "欲得真醍醐，三毒须去除。\n嗅无酥酪气，自见如意珠。\n劫火烧不然，泛海浪中浮。\n昔日强索者，今日作他奴。",
        "dynasty": "唐",
        "collection_info": null
    },
    {
        "uuid": "b90655f5dfebb6ab0abbfa301799a047",
        "title": "诗偈 七十七",
        "author": "庞藴",
        "content": "报汝寻真理，偷生佯不闻。\n及其身命卒，心口便纷纭。\n我命不能与，将钱别僱人。\n为读如来教，救护我精神。\n。",
        "dynasty": "唐",
        "collection_info": null
    },
    {
        "uuid": "8a98db1d035802d5fd19b0efd0f10ceb",
        "title": "诗偈 七十八",
        "author": "庞藴",
        "content": "城内数万户，不奈我恆一。\n时时师子吼，禽兽俱皆卒。\n教作罗睺罗，无踪持戒律。\n但知入理坐，日头骨咄出。",
        "dynasty": "唐",
        "collection_info": null
    },
    {
        "uuid": "3ce70a930e828decb1e5aca717119a6d",
        "title": "诗偈 七十九",
        "author": "庞藴",
        "content": "众生多品类，诸佛祇一般。\n庶人见天子，知隔几重关。\n若有过人策，欲见亦不难。\n策中契圣理，坐取国家官。",
        "dynasty": "唐",
        "collection_info": null
    },
    {
        "uuid": "8171b61105340a11caa846908e47a958",
        "title": "诗偈 八十",
        "author": "庞藴",
        "content": "智度本来如，众生病尽除。\n又度作护法，一切入无余。\n过去恆沙佛，皆同此一途。\n如能达此理，凡夫非凡夫。",
        "dynasty": "唐",
        "collection_info": null
    },
    {
        "uuid": "07d336d482aef3eab88d8e3baa67fb76",
        "title": "诗偈 八十一",
        "author": "庞藴",
        "content": "四大本无情，清虚无色声。\n达人悟空理，知法本无生。\n诸佛常现前，妙德亦同行。\n无无无障碍，心牛不肯耕。",
        "dynasty": "唐",
        "collection_info": null
    },
    {
        "uuid": "c3b7b5fbf7199778adcc29ffec339845",
        "title": "诗偈 八十二",
        "author": "庞藴",
        "content": "尘六门前唤，无情呼不入。\n二彼总空空，自然唇不湿。\n从此绝因缘，葛五随缘出。\n惟有空寂舍，圆八同金七。",
        "dynasty": "唐",
        "collection_info": null
    },
    {
        "uuid": "669dc30769342611adc1f2a8025411b4",
        "title": "诗偈 八十三",
        "author": "庞藴",
        "content": "入理如箭射，寻文转相背。\n直道不肯行，识路成迷退。\n心王不了事，公臣生执碍。\n为此一羣贼，生死如踏碓。",
        "dynasty": "唐",
        "collection_info": null
    },
    {
        "uuid": "f388816917a9115febda9a5da6ee2893",
        "title": "诗偈 八十四",
        "author": "庞藴",
        "content": "觉他欲打你，着脚即须抽。\n已后再相见，他羞我不羞。\n忍辱第一道，历劫无冤雠。\n此是无生县，不属湼槃洲。",
        "dynasty": "唐",
        "collection_info": null
    },
    {
        "uuid": "c0935a1245938a1f9c92601981836f8e",
        "title": "诗偈 八十五",
        "author": "庞藴",
        "content": "駡他无便宜，在应却得稳。\n无瞋神自安，駡他还自损。\n忍得有法利，駡他还折本。\n瞋喜同一如，循世不闷闷。\n。",
        "dynasty": "唐",
        "collection_info": null
    },
    {
        "uuid": "db70e991e6f47305e1a7616795a6b068",
        "title": "诗偈 八十六",
        "author": "庞藴",
        "content": "识业人稀少，迷途者众多。\n苦中生乐想，无喜强絃歌。\n不饮寻常醉，昏昏溺爱河。\n含笑造殃咎，后苦莫由他。",
        "dynasty": "唐",
        "collection_info": null
    },
    {
        "uuid": "0972521d5c06f35d8d4195d55e5b8f21",
        "title": "诗偈 八十七",
        "author": "庞藴",
        "content": "耳闻他駡詈，心知口莫对。\n恶亦不须嫌，好亦不须爱。\n豁达无关津，虚空无罣碍。\n此真不动物，亦名观自在。",
        "dynasty": "唐",
        "collection_info": null
    },
    {
        "uuid": "a1a6cbdf08d310a819611163a0eca5cf",
        "title": "诗偈 八十八",
        "author": "庞藴",
        "content": "仰手是天堂，覆手是地狱。\n地狱与天堂，我心都不属。\n化城犹不止，岂况诸天福。\n一切都不求，旷然无所得。",
        "dynasty": "唐",
        "collection_info": null
    },
    {
        "uuid": "a7a9202693f2aac59074c94b9d9ab905",
        "title": "诗偈 八十九",
        "author": "庞藴",
        "content": "佛有一等慈，有人心不知。\n一切皆平等，贫富总怜伊。\n富者你莫贪，贫者你莫痴。\n无贪心自静，无痴意莫思。",
        "dynasty": "唐",
        "collection_info": null
    },
    {
        "uuid": "7fbf1ab77913d8b1433a5aee031a578f",
        "title": "诗偈 九十",
        "author": "庞藴",
        "content": "白衣不执相，真理从空生。\n祇为心无碍，智慧出纵横。\n唯论师子吼。\n不许野干鸣。\n菩提称最妙，犹呵是假名。",
        "dynasty": "唐",
        "collection_info": null
    },
    {
        "uuid": "4148d7426fec19fdf8222cee60b550a2",
        "title": "诗偈 九十一",
        "author": "庞藴",
        "content": "从根诛则绝，从根修则灭。\n若能双株断，三乘尽超越。\n此非凡夫言，妙吉分明说。\n如来所疗治，一差不復发。",
        "dynasty": "唐",
        "collection_info": null
    },
    {
        "uuid": "255451a139f6ac35de9e49d0482891a0",
        "title": "诗偈 九十二",
        "author": "庞藴",
        "content": "久种善根深，同尘尘不侵。\n非关尘不染，自是我无心。\n无心心不起，超三越十地。\n究竟真如果，到头祇箇是。",
        "dynasty": "唐",
        "collection_info": null
    },
    {
        "uuid": "bc7ce6e35959532492542ab7142191e3",
        "title": "诗偈 九十三",
        "author": "庞藴",
        "content": "凡夫智量狭，妄说有难易。\n离相如虚空，尽契诸佛智。\n戒相如虚空，迷人自作持。\n病根不肯拔，执是弄花枝。\n。",
        "dynasty": "唐",
        "collection_info": null
    },
    {
        "uuid": "4a1bf7c82ca7a0456d42be0676d07801",
        "title": "诗偈 九十四",
        "author": "庞藴",
        "content": "牵牛驾空车，共入无为宅。\n无为宅甚宽，众生却嫌窄。\n十方同一空，何曾有间隔。\n有法入不得，无心是度厄。",
        "dynasty": "唐",
        "collection_info": null
    },
    {
        "uuid": "89110dbe1bfdd16707acc9a4054d0a77",
        "title": "诗偈 九十五",
        "author": "庞藴",
        "content": "世间最上事，唯有修道强。\n若悟无生理，三界自消亡。\n藴空妙德现，无念是清凉。\n此即迷陀土，何处觅西方。",
        "dynasty": "唐",
        "collection_info": null
    },
    {
        "uuid": "359a0f88fc11d90b9639a6aeada34e22",
        "title": "诗偈 九十六",
        "author": "庞藴",
        "content": "宝珠内衣裏，繫来无量时。\n遇六恶知识，又常假慈悲。\n牵我饮欲酒，醉卧都不知。\n情尽酒復醒，自见本道师。",
        "dynasty": "唐",
        "collection_info": null
    },
    {
        "uuid": "464b02c395a8dae7bd6f118fb9c420e7",
        "title": "诗偈 九十七",
        "author": "庞藴",
        "content": "世人重珍宝（《宗镜录》卷十五作「但重金」），我贵（《宗镜录》作「爱」）剎那静。\n金多乱人心，静见真如性。\n性空法亦空（《宗镜录》作「性通法亦通」），十八绝（《宗镜录》作「断」）行踪。\n但自心无碍。\n何愁神（《宗镜录》作「声」）不通。\n（《法藏碎金录》卷四、卷五录前四句）。",
        "dynasty": "唐",
        "collection_info": null
    },
    {
        "uuid": "ca582f9c545e80f651a9f8008fbf8692",
        "title": "诗偈 九十八",
        "author": "庞藴",
        "content": "端坐求如法，如法转相违。\n抛法无心取，始自却来归。\n无求出三界，有念则成痴。\n求佛觅解脱，不是丈夫儿。",
        "dynasty": "唐",
        "collection_info": null
    },
    {
        "uuid": "f5dc7b05dca858e000097a0707c32e41",
        "title": "诗偈 九十九",
        "author": "庞藴",
        "content": "恶心满三界，口即念弥陀。\n心口相违背，羣贼转转多。\n一尘起万境，倐忽徧婆娑。\n色声求（《宗镜录》卷十五作「取」）佛道，结果尽成魔。",
        "dynasty": "唐",
        "collection_info": null
    },
    {
        "uuid": "2a7b5bc79bc10472bc3ced941378bbf9",
        "title": "诗偈 一○○",
        "author": "庞藴",
        "content": "佛亦不离心，心亦不离佛。\n心寂即菩提，心然即有物。\n物即变成魔，无即无诸佛。\n若能如是用，十八从何出。",
        "dynasty": "唐",
        "collection_info": null
    },
    {
        "uuid": "38032fafeaf21a52001ea06f39a5fc69",
        "title": "诗偈 一○一",
        "author": "庞藴",
        "content": "羊车诱下愚，鹿车载中夫。\n大乘为上士，鹏巢鹤不居。\n鹪鹩住蚊睫，居士咄盲驴。\n若论质利帝，毕竟一乘无。",
        "dynasty": "唐",
        "collection_info": null
    },
    {
        "uuid": "ac7d6fa765e5ddb8dcecafd1f4a58c64",
        "title": "诗偈 一○二",
        "author": "庞藴",
        "content": "有（《祖堂集》卷十五作「世」）人嫌庞老，庞老不嫌他（《祖庭事苑》卷二作「它」）。\n开门待知识，知识不来过。\n心如具三学，尘识不相和（《祖堂集》无此二句）。\n一丸疗万（《祖堂集》作「百」）病，不假药方多。",
        "dynasty": "唐",
        "collection_info": null
    },
    {
        "uuid": "b84621a8c284c090ed32e061275b9ac4",
        "title": "诗偈 一○三",
        "author": "庞藴",
        "content": "淼淼长江水，周而还復始。\n昏昏三界人，轮迴亦如此。\n轮迴改形貌，长江色不异。\n改貌劳神识，终须到佛地。",
        "dynasty": "唐",
        "collection_info": null
    },
    {
        "uuid": "f05e86a802bddc3354373568c47ea5fb",
        "title": "诗偈 一○四",
        "author": "庞藴",
        "content": "睡来展脚睡，悟理起题诗。\n诗中无别意，唯劝破贪痴。\n贪瞋痴若尽，便是世尊儿。\n无烦问师匠，心王应自知。",
        "dynasty": "唐",
        "collection_info": null
    },
    {
        "uuid": "4d6c7ed25b54d4b53e91c44f1fc7c2c0",
        "title": "诗偈 一○五",
        "author": "庞藴",
        "content": "世人重名利，余心总不然。\n束薪货升米，清水铁铛煎。\n觉熟捻铛下，将身近畔边。\n时时抛入口，腹饱肚无言。",
        "dynasty": "唐",
        "collection_info": null
    },
    {
        "uuid": "2db6f65a05ab270a49bd5dbb9f15464e",
        "title": "诗偈 一○六",
        "author": "庞藴",
        "content": "行学非真道，徒劳神与躯。\n千里寻月影（《宗镜录》卷四一作「千生寻水月」），终是枉工夫。\n不悟缘声色，当今学者疎。\n但看起灭处，此箇是真如。",
        "dynasty": "唐",
        "collection_info": null
    },
    {
        "uuid": "019f0a03d7464c2ba10396dbd549f54c",
        "title": "诗偈 一○七",
        "author": "庞藴",
        "content": "教君杀贼法，不用苦多方。\n慧剑当心刺，心亡法亦亡。\n心亡极乐国，法亡即西方。\n贼为象马用，神自作空王。",
        "dynasty": "唐",
        "collection_info": null
    },
    {
        "uuid": "62766daf82fa88b2d447beed2272c900",
        "title": "诗偈 一○八",
        "author": "庞藴",
        "content": "不用苦多闻，看他彼上人。\n百忆及日用，元在一毛尘（《宗镜录》卷十八作「纂在一毛鳞」）。\n心但寂无相，即出无明津。\n若能如是学，几许省精神。",
        "dynasty": "唐",
        "collection_info": null
    },
    {
        "uuid": "ec01b16b6c7fac97ff9d607ad9941f8c",
        "title": "诗偈 一○九",
        "author": "庞藴",
        "content": "惭愧好心王，生在莲华堂。\n恆持般若剑，终日带浮囊。\n常怀第一义，外国赖恩光。\n五百长者子，相随归故乡。",
        "dynasty": "唐",
        "collection_info": null
    },
    {
        "uuid": "1c14a65aa9c0f09c29e841077518d248",
        "title": "诗偈 一一○",
        "author": "庞藴",
        "content": "惭愧好意根，无自亦无他。\n无自身无垢，无他尘不加。\n常居清静地，知有不能过。\n旧时恶知识，总见阿弥陀。",
        "dynasty": "唐",
        "collection_info": null
    },
    {
        "uuid": "ff4eb7428fc88ad9da743a4d2d273811",
        "title": "诗偈 一一一",
        "author": "庞藴",
        "content": "惭愧好舌根，常开大道门。\n世间三有事，实是不能论。\n相逢唯说道，更莫敍寒温。\n了知世相假，俗理也徒烦。",
        "dynasty": "唐",
        "collection_info": null
    },
    {
        "uuid": "8306f51316740cab8bc89b07936f5a45",
        "title": "诗偈 一一二",
        "author": "庞藴",
        "content": "惭愧一双耳，常思解脱声。\n若论俗语话，实是不能听。\n闻财耳不纳，闻色心不生。\n不受有无语，何虑不惺惺。",
        "dynasty": "唐",
        "collection_info": null
    },
    {
        "uuid": "c6204750b40f9eb9af4082e9a6b88599",
        "title": "诗偈 一一三",
        "author": "庞藴",
        "content": "惭愧一双眼，曾见数般人。\n端正亦不爱，丑陋亦不瞋，当头异国色，何须妄起尘。\n低头自形相，都无一处真。\n身心如幻化，满眼没怨亲。",
        "dynasty": "唐",
        "collection_info": null
    },
    {
        "uuid": "2706d9b01d25a6741a1e93044a600321",
        "title": "诗偈 一一四",
        "author": "庞藴",
        "content": "惭愧一躯身，梵号波罗柰。\n被贼一羣使，寻常不自在。\n亦名为枯井，亦名为韛袋。\n亦名朽故宅，亦名幻三昧。\n佛駡作死尸，乘尸渡大海。\n大海元无水，死尸非是船。\n熟看世上事，总是假因缘。\n若了身心相，空裏任横眠。\n具此六惭愧，实是不求天。\n（以上一百十四首均见咸丰元年刊于頔编《庞居士语录》卷中）。",
        "dynasty": "唐",
        "collection_info": null
    },
    {
        "uuid": "e96951eeaa78f7a1c16f96e4f333e95e",
        "title": "诗偈 一",
        "author": "庞藴",
        "content": "一时復一时，步步向前移。\n无常有限分，早晚即不知。\n古人一交语，预办没贫儿。\n闻小须修道，莫待衰老时。\n邂逅符到来，赚你更无疑。\n劝君不肯听，三涂真可悲。",
        "dynasty": "唐",
        "collection_info": null
    },
    {
        "uuid": "89792359bcd67c08c3fd03eaf49f3717",
        "title": "诗偈 二",
        "author": "庞藴",
        "content": "一日復一日，百年渐渐毕。\n急急除妄想，无念成真佛。\n更莫苦攀缘，窥他世上物。\n忽然无常至，累劫出不得。",
        "dynasty": "唐",
        "collection_info": null
    },
    {
        "uuid": "21d8aa6e7666040e31e2776ac673e3f7",
        "title": "诗偈 三",
        "author": "庞藴",
        "content": "一宿復一宿，光阴渐渐促。\n报你心王道，依智莫依识。\n依智见真佛，依识入地狱。\n若沦六趣中，受苦无时足。",
        "dynasty": "唐",
        "collection_info": null
    },
    {
        "uuid": "33bd2db6e51b97af635f364969c1d29f",
        "title": "诗偈 四",
        "author": "庞藴",
        "content": "一年復一年，务在且迁延。\n皮皱缘肉减，髮白髓枯干。\n毛孔通风过，骨消椽梠宽。\n水微不耐热，火少不耐寒。\n幻身如聚沫，四大亦非坚。\n更被痴狼使，无明晓夜煎。\n惟知念水草，心神被物缠。\n云何不忏悔，便道舍财钱。\n外头遮曲语，望得免前愆。\n地狱应无事，准拟得生天。\n世间有这属，冥道不如然。\n除非不作业，当拔罪根源。\n根空尘不实，内外绝因缘。\n积罪如山岳，慧火一时燃。\n须臾变灰烬，永劫更无烟。\n。",
        "dynasty": "唐",
        "collection_info": null
    },
    {
        "uuid": "60cb7201d51a207114f80a6deaf81d11",
        "title": "诗偈 五",
        "author": "庞藴",
        "content": "迷时三界有，悟即出嚣缠。\n心无六入迹，清净达本源。\n地狱成净土，招手别诸天。\n报语三涂宅，共你更无缘。\n非论早与晚，悟理即无边。",
        "dynasty": "唐",
        "collection_info": null
    },
    {
        "uuid": "7caddf0f83d475b576baff71025a4fb5",
        "title": "诗偈 六",
        "author": "庞藴",
        "content": "心如即是坐，境如即是禅。\n如如都不动，大道无中边。\n若能如是达，所谓火中莲。",
        "dynasty": "唐",
        "collection_info": null
    },
    {
        "uuid": "7ac839ff52c05680e48ad155bd7136bf",
        "title": "诗偈 七",
        "author": "庞藴",
        "content": "无求乃法眼，有念却成魔。\n无求復无念，即是阿弥陀。\n真如共菩萨，总祇较无多。",
        "dynasty": "唐",
        "collection_info": null
    },
    {
        "uuid": "ea46fcdfa390057fce4363d444f6ff78",
        "title": "诗偈 八",
        "author": "庞藴",
        "content": "炼尽三山铁，镕销五岳铜。\n林枯鸟自散，海竭绝鱼龙。\n无师破戒行，有法尽皆空。",
        "dynasty": "唐",
        "collection_info": null
    },
    {
        "uuid": "1a65eeaf3cd03f6f58063f3e093355d3",
        "title": "诗偈 九",
        "author": "庞藴",
        "content": "菩萨无烦恼，众生爱皱眉。\n无恼缘无贼，皱眉被贼欺。\n不须问师匠，心王应自知。",
        "dynasty": "唐",
        "collection_info": null
    },
    {
        "uuid": "ae35a732cead35893c7d896df2297be2",
        "title": "诗偈 十",
        "author": "庞藴",
        "content": "凡夫龢着事，不免三界轮。\n与说无生理，闭耳佯不闻。",
        "dynasty": "唐",
        "collection_info": null
    },
    {
        "uuid": "d5f02ebbaeabb53c6eed47e39fbbd4ad",
        "title": "诗偈 十一",
        "author": "庞藴",
        "content": "壁画枉用色，不如脱空佛。\n住法比无住，阴中对白日。\n不信有无言，看取波罗蜜。",
        "dynasty": "唐",
        "collection_info": null
    },
    {
        "uuid": "0d672e98a519767ef270114f149c8a28",
        "title": "诗偈 十二",
        "author": "庞藴",
        "content": "见时如不见，闻时如不闻。\n喜时如不喜，瞋时如不瞋。\n一切尽归如，自然无我人。",
        "dynasty": "唐",
        "collection_info": null
    },
    {
        "uuid": "5d6c9b67b59eac0614044b00c3894317",
        "title": "诗偈 十三",
        "author": "庞藴",
        "content": "斋须实相斋，戒须实相戒。\n有相持斋戒，到头归败坏。\n败坏属无常，从何免三界。",
        "dynasty": "唐",
        "collection_info": null
    },
    {
        "uuid": "81870b5cec4079841d4c45144ca3b039",
        "title": "诗偈 十四",
        "author": "庞藴",
        "content": "心王不了事，遮莫向名山。\n纵令见佛像，实以不相关。\n猿猴见水月，捉月始知难。",
        "dynasty": "唐",
        "collection_info": null
    },
    {
        "uuid": "950240055d09e2250ff5b26d556745bd",
        "title": "诗偈 十五",
        "author": "庞藴",
        "content": "缘事求解脱，累劫无出期。\n直须入理性，成佛更无疑。\n虽然不受记，见是世尊儿。",
        "dynasty": "唐",
        "collection_info": null
    },
    {
        "uuid": "fb53475ac1b0fd214c55403e2b9cd6fa",
        "title": "诗偈 十六",
        "author": "庞藴",
        "content": "佛遣灭生灭，生灭长相随。\n不学大人相，却作小孙儿。\n持心更觅佛，岂不是愚痴。",
        "dynasty": "唐",
        "collection_info": null
    },
    {
        "uuid": "eae06589d1ceec0979d577621d410db7",
        "title": "诗偈 十七",
        "author": "庞藴",
        "content": "无事被他駡，佯佯耳不闻。\n舌亦不须动，心亦不须瞋。\n关津无障碍，即是出缠人。",
        "dynasty": "唐",
        "collection_info": null
    },
    {
        "uuid": "9be7877d83bacd65ff6993390a9bc620",
        "title": "诗偈 十八",
        "author": "庞藴",
        "content": "真如本无相，所得是凡流。\n昔时为父子，长大出外游。\n今日相遇见，父少子白头。",
        "dynasty": "唐",
        "collection_info": null
    },
    {
        "uuid": "7549d0872d3bc181ccbf2121d2718472",
        "title": "诗偈 十九",
        "author": "庞藴",
        "content": "一生解缚钝，浑身纳裏眠。\n心中无意识，耳无绳索牵。\n心本无繫缚，同尘亦无喧。\n。",
        "dynasty": "唐",
        "collection_info": null
    },
    {
        "uuid": "b2c7a140049ade91f0a05a80fd04b645",
        "title": "诗偈 二十",
        "author": "庞藴",
        "content": "欲得真解脱，持刀且杀牛。\n牛死人亦亡，佛亦不须求。\n全身空裏坐，即度死生流。",
        "dynasty": "唐",
        "collection_info": null
    },
    {
        "uuid": "7d5dcea30d87295661fe5d866152cdfd",
        "title": "诗偈 二十一",
        "author": "庞藴",
        "content": "贪瞋不肯舍，徒劳读释经（《祖堂集》卷十五作「书」）。",
        "dynasty": "唐",
        "collection_info": null
    },
    {
        "uuid": "db22fe89c05f38d39774e09e364e4d3a",
        "title": "诗偈 二十二",
        "author": "庞藴",
        "content": "取空是取（《祖堂集》作「空是」）色，取色色无常。\n色空非我有，端坐见家乡。",
        "dynasty": "唐",
        "collection_info": null
    },
    {
        "uuid": "38bfeac9eea4f6158d4f6a41d7e8fb39",
        "title": "诗偈 二十三",
        "author": "庞藴",
        "content": "经体本无名，受持无色声。\n心依无相理，真是《金刚经》。",
        "dynasty": "唐",
        "collection_info": null
    },
    {
        "uuid": "d668baa2ec930acfd9715fc09784434d",
        "title": "诗偈 二十四",
        "author": "庞藴",
        "content": "孙儿正啼哭，母言来与金。\n捻他黄叶把，便是正声音。",
        "dynasty": "唐",
        "collection_info": null
    },
    {
        "uuid": "edf8cd868fad1a3ed91236a9cc12798a",
        "title": "诗偈 二十五",
        "author": "庞藴",
        "content": "别泪成河海，骨如毘富山。\n祇缘尘识法，所以遣心然。",
        "dynasty": "唐",
        "collection_info": null
    },
    {
        "uuid": "a7cc4994b48f7bbf2dc171bf32c17550",
        "title": "诗偈 二十六",
        "author": "庞藴",
        "content": "前人若有事，我犹佯不知。\n何况他无问，谗舌强卑卑。",
        "dynasty": "唐",
        "collection_info": null
    },
    {
        "uuid": "ec1f943da8a3fb938545bd5aa060a00b",
        "title": "诗偈 二十七",
        "author": "庞藴",
        "content": "劝君师子吼，莫学野干鸣。\n若能香象起，感得凤凰迎。",
        "dynasty": "唐",
        "collection_info": null
    },
    {
        "uuid": "2d7d17cb34c4961050889ca21a8785ff",
        "title": "诗偈 二十八",
        "author": "庞藴",
        "content": "一种学事业，亦来登选场。\n祇缘口义错，落第在他乡。",
        "dynasty": "唐",
        "collection_info": null
    },
    {
        "uuid": "88a22d87b8a5a7769f5cf68b2e7ef186",
        "title": "诗偈 二十九",
        "author": "庞藴",
        "content": "心王不了事，却被六贼使。\n共贼作火下，无由出生死。",
        "dynasty": "唐",
        "collection_info": null
    },
    {
        "uuid": "52c9b24fc6a4707550ab23d031865f9e",
        "title": "诗偈 三十",
        "author": "庞藴",
        "content": "别人终不贱，别宝终不贪。\n祇今担铁汉，不肯博金银。",
        "dynasty": "唐",
        "collection_info": null
    },
    {
        "uuid": "3b0e7f310ca109bc6b49525607dd90da",
        "title": "诗偈 三十一",
        "author": "庞藴",
        "content": "有男不肯婚，有女不肯嫁（《景德传灯录》卷八录二句皆无「肯」字）。\n父子自团栾（《景德传灯录》作「大家团栾头」），共说无生话。",
        "dynasty": "唐",
        "collection_info": null
    },
    {
        "uuid": "140091b048fffbaf472e337c15054d47",
        "title": "诗偈 三十二",
        "author": "庞藴",
        "content": "四性同一舍，三身同一室。\n一切恶知识，总见弥陀佛。",
        "dynasty": "唐",
        "collection_info": null
    },
    {
        "uuid": "f6e1017a21d29afa9e5c877d70a0b40d",
        "title": "诗偈 三十三",
        "author": "庞藴",
        "content": "教君一箇法，有事无处避。\n若能如理修，存本却有利。",
        "dynasty": "唐",
        "collection_info": null
    },
    {
        "uuid": "4063879814b0e930d74a2a0d966a1186",
        "title": "诗偈 三十四",
        "author": "庞藴",
        "content": "道是无为道，修人自有为。\n假即无头数，真中实是稀。\n。",
        "dynasty": "唐",
        "collection_info": null
    },
    {
        "uuid": "ae93f685e0cca09da63d078ed97a4f00",
        "title": "诗偈 三十五",
        "author": "庞藴",
        "content": "无求胜礼佛，知足胜持斋。\n本自无薪火，何劳更拾柴。",
        "dynasty": "唐",
        "collection_info": null
    },
    {
        "uuid": "5358097d105958bfecaf702b83bc701a",
        "title": "诗偈 三十六",
        "author": "庞藴",
        "content": "说事满天下，入理实无多。\n常被有为缚，何日见弥陀。",
        "dynasty": "唐",
        "collection_info": null
    },
    {
        "uuid": "6548722eff8860be74196d995c6dd891",
        "title": "诗偈 三十七",
        "author": "庞藴",
        "content": "起时惟法起，行时共佛行。\n腾腾三界内，诸法自无生。",
        "dynasty": "唐",
        "collection_info": null
    },
    {
        "uuid": "1b9dc8cced14d0a48dbd9770f2b9f420",
        "title": "诗偈 三十八",
        "author": "庞藴",
        "content": "大海淼无涯，众生自着枷。\n无求出妙德，心生劳算沙。",
        "dynasty": "唐",
        "collection_info": null
    },
    {
        "uuid": "d0cd1bc590264e4f3cf88081111352e0",
        "title": "诗偈 三十九",
        "author": "庞藴",
        "content": "一念心清净，处处莲花开。\n一华一净土，一土一如来。",
        "dynasty": "唐",
        "collection_info": null
    },
    {
        "uuid": "880f50e0e8b8500ccb242ce97ba4a903",
        "title": "诗偈 四十",
        "author": "庞藴",
        "content": "大唐三百六十州，我暂放閒乘兴游。\n瞬息之间知事尽，若论入理更深幽。\n共外知识呷清水，总是妄想无骨头。\n却归东西山道去，不舍因缘骑牯牛。\n后望青山平似掌，前瞻汉水水东流。\n试问西域那提子，遗法慇懃无所求。\n自入大海归火宅，不觉乘空失却牛。\n有人见我归东土，我本元居西海头。\n来去自然无障碍，出入生死有何忧。",
        "dynasty": "唐",
        "collection_info": null
    },
    {
        "uuid": "8383eda231203a4d0a184620c974567b",
        "title": "诗偈 四十一",
        "author": "庞藴",
        "content": "无思无念是真空，妙德法身自见中。\n应机接物契真智，十方世界总流通。\n通达无我无人法，人法不见有行踪。\n神识自然无罣碍，廓周沙界等虚空。\n不假坐禅持戒律，超然解脱岂劳功。\n（按：《全唐诗》卷八一○收末四句为一首，未完。\n）。",
        "dynasty": "唐",
        "collection_info": null
    },
    {
        "uuid": "81523b02af16da30a7c96515af74e5f4",
        "title": "诗偈 四十二",
        "author": "庞藴",
        "content": "菩提般若名相假，湼槃真如亦是虚。\n欲得心神真解脱，一切名相本来无。\n十方世界风尘净，州州县县绝艰虞。\n王道荡荡无偏党，举国众生同一如。\n不动干戈安万姓，法王合掌髻中珠。",
        "dynasty": "唐",
        "collection_info": null
    },
    {
        "uuid": "95fb62ed18d3463034473d9f9042588f",
        "title": "诗偈 四十三",
        "author": "庞藴",
        "content": "空中自见清凉月，一光普照婆娑彻。\n此光湛然无去来，不增不减无生灭。\n尔是妙德现真身，剎那不起恆沙劫。\n无边无尽如虚空，虚空无边不可说。\n。",
        "dynasty": "唐",
        "collection_info": null
    },
    {
        "uuid": "a81e3543787046884d03c1be246b6d2d",
        "title": "诗偈 四十四",
        "author": "庞藴",
        "content": "但自无心于万物，何妨万物常围遶。\n铁牛不怕师子吼，恰似木人见花鸟。\n木人本体自无情，花鸟逢人亦不惊。\n心境如如祇箇（《缁门警训》卷九作「遮」）是，何虑菩提道不成。",
        "dynasty": "唐",
        "collection_info": null
    },
    {
        "uuid": "99a033272193b9932bdc5710e11d8d97",
        "title": "诗偈 四十五",
        "author": "庞藴",
        "content": "清静无为无识尘，不舍内身妙法身。\n祇为众生有漏习，权止草庵转法轮。\n法轮常转而人见，优昙时时一出现。\n无相真空妙法身，历劫恆沙不迁变。",
        "dynasty": "唐",
        "collection_info": null
    },
    {
        "uuid": "20f4782778e2c777be43f7a6ea8d0136",
        "title": "诗偈 四十六",
        "author": "庞藴",
        "content": "莫求佛兮莫求人，但自心裏莫贪瞋。\n贪瞋痴病前顿尽，便是如来的的亲。\n内无垢兮外无尘，中间豁达无关津。\n神无障碍居三界，恰是琉璃处日轮。",
        "dynasty": "唐",
        "collection_info": null
    },
    {
        "uuid": "c5617efcca14095602abd96a6fe0f479",
        "title": "诗偈 四十七",
        "author": "庞藴",
        "content": "心王若解依真智，一切有无俱遣弃。\n身随世流心不流，夜来眼睡心不睡。\n天堂地狱总无情，任运幽玄到此地。",
        "dynasty": "唐",
        "collection_info": null
    },
    {
        "uuid": "0fd3a3ff3f4d335a562852081c035ab6",
        "title": "诗偈 四十八",
        "author": "庞藴",
        "content": "报汝世人莫痴憨，暂时权住此草庵。\n无想衣食饱暖后，世间有物不须贪。\n此身幻化如灯焰，须臾不觉即头南。",
        "dynasty": "唐",
        "collection_info": null
    },
    {
        "uuid": "bec85de3faefb8adc8d077d0192391f8",
        "title": "诗偈 四十九",
        "author": "庞藴",
        "content": "一切有求枉用功，想念真成着色空。\n差之亳釐失千里，有生劫劫道难通。\n痴心望出三界外，不知元在铁围中。",
        "dynasty": "唐",
        "collection_info": null
    },
    {
        "uuid": "1dfbf526689bea06fba5e1c3d0f177e4",
        "title": "诗偈 五十",
        "author": "庞藴",
        "content": "二十部经兼戒律，执相依文常受持。\n生生获得有为果，随在三界无出期。\n若能离相真入理，理中无念亦无思。",
        "dynasty": "唐",
        "collection_info": null
    },
    {
        "uuid": "e6ea6bbdb486fcfa192c5196f067ef7a",
        "title": "诗偈 五十一",
        "author": "庞藴",
        "content": "贝多叶裏优昙华，万象皆如同一家。\n欢喜摘花不见菓，吉祥采菓不观华。\n缘之本来元不识，法王呵之如稻麻。\n。",
        "dynasty": "唐",
        "collection_info": null
    },
    {
        "uuid": "dca980d02147c63dfc85c2e91cf1d84a",
        "title": "诗偈 五十二",
        "author": "庞藴",
        "content": "田舍老翁如聚落，眼耳鼻舌俱失却。\n内外寻访觅无踪，旧时住处空寂寞。\n却归堂上问空王，总在此间学无作。",
        "dynasty": "唐",
        "collection_info": null
    },
    {
        "uuid": "f8929fca140285708d6c8ce89400e8ed",
        "title": "诗偈 五十三",
        "author": "庞藴",
        "content": "黄叶飘零化作尘，本来非妄亦非真。\n有情故宅含秋色，无名君子湛然春。",
        "dynasty": "唐",
        "collection_info": null
    },
    {
        "uuid": "786b71ad65e3cb6a37211c255b7bc6f0",
        "title": "诗偈 五十四",
        "author": "庞藴",
        "content": "迷时爱欲心如火，心开悟理火成灰。\n灰火本来同一体，当知妄尽即如来。",
        "dynasty": "唐",
        "collection_info": null
    },
    {
        "uuid": "f23b7168176f24c44eb0bf47e3d1fd91",
        "title": "诗偈 五十五",
        "author": "庞藴",
        "content": "真为家贫无一物，此语总是空裏出。\n出语还须归本源，不敢违他过去佛。",
        "dynasty": "唐",
        "collection_info": null
    },
    {
        "uuid": "6b384a9586903a426f5951e233ef930a",
        "title": "诗偈 五十六",
        "author": "庞藴",
        "content": "父子相守空山坐，无相如如寄有间。\n世人见静元无静，看似闲时亦不闲。",
        "dynasty": "唐",
        "collection_info": null
    },
    {
        "uuid": "08148d770174186285d8b1895bb221f1",
        "title": "诗偈 五十七",
        "author": "庞藴",
        "content": "八万四千同一理，事相差别立异名。\n十二围陀及疏论，慇懃三六不须生。",
        "dynasty": "唐",
        "collection_info": null
    },
    {
        "uuid": "2a8b6597576661c842ff3de429b1b40b",
        "title": "诗偈 五十八",
        "author": "庞藴",
        "content": "十方国土皆吾宅，长者大门常日开。\n有识名人守院外，无心入理见如来。",
        "dynasty": "唐",
        "collection_info": null
    },
    {
        "uuid": "4e2b724344610372eef044d71e6cf42a",
        "title": "诗偈 五十九",
        "author": "庞藴",
        "content": "世人爱假不爱真，世人怜富却憎贫。\n唯敬三涂八不净，背却如来妙色身。",
        "dynasty": "唐",
        "collection_info": null
    },
    {
        "uuid": "defa2109f1c18931ae38b3f38bc2ff72",
        "title": "诗偈 六十",
        "author": "庞藴",
        "content": "更无别路超生死，前佛后佛同一般。\n舒即周流十方剎，敛时还在一毛端。",
        "dynasty": "唐",
        "collection_info": null
    },
    {
        "uuid": "17002b9278ca92114f85e9c7fd7b8e1a",
        "title": "诗偈 六十一",
        "author": "庞藴",
        "content": "唯有一门无钥匙，伸缩低昂说是非。\n但能宣得无生理，善巧方便亦从伊。",
        "dynasty": "唐",
        "collection_info": null
    },
    {
        "uuid": "64d1e7465d405b955b6fd455eb69e816",
        "title": "诗偈 六十二",
        "author": "庞藴",
        "content": "二乘皆曰不堪任，上士之人智慧深。\n欲得神通等居士，无过无物总无心。",
        "dynasty": "唐",
        "collection_info": null
    },
    {
        "uuid": "7f181f3475f889182320fb9c430216a0",
        "title": "杂句 一",
        "author": "庞藴",
        "content": "行路易，行路易，内外中间依本智。\n本智无情法不生，无生即是入正理。\n非色非心放一光，空裏优昙显心地。\n名为智，智为尊，心智通同达本源，万物同归不二门。\n有非有兮理常存，无非无兮无有根，未来诸佛亦如是，现在还同古世尊。\n三世俱皆无别道，佛佛相授至今传。\n。",
        "dynasty": "唐",
        "collection_info": null
    },
    {
        "uuid": "7d4be2f289c2d805495ab56022ba7d76",
        "title": "杂句 二",
        "author": "庞藴",
        "content": "外无他兮内无自，不动干戈契佛智。\n通达佛道行非道，不舍凡夫有为事。\n有为名相尽空华，无名无相出生死。",
        "dynasty": "唐",
        "collection_info": null
    },
    {
        "uuid": "4e60f3b8a5e1030fe617c5c66ddd5f61",
        "title": "杂句 三",
        "author": "庞藴",
        "content": "余有一大衣，非是世间绢。\n众色染不着，晶晶如素练。\n裁时不用刀，缝时不用线。\n常持不离身，有人自不见。\n三千世间遮寒暑，无情有情悉覆遍，如来持得此大衣，披了直入空王殿。",
        "dynasty": "唐",
        "collection_info": null
    },
    {
        "uuid": "7d3c37fbad967e9edb9ed43b6c99562f",
        "title": "杂句 四",
        "author": "庞藴",
        "content": "思思低思思，自叹一双眉。\n向他胜地坐，万事总不知。\n六识若似眉，即得不思议。\n六识若嫌眉，论时没脑痴。\n伊若去却眉，即被世人欺。\n饶你六识喽啰汉，总成乞索儿。",
        "dynasty": "唐",
        "collection_info": null
    },
    {
        "uuid": "06191118e6d066a06655e8bdd74d659d",
        "title": "杂句 五",
        "author": "庞藴",
        "content": "出一屋，入一屋，来来去去教他哭。\n来去祇为贪瞋痴，于今悟罢须知足。\n知足常须达本源，去却昔时恶知识。\n恶知识，将伊作，手力法施无前后，共护无生国。",
        "dynasty": "唐",
        "collection_info": null
    },
    {
        "uuid": "4c4dcc847e9292cab392f3d9f812005a",
        "title": "杂句 六",
        "author": "庞藴",
        "content": "无事失却心，走向门前觅。\n借问旧知识，寂绝无踪迹。\n却归堂上审思看，改却众生称心安。\n不能出外求知识，自向家中入湼槃。\n大丈夫，昔日有，今日无，家计破除尽，赎得一羣奴。\n奴婢有六人，一人有六口。\n六六三十六，常随我前后。\n我亦不拘伊，伊亦不敢走。\n若道菩提难，菩提亦不难。\n少欲知足毛头宽，远离财色神自安。\n分明了见三涂苦，世上名闻不相关。",
        "dynasty": "唐",
        "collection_info": null
    },
    {
        "uuid": "2290bc62a7bae5d9e3d95e84ac0b9dc0",
        "title": "杂句 七",
        "author": "庞藴",
        "content": "难復难，持心离欲贪湼槃。\n一向他方求净土，若论实行不相关。\n枉用功夫来去苦，毕竟到头空色还。",
        "dynasty": "唐",
        "collection_info": null
    },
    {
        "uuid": "6c46316b0a5f0f6f47c054f54770d39b",
        "title": "杂句 八",
        "author": "庞藴",
        "content": "易復易，即此五阴成（《祖堂集》卷十五作「藴有」）真智。\n十方世界一乘同，无相法身岂有二。\n若舍烦恼觅（《五灯会元》卷三作「入」）菩提，不知何方有佛地。",
        "dynasty": "唐",
        "collection_info": null
    },
    {
        "uuid": "92a339a3d2b3726033e6bece6316605a",
        "title": "杂句 九",
        "author": "庞藴",
        "content": "正中正，心王如如六根莹。\n六尘空，六识净，六六三十六，同归大圆镜。\n。",
        "dynasty": "唐",
        "collection_info": null
    },
    {
        "uuid": "e7cf67fb6d45fd14e6c8092cc580deff",
        "title": "杂句 十",
        "author": "庞藴",
        "content": "阿难贝多叶，持来数千劫。\n匕宝藏中付迦叶，分为十二部，析作三乘法。",
        "dynasty": "唐",
        "collection_info": null
    },
    {
        "uuid": "dcda8efd616a3140f0c739d5602464f6",
        "title": "杂句 十一",
        "author": "庞藴",
        "content": "非故亦非新，应化随缘百亿身。\n若有真如一合相，一亿还同一聚尘。",
        "dynasty": "唐",
        "collection_info": null
    },
    {
        "uuid": "560d091e5dd262ef222a203d4f01766b",
        "title": "杂句 十二",
        "author": "庞藴",
        "content": "珠从藏中现，显赫呈光辉。\n昔日逃走为穷子，今日还家作富儿。",
        "dynasty": "唐",
        "collection_info": null
    },
    {
        "uuid": "eb556f4a9192bb5c1b168b3fd9b52d0d",
        "title": "杂句 十三",
        "author": "庞藴",
        "content": "心依真智，理逐心行，理智无碍，心亦无生。\n迷即有我，悟即无情。\n通达大智，诸法不成。\n五神无主，六国安宁。\n七死弗受，八镜圆明。\n随宜善化，总合佛经。\n过即已过，更莫再寻。\n现在不住，念念勿侵。\n未来未至，亦莫预斟。\n既无三世，心同佛心。\n依空默用，即是行深。\n无有少法，触目平任。\n无戒可持，无垢可净。\n洞达虚心，法无寿命。\n若能如是，圆通究竟。\n（以上七十五首皆见《庞居士语录》卷下）。",
        "dynasty": "唐",
        "collection_info": null
    },
    {
        "uuid": "79a44ef78294c90786d719427ff904cc",
        "title": "居士见僧讲金刚经至无我无人居士问云既无我无人是谁讲谁听座主无语乃与颂曰",
        "author": "庞藴",
        "content": "无我復无人，作么有疎亲。\n劝师（《景德传灯录》卷八作「君」）休历坐，不是（《景德传灯录》作「似」）直求真。\n金刚般若性，外绝一纤尘。\n我闻并信受，总是假名陈。\n（同前书卷上）。",
        "dynasty": "唐",
        "collection_info": null
    },
    {
        "uuid": "438b15e6d056490c8f4def6f430ecc57",
        "title": "与谷隐道者颂",
        "author": "庞藴",
        "content": "焰火无鱼下底钩，觅鱼无处笑君愁。\n可怜谷隐孜禅伯，被唾如今见亦羞。\n（同前）按：《全唐诗》卷八一○收此首，缺题，今重录。",
        "dynasty": "唐",
        "collection_info": null
    },
    {
        "uuid": "9e152645cf2ce072d035ac22040d7ddf",
        "title": "诗偈 一",
        "author": "庞藴",
        "content": "须弥颓，五岳崩，大海竭，十方空。\n干坤尚纳毛头裏，日月犹潜毫相中。\n此是西国那提子，示寂不起现神通。\n妙德启口问不二，忘言入理显真宗。\n（见吴越释延寿《宗镜录》卷二三）。",
        "dynasty": "唐",
        "collection_info": null
    },
    {
        "uuid": "30b27ceefe8b9a1d459a9f7e682d3391",
        "title": "诗偈 二",
        "author": "庞藴",
        "content": "居士元无病，方丈现有疾。\n唯忧二乘者，缘事不得出。\n所以诃秽食，纯说波罗蜜。\n上方一盂饭，气满于七日。\n不假日月光，心王照斯室。\n文殊问不二，忘言功自毕。\n过去即如然，现在还同一。\n若能达此理，无求总成佛。\n（见前书卷二五）。",
        "dynasty": "唐",
        "collection_info": null
    },
    {
        "uuid": "c0db86b6f9da4fc05874484416976caa",
        "title": "诗偈 三",
        "author": "庞藴",
        "content": "心如境亦如，无实亦无虚。\n有亦不管，无亦不居（《五灯会元》作「拘」）。\n不事贤圣，了事凡夫。",
        "dynasty": "唐",
        "collection_info": null
    },
    {
        "uuid": "d6907cea3c3a02100e007eba2fc3ed99",
        "title": "诗偈 四",
        "author": "庞藴",
        "content": "心若如，神自虚。\n不服药，病自除。\n病既除，自见莲华如意珠。\n无劳事，莫駈駈。\n智者观财色，了知如（《语录》作「是」）幻虚。\n衣食支身命，相劝学如如。\n时至移庵去，无物可盈余。\n（以上二首均见影印本日本花园大学图书馆藏高丽覆刻本南唐招庆寺静筠二僧着《祖堂集》卷十五）（按：《庞居士语录》卷中以后六句为一首，似未全。\n）。",
        "dynasty": "唐",
        "collection_info": null
    },
    {
        "uuid": "fd088536bc6a1435fd08932dadcaeaff",
        "title": "诗偈 五",
        "author": "庞藴",
        "content": "事上说佛国，此去十万里。\n大海渺无边，动即黑风起。\n往者虽千万，达者无一二。\n忽遇本来人，不在阴阳里。\n（见日本《大正新修大藏经》第四八册吴越释延寿撰《万善同归集》卷上）。",
        "dynasty": "唐",
        "collection_info": null
    },
    {
        "uuid": "87f2de85d1019133dc807d74c35348af",
        "title": "诗偈 六",
        "author": "庞藴",
        "content": "护身须是杀，杀尽始安居。\n会得箇中意，铁船水上浮。\n（《五灯会元》卷三）。",
        "dynasty": "唐",
        "collection_info": null
    },
    {
        "uuid": "9b079535edf324faa198ea65a5b0e647",
        "title": "诗偈 七",
        "author": "庞藴",
        "content": "穷厮煎，饿厮吵，父子不同途，大家相脱卯。\n万顷湘江洗不清，无生曲调何时了。\n（见《大正新修大藏经》四七册宋《虚堂和尚语录》卷十引）（按：《祖堂集》卷十五《庞居士传》云：「平生乐道偈颂，可三百余首，广行于世。\n皆以言符至理，句阐玄猷，为儒彦之珠金，乃缁流之箧宝。\n」）（〖1〗《景德传灯录》卷八本传云：「有诗偈三百余篇传于世。\n」〖2〗《新唐书》卷五九《艺文志》三着录庞藴《诗偈》三卷，注云：「字道玄，衡州衡阳人，贞元初人。\n三百余篇。\n」〖3〗无名子《庞居士语录诗颂序》云：「其余玄谈道颂，流传人间，颇多散轶。\n今姑以所闻成编，釐为二卷，永示将来，庶警后学。\n」）。",
        "dynasty": "唐",
        "collection_info": null
    },
    {
        "uuid": "7538e695f840108acfcc3927a48ac37c",
        "title": "谒赠何国子监司籍坚",
        "author": "阳城",
        "content": "久仰高明抱朴忠，倏传马首向城东。\n锦袍光射三千里，汗史功高百二雄。\n童稚候门烹雀舌，黎老植杖盼菊松。\n皇天应欲逸家辅，故遣盘桓醉碧筒。\n（见光绪三年刊许清源纂《道州志》卷十一）。",
        "dynasty": "唐",
        "collection_info": null
    },
    {
        "uuid": "f35923d0568c4cc46467617684748329",
        "title": "次韵答阳刺史城",
        "author": "何坚",
        "content": "素履衡门秉直忠，挂冠金阙回江东。\n戢羽应知非健翮，守雌或可谓知雄。\n午夜鸣琴餐玄露，深山弄月友赤松。\n多感君侯欢导引，临流遣兴醉碧筒。",
        "dynasty": "唐",
        "collection_info": null
    },
    {
        "uuid": "c2d6262928ac42e9abfbb7c2148b1351",
        "title": "除授太学国子监司籍之职因赋",
        "author": "何坚",
        "content": "九重天子重英豪，御殿传恩赐绿袍。\n乐道直欲学商尹，致君恒切佐唐尧。\n琼林日照宫花灿，金榜风摇姓字高。\n幸荷召颁入太学，相期联步觐天朝。\n（见同前书卷十一）。",
        "dynasty": "唐",
        "collection_info": null
    },
    {
        "uuid": "c80d879f831858d361ee78b2e3c4e050",
        "title": "渔父词",
        "author": "顾况",
        "content": "新妇矶边月明，女儿浦口潮平，沙头鹭宿鱼惊。\n（见宋曾慥《乐府雅词》卷中徐俯词跋引、吴曾《能改斋漫录》卷十六《水光山色渔父家风》引徐师川云引）（按：《全唐诗》卷二六七据《野客丛书》卷二一所录，仅存前二句，今重录。\n）。",
        "dynasty": "唐",
        "collection_info": null
    },
    {
        "uuid": "0b35f67c541581c74c36a7a419c24454",
        "title": "题梨花睡鸭图",
        "author": "顾况",
        "content": "昔年家住太湖西，常过吴兴罨画溪。\n水阁筠帘春似海，梨花影裏睡凫鹥。\n（见《吴兴艺文志补》卷四四）。",
        "dynasty": "唐",
        "collection_info": null
    },
    {
        "uuid": "56ba19c299b485c6668aab548e3f0fb4",
        "title": "委羽山",
        "author": "顾况",
        "content": "昔人乘鹤玉京游，翮遗仙洞何悠悠。\n我来寻觅空彝犹，烟霞万壑明清秋。\n何当骑麟翳凤登瀛洲，倏忽能消万古愁。\n（见《古今图书集成·山川典》卷一二○《委羽山部》）。",
        "dynasty": "唐",
        "collection_info": null
    },
    {
        "uuid": "537607bb1d28d63faa9990433d03b620",
        "title": "赠顾况诗",
        "author": "苏州刺史",
        "content": "辟彊东晋日，竹树有名园。\n年代更多主，池塘復裔孙。\n（见宋朱长文《吴郡图经续纪》卷下）（〖1〗《吴郡图经续记》：「辟彊园，唐时犹在。\n顾况尝假以居。\n郡守赠诗曰〖略〗。\n」郡守姓名不详。\n）。",
        "dynasty": "唐",
        "collection_info": null
    },
    {
        "uuid": "c8248a97cf87d217d44bb91b2d95d636",
        "title": "问如满禅师 二",
        "author": "顺宗皇帝李诵",
        "content": "佛向王宫生，灭向双林灭。\n住世四十九，又言无法说。\n山河及大海，天地及日月。\n时至皆归尽，谁言不生灭？疑情犹若斯，智者善分别。\n（《景德传灯录》卷六）。",
        "dynasty": "唐",
        "collection_info": null
    },
    {
        "uuid": "c7b48dd4e06171ea396f854fc5cdb007",
        "title": "答顺宗皇帝问 一",
        "author": "如满",
        "content": "佛从无为来，灭向无为去。\n法身等虚空，常住无心处。\n有念归无念，有住归无住。\n来为众生来，去为众生去。\n清净真如海，湛然体常住。\n智者善思惟，更勿生疑虑。",
        "dynasty": "唐",
        "collection_info": null
    },
    {
        "uuid": "c68576961332462fe8c1e02c375ad011",
        "title": "答顺宗皇帝问 二",
        "author": "如满",
        "content": "佛体本无为，迷情妄分别。\n法身等虚空，未曾有生灭。\n有缘佛出世，无缘佛入灭。\n处处化众生，犹如水中月。\n非常亦非灭。\n生亦未曾生，灭亦未曾灭。\n了见无心处，自然无法说。\n（同前）。",
        "dynasty": "唐",
        "collection_info": null
    },
    {
        "uuid": "7358025e740ff9d59a822510771776d3",
        "title": "山庄早春连雨即事",
        "author": "朱千乘",
        "content": "崇朝竟日雨{风衰}{风衰}（疑），万物萌牙春（疑）水灾。\n白屋世情轻席户，青山老大厌莓苔。\n常时杨柳烟中绽，今岁花枝雪未开。\n节往始知阳气晚，和风不借后亭梅。",
        "dynasty": "唐",
        "collection_info": null
    },
    {
        "uuid": "a7d3d0f02d6015bd6ccc045b939fdcb9",
        "title": "早春霁后山庄即事",
        "author": "朱千乘",
        "content": "插槿未成篱，啼莺早已知。\n日长春霁后，风暖柳烟宜。\n席户门斜掩，渔舟钓直垂。\n久将松竹比，宁惧岁寒移。\n上药幽前圃，繁花压小枝。\n素琴延翫月，清渭酌临池。\n守道安贫（疑）老，专经数欲奇。\n若为裁二鬓，羞向镜中窥。\n（日本藏唐抄本《新撰类林抄》卷四）。",
        "dynasty": "唐",
        "collection_info": null
    },
    {
        "uuid": "6053d0a0c1b965184ec3709320573dd1",
        "title": "送日本国三藏空海上人朝宗我唐兼贡方物而归海东诗（幷序）",
        "author": "朱千乘",
        "content": "古貌宛休公，谈真说苦空。\n应传六祖后，远化岛夷中。\n去岁朝秦阙，今春赴海东。\n威仪易旧体，文字冠儒宗。\n留学幽微旨，云关护法崇。\n凌波无际碍，振锡路何穷。\n水宿鸣金磬，云行侍玉童。\n承恩见明主，偏沐僧家风。\n（收入《弘法大师正传》，见《弘法大师全集》第七卷）。",
        "dynasty": "唐",
        "collection_info": null
    },
    {
        "uuid": "0fc975c7a02877b3d86d90b0338d5cb7",
        "title": "送空海上人朝谒后归日本",
        "author": "朱少端",
        "content": "禅客祖州来，中华谒帝回。\n腾空犹振锡，过海来浮杯。\n佛法逢人授，天书到国开。\n归程数万里，归国信悠哉。\n（同前）。",
        "dynasty": "唐",
        "collection_info": null
    },
    {
        "uuid": "7e0155abb0726b5e0be7490ffa2ec138",
        "title": "奉送日本国使空海上人橘秀才朝献后却还",
        "author": "昙靖",
        "content": "异国桑门客，乘杯望斗星。\n来朝汉天子，归译竺干经。\n万里洪涛白，三春孤岛青。\n到宫方奏对，图像列王庭。\n（同前）。",
        "dynasty": "唐",
        "collection_info": null
    },
    {
        "uuid": "5f9afcde3648c176faa505cfe04fe3d4",
        "title": "奉送日本国使空海上人橘秀才朝献后却还",
        "author": "鸿渐",
        "content": "禅居一海间，乡路祖州东。\n到国宣周礼，朝天得僧风。\n山冥鱼梵远，日正蜃楼空。\n人至非徐福，何由寄信通。\n（同前）。",
        "dynasty": "唐",
        "collection_info": null
    },
    {
        "uuid": "10f8d70d0fcdd87145f5b81c04a7b799",
        "title": "奉送日本国使空海上人橘秀才朝献后却还",
        "author": "郑壬",
        "content": "承化来中国，朝天是外臣。\n异才谁作侣，孤屿自为邻。\n鴈塔归殊域，鲸波涉巨津。\n他年续僧史，更载一贤人。\n（同前）（按：朱千乘等五人送空海归国诗五首，均录自张步云《唐代逸诗辑存》。\n）。",
        "dynasty": "唐",
        "collection_info": null
    },
    {
        "uuid": "8340d0e3d1814ae1221658b9c2c599bb",
        "title": "赠释空海歌",
        "author": "胡伯崇",
        "content": "说四句，演毗尼，凡夫听者尽归依。\n天假吾师多伎术，就中草圣最狂逸，不可得，难再见。\n（见日僧真济《遍照发挥性灵集序》，见《日本古典文学大系》七一册空海《性灵集》卷首）（按：《全唐诗逸》卷中录此诗，缺末二句，今重录。\n）。",
        "dynasty": "唐",
        "collection_info": null
    },
    {
        "uuid": "2f4474b210151b31e5b6903210f091ed",
        "title": "奉赠叶□郎新湖诗",
        "author": "余鼎",
        "content": "赏眺新湖趣，澄漪写物华。\n采苹经绿溆，垂钓倚枯槎。\n水动鱼惊鸟，风摇蝶□花。\n宛然登兴处，宁羡武陵家。\n（光绪《上虞县志》卷三七《金石》）。",
        "dynasty": "唐",
        "collection_info": null
    },
    {
        "uuid": "d09f8fda5c435c555e4e180e9df71abe",
        "title": "奉赠叶□郎新湖诗",
        "author": "汪仲阳",
        "content": "平湖近闢千□□，物色如今满面新。\n风摆野花香扑扑，水澄丝柳影鳞鳞。\n高低菡萏分红蘂，出没鵁鶄间白苹。\n迴首更看南北岸，不知何处不宜人。\n（以上二首，均为陶敏先生录示。\n）。",
        "dynasty": "唐",
        "collection_info": null
    },
    {
        "uuid": "8a84c778c9d846155b4649ea11e0632a",
        "title": "善卷祠",
        "author": "薛巽",
        "content": "子长爱奇故不收，况乃着论非许由。\n先生踪迹重埋没，引舜作证应点头。\n天下大器尚不欲，万古虚名岂愿留？江北漫空山不静，说着高风簪可投。\n（同治《武陵县志》卷四八。\n本诗为陶敏先生录示，小传亦从陶说。\n）。",
        "dynasty": "唐",
        "collection_info": null
    },
    {
        "uuid": "4bd30a8d2a7cb4b42db1695cddb2f549",
        "title": "金灯",
        "author": "卢殷",
        "content": "疎茎秋拥翠，幽艳夕添红。\n有月长灯在，无烟烬火同。\n香浓初受露，势庳不知风。\n应笑金台上，先随晓漏终。\n（见令狐楚《御览诗》）（按：《全唐诗》卷五六三误收于卢溵下，今移正。\n）。",
        "dynasty": "唐",
        "collection_info": null
    },
    {
        "uuid": "7f439907e8ff325193a94e6a8a808149",
        "title": "秋怀",
        "author": "段弘古",
        "content": "野阔平收潦水香，园林恰似郑公乡。\n懒云未许寒风卷，落叶从他零露伤。\n夜静猿声添客泪，朝闻雁字引诗狂。\n生涯不共秋光老，浊酒丹经一钓航。\n（见同治十三年刊《直隶澧州志》卷二五）。",
        "dynasty": "唐",
        "collection_info": null
    },
    {
        "uuid": "0f5b881169f6917eea04274fc8478ba2",
        "title": "孤竹",
        "author": "段弘古",
        "content": "亭亭骨屹短墻颠，摇曳空明漾素妍。\n带雨微添寒鹤泪，凌霜不受野云怜。\n老松立地同高节，芳草何心弔[谪]（滴）仙。\n抱此孤根滋九畹，青山一道送流泉。\n（见道光刊本邓显鹤辑《沅湘耆旧集》卷二）。",
        "dynasty": "唐",
        "collection_info": null
    },
    {
        "uuid": "47dea8d7de8a8c6fcd8106b97f2ddc33",
        "title": "登石伞峰",
        "author": "王承邺",
        "content": "作镇得良牧，抚戎惭匪仁。\n每观龚黄化，煦物如阳春。\n政简似多暇，游从邀众宾。\n鸣驺镜水畔，舍棹耶溪津。\n偶兹逢胜境，顿觉离嚣尘。\n丞相筑室在，季方结庐新。\n登临经绝顶，瞩眺怡心神。\n金章照玉伞，龙节陵松鳞。\n笙歌入中流，声角闻城闉。\n更吟琼瑶篇，愿言书诸绅。\n（见《会稽掇英总集》卷四）。",
        "dynasty": "唐",
        "collection_info": null
    },
    {
        "uuid": "2c300003e93322d19fa07710385c0695",
        "title": "登石伞峰",
        "author": "齐推",
        "content": "能以郡中暇，不遗尘外踪。\n啸俦得鸳鸯，探策入云松。\n缘径历空际，望崖来剑峰。\n况当会天人，復此陈歌钟。\n贱子固多癖，偶兹安一峰。\n步林欣有适，筑室幸可容。\n宁期樵牧处，忽与轩盖逢。\n仰荷高兴属，俯惭危磴重。\n攀幽破岩霭，践滑触苔封。\n秋景山光动，寒丛菊艷浓。\n赏心惬觞酌，逸韵陶襟胸。\n仍叨勒名字，永纪今所从。\n（见《会稽掇英总集》卷四）。",
        "dynasty": "唐",
        "collection_info": null
    },
    {
        "uuid": "632fe840d2ad46735868137e55da47ef",
        "title": "登石伞峰",
        "author": "路黄中",
        "content": "总戎诣幽胜，天使相追随。\n跻山玉笥号，到峰石伞奇。\n接武白云表，放情玄月时。\n恬旷薄沆瀣，峻极超崦嵫。\n平视羲和辔，俯观朝夕池。\n岩中復何揖，坐位多所宜。\n郁烈桂香眇，寅缘霞彩披。\n孤光逗绮翼，独秀分琼枝。\n灵气达心久，华容招目移。\n遂忘日云暮，登降不知疲。\n眷言丘壑士，养节松竹滋。\n感激旌盖顾，干以献贞词。\n（见《会稽掇英总集》卷四）。",
        "dynasty": "唐",
        "collection_info": null
    },
    {
        "uuid": "91258cfd7c5c484a1168bb014d98ece7",
        "title": "正月十五夜翫月诗 一",
        "author": "范传正",
        "content": "风凄城上楼。",
        "dynasty": "唐",
        "collection_info": null
    },
    {
        "uuid": "721bb45923f034c2e0ed0b2cfb80302e",
        "title": "正月十五夜翫月诗 二",
        "author": "范传正",
        "content": "月满庾公楼。",
        "dynasty": "唐",
        "collection_info": null
    },
    {
        "uuid": "9458831894d954d44d5486035723cd5b",
        "title": "正月十五夜翫月诗 三",
        "author": "范传正",
        "content": "夕照下西楼。\n（均见《嘉泰吴兴志》卷十三「明月楼」条）。",
        "dynasty": "唐",
        "collection_info": null
    },
    {
        "uuid": "cc7f6bcc6bb016cca37bab475228e073",
        "title": "云居寺",
        "author": "武元衡",
        "content": "玉峰山下云居寺，六百年来选佛场。\n满地白云关不住，石泉流出落花香。\n（见光绪元年刊支恒春纂《松阳县志》卷十一）。",
        "dynasty": "唐",
        "collection_info": null
    },
    {
        "uuid": "e92b4f87733e2b3f543b86cfa4aba7a8",
        "title": "奉酬窦三中丞见赠",
        "author": "刘伯翁",
        "content": "多幸尝陪侍玉墀，俄惊负谴阻天涯。\n今日相逢问荣悴，更嗟年辈飒然衰。\n（见《窦氏联珠集·窦羣》附）（按：窦羣诗题为《赠刘大兄院长》，刘诗下署「金州员外司马刘伯翁」。\n岑仲勉先生《唐人行第录》疑即两《唐书》皆有传之刘伯刍，然二书均未载伯刍贬金州事，尚无从定论。\n今仍题作刘伯翁，俟考详。\n）。",
        "dynasty": "唐",
        "collection_info": null
    },
    {
        "uuid": "1e1e7494eac94ea50a21c58c49b95068",
        "title": "云门寺（《禅》作「归云门」）",
        "author": "灵澈",
        "content": "湖边归鹤（《禅》作「雁」）唳寥泬，僧房半倚秦峰缺。\n云生幽石何逍遥，泉去疎林几呜咽。\n天寒猛虎叫岩月（《禅》作「雪」），松下无人空有雪（《禅》作「月」）。\n千年像教人不闻，烧（《禅》作「焚」）香独为鬼神说。\n（见《会稽掇英总集》卷七，以《古今禅藻集》卷三相校）。",
        "dynasty": "唐",
        "collection_info": null
    },
    {
        "uuid": "261d2f12af7a24c4b01906f2ea0e7204",
        "title": "谪汀州",
        "author": "灵澈",
        "content": "青蝇为弔客，黄耳（《纪事》作「黄犬」）寄家书。\n（见《刘宾客文集》卷十九《澈上人文集纪》、《唐诗纪事》卷七二）。",
        "dynasty": "唐",
        "collection_info": null
    },
    {
        "uuid": "402c899f4d6c8dd048435f624dcd6ea6",
        "title": "过秦松岭",
        "author": "林藴",
        "content": "散髮长林下，松风入太清。\n空山容暮色，落叶起秋声。\n世险江天窄，云深草木平。\n从兹归故土，勿作失羣鸣。\n（《闽诗录甲集》卷一）。",
        "dynasty": "唐",
        "collection_info": null
    },
    {
        "uuid": "e31224d9942b166fb079934b477e5b6e",
        "title": "答颜太守",
        "author": "林藴",
        "content": "物力孤穷甚，无由蔽草庐。\n抱疴明盛世，丐食兵荒余。\n马革藏身拙，鸱夷报主疎。\n勉哉吾二子，太岁易消除。\n（见《王氏刊唐人集》收《林邵州遗集》，注云：「见郑王臣《莆风清籁集》。\n」）。",
        "dynasty": "唐",
        "collection_info": null
    },
    {
        "uuid": "de4db80a763bcbe6d3375ac911da5e20",
        "title": "长句赠微之（题拟）",
        "author": "马逢",
        "content": "灵溪试为访金丹。\n（见《元氏长庆集》卷十六《天坛上境》题注引）。",
        "dynasty": "唐",
        "collection_info": null
    },
    {
        "uuid": "2ee1fe264326b9c8f80247081609bba0",
        "title": "大涤山（题拟）",
        "author": "白元鉴",
        "content": "天坛绝顶山，髣髴翠微间。\n迹久苔纹碎，云根古木閒。\n丹成人已去，鹤驾未曾还。\n犹有箫吹响，时时下旧山。\n（见《咸淳临安志》卷二四）（按：《全唐诗补逸》卷十八据《洞霄诗集》收《天坛》，为此诗之别本，然四十字中有二十八字不同，今重录。\n《咸淳临安志》收《大涤洞》一首，首三句与《全唐诗补逸》不同，录如次：「灵山实秀德，仙圣杳难亲。\n水溜空岩石，……」余同，不录。\n）。",
        "dynasty": "唐",
        "collection_info": null
    },
    {
        "uuid": "1d5c461337a04375a927346124c4274b",
        "title": "法堂",
        "author": "白元鉴",
        "content": "高踪遗可继，虚室即流尘。\n越国曾封邑，蓬莱早会真。\n余风生户牖，残影照江滨。\n化鹤年犹远，空悲云水亲。\n（影印本《诗渊》第三册第一五六九页）。",
        "dynasty": "唐",
        "collection_info": null
    },
    {
        "uuid": "891a24a629d974d5a201c3861d3d3261",
        "title": "新池",
        "author": "白元鉴",
        "content": "昔尝游胜境，今喜尽幽踪。\n丹满镜潭色，云疏锦碛容。\n响中闻细溜，波裏见乔松。\n唯广花源赏，人间不可逢。\n（同前第二○四三页）。",
        "dynasty": "唐",
        "collection_info": null
    },
    {
        "uuid": "0745d6ee438edfdec2d17473993386ba",
        "title": "瀑布",
        "author": "白元鉴",
        "content": "太极生柔德，雄姿不可名。\n凌空虹永挂，泻涧布长成。\n映日添霞色，当风振浪声。\n潺潺云水下，已得涤幽情。\n（同前第二一八○页）（按：《全唐诗补逸》卷十八收白诗，有《讲堂》、《瀑布》、《新池》诸诗，但内容均不同。\n）。",
        "dynasty": "唐",
        "collection_info": null
    },
    {
        "uuid": "e8e913982a7305a0dddab59fb6c6b56c",
        "title": "偈",
        "author": "隐峯",
        "content": "独絃琴子为君弹，松栢长青不怕（《宋高僧传》作「怯」）寒。\n金矿相和性自别，任向君前试取看。\n（见《祖堂集》卷十五、《宋高僧传》卷二一）。",
        "dynasty": "唐",
        "collection_info": null
    },
    {
        "uuid": "d42834823ce359506ae58d23657023ff",
        "title": "临化示偈（题拟）",
        "author": "无了",
        "content": "八十年来辨东西（《五灯会元》作「西东」），如今不要白头公（《五灯会元》作「翁」）。\n非长非短非大小，还与诸人性相同。\n无来无去兼无住，了却本来自性空。\n（见《祖堂集》卷十五、《五灯会元》卷三）。",
        "dynasty": "唐",
        "collection_info": null
    },
    {
        "uuid": "be67ff1c85037ab2e9adac3f48744685",
        "title": "讚马氏子",
        "author": "粲和尚",
        "content": "丰姿窈窕鬓欲斜，赚煞郎君念法华。\n一把骨头挑去后，不知明月落谁家。\n（见《全闽诗话》卷十二引《感应传》）。",
        "dynasty": "唐",
        "collection_info": null
    },
    {
        "uuid": "0c75e0a158c87af457591d6e4a0e2bbd",
        "title": "零陵寺井栏讚",
        "author": "郭通",
        "content": "此是南山石，将来造井栏。\n流传千万代，各结佛家缘。\n尽意修功德，应无朽坏年。\n同霑胜福者，超于弥勒前。\n（《江苏金石志》卷五、《宝铁斋金石文字跋尾》卷上、《灵芬馆诗话》卷六）。",
        "dynasty": "唐",
        "collection_info": null
    },
    {
        "uuid": "32366d69437749e439cf41f59b329b10",
        "title": "夜",
        "author": "林藻",
        "content": "久绝白云信，愁心如水长。\n蛩鸣万户月，鸦步一溪霜。\n不识红尘险，安知皓首狂。\n捣衣中夜望，今古事寻常。\n（《莆风清籁集》卷一）。",
        "dynasty": "唐",
        "collection_info": null
    },
    {
        "uuid": "6b8abb1c80e31f0c7b25202058dd2c6c",
        "title": "晚泊鄞阳",
        "author": "林藻",
        "content": "孤帆高楼鄞阳城，万顷清流一应声。\n青鬓初随衰草谢，白云还傍故山行。\n梦中美酒酬枚乘，江上秋风属屈平。\n愧我一生潦倒甚，全无佳句答长庚。\n（同前）。",
        "dynasty": "唐",
        "collection_info": null
    },
    {
        "uuid": "6b76b3e5c4d663d72cc68f2794863371",
        "title": "为樵",
        "author": "林藻",
        "content": "致政惭轻举，为樵亦易穷。\n文章还古道，礼数逐秋风。\n独鹤千松下，万航一水中。\n最怜当路草，衰败与人同。\n（《莆风清籁集》卷六十）。",
        "dynasty": "唐",
        "collection_info": null
    },
    {
        "uuid": "3fc0676890d87747069f24674fa47401",
        "title": "题桂林七星岩栖霞洞诗（题拟）",
        "author": "怀信",
        "content": "石古苔痕厚，岩深日影悠。\n参禅因久坐，老佛总无愁。\n（见桂林市文物管理局编《桂林石刻》第一册）（按：《桂林石刻》编者注：「右摩崖在七星岩口，高一尺五寸，宽九寸，径一寸五分。\n原石已毁，据旧搨本校录。\n」诗末署「释怀信书」。\n同书又载《南溪山元岩磨崖题名》云：「怀信、觉救、惟则、惟亮、无等、无业，元和十二年九同游。\n业记。\n」今据以确定作者之时代。\n《宋高僧传》卷十九有《唐扬州西灵塔寺怀信传》，为会昌间人。\n时代虽相接，然无从证明即此诗作者，故不取。\n）。",
        "dynasty": "唐",
        "collection_info": null
    },
    {
        "uuid": "89b2d7bb30fda9c4ffb90e045e617f3c",
        "title": "石塘路有怀院中诸公",
        "author": "权德舆",
        "content": "迴合千峰裏，晴光似画图。\n征车随反照，候吏暎寒芜。\n石濑侵行径，溪云拂路隅。\n未酬知己分，宁敢学潜夫。\n。",
        "dynasty": "唐",
        "collection_info": null
    },
    {
        "uuid": "f88884bf50cd6b08492c3927cce3afc0",
        "title": "晓发桐庐",
        "author": "权德舆",
        "content": "客路去漫漫，桐溪上水滩。\n扣船乘晓月，欹枕听迴滩。\n烟重江枫湿，沙平宿鹭寒。\n闲吟试一望，疑在画屏看。\n（均见《四部丛刊》本《权载之文集》卷六）。",
        "dynasty": "唐",
        "collection_info": null
    },
    {
        "uuid": "630b147d080b4597b511e35727e5f03c",
        "title": "越州观察使差人问师以禅住持依律住持师以偈答",
        "author": "灵默",
        "content": "寂寂不持律，滔滔不坐禅。\n俨茶两三垸，意在镢头边。\n（见《祖堂集》卷十五）。",
        "dynasty": "唐",
        "collection_info": null
    },
    {
        "uuid": "729197acf250784782007f8a698442d8",
        "title": "牧护歌",
        "author": "苏溪和尚",
        "content": "听说衲僧牧护，任运逍遥无住。\n一条百纳瓶盂，便是生涯调度。\n为求至理参寻，不惮寒暑辛苦。\n还曾四海周游，山水风云满肚。\n内除戒律精严，不学威仪行步。\n三乘笑我无能，我笑三乘谩做。\n智人权立阶梯，大道本无迷悟。\n达者不假修治，不在能言能语。\n披麻目视云霄，遮莫王侯不顾。\n道人本体如然，不是知佛去处。\n生也犹如着衫，死也还同脱袴。\n生也无喜无忧，八风岂能惊怖。\n外相犹似痴人，肚裏非常峭措。\n活计原无一钱，敢与君王鬬富。\n愚人摆手憎嫌，智者点头相许。\n那知傀儡牵抽，歌舞尽由行主。\n一言为报诸人，打破画瓶归去。\n（《景德传灯录》卷三十）（按：此诗原署云：「苏溪和尚，即五洩小师也。\n」）。",
        "dynasty": "唐",
        "collection_info": null
    },
    {
        "uuid": "ddfe0c106462a770e11df949fb683ea9",
        "title": "坐禅铭",
        "author": "大义",
        "content": "参禅学道几般样，要在当人能择上。\n莫只忘形与死心，此箇难医病最深。\n直须坐究探渊源，此道古今天下传。\n正坐端然如泰山，巍巍不要守空闲。\n直须提起吹毛利，要剖西来第一义。\n瞠却眼兮剔起眉，反覆看渠渠是谁。\n还如捉贼须见赃，不怕贼理深处藏。\n有智捉获剎那顷，无智经年不见影。\n深嗟兀坐常如死，千年万岁只如此。\n若将此等当禅宗，拈花微笑丧家风。\n黑山下坐死水浸，大地漫漫如何禁。\n若是铁眼铜睛汉，把手心头能自判。\n直须着到悟为期，哮吼一声狮子儿。\n君不见磨砖作镜喻有由，车不行兮在打牛。\n又不见岩前湛水万丈清，沈沈寂寂杳无声。\n一朝鱼龙来搅动，波翻浪涌真堪重。\n譬如静坐不用工，何年及第悟心空？急下手兮高着眼，管取今生教了办。\n若还默默恣如愚，知君未解作工夫。\n抖擞精神着意看，无形无影悟不难。\n此是十分真用意，勇猛丈夫却须记。\n切莫听道不须参，古圣孜孜为指南。\n虽然旧阁闲田地，一度赢来得也未。\n要识坐禅不动尊，风行草偃悉皆论。\n而今四海清如镜，头头物物皆吾听。\n长短方圆只自知，从来丝髮不曾移。\n若问坐禅成底事，日出东方夜落西。\n（《缁门警训》卷二）。",
        "dynasty": "唐",
        "collection_info": null
    },
    {
        "uuid": "b6a2df4f868516c40a5e79dc49c894ed",
        "title": "颂",
        "author": "大义",
        "content": "直下识玄旨，罗纹结角是。\n不识玄旨人，徒劳逐所示。\n䲺䲺鸟，守空池，鱼从脚下过，䲺䲺总不知。\n（见《祖堂集》卷十五）。",
        "dynasty": "唐",
        "collection_info": null
    },
    {
        "uuid": "0fde4615a6fac533d63f7e2882e02c60",
        "title": "偈",
        "author": "新罗僧",
        "content": "三千里路礼师颜，师已归真塔已关。\n鬼神哭泣嗟无主，空山只见水潺湲。\n（见《江西诗征》卷八七）。",
        "dynasty": "唐",
        "collection_info": null
    },
    {
        "uuid": "25114837bc5873c5d4c3fb81299a16ed",
        "title": "催妆诗",
        "author": "张仲素",
        "content": "舜耕余草木，禹凿旧山川。\n（见《说郛》卷三二高怿《羣居解颐》、卷六五宋无和子《善谑集》、《古今说海》本陆游《避暑漫抄》引《解颐》）。",
        "dynasty": "唐",
        "collection_info": null
    },
    {
        "uuid": "4b9b6496b82735fae32dabfc5430d849",
        "title": "弄珠吟",
        "author": "慧藏",
        "content": "落落明珠耀百千，森萝万像镜中悬。\n光透三千越大千，四生六类一灵源。\n凡圣闻珠谁不羡，瞥起心求浑不见。\n对面看珠不识珠，寻珠逐物当时变。\n千般万般况珠喻，珠离百非超四句。\n只这珠生是不生，非为无生珠始住。\n如意珠，大圆镜，亦有人中（《宗》作「中人」）唤作性。\n分身百亿我珠分，无始本净如今净。\n日用真珠是佛陀，何劳逐物浪波波。\n隐现则（《宗》作「即」）今无二相，对面看珠识得摩（《宗》作「么」）。\n（见《祖堂集》卷十四，《宗镜录》卷十一收末九句）。",
        "dynasty": "唐",
        "collection_info": null
    },
    {
        "uuid": "af62e75903c24847e7a9e97c1aa5e460",
        "title": "遗偈",
        "author": "米岭和尚",
        "content": "祖祖不思议，不许常住世。\n大众审思惟，毕竟祇这是。\n（《景德传灯录》卷八、《五灯会元》卷三）。",
        "dynasty": "唐",
        "collection_info": null
    },
    {
        "uuid": "4174e0eec5982f2defe350b8664796e6",
        "title": "冶山二十咏（幷序） 天泉池",
        "author": "裴次元",
        "content": "鱼鳞息枯池，广之使涵泳。\n疏凿得蒙泉，澄明覩明镜。\n（《淳熙三山志》卷一）（按：《淳熙三山志》云：「唐元和八年，刺史裴次元于其〖指冶山〗南闢为毬场，即山为亭，作诗题于其壁。\n」次录其序之大略，幷云二十首的诗题是：《望京山》、《观海亭》、《双桧岭》、《登山路》、《天泉池》、《翫琴台》、《筯竹岩》、《枇杷川》、《荻芦岗》、《桃花坞》、《芳茗原》、《山阴亭》、《含清洞》、《红蕉坪》、《越壑桥》、《独秀峰》、《篔筜坳》、《八角亭》、《椒盘石》、《白土谷》。\n诗各一章，章六句。\n今存者惟《淳熙三山志》所录之《天泉池》四句及《望京楼》二句，后者已收入《全唐诗》卷四六六。\n《淳熙三山志》另录冯审所作记。\n）。",
        "dynasty": "唐",
        "collection_info": null
    },
    {
        "uuid": "6bfb2c5bff8f9c5db0d415d0fc60b324",
        "title": "句",
        "author": "李直方",
        "content": "岘山依旧远，汉水遶城流。\n（见《舆地纪胜》卷八二《襄阳府》）。",
        "dynasty": "唐",
        "collection_info": null
    },
    {
        "uuid": "22658c041ff43b8a4b7083b5a424b7a0",
        "title": "壶公山",
        "author": "潘存实",
        "content": "双旌牧清源，吟看壶公翠。\n（见黄滔《黄御史公集》卷四《壶公山》诗注、《舆地纪胜》卷一三五、《莆阳比事》卷一、《记纂渊海》卷十）。",
        "dynasty": "唐",
        "collection_info": null
    },
    {
        "uuid": "08f44abb919fb77162f1f4636cc87a4e",
        "title": "九日夜",
        "author": "陆畅",
        "content": "灯下竹烟看更碧，月间花色不分红。\n（《千载佳句》卷上《天象部·夜》）。",
        "dynasty": "唐",
        "collection_info": null
    },
    {
        "uuid": "3ad283f92da87bcbb9e9f3cd5a2d5385",
        "title": "答问附歌",
        "author": "柳宗元",
        "content": "尧舜之修兮，禹益之忧兮，能者任而愚者休兮。\n蹮蹮蓬藋，乐吾（一作「夫」）囚兮，文墨之彬彬（一本作「申申」），足以申吾愁兮。\n已乎已乎，曷之求乎！（见《柳河东集》卷十五）。",
        "dynasty": "唐",
        "collection_info": null
    },
    {
        "uuid": "c06848fdeeb87d2fdf9d89aec1a3c280",
        "title": "送贾山人南游歌（幷序）",
        "author": "柳宗元",
        "content": "充乎其居，或以匮己之虚，（一作「或踬其涂，匮乎己之虚」。\n蜀本云：「或以」字下疑脱「两」字）。\n或盈其庐。\n孰匮孰充，为泰为穷，君子乌乎取以宁其躬！若君者之于道而已尔，世孰知其从容耶！（见《柳河东集》卷二五）。",
        "dynasty": "唐",
        "collection_info": null
    },
    {
        "uuid": "499c29124d006ed151d71585c956a229",
        "title": "送元暠师诗（幷序）",
        "author": "柳宗元",
        "content": "侯门辞必服，忍位取悲增。\n去鲁心犹在，从周力未能。\n家山余五柳，人世遍千灯。\n莫让金钱施，无生道自弘。\n（中华书局校点本《柳宗元集》附录《外集补遗》录自宋干道永州本《柳柳州外集》）。",
        "dynasty": "唐",
        "collection_info": null
    },
    {
        "uuid": "6f249fa4d71a2f7b9853bcf2e7b2ad2c",
        "title": "秋怀",
        "author": "滕倪",
        "content": "袅袅芙蓉枝，灼灼当秋好。\n严霜一以冽，日夜色枯槁。\n讵惟华叶衰，柯条不自保。\n斩刈同束薪，秋江迹如扫。\n时事多推移，江流去浩浩。\n（见民国二十年戴鸿熙纂《汤溪县志》卷十九）。",
        "dynasty": "唐",
        "collection_info": null
    },
    {
        "uuid": "58ab4843bfa3471d2eb124a505d46c92",
        "title": "月桂",
        "author": "李正封",
        "content": "片月转洪蒙，扶疎万古同。\n根非生下土，叶不坠西风。\n每向圆时足，还随缺处空。\n影令羣木外，香满一轮[中]（木）。\n未种丹霄日，应虚白兔宫。\n何时得羽化，细得问元宫。\n（见《古今合璧事类备要前集》卷一）。",
        "dynasty": "唐",
        "collection_info": null
    },
    {
        "uuid": "95c9d596f882290287c8a3fd1cafcc4f",
        "title": "句",
        "author": "李正封",
        "content": "三月后方有，百花中更无。\n（见《锦绣万花谷前集》卷七）。",
        "dynasty": "唐",
        "collection_info": null
    },
    {
        "uuid": "1262e1da00a2d510482d399de23e85cf",
        "title": "欲归山留别韩潮州愈偈",
        "author": "大颠",
        "content": "辞君莫恠归山早，为忆松萝对月宫。\n台殿不将金鏁闭，来时自有白云封。\n（见《祖堂集》卷五）。",
        "dynasty": "唐",
        "collection_info": null
    },
    {
        "uuid": "89dfc7bf10e22f07347d2022b37382f5",
        "title": "洗钵潭",
        "author": "邢允中",
        "content": "潭水澄初地，长为洗钵供。\n已能降虎豹，不问揽鱼龙。\n溅沫溪莎碧，疏流石濑重。\n此中清净理，继迹有禅宗。",
        "dynasty": "唐",
        "collection_info": null
    },
    {
        "uuid": "cbee96c5185daae0b220b57510944a66",
        "title": "驻锡峯",
        "author": "邢允中",
        "content": "高峯常驻锡，灵异见当年。\n卓立惊沙界，光辉动梵天。\n鹤飞青霭外，龙护赤岚边。\n丈室仍相对，重来果夙缘。\n（见董庆酉《四明诗干》卷中。\n邢允中诗承张靖龙同志录示）。",
        "dynasty": "唐",
        "collection_info": null
    },
    {
        "uuid": "0ce622c717f5b14754b49a0d91b103d6",
        "title": "禹庙神座顷服金紫苹自到镇申牒礼司重加衮冕今因祈雨偶成八韵",
        "author": "薛苹",
        "content": "玉座新规盛，金章旧制非。\n列城初执礼，清庙重垂衣。\n不覩千箱咏，翻愁五稼微。\n祇将苹藻洁，宁在饩牢肥。\n徙市行应谬，焚巫事亦违，至诚期必感，昭报意犹希。\n海日明朱槛，溪烟湿画旗。\n迴瞻郡城路，未欲背山归。\n（《会稽掇英总集》卷八）（〖1〗《欧阳文忠公文集》卷一四二《集古录跋尾》卷九《唐薛苹唱和诗》〖大和中〗云：「右薛苹唱和诗，其间冯宿、冯定、李绅皆唐显人，灵澈以诗名后世，皆人所想见者，然诗皆不及苹，岂唱者得于自然，和者牵于强作耶！」〖2〗《宝刻丛编》卷十三引欧阳棐《集古录目》云：「《唐禹庙诗》，唐浙东观察使越州刺史薛苹诗，不着书人名氏。\n苹初至镇，易禹庙金紫服以冠冕，后因祈雨，作此诗，其和者盐铁转运崔述等凡十七首。\n」按：岑仲勉先生《贞石证史·薛苹唱和诗即禹庙诗》对此诗考证甚详，可参看。\n惟订欧阳修云「大和中」刻石为误，实未察《集古录跋尾》着录年岁，为刻石时间而非写作时间，为小疵耳。\n）。",
        "dynasty": "唐",
        "collection_info": null
    },
    {
        "uuid": "4312f43e9f5c81ebbd2a90332a60433d",
        "title": "谒禹庙",
        "author": "崔词",
        "content": "（按：崔词疑即与薛苹同题禹庙十七人之一。\n）惟舜禅功始，惟尧锡命初。\n九州方奠画，万壑遂横疏。\n受箓尝开洞，过门不下车。\n诸侯会玉帛，沧海荐图书。\n玄默将遗世，崇高亦厌居。\n耘田自有鸟，浚泽岂为鱼。\n家及三王嗣，殷囚百代如。\n灵容肃清宇，衮服闭荒墟。\n枣径愁云暮，松扉撤祭余。\n叨荣陵寝邑，怀古益踌躇。\n（见《会稽掇英总集》卷八）。",
        "dynasty": "唐",
        "collection_info": null
    },
    {
        "uuid": "ae4ce7dbe532c403159488078a14567d",
        "title": "历山",
        "author": "羊士谔",
        "content": "（按：《全唐诗》卷三三二收此二句，缺题，今重录。\n）风泉（《历代诗话续编》本《诗人主客图》作「前」）留古颜（《全唐诗》作「韵」），笙磬想遗音。\n（见汲古阁本《唐诗纪事》卷四三引《诗人主客图》）。",
        "dynasty": "唐",
        "collection_info": null
    },
    {
        "uuid": "772ad033bebfab59242bf088a729077b",
        "title": "寄羊士谔永宁里居（题拟）",
        "author": "崔备",
        "content": "图书锁尘阁，符节守山城。\n（见江标影宋书棚本《羊士谔诗集》收《酬礼部崔员外备独永宁里弊居见寄来诗云图书锁尘阁符节守山城》）。",
        "dynasty": "唐",
        "collection_info": null
    },
    {
        "uuid": "362880fd75a7fbed1d6b0a29db2acf00",
        "title": "放少师行脚时颂",
        "author": "自在",
        "content": "放汝南行入大津，碧潭深处养金鳞。\n等闲莫与凡鱼伴，直透龙门便出身。",
        "dynasty": "唐",
        "collection_info": null
    },
    {
        "uuid": "92cd29cf9810a884eb12a48538930f37",
        "title": "三个不归颂",
        "author": "自在",
        "content": "（按：《全唐诗续补遗》据《鑑诫录》卷十《高僧谕》条，录伏牛上人《三伤颂》三首，拟传云「王蜀时高僧」。\n今检《宋高僧传》卷十一《唐洛京伏牛山自在传》云：「所着《三伤歌》，辞理俱美，警发迷蒙，有益于代。\n」后接述王蜀干德间人引此歌事。\n《三伤歌》即《三伤颂》，可知三诗皆元和间自在作，王蜀时另无伏牛上人其人。\n）。",
        "dynasty": "唐",
        "collection_info": null
    },
    {
        "uuid": "ce9728bebeac632bc8dfed08826e071b",
        "title": "三个不归颂 一",
        "author": "自在",
        "content": "割爱慈亲异俗迷，如云似鹤更高飞。\n五湖四海随缘去，到处为家一不归。",
        "dynasty": "唐",
        "collection_info": null
    },
    {
        "uuid": "34520ddcadbc79f8d140ab4badc58161",
        "title": "三个不归颂 二",
        "author": "自在",
        "content": "苦节劳形守法威，幸逢知识决玄微。\n慧灯初照昏衢朗，唯报自亲二不归。",
        "dynasty": "唐",
        "collection_info": null
    },
    {
        "uuid": "115b727277208a2987cc75d6507ca778",
        "title": "三个不归颂 三",
        "author": "自在",
        "content": "峭壁幽嵒往復希，片云孤月每相依。\n经行宴坐闲无事，乐道逍遥三不归。\n（以上四首均见《祖堂集》卷十五）。",
        "dynasty": "唐",
        "collection_info": null
    },
    {
        "uuid": "797d2430db018e0ba56e33be681a2b53",
        "title": "答伏牛和尚（题拟）",
        "author": "伏牛小师",
        "content": "鱼龙未变志常存，变了还教海气浑。\n两眼不曾窥小水，一心专拟透龙门。\n千迴下网终难繫，万度垂钩誓不天。\n待我一朝鳞甲备，解将云雨洒干坤。\n（见《祖堂集》卷十五）。",
        "dynasty": "唐",
        "collection_info": null
    },
    {
        "uuid": "cc03729bdde7b5b4ca56965067d6fbc9",
        "title": "句",
        "author": "张署",
        "content": "越罗巴锦不胜春。\n（见《分门纂类唐宋时贤千家诗选》卷十六闻人详正《集句》引）（按：《宋诗纪事》卷六九引作张曙）。",
        "dynasty": "唐",
        "collection_info": null
    },
    {
        "uuid": "d92566eb4cc0feffa99dd12abebcdf39",
        "title": "同窦羣雪中寓直（题拟）",
        "author": "韦贯之",
        "content": "耿耿风雪暮，直庐未掩扉。\n咏兰幽助兴，俪玉粲相辉。\n气劲琴韵切，夜深鑪火微。\n虽殊江海远，即此恋彤闱。\n（见《窦氏联珠集》。\n题下原署「吏部员外郎韦贯之」）。",
        "dynasty": "唐",
        "collection_info": null
    },
    {
        "uuid": "2066e0e5e3788096d11fe10bd2ebacf6",
        "title": "颜鲁公挽歌词",
        "author": "柳登",
        "content": "杀身终不恨，归丧遂如生。\n（《唐语林》卷六）（按：《唐语林》原称柳常侍作，此从周勋初先生《唐语林校证》说。\n据周考，此段文字出自韦绚《戎幕闲谈》。\n）。",
        "dynasty": "唐",
        "collection_info": null
    },
    {
        "uuid": "8b9a91aa83d15ef14cad625eb8b14ddb",
        "title": "沙堤葬母",
        "author": "李头陀",
        "content": "守堤三年念生缘，种树为阴出世恩。\n划石寄言相瞩付，一重孙付一重孙。\n（《闽诗录甲集》卷四）。",
        "dynasty": "唐",
        "collection_info": null
    },
    {
        "uuid": "c40214ac504630cd406814ae975391a5",
        "title": "孤寂吟",
        "author": "天然",
        "content": "时人见余守孤寂，为言一生无所益。\n余则闲吟孤寂章，始知光阴不虚掷。\n不弃光阴须努力，此言虽说人不识。\n识者同为一路行，岂可颠坠缘榛棘。\n榛棘茫茫何是边，只为终朝尽众喧。\n众喧不觉无涯际，哀哉真实不虚传。\n传之响之只不闻，犹如灯烛合盂盆。\n共知总有光明在，看时未免暗昏昏。\n昏昏不觉一生了，斯类尘沙比不少。\n直似潭中吞鈎鱼，何异空中荡罗鸟。\n此患由来实是长，四维上下远茫茫。\n倏忽之间迷病死，尘劳难脱哭怆怆。\n怆怆哀怨终无益，只为将身居痛室。\n到此之时悔何及，云泥未可访孤寂。\n孤寂宇宙穷为良，长吟高卧一闲堂。\n不虑寒风吹落叶，岂愁霜草遍遭霜。\n但看松竹岁寒心，四时不变流清音。\n春夏暂为羣木暎，秋冬方见郁高林。\n故知世相有刚柔，何必将心清浊流。\n二时麁糖随缘过，一身遮莫布毛裘。\n随风逐浪住东西，岂愁地迮与天低（此字原写作「{伭右上为一}」）。\n时人未解将为错，余则了然自不迷。\n不迷须有不迷心，看时浅浅用时深。\n此个真珠若采得，岂同樵夫负黄金。\n黄金烹练转为真（《宗镜录》卷二十引作「新」），明（同前书作「此」）珠含光未示人。\n了即毛端滴（《宗镜录》作「吞」）巨海，始知大地一微尘。\n尘滴存乎未免{僭右下为心}，莫弃这边留那边。\n直似长空搜鸟迹，始得玄中又更玄。\n举一例诸足可知，何用諵諵说引词。\n只见饿夫来取饱，未闻浆逐渴人死。\n多人说道道不行，他家未悟诈头明。\n三寸利刀开旷路，万株榛棘拥身生。\n尘滓茫茫都不知，空将辩口泻玄微。\n此物那堪为大用，千生万刦作贫儿。\n聊书孤寂事还深，钟期能听[伯]（白）牙琴。\n道者知音指其掌，方贵名为孤寂吟。",
        "dynasty": "唐",
        "collection_info": null
    },
    {
        "uuid": "7b5a788f866e4d6516e8baa7501bfa31",
        "title": "翫珠吟",
        "author": "天然",
        "content": "识得衣中宝，无明醉（伯作「酒」）自惺（《灯录》、《通载》、伯作「醒」）。\n百骸俱（《灯录》、《宗镜录》作「虽」）溃散（伯作「悔尽」），一物镇长灵。\n知（《通载》作「智」）境浑非体（伯作「智剑挥非体」），寻（伯、《灯录》、《通载》作「神」）珠不定（伯作「见」）形。\n悟即（伯、《灯录》、《通载》作「则」）三身佛，迷疑万卷经。\n在心心岂（《灯录》、《通载》、伯作「可」）测，居（《灯录》、《通载》作「历」）耳耳难听。\n罔像先天地，渊玄（《灯录》、《通载》作「玄泉」，伯作「悬泉」）出杳冥（伯作「名」）。\n本刚非锻（伯作「断」）炼，元净（《灯录》、《通载》作「镜」）莫澄停（伯作「亭」、《灯录》、《通载》作「渟」）。\n盘泊（《通载》作「礴」）逾（伯作「转」，《灯录》、《通载》作「轮」）朝日，玲珑（伯作「铃鑨」）暎晓星。\n瑞光流不灭，真澄（伯作「气」）浊还清（《灯录》、《通载》作「真气触还生」）。\n鉴照崆峒（伯作「空洞」）寂，劳（《灯录》、《通载》、伯作「罗」）笼法界明。\n剉（《灯录》作「挫」，伯作「春」）凡功不灭（伯作「狭」），超圣果非盈。\n龙女心亲献，虵（《灯录》、《通载》作「阇」）王口自倾（伯作「经」，《灯录》、《通载》作「呈」）。\n护鹅人却活，黄雀义（《灯录》、《通载》作「意」）犹轻。\n解语非关舌，能言不是声。\n绝边弥瀚（《灯录》、《通载》作「汗」）漫，三（《灯录》、《通载》作「无」）际等空平。\n演教非为教（《灯录》、《通载》作「说」），闻名不（《灯录》作「勿」，《通载》作「忽」）认名。\n（伯无以上四句）。\n二（伯、《通载》、《灯录》作「两」）边俱不（《通载》作「莫」）立（伯作「守」），中道不须行。\n见月休看（《灯录》、《通载》作「观」）指（伯作「纸」），归（伯作「知」，《灯录》、《通载》作「还」）家罢问程（伯作「逞」）。\n识心岂测（《灯录》作「心则」，伯、《通载》作「心即」）佛，何佛更堪成。\n（按：《景德传灯录》卷三十收丹霞和尚《翫珠吟二首》，此为其二。\n另伯三五九七卷、《佛祖历代通载》卷十六亦收此诗。\n异文并注出。\n《宗镜录》卷四十收「百骸虽溃散，一物镇长灵」二句，题作《般若吟》，不注作者名。\n）。",
        "dynasty": "唐",
        "collection_info": null
    },
    {
        "uuid": "1ed90e961ce347e606c4368dd9c43329",
        "title": "又颂",
        "author": "天然",
        "content": "丹霞有一宝，藏之岁月久。\n从来人不识，余自独防守。\n山河无隔碍，光明处处透。\n体寂常湛然，莹澈无尘垢。\n世间采取人，颠狂逐路走。\n余则为渠说，抚掌笑破口。\n忽遇解空人，放旷在林薮。\n相逢不擎出，举意便知有。",
        "dynasty": "唐",
        "collection_info": null
    },
    {
        "uuid": "6e35fef2acefeb9f8d8120322e9849bf",
        "title": "骊龙珠吟",
        "author": "天然",
        "content": "骊龙珠，骊龙珠，光明𪹥（疑即「灿」字）烂与人殊。\n十方世界无求处，纵然求得亦非珠。\n珠本有，不昇沉，时人不识外追寻。\n行尽天涯自疲寂，不如体取自家心。\n莫求觅，损功夫，转求转灭转元无。\n恰如渴鹿趁阳燄，又似狂人在道途。\n须自体，了分明，了得不用更磨莹。\n深知不是人间得，非论六类及生灵。\n虚用意，损精神，不如闲处绝纤尘。\n停心息意珠常在，莫向途中别问人。\n自迷失，珠元在，此个骊龙终不改。\n虽然埋在五阴山，自是时人生懈怠。\n不识珠，每抛掷，却向骊龙前作客。\n不知身是主人公，弃却骊龙别处觅。\n认取宝，自家珍，此珠元是本来人。\n拈得翫弄无穷尽，始觉骊龙本不贫。\n若能晓了骊珠后，只这骊珠在我身。",
        "dynasty": "唐",
        "collection_info": null
    },
    {
        "uuid": "febe32e33210df5f69e121915d64daf2",
        "title": "弄珠吟（《景德传灯录》卷三十作《翫珠吟二首》之一）",
        "author": "天然",
        "content": "般若神（《灯录》作「灵」）珠妙难测，法性海中亲认得。\n隐现时游五藴山（《灯录》作「隐显常游五藴中」），内外光明大神力。\n此珠无状非大小，昼夜圆明悉能照。\n（《灯录》作「此珠非大亦非小，昼夜光明皆悉照」。\n）用时无处復无踪（《灯录》作「觅时无物又无踪」），行住（《灯录》作「起坐」）相随常了了。\n先圣相传相指授，信此珠人世希有。\n智者号明不离珠，迷人将珠不识走。\n（以上四句，《传灯录》作「黄帝曾游于赤水，争听争求都不遂。\n罔像无心却得珠，能见能闻是虚僞。\n」）吾师权指喻摩尼，采人无数入（《灯录》作「溺」）春池。\n争拈瓦砾将为宝，智者安然而得之。\n言下非近亦非远（《灯录》作「森罗万象光中现」），体用如如转无转。\n万机珠对（《灯录》作「消遣」）寸心中，一切时中巧方便。\n皇帝曾游于赤水，视听争求都不遂。\n罔像无心却得珠，能见能闻是虚僞。\n非自心，非因缘，妙中之妙玄中玄。\n森罗万像光中现，寻之不见有根源。\n（《灯录》无以上九句）烧六贼（《宗镜录》卷七六「贼」下有「兮」字），烁四（《灯录》作「众」）魔，能摧我山（《宗镜录》作「摧我山兮」）竭爱（《灯录》作「我」）河。\n龙女灵山亲献佛，贫儿衣裏几（《宗镜录》作「枉」，《灯录》作「下任」）蹉{趷右下为也}。\n亦非性，亦非心（《灯录》二「非」字皆作「名」），非性非心超古今。\n体绝名言名不得（《灯录》作「全体明时明不得」），权时题作《弄珠吟》。\n（以上皆见影印日本花园大学图书馆藏高丽覆刻本南唐招庆寺静筠二僧着《祖堂集》卷四）。",
        "dynasty": "唐",
        "collection_info": null
    },
    {
        "uuid": "96d1819bd0b6207bd6a849314b91fbbc",
        "title": "过施水庵",
        "author": "李谔",
        "content": "胜地开阑若，幽寻信短筇。\n僧贫祇施水，客至但闻钟。\n讲坐天花满，香台翠霭重。\n何当谢尘绂，白社此相从。\n（见明李培等万历十四年修《秀水县志》卷八、《檇李诗繫》卷三七）。",
        "dynasty": "唐",
        "collection_info": null
    },
    {
        "uuid": "f25b91c7f2f4bb38d009c12abbac4df8",
        "title": "白乌呈瑞赋附歌",
        "author": "孟简",
        "content": "素德式昭兮何写奕，玄质从化兮为洁白。\n符仁孝兮叶佳册，见祥瑞兮流圣泽。\n（见《文苑英华》卷八九）。",
        "dynasty": "唐",
        "collection_info": null
    },
    {
        "uuid": "56de9f5929144e3f207c9b7f1158297b",
        "title": "谒禹庙",
        "author": "孟简",
        "content": "九土昔沦垫，八方抱殷忧。\n哲王受《洪范》，羣物承天休。\n源委有所在，勤劳会东州。\n稽山何峻极，清庙居上头。\n律度非外事，辛壬宁少留。\n歌谣自不去，覆载将何求？灵长表远绩，经启蒙宏猷。\n孰敢备佐命，天吴与阳侯。\n玄功余玉帛，茂实结松楸。\n盖影庇风雨，湖光摇冕旒。\n质明箫鼓作，通昔礼容修。\n骍牢设旧物，洿水配庶羞。\n深沈本建极，傲很亦思柔。\n阴怪尚奔走，灵徒如献酬。\n怳疑仙驾动，静见宿云收。\n竹树依积润，菰蒲託清流。\n谬兹领百越，忽復历三秋。\n丹恳谅可荐，庶几无年尤。\n（见《会稽掇英总集》卷八）。",
        "dynasty": "唐",
        "collection_info": null
    },
    {
        "uuid": "c8122ff9e931638c2aeb8f4f376949a0",
        "title": "临蒸诸葛亮宅（题拟）",
        "author": "蒋防",
        "content": "始有诸葛翁，柯亭寄翠霭。\n（见《舆地纪胜》卷五五《衡州》）。",
        "dynasty": "唐",
        "collection_info": null
    },
    {
        "uuid": "291845e329d7601100af1c308ac85689",
        "title": "太常寺观舞圣寿乐",
        "author": "徐元弼",
        "content": "舞字传新庆，人文迈旧章。\n冲融和气洽，悠远圣功长。\n盛德流无外，时时乐未央。\n日华增顾眄，风物助低昂。\n翥凤方齐首，高鸿忽继行。\n云门与兹曲，同是奉陶唐。\n（《文苑英华》卷一八四）（按：《全唐诗》卷七八一误以作者为徐元鼎，无事迹，今改正重录。\n）。",
        "dynasty": "唐",
        "collection_info": null
    },
    {
        "uuid": "89c0b937684e8fd597fcc6f1c0dfdcab",
        "title": "登石伞峰（幷序）",
        "author": "陈谏",
        "content": "贤相昔未遇，耶溪藏卧龙。\n宛然东山居，已韵西林钟。\n仲氏亦遐旷，尔来习高踪。\n杨公偶閒暇，中贵同游从。\n曲渚拥驺驭，迴潭转艨艟。\n既登寅缘岸，遂践岧嶤峰。\n径侧萦巨石，磴危攀茂松。\n伞开自罗列，笥闭谁箴封？迥立霄汉表，俯看严嶂重。\n远村暮杳杳，秋海晴溶溶。\n染翰纪胜绝，飞觞畅心胸。\n仍闻待新月，归棹何从容。\n（见《会稽掇英总集》卷四）。",
        "dynasty": "唐",
        "collection_info": null
    },
    {
        "uuid": "b163dec49179c621f7ff1f3520698d8c",
        "title": "题京兆大兴善寺释南素院",
        "author": "玄幽",
        "content": "三万莲经三十春，半生不踏院门尘。\n（见《宋高僧传》卷二五。\n又见《酉阳杂俎续集》卷五）（按：《全唐诗》卷八五一录二句，仅题作《逸句》，作者亦缺事迹，今重录。\n）。",
        "dynasty": "唐",
        "collection_info": null
    },
    {
        "uuid": "c4e85fe7b6bd9dd0a608c4945435f9e1",
        "title": "送李愿归盘谷歌",
        "author": "韩愈",
        "content": "盘之中，维子之宫；盘之土，维子之稼；盘之泉，可濯可沿；盘之阻，谁争子所！窈而深，廓其有容；缭而曲，如往而復。\n嗟盘之乐兮乐且无央，虎豹远迹兮蛟龙遁藏，鬼神守护兮呵禁不祥，饮且食兮寿而康，无不足兮奚所望！膏吾车兮秣吾马，从子于盘兮终吾生以徜徉！（《四部丛刊》影元刻本《朱文公校昌黎先生集》卷十九《送李愿归盘谷序》附此歌）。",
        "dynasty": "唐",
        "collection_info": null
    },
    {
        "uuid": "4c220d13ce5e8d43e3964f75fe382c03",
        "title": "袁氏先庙碑附诗",
        "author": "韩愈",
        "content": "袁自陈分，初尚蹇连（方云：作「连连」）。\n越秦造汉，博士发论。\n司徒任德，忍不锢人。\n收功厥后，五公重尊。\n晋氏于南，来处华下。\n鸿胪、孝侯，用适操舍。\n南州勤治，取最不懈。\n当阳耽经，唯义之畏。\n石州烈烈，学专春秋。\n懿哉咸宁，不名一休。\n趋难避成，与时泛浮。\n是生孝子，天子之宰，出把（或作「祀」、或作「持」）将符，羣（或作「郡」）州承楷。\n数（或作「教」）以立庙，禄以备器。\n由曾及考，同堂异置。\n栢版松楹，其筵（或作「业」）肆肆。\n维袁之庙，孝孙之为。\n顺势即宜，以诹以龟。\n以平其巇，屋墙持持。\n孝孙来享，来拜庙庭。\n陟堂进室，亲登笾铏。\n肩臑胉骼，其樽玄清。\n降登受胙，于庆尔（方作「示」，非是）成。\n维曾维祖，维考之施。\n于汝孝嗣，以报以祗。\n凡我有今，非本曷思。\n刻诗牲繫（或作「繫牲」），维以告之。\n（同前书卷二七）。",
        "dynasty": "唐",
        "collection_info": null
    },
    {
        "uuid": "bd7404e175035d472aa2602f828e4c2b",
        "title": "南海神庙碑附诗",
        "author": "韩愈",
        "content": "南海阴（或作「之」）墟，祝融之宅，即祀于旁。\n帝命南伯：「吏惰不躬，正自令公，明用享锡，右（《唐文粹》作「佑」）我家邦。\n」惟明天子，惟慎厥使，我公在官，神人致喜。\n海岭之陬，既足既濡，胡不均弘，俾执事枢。\n公行勿迟，公无遽归。\n匪我私公，神人具依。\n（同前书卷三一，校以《唐文粹》卷五十所录示）（〖1〗清陆耀遹《金石续编》卷七据石刻录此碑，题作《南海广利王碑》，云碑在广州府，元和十五陈谏书。\n按：就常理言，碑末所附韵文或称铭，或称颂，称诗者较少见。\n然韩愈性好奇，碑末附诗，不止一见。\n碑文云：「咸愿刻庙石以着厥美而繫以诗。\n乃作诗曰〖略〗。\n」各本《韩集》、清人所录石刻、《文苑英华》卷八七九、《唐文粹》等所载碑文，均作诗而不作铭，故仍录出之。\n）。",
        "dynasty": "唐",
        "collection_info": null
    },
    {
        "uuid": "8235776a16ec95e8c42fb52250747923",
        "title": "处州孔子庙碑附诗",
        "author": "韩愈",
        "content": "惟此庙学，邺侯所作。\n厥初庳下，神不以宇。\n生（《唐文粹》作「先」）师所处，亦窘寒暑。\n乃新斯宫，神降其献。\n讲读有常，不诫用劝。\n揭揭元[哲]（誓），有师之尊。\n羣圣严严，大法以存。\n像图孔肖，咸在斯堂。\n以瞻以仪，俾不[或]（惑）忘。\n后之君子，无废成美。\n琢词碑石，以赞攸始。\n（同前书卷三一。\n据《唐文粹》卷五一校改）。",
        "dynasty": "唐",
        "collection_info": null
    },
    {
        "uuid": "4b3dc691df1f0dd163ac40b26244f5c2",
        "title": "柳州罗池庙诗（题拟）",
        "author": "韩愈",
        "content": "荔子丹兮蕉黄（「蕉」下或有「叶」字，或有「子」字），杂肴蔬兮进侯堂。\n侯之船兮两旗，度中流兮风泊之，待侯不来兮不知我悲。\n侯乘驹兮入庙，慰我民兮不嚬以笑。\n鹅之山兮柳之水，桂树团团兮白石齿齿。\n侯朝出游兮暮来归，春与猿吟兮秋鹤与飞。\n（《唐文粹》及欧阳修所见《韩集》均作「秋与鹤飞」。\n《集古录跋尾》卷八录碑文作「秋鹤与飞」，欧疑碑文有误。\n沈括《梦溪笔谈》卷十四以为此用《楚辞》相错成文格，今从其说。\n）北方之人兮为侯是非，千秋万岁兮侯无我违。\n福我兮寿我，驱厉鬼兮山之左。\n下无湿兮高无干，秔稌充羡兮蛇蛟结蟠。\n我民报事兮无怠其始，自今兮钦于世世。\n（同前书卷三一、《唐文粹》卷五二《柳州罗池庙碑》附）（〖1〗《柳州罗池庙碑》云：「三年孟秋辛卯，侯降于州之后堂，欧阳翼等见而拜之。\n其夕，梦翼而告之曰：『馆我于罗池。\n』其日景辰，庙成，大祭。\n过客李仪醉酒，慢侮堂上，得疾，扶出庙门即死。\n明年春，魏忠、欧阳翼使谢宁来京师，请书其事于石。\n余谓柳侯生能泽其民，死能惊动祸福之，以食其土，可谓灵也已。\n作迎享送神诗遗柳民，俾歌以祀焉而幷刻之。\n……其词曰〖词略〗。\n」《湖南通志·金石》六着录嘉定刻此碑，题作《唐罗池庙享神词碑》，附魏绍芳跋此为享神诗。\n《唐诗别裁集》卷七收入。\n朱东润师主编《中国历代文学作品选》中编第一册收此诗，题作《柳州罗池庙诗》，解题云：「此庙建成后，韩愈为撰《柳州罗池庙碑》，诗就附在碑文的后面。\n诗效《楚辞·九歌》体，作为祭祀中迎神、送神时歌唱之用。\n」）。",
        "dynasty": "唐",
        "collection_info": null
    },
    {
        "uuid": "4b3a14f5c73db4b3be112f0ad6e4e4c8",
        "title": "唐故江南西道观察使中大夫洪州刺史兼御史中丞上柱国赐紫金鱼袋赠左散骑常侍太原王公神道碑铭附诗",
        "author": "韩愈",
        "content": "生人之治，本乎斯文。\n有事其末，而忘其源，切近昧陋，道由是堙。\n有志其本，而泥古陈，当用而迂，乖戾不伸。\n较是二者，其过也均。\n其美王公，志儒之本，达士之经。\n秩秩而积，涵涵而停。\n韡为华英（一作「英华」），不矜不盈。\n孰播其馨？孰发其明？介然而居，士友以倾。\n敷文帝阶，擢列侍从，以忠远名，有直有讽。\n辨遏坚（或作「圣」）恳，巨邪不用。\n秀出班行，乃动帝目。\n帝省竭心，恩顾日渥。\n翔于郎署，鶱于禁密。\n发帝之令，简古而蔚。\n不比于权，以直友冤，敲撼挫揠，竟遭斥奔。\n久淹于外，历守大藩。\n所至极思，必悉利病，萎枯以膏，燠暍（或作「旸」）以醒，坦之敞之，必绝其径，浚之咏之，使安其泳。\n帝思其文，復命掌诰。\n公潜谓人：「此职宜少，岂无凋郡，庸以自效。\n」上藉（或作「籍」）其实，俾统于洪。\n逋滞攸除，姦讹革风，祛蔽于目，释负于躬。\n方乎（或作「平」）所部，禁绝浮屠。\n风雨顺易，秔稻盈畴。\n人得其所（或作「饶」），乃恬乃讴（或作「谣」）。\n化成有代，思以息劳。\n虚位而竢，奄忽（方作「勿随」）滔滔。\n维德维绩，志于斯石，日远弥高。\n（同前书卷三一）（按：王公为王仲舒。\n碑文末云：「既以公之德刻而藏之墓矣，子初又请诗以揭之。\n」称诗而不称铭，故录出。\n）。",
        "dynasty": "唐",
        "collection_info": null
    },
    {
        "uuid": "26b3b55dedb7e4ce945f4812959e451e",
        "title": "曹成王碑附诗",
        "author": "韩愈",
        "content": "太支十三，曹于弟季。\n或亡或微，曹始就事。\n曹之祖王，畏塞绝迁。\n零王黎公，不闻仅存。\n子父易封，三王守名。\n延延百载，以有成王。\n成王之作，一自其躬。\n文被明章，武荐畯功。\n苏枯弱彊，龈其姦猖。\n以报于宗，以昭于王。\n王亦有子，处王之所，唯旧之视，蹶蹶陛陛。\n实取实似，刻诗其碑，为示无止。\n（同前书卷二八）（按：碑云：「乃序而诗之。\n」）。",
        "dynasty": "唐",
        "collection_info": null
    },
    {
        "uuid": "ebe7eb5167c32dae541c93eba5bfc5d2",
        "title": "游祝融峯",
        "author": "韩愈",
        "content": "祝融万丈拔地起，欲见不见轻烟裏。\n山翁爱山不肯归，爱山醉眠山根底。\n山童寻着不敢惊，沉吟为怕山翁嗔。\n梦迴抖擞下山去，一径萝月松风清。\n（嘉靖《衡山府志》卷二。\n陶敏先生录示此诗，幷云：「此诗风格不类韩诗，疑僞，姑录以存疑。\n」）。",
        "dynasty": "唐",
        "collection_info": null
    },
    {
        "uuid": "6ea34ac18e3b8d146f622e956c06665f",
        "title": "题西白涧",
        "author": "韩愈",
        "content": "太行之下清且浅，一水盘桓纡山转。\n千峰万壑不可数，异草幽花几曾见。\n波中白日隐出明，风翻不动浮云轻。\n翠峦玉女下双鹤，笑倚秋练开新晴。\n又疑武陵溪上原，桃花溪尽空潺湲。\n幽泉间復逗嵒侧，喷珠潄玉相交喧。\n羣猿见之走绝壁，缘峰虚梯弗劳力。\n鸣禽迴面背人飞，为是从来不相识。\n杖藜因贪仰面看，碍石牵萝错移屐。\n路穷屈曲疑欲回，迤逦屏开一重碧。\n残樽遇坐酒即倾，旋摘山菓都无名。\n题诗且欲尽佳句，能歌翻咏仙难成。\n天门幽深十里西，无奈落日催人归。\n谁能可属天宫事，为我乞取须臾期。\n上天无梯日不顾，牢落归来坛未暮。\n闭门下马一衾寒，梦想魂驰在何处。\n（见《古今图书集成·山川典》卷四八《太行山部》、干隆廿四年刊萧应植纂《济源县志》卷十六）。",
        "dynasty": "唐",
        "collection_info": null
    },
    {
        "uuid": "e14b0c68bd765099f29f970052538d4b",
        "title": "别韩湘（附存）",
        "author": "韩愈",
        "content": "未为世用古来多，如子雄文世孰过。\n好待功成身退后，却抽身去卧烟萝。\n（见《青琐高议别集》卷四）（按：此诗似出后人僞託。\n然韩湘仙事，始于唐时，此诗为唐人或宋人作，今已无从辨明，姑录存于此。\n）。",
        "dynasty": "唐",
        "collection_info": null
    },
    {
        "uuid": "8ea07c83cb83f3122c24c9c5c9cfdbf3",
        "title": "题游息洞（题拟）",
        "author": "韩愈",
        "content": "所乐非吾独，人人共此情。\n往来三伏裏，试酌一泓清。\n（见民国廿七年刊朱汝珍纂《阳山县志》卷十七《金石》）（按：《阳山县志》录《陆志》云：「右诗字大一寸五分，在游息洞口石壁。\n」）。",
        "dynasty": "唐",
        "collection_info": null
    },
    {
        "uuid": "35f6edf84642a17704cf3a943b152036",
        "title": "歌行一首",
        "author": "法藏",
        "content": "古人重义不重金，曲高和寡勿（《宗镜录》、《偈颂》作「无」）知音。\n今时志（《宗镜录》、《偈颂》作「学」）士还如此，语默动用迹难寻。\n所嗟世上歧路者，终日崎岖狂（《宗镜录》、《偈颂》作「枉」）用心。\n平坦旃檀不肯收，要须登险（《宗镜录》作「陟」）访椿林。\n穷子舍父远逃逝，却于本舍绝知音。\n贫女宅中无价宝，却将秤卖他人（《宗镜录》、《偈颂》作「小秤买他」）金。\n心无相，用还（《偈颂》作「能」）深，无常境界不能侵。\n运用能随高与下，灵光且（《偈颂》作「元」）不是浮沉。\n无相无（《偈颂》、《宗镜录》无此字）心能运曜，应声应色随方照。\n虽在方而不在方，任运高低总能妙。\n亦（《偈颂》、《宗镜录》作「寻」）无头，復无尾，灵（《偈颂》、《宗镜录》作「焰」）光运运从何起？只今起者便是心（《偈颂》、《宗镜录》作「祇者如今全是心」），心用明时更何你（《偈颂》、《宗镜录》作「心用明心心復尔」）。\n不居方，无（一作「何」）处觅，运用无踪復无迹。\n识取如今明觅（《偈颂》作「密」）人，终朝莫慢（《偈颂》作「漫」，《宗镜录》作「谩」）别求的。\n懃（《宗镜录》作「劝」）心学，近藂林，莫将病眼认花针。\n说教本穷无相理，广读元来不识心。\n了（《偈颂》、《宗镜录》作「识」）取心，识（《偈颂》、《宗镜录》作「了」）取境，了心识境（《偈颂》、《宗镜录》作「识心了境」）禅河净。\n但（《宗镜录》作「若」，《偈颂》作「知」）能了境便识心，万法都如闼婆影。\n劝且学，莫为师，不用登高向下窥。\n平源不用金刚钻，剑刃之中错下锥。\n向前来，莫人我，山僧有曲无人和。\n了空无相即法师（《偈颂》作「了境心空即法王」），不用绫罗将作幡（《偈颂》作「为播」）。\n可中了，大希奇，大人幽邃不思议。\n（《偈颂》三句作「大幽邃，不思议，可中学得大希奇」）。\n自家坏（《偈颂》作「怀」）却真宝藏，终日从人乞布衣。\n取境界，妄情生，只如水面（《偈颂》作「上」）一波成。\n但能当境无情计（《偈颂》作「繫」），还同水面本地平。\n应大躯，应小躯，运用只随如（《偈颂》作「如随」）意珠。\n被（《偈颂》作「披」）毛戴角形虽异，能应之心（《偈颂》作「应物之情」）体不殊。\n应眼时，若千日，万像不能逃影质。\n凡夫只是未曾观，那得自轻而退屈。\n应耳时，若幽谷，大小音声无不足。\n什（《偈颂》作「十」）方钟鼓一时鸣，灵光运运常相续。\n应意时，绝分别，照烛森罗长（《偈颂》作「恒」）不歇。\n透过山河石壁间，要且照时常寂灭。\n境自虚，不须畏，终朝照烛无形（《偈颂》作「元无」）对。\n设使（《偈颂》作「尔」）任持浮幻身，运用都无舌身意。\n（南唐静筠二僧《祖堂集》卷十四，宋子昇、本如《禅门诸祖师偈颂》卷上之下，另《宗镜录》卷九〖作古德歌〗、卷十八、卷四四、卷九八收此歌部分文字。\n）。",
        "dynasty": "唐",
        "collection_info": null
    },
    {
        "uuid": "65b227a1f7e919ad9c4d6ab76029e7ec",
        "title": "滤水罗赋附歌",
        "author": "白行简",
        "content": "玉巵无当兮安可拟，风飘有声兮不足比。\n惟滤罗之用也大哉，故去此而取彼。\n（见《文苑英华》卷一一○）。",
        "dynasty": "唐",
        "collection_info": null
    },
    {
        "uuid": "48e35c07a13f6df4393e4caafb0ac74f",
        "title": "见杭州乌窠和尚后作（题拟）",
        "author": "白行简",
        "content": "白头居士对禅师，正是楞严三昧时。\n一物也无百味足，恒沙能有几人知？（见《祖堂集》卷三）。",
        "dynasty": "唐",
        "collection_info": null
    },
    {
        "uuid": "50bf79d62f379862f59e756d00ba6d6d",
        "title": "登石伞峰",
        "author": "卫中行",
        "content": "威凤昔未起，兹山嘉气深。\n逶迤抱川阜，萝茑方沈沈。\n龙节稍岩径，星轩伴幽寻。\n尝闻谢公事，今嘉昭旷心。\n绝顶上巍峨，秋晨好登临。\n芦洲辨微色，天籁闻虚吟。\n支策睇归湖，舒情凝远岑。\n徘徊绕灵伞，登坐延芳襟。\n溪路鏁重扃，松门交翠阴。\n贞姿在空谷，瑞色仍栖林。\n晚霭覆迴汀，轻桡环碧浔。\n探奇幸陪唱，愿继咸池音。\n（见《会稽掇英总集》卷四）。",
        "dynasty": "唐",
        "collection_info": null
    },
    {
        "uuid": "6f8080298005c48fb056d6d80e4825ed",
        "title": "赠白使君乐天（题拟）",
        "author": "次休",
        "content": "闻有余霞千万首，何妨一句乞閒人。\n（见《白氏长庆集》卷二四《答次休上人》题注引）。",
        "dynasty": "唐",
        "collection_info": null
    },
    {
        "uuid": "068c7d5c3143d55093cd7b0b235e7800",
        "title": "及第后返闭户穷（下缺）",
        "author": "欧阳衮",
        "content": "为学心虽满，知君如掩扉。\n（见《吟窗杂录》卷四四）。",
        "dynasty": "唐",
        "collection_info": null
    },
    {
        "uuid": "0b01111b8c89b9bf10bf93d3cd8e7db1",
        "title": "范忠韩喜得刘先生诗",
        "author": "刘叉",
        "content": "玉尺沈埋久，得之铭篆深。\n指磨露正色，扣击吐哀音。\n（《后村诗话续集》卷二引《刘叉集》）。",
        "dynasty": "唐",
        "collection_info": null
    },
    {
        "uuid": "55ebaf89b9f4f894f72ce3622855708f",
        "title": "暑中即事",
        "author": "孔仲良",
        "content": "云起松关作远山，一庭细草未曾删。\n吏书抱去琴声静，骢使何须采下艰。\n（《莆风清籁集》卷五七）。",
        "dynasty": "唐",
        "collection_info": null
    },
    {
        "uuid": "c6f5bdc85d8a3bf6f5bd72165626c243",
        "title": "紫阁",
        "author": "薛昌朝",
        "content": "阁下寒溪涨碧湍，阁前苍翠数峯环。\n危梯续蹬穿松外，细竹分泉落石间（卷九作「前」）。\n好鸟啁啾争唤客，乱云开合巧藏山。\n独来应为禅僧笑，少有人能伴我闲。\n（《类编长安志》卷三、卷九）。",
        "dynasty": "唐",
        "collection_info": null
    },
    {
        "uuid": "c84aef1c216cd09151aa5147d3413b50",
        "title": "同观察使张公仲方大和元年夏祷雨归至圣泉寺作（题拟）",
        "author": "李敬彝",
        "content": "雨随青嶂合，云拂画旗来。\n（见《淳熙三山志》卷八、《闽都记》卷十一）（〖1〗《淳熙三山志》云：「今诗牌在圣泉。\n」同作者为张仲方、李贻孙、彭城三人，《全唐诗》仅收仲方诗。\n）。",
        "dynasty": "唐",
        "collection_info": null
    },
    {
        "uuid": "a48b8db0428563b65ec0fd8b155d4af5",
        "title": "同观察使张公仲方大和元年夏祷雨归至圣泉寺作",
        "author": "彭城",
        "content": "云阴随雨度，桂馥逐风来。\n（同前）。",
        "dynasty": "唐",
        "collection_info": null
    },
    {
        "uuid": "b331d19968d2014159134f849d399302",
        "title": "宿猿洞",
        "author": "徐凝",
        "content": "万屋人家云阁下，一屏烟水石桥西。\n（见《舆地纪胜》卷一二八《福州》）。",
        "dynasty": "唐",
        "collection_info": null
    },
    {
        "uuid": "ad39f23b443914fc167153d59113de75",
        "title": "题瀑布诗三首 一",
        "author": "王师闵",
        "content": "殷勤[对]绿醽，闲坐绕沙[汀]。\n怪来喧语笑，一派落青屏。\n（缺字据《永乐大典》补）。",
        "dynasty": "唐",
        "collection_info": null
    },
    {
        "uuid": "b7ac5a57f992ed4ac821bf391f0e1546",
        "title": "题瀑布诗三首 二",
        "author": "王师闵",
        "content": "嵌崆（《舆地纪胜》作「空」）石洞古，飘洒玉泉吐。\n飞流势不定，散作松间雨。",
        "dynasty": "唐",
        "collection_info": null
    },
    {
        "uuid": "ed88c1d011343b6c390bf45672678f07",
        "title": "题瀑布诗三首 三",
        "author": "王师闵",
        "content": "清明云日开，山路足莓苔。\n瀑溜千寻落，乘闲一看来。\n（见刘喜海《金石苑》卷二。\n《舆地纪胜》卷一五七《资州》录第二首。\n张忱石先生告：《永乐大典》卷九七六六引《成都府志》录第一首，今据以校补。\n）（〖1〗《金石苑》云：「高约二尺，广三尺六寸，十二行，行七字，字径寸余至二寸不等。\n正书。\n下端石残缺。\n」石刻题下署：「资□刺史王师闵。\n」末署：「大和二年正月七日。\n」〖2〗刘喜海跋云：「右诗刻在资州。\n此西岩龙潭瀑布诗也，见王象之《碑目》。\n王师闵为资州刺史，史失载。\n」〖3〗《舆地纪胜》云：「唐王师闵守资中，政有能声。\n尝游西岩，留《瀑布诗》于石壁。\n其一曰〖录第二首，略〗。\n」按：据《舆地纪胜》及《永乐大典》所录诗，知石刻除稍有漫漶外，大致完整。\n《金石苑》谓「下端石残缺」，未允。\n）。",
        "dynasty": "唐",
        "collection_info": null
    },
    {
        "uuid": "1b0e2ff64f63654c6fdc5b7098ca6c22",
        "title": "谢人送鲫鱼鲙",
        "author": "杨巨源",
        "content": "君家一筯万钱𢬵，分我银丝侑客欢。\n芳饵得来珍丙穴，金刀落处照辛盘。\n腹空羞迫诗肩瘦，鳞活能生酒面寒。\n玉手行厨如许巧，说教鱼婢学应难。\n（影印本《诗渊》第一册第一一三页）。",
        "dynasty": "唐",
        "collection_info": null
    },
    {
        "uuid": "f647d2176b7a4cf2d36d9202eb6ec732",
        "title": "谢人送粽",
        "author": "杨巨源",
        "content": "来时三月春犹在，到日端阳节又临。\n珍重主人意勤腆，满槃角黍细包金。\n（同前第一五六页）。",
        "dynasty": "唐",
        "collection_info": null
    },
    {
        "uuid": "7e9b7b7288316bf23744201f2a273303",
        "title": "别薛柳二员外",
        "author": "杨巨源",
        "content": "江上月明胡雁过，淮南木落楚山多。\n（《千载佳句》卷上《四时部·暮秋》）。",
        "dynasty": "唐",
        "collection_info": null
    },
    {
        "uuid": "b0f97f0871d687eede8f1b16099a53f1",
        "title": "太原寒食观仗上严司空",
        "author": "杨巨源",
        "content": "天倚王师静沙漠，年年寒食幷州乐。\n珠华相压驾重（下缺。\n见上海图书馆藏明抄本《古今岁时杂咏》卷十一，末注：「以下古本缺二页。\n」《四库全书》本无。\n）。",
        "dynasty": "唐",
        "collection_info": null
    },
    {
        "uuid": "b4ae48ee92ac84534f94080751e53569",
        "title": "赠卢洺州",
        "author": "杨巨源",
        "content": "三刀梦益州，一箭取辽城。\n（见《白氏长庆集》卷十五《赠杨秘书巨源》自注）（按：《全唐诗》卷三三三收此二句，缺题，系源出《唐诗纪事》卷三五，今重录之。\n）。",
        "dynasty": "唐",
        "collection_info": null
    },
    {
        "uuid": "a38c27a4ea47d48056dd54f7d059594c",
        "title": "句",
        "author": "杨巨源",
        "content": "思出秦云外，恩生汉水东。\n（《舆地纪胜》卷八二《襄阳府》）。",
        "dynasty": "唐",
        "collection_info": null
    },
    {
        "uuid": "a2bbfbef7dcf9fa099549b649f2b8a1c",
        "title": "秪（疑当作「抵」）剡",
        "author": "韦处厚",
        "content": "秋渚涵容碧，秋水刷眼青。\n排头烟树老，扑面水风腥。\n上濑復下濑，长亭仍短亭。\n夜船明月好，客梦满流萤。\n（《记纂渊海》卷九）。",
        "dynasty": "唐",
        "collection_info": null
    },
    {
        "uuid": "539ca6d6386da95ad1d68956c6fb0517",
        "title": "又",
        "author": "韦处厚",
        "content": "船撑鑑湖月，路指沃洲云。\n（同前）。",
        "dynasty": "唐",
        "collection_info": null
    },
    {
        "uuid": "579543913f937db5830b34f0a3655683",
        "title": "句",
        "author": "韦处厚",
        "content": "缘崖踏石层。\n（见李壁《王荆文公诗笺注》卷三十《次韵吴季野题岳上人澄心亭》引）。",
        "dynasty": "唐",
        "collection_info": null
    },
    {
        "uuid": "5b3f6c36e5862a63324e78a45398b0f3",
        "title": "曜日颂",
        "author": "惟俨",
        "content": "遍身烘烂更何人？卧棘森森一智真。\n为报你来须体妙，时中不拟宛然新。\n（《祖堂集》卷四）。",
        "dynasty": "唐",
        "collection_info": null
    },
    {
        "uuid": "0e3c4909077f0cf2c0bfdb0b6c94df18",
        "title": "李独携酒见访",
        "author": "李涉",
        "content": "晓斋独坐霜景寒，草堂逸士来相干。\n风神左峭心意阔。\n自言山中新醖熟，手挈一壶兼一轴。\n果然文字称仪容，已觉建安风彩俗。\n嗟予潦倒身无成，偶因章句生浮名。\n就中怜爱李景俭，酒狂大语欺奴兵。\n老夫昔逐巴江岸，唱得《竹枝》肠欲断。\n为君试发一声看，九派烟霞愁漫漫。\n（影印本《诗渊》第一册一三一页）。",
        "dynasty": "唐",
        "collection_info": null
    },
    {
        "uuid": "5c095b223a8cfbad3e173ae7c47bca44",
        "title": "赠苏小",
        "author": "李涉",
        "content": "地人仙人家洛浦，闻道新年年十五。\n巧转明眸双剑连，开粧一面千花吐。\n流苏帐，云母屏，碧罗作卷花亭亭。\n昆崙阿母暗鈎引，东海麻姑投姓名。\n梭能织诗筝解语，鸳鸯难称烟波侣。\n偶逢曼倩巧言词，不觉投花忽相许。\n自言夫婿心不骨，黄金买笑轻侯王。\n掌中看舞腰欲断，暗裏听歌愁满堂。\n莫学为云去无迹，巫山高高接天碧。\n（同前第五五一页）。",
        "dynasty": "唐",
        "collection_info": null
    },
    {
        "uuid": "3896a06090c5d2fa35cad1449abbb03f",
        "title": "商州（题拟）",
        "author": "李涉",
        "content": "宫址蔓生草，洞门低枕泉。\n废兴人目击，何处是神仙？（《记纂渊海》卷二四）。",
        "dynasty": "唐",
        "collection_info": null
    },
    {
        "uuid": "7eb4c67cd9f5ee818c39bafff42b59db",
        "title": "游栖岩寺",
        "author": "李益",
        "content": "晚上梯延洞，通宵兴莫穷。\n高明千嶂月，清爽一岩风。\n坐久衣衫润，吟余物象空。\n举头星可摘，疑在广寒宫。\n（见《古今图书集成·山川典》卷三五《中条山部》）。",
        "dynasty": "唐",
        "collection_info": null
    },
    {
        "uuid": "31965300885b738ca9181b36bb6a8b3d",
        "title": "咏诸葛亮（题拟）",
        "author": "郑絪",
        "content": "草庐龙旧卧，花府凤曾栖。\n（见《舆地纪胜》卷八二《襄阳府》）。",
        "dynasty": "唐",
        "collection_info": null
    },
    {
        "uuid": "e1c3a4ca4996c5077ae044e35371f86b",
        "title": "小庭水植率尔成诗",
        "author": "钱徽",
        "content": "泓然一缶水，下与㘭堂接。\n青菰八九枝，圆荷四五叶。\n动摇香风至，顾盼野心惬。\n行可采芙蓉，长江讵云涉。\n（见钱仲联《韩昌黎诗繫年集释》卷九《奉和钱七兄曹长盆池所植》附）（按：宋方崧卿《韩集举正》卷三云：「钱徽也。\n唐本具钱诗于前。\n」）。",
        "dynasty": "唐",
        "collection_info": null
    },
    {
        "uuid": "aa6125bd8ef3657c4e5a548fa05d6837",
        "title": "同乐天登青龙寺上方望蓝田山绝句（题拟）",
        "author": "钱徽",
        "content": "偶来上寺因高望，松雪分明见旧山。\n（见《白氏长庆集》卷十一《登龙昌上寺望江南山怀钱舍人》自注引）。",
        "dynasty": "唐",
        "collection_info": null
    },
    {
        "uuid": "ea73b2202ad1bd14708f8329caf4008c",
        "title": "题从生假山",
        "author": "薛涛",
        "content": "宅相多能好自持，爱山攒石倚庭陲。\n铜梁公阜□□□，□□□□□□□。\n（见北京图书馆藏《分门纂类唐歌诗》宋刻残本，转录自张篷舟《薛涛诗笺·后记》。\n《宛委别藏》本将此诗删弃。\n）。",
        "dynasty": "唐",
        "collection_info": null
    },
    {
        "uuid": "87ef70706d101a8f702eb97e1d94eb28",
        "title": "登石伞峰",
        "author": "杨于陵",
        "content": "夙志慕遐峤，偶时叨抚封。\n幸兹秋成候，得与心期从。\n宛在洲渚外，稍跻林岭重。\n紫垣感嘉惠，丹壑畅幽踪。\n之子绰有裕，结庐枕前峰。\n亭台互亏蔽，物象分轻浓。\n玉伞践危石，苔枝栖古松。\n登攀逐羣彦，息偃惭衰容。\n阊阖如可接，灵仙疑暂逢。\n海帆去的的，霜雁来噰噰。\n赫奕护军重，导迎裨将恭。\n迴舟迟新月，鼙鼓迎疏钟。\n（见《会稽掇英总集》卷四）。",
        "dynasty": "唐",
        "collection_info": null
    },
    {
        "uuid": "447e9ba32d611e0891ed41fd06219f2e",
        "title": "习家池大堤诗（题拟）",
        "author": "杨于陵",
        "content": "习氏踪谁寄，羊氏道可跻。\n（见《舆地纪胜》卷八二《襄阳府》）。",
        "dynasty": "唐",
        "collection_info": null
    },
    {
        "uuid": "596a98f45f1d3887ebaa60685f0fd026",
        "title": "句",
        "author": "杨于陵",
        "content": "云敛荆门近，江平岘首低。\n（《记纂渊海》卷十二）（按：此二句与前「习氏」二句疑出同一首诗。\n）。",
        "dynasty": "唐",
        "collection_info": null
    },
    {
        "uuid": "991b1df3c5c0fff136df1c5016b10732",
        "title": "咏陀罗山",
        "author": "张籍",
        "content": "凿开混沌露元气，散布森罗弥梵天。\n云外无时不閒在，楼居何处得超然。\n（《记纂渊海》卷二三）。",
        "dynasty": "唐",
        "collection_info": null
    },
    {
        "uuid": "4d4890f498ebd012da911bef3980179b",
        "title": "梦好梨花歌",
        "author": "王建",
        "content": "薄薄落落雾（别本作「路」）不分，梦中唤作梨花云。\n瑶池水光蓬莱雪，青叶白花相次发。\n不从地上生枝柯，合在天头遶宫阙。\n天风微微吹不破，白艷却愁香涴露。\n玉房綵女齐看来，错认仙山鹤飞过。\n落花散粉飘满空，梨花颜色同不同。\n眼穿臂短取不得，取得亦如从梦中。\n无人为我解此梦，梨花一曲心珍重。\n（见宋张邦基《墨庄漫录》卷六）（按：《墨庄漫录》：「东坡作梅花词云：『高情已逐晓云空，不与梨花同梦。\n』注云：『唐王建有《梦看梨花云诗》。\n』予求王建诗，行世甚少，唯印行本一卷，乃无此篇。\n后得之于晏元献《类要》中。\n后又得建全集七卷，乃得全篇，题云《梦好梨花歌》。\n〖诗略〗或误传为王昌龄，非也。\n」另参本书卷九王昌龄诗附按。\n）。",
        "dynasty": "唐",
        "collection_info": null
    },
    {
        "uuid": "73f6bf1d4653aea09159f1933cd63440",
        "title": "讚碎金",
        "author": "王建",
        "content": "一轴零书则（斯六一九卷作「时」）未多，要来不得（斯六一九卷作「问」）那人何？从头至尾无闲字，胜看真（斯六一九卷作「珍」）珠一百螺。\n（见斯六二○四卷《字宝碎金》末附，署「吏部郎中王建」。\n斯六一九卷署「王建郎中」。\n）。",
        "dynasty": "唐",
        "collection_info": null
    },
    {
        "uuid": "0db69ba7551544e38fb69ad01b596753",
        "title": "灵隐寺",
        "author": "卢元辅",
        "content": "长松晋家树，绝顶客儿亭。\n（见《淳佑临安志》残本卷八）。",
        "dynasty": "唐",
        "collection_info": null
    },
    {
        "uuid": "854fa70d5e3c8338b0d2f6f2f3b28710",
        "title": "梦游仙赋附诗 一",
        "author": "沈亚之",
        "content": "白日低兮春塘满，红华芳兮草芽短。\n菱结带兮荇含丝，设遨游兮遵佳期。",
        "dynasty": "唐",
        "collection_info": null
    },
    {
        "uuid": "7ea653c65350bf42d2ae04e0b62e19f6",
        "title": "梦游仙赋附诗 二",
        "author": "沈亚之",
        "content": "秾光醉兮，昏绵绵焉。\n与久乐万年春，留连兮其未央。\n（均见《沈下贤文集》卷一）。",
        "dynasty": "唐",
        "collection_info": null
    },
    {
        "uuid": "b010002bde5dcf68682ef092474f4c03",
        "title": "湘中怨解载郑生愁吟",
        "author": "沈亚之",
        "content": "情无垠兮荡洋洋，怀佳期兮属三湘。\n（见《沈下贤文集》卷二）。",
        "dynasty": "唐",
        "collection_info": null
    },
    {
        "uuid": "6b4e4f80870618c8e57a76322821f036",
        "title": "观元相公花饮（一作「宴」）",
        "author": "直言",
        "content": "尺八调悲银字管，琵琶声送紫檀槽。\n（《千载佳句》卷下《宴喜部·管絃》）（按：此诗署「僧直言」。\n同书卷上作「僧直玄」，《和汉朗咏集》卷下作「僧亘玄」，《全唐诗逸》卷中作「真元」。\n未详孰是。\n）。",
        "dynasty": "唐",
        "collection_info": null
    },
    {
        "uuid": "ef10b4885029eab6419f0436bf5d47b0",
        "title": "再酬復言和夸州宅",
        "author": "元稹",
        "content": "会稽天下本无俦，任取苏杭作辈流。\n断髮仪刑千古学，奔涛（一作「腾」）翻动万人忧。\n石缘类鬼名罗剎，寺为因坟号虎丘。\n莫着诗章远牵引，由来北郡似南州。\n（见宋孔延之编《会稽掇英总集》卷一）。",
        "dynasty": "唐",
        "collection_info": null
    },
    {
        "uuid": "0eeccb15b8746a4a5a5342b7492d6dcf",
        "title": "游云门",
        "author": "元稹",
        "content": "遥泉滴滴度更迟，秋夜霜天入竹扉。\n明月自随山影去，清风长送白云归。\n（同前书卷六）。",
        "dynasty": "唐",
        "collection_info": null
    },
    {
        "uuid": "6bad8d1a9fac261b2b493f357dd3dfd9",
        "title": "题法华山天衣寺",
        "author": "元稹",
        "content": "马踏红尘古塞平，出门谁不为功名。\n到头争似栖禅客，林下无言过一生。\n（同前书卷八）。",
        "dynasty": "唐",
        "collection_info": null
    },
    {
        "uuid": "a83cb30be2d4afbb772784246d8e98ca",
        "title": "拜禹庙",
        "author": "元稹",
        "content": "恢能咨岳日，悲慕羽山秋。\n父陷功仍继，君名礼不雠。\n洪水襄陵后，玄圭菲食由。\n已甘鱼父子，翻荷粒咽喉。\n古庙苍烟冷，寒亭翠柏稠。\n马泥真骨动，龙画活睛留。\n祀典稽千圣，孙谋绝一丘。\n道虽污世载，恩岂酌沈浮。\n洞穴探常近，图书即可求。\n德崇人不惰，风在俗斯柔。\n茭色湖光上，泉声雨脚收。\n歌诗呈志义，箫鼓渎清猷。\n史亦明勋最，时方怒校酋。\n还希四载术，将以拯虔刘。\n（同前）（按：以上四首，卞孝萱《元稹年谱》、冀勤校《元稹集》均出揭出。\n）。",
        "dynasty": "唐",
        "collection_info": null
    },
    {
        "uuid": "cc8b327de268204d891c79747bcabbec",
        "title": "奉使往蜀路傍见山花吟寄乐天（题拟） 一",
        "author": "元稹",
        "content": "深红山木艷丹云，路远无由摘寄君。\n恰似牡丹如许大，浅深看取石榴裙。",
        "dynasty": "唐",
        "collection_info": null
    },
    {
        "uuid": "ed1f4b5041f26a126748e9021836967d",
        "title": "奉使往蜀路傍见山花吟寄乐天（题拟） 二",
        "author": "元稹",
        "content": "向前已说深红木，更有轻红说向君。\n深叶浅花何所似，薄妆愁坐碧罗裙。\n（人民文学出版社刊周本淳校点本《诗话总龟》卷二七引《唐贤抒情》）。",
        "dynasty": "唐",
        "collection_info": null
    },
    {
        "uuid": "b1c636112ed15dbbeb1e55a820f91f7c",
        "title": "封书",
        "author": "元稹",
        "content": "每书题作上都字，怅望关东无限情。\n寂寞此心新雨后，槐花高树晚蝉声。\n（《千载佳句》卷上《四时部·早秋》）。",
        "dynasty": "唐",
        "collection_info": null
    },
    {
        "uuid": "8d0e9b771b1d3080a39b13c19db5e0ca",
        "title": "春词",
        "author": "元稹",
        "content": "一双玉手十三弦，移柱高低落鬓边。\n即问向来弹了曲，羞人不道《想夫怜》。\n（《千载佳句》卷下《宴喜部·筝》）。",
        "dynasty": "唐",
        "collection_info": null
    },
    {
        "uuid": "a84279f4f80d2fa4999b179e948b4f3c",
        "title": "咏莺",
        "author": "元稹",
        "content": "天下金衣侣，还能贶草莱。\n风流晋王谢，言语汉邹枚。\n公等久安在，今绝何处来？山禽正嘈杂，慰我日徘徊。\n（《梦梁录》卷十八）。",
        "dynasty": "唐",
        "collection_info": null
    },
    {
        "uuid": "a37fae766d160a03dac791e619d7841f",
        "title": "石榴花",
        "author": "元稹",
        "content": "寥落山榴深映叶，红霞浅带碧霄云。\n曲尘枝下年年见，别似衣裳不似裙。\n（《永乐大典》卷八二一引《瓮牖闲评》引）（〖1〗以上二诗据《古籍整理出版情况简报》一六六期刊冀勤同志《元稹佚诗续辑》录出。\n）。",
        "dynasty": "唐",
        "collection_info": null
    },
    {
        "uuid": "0718f6f6d9c7f7db94ca9773ebf6bf9f",
        "title": "送晏秀才归江陵",
        "author": "元稹",
        "content": "长堤纤草河边绿，近郭新莺竹裏啼。\n（《千载佳句》卷上《四时部·早春》）。",
        "dynasty": "唐",
        "collection_info": null
    },
    {
        "uuid": "cce3f0c8c13388e12865641d08765b8c",
        "title": "早春书情",
        "author": "元稹",
        "content": "空城月落方知晓，浅水荷香始觉春。\n（同前《四时部·春情》）。",
        "dynasty": "唐",
        "collection_info": null
    },
    {
        "uuid": "5aa8b9201229aa4b1ed37255c9d29dc7",
        "title": "雨后书情",
        "author": "元稹",
        "content": "溪上懒蒲藏钓艇，窗前新笋长渔竿。\n（同前《四时部·暮春》）。",
        "dynasty": "唐",
        "collection_info": null
    },
    {
        "uuid": "d292db813599bf16f5ee8cff081322ad",
        "title": "雨后感怀",
        "author": "元稹",
        "content": "云际日光分万井，烟消山色露千峰。\n（同前《天象部·晴霁》）。",
        "dynasty": "唐",
        "collection_info": null
    },
    {
        "uuid": "842828e1d6e899015f3de534c7a845b1",
        "title": "雨后感情",
        "author": "元稹",
        "content": "瓮开白酒花间醉，帘卷青山雨后看。\n（同前卷下《宴喜部·醉后》）（按：此诗与前录之《雨后书情》疑为一首诗。\n）。",
        "dynasty": "唐",
        "collection_info": null
    },
    {
        "uuid": "1e34c59213fa0c0abe487f6124471c15",
        "title": "题李端",
        "author": "元稹",
        "content": "新笋短松低晓露，晚花寒沼漾残晖。\n（同前卷上《人事部·文藻》）。",
        "dynasty": "唐",
        "collection_info": null
    },
    {
        "uuid": "6535c9eeef05904ffb4e9f7eb748fd14",
        "title": "春情多",
        "author": "元稹",
        "content": "白髮镜中惭易老，青山江上几迴春。\n（同前《人事部·老》）。",
        "dynasty": "唐",
        "collection_info": null
    },
    {
        "uuid": "2c5ed33b92b245b36a31aa7cf510ab04",
        "title": "蔷薇",
        "author": "元稹",
        "content": "千重密叶侵阶绿，万（一作「百」）朵闲花向日红。\n（同前卷下《草木部·蔷薇》）。",
        "dynasty": "唐",
        "collection_info": null
    },
    {
        "uuid": "d8949efaab939e04c7e58e7087df429e",
        "title": "夜花",
        "author": "元稹",
        "content": "灯照露花何所似，馆娃宫殿夜妆台。\n（同前《草木部·杂花》）。",
        "dynasty": "唐",
        "collection_info": null
    },
    {
        "uuid": "7e4cd3c9befc4891d4ebaa2f9130cdcc",
        "title": "送故人归府",
        "author": "元稹",
        "content": "落日樽前添别思，碧潭滩上荻花秋。\n（同前《离别部·饯别》）。",
        "dynasty": "唐",
        "collection_info": null
    },
    {
        "uuid": "04ae74891c244ea3cc58e576c66d75b4",
        "title": "送刘秀才归江陵",
        "author": "元稹",
        "content": "花间祖席离人醉，水上归帆落日行。\n（同前）。",
        "dynasty": "唐",
        "collection_info": null
    },
    {
        "uuid": "e9515d27a151f429d12fb08e29048a2b",
        "title": "送裴侍御",
        "author": "元稹",
        "content": "欲知别后思君处，看取湘江秋月明。\n（同前《离别部·秋别》）。",
        "dynasty": "唐",
        "collection_info": null
    },
    {
        "uuid": "f56c351fd36c52c02299ca872ecc1ccc",
        "title": "上西陵留别",
        "author": "元稹",
        "content": "□忧去国三千里，遥指江南一道云。\n（同前《离别部·留别》）。",
        "dynasty": "唐",
        "collection_info": null
    },
    {
        "uuid": "ee4c36a5f4003292f2a95f54b185367c",
        "title": "旅舍感怀",
        "author": "元稹",
        "content": "因依客路烟波上，迢递乡心夜梦中。\n（同前《离别部·水行》）。",
        "dynasty": "唐",
        "collection_info": null
    },
    {
        "uuid": "b99e7f96f548ec3792dd430e69cfcbfc",
        "title": "罢弊务思归故国寄知友",
        "author": "元稹",
        "content": "如今欲种韩康药，未卜云山第几峰。\n（同前《隐逸部·思隐》）。",
        "dynasty": "唐",
        "collection_info": null
    },
    {
        "uuid": "442ee7ba97545b354ce02e92194574b6",
        "title": "闭门即事",
        "author": "元稹",
        "content": "数竿修竹衡门裏，一径松杉落日中。\n（同前《隐逸部·幽居》）。",
        "dynasty": "唐",
        "collection_info": null
    },
    {
        "uuid": "64e97debb71c0ad72a6f170fcd22c109",
        "title": "题王右军遗迹",
        "author": "元稹",
        "content": "生卧竹堂虚室白，逍遥松径远山青。\n（同前）（按：《封书》、《春词》及《送晏秀才归江陵》以降各句，冀勤校点本《元稹集》均已据花房英树《元稹研究》收录。\n今据王水照教授自日本携归之东京大学图书馆藏森鸥外捐赠抄本《千载佳句》复印本校录。\n）。",
        "dynasty": "唐",
        "collection_info": null
    },
    {
        "uuid": "d229dedd73b2bf7e72208efa18631042",
        "title": "题蓝桥驿",
        "author": "元稹",
        "content": "江陵归时逢春雪。\n（见《白氏长庆集》卷十五《蓝桥驿见元九诗》自注引）。",
        "dynasty": "唐",
        "collection_info": null
    },
    {
        "uuid": "fec332ea6e3ad38a1c918ded55c995ef",
        "title": "宫词",
        "author": "元稹",
        "content": "外人不识承恩处，唯有罗衣染御香。\n（见日藤原公任《倭汉朗咏集》卷下《妓女》）。",
        "dynasty": "唐",
        "collection_info": null
    },
    {
        "uuid": "51d54cd721f4d57e697aff4bf7d5087c",
        "title": "咏李花",
        "author": "元稹",
        "content": "苇绡开万朶。\n（见冯贽《云仙杂记》卷七引《高隐外书》）。",
        "dynasty": "唐",
        "collection_info": null
    },
    {
        "uuid": "309b47bcc95aceda93b76867937680e4",
        "title": "拗花（题拟）",
        "author": "元稹",
        "content": "试问酒旗歌板地，今朝谁是拗花人。\n（见陶宗仪《南村辍耕录》卷十二）。",
        "dynasty": "唐",
        "collection_info": null
    },
    {
        "uuid": "740c8894d702d1cfb452df7fc85bf856",
        "title": "山茶花",
        "author": "元稹",
        "content": "冷蜂寒蝶（一作「冷蝶寒蜂」）尚未来。\n（见宋郑元佐《朱淑真〈断肠诗集〉注》卷二《春归》、卷三《窗西桃花盛开》注引）。",
        "dynasty": "唐",
        "collection_info": null
    },
    {
        "uuid": "9e18e3b746858a649f7247ee0b9089e8",
        "title": "崔徽歌 一",
        "author": "元稹",
        "content": "崔徽本不是娼家，教歌按舞娼家长。\n使君知有不自由，坐在显时立在掌。",
        "dynasty": "唐",
        "collection_info": null
    },
    {
        "uuid": "52e8b4616437e2dd88eeacef71842927",
        "title": "崔徽歌 二",
        "author": "元稹",
        "content": "有客有客名丘夏，善写仪容得艷姿。\n为徽持此寄敬中，以死报郎为终始。\n（以上见《绿窗新话》卷上）（按：《全唐诗》卷四二三收以上二节，有缺误，又误连作一首，今重录。\n）。",
        "dynasty": "唐",
        "collection_info": null
    },
    {
        "uuid": "49ac9f9440282075107b37a721cfee4f",
        "title": "崔徽歌 三",
        "author": "元稹",
        "content": "眼明正似琉璃瓶，心荡秋水横波清。\n（见施元之等《注东坡先生诗》卷十五《百步洪》注引）。",
        "dynasty": "唐",
        "collection_info": null
    },
    {
        "uuid": "be11bb2c88235ea37179cc4a63b081bd",
        "title": "崔徽歌 四",
        "author": "元稹",
        "content": "吏感徽心关锁开。\n（见任渊《山谷诗注》卷九《出礼部试院王才元惠梅花三种皆妙绝戏答三首》注引）（按：以上五题皆据冀勤校《元稹集·外集》卷七《续补》一。\n）。",
        "dynasty": "唐",
        "collection_info": null
    },
    {
        "uuid": "f9d29570bd3a59937369ae122cc61102",
        "title": "崔徽歌 五",
        "author": "元稹",
        "content": "凤凰宝钗为郎戴。\n（见陈元龙《片玉集注》卷二《秋蘂香》注引元微之诗）。",
        "dynasty": "唐",
        "collection_info": null
    },
    {
        "uuid": "aa6e5090a0c61b1fab22b62afc16f63b",
        "title": "崔徽歌 六",
        "author": "元稹",
        "content": "舞态低迷误招拍。\n（同前书卷八《蝶恋花》之二注引崔徽诗）。",
        "dynasty": "唐",
        "collection_info": null
    },
    {
        "uuid": "07f4782f7e3bb91f87b10068c7bef386",
        "title": "崔徽歌 七",
        "author": "元稹",
        "content": "凤钗乱折金钿碎。\n（同前书卷二《忆旧游》注引元徽之诗）（按：以上三句，《元氏长庆集》不收，似皆《崔徽歌》佚文。\n）。",
        "dynasty": "唐",
        "collection_info": null
    },
    {
        "uuid": "fe74797685651844f97028549b659b6d",
        "title": "和浙西李大夫晚下北固山喜松径成阴怅然怀古偶题临江亭",
        "author": "元稹",
        "content": "自公镇南徐，三换营门柳。\n（《嘉定镇江志》卷十四）（按：傅璇琮先生《李德裕年谱》宝历元年谱录出二句，诗题亦从传说。\n）。",
        "dynasty": "唐",
        "collection_info": null
    },
    {
        "uuid": "8e1d3177a3282def5a06992c66ab5ffb",
        "title": "句",
        "author": "元稹",
        "content": "无妙思帝里，不合厌杭州。\n（俞文豹《吹剑三录》。\n此则亦从冀勤同志说）。",
        "dynasty": "唐",
        "collection_info": null
    },
    {
        "uuid": "0bf2ea1b7338a9c538733423c0a9c3c4",
        "title": "咏廿四气诗 立春正月节",
        "author": "元稹",
        "content": "春冬移律吕，天地换星霜。\n间泮游鱼跃，和风待柳芳。\n早梅迎雨水，残雪怯朝阳。\n万物含新意，同欢圣日长。",
        "dynasty": "唐",
        "collection_info": null
    },
    {
        "uuid": "5670f5c95309ce88b9dd236aae5fb441",
        "title": "咏廿四气诗 雨水正月中",
        "author": "元稹",
        "content": "雨水洗春容，平田已见龙。\n祭鱼盈浦屿，归雁□山峰。\n云色轻还重，风光淡又浓。\n向春入二月，花色影重重。",
        "dynasty": "唐",
        "collection_info": null
    },
    {
        "uuid": "303f777a8f4243234cd5e7dff0f0a40f",
        "title": "咏廿四气诗 惊蛰二月节",
        "author": "元稹",
        "content": "阳气初惊蛰，韶光大（一作「天」）地周。\n桃花开蜀锦，鹰老化春（一作「为」）鸠。\n时候争催迫，萌芽牙{丿为丶}（一作「护」）矩修。\n人间务生事，耕种满田畴。\n。",
        "dynasty": "唐",
        "collection_info": null
    },
    {
        "uuid": "a8501e0c36c4f2cab59bc7ddcc091535",
        "title": "咏廿四气诗 春分二月中",
        "author": "元稹",
        "content": "二气莫交争，春分雨处行。\n雨来看电影，云过听雷声。\n山色连天碧，林花向日明。\n樑间玄鸟语，欲似解人情。",
        "dynasty": "唐",
        "collection_info": null
    },
    {
        "uuid": "b375fdfe35232de08b1d5f39f6d97050",
        "title": "咏廿四气诗 清明三月节",
        "author": "元稹",
        "content": "清明来向晚，山渌正光华。\n杨柳先飞絮，梧桐续放花。\n鴽声知化鼠，虹影指天涯。\n已识风云意，宁愁雨谷（一作「谷雨」）赊。",
        "dynasty": "唐",
        "collection_info": null
    },
    {
        "uuid": "797f2216aadd95f915ca71630c57e341",
        "title": "咏廿四气诗 谷雨春光晓",
        "author": "元稹",
        "content": "谷雨春光晓，山川黛色青。\n叶间鸣戴胜，泽水长浮萍。\n暖屋生蚕蚁，喧风引麦葶。\n鸣鸠徒拂羽，信矣不堪听。",
        "dynasty": "唐",
        "collection_info": null
    },
    {
        "uuid": "9cec889152b6f077381e6d7627f38f94",
        "title": "咏廿四气诗 立夏四月节",
        "author": "元稹",
        "content": "欲知春与夏，仲[吕]（侣）启朱明。\n蚯蚓谁教出，王苽自合生。\n帘（一作「簇」）蚕呈蠒样，林鸟哺雏声。\n渐觉云峰好，徐徐带雨行。",
        "dynasty": "唐",
        "collection_info": null
    },
    {
        "uuid": "04fe74c6d0a121cbff2e7769f8b576c4",
        "title": "咏廿四气诗 小满四月中",
        "author": "元稹",
        "content": "小满气全时，如何靡草衰。\n田家私黍稷，方伯问蚕丝。\n杏麦修镰钐，錋苽{下为爪}竖棘篱。\n向来看苦菜，独秀也何为？。",
        "dynasty": "唐",
        "collection_info": null
    },
    {
        "uuid": "e9629bffda622b4066252bbc9042090c",
        "title": "咏廿四气诗 芒种五月节",
        "author": "元稹",
        "content": "芒种看今日，螗螂应节生。\n彤云高下影，鷃鸟往来声。\n渌沼莲花放，炎风暑雨情。\n相逢问蚕麦，幸得称人情。",
        "dynasty": "唐",
        "collection_info": null
    },
    {
        "uuid": "93053570d1a4b746fc1fe13d38234d13",
        "title": "咏廿四气诗 夏至五月中",
        "author": "元稹",
        "content": "处处闻蝉响，须知五月中。\n龙潜渌水坑，火助太阳宫。\n过雨频飞电，行云屡带虹。\n蕤宾移去后，二气各西东。",
        "dynasty": "唐",
        "collection_info": null
    },
    {
        "uuid": "5a18949574c12a3d8919d2dbd6e5cdf6",
        "title": "咏廿四气诗 小暑六月节",
        "author": "元稹",
        "content": "倏忽温风至，因循小暑来。\n竹喧先觉雨，山暗已闻雷。\n户牖深青霭，阶庭长绿苔。\n鹰鹯新习学，蟋蟀莫相催。",
        "dynasty": "唐",
        "collection_info": null
    },
    {
        "uuid": "8c46e0c88a3b15503469e36df7272c98",
        "title": "咏廿四气诗 大暑六月中",
        "author": "元稹",
        "content": "大暑三秋近，林钟九夏移。\n桂轮开子夜，萤火照空时。\n苽菓邀儒客，菰蒲长墨池。\n绛纱浑卷上，经史待风吹。",
        "dynasty": "唐",
        "collection_info": null
    },
    {
        "uuid": "fcd57cbefae956e9b77f04a70c953e94",
        "title": "咏廿四气诗 立秋七月节",
        "author": "元稹",
        "content": "不期朱夏尽，凉吹暗迎秋。\n天汉成桥鹊，星娥会玉楼。\n寒声喧耳外，白露滴林头。",
        "dynasty": "唐",
        "collection_info": null
    },
    {
        "uuid": "04941295291ceb9a78f3768dbe32242a",
        "title": "咏廿四气诗 处暑七月中",
        "author": "元稹",
        "content": "向来鹰祭鸟，渐觉白藏深。\n叶下空惊吹，天高不见心。\n气收禾黍熟，风静草虫吟。\n缓酌罇中酒，容调膝上琴。",
        "dynasty": "唐",
        "collection_info": null
    },
    {
        "uuid": "c5d77107e38383e09cfa2dd6ff376119",
        "title": "咏廿四气诗 白露八月节",
        "author": "元稹",
        "content": "露霑蔬草白，天气转青高。\n叶下和秋吹，惊看两鬓毛（一作「毫」）。\n养羞因野鸟，为客[讶]蓬蒿。\n火急收田种，晨昏莫辞劳。",
        "dynasty": "唐",
        "collection_info": null
    },
    {
        "uuid": "626290d789b576f9ac5111dc37726cf0",
        "title": "咏廿四气诗 秋分八月中",
        "author": "元稹",
        "content": "琴弹南吕调，风色已高清。\n云[散]飘飖影，雷收振怒声。\n干坤能静肃，寒暑喜（一作「合」）均平。",
        "dynasty": "唐",
        "collection_info": null
    },
    {
        "uuid": "e20e84f6e7b8328ea374b38cfc4b4cdd",
        "title": "咏廿四气诗 寒露九月节",
        "author": "元稹",
        "content": "寒露惊秋晚，朝看菊渐黄。\n千家风扫叶，万里雁随阳。\n化蛤悲羣鸟，收田畏早霜。\n因知松柏志，冬夏色苍苍。",
        "dynasty": "唐",
        "collection_info": null
    },
    {
        "uuid": "2dbde715ff586cbe8d4b9318eb5769a7",
        "title": "咏廿四气诗 霜降九月中",
        "author": "元稹",
        "content": "风卷晴霜（一作「清云」）尽，空天万里霜。\n野豺先祭月，仙菊遇重阳。\n秋色悲疏木，鸿鸣忆故乡。\n谁知一罇酒，能使百秋亡。",
        "dynasty": "唐",
        "collection_info": null
    },
    {
        "uuid": "bc10572592fba712f1dacac207ab67d5",
        "title": "咏廿四气诗 立冬十月节",
        "author": "元稹",
        "content": "霜降向人寒，轻冰渌水漫。\n蟾将纤（一作「轻」）影出，雁带几行残。\n田种收藏了，衣裘制造看。\n野鷄投水日，化蜃不将难。",
        "dynasty": "唐",
        "collection_info": null
    },
    {
        "uuid": "2458333db025a11c237aadd718db4812",
        "title": "咏廿四气诗 小雪十月中",
        "author": "元稹",
        "content": "莫怪虹无影，如今小雪时。\n阴阳依上下，寒暑喜分离。\n满月光天汉，长风响树枝。\n横琴对渌醑，犹（一作「独」）自敛愁眉。",
        "dynasty": "唐",
        "collection_info": null
    },
    {
        "uuid": "c91e9de50f3d26c15fa8aa8df68c6dc0",
        "title": "咏廿四气诗 大雪十一月节",
        "author": "元稹",
        "content": "积阴成大雪，看处乱霏霏。\n玉管鸣寒夜，披书晓绛帷。\n黄钟随气改，鷃鸟不鸣时。\n何限苍生类，依依惜暮晖。",
        "dynasty": "唐",
        "collection_info": null
    },
    {
        "uuid": "6d92a4040bc6a7b4381495c0efc5ec7b",
        "title": "咏廿四气诗 冬至十一月中",
        "author": "元稹",
        "content": "二气俱生处，周家正立年。\n岁星瞻北极，舜（一作「景」）日照南天。\n拜庆朝金殿，欢娱列绮筵。",
        "dynasty": "唐",
        "collection_info": null
    },
    {
        "uuid": "e9351d214a28b783c02792cfd3b57744",
        "title": "咏廿四气诗 小寒十二月节",
        "author": "元稹",
        "content": "小寒连大吕，欢鹊垒新巢。\n拾食寻河曲，衔紫遶树梢。\n霜鹰近北首，雊雉隐藂茅。\n莫怪严凝切，春冬正月交。",
        "dynasty": "唐",
        "collection_info": null
    },
    {
        "uuid": "49b825f9134522994d68a6e209a2ae0d",
        "title": "咏廿四气诗 大寒十二月中",
        "author": "元稹",
        "content": "腊酒自盈罇，金炉兽炭温。\n大寒宜近火，无事莫开门。\n冬与春交替，星周月讵存？明朝换新律，梅柳待阳春。\n（见伯二六二四、斯三八八○卷）（按：此组诗存两个钞本。\n伯二六二四卷较完整，卷首题「卢相公咏廿四气诗」。\n斯三八八○卷卷首已缺雨水、春分、谷雨、小满、夏至〖此首仅存末八字〗等五首，卷末题：「甲辰年夏月上旬写记。\n元相公撰，李庆君书。\n」今以伯二六二四卷为底本，以斯三八八○卷参校。\n至其作者，二书有异。\n元相公可确定为元稹，卢相公不详为谁。\n究为谁作，今已难甄辨。\n亦有可能元、卢二人皆为依託之名。\n今姑从一说录附元稹之末。\n）。",
        "dynasty": "唐",
        "collection_info": null
    },
    {
        "uuid": "30a0f0650f75d31e20d85c759b6aa5bb",
        "title": "霍小玉歌 一",
        "author": "李惟",
        "content": "衣飘荳蔻减浓香，脸射芙蓉失娇色。\n（明刻本宋佚名《锦绣万花谷前集》卷十七引《霍小玉歌》）。",
        "dynasty": "唐",
        "collection_info": null
    },
    {
        "uuid": "c799259f0312fae131b76a1e6eec4dce",
        "title": "霍小玉歌 二",
        "author": "李惟",
        "content": "粧成落日捲帘坐，小玉焚香罗帐深。\n（见同书同卷引李惟诗）。",
        "dynasty": "唐",
        "collection_info": null
    },
    {
        "uuid": "14dc4ef1bf587e22d164ce22adaadc7e",
        "title": "霍小玉歌 三",
        "author": "李惟",
        "content": "西北槛前挂鹦鹉，笼中报道李郎来。\n（见宋陈元龙《片玉集注》卷一《荔枝香》注引《丽情集》引《小玉歌》）（按：此诗作者之推定，与本书卷二十二崔珏《灼灼歌》相类，可参看。\n《新唐书》卷七二《宰相世系表》载李义琛孙、李绾子名惟，约为盛君时人，当非此诗作者。\n）。",
        "dynasty": "唐",
        "collection_info": null
    },
    {
        "uuid": "ddbd3bcdba8a402c0d12dda4a2eeb0ff",
        "title": "招李夫人魂赋附楚词 一",
        "author": "谢观",
        "content": "白玉洁兮红兰芳，忽玉折兮兰已伤。\n魂兮勿復游他方，盍归来兮慰我皇。",
        "dynasty": "唐",
        "collection_info": null
    },
    {
        "uuid": "bca866716a1f6ce8dc71d42d90e7bedc",
        "title": "招李夫人魂赋附楚词 二",
        "author": "谢观",
        "content": "彩云裾兮流霞袂，倏而来兮忽而逝。\n魂兮勿復游四裔，[盍]归来兮膺万岁。\n（见《文苑英华》卷九六）。",
        "dynasty": "唐",
        "collection_info": null
    },
    {
        "uuid": "cd4cfbfe1f36f04a5ddcf2ee88c97f8e",
        "title": "偈 一",
        "author": "普化和尚",
        "content": "少室人不识，金陵又再来。\n临济一隻眼，到处为人开。",
        "dynasty": "唐",
        "collection_info": null
    },
    {
        "uuid": "090006d4dd19ca3fc302fa34aca4fb7a",
        "title": "偈 二",
        "author": "普化和尚",
        "content": "河阳新妇子，木塔老婆禅。\n临济小厮儿，却具一隻眼。\n（《五灯会元》卷四）。",
        "dynasty": "唐",
        "collection_info": null
    },
    {
        "uuid": "5c77d112ca42d95a32d76e84b571ed9a",
        "title": "十二月四日寄乐天（题拟）",
        "author": "崔玄亮",
        "content": "共相呼唤醉归来。\n（见《白氏长庆集》卷二一《答崔宾客晦叔十二月四日见寄》题注引）。",
        "dynasty": "唐",
        "collection_info": null
    },
    {
        "uuid": "c47125be0f03721e52cdf74ef1ddee1d",
        "title": "登第后自咏（题拟）",
        "author": "崔玄亮",
        "content": "人间不会云间事，应笑蓬莱最后仙。\n（见前书卷二三《得湖州崔十八使君书喜与杭越邻郡因成长句代贺兼寄微之》诗末自注引）（按：白氏诗注云：「贞元初同登科，崔君名最在后。\n当时崔自咏云〖略〗。\n」）。",
        "dynasty": "唐",
        "collection_info": null
    },
    {
        "uuid": "cff69497174982a5efcbe7ee24240d2a",
        "title": "石床石鑑",
        "author": "李合",
        "content": "麓床高接天，伏虎上栖烟。\n松低轻盖偃，藤细若钩悬。\n石明如挂镜，照物别媸妍。\n鹤鸾时弄影，何处觅神仙。\n（见嘉庆十一年曾珏纂《宁远县志》卷九）（按：《沅湘耆旧集》卷三以此诗为二首，前四句题作《麓床》，后四句题作《石鑑》。\n今详诗意，似作一首为是。\n又此诗与《全唐诗》卷七七骆宾王《出石门》甚相似，疑即据骆诗僞託。\n）。",
        "dynasty": "唐",
        "collection_info": null
    },
    {
        "uuid": "114297c8e61f4966b0f07bf4c0d45a4e",
        "title": "赠杜顗",
        "author": "崔岐",
        "content": "贾马死来生杜顗，中间寥落一千年。\n（见《樊川文集》卷九《唐故淮南支使试大理评事兼监察御史杜君墓志铭》）。",
        "dynasty": "唐",
        "collection_info": null
    },
    {
        "uuid": "c3849c30f264845f324db993cfeb8ec4",
        "title": "和入京",
        "author": "吕让",
        "content": "俘囚经万里，憔悴度三春。\n髮改河阳鬓，衣余京洛尘。\n钟仪悲去楚，随会泣留秦。\n既谢（一作「得」）平吴利，终成失路人。\n（见《文苑英华》卷二四○）（按：《古诗纪》、《全隋诗》及逯钦立辑《先秦汉魏晋南北朝诗》皆收此诗为隋诗，实误。\n隋无吕让其人，《文苑英华》另收吕让大和八年作《楚州刺史厅记》，可证。\n）。",
        "dynasty": "唐",
        "collection_info": null
    },
    {
        "uuid": "bf32a68e1221516c985b685a84448f2a",
        "title": "句",
        "author": "范酇",
        "content": "岁尽天涯雨。\n（见《唐诗纪事》卷五十、《增修诗话总龟前集》卷十四引《北梦琐言》）。",
        "dynasty": "唐",
        "collection_info": null
    },
    {
        "uuid": "461887eba7d5c14c03a8edcb8da37f0c",
        "title": "与于驸马",
        "author": "严休復",
        "content": "莫惜歌喉一串珠。\n（见《白氏长庆集》卷三二《寄明州于驸马使君三绝句》自注引）。",
        "dynasty": "唐",
        "collection_info": null
    },
    {
        "uuid": "d94b055851b6d76130c5da973a19fd3a",
        "title": "句",
        "author": "卢仝",
        "content": "不鲫溜钝汉。\n（见《宋景文公笔记》卷上）。",
        "dynasty": "唐",
        "collection_info": null
    },
    {
        "uuid": "567823640abc4c847cb45cedee6b8cc0",
        "title": "游天衣寺",
        "author": "陆亘",
        "content": "处世空旦夕，探幽放情志。\n长歌向闲云，引客游古寺。\n秦山倚寥廓，高鸟下苍翠。\n凝阴向杉松，界法齐天地。\n疏钟远僧舍，深殿有猨戏。\n警梵千溪中，真禅寂无二。\n寒泉耸毛髮，清露遣心累。\n省虑因悟非，劳神岂为贵。\n起然静中见，觉了愚胜智。\n愿得栖烟霞，书之谢名利。\n（见《会稽掇英总集》卷八）。",
        "dynasty": "唐",
        "collection_info": null
    },
    {
        "uuid": "3af081125497e0e9fbab18c299bc6f9b",
        "title": "白云亭",
        "author": "沈传师",
        "content": "僧爱白云溪上飞，白云深处敞禅扉。\n莫言便是无情物，思着故乡依旧归。\n（见嘉庆二十年洪亮吉纂《宁国府志》卷二四）。",
        "dynasty": "唐",
        "collection_info": null
    },
    {
        "uuid": "d139c1b07c53db15d7196388574f0306",
        "title": "讚碎金",
        "author": "沈传师",
        "content": "墨宝三千三百余，展开胜读两车书。\n人间要字应来尽，呼作零金也不虚。\n（见斯六二○四卷，原署「沈侍郎」）。",
        "dynasty": "唐",
        "collection_info": null
    },
    {
        "uuid": "2075f6258b7eeb136f8f9ffe8efbac50",
        "title": "久住投机偈",
        "author": "普愿",
        "content": "今日还乡入大门，南泉亲道遍干坤。\n法法分明皆祖父，迴头惭愧好儿孙。\n（见《景德传灯录》卷十）。",
        "dynasty": "唐",
        "collection_info": null
    },
    {
        "uuid": "1860ebc96bc3d56dc6b555e73009eb9b",
        "title": "偈",
        "author": "性空",
        "content": "乌不前，兔不后，几人于此茫然走。\n祇有阇黎达本源，结舌何曾着空有？（《五灯会元》卷五）。",
        "dynasty": "唐",
        "collection_info": null
    },
    {
        "uuid": "26560373dc6b0f01f0d031685fc64239",
        "title": "宫词",
        "author": "王涯",
        "content": "帘外微明烛下粧，殿明放锁待君王。\n玉阶地冷罗鞋薄，众裏偷身倚玉床。\n（《分门纂类唐宋时贤千家诗选》卷十六）。",
        "dynasty": "唐",
        "collection_info": null
    },
    {
        "uuid": "1c700ab851058574e7253534a18c8456",
        "title": "灙谷",
        "author": "崔觐",
        "content": "高峰偃蹇云崔嵬，层崖巨壑长峡开。\n龙蛇纵横虎豹乱，古（《洋县志》作「石」）栈朽灭埋深苔。\n（见宋祝穆《方舆胜览》卷六六，校以光绪二十八年张鹏翼纂《洋县志》卷七）。",
        "dynasty": "唐",
        "collection_info": null
    },
    {
        "uuid": "9080562d8ddc289bda3f1abd0f84a302",
        "title": "缺题",
        "author": "崔觐",
        "content": "寥寥官舍静于僧，虽有园亭亦倦登。\n桃李光阴流似水，图书滋味冷如冰。",
        "dynasty": "唐",
        "collection_info": null
    },
    {
        "uuid": "680f3d04b12d12484e7d9166fda6ea4b",
        "title": "缺题",
        "author": "崔觐",
        "content": "地形连楚阔，山势入秦豪。\n平外斜通骆，深中远认褒。\n图经何壮观，故事有萧曹。",
        "dynasty": "唐",
        "collection_info": null
    },
    {
        "uuid": "443a61b166d8dce923458c2166faccb9",
        "title": "汉中城楼",
        "author": "崔觐",
        "content": "断烟横沔水，孤鹜入洋州。\n（按：四句当分属二首。\n）。",
        "dynasty": "唐",
        "collection_info": null
    },
    {
        "uuid": "f6b6b017b66c8f538ef49dc20497f115",
        "title": "廉水渡",
        "author": "崔觐",
        "content": "江水不流廉节去，清名长解胜贪泉。",
        "dynasty": "唐",
        "collection_info": null
    },
    {
        "uuid": "56d268c2a5a49e8ac42ef203be783413",
        "title": "教场",
        "author": "崔觐",
        "content": "岂知王子山前月，曾照曹刘夜战来。",
        "dynasty": "唐",
        "collection_info": null
    },
    {
        "uuid": "f194285a61a5d79b239a5c2cdc10fc5f",
        "title": "句",
        "author": "崔觐",
        "content": "直望汉江三百里，一条如线下洋州。\n（以上六题均见宋王象之《舆地纪胜》卷一八三《兴元府》）（〖1〗北宋文同《丹渊集》卷十五《崔觐诗》〖原注：大中时人〗：「崔觐者高士，梁州城固人。\n读书不求官，但与耕稼亲。\n夫妇既已老，左右无子孙。\n一日召奴婢，尽以田宅均。\n俾之各为业，不用来相闻。\n遂去隐南山，杂迹麋鹿羣。\n约曰或过汝，所给为我陈。\n有时携其妻，来至诸人门。\n乃与具酒食，啸咏相欢欣。\n山南郑余庆，辟之为参军。\n见趣使就职，漫不知吏文。\n已復许谢事，但谓长者云。\n补阙王直方，本觐之比邻。\n文宗时上书，召见蒙咨询。\n荐觐有高行，用可追至淳。\n诏授起居郎，裒斜走蒲轮。\n辞疾不肯至，高风概秋旻。\n我昨过其县，裴回想芳尘。\n访问诸故老，寂无祠与坟。\n斯人久不竞，薄夫何由敦？此县汉唐时，诸公扬清芬。\n刻诗子坚庙，来者期不泯。\n」按：文同于北宋熙宁六年知汉中府，此诗为其时作。\n诗中保存了一些崔觐事迹的传闻，故附存之。\n）。",
        "dynasty": "唐",
        "collection_info": null
    },
    {
        "uuid": "6665df648de35b62883e2f8192693e56",
        "title": "过金山寺",
        "author": "空海",
        "content": "古貌满堂尘暗色，新华落地鸟繁声。\n经行观礼自心感，一雨僧人不显名。\n（《经国集》卷十。\n转录自《空海全集》第七卷《拾遗杂集》）。",
        "dynasty": "唐",
        "collection_info": null
    },
    {
        "uuid": "4ceb71f07b8dfb085ba470cc877cdd59",
        "title": "青龙寺留别义操阇梨",
        "author": "空海",
        "content": "同法同门喜遇深，空随白雾忽归岑。\n一生一别难再见，非梦思中数数寻。\n（同前）。",
        "dynasty": "唐",
        "collection_info": null
    },
    {
        "uuid": "79b3d3ea3c1a908e083b45d444a716ce",
        "title": "在唐日观昶法和尚小山",
        "author": "空海",
        "content": "看竹看花本国春，人声鸟咔汉家新。\n见君庭际小山色，还识君情不染尘。\n（同前）。",
        "dynasty": "唐",
        "collection_info": null
    },
    {
        "uuid": "9fec341389790770bd9233c08d0c3a79",
        "title": "在唐日赠剑南僧惟上离合诗",
        "author": "空海",
        "content": "磴危人难行，石崄兽无登。\n烛暗迷前后，蜀人不得登。\n（同前）（按：张步云《唐代逸诗辑存》收入后三首。\n）。",
        "dynasty": "唐",
        "collection_info": null
    },
    {
        "uuid": "aad4aefbdefd38d4a10e7f0045a31cbb",
        "title": "示柳珵（题拟）",
        "author": "鑑空",
        "content": "兴一沙衰恒河沙，兔而罝，犬而拏，牛虎相交与角牙，宝檀终不灭其华。\n（《宋高僧传》卷二十《唐洛阳香山寺鑑空传》）。",
        "dynasty": "唐",
        "collection_info": null
    },
    {
        "uuid": "f0d9a91b860595753e2f8ce66eaca54e",
        "title": "奉和酬相公宾客汉南留赠八韵",
        "author": "李逢吉",
        "content": "自作分忧别，今方便道过。\n悲酸如我少，语笑为君多。\n泪亦因杯酒，欢非待（一作「侍」）绮罗。\n路[歧]（岐）伤不已，松栢性无他。\n怅望商山老，慇懃汉水波。\n重言尘外约（相公往年垂赠六约），难继郢中歌。\n玉管离声发，银[釭]（缸）曙色和。\n碧霄看又远，其奈独愁和。\n（见《文苑英华》卷二四五）（按：《文苑英华》在令狐楚《将赴洛下旅次汉南献上相公二十兄言怀八韵》后，紧接本诗，署「前人」。\n中华书局影印本新编目录订为李逢吉诗，是。\n二诗押韵相同，诗中事迹亦皆可考，兹不赘述。\n〖《全唐诗》不收此诗〗）。",
        "dynasty": "唐",
        "collection_info": null
    },
    {
        "uuid": "8e8dac019c4dadf6ed652a5288432310",
        "title": "句",
        "author": "李逢吉",
        "content": "姮娥归处月华深。\n（胡伟《宫词》）。",
        "dynasty": "唐",
        "collection_info": null
    },
    {
        "uuid": "07f5aed1579d42af5fa79aae6ceefc3d",
        "title": "万卷讚",
        "author": "智常",
        "content": "出廓送钱嫌不要，手提葼笠向庐山。\n昔日曾闻青霄鹤，更有青霄鹤不如。",
        "dynasty": "唐",
        "collection_info": null
    },
    {
        "uuid": "f8386318afe9ddeb0cefe6973f9b3c0e",
        "title": "偈 一",
        "author": "智常",
        "content": "归宗事理绝，日轮正当午。\n自在如师子，不与物依怙。\n独步四山顶，优游三大路。\n吹嘘（《灯录》、《事苑》作「欠呿」）飞禽堕（《灯录》、《事苑》作「坠」），嚬呻众兽（《灯录》、《事苑》作「邪」）怖。\n机竖箭易及，影没手难覆。\n施张如（《灯录》、《事苑》作「若」）工（《事苑》作「二」）使，剪截（《灯录》、《事苑》作「裁剪」）成尺度。\n巧镂万盘（《灯录》、《事苑》作「般」）名，归宗还似土。\n语密（《灯录》、《事苑》作「默」）音声绝，理（《灯录》作「旨」，《事苑》作「音」）妙言（《灯录》、《事苑》作「情」）难措。\n弃箇耳（《灯录》、《事苑》作「眼」）还聋，取箇目还瞽。\n一镞破三关，分明箭后路。\n𪫧（《灯录》、《事苑》作「可」）怜箇（《事苑》作「大」）丈夫，先天为心祖。\n（《祖堂集》卷十五、《景德传灯录》卷二九、《祖庭事苑》卷二）。",
        "dynasty": "唐",
        "collection_info": null
    },
    {
        "uuid": "51baaf45c5e50c7b85cb53ce45f6f591",
        "title": "偈 二",
        "author": "智常",
        "content": "牛皮靸（《五灯会元》作「鞔」）露柱，露柱啾啾叫。\n凡耳听不闻，诸圣呵呵笑。\n（《景德传灯录》卷七、《五灯会元》卷三）。",
        "dynasty": "唐",
        "collection_info": null
    },
    {
        "uuid": "b2ac23294e3d3000f3d1875f6be4de16",
        "title": "拨棹歌 一",
        "author": "德诚",
        "content": "千尺丝纶直下垂，一波纔动万波随。\n夜静水寒鱼不食，满船空载月明归。\n（按：《五灯会元》卷八载五代时建州白云令弇禅师引后二句。\n）。",
        "dynasty": "唐",
        "collection_info": null
    },
    {
        "uuid": "1cf8a50d112c25c86e1ec3bfa9e0a336",
        "title": "拨棹歌 二",
        "author": "德诚",
        "content": "三十年来（《嘉禾志》作「二十余年」）江（《五灯会元》作「海」）上游，水清鱼见不吞钩。\n钓竿斫尽重栽竹，不计工夫（《五灯会元》作「功程」，《嘉禾志》作「工程」）得便休。",
        "dynasty": "唐",
        "collection_info": null
    },
    {
        "uuid": "6578131cf168ff43f3a7581748886c56",
        "title": "拨棹歌 三",
        "author": "德诚",
        "content": "三（《嘉禾志》作「二」）十余年（《五灯会元》作「年来」、《四溟诗话》作「年前」）坐钓台，竿（《五灯会元》、《嘉禾志》、《四溟诗话》皆作「钩」）头往往得黄龙。\n锦（《五灯会元》、《四溟诗话》作「金」）麟不遇空（《嘉禾志》作「虚」）劳力，收取（《四溟诗话》作「拾」）丝纶归去来。\n（以上三首，《嘉禾志》题作《自题三绝》）。",
        "dynasty": "唐",
        "collection_info": null
    },
    {
        "uuid": "522535f07d714394a38db253fb2cae10",
        "title": "拨棹歌 四",
        "author": "德诚",
        "content": "一叶虚舟一副竿，了然无事坐烟滩。\n忘得丧，任悲欢，却教人唤有多端。",
        "dynasty": "唐",
        "collection_info": null
    },
    {
        "uuid": "420b9f16c54de488a99b0691b148a8e6",
        "title": "拨棹歌 五",
        "author": "德诚",
        "content": "一任孤舟正又斜，干坤何路指生涯。\n抛岁月，卧烟霞，在处江山便是家。",
        "dynasty": "唐",
        "collection_info": null
    },
    {
        "uuid": "2fb9804431e3e936f7c8442e458f6170",
        "title": "拨棹歌 六",
        "author": "德诚",
        "content": "愚人未识主人公，终日孜孜恨不同。\n到彼岸，出樊笼，元来祇是旧时翁。\n（以上三首，《嘉禾志》题作《题松泽西亭三首》）。",
        "dynasty": "唐",
        "collection_info": null
    },
    {
        "uuid": "bab0bd21c2516c0184806e556629bde2",
        "title": "拨棹歌 七",
        "author": "德诚",
        "content": "有一鱼兮日溯洄（《五灯会元》作「伟莫裁」），混虚（《五灯会元》作「融」）包纳信奇哉。\n能变化，吐风雷，下线何曾钓得来。",
        "dynasty": "唐",
        "collection_info": null
    },
    {
        "uuid": "2e1b1f94382e5ad7b0978cc6ae20f304",
        "title": "拨棹歌 八",
        "author": "德诚",
        "content": "别人祇看采芙蓉，香气长黏绕指风。\n两岸映，一船红，何曾解染得虚空。",
        "dynasty": "唐",
        "collection_info": null
    },
    {
        "uuid": "6a2144686b0b8af19911ac62d907db27",
        "title": "拨棹歌 九",
        "author": "德诚",
        "content": "问我生涯祇是船，子孙各自赌机缘。\n不由地，不由天，除却簑衣无可传。",
        "dynasty": "唐",
        "collection_info": null
    },
    {
        "uuid": "f04c2dc9fc0d3968164b6330e1d718be",
        "title": "拨棹歌 十",
        "author": "德诚",
        "content": "莫学他家弄钓船，海风起也不知边。\n风拍岸，浪掀天，不易安排得帖然。",
        "dynasty": "唐",
        "collection_info": null
    },
    {
        "uuid": "d1436e39fd4e71f32ebebaa0df84f44e",
        "title": "拨棹歌 十一",
        "author": "德诚",
        "content": "大钓何曾离钓求，抛竿卷线却成愁。\n活泼泼，乐悠悠，自是迟疑不下钩。",
        "dynasty": "唐",
        "collection_info": null
    },
    {
        "uuid": "d0bf57ede2e4fbcb78085a3b3998f315",
        "title": "拨棹歌 十二",
        "author": "德诚",
        "content": "静在须禅动即禅，断云孤鹤两萧然。\n烟浦畔，月川前，槁木形骸在一船。",
        "dynasty": "唐",
        "collection_info": null
    },
    {
        "uuid": "0ded0bd33cc121e63f20764c2981be83",
        "title": "拨棹歌 十三",
        "author": "德诚",
        "content": "莫道无修便不修，菩提痴坐若为求？勤作棹，慧为舟，者箇男儿始出头。",
        "dynasty": "唐",
        "collection_info": null
    },
    {
        "uuid": "4d15fa70122db68cae4cdbb5038768ea",
        "title": "拨棹歌 十四",
        "author": "德诚",
        "content": "水色山光处处新，本来不俗不同尘。\n着气力，用精神，莫作虚生浪死人。",
        "dynasty": "唐",
        "collection_info": null
    },
    {
        "uuid": "c35f15ebffa6687f4f7458675a7e9bbc",
        "title": "拨棹歌 十五",
        "author": "德诚",
        "content": "独倚兰桡入远滩，江花漠漠水漫漫。\n空钩线，没腥羶，那得凡鱼都上竿。",
        "dynasty": "唐",
        "collection_info": null
    },
    {
        "uuid": "32853613e1387890f68f7cb6b2446da7",
        "title": "拨棹歌 十六",
        "author": "德诚",
        "content": "揭却云篷进却船，一竿云影一潭烟。\n既掷网，又抛筌，莫教倒被钓丝牵。",
        "dynasty": "唐",
        "collection_info": null
    },
    {
        "uuid": "0876b0a072ce0d10f0a0081a0298f8c8",
        "title": "拨棹歌 十七",
        "author": "德诚",
        "content": "苍苔滑净坐忘机，截眼寒云叶叶飞。\n戴箬笠，挂簑衣，别无归处是吾归。\n。",
        "dynasty": "唐",
        "collection_info": null
    },
    {
        "uuid": "b4d1e6ed62d83cd9c6394274c4f82705",
        "title": "拨棹歌 十八",
        "author": "德诚",
        "content": "外却形骸放却情，萧然孤坐一舟轻。\n圆月上，四方明，不是奇人不易行。",
        "dynasty": "唐",
        "collection_info": null
    },
    {
        "uuid": "e182ded28fa41798fe4673829f18be35",
        "title": "拨棹歌 十九",
        "author": "德诚",
        "content": "世知吾懒懒原真，宇宙船中不管身。\n烈香饮，落花茵，祖师元是箇闲人。",
        "dynasty": "唐",
        "collection_info": null
    },
    {
        "uuid": "79f738275a6001e1dc54188fa3529e34",
        "title": "拨棹歌 二十",
        "author": "德诚",
        "content": "都大无心罔象间，此中那许是非关。\n山兀兀，水潺潺，忙者自忙闲者闲。",
        "dynasty": "唐",
        "collection_info": null
    },
    {
        "uuid": "e3d42a9cdaf6549c15d3c00de5e130d9",
        "title": "拨棹歌 二十一",
        "author": "德诚",
        "content": "浪宕从来水郭间，高歌欹枕看遥山。\n红蓼岸，白苹湾，肯被兰桡使不闲。",
        "dynasty": "唐",
        "collection_info": null
    },
    {
        "uuid": "8119cf1cb04def2e5197198ea4d875a3",
        "title": "拨棹歌 二十二",
        "author": "德诚",
        "content": "古钓先生鹤髮垂，穿波出浪不曾疑。\n心荡荡，笑怡怡，长道无人画得伊。",
        "dynasty": "唐",
        "collection_info": null
    },
    {
        "uuid": "df8478129002acfabcee03bf4f414f7d",
        "title": "拨棹歌 二十三",
        "author": "德诚",
        "content": "动静由来本两空，谁教日夜强施功。\n波渺渺，雾蒙蒙，却来江上隐云中。",
        "dynasty": "唐",
        "collection_info": null
    },
    {
        "uuid": "bdef788872cf8e50bea00c2e4ce8ae27",
        "title": "拨棹歌 二十四",
        "author": "德诚",
        "content": "媚俗无机独任真，何须洗耳復澄神。\n云与月，友兼亲，敢向浮沤任此身。",
        "dynasty": "唐",
        "collection_info": null
    },
    {
        "uuid": "bf759bc49d1598f615e07edccf8bf4f3",
        "title": "拨棹歌 二十五",
        "author": "德诚",
        "content": "逐块追欢不识休，津梁浑不挂心头。\n霜叶落，岸花秋，却教渔父为人愁。",
        "dynasty": "唐",
        "collection_info": null
    },
    {
        "uuid": "262dd987cd6ac50cf180e16b510196ef",
        "title": "拨棹歌 二十六",
        "author": "德诚",
        "content": "一片江云倏忽开，翳空晴日绝尘埃。",
        "dynasty": "唐",
        "collection_info": null
    },
    {
        "uuid": "138438ca63ceb89d09e3da4b862e7fa8",
        "title": "拨棹歌 二十七",
        "author": "德诚",
        "content": "鼓棹高歌自适情，音稀和寡不求名。\n清风起，浪花平，也且随流逐势行。",
        "dynasty": "唐",
        "collection_info": null
    },
    {
        "uuid": "66c5d9717df2920cc37a0797ed9fd0fb",
        "title": "拨棹歌 二十八",
        "author": "德诚",
        "content": "不妨纶线不妨钩，祇要钩轮得自由。\n掷即掷，收即收，无踪无迹乐悠悠。",
        "dynasty": "唐",
        "collection_info": null
    },
    {
        "uuid": "e146d9836f9f487b36f776a0dd789a02",
        "title": "拨棹歌 二十九",
        "author": "德诚",
        "content": "钩下俄逢赤水珠，光明圆彻等清虚。\n静即出，觅还无，不在骊龙不在鱼。",
        "dynasty": "唐",
        "collection_info": null
    },
    {
        "uuid": "0c565a34017b994e1cbd96cf1b67ebe6",
        "title": "拨棹歌 三十",
        "author": "德诚",
        "content": "卧海拏云势莫知，优悠何处不相宜。\n香象子，大龙儿，甚么波涛扬得伊。",
        "dynasty": "唐",
        "collection_info": null
    },
    {
        "uuid": "c797d817857f19a704cd3ff8c6073ce6",
        "title": "拨棹歌 三十一",
        "author": "德诚",
        "content": "虽慕求鱼不食鱼，网帘蓬户本空无。\n在世界，作凡夫，知闻祇是箇毘卢。",
        "dynasty": "唐",
        "collection_info": null
    },
    {
        "uuid": "54bf6ac152c8681d97b6a52f5ce29c98",
        "title": "拨棹歌 三十二",
        "author": "德诚",
        "content": "香饵竿头也不无，向来祇是钓名鱼。\n波沃日，浪涵虚，万象牢笼号有余。",
        "dynasty": "唐",
        "collection_info": null
    },
    {
        "uuid": "1b3d71756339db6daccb1c6cf249001e",
        "title": "拨棹歌 三十三",
        "author": "德诚",
        "content": "干坤为舸月为篷，一带云山一径风。\n身放荡，性灵空，何妨南北与西东。\n。",
        "dynasty": "唐",
        "collection_info": null
    },
    {
        "uuid": "e2a9b727d45e31966a1bad7dd4e7e6d5",
        "title": "拨棹歌 三十四",
        "author": "德诚",
        "content": "终日江头理棹间，忽然失济若为还。\n滩急急，水潺潺，争把浮生作等闲。",
        "dynasty": "唐",
        "collection_info": null
    },
    {
        "uuid": "a984d42a5dc52b33f264af9d732e6da1",
        "title": "拨棹歌 三十五",
        "author": "德诚",
        "content": "有鹤翱翔出海风，往来踪迹在虚空。\n图不得，弄何穷，日月还教没此中。",
        "dynasty": "唐",
        "collection_info": null
    },
    {
        "uuid": "8632d10a360adf1a5fc3e4c72b770c65",
        "title": "拨棹歌 三十六",
        "author": "德诚",
        "content": "钓头曾未曲些些，静向江滨度岁华。\n酌山茗，折芦花，谁言埋没在烟霞。",
        "dynasty": "唐",
        "collection_info": null
    },
    {
        "uuid": "17790709dd1fb20373b5f667dd274bad",
        "title": "拨棹歌 三十七",
        "author": "德诚",
        "content": "吾自无心无事间，此心祇有水云关。\n携钓竹，混尘寰，喧静都来离又闲。",
        "dynasty": "唐",
        "collection_info": null
    },
    {
        "uuid": "e844c6144f487bb562d8cfe90235c826",
        "title": "拨棹歌 三十八",
        "author": "德诚",
        "content": "晴川清濑水横流，潇洒元同不繫舟。\n长自在，任夷犹，将心随逐几时休。",
        "dynasty": "唐",
        "collection_info": null
    },
    {
        "uuid": "307683f087994ef029be33862f88f5b6",
        "title": "拨棹歌 三十九",
        "author": "德诚",
        "content": "欧冶铦锋价最高，海中收得用吹毛。\n龙凤绕，鬼神号，不见全牛可下刀。\n（以上三十九首，均见嘉庆间刻本《机缘集》，原为宋大观四年风泾海会寺石刻。\n转录自《词学》第二期刊施蛰存先生《船子和尚拨棹歌》。\n宋明间收录船子和尚诗偈的着作，笔者所见有：宋释惠洪《冷斋夜话》卷五、胡仔《苕溪渔隐丛话前集》卷五六收第一首，宋释慧明《五灯会元》卷五收其一、其二、其三、其七、其八、其九，共六首，宋吴聿《观林诗话》收第三十九首，元至元《嘉禾志》卷三二收其一至其六，共六首，明谢榛《四溟诗话》卷三收第三首，杨慎《艺林伐山》卷十七收第一至第三首，今即据诸书所引出校。\n）（〖1〗《机缘集》附石刻后吕益柔跋云：「云间船子和尚嗣法药山，飘然一舟，泛于华亭吴江洙泾之间。\n夹山一见悟道。\n尝为《拨棹歌》，其传播人口者纔一二首。\n益柔于先子遗篇中得三十九首，属词寄意，脱然迥出尘网之外。\n篇篇可观，决非庸常学道辈所能乱真者。\n因书以遗风泾海会卿者，俾镵之石，以资禅客翫味云。\n」〖2〗吴聿《观林诗话》：「华亭船子和尚诗，少见于世，吕益柔刻三十九首于枫泾寺，云得其父遗编中。\n……涪翁屡用其语。\n」）。",
        "dynasty": "唐",
        "collection_info": null
    },
    {
        "uuid": "5a34497bd6f608a42617821fb48727d1",
        "title": "偈",
        "author": "德诚",
        "content": "本是钓鱼船上客，偶力须髮着袈裟。\n佛祖位中留不住，夜深依旧宿芦花。\n（见明杨慎《艺林伐山》卷十七《船子和尚四偈》）（〖1〗施蛰存先生云：「此首杨升庵所录四偈之三，疑是僞作。\n」）。",
        "dynasty": "唐",
        "collection_info": null
    },
    {
        "uuid": "5a9400c178e10f7a4676e9947da4f3a6",
        "title": "王右军宅",
        "author": "裴通",
        "content": "寂寂金庭洞，清香发桂枝。\n鱼吞左慈钓，鹅踏右军池。\n此地常无事，冲天自有期。\n向来逢道士，多欲驾文螭。\n（见同治九年刊蔡以瑺撰《鄞县志》卷二四）（按：宋高似孙《剡录》卷四及《全唐诗续补遗》卷二十据《永乐大典》卷一三○七四所录，均仅存前四句。\n）。",
        "dynasty": "唐",
        "collection_info": null
    },
    {
        "uuid": "1e6dd5c24c7e3094f115afea575893e2",
        "title": "偈",
        "author": "齐安和尚",
        "content": "猛炽燄中人有路，旋风顶上屹然栖。\n；镇常历劫谁差互，杲日无言运照齐。\n（见《景德传灯录》卷十、《五灯会元》卷四）。",
        "dynasty": "唐",
        "collection_info": null
    },
    {
        "uuid": "be8f28d993f74a43d3151d23389e25e9",
        "title": "偈",
        "author": "神赞",
        "content": "空门不肯出，投窗也大痴。\n百年钻故纸，何日出头时？（见《五灯会元》卷四）。",
        "dynasty": "唐",
        "collection_info": null
    },
    {
        "uuid": "f3622a373a26f674a7f62da82615ecfa",
        "title": "偈",
        "author": "公畿和尚",
        "content": "有名非大道，是非具不禅。\n欲识箇中意，黄叶止啼钱。\n（《祖堂集》卷十七、《五灯会元》卷四）。",
        "dynasty": "唐",
        "collection_info": null
    },
    {
        "uuid": "d132496b623ba991f204e200e3589926",
        "title": "再劝乐天酒（题拟）",
        "author": "皇甫曙",
        "content": "且劝香醪一屈巵。\n（《白氏文集管见抄》载白居易《戏酬皇甫十再劝酒》题注引）。",
        "dynasty": "唐",
        "collection_info": null
    },
    {
        "uuid": "340d981ef261eaac5d57aec7ca9fffee",
        "title": "洗墨池",
        "author": "李翱",
        "content": "剩有临池兴，人称协律郎。\n至今蝌蚪迹，犹带墨痕香。\n（见影印文渊阁《四库全书》本《湖广通志》卷八九）。",
        "dynasty": "唐",
        "collection_info": null
    },
    {
        "uuid": "7a8716e51fdfa5d36e85cff921010a81",
        "title": "惆怅诗",
        "author": "朱庆余",
        "content": "梦裏分明入汉宫，觉来灯背锦屏空。\n紫台日落关山晓，肠断君恩信画工。\n（见《才调集》卷八）（按：《才调集》卷七复收此诗于王涣名下，《全唐诗》卷六九○沿之。\n一书而两见，孰作较难确定，今重收之，以俟知者。\n）。",
        "dynasty": "唐",
        "collection_info": null
    },
    {
        "uuid": "de72a362316894224efd392eb4e1ead2",
        "title": "永嘉百咏",
        "author": "张又新",
        "content": "滴水泠泠彻碧纱，旱时无减雨无加。\n澄清好是为官侣，引入孤城一带斜。\n（按：此诗序见明姜准《歧海琐谭》卷十，承张靖龙同志录示。\n）。",
        "dynasty": "唐",
        "collection_info": null
    },
    {
        "uuid": "3fd96ea399c0d24050d806dce5268a2f",
        "title": "永嘉百咏 郭公山",
        "author": "张又新",
        "content": "昔贤登步立神州，气象千年始一浮。\n南望羣州如列宿，北观江水似龙虬。",
        "dynasty": "唐",
        "collection_info": null
    },
    {
        "uuid": "914d89be82cbfa3b159373b072f3a2f8",
        "title": "永嘉百咏 大罗山",
        "author": "张又新",
        "content": "越王曾保此山巅，杨仆楼船几控弦。\n犹有旧时悬冰在，鲛绡千尺玉潺湲。",
        "dynasty": "唐",
        "collection_info": null
    },
    {
        "uuid": "003a7cefd95ba888bafe6150658a1834",
        "title": "永嘉百咏 白鹤山",
        "author": "张又新",
        "content": "白鹤山边秋復春，文君宅畔少风尘。\n欲驱五马寻真隐，谁是当年入竹人？（见永乐《乐清志》卷二、同治丙寅年刊齐召南纂《温州府志》卷四）（按：《全唐诗》卷四七九收本诗有缺误，今重录之。\n）。",
        "dynasty": "唐",
        "collection_info": null
    },
    {
        "uuid": "473a4f137d4e1b0b729470c41b79cfc4",
        "title": "永嘉百咏 百里芳",
        "author": "张又新",
        "content": "时清游骑南徂暑，正值荷花百里开。\n民喜出行迎五马，全家知是使君来。\n（光绪《永嘉县志》卷二一《古迹》）。",
        "dynasty": "唐",
        "collection_info": null
    },
    {
        "uuid": "dd79d1e6f59725c9be473a15eceb83c9",
        "title": "永嘉百咏 周公庙",
        "author": "张又新",
        "content": "祠像已加唐衮冕，乐工犹服晋衣冠。\n（见光绪《永嘉县志》卷四「横山周公庙」条）（按：《百里芳》、《周公庙》二题，承张靖龙同志录示。\n）。",
        "dynasty": "唐",
        "collection_info": null
    },
    {
        "uuid": "be1141aed6635f760407dbe067159498",
        "title": "永嘉百咏",
        "author": "张又新",
        "content": "空（按：《中界山》诗，《全唐诗》卷四七九已收。\n按：又新《永嘉百咏》，《全唐诗》卷四七九收《游白鹤山》、《白石岩》〖从一作〗、《罗浮山》、《青嶂山》、《中界山》、《帆游山》、《谢池》、《华盖山》、《吹台山》、《青㠗山》、《孤屿》〖弘治《温州府志》卷二二题作《改孤屿为双峰》〗、《春草池》等十二首，《全唐诗续补遗》卷八收《题常云峰》、《太玉洞》〖存二句〗二首，本书补五首，凡存十九首〖二首残〗。\n从《滴水巷》、《中界山》二诗序推测，各诗原似皆有序。\n）。",
        "dynasty": "唐",
        "collection_info": null
    },
    {
        "uuid": "7e704a383036116fb727cfe1339eb28f",
        "title": "临终（题拟）",
        "author": "郑居中",
        "content": "云山游已徧。\n（《太平御览》卷二二二引《唐书》引）。",
        "dynasty": "唐",
        "collection_info": null
    },
    {
        "uuid": "e7028edddb2acdee33beb541985188e6",
        "title": "独酌谣",
        "author": "吴士矩",
        "content": "愚夫子不招。\n（见《白氏长庆集》卷三三《吴秘监每有美酒独酌独醉但蒙诗报不以饮招辄此戏酬兼呈梦得》自注引）。",
        "dynasty": "唐",
        "collection_info": null
    },
    {
        "uuid": "48ff0b6cf0d80da2a7e5553672627059",
        "title": "赠元微之（题拟）",
        "author": "吴士矩",
        "content": "永惭沾药犬，多谢出囊锥。\n（见《元氏长庆集》卷十《开元观闲居酬吴士矩侍御三十韵》自注引）。",
        "dynasty": "唐",
        "collection_info": null
    },
    {
        "uuid": "c5cfb48228088bf59454a51ad576cf03",
        "title": "句",
        "author": "开成朝士",
        "content": "几人天上争仙桂，一岁闽南折四枝。\n（见干隆十九年刊鲁曾煜等纂《福州府志》卷六十《文苑》）（〖1〗《福州府志》：「萧膺，字次元，侯官人，开成三年登第。\n是岁闽中同举者三人，朝士诗云〖诗略〗。\n自是闽号为文儒之乡。\n官至大理司直。\n」注：「万历《府志》，参《闽书》。\n」）。",
        "dynasty": "唐",
        "collection_info": null
    },
    {
        "uuid": "3541aed3e48c83b2b7e74e48eefeae7b",
        "title": "九日黄白二菊花盛开对怀刘二十八",
        "author": "令狐楚",
        "content": "西花虽未谢，二菊又初芳。\n鬓云徒云白，腰金未是黄。\n曙花凌露彩，宵艳射星芒。\n日正开边树，风清发更香。\n山椒应散乱，篱下倍荧煌。\n泛酒遥相忆，何由共醉狂。\n（见蒲积中《古今岁时杂咏》卷三五）（按：此诗原署「相公」，其次为刘禹锡和诗「素萼迎寒秀」云云，检刘诗收《刘宾客外集》卷四，题作《和令狐相公九日对黄白二菊花见怀》，知此诗为楚作。\n）。",
        "dynasty": "唐",
        "collection_info": null
    },
    {
        "uuid": "a7d78d090133dde7ed8f6c1560a68233",
        "title": "酬苏少尹中元夜追怀去年此夕鄙人与故李谏议郭员外见访感时伤旧之作",
        "author": "令狐楚",
        "content": "直继先朝卫与英，能移孝友作忠贞。\n剑门失险曾缚虎，淮水安流缘斩鲸。\n黄阁碧幢惟是俭，三公二伯未为荣。\n惠连忽赠池塘句，又遣羸师破胆惊。\n（见蒲积中《古今岁时杂咏》卷二八）（按：《全唐诗》卷四七三收此为李逢吉诗，题作《奉酬忠武李相公见寄》，疑误。\n）。",
        "dynasty": "唐",
        "collection_info": null
    },
    {
        "uuid": "547c8a05998d3c66c75662323a78c0d2",
        "title": "社日早出赴祠祭",
        "author": "令狐楚",
        "content": "满城人尽闲，惟我早开关。\n惭被家童问，因何别旧山？（见同书卷十）。",
        "dynasty": "唐",
        "collection_info": null
    },
    {
        "uuid": "44a5e9c0c0a687b2ae666b4ea86e1059",
        "title": "鄂州使至窦七副使中丞（《王》作「窦巩中丞副使」）见示与元（《王》此下有「稹」字）相公献酬之什鄙人（《王》作「余顷」）任户部尚书时（《王》作「日」）中丞是当司员外郎每示（《王》作「有」）篇章多相唱和今因（《王》作「因题」）四韵以寄所怀",
        "author": "令狐楚",
        "content": "仙吏秦城别，新诗鄂渚来。\n才推今八[斗]（米）（从《王》改），职副旧三台。\n雕镂心偏许，缄封手自开。\n何年相赠答，却得在中台。\n（录自《四部丛刊续编》影宋本《窦氏联珠集》，以王安石《唐百家诗选》〖简作《王》〗卷十四所录诗相校。\n）（按：《全唐诗》卷三三四收此诗，题仅作《和寄窦七中丞》，诗中有误字，故重录之。\n同卷同人《秋怀寄钱侍郎》，《唐百寄诗选》作《郢城秋怀寄江州钱徽侍郎》，附记于此，以备征考。\n）。",
        "dynasty": "唐",
        "collection_info": null
    },
    {
        "uuid": "49942cabf0008fea536f7c868c3fdd84",
        "title": "奉送李相公重镇襄阳",
        "author": "令狐楚",
        "content": "海内埏埴徧，汉阴旌旆还。\n望留丹阙下，恩在紫霄间。\n冰雪背秦岭，风烟经武关。\n树皆人尚爱，辕即吏曾攀。\n自惜两心合，相看双鬓斑。\n终期谢戎务，同隐凿龙山。\n（见《文苑英华》卷二四五）（按：《全唐诗》卷四七三收此诗于李逢吉名下，实误。\n明刻本《文苑英华》误归逢吉，中华书局影印本参据各本，重编新目，移归令狐楚，是。\n检《唐方镇年表》卷四，逢吉于元和十五年初任山南东道节度使，至宝历二年再任，即诗题所谓「重镇襄阳」。\n《文苑英华》同卷录逢吉《再赴襄阳辱宣武相公贻诗今用奉酬》，即酬和令狐楚送诗之作，皆六韵。\n《唐方镇年表》卷二载：楚于长庆四年至大和二年间任宣武军节度使。\n）。",
        "dynasty": "唐",
        "collection_info": null
    },
    {
        "uuid": "3a6caedd4a2344b1f581d3090f2df08c",
        "title": "重修望京楼因登楼赋诗（题拟）",
        "author": "令狐楚",
        "content": "夷门一镇五经秋，未得朝天未免愁。\n因上此楼望京国，便名楼作望京楼。\n（见宋乐史《太平寰宇记》卷一）（按：《全唐诗》卷五六三收此为令狐绹诗，题作《登望京楼赋》。\n岑仲勉先生《读全唐诗札记》云：「按《寰宇记》一开封府浚仪县，『望京楼，城西门楼，本无名，唐文宗太和二年，节度使令狐绹重修，因登楼赋诗曰』云云，诗中不免作未免。\n据《旧书》一七上，长庆四年九月，『庚戌，以河南尹令狐楚检校礼部尚书、汴州刺史宣武军节度宋汴亳观察等使』，由此计至大和二年，恰是五年。\n绹虽尝一镇宣武，但《旧书》一七二《绹传》云：『咸通二年，改汴州刺史宣武军节度使，三年冬，迁扬州大都督府长史淮南节度副大使知节度事』，则先后祇两年，非五经秋也。\n且在大和二年后三十余祀，纪年亦不合，是知《寰宇记》云令狐绹，实令狐楚之讹，此诗应移收前五函九册，绹更无他诗，名应删却。\n」今从其说录归楚名下。\n《旧唐书》卷十七上载大和二年十月李逢吉移宣武，「代令狐楚，以楚为户部尚书」。\n楚在宣武任时间正与诗合。\n）。",
        "dynasty": "唐",
        "collection_info": null
    },
    {
        "uuid": "5d2c31c5d8b33e5c86279cd907c4e4b5",
        "title": "元和初任礼部员外郎作",
        "author": "令狐楚",
        "content": "移石几回敲废印，开箱何处送（《吟》作「纳」）新图。\n（见《春明退朝录》卷上。\n《吟窗杂录》卷四十作初任员外郎作诗。\n）（按：《全唐诗》卷三三四已收二句，故重录之。\n）。",
        "dynasty": "唐",
        "collection_info": null
    },
    {
        "uuid": "077abcee2c00cd5133849f6dcade142f",
        "title": "土圭诗",
        "author": "萧膺",
        "content": "白日在重云，如何分曲直。\n（见宋陈应诗《吟窗杂录》卷二九）。",
        "dynasty": "唐",
        "collection_info": null
    },
    {
        "uuid": "3c9bfdb18a55c72c269212cd50601ba6",
        "title": "咏愁",
        "author": "李滂",
        "content": "应缘心裏难停住，化作新丝出鬓边。\n（同前）。",
        "dynasty": "唐",
        "collection_info": null
    },
    {
        "uuid": "ac1104e5131ba2e2a116773c3adf5ca2",
        "title": "霓裳羽衣曲赋附歌",
        "author": "陈嘏",
        "content": "圣功成兮至乐修，大道叶兮皇风流。\n（《文苑英华》卷七四）。",
        "dynasty": "唐",
        "collection_info": null
    },
    {
        "uuid": "bbf5025ae0a8f76a5dc3d212e14b0607",
        "title": "重建东峰亭（有序）",
        "author": "裴丹",
        "content": "大贤志勋略，琢石依崔嵬。\n声容问古今，文字埋草莱。\n仰想驻旌戟，仍闻建亭台。\n胡为积岁荒，密迩无人开。\n顾鄙作吏间，探幽来此隈。\n披寻忽惊喜，叹咏空徘徊。\n盼睐得殊境，卑高怯冗材。\n薙芜碧藓出，芟竹鲜风来。\n危槛架幽谷，飞轩标胜垓。\n分明见城郭，毕竟抛尘埃。\n迭嶂天外展，长溪林际迴。\n平原淡烟境，远壑生云雷。\n物象宁极已，英灵信悠哉。\n凄清泛瑶瑟，放浪酣金杯。\n求古外凡意，立言悲自媒。\n永怀紫芝客，眺览期相陪。\n（清嘉庆十一年刊洪亮吉纂《泾县志》卷三一）（〖1〗清赵绍祖《泾川金石记》载宋蒋之奇跋云：「裴丹《东峰亭诗》十六句，其碑亡之久矣。\n初中裕得断碑以示余，有其诗幷序，纔十〖「十」字似为衍文〗六韵，而阙其十韵。\n今年至水西，及还，中裕以其碑见寄云：『白云院僧处琎掘土获之。\n』十六韵皆全，而缺二十余字。\n其前六韵幷序所缺字，则以断编正之。\n独后十韵中缺一字不可考。\n既而公曼復于民间访得一本为示，又补后所阙一字，遂为完篇矣。\n序虽不甚佳，而诗颇近雅，重刻之，所以存故事也。\n熙宁二年十一月十六日，尚书主客员外郎前殿中侍御史裏行蒋之奇颖叔题。\n」）。",
        "dynasty": "唐",
        "collection_info": null
    },
    {
        "uuid": "deada5ff4974fd044e72351aee7d6201",
        "title": "新开龙泉晋水二池",
        "author": "裴度",
        "content": "方塘含白水。\n（见《白氏长庆集》卷三四《又和令公新开龙泉晋水二池诗》注引）。",
        "dynasty": "唐",
        "collection_info": null
    },
    {
        "uuid": "9a14504b57bb17d071bbbd25d33de11b",
        "title": "夏中雨后游城南庄示乐天八韵（题拟）",
        "author": "裴度",
        "content": "何处趁杯盘。\n（见《白氏长庆集》卷三二《奉酬侍中夏中雨后游城南庄见示八韵》自注引）。",
        "dynasty": "唐",
        "collection_info": null
    },
    {
        "uuid": "cd976afd0e9828f51c43809465b29871",
        "title": "送义存出家（题拟） 一",
        "author": "开成时儒",
        "content": "光阴轮谢又逢春，池柳亭梅几度新。\n汝别家乡须努力，莫将辜负丈夫身。",
        "dynasty": "唐",
        "collection_info": null
    },
    {
        "uuid": "b3d2aedbb7e7a069f3445525827d269d",
        "title": "送义存出家（题拟） 二",
        "author": "开成时儒",
        "content": "鹿羣相受岂能成，鸾凤终须万里征。\n何况故乡贫与贱，苏秦花锦事分明。",
        "dynasty": "唐",
        "collection_info": null
    },
    {
        "uuid": "954e41f1f920450d95606abab1474878",
        "title": "送义存出家（题拟） 三",
        "author": "开成时儒",
        "content": "[原宪]（宪原）守贫志不移，颜回安命更谁知？嘉禾未必春前熟，君子从来用有时。\n（见《祖堂集》卷七）（按：《祖堂集》云：「师初出家，时儒假大德送三首诗。\n」师指义存，长庆二年生，十七出家，时在开成三年。\n「假大德」似非人名，「假」疑「贾」之误，未能臆定，故姑以「开成时儒」立目。\n）。",
        "dynasty": "唐",
        "collection_info": null
    },
    {
        "uuid": "1c4da718ce7551e1bbdb96c69dc18614",
        "title": "答盐官齐安国师见招 一",
        "author": "法常",
        "content": "摧残枯木倚寒（《祖堂集》作「青」）林，几度逢春不变心。\n樵客遇（《祖堂集》作「见」）之犹不顾（《比事》作「采」），郢人何事（《祖堂集》作「那更」，《传灯录》、《五灯会元》作「那得」）苦追（《比事》作「搜」）寻。\n（见《古今禅藻集》卷七。\n《祖堂集》卷八作曹和尚引古人偈，《景德传灯录》卷七、《苕溪渔隐丛话后集》卷三七均作偈，《莆阳比事》卷七引《禅林宝传》载唐末闽僧躭章称引此偈，今取以对校。\n）（按：《全唐诗》卷八二三收此诗于躭章名下，误。\n躭章系引此偈辞钟传召，非自作。\n《莆阳比事》云躭章即曹山本寂，可与《祖堂集》相参。\n）。",
        "dynasty": "唐",
        "collection_info": null
    },
    {
        "uuid": "4419222a208e5b199794aa57c7a58fc5",
        "title": "答盐官齐安国师见招 二",
        "author": "法常",
        "content": "一池荷叶衣无尽，数树松花食有余。\n刚被世人知住处，又移茆舍（《沅湘耆旧集》作「屋」）入深居。\n（见《五灯会元》卷四、《古今禅藻集》卷七。\n张靖龙云见董庆酉《四明诗干》卷下引《鄞县志》、明李邺嗣《甬上高僧诗》卷首）（按：《沅湘耆旧集》卷十收作隐山和尚诗，似误。\n《全唐诗》卷八六○收许宣平《见李白诗又吟》，与此诗相似，唯异文较多。\n检最早记载许宣平诗事沈汾《续仙传》，幷不载此诗。\n杜文澜《古谣谚》卷五二引《云谷卧余》谓初见于焦竑《焦氏类林》，似候许诗为明人附会。\n今互收。\n）。",
        "dynasty": "唐",
        "collection_info": null
    },
    {
        "uuid": "72c6458cfb49948733a6a7d37d797c6e",
        "title": "偈",
        "author": "宗密",
        "content": "乐儿本是一形躯，乍作官人乍作奴。\n名目服章虽改变，始终奴主了无殊。\n（见《宗镜录》卷七四）。",
        "dynasty": "唐",
        "collection_info": null
    },
    {
        "uuid": "7b4dca2d158ce2788a65956f2761e04d",
        "title": "座右铭",
        "author": "宗密",
        "content": "寅起可办事，省语终寡尤。\n身安勤戒定，事简疎交游。\n他非不足辨，己过当自修。\n百岁既有限，世事何时休。\n落髮堕僧数，应须侔上流。\n胡为逐世变，志虑尚嚣浮。\n四恩重山岳，锱铢未能酬。\n蚩蚩居大厦，汲汲将焉求。\n死生在呼吸，起灭若浮沤。\n无令方服下，番作阿鼻由。\n（《缁门警训》卷二）。",
        "dynasty": "唐",
        "collection_info": null
    },
    {
        "uuid": "201d1653635df73a3725b426899785ec",
        "title": "答復礼禅师《真妄偈》（题拟） 一",
        "author": "宗密",
        "content": "本净本不觉，由斯妄念起。\n知真妄即空，知空妄即止。\n止处名有终，迷时号无始。\n因缘如幻梦，何终復何始？此是众生源，穷之出生死。\n。",
        "dynasty": "唐",
        "collection_info": null
    },
    {
        "uuid": "f68581c42c967b66d7a7ec646cf04cd8",
        "title": "答復礼禅师《真妄偈》（题拟） 二",
        "author": "宗密",
        "content": "不是真生妄，妄迷真而起。\n悟妄本自真，知真妄即止。\n妄止似终末，悟来似初始。\n迷悟性皆空，皆空无终始。\n生死由此迷，达此出生死。\n（《林间录》卷上）。",
        "dynasty": "唐",
        "collection_info": null
    },
    {
        "uuid": "e8e1bd351bd1918da8ce5cd64cbdadb9",
        "title": "望赋附宫人忆月之歌",
        "author": "刘禹锡",
        "content": "张衡侧身愁思久，王粲登楼日回首。\n不作渭滨垂钓臣，羞为洛阳拜尘友。\n（见《刘宾客集》卷一）。",
        "dynasty": "唐",
        "collection_info": null
    },
    {
        "uuid": "bb34106531ce9c5ed31c1a2ae3dc56af",
        "title": "改高陵人颂刘仁师诗（题拟）",
        "author": "刘禹锡",
        "content": "噫泾水之逶迤，溉我公兮及我私。\n水无心兮人多僻，锢上游兮干我泽。\n时逢理兮官得材，墨绶繠兮刘君来。\n能爱人兮恤其隐，心既公兮言既尽。\n县申府兮府闻天，积愤刷兮沈痾痊。\n划新渠兮百亩流，行龙蛇兮止膏油。\n遵水式兮復田制，无荒区兮有良岁。\n嗟刘君兮去翱翔，遗我福兮牵我肠。\n纪成功兮镌美石，求信词兮昭懿绩。\n（见《刘宾客集》卷二《高陵县令刘君遗爱碑》）（〖1〗碑云：「先是高陵人蒙被惠风而惜于舍去，发于胸怀，播为声诗。\n今采其旨而变其词，志于石。\n」）。",
        "dynasty": "唐",
        "collection_info": null
    },
    {
        "uuid": "6c5fac89c6a892bdfa3ccfda2ea276ab",
        "title": "祭韩吏部文附诗",
        "author": "刘禹锡",
        "content": "岐山威凤不復鸣，华亭别鹤中夜惊。\n畏简书兮拘印绶，思临恸兮志莫就。\n生刍一束酒一杯，故人故人歆此来。\n（见《刘宾客外集》卷十）。",
        "dynasty": "唐",
        "collection_info": null
    },
    {
        "uuid": "9073801ff329e6c7adb6660fa9320452",
        "title": "听轧筝",
        "author": "刘禹锡",
        "content": "满座无言听轧筝，秋山碧树一蝉清。\n只应曾送秦王女，写得云间鸾凤声。\n（见《千载佳句》卷下《宴喜门·筝》）。",
        "dynasty": "唐",
        "collection_info": null
    },
    {
        "uuid": "aa36115e52d357f3ca10f96c82b703c0",
        "title": "赠乐天",
        "author": "刘禹锡",
        "content": "唯君比萱草，相见可忘忧。\n（《白氏长庆集》卷三四《酬梦得比萱草见赠》自注引）。",
        "dynasty": "唐",
        "collection_info": null
    },
    {
        "uuid": "9241acdbe393e0d10f7af8a7c50bd274",
        "title": "贫居咏怀赠乐天",
        "author": "刘禹锡",
        "content": "若有金挥胜二疏。\n（同前卷三五《酬梦得贫居咏怀见赠》自注引）。",
        "dynasty": "唐",
        "collection_info": null
    },
    {
        "uuid": "8e0366318531df6685bafa88b8175a06",
        "title": "酬乐天",
        "author": "刘禹锡",
        "content": "炼尽美少年。\n（同前《梦得前所酬篇有炼尽美少年之句因思往事兼咏今怀重以长句答之》）。",
        "dynasty": "唐",
        "collection_info": null
    },
    {
        "uuid": "407038b21890a269f6a06d88fce242d0",
        "title": "贺乐天谈氏外孙女初生",
        "author": "刘禹锡",
        "content": "从此引鸳雏。\n（同前《谈氏外孙生三日喜是男偶吟成篇兼戏呈梦得》自注引。\n以上四题皆承陶敏先生见示）（按：陶敏先生告：《南京日报》一九七八年十月二十八日刊许总《友谊的遗珍》一文，云刘禹锡作《赠日本僧智藏》诗，智藏有和诗云：「杯浮碧海海浮天，飘向中华五岳巅。\n佛法精微期妙悟，诗灵肸蠁总勾牵。\n流连胜境忘来处，契翕嘉宾结异缘。\n谁说个中多障碍，试开心镜照飞烟。\n」云出「埋没数百年的未刊钞本」。\n此诗出处不明，姑附此以俟考详。\n）。",
        "dynasty": "唐",
        "collection_info": null
    },
    {
        "uuid": "8d57ca2d859234b1ff604ca4406f3d50",
        "title": "和元常侍晦除浙东留题越亭（题拟）",
        "author": "路单",
        "content": "谢安致理逾三载，黄霸清声彻九重。\n犹辍佩环归凤阙，且将仁政到稽峰。\n林间立马罗千骑，池上开筵醉一钟。\n共喜甘棠有新咏，独惭霜鬓又攀龙。\n（《桂林风土记》）（按：《全唐诗》卷五四七收此诗，作者误为路贯，今改正重录之。\n）。",
        "dynasty": "唐",
        "collection_info": null
    },
    {
        "uuid": "684ea4157d35533133c60f2e2d249fa5",
        "title": "乐天偶眠诗",
        "author": "卢贞",
        "content": "放杯书桉上，枕臂火炉前。\n（《吟窗杂录》卷二六）。",
        "dynasty": "唐",
        "collection_info": null
    },
    {
        "uuid": "cd208e97fe9b714b74bf81878395b850",
        "title": "咏山魈",
        "author": "施肩吾",
        "content": "山魈本是伍家奴，何事今为圣者呼？小鬼不须乖去就，国家才子号肩吾。\n（见何光远《鑑诫录》卷八）（《鑑戒录》云：肩吾「及第后，游南楚。\n楚多山魈为患，俗号圣者。\n是时亦来馆谷，搅扰施君，施君当风一咏，于是屏迹。\n诗曰〖略〗」。\n）。",
        "dynasty": "唐",
        "collection_info": null
    },
    {
        "uuid": "b670294ee8e40154bab373b73af91c7f",
        "title": "下元歌",
        "author": "施肩吾",
        "content": "契真之道飘飖易，动不动中如有寄。\n那知有无可超忽，去住玄机此其义。\n（《云笈七籤》卷八八施肩吾《养生辨疑诀》附）。",
        "dynasty": "唐",
        "collection_info": null
    },
    {
        "uuid": "4b37ee12e3294f5954c53cd3fd2309c2",
        "title": "赠袁将军",
        "author": "施肩吾",
        "content": "白锦满胸鹰未老，青鳞动匣剑长寒。\n（《千载佳句》卷上《人事部·将军》）。",
        "dynasty": "唐",
        "collection_info": null
    },
    {
        "uuid": "676fe8b686e87811efe829f46a8e904f",
        "title": "太白经附颂",
        "author": "施肩吾",
        "content": "神水华池便是丹，东西高下自相看。\n劝君莫把凡铅弄，活计生涯便好捐。\n铅则何妨本自铅，铅中何处觅神仙？东西南北还丹了，争奈仙家不肯传。\n同色同名合好音，亦能烁烁亦沉沉。\n干坤颠倒驱雷雨，龙跃安能出上阴？（《正统道藏》本《太白经》）。",
        "dynasty": "唐",
        "collection_info": null
    },
    {
        "uuid": "c174079640f3eebc5780b05c2d4b326f",
        "title": "皇恩寺（题拟）",
        "author": "潘咸",
        "content": "睿（别本作「广」）泽潭来数百年，海山高处有祇园。\n禅林自是三三（别本作「山」）界，尘世谁知十二门。\n诗客迢迢寻义路，禅翁特特（别本作「转」）起谈轩。\n香炉顶上垂东注，万派分明出一源。\n（见影印文渊阁《四库全书》本《淳熙三山志》卷三五，所注别本指上海图书馆藏清红格抄本。\n原署作者为「潘诚」，今从《全唐诗》以咸为正名。\n）。",
        "dynasty": "唐",
        "collection_info": null
    },
    {
        "uuid": "8e22a4ad4fd90294518c8fe233ec1830",
        "title": "歌",
        "author": "宜春头陀",
        "content": "经世学，经世学成无用着。\n山中乐，山中乐土堪耕凿。\n瘿飘有酒同君酌，醉卧草庐谁唤觉。\n松阴忽听双鸣（《中国医籍考》卷七十引作「鸠」）鹤，起来日出穿林薄。\n（见《道藏·太平部》收《急救仙方》卷六十《仙授理伤续断仙方序》引）。",
        "dynasty": "唐",
        "collection_info": null
    },
    {
        "uuid": "df8ed1a60868441b8ff500ceb1bd7aff",
        "title": "乐道歌（《灯录》作「获珠吟」）",
        "author": "道常",
        "content": "三界兮和燄（一作「幻」），六道兮如幻（一作「梦」），圣贤出世兮同（一作「如」）。\n国土犹如水上泡，无常生灭频（一作「无生灭」）迁变。\n唯有摩诃大般若（一作「般若坚」），坚（一作「犹」）如金刚是可羡（一作「不可讚」）。\n软似兜罗大等空，极小纤（一作「小极微」）尘不可见。\n拥之令聚而不聚，拨之令散而不散，侧耳欲闻而不闻，瞪目观之不能见（一作「而不见」）。\n謌復謌，盘陀石上笑诃诃。\n笑復笑，青萝松（一作「松影」）下高声叫。\n自从顿获此明珠（一作「获得此心珠」），帝释轮王都（一作「俱」）不要。\n不是山僧独施为，自古先贤作此调。\n不坐禅，不修道，任运逍遥只摩好（一作「么了」）。\n但知万（一作「能方」）法不干怀，无如（一作「始」）何曾有生老。\n（见《祖堂集》卷十七，注「一作」者，为《景德传灯录》卷三十所收此诗之异文。\n）。",
        "dynasty": "唐",
        "collection_info": null
    },
    {
        "uuid": "51777f55fe0f8a80e2cd9730085444e3",
        "title": "船子和尚东游泊钓船处",
        "author": "愚公谷人",
        "content": "和尚东来泊钓船，一溪秋水月明天。\n此中定有高人出，为忆前身几百年。\n（《续机缘集》卷上）（按：清嘉庆六年三月二十七日，法忍寺天空阁毁于火，于灰烬中得小碣，中刻此诗，后勒会昌元年十一月款，书愚公谷人记。\n）。",
        "dynasty": "唐",
        "collection_info": null
    },
    {
        "uuid": "76bb4513963b8f516e649421149815e9",
        "title": "逢友人",
        "author": "贾岛",
        "content": "还似不才命未通，相逢云水思无穷。\n清时年少为幽客，寒月更深听过鸿。\n东越山多连楚迭，南朝城古枕江空。\n苍崖欲隐谁招我？姜子生涯只此中。\n（见《吟窗杂录》卷十三梅尧臣《续金针诗格》引）。",
        "dynasty": "唐",
        "collection_info": null
    },
    {
        "uuid": "95496181235af0dcb2a1daa1cd2de683",
        "title": "送人",
        "author": "贾岛",
        "content": "半夜长安雨，灯前越客心。\n（见同书卷十二沙门文彧《诗格》）。",
        "dynasty": "唐",
        "collection_info": null
    },
    {
        "uuid": "cf8e288e33ae2dcdbd06dd44f0be09d8",
        "title": "桃氏林亭",
        "author": "贾岛",
        "content": "窗含明月树，沙起白云鸥。\n（见同书卷十四正字王元《诗中旨格》）。",
        "dynasty": "唐",
        "collection_info": null
    },
    {
        "uuid": "343c3ddadead1bfd665d4d27fcb09026",
        "title": "南台对月",
        "author": "贾岛",
        "content": "僧归湖裏寺，鱼听水边经。",
        "dynasty": "唐",
        "collection_info": null
    },
    {
        "uuid": "15bb5e705e6910940a2ddb1e9337ae22",
        "title": "寄[贞]（正）空二上人",
        "author": "贾岛",
        "content": "老窥明镜少，秋忆故山多。\n（均见同书卷三五《贾岛句对》）。",
        "dynasty": "唐",
        "collection_info": null
    },
    {
        "uuid": "e7b3b7f504fa2ec2c284401ded03016e",
        "title": "句 一",
        "author": "贾岛",
        "content": "风雷一夜雨，山川半年行。\n（见同书卷十三王梦简《进士王氏诗要格律》）。",
        "dynasty": "唐",
        "collection_info": null
    },
    {
        "uuid": "eea3e5a9ce4a99bbf456f9ef41fee37e",
        "title": "句 二",
        "author": "贾岛",
        "content": "祭閒收朔雪，弔后折寒花。",
        "dynasty": "唐",
        "collection_info": null
    },
    {
        "uuid": "fb0c83ad085c28c1ec04a39191cf4969",
        "title": "句 三",
        "author": "贾岛",
        "content": "离人隔楚水，落叶满长安。\n（均见同书卷十三僧虚中《流类手鑑》）。",
        "dynasty": "唐",
        "collection_info": null
    },
    {
        "uuid": "4d9f63234715ef82f21d8cd1bff18ae9",
        "title": "梧桐诗",
        "author": "周贺",
        "content": "只期丹凤宿，不许别禽栖。\n（见《吟窗杂录》卷十四正字王元《诗中旨格》）。",
        "dynasty": "唐",
        "collection_info": null
    },
    {
        "uuid": "0a3ee626bda5954a06b26b4ddee221f7",
        "title": "句",
        "author": "周贺",
        "content": "两鬓已垂白，五湖归钓鱼。\n（见《唐诗纪事》卷七六）。",
        "dynasty": "唐",
        "collection_info": null
    },
    {
        "uuid": "7bc2c7babd4ac116b305b0e3d1a59081",
        "title": "秋望",
        "author": "刘得仁",
        "content": "西风蝉满树，东岸有残晖。\n（《吟窗杂录》卷十徐衍《风骚要式》）。",
        "dynasty": "唐",
        "collection_info": null
    },
    {
        "uuid": "267ec5a5f27ffcd2dd130a46febcbd57",
        "title": "句",
        "author": "贺兰朋吉",
        "content": "五更愁处雨，三月尽时花。\n（见《吟窗杂录》卷三五）。",
        "dynasty": "唐",
        "collection_info": null
    },
    {
        "uuid": "442722cd423dbd52f269c1336ed8db07",
        "title": "句",
        "author": "滕迈",
        "content": "多少千条拂地垂。\n（《江湖小集》卷七绍嵩《江浙纪行集句诗》引）。",
        "dynasty": "唐",
        "collection_info": null
    },
    {
        "uuid": "4c93a02836b91f953a1770358e964c2c",
        "title": "玉泉寺次韵寄白乐天刺史",
        "author": "僧初",
        "content": "古泉犹玉色，散木自闲身。\n挹秀寻芳躅，赓题步后尘。\n登山谢双屐，漉酒一陶巾。\n谁得向清净，居亭作主人。\n（见《古今禅藻集》卷四）。",
        "dynasty": "唐",
        "collection_info": null
    },
    {
        "uuid": "50664de287443efc702339b0c3c328c0",
        "title": "悼故妓",
        "author": "李播",
        "content": "直应人世无风月，始是心中忘却时。\n（见《白氏长庆集》卷三五《对酒有怀寄李十九郎中》自注引）（按：李十九即李播，从郁贤皓先生《唐刺史考》卷一三一《蕲州》考证。\n）。",
        "dynasty": "唐",
        "collection_info": null
    },
    {
        "uuid": "3c4c0f2c0386584ee7382cfefba8b6fd",
        "title": "长相思",
        "author": "吴二娘",
        "content": "深画眉，浅画眉，蝉鬓鬅鬙云满衣，阳台行雨迴。\n巫山高，巫山低，暮雨潇潇郎不归，空房独守时。\n（见宋黄昇《唐宋诸贤绝妙词选》卷一，原署为白居易作）（〖1〗明刻本《吟窗杂录》卷五十录吴二娘《长相思令》云：「深黛眉，浅黛眉，十指茏葱云染衣，巫山行雨行〖疑为迴之误〗。\n巫山高，巫山低，暮暮朝朝良不归，空房独守谁？」〖2〗明杨慎《升庵诗话》卷四云：「吴二娘，杭州名妓也。\n有《长相思》一词云：『深花枝，浅花枝，深浅花枝相间时，花枝难似伊。\n巫山高，巫山低，暮雨潇潇郎不归，空房独守时。\n』白乐天诗：『吴娘暮雨潇潇曲，自别江南久不闻。\n』又：『夜舞吴娘袖，春歌蛮子词。\n』自注：『吴二娘歌词有暮雨潇潇郎不归之句。\n』《绝妙词选》以此为白乐天词，误矣。\n吴二娘亦杜公之黄四娘也，聊表出之。\n」今按：杨慎引白氏二诗，前诗为《寄殷协律》，后诗为《听弹湘妃怨》。\n其订黄氏之失，甚是。\n《吟窗杂录》为北宋末蔡传所作书〖详拙文《殷璠〈丹阳集〉辑考》〗，已径题吴二娘作，可证。\n惟三本文字差异较大，黄昇所录，似与白氏所闻者最为接近，故录为正文，而以余二本附于后。\n《全唐诗》卷八九○据黄昇所录收归白居易，今为移正之。\n）。",
        "dynasty": "唐",
        "collection_info": null
    },
    {
        "uuid": "e3dfc50969f2e7d50c2668d7462e05a5",
        "title": "济源上枉舒员外两篇因酬六韵",
        "author": "白居易",
        "content": "歇手不判案，举头仍见山。\n虽来鞍马上，不离诗酒间。\n济源三临泛，王屋一登攀。\n犹嫌百里近，祇得十日閒。\n明朝却归府，尘事如循环。\n犹听瑶华曲，稍开风土颜。\n（见《四部丛刊》影印那波道圆本《白氏文集》卷五二）。",
        "dynasty": "唐",
        "collection_info": null
    },
    {
        "uuid": "ace377a7c94ad52301bed3bb6f8735e6",
        "title": "同崔十八宿龙门兼寄令狐尚书冯常侍",
        "author": "白居易",
        "content": "水碧玉磷磷，龙门秋胜春。\n山中一夜月，海内两閒人。\n等是幽栖伴，俱非富贵身。\n尚书与常侍，不可得相亲。\n（见前书卷五七）。",
        "dynasty": "唐",
        "collection_info": null
    },
    {
        "uuid": "aed41be5cf7f563fe092d73e0864f0cf",
        "title": "雨歇池上",
        "author": "白居易",
        "content": "檐前微雨歇，池上凉风起。\n桥竹碧鲜鲜，岸移莎靡靡。\n苍然古苔石，清浅平流水。\n何言中门前，便是深山裏。\n双僮侍坐卧。\n一杖扶行止。\n饥闻麻粥香，渴觉云汤美。\n平生所好物，今日多在此。\n此外更何思？市朝心已矣！（见前书卷六三）。",
        "dynasty": "唐",
        "collection_info": null
    },
    {
        "uuid": "8e2b59d7b4c698c287516bb6f81af0e0",
        "title": "十二时行孝文 一",
        "author": "白居易",
        "content": "平旦寅，早起堂前参二亲。\n处分家中送疎水，莫[教]（交）父母唤频声。",
        "dynasty": "唐",
        "collection_info": null
    },
    {
        "uuid": "60f4870a3c2438e538b57a716db32327",
        "title": "十二时行孝文 二",
        "author": "白居易",
        "content": "日出卯，立身之本须行孝。\n甘{饸右为危}盘中莫使空，时时奉上知饥饱。",
        "dynasty": "唐",
        "collection_info": null
    },
    {
        "uuid": "e8d40d34d47739d45b768886beef974f",
        "title": "十二时行孝文 三",
        "author": "白居易",
        "content": "食时辰，居家治务最须懃。\n无事等闲莫外宿，归来劳费父嫌憎。",
        "dynasty": "唐",
        "collection_info": null
    },
    {
        "uuid": "a0f5cb3d060f8734d24dcaa5c428fed7",
        "title": "十二时行孝文 四",
        "author": "白居易",
        "content": "隅中巳，终孝之心不合二。\n竭力懃酬乳哺恩，自得名高上史记。\n。",
        "dynasty": "唐",
        "collection_info": null
    },
    {
        "uuid": "d0aa67f238551ee144f2ea92136a497a",
        "title": "十二时行孝文 五",
        "author": "白居易",
        "content": "正南午，侍奉尊亲莫辞[诉]（欣）。\n迴干就湿长成人，如今去（疑为「未」字）合论辛苦。",
        "dynasty": "唐",
        "collection_info": null
    },
    {
        "uuid": "2840d38903530efa59a71e9d871bee31",
        "title": "十二时行孝文 六",
        "author": "白居易",
        "content": "日昳未，在家行孝兼行义。\n莫取妻言兄弟疏，却[教]（交）父母流双泪。",
        "dynasty": "唐",
        "collection_info": null
    },
    {
        "uuid": "204c68f39bdec27f370b8008635e8a18",
        "title": "十二时行孝文 七",
        "author": "白居易",
        "content": "晡时申，父母堂前莫动尘。\n纵月些些不称意，向前小语善咨闻。",
        "dynasty": "唐",
        "collection_info": null
    },
    {
        "uuid": "cd1dbf624474bdc654ab2454cae987c0",
        "title": "十二时行孝文 八",
        "author": "白居易",
        "content": "日入酉，但愿父母得长[寿]（受）。\n身如松栢色坚政，莫学愚人多饮酒。",
        "dynasty": "唐",
        "collection_info": null
    },
    {
        "uuid": "6daba2f0aaea16d0257fbe3602fd420f",
        "title": "十二时行孝文 九",
        "author": "白居易",
        "content": "黄昏戌，下帘拂床早交毕。\n安置父母卧高堂，睡定然乃抽身出。",
        "dynasty": "唐",
        "collection_info": null
    },
    {
        "uuid": "b95e578a4a7438c39aaabf19b1ba44ea",
        "title": "十二时行孝文 十",
        "author": "白居易",
        "content": "人定亥，父母年高须[保]（报）爱。\n但能行孝向尊亲，总得扬名于后世。",
        "dynasty": "唐",
        "collection_info": null
    },
    {
        "uuid": "6b2ccdf5e104523078b5deefeb78cf1d",
        "title": "十二时行孝文 十一",
        "author": "白居易",
        "content": "夜半子，孝养父母存终始。\n百年恩爱暂时间，莫学愚人不欢喜。",
        "dynasty": "唐",
        "collection_info": null
    },
    {
        "uuid": "ff3437bc0660a36b5139759f06e868db",
        "title": "十二时行孝文 十二",
        "author": "白居易",
        "content": "鷄鸣丑，高楼大宅得安久。\n常劝父母发慈心，孝得题名终不朽。\n（见伯三八二一卷。\n原题作「白侍郎作《十二时行孝文》」）。",
        "dynasty": "唐",
        "collection_info": null
    },
    {
        "uuid": "0f4dd95171632af63c49b5f7648083a2",
        "title": "行香子（清凉山文殊讚）",
        "author": "白居易",
        "content": "文殊菩萨，出化清凉，神通力以（一作「应」）现他方。\n真（一作「身」）座金毛师子，微放珠光。\n众生仰持宝盖，绝名香。\n我今发愿，虔诚归命，不求富贵，不恋荣华。\n愿当来世，生（一作无「世」、「生」二字，下同）净土，法王家。\n愿当来世，生净土，法王家。\n（见日本长惠编《鱼山诗钞》，注「一作」者，为《声明古调》本之异文。\n）。",
        "dynasty": "唐",
        "collection_info": null
    },
    {
        "uuid": "46a6c17b7243b1e0245ee46eeb94935b",
        "title": "鸟窠和尚赞",
        "author": "白居易",
        "content": "形羸骨瘦久修行，一纳麻衣称道情。\n曾结草庵倚碧树，天涯知有鸟窠名。\n（见《祖堂集》卷三）。",
        "dynasty": "唐",
        "collection_info": null
    },
    {
        "uuid": "d92d8aa5a14e90bbbb8ee5c4aea3b473",
        "title": "赠鸟窠和尚诗（题拟）",
        "author": "白居易",
        "content": "空门有路不知处，头白齿黄犹念经。\n何年饮着声闻酒，迄至如今醉未醒。\n（同前）（按：《全唐诗》卷四五八《戏礼经老僧》与此诗后二句同，前二句全异，未审为一诗抑为二诗。\n）。",
        "dynasty": "唐",
        "collection_info": null
    },
    {
        "uuid": "1b0e3b1843c132af05fc54651ee4d8c4",
        "title": "南岳横龙寺（题拟）",
        "author": "白居易",
        "content": "月射冷光新殿宇，风敲清韵古杉松。\n问师宝额因何立，笑指横溪有卧龙。\n（见《南岳总胜集》卷中）。",
        "dynasty": "唐",
        "collection_info": null
    },
    {
        "uuid": "37b553ac6e09da560fae46db684aacbd",
        "title": "游紫霄宫七言八句（藏头拆字诗）",
        "author": "白居易",
        "content": "水洗尘埃道味甞，甘于于名利相相忘。\n心怀天洞丹霞客，各诵三清紫府章。\n早裏采莲歌达旦，一轮明月桂飘香。\n日高公子还相觅，见得山中好酒浆。\n（见宋桑世昌《回文类聚》卷二引）（按：《回文类聚》收此诗作环行排列，各句首字皆略去。\n附《读法》云：「每句取第一字下半为起字，从右转，首句用浆字之下半水字读起，如『水洗尘埃道味甞，甘于名利两相忘』是也。\n」）。",
        "dynasty": "唐",
        "collection_info": null
    },
    {
        "uuid": "e61427ddfa686a88db63462d3c95caa5",
        "title": "讚崔氏夫人（幷序○题拟） 一",
        "author": "白居易",
        "content": "亭亭独步□枝花，红脸青娥不是夸。\n作将喜貌为愁貌，未惯离家往婿家。",
        "dynasty": "唐",
        "collection_info": null
    },
    {
        "uuid": "6be7b9eccc036626c1f9473136f53341",
        "title": "讚崔氏夫人（幷序○题拟） 二",
        "author": "白居易",
        "content": "拜别高堂日欲斜，红巾拭泪贵新花。\n徒来生处却为客，今日随夫始是家。\n（见《敦煌掇琐》二○录伯二六三三卷。\n原附《崔氏夫人要女文一本》后，题作「白侍郎讚」。\n）。",
        "dynasty": "唐",
        "collection_info": null
    },
    {
        "uuid": "0dc47e7432f1cc44fb2e9b5d3740e704",
        "title": "采石墓",
        "author": "白居易",
        "content": "采石江边李白坟，遶田无限草连云。\n可怜荒壠泉骨，曾有惊天动地文。\n但是诗人多薄命，就中沦落不过君。\n渚苹溪草犹堪荐，大雅遗风不可闻。\n（见《采石志》，转录自《李白在安徽》）（按：《全唐诗》卷四四○收本诗，缺末二句，今重录。\n今人或谓末二句系人僞託。\n）。",
        "dynasty": "唐",
        "collection_info": null
    },
    {
        "uuid": "b3043939f65571795f6cef5275706e76",
        "title": "宿云门寺",
        "author": "白居易",
        "content": "昨夜有风雨，云奔天地合。\n龙吟古石楼，虎啸层岩阁。\n幽意未尽怀，更行三五匝。\n（《会稽掇英总集》卷七）。",
        "dynasty": "唐",
        "collection_info": null
    },
    {
        "uuid": "ea7ef5240603bb733d98db44ec5badd9",
        "title": "会二同年",
        "author": "白居易",
        "content": "一樽聊接故人欢，百岁堪嗟鬓渐残。\n莫见白云容易爱，照湖澄碧四明寒。\n（同前卷十三）。",
        "dynasty": "唐",
        "collection_info": null
    },
    {
        "uuid": "090cef43ee36fd7fc8288653798f6e49",
        "title": "题法华山天衣寺",
        "author": "白居易",
        "content": "山为莲宫作画屏，楼台迤逦插青冥。\n云生座底铺金地，风起松梢韵宝铃。\n龙喷水声连击罄，猿啼月色闲持经。\n时人不信非凡境，试入玄关一夜听。\n（同前卷八。\n以上三首参邹志方《唐诗补录》收入）。",
        "dynasty": "唐",
        "collection_info": null
    },
    {
        "uuid": "656d35bc4838aed00b9391ba63e86564",
        "title": "戏酬皇甫十再劝酒",
        "author": "白居易",
        "content": "净名居士眼方丈，玄晏先生酿老春。\n手把屈巵未（疑应作「来」）劝我，世间何处觅波旬？（前二句见《千载佳句》卷上《人事部·闲放》后二句见卷下《宴喜部·酒》）。",
        "dynasty": "唐",
        "collection_info": null
    },
    {
        "uuid": "03ae72dbbe34e2c6bdb01cb1478311a0",
        "title": "重阳日（一无「日」字）",
        "author": "白居易",
        "content": "敬亭山外人归远，峡石溪边水去斜。\n茅屋老妻良酿酒，东篱黄菊任开花。\n（前二句见《千载佳句》卷下《别离部·送别》，后二句见《草木部·菊酒》）。",
        "dynasty": "唐",
        "collection_info": null
    },
    {
        "uuid": "214c9fe9f0baa083051ccd2f3c906960",
        "title": "新艷",
        "author": "白居易",
        "content": "云环独𢮿细蜻蜓，雪手轻柔玳瑁筝。\n飞鴈一行挑玉柱，十三絃上语嘤嘤。\n（同上《宴喜部·筝》）。",
        "dynasty": "唐",
        "collection_info": null
    },
    {
        "uuid": "aa2599afec10e45172f4baa466caf63b",
        "title": "江郎山",
        "author": "白居易",
        "content": "林虑双童长不食，江郎三子梦还家。\n安得此身生羽翼，与君来往共烟霞。\n（《古今图书集成·职方典》卷一○一六《衢州府部》、《山川典》卷一三○《江郎山部》）。",
        "dynasty": "唐",
        "collection_info": null
    },
    {
        "uuid": "2df8a81d4e40f4e3424c80a050318d05",
        "title": "题天柱峰",
        "author": "白居易",
        "content": "太微星斗拱琼宫，圣祖琳宫镇九垓。\n天柱一峰擎日月，洞门千仞锁云雷。\n玉光白橘相争秀，金翠佳莲蕊鬬开。\n时访左慈高隐处，紫清仙鹤认巢来。\n（《天柱山志》）（按：《舆地纪胜》收三、四两句为南唐李明作，详本书卷四十四。\n）。",
        "dynasty": "唐",
        "collection_info": null
    },
    {
        "uuid": "d8c053988681de642f7c68a2bc7a0a00",
        "title": "讚碎金",
        "author": "白居易",
        "content": "獡头𧭉趠人难识，瀎𣳡𥏠{矲右为面}恼家心。\n写向箧中甚敬重，要来一字一{碈右上为尤}（当即「碎」字）金。",
        "dynasty": "唐",
        "collection_info": null
    },
    {
        "uuid": "b5104a5c3548d8705231a79d5d6ba0f0",
        "title": "寄卢协律",
        "author": "白居易",
        "content": "满卷玲珑实碎金，展开无不称人心。\n晓眉歌得白居易，藐䓬卢郎更敢寻。\n（二首见敦煌遗书斯六二○四卷，皆署「白侍郎」）。",
        "dynasty": "唐",
        "collection_info": null
    },
    {
        "uuid": "3054aef919c2c07196950faa2d4e338b",
        "title": "登西山望硖石湖",
        "author": "白居易",
        "content": "菱歌清唱棹舟迴，树裏南湖似鉴开。\n平障烟浮低落日，出溪路细长新苔。\n居民地僻常无事，太守官闲好独来。\n犹忆长安论诗句，至今惆怅独书台。\n（见《海昌胜蹟志》卷三。\n同书引秦瀛语，谓疑出后人附会。\n此诗承陶敏先生录示。\n）。",
        "dynasty": "唐",
        "collection_info": null
    },
    {
        "uuid": "0c55b2711ac903108f8433359255aa39",
        "title": "和杨同州寒食干坑会后闻杨工部欲到知予与工部有敷水之期荣喜虽多欢宴且阻辱示长句因而答之",
        "author": "白居易",
        "content": "往来东道千余骑，新旧西曹两侍郎。\n（去年兄自工部拜同州，今年弟从常州拜工部。\n）家占冬官传印绶，路逢春日助恩光。\n停留五马经寒食，指点三峰过故乡。\n犹恨干坑敷水会，差池归雁不成行。\n（见金泽文库本《白氏文集》卷六五，据朱金城先生《白居易年谱》大和九年谱转引。\n《千载佳句》卷下《宴喜部·宴后》引五、六两句）。",
        "dynasty": "唐",
        "collection_info": null
    },
    {
        "uuid": "ba430b0b890620223410cda59463acbe",
        "title": "早春闲行",
        "author": "白居易",
        "content": "鸎早乍啼犹冷落，花寒欲发尚迟疑。\n（见日本大江维时《千载佳句》卷上《四时部·早春》）。",
        "dynasty": "唐",
        "collection_info": null
    },
    {
        "uuid": "7b01c7728c7fce81a664ac7ae561fea2",
        "title": "对酒当歌",
        "author": "白居易",
        "content": "强来便住无禁老，暗去难留不奈春。\n（同上《四时部·送春》）。",
        "dynasty": "唐",
        "collection_info": null
    },
    {
        "uuid": "81f52524e0f7bd47cb73c9e16cc7d297",
        "title": "早夏闲兴",
        "author": "白居易",
        "content": "簟冷乍逞新气味，扇凉重敍旧恩情。\n（同上《四时部·首夏》）。",
        "dynasty": "唐",
        "collection_info": null
    },
    {
        "uuid": "d8faee742f595b17caf2a22a26bbe5f7",
        "title": "辱牛仆射一札寄诗篇遇物寄怀情",
        "author": "白居易",
        "content": "风云聚散期难定，鱼鸟飞沈势不同。\n（同上《人事部·朋友》）。",
        "dynasty": "唐",
        "collection_info": null
    },
    {
        "uuid": "a0b4b1d6bc591aa7b7da474a36cd6ec5",
        "title": "辱牛仆射相公一札兼寄三篇寄怀雅意多兴味亦以三长句各各继来意次而和之",
        "author": "白居易",
        "content": "忧悲欲作煎心火，荣利先为翳眼尘。\n（同上《人事部·感兴》）（按：严绍荡以上列二首同列后题下，视为同作三首中之二首，可参考。\n今仍分列。\n）。",
        "dynasty": "唐",
        "collection_info": null
    },
    {
        "uuid": "d84be3f013bb9e0212c9ec4b6954c59f",
        "title": "任氏行 二",
        "author": "白居易",
        "content": "蝉鬓尚随云势动，素衣犹带月光来。\n（均见《锦绣万花谷》卷十七）（按：以上两联，《全唐诗续补遗》收作无名氏诗。\n）。",
        "dynasty": "唐",
        "collection_info": null
    },
    {
        "uuid": "3dd02a71f501cf4c55255cf97b7445e7",
        "title": "任氏行 三",
        "author": "白居易",
        "content": "燕脂漠漠桃花浅，青黛微微柳叶新。\n（《千载佳句》卷上《人事部·美女》）。",
        "dynasty": "唐",
        "collection_info": null
    },
    {
        "uuid": "a92b0fa0380a0d2a8941e15215d16314",
        "title": "任氏行 四",
        "author": "白居易",
        "content": "玉爪苍鹰云际灭，素牙黄犬草头飞。\n（同书卷下《游牧部·游猎》）。",
        "dynasty": "唐",
        "collection_info": null
    },
    {
        "uuid": "89f022402a6fe0f53b28e4ffeb191b6e",
        "title": "闺情",
        "author": "白居易",
        "content": "烟攒锦帐凝还散，风卷罗帷掩更开。\n（同书卷上《人事部·艷情》）。",
        "dynasty": "唐",
        "collection_info": null
    },
    {
        "uuid": "394d129333e682d7a8890a5058b452c3",
        "title": "木芙蓉",
        "author": "白居易",
        "content": "晚函（一作「涵」）秋雾谁相似，如玉佳人带酒容。\n（同书卷下《草木部·木芙蓉》）。",
        "dynasty": "唐",
        "collection_info": null
    },
    {
        "uuid": "d938798c1309bd0993f5859bb6aa02ec",
        "title": "杭州景致",
        "author": "白居易",
        "content": "松风碎助潮声急，竹露零添涧水流。\n（同上《草木部·松竹》）。",
        "dynasty": "唐",
        "collection_info": null
    },
    {
        "uuid": "f84fc500d881d3c5840c4d25440ffbd9",
        "title": "春兴",
        "author": "白居易",
        "content": "晚随酒客花间散，夜与琴僧月下期。\n（同上《宴喜部·琴酒》）。",
        "dynasty": "唐",
        "collection_info": null
    },
    {
        "uuid": "bb036cf7e3a65241d8f0994f8f183f12",
        "title": "同梦得醉后戏赠",
        "author": "白居易",
        "content": "唯欠与君同制令（一作「命」），一时封作醉乡侯。\n（同上《宴喜部·醉》）。",
        "dynasty": "唐",
        "collection_info": null
    },
    {
        "uuid": "2595824aec984be715cc34353ed02c7f",
        "title": "题新涧亭",
        "author": "白居易",
        "content": "今日望乡迷处所，猿声暮雨一时来。\n（同上《别离部·旅情》。\n原注：「一作刘禹锡《元日登高》」）。",
        "dynasty": "唐",
        "collection_info": null
    },
    {
        "uuid": "a3864ccc9289a5a12c6a674b0cad2cf2",
        "title": "赠隐士",
        "author": "白居易",
        "content": "御风烟眇（一作「渺」）多无伴，入鸟差池不乱羣。\n（同上《隐逸部·隐士》）（按：以上所据《千载佳句》，系据日本东京大学藏森鸥外所赠抄本。\n此本系由王水照教授影印携归。\n此本有校录异文。\n《文史》二十三辑刊严绍荡同志《日本〈千载佳句〉白居易诗佚句辑稿》，系据金子彦二郎校本，今亦据以参校。\n）。",
        "dynasty": "唐",
        "collection_info": null
    },
    {
        "uuid": "5157bd8d1fc8f6d84c45c333a9cd3ffd",
        "title": "七夕",
        "author": "白居易",
        "content": "忆得少年长乞巧，竹竿头上愿丝多。\n（见《日本古典文学大系》七三册藤原公任《和汉朗咏集》卷上《七夕》）（〖1〗川口久雄校注云：「《佳句·七夕》题作『《七夕》，白』。\n《全唐诗》、《文集》、《全唐诗逸》均未见。\n当为在中国已散逸而在我国流传下来的白诗断句。\n」）。",
        "dynasty": "唐",
        "collection_info": null
    },
    {
        "uuid": "e487807d57431c2516df44b7d0351c09",
        "title": "闻裴李二舍人拜纶阁",
        "author": "白居易",
        "content": "凤池后面新秋月，龙阙前头薄暮山。\n（见前书卷下《禁中》）（〖1〗川口久雄校注云：「《佳句·早秋》及《禁中》作『白《闻裴李二舍人拜纶阁》』。\n私注作『《题东北旧院小亭》，白』。\n《文集》及《全唐诗》均未见。\n《江谈》四作《同裴李文拜纶阁》。\n」）。",
        "dynasty": "唐",
        "collection_info": null
    },
    {
        "uuid": "1506f2d420c2f35972698e9d73332d3e",
        "title": "别后寄美人",
        "author": "白居易",
        "content": "莫怪红巾遮面笑，春风吹绽牡丹花。\n（见前书卷下《妓女》）（〖1〗川口久雄校注云：「私注作『《别后寄美人》，白』。\n《佳句·美女》作『白《春词》』。\n《文集》、《全唐诗》均未见。\n」）。",
        "dynasty": "唐",
        "collection_info": null
    },
    {
        "uuid": "8e4919fe6085c1b5976fd2ce7453f1c2",
        "title": "句 一",
        "author": "白居易",
        "content": "空夜窗闲萤度后，深更轩白月明初。\n（同前书卷上《夏夜》）（〖1〗川口久雄校注：「私注以下诸本作『《夜阴归房》，纪纳言』。\n」）。",
        "dynasty": "唐",
        "collection_info": null
    },
    {
        "uuid": "89253cd18e1a57a431a92e6caf4c6eb7",
        "title": "句 二",
        "author": "白居易",
        "content": "碧浪金波三五初，秋风计会似空虚。\n（同前书卷上《十五夜》）（〖1〗川口久雄校注云：「私注作『《月影满秋池诗》发句，菅淳茂』。\n《文粹》八作『《八月十五夜侍亭子院同赋月影满秋池应太上法皇制》，菅淳茂』。\n……底本注作者『白』，似误。\n」）。",
        "dynasty": "唐",
        "collection_info": null
    },
    {
        "uuid": "886ef826bed5cae3f8fe6664f0e0a5c2",
        "title": "句 三",
        "author": "白居易",
        "content": "嫌褰锦帐长熏麝，恶卷珠帘晚着钗。\n（见前书卷下《妓女》）（〖1〗川口久雄校注：「私注作『《佳人难出》，田达音』。\n集注作『《古题》，作者不知。\n或云菅三品作』。\n底本『白』字疑误。\n」按：以上三联疑皆非白居易作。\n因其出处甚早，仍附存之。\n）。",
        "dynasty": "唐",
        "collection_info": null
    },
    {
        "uuid": "fdbc325b3ef731d1ce92e799a88029c9",
        "title": "句 四",
        "author": "白居易",
        "content": "樱桃樊素口，杨柳小蛮腰。\n（《云溪友议》、《本事诗》）。",
        "dynasty": "唐",
        "collection_info": null
    },
    {
        "uuid": "24cf8cc34a7a3e374201682d8c8b25f6",
        "title": "新妇石",
        "author": "白居易",
        "content": "堂堂不语望夫君，四畔无家石作邻。\n蝉鬓一梳千岁髻，蛾眉长扫万年春。\n雪为轻粉凭风拂，霞作胭脂使日匀。\n莫道面前无宝鑑，月来山下照夫人。\n（《咸淳临安志》卷二六。\n以下皆转录自朱金城先生《白居易集笺校》）。",
        "dynasty": "唐",
        "collection_info": null
    },
    {
        "uuid": "9c0c80da8231a8ee77ec5fa457ef7f0b",
        "title": "西岩山",
        "author": "白居易",
        "content": "千古仙居物象饶，道成丹熟昼昇霄。\n岩前宝磬转松韵，洞口灵池应海潮。\n崖折百花迟日晚，鹤归清夜唳声遥。\n登临渐到希夷境，手拂行云度石桥。\n（同前卷二七）。",
        "dynasty": "唐",
        "collection_info": null
    },
    {
        "uuid": "42146c284cbdacfa446f97557609dc55",
        "title": "懒出",
        "author": "白居易",
        "content": "慵游懒出门多掩，纵暂逢迎不下堂。\n不是向人情渐薄，病宜闲静老宜藏。\n（金泽文库本《白氏文集》卷六八）。",
        "dynasty": "唐",
        "collection_info": null
    },
    {
        "uuid": "f291f4fc34a0b0eeb2aa5a052a7aebcc",
        "title": "听琵琶劝殷协律酒",
        "author": "白居易",
        "content": "何堪朔塞胡关曲，又是秋天雨夜闻。\n青冢葬时沙莽莽，乌孙愁处雪纷纷。\n知君怕病推辞酒，故遣琵琶劝谏君。\n（《白氏文集管见抄》）。",
        "dynasty": "唐",
        "collection_info": null
    },
    {
        "uuid": "ba9d24564129fd4a23b0a54904565086",
        "title": "歙州山行怀故山",
        "author": "白居易",
        "content": "悔别故山远，愁行归路迟。\n云峯杂满眼，不当隐沦时。\n（同前。\n以上四诗皆转录自日本花房英树《白氏文集批判研究》）。",
        "dynasty": "唐",
        "collection_info": null
    },
    {
        "uuid": "bdea31bfdc2f25b62417929af2af35bc",
        "title": "赠牛思黯",
        "author": "白居易",
        "content": "百寻竿上掷身难。\n（《后山诗注》卷六《送杜择之》注引）。",
        "dynasty": "唐",
        "collection_info": null
    },
    {
        "uuid": "29ff3f571a3728af447b5b69d1871826",
        "title": "句 一",
        "author": "白居易",
        "content": "慈恩塔下题名处，十七人中最少年。\n（《唐遮言》卷三）。",
        "dynasty": "唐",
        "collection_info": null
    },
    {
        "uuid": "6274f20ac193748bb7f8382c18c1089e",
        "title": "句 二",
        "author": "白居易",
        "content": "长生不似无生理，休向青山学炼丹。\n（《唐诗纪事》卷三八引《诗人主客图》）。",
        "dynasty": "唐",
        "collection_info": null
    },
    {
        "uuid": "3d7743ed305f5ed432923d01a27ad54f",
        "title": "句 三",
        "author": "白居易",
        "content": "白髮镊不尽，根在愁肠中。\n（同前）。",
        "dynasty": "唐",
        "collection_info": null
    },
    {
        "uuid": "f3bcb09da32560aa68870e4a73df93ae",
        "title": "句 四",
        "author": "白居易",
        "content": "生为汉宫妃，死作胡地鬼。\n（《集注分类东坡诗》卷四《昭君村》注引）。",
        "dynasty": "唐",
        "collection_info": null
    },
    {
        "uuid": "0721fa79eeb43acb5c32cee3adc3a869",
        "title": "句 五",
        "author": "白居易",
        "content": "汉庭重少公何在？（《后山诗注》卷一《次韵答邢居实二首》引）。",
        "dynasty": "唐",
        "collection_info": null
    },
    {
        "uuid": "0bde61f8000fc937f4f42eeeadb5c89f",
        "title": "句 六",
        "author": "白居易",
        "content": "百年青天过鸟翼。\n（《山谷诗注》卷九《乞桃花二首》注引）。",
        "dynasty": "唐",
        "collection_info": null
    },
    {
        "uuid": "ae98dab20c2e9198069db21e96f3f29e",
        "title": "句 七",
        "author": "白居易",
        "content": "园林亦要闻闲置。\n（《山谷诗注》卷十四《万州太守高仲本约游岑公洞而夜雨连明戏作二首》注引）。",
        "dynasty": "唐",
        "collection_info": null
    },
    {
        "uuid": "061c15d3d02afad4a2aafd4b25a1cf84",
        "title": "暮宿清凉院",
        "author": "李绅",
        "content": "野客闲来日，山房落叶中。\n微寒生夜半，积雨向秋终。\n证道方离法，安禅不住空。\n□迷将觉路，语默在西东。\n（影印本《诗渊》第五册第三七三六页）。",
        "dynasty": "唐",
        "collection_info": null
    },
    {
        "uuid": "b4a419321b2c8bcbf75d6b7d8c93c8dc",
        "title": "在端州知家累以九月九日发衡州因寄（题拟）",
        "author": "李绅",
        "content": "菊花开日有人逢，知过衡阳迴雁峰。\n江树送秋黄叶少，海天迎远碧云重。\n音书断达听蛮鹊，风水多虞祝媪龙。\n想见病身浑不识，自磨青镜照衰容。\n（李绅《追昔游诗》卷一《逾岭峤止荒陬抵高要》诗「雁飞难渡漳江东」句下自注引。\n）（按：自注云：「余在南中日，知家累以其年九月九日发衡州，因寄云〖略〗。\n」为后来追述语气。\n今据以拟题。\n宣统《高要县志》拟题为《移家来端州先寄以诗》，与原注不甚契合。\n）。",
        "dynasty": "唐",
        "collection_info": null
    },
    {
        "uuid": "79ea764472877cd3b8a4e6844933de7a",
        "title": "再游应天寺圣母阁",
        "author": "李绅",
        "content": "越地灵踪多少处，伽蓝难尚此楼台。\n有时风掣浪声到，半夜月排山势来。\n极目烟岚迷远近，百般花木离尘埃。\n可怜光景吟不尽，知我登临更几回。\n（宋孔延之编《会稽掇英总集》卷八）。",
        "dynasty": "唐",
        "collection_info": null
    },
    {
        "uuid": "f9e54fb7db97cd75355a42b76570e355",
        "title": "仙都即事",
        "author": "李绅",
        "content": "独出诸峰表，周围百丈圆。\n千寻雄镇地，万仞上擎天。\n湖浪动星际，莲花生日边。\n终当驾云鹤，绝顶会羣仙。\n（光绪《缙云县志》卷八）。",
        "dynasty": "唐",
        "collection_info": null
    },
    {
        "uuid": "dab378346e786330d32b0e69b3ebd1b0",
        "title": "题北峰黄道士草堂",
        "author": "李绅",
        "content": "清溪道士紫微仙，暗诵真经北斗前。\n坛上独窥华顶月，雾中潜到羽人天。\n飞流夜落银河水，乔木朝含绛阙烟。\n会了浮名休世事，伴君闲种五芝田。\n（按：宋林表民《天台前集别编》于杨衡《登紫霄峰赠黄仙师》诗下注：「即李绅所题北峰黄道士也。\n」杨诗收入《全唐诗》卷四六五。\n）。",
        "dynasty": "唐",
        "collection_info": null
    },
    {
        "uuid": "4a51b171543cff368dd749e9e4e3f138",
        "title": "题龙宫寺净院四上人",
        "author": "李绅",
        "content": "拥褐梵香四道师，灵山香侣自肩随。\n前期鴈塔应同化，今日龙宫又再期。\n炎月护生依宝地，夜灯观性息禅枝。\n东方几度留车马，谈尽空门习氏知。\n（以上二首见宋林师蒧《天台前集》卷中）。",
        "dynasty": "唐",
        "collection_info": null
    },
    {
        "uuid": "e15add44b062a2fb697e0a350c07188b",
        "title": "与李频诗",
        "author": "李绅",
        "content": "鸬鷀山头片云晴，扬州城裏见潮生。\n（见宋胡仔《苕溪渔隐丛话前集》卷二四《蔡宽夫诗话》引、《嘉定镇江志》卷二二）（按：《全唐诗》卷一三三李颀《送刘昱》云：「鸬鷀山头微雨晴，扬州城裏暮潮生。\n」与此二句极相似，未详系蔡氏误记，抑为李绅用李颀之成句。\n）。",
        "dynasty": "唐",
        "collection_info": null
    },
    {
        "uuid": "e645cc8476f94b60215f75061bfa0a59",
        "title": "句",
        "author": "李绅",
        "content": "鱼惊翠羽金鳞跃，莲脱红衣紫菂擢。\n（见宋高似孙《剡录》卷十引）。",
        "dynasty": "唐",
        "collection_info": null
    },
    {
        "uuid": "c05b5714e8b707a9b798375a7ec56211",
        "title": "芝草（题拟）",
        "author": "李绅",
        "content": "灵根盘错呈天瑞，宝叶蝉联表地仙。\n（见宋陈景沂《全芳备祖后集》卷十一《卉部·芳草》、无名氏《翰苑新书后集》卷十三）。",
        "dynasty": "唐",
        "collection_info": null
    },
    {
        "uuid": "e77605b147d27773fe216df743efb4dc",
        "title": "过盱江麻姑山题绝句",
        "author": "缪岛云",
        "content": "万迭峰峦入太清，麻姑从此会方平。\n一从燕罢归何处，宝殿瑶台空月明。\n（见宋赵与虤《娱书堂诗话》卷下）（〖1〗《娱书堂诗话》：「先作『自从』，后于同辈举似，同辈云：『诗固清矣，自字未稳，当作一字。\n』云服其言。\n暨再入山，已为人改作『一从』矣。\n亦可谓一字师。\n」）。",
        "dynasty": "唐",
        "collection_info": null
    },
    {
        "uuid": "292acd05e4e1d2ea638a42c8f252c483",
        "title": "赠敬睦助教",
        "author": "无可",
        "content": "禁掖人知连状荐，国庠官满一家贫。\n清仪都道蓬瀛客，直气堪为谏诤臣。\n（见宋谢维新《古今合璧事类备要后集》卷四十、宋潘自牧《记纂渊海》卷三二）。",
        "dynasty": "唐",
        "collection_info": null
    },
    {
        "uuid": "2c2e0e69c5ffbc587b4ebd3c20e543df",
        "title": "江宁咏雪",
        "author": "无可",
        "content": "常持皎洁性，终恰艷阳年。\n（见《吟窗杂录》卷三六《续句图》）。",
        "dynasty": "唐",
        "collection_info": null
    },
    {
        "uuid": "684fc205b1a7b6d0d840c187b3b41aec",
        "title": "句",
        "author": "喻凫",
        "content": "煮雪问茶味，当风看鴈门。\n（宋高似孙《纬略》卷七）。",
        "dynasty": "唐",
        "collection_info": null
    },
    {
        "uuid": "763f79a19c57127c24b7e1f69c66d946",
        "title": "春寒夜宿先天寺无可上人房",
        "author": "喻凫",
        "content": "双扉桧下开，寄宿石莓苔。\n{墙左为阝}北香风动，城寒散雪来。\n收棋想云梦，罢茗议天台。\n同忆前年腊，师初白阁回。\n（见《四库珍本初集》本宋李庚《天台前集》卷七）（按：《全唐诗》卷六四九收此诗为方干作，文字略异。\n今考方干年辈晚于无可，喻凫则与无可年次相当。\n据诗意，似以喻作为近是。\n）。",
        "dynasty": "唐",
        "collection_info": null
    },
    {
        "uuid": "696163209d47caabc326061f3a0220b9",
        "title": "海上",
        "author": "薛莹",
        "content": "花留身住越，月递梦还秦。\n（见《海录碎事》卷十）（按：《全唐诗》卷五四二收此二句，缺题，今重录。\n）。",
        "dynasty": "唐",
        "collection_info": null
    },
    {
        "uuid": "a1bc80138e991878e8cf4d70548ae0a2",
        "title": "曹娥庙",
        "author": "章孝标",
        "content": "孝女魂兮何所之？故园遗庙两堪悲。\n岭头霞散漫涂脸，江口月沈难画眉。\n恨迹未消云黯黯，愁痕长在浪漪漪。\n人间荣谢不迴首，千载波涛丧色丝。\n（嘉庆《曹江孝女庙志》卷八《题咏》。\n此则承陶敏先生告知。\n）。",
        "dynasty": "唐",
        "collection_info": null
    },
    {
        "uuid": "82c55479b18e7668519e79800a41109e",
        "title": "及第日报破东平",
        "author": "章孝标",
        "content": "三十仙人谁得听，含元殿角管絃声。\n（见《日本古典文学大系》七三册日人藤原公任一○一八年顷纂《倭汉朗咏集》卷下《禁中》）（按：题据川口久雄校注引家藏私注本补。\n）。",
        "dynasty": "唐",
        "collection_info": null
    },
    {
        "uuid": "07308a6df61f0a3304254fda006c9e75",
        "title": "秋夜旅情诗",
        "author": "章孝标",
        "content": "枕上用心天未曙，北风吹出禁中钟。\n（《千载佳句》卷上《时节部·闲夜》）。",
        "dynasty": "唐",
        "collection_info": null
    },
    {
        "uuid": "7615efb2a4051272d52621cc4078997e",
        "title": "句",
        "author": "章孝标",
        "content": "露寒钟结乳，风定玉花香。\n（《剡录》卷十）。",
        "dynasty": "唐",
        "collection_info": null
    },
    {
        "uuid": "5758f1ca7d022c4cfc4395b463f67f3a",
        "title": "答广宣上人",
        "author": "王起",
        "content": "延英面奉入春闱，亦选功夫亦选奇。\n在治只求金不耗，用心空学秤无私。\n龙门变化人皆望，莺谷飞鸣自有时。\n独喜向公谁是证？弥天大士与新诗。\n（见《唐摭言》卷三、《唐诗纪事》卷七二。\n）（按：二书皆云此诗为起会昌放第二牓后答广宣贺诗作，《唐诗纪事》又录刘梦得、元微之二人和诗，二人皆前卒。\n会昌当为长庆之误，此诗作于长庆三年春，详卞孝萱《刘禹锡年谱》。\n《全唐诗》卷三四六以此诗为王涯作，王涯未曾知贡举，上举二书皆明确载为王起作。\n）。",
        "dynasty": "唐",
        "collection_info": null
    },
    {
        "uuid": "572b103a6e8f0bbc5a862678b8e70cf2",
        "title": "訾州宴游",
        "author": "杨汉公",
        "content": "桂林云物画漫漫，雨裏花开雨裏残。\n惟有今朝好风景，樱桃含笑柳眉攒。\n（见唐莫休符《桂林风土记》、清汪森辑《粤西诗载》卷二二。\n）。",
        "dynasty": "唐",
        "collection_info": null
    },
    {
        "uuid": "1b989744e1f3e02a5c263c6ba3908c08",
        "title": "八月十五夜销楼翫月",
        "author": "杨汉公",
        "content": "人在虚空月在溪。\n（见宋谈钥《嘉泰吴舆志》卷十三「明月楼」条引）（按：诗题中「夏」当作「暑」，宋人讳改。\n此句下尚有「溪上玉楼楼上月」一句，为《全唐诗》卷五一六已收之《明月楼》中句，《嘉泰吴兴志》同卷亦引之。\n另阵元靓《岁时广记》卷三录汉公《九月十五日夜绝句》，与《全唐诗》所收之《明月楼》异文全同。\n今辑出此句，与《明月楼》关系尚骓确定。\n《明月楼》题为后人代拟，大约不成问题。\n）。",
        "dynasty": "唐",
        "collection_info": null
    },
    {
        "uuid": "331504e27b4cb6ba36ca52e1178ad3e1",
        "title": "答乐天见寄履道新小滩诗（题拟）",
        "author": "牛僧孺",
        "content": "请向归仁砌下看。\n（见《白氏长庆集》卷三五《赠思黯》题注引）。",
        "dynasty": "唐",
        "collection_info": null
    },
    {
        "uuid": "e5a5fd6db50e5421aeef25f59974b0fe",
        "title": "句",
        "author": "牛僧孺",
        "content": "萤烛多愁对九枝。\n（宋苏颂《苏魏集》卷十二引《牛僧孺集》）。",
        "dynasty": "唐",
        "collection_info": null
    },
    {
        "uuid": "2d017da498ff27115d6bccf8822d4b12",
        "title": "句",
        "author": "韦瓘",
        "content": "作官不了却归来，还是杜陵一男子。\n（见《全唐文》卷六九五韦瓘《浯溪题壁记》引）。",
        "dynasty": "唐",
        "collection_info": null
    },
    {
        "uuid": "190c05379a2d3fc4f2f1b0178d572ff0",
        "title": "画桐华凤扇赋附歌",
        "author": "李德裕",
        "content": "东风（一作「青春」）晚兮芳节阑，敷紫华兮荫碧湍。\n美斯鸟（一作「兹禽」）兮类鹓鸾，具体微兮容色丹。\n（见《文苑英华》卷一○八、《李文饶别集》卷一。\n）。",
        "dynasty": "唐",
        "collection_info": null
    },
    {
        "uuid": "d25978b1d6554c436585c5d86dba5a34",
        "title": "白芙蓉赋附歌",
        "author": "李德裕",
        "content": "秋水阔兮秋露浓，盛华落兮叹芙蓉。\n菖花紫兮君不识，萍实丹兮君不逢。\n想佳人兮密静处，颜如玉兮无冶容。\n（见《李卫公别集》卷一）。",
        "dynasty": "唐",
        "collection_info": null
    },
    {
        "uuid": "3f945ea2d0090edc1717fd7e28d731d1",
        "title": "重台芙蓉赋附歌",
        "author": "李德裕",
        "content": "吴山秀兮烟景媚，因淑女兮感斯瑞。\n莲虽多兮无厥类，兰徒芳兮何足贵。\n人已去兮代不留，独含情兮託兹地。\n（同前）。",
        "dynasty": "唐",
        "collection_info": null
    },
    {
        "uuid": "348a8c85dfd3267d4472d956c3b32526",
        "title": "柳栢赋附谣",
        "author": "李德裕",
        "content": "楚山侧兮秋（一作「湘」）水源，美斯栢兮託幽根，条总翠兮冬转茂，实垂昧兮秋始蕃，彼变化兮不测焉，知非张绪之精魂。\n（见《文苑英华》卷一四五）。",
        "dynasty": "唐",
        "collection_info": null
    },
    {
        "uuid": "9327ba830e4fc4d3cf95303c89ca40b4",
        "title": "晚下北固山喜松行径成阴怅然怀古偶题临江亭",
        "author": "李德裕",
        "content": "□□□□□，□□□□柳。\n□□□□□，□□□□久。\n□□□□□，□□□□阜。\n自有此山川，于今几太守？忆昔蔡与谢，兹焉屡迴首。\n□□□□□，□□□□口。\n□□□□□，□□□□吼。\n□□□□□，□□□□后。\n□□□□□，□□□□朽。\n□□□□□，□□□□有。\n近世二千石，毕公宣化厚。\n丞相量纳川，平阳气衝斗。\n三贤若时雨，所至跻仁寿。\n凛凛君子风，余将千载友。\n（丞相谓陆兖公，尚书谓毕隆择，平阳谓齐詹事澣，三贤皆历此郡。\n）□□□□□，□□□□偶。\n□□□□□，□□□□绶。\n□□□□□，□□□□茍。\n□□□□□，□□□□酒。\n□□□□□，多景悬窗牖。\n□□□□□，□□□□负。\n（详附按）班剑出妓堂。\n（郡城东南有谢公妓院堂遗迹。\n○见《嘉定镇江志》卷十二）（按：「自有」二句、「忆昔」二句见《舆地纪胜》卷七《镇江府》，题作《游北固》；「自有」二句、「近世」六句见《野客丛书》卷十七、《嘉定镇江志》卷十四；自注据《嘉定镇江志》，《野客丛书》所录稍异，录如次：「毕构政事为开元第一，陆丞相象先、平阳齐澣，三贤皆为此郡。\n」疑已经引录者改写；「凛凛」二句及诗题见《嘉定镇江志》卷十四；「多景」句见《墨庄漫录》卷四；各韵字据《刘宾客外集》卷七《和浙西李大夫晚下北固山喜松径成阴怅然怀古偶题临江亭幷浙东元相公所和〖注：依本韵〗》。\n全诗据传璇琮先生《李德裕年谱》宝历元年谱考证处理。\n《全唐诗》卷四七五据《野客丛书》录八句及注。\n）。",
        "dynasty": "唐",
        "collection_info": null
    },
    {
        "uuid": "2a10879b031342308c4f7564828b52e2",
        "title": "阙题",
        "author": "李德裕",
        "content": "宛转双翘钗举，飘飘翠云轻楚楚。\n映烛看花未敢前，低鬟向人娇不语。\n（见《锦绣万花谷前集》卷十七《美人》）。",
        "dynasty": "唐",
        "collection_info": null
    },
    {
        "uuid": "e1992e74a5abfd10e39cc1ebffdedc8c",
        "title": "游北固 一",
        "author": "李德裕",
        "content": "南山寂历风飈发，半夜青崖吐明月。",
        "dynasty": "唐",
        "collection_info": null
    },
    {
        "uuid": "16ad4fe5dbd9f7de32af49a0a7643c40",
        "title": "游北固 二",
        "author": "李德裕",
        "content": "地接三茅岭，江迎子胥涛。\n（《至顺镇江志》作「川迎伍子涛」）。",
        "dynasty": "唐",
        "collection_info": null
    },
    {
        "uuid": "7d463f4e412c0bf9a7a5a5782ea2e0ac",
        "title": "游北固 三",
        "author": "李德裕",
        "content": "水国逾千里，风帆过万艘。\n（见《舆地纪胜》卷七《镇江府》。\n「地接」二句又见《至顺镇江志》卷七。\n）。",
        "dynasty": "唐",
        "collection_info": null
    },
    {
        "uuid": "d3ab77113b27cf92b4fde9c90fceed5b",
        "title": "庐山",
        "author": "李德裕",
        "content": "轻烟冒炉峰，飞流洒星湾。\n（见《舆地纪胜》卷二五《南康军》、《记纂渊海》卷十。\n）。",
        "dynasty": "唐",
        "collection_info": null
    },
    {
        "uuid": "89c9218bed5babc304c10060282dd9f4",
        "title": "赠甘露寺僧道行（题拟）",
        "author": "李德裕",
        "content": "削圆方竹杖，漆却断纹琴。\n（《尧山堂外纪》卷三三）。",
        "dynasty": "唐",
        "collection_info": null
    },
    {
        "uuid": "6ad2c9bcab04123f366b252a8d6154bd",
        "title": "句",
        "author": "李德裕",
        "content": "遥思宫苑青春夜，坐得宫人画诏迴。\n（见《海录碎事》卷十一）。",
        "dynasty": "唐",
        "collection_info": null
    },
    {
        "uuid": "cd0b8d4bc8f9d115a2b0d94ad202bd7b",
        "title": "句",
        "author": "陈商",
        "content": "当时还见鴈南飞。\n（见《吟窗杂录》卷三五王安石《胡笳十八拍集句》。\n王诗收入本集时不注出处。\n）。",
        "dynasty": "唐",
        "collection_info": null
    },
    {
        "uuid": "7a19dfeb7b468f4d6eb9424733867a1d",
        "title": "登天姥",
        "author": "李敬方",
        "content": "天姥三重岭，危途遶峻溪。\n水喧无昼夜，云暗失东西。\n问路音难辨，通樵迹易迷。\n依稀日将午，何处一声鷄？（见孔延之《会稽掇英总集》卷四）。",
        "dynasty": "唐",
        "collection_info": null
    },
    {
        "uuid": "ee3b40fa314741d30aa934bd0d4ee086",
        "title": "句",
        "author": "李敬方",
        "content": "相逢不饮空归去，洞口桃花也笑人。\n（见《苕溪渔隐丛话后集》卷十六引《復斋漫录》引）。",
        "dynasty": "唐",
        "collection_info": null
    },
    {
        "uuid": "207780468c856e30c5a3cbcc6a321611",
        "title": "句",
        "author": "贾驰",
        "content": "东风吹晓霜，雪鸟双双来。\n（见《唐诗纪事》卷六十引张为《诗人主客图》）。",
        "dynasty": "唐",
        "collection_info": null
    },
    {
        "uuid": "8d43a54e64d4fa30f1205972d5d6d356",
        "title": "寄刘环中秀才",
        "author": "张文规",
        "content": "待醉乌程酒，思斟平望羹。\n烟云金斗暗，苔藓石尊平。\n（见宋程大昌《演繁露续集》卷四引《顾渚茶录》）。",
        "dynasty": "唐",
        "collection_info": null
    },
    {
        "uuid": "e71e8a5c47faeba614e43ea9e1234634",
        "title": "郡斋书情",
        "author": "张文规",
        "content": "食有吴兴鲊。\n（见《嘉泰吴兴志》卷十八）。",
        "dynasty": "唐",
        "collection_info": null
    },
    {
        "uuid": "d17bedd940feafc8feb9470c5c08f373",
        "title": "和兵部郑侍郎省中四松诗",
        "author": "雍陶",
        "content": "右相历兵署，四松皆手栽。\n斸时惊鹤去，移处带云来。\n根倍双桐植，花分八桂开。\n生成造化力，长作栋梁材。\n岂羡兰依省，犹嫌栢占台。\n出楼终百尺，入梦已三台。\n幽韵和宫漏，余香度酒杯。\n拂冠枝上雪，染履影中苔。\n高位相承地，新诗寡和才。\n何由比萝蔓，攀附在条[枚]（枝）。\n（从《全唐诗》卷四八八改。\n见《文苑英华》卷三二四）（按：《全唐诗》卷四八八收此诗作陶雍诗，系雍陶之误，今据中华书局影印本《文苑英华》新编目录移正。\n）。",
        "dynasty": "唐",
        "collection_info": null
    },
    {
        "uuid": "28de7ac865f994af99e81d0aa5e5bff3",
        "title": "小桃源诗 一",
        "author": "雍陶",
        "content": "学山云顶遍寻游，烟棹夷犹出简州。\n夜雨借公三日水，秋风送我一兰舟。",
        "dynasty": "唐",
        "collection_info": null
    },
    {
        "uuid": "a064026eba5b2eab5cd504694b82f056",
        "title": "小桃源诗 二",
        "author": "雍陶",
        "content": "二水清浑合，三山锦绣张。\n迹况簿书冗，身在水云乡。\n（见《舆地纪胜》卷一四五《简州》）。",
        "dynasty": "唐",
        "collection_info": null
    },
    {
        "uuid": "84c11f28f42a7b49f43906ede5b6441f",
        "title": "贺王仆射放榜（幷序）",
        "author": "周墀",
        "content": "空（按：《全唐诗》卷五六三收此诗，缺序，今据《唐摭言》卷三补录之。\n）。",
        "dynasty": "唐",
        "collection_info": null
    },
    {
        "uuid": "6289af03dbe9e43d0a1d74e579cd0eae",
        "title": "缺题 一",
        "author": "杜牧",
        "content": "我爱朱处士，三吴居中央。\n罢亚百顷稻，西风吹半黄。",
        "dynasty": "唐",
        "collection_info": null
    },
    {
        "uuid": "35f2561d54fad047eb6a956ace5a19b2",
        "title": "缺题 二",
        "author": "杜牧",
        "content": "我昔造其室，羽仪鸾鹤翔。\n交横碧流上，竹映琴书床。\n出俗无近语，尧舜禹武汤。\n（见宋朱长文《吴郡图经续记》卷下）（按：此诗仅存两段，未全。\n）。",
        "dynasty": "唐",
        "collection_info": null
    },
    {
        "uuid": "1e9c9f78da0c23245b71ce8d405ea7a0",
        "title": "贵池亭",
        "author": "杜牧",
        "content": "倚云轩槛夏疑秋，下视西江一带流。\n鸟簇晴沙残照堕，风迴极浦片帆收。\n惊涛隐隐遥天际，远树微微古岸头。\n祇此登攀心便足，何须箇箇到瀛洲。\n（见《古今图书集成·职方典》卷八一○《池州府部·艺文》）。",
        "dynasty": "唐",
        "collection_info": null
    },
    {
        "uuid": "4d151f67fef4588248f0cfad6ac5cf22",
        "title": "暮春因游明月峡故留题",
        "author": "杜牧",
        "content": "从前闻说真仙景，今日追游始有因。\n满眼山川流水在，古来灵迹必通神。\n（《尘史》卷中）。",
        "dynasty": "唐",
        "collection_info": null
    },
    {
        "uuid": "108a0b2138459353e30aee86accb8a7c",
        "title": "安贤寺",
        "author": "杜牧",
        "content": "谢家池上安贤寺，面面松窗对水开。\n莫道闭门防俗客，爱閒能有几人来。\n（见民国十三年刊徐乃昌纂《南陵悬志》卷四二）。",
        "dynasty": "唐",
        "collection_info": null
    },
    {
        "uuid": "1f376bb3b12a0f0b4a21d0a8c89786ef",
        "title": "玉泉",
        "author": "杜牧",
        "content": "山股遥飞泉，泓澄傍岩石。\n乱垂寒玉条，碎洒珍珠滴。\n澄波涵万象，明镜泻天色。\n有时乘月来，赏迹还自适。\n（《古今图书集成·职方典》卷五七四《庆阳府部》）。",
        "dynasty": "唐",
        "collection_info": null
    },
    {
        "uuid": "f394d4d645ea5aa0bfa0f689078e7b61",
        "title": "游盘谷",
        "author": "杜牧",
        "content": "巉岩太行高，其下有幽谷。\n环绕两峰间，盘向廓山腹。\n甘泉注肥畴，茂草映修木。\n势阻絶諠譁，岩深易潜伏。\n昔人有李愿，筑地一居独。\n白鸟依芦塘，菰花映茅屋。\n心怡适所安，忧大反忘慾。\n掉头不肯应，谓我此乐足。\n友人韩昌黎，文章惊世俗。\n长言贵生毛，落落灿珠玉。\n好事买名石，镌文寄崖隩。\n已经三十年，磨灭仅可读。\n我来不復见，命吏广追逐。\n访知石氏遇，犹畏长官督。\n不爱石上字，秋风一砧覆。\n易之以千金，復使置岩麓。\n从此生光辉，万古从瞻瞩。\n（见《古今图书集成·山川典》卷四八《太行山部》）。",
        "dynasty": "唐",
        "collection_info": null
    },
    {
        "uuid": "1ee66fb4cae5c5c84023948ffff6cbf4",
        "title": "走笔送杜十三归京",
        "author": "崔□",
        "content": "烟鸿上汉声声远，逸骥寻云步步高。\n应笑内兄年六十，郡城闲坐养霜毛。\n（见《樊川文集·外集》）（按：此诗自宋时起，即收杜牧名下。\n胡震亨《唐音戊籤》一〖《统籤》卷五六二〗云：「按牧之卒年五十，此云六十，或非牧诗也。\n」其说是。\n岑仲勉先生《唐人行第录》引后二句诗后云：「如谓内兄指被送者而言，则牧既为杜十三，其内兄〖即妻兄〗断不能为杜十三。\n如曰诗题『杜十三』错误，亦有疑问，因牧卒时年仅五十一，若牧尚未还京，行年更不及五十，诗苟牧自作，断不至如此荒唐。\n故对此诗之较合理解释，当是送者乃牧内兄之为郡守者，后人不求甚解，将此诗混入《樊川集》内也。\n」今按：《樊川文集》卷四有《寄内兄和州崔员外十二韵》，知作者即此人。\n《全唐诗》卷五二四误收杜牧名下，今为移正。\n又，杜牧《自撰墓志铭》称妻裴氏，未言另有崔氏妻。\n《樊川文集》卷九有其妻兄裴希颜墓志，希颜仕履未至州牧，姑存疑。\n）。",
        "dynasty": "唐",
        "collection_info": null
    },
    {
        "uuid": "c92fbaad0c15873c8c5766c9ceedc82d",
        "title": "赠李庠郊居",
        "author": "张祜",
        "content": "扬子东湾下板桥，密篱迂巷半通桡。\n霜鸣郭外深秋月，消到门前半夜潮。\n看着竹林成竹笋，别来箕树长新条。\n相逢未语平生意，莫忘倾樽慰寂寥。\n（影宋蜀刻本《张承吉文集》卷八）。",
        "dynasty": "唐",
        "collection_info": null
    },
    {
        "uuid": "8a80209b84e689bc18c259cbb2b8a275",
        "title": "春游东林寺",
        "author": "张祜",
        "content": "一到东林寺，春深景致芳。\n（见《吟窗杂录》卷十二沙门文彧《诗格》）。",
        "dynasty": "唐",
        "collection_info": null
    },
    {
        "uuid": "adc8c9cfedba585bd269d8c01b5cc535",
        "title": "上牢盆使",
        "author": "张祜",
        "content": "椿儿绕树春园裏，桂子寻花夜月中。\n（见《桂苑丛谈》）（按：《全唐诗》卷五一一收二句，缺题，今补出。\n）。",
        "dynasty": "唐",
        "collection_info": null
    },
    {
        "uuid": "a3c8ad3e9c5f1d928bfafd35943ae3df",
        "title": "采莲（一作「花」）",
        "author": "张祜",
        "content": "常闻浣纱女，復有弄珠姬。\n（见《后村大全集》卷一七七《诗话续集》卷一引李康成《玉台后集》引）（按：《玉台后集》收诗迄于天宝末，不当收入张祜诗，后村所录，未详因何致误，今姑存此。\n）。",
        "dynasty": "唐",
        "collection_info": null
    },
    {
        "uuid": "76d13c5cd9307a44ed799f7e279d6ef6",
        "title": "李珏白日冲天诗",
        "author": "李珏",
        "content": "金字空中见，分明列姓名。\n三千功若满，云鹤自来迎。\n要警贪惏息，将萌宠辱惊。\n知之如不怠，霄汉是前程。\n（《灯下闲谈》卷下《升斗得仙》）（按：诗题中之李珏，为扬子县之小贩，积功成仙，与作者姓名同。\n）。",
        "dynasty": "唐",
        "collection_info": null
    },
    {
        "uuid": "04523ccf30a95f8df0464c79ad17c430",
        "title": "上李珏相公诗（题拟）",
        "author": "淮南幕吏",
        "content": "同姓復同名，金书应梦灵。\n彼行功已满，此德政惟馨。\n中国为元老，遥天是昴星。\n将知贤相意，不去为时宁。\n（同前）。",
        "dynasty": "唐",
        "collection_info": null
    },
    {
        "uuid": "42fb2e8316ec7cc6cbfe5014ff200323",
        "title": "偈",
        "author": "灵佑",
        "content": "不是沩山不是牛，一身两号实难酬。\n离却两头应须道，如何道德出常流。\n（《五灯会元》卷九）。",
        "dynasty": "唐",
        "collection_info": null
    },
    {
        "uuid": "aadba3c6d615436f2770575090099db8",
        "title": "六言玉台体 一",
        "author": "顾非熊",
        "content": "梁间旧燕新归，塞外行人信稀。\n高树繁花漠漠，青楼细雨霏霏。\n妾伴待劝寒食，隣姑竞捣春衣。\n唯有妾颜憔悴，良时独怨芳菲。",
        "dynasty": "唐",
        "collection_info": null
    },
    {
        "uuid": "3c468146d7bccd6a11f46df420a9a01c",
        "title": "六言玉台体 二",
        "author": "顾非熊",
        "content": "未嫁谓如弄玉，嫁了却似淡容。\n小姑眠后飡饭，鵶舅鸣时起舂。\n对镜休梳堕马，照井暂掠盘龙。\n那以在家无事，浓粧闲趁游蜂。",
        "dynasty": "唐",
        "collection_info": null
    },
    {
        "uuid": "135175a0560b3986285e9f4868d20e4a",
        "title": "六言玉台体 三",
        "author": "顾非熊",
        "content": "少妇未离本家，新夫已行辽水。\n闺中梦觉一身，枕上泪流双耳。\n岁岁长羡鸳鸯，日日虚怜蟢子。\n有女莫嫁将军，可惜蛾眉愁死。\n（影印本《诗渊》第六册第四一三九页）。",
        "dynasty": "唐",
        "collection_info": null
    },
    {
        "uuid": "6a4bd7c8ebe8f84106cc478012b78541",
        "title": "入云门五云溪上作（六言）",
        "author": "顾非熊",
        "content": "舟泊有时垂钓，舟行不废闲吟。\n沿山寺寺花树，枕水家家竹林。\n鸳鸯昼飞溪静，鸜鹆夜转村深。\n忽闻风动莲叶，起见波间月沉。\n（《会稽掇英总集》卷八）（按：《会稽棳英总集》卷六收非熊《宿云门寺》，《全唐诗》卷五八二作温庭筠诗，卷五一○作张祜诗，题均作《题造微禅师院》。\n《茅山志》卷二八收非熊《赠茅山高拾遗》，《全唐诗》卷五○六作章孝标诗。\n孰作尚难确定，姑附识于此。\n）。",
        "dynasty": "唐",
        "collection_info": null
    },
    {
        "uuid": "24c0b6ddfa6f6c3647ce02be46e40a74",
        "title": "西明寺合欢牡丹",
        "author": "顾非熊",
        "content": "绿茎同本两花莲，似证分身色相圆。\n黄药鬬香欺瑞麦，檀葩幷秀掩嘉莲。\n奏开祥瑞来天使，折去芳枝到御筵。\n想得六宫人尽爱，几多纤指递相传。\n（影印本《诗渊》第四册第二三八○页）。",
        "dynasty": "唐",
        "collection_info": null
    },
    {
        "uuid": "e89ee17d19a18942ec41486803fb3945",
        "title": "赠舍弟",
        "author": "杨宇",
        "content": "秦云蜀浪两堪愁，尔养晨昏我远游。\n千里客心难寄梦，两行乡泪为君流。\n早驱风雨知龙圣，饿食鱼虾觉虎羞。\n袖裏镆铘光似水，丈夫不合等闲休。\n（《才调集》卷九）（按：《全唐诗》卷五六四误收此诗于宇兄牢名下，今为改正重录。\n）。",
        "dynasty": "唐",
        "collection_info": null
    },
    {
        "uuid": "ebfd6ea73cce065cae272c4692c04d9c",
        "title": "游云门",
        "author": "赵嘏",
        "content": "五云溪影裏，万虑淡凉天。\n红叶斜阶日，清风满寺蝉。\n几多长道路，一饷暂留连。\n惜别疎钟去，看山坐水边。\n（见《会稽掇英总集》卷六）。",
        "dynasty": "唐",
        "collection_info": null
    },
    {
        "uuid": "0a6ed3c1a1bc1ad1c73556457f814f50",
        "title": "赠陈处士",
        "author": "赵嘏",
        "content": "鈎捐烟江风艇在，雨依山酒夜琴横。\n（《千载佳句》卷下《隐逸部·幽居》）。",
        "dynasty": "唐",
        "collection_info": null
    },
    {
        "uuid": "fd75ff1121d2d8acc69cfdfa33bda81d",
        "title": "陪卢侍御访庐山元处士",
        "author": "赵嘏",
        "content": "望腊早花缘路见，隋岩寒水隔梦闻。\n（《千载佳句》卷上《四时部·岁暮》）。",
        "dynasty": "唐",
        "collection_info": null
    },
    {
        "uuid": "7b5e424bb30bac5eabd52891c7ef16d0",
        "title": "句",
        "author": "崔涯",
        "content": "暗递花香入客衣。\n（《江湖小集》卷六绍嵩《江浙纪行集句诗》）。",
        "dynasty": "唐",
        "collection_info": null
    },
    {
        "uuid": "e6b0c56969ff6ba59eab82feb89d3f9b",
        "title": "答裴相国休",
        "author": "希运",
        "content": "心如大海无边际，口吐红莲养病身。\n虽有一双无事手，不曾只揖等闲人。\n（《黄蘖断际禅师宛陵录》、《天圣广灯录》卷八。\n）。",
        "dynasty": "唐",
        "collection_info": null
    },
    {
        "uuid": "96d967c870686fbd4876c8d8792ded4d",
        "title": "同观察使张公仲方大和元年夏祷雨归至圣泉寺作（题拟）",
        "author": "李贻孙",
        "content": "旌斾忧民至，风云逐马（《闽都记》作「雨」）来。\n（见《淳熙三山志》卷八、《闽都记》卷十一。\n）。",
        "dynasty": "唐",
        "collection_info": null
    },
    {
        "uuid": "2901cede2a6a03d1cad31dc89ba35aaa",
        "title": "宿云门香阁院",
        "author": "李褒",
        "content": "香阁无尘雪后天，石盆如月贮寒泉。\n高僧洗足南轩罢，还枕蒲团就日眠。\n（见《会稽掇英总集》卷六）。",
        "dynasty": "唐",
        "collection_info": null
    },
    {
        "uuid": "74a8a68c7c18a96df0d8f7650cc4e0ad",
        "title": "醉石",
        "author": "张固",
        "content": "山南山北郁嵯峨，千古声名保不磨，笑入醉乡聊偃卧，我临苔石重摩挲。\n（见影印天一阁藏《正德南康府志》卷十）。",
        "dynasty": "唐",
        "collection_info": null
    },
    {
        "uuid": "eb3e712c6fef00e783e416bab33638d3",
        "title": "东林寺",
        "author": "张固",
        "content": "鹿石晓寒云漠漠，虎溪春浅水潺潺。\n（见《舆地纪胜》卷三十《江州》）。",
        "dynasty": "唐",
        "collection_info": null
    },
    {
        "uuid": "1eeffbc0a87ddad2d0bd6723724f55f3",
        "title": "笋（题拟）",
        "author": "李商隐",
        "content": "昨夜春霞迸藓根，乱披烟箨出柴门。\n稚川龙过应迴首，认得青青几代孙。\n（见《全芳备祖后集》卷二三）。",
        "dynasty": "唐",
        "collection_info": null
    },
    {
        "uuid": "2afb45fa32c1d80d19e037ce0fa2151b",
        "title": "句",
        "author": "李商隐",
        "content": "斜倚绿窗□□□。\n（见李壁《王荆文公诗笺注》卷三五《金陵怀古》注引）。",
        "dynasty": "唐",
        "collection_info": null
    },
    {
        "uuid": "2da9fe599be49e00c963b78b434c6ed3",
        "title": "赠方干",
        "author": "清越",
        "content": "弟子已折桂，先生犹灌园。\n（见王定保《唐摭言》卷四）（〖1〗《摭言》云：「李频师方干，后频及第，诗僧清越赠干诗云〖略〗。\n」《全唐诗》卷六五三误将二句收归方干，题作《寄李频及第》，今改正。\n又：《全唐诗》卷八二九据《禅月集》卷八收贯休《赠方干》一首，其三、四句云：「弟子已得桂，先生犹灌园。\n」与清越二句几全同。\n考李频为大中八年进士，《全唐文》收清越一文，大中十三年作，时正相合。\n疑贯休同清越句入诗以赠方干，或清越为贯休早年所用之法名，识此俟考详。\n）。",
        "dynasty": "唐",
        "collection_info": null
    },
    {
        "uuid": "f8b0fefc77164dd4a07ff28f7b030b34",
        "title": "浮云宫",
        "author": "宣宗皇帝李忱",
        "content": "道人西蜀来，自谓八万岁。\n爱此华林幽，穴居聊避世。\n真风度万劫，神仙邈相继。\n灵岫摩天空，鸟道入云际。\n石罅紫苔封，泉泓墨龙憇。\n碧桃花未开，白鹿迹已逝。\n春风撼山馆，急雪舞林底。\n涤除衣上尘，刮尽眼中瞖。\n何当赠刀圭，岂復便俗吏。\n吾不学李宽，盗名职嘲戏。\n（见影印文渊阁《四库全书》本《江西通志》卷一四七、同治十二年刊萧浚兰纂《瑞州府志》卷二一。\n）。",
        "dynasty": "唐",
        "collection_info": null
    },
    {
        "uuid": "9ab7642a3e5e68858b2e05760be46a00",
        "title": "悼盐官和尚（题拟《祖庭事苑》拟。《海昌胜蹟志》题作《悟空塔》）",
        "author": "宣宗皇帝李忱",
        "content": "像季何（一作「谁」）教祸所钟，释门光彩丧骊龙。\n香阶懒踏初生草，抵掌悲（一作「蕙帐愁」）看旧日容。\n玉柄永虽（一作「辞」）三教座，金鸣（一作「铭」）长镇万年踪。\n知师下界因缘尽，应（一作「却」）上诸天第几重？（见宋僧善卿《祖庭事苑》卷二。\n注「一作」者为《海昌胜蹟志》卷一〖承陶敏先生告〗之异文。\n）。",
        "dynasty": "唐",
        "collection_info": null
    },
    {
        "uuid": "5b2a1edb014d1ec27d39363269a7c169",
        "title": "送崔铉赴淮南",
        "author": "宣宗皇帝李忱",
        "content": "今遣股肱亲养治，一方狱市获来苏。\n（《金华子杂编》卷上）（按：《全唐诗》卷四收此诗，前一句完全不同，故重录。\n此承陶先生告知。\n）。",
        "dynasty": "唐",
        "collection_info": null
    },
    {
        "uuid": "a65c2688066f686bf946c0499db50e06",
        "title": "题天乙山寺",
        "author": "宣宗皇帝李忱",
        "content": "门前山水丹青谱，洞裏干坤蓬岛图。\n（道光《奉新悬志》，转录自《文学遗产》一九八七年第二期刊谢先模文。\n）。",
        "dynasty": "唐",
        "collection_info": null
    },
    {
        "uuid": "19b0168cf6acc851a1bf606941ee02db",
        "title": "还丹口诀",
        "author": "轩辕集",
        "content": "世上喧喧车马人，红颜绿鬓不长春。\n药术相传万甲子，学者茫茫寻不真。\n寻不真，莫生嗔，盖为黄芽不得真。\n铅是铅，汞是汞，世上之人总错用。\n草黄芽，木黄芽，世上闻说也乱夸。\n自古口传不形纸，烧者徒劳尽破家。\n堪分付，递相传，固济元来此道门。\n妄传非人遭殃祸，父子麤疎不合言。\n黑服硫黄烧不烟，饵之中寿几千年。\n更加金室干坤内，脱世浮空得飞仙。\n（《大还丹照鑑》）。",
        "dynasty": "唐",
        "collection_info": null
    },
    {
        "uuid": "6f7fe7609912f7f762e4995bd2cae0d8",
        "title": "简知举陈商（题拟）",
        "author": "高元裕",
        "content": "中丞为国拔英（《全唐诗》作「贤」）才，寒畯（《全唐诗》作「俊」）欣逢藻鑑开。\n九朶莲花秋浦隔，两枝丹桂一时开。\n（《登科记考》卷二二引《永乐大典》引《秋浦新志》。\n此诗承汤华泉同志录示。\n）（按：《全唐诗》卷七九五仅存此诗之前二句。\n）。",
        "dynasty": "唐",
        "collection_info": null
    },
    {
        "uuid": "68b05fd60643faeeb5d14126657de8c4",
        "title": "句",
        "author": "南卓",
        "content": "芙蓉点露一枝开。\n（胡伟《宫词》）。",
        "dynasty": "唐",
        "collection_info": null
    },
    {
        "uuid": "05669c64d8ea09341073b7ebab1ef8ad",
        "title": "寄剡溪友",
        "author": "项斯",
        "content": "歇马亭西酒一巵，半年閒事亦堪悲。\n船横镜水人眠后，蓼暗松江雁下时。\n山晚迥寻萧寺宿，雪寒谁与戴家期。\n夜来忽觉秋风急，应有鲈鱼触钓丝。\n（见宋高似孙《剡录》卷六）。",
        "dynasty": "唐",
        "collection_info": null
    },
    {
        "uuid": "c5c9b6db748685f80169d22d3746aa24",
        "title": "泉",
        "author": "李郢",
        "content": "飞下数千尺，全然无定形。\n霓横天日射，龙出石云腥。\n壮势春曾看，寒声佛共听。\n昔人云此水，洗目最能醒。\n（见《宛委别藏》本《分门纂类唐宋时贤千家诗选》卷十五）。",
        "dynasty": "唐",
        "collection_info": null
    },
    {
        "uuid": "1fc201e3816bc1cded2dccdeb86f56c9",
        "title": "临终偈",
        "author": "智通",
        "content": "举手攀南斗，迴身倚北辰。\n出头天外见（《五灯会元》作「看」），谁是我般人？（见《景德传灯录》卷十、《五灯会元》卷四）。",
        "dynasty": "唐",
        "collection_info": null
    },
    {
        "uuid": "d283f42049cfc108ff49b2d746b88de5",
        "title": "题东林寺 一",
        "author": "周碏",
        "content": "大中天子海恩深，再使迷徒识佛心。\n半死白莲初降[雨]（云）（从《殷礼在斯堂丛书》本改），欲成荒地又铺金。\n僧开石室经犹在，虎印溪泉迹未沉。\n谁谓五湖书剑客，此生重得见东林。",
        "dynasty": "唐",
        "collection_info": null
    },
    {
        "uuid": "6e4bf2f1bdf9394c28f8465ffa9d6cee",
        "title": "题东林寺 二",
        "author": "周碏",
        "content": "再崇玄法象西天，宏闬新高碧嶂前。\n风送片云招白马，鹤迎贫女诱金钱。\n沙门觅佛曾谙路，苦海悲人易得船。\n三教共兴谈帝道，大中年是太平年。\n（见《吉石盦丛书》影宋本陈舜俞《庐山记》卷四，原署：「布衣周碏」。\n）。",
        "dynasty": "唐",
        "collection_info": null
    },
    {
        "uuid": "a1abf1309c6cede1889a2c97d4349dd9",
        "title": "巢父井三绝 一",
        "author": "韩琮",
        "content": "巢山终古洒清风，四海轻于脱[屣]（徙）中。\n留此一泓来者见，蜗牛角上少争雄。",
        "dynasty": "唐",
        "collection_info": null
    },
    {
        "uuid": "455efcc36fcb0caa0138e94e7b9037f1",
        "title": "巢父井三绝 二",
        "author": "韩琮",
        "content": "深沉千尺湛寒泉，来往无私施不偏，愧我扶衰酌灵液，谁知真暖发丹田。",
        "dynasty": "唐",
        "collection_info": null
    },
    {
        "uuid": "d97f2bd57f3109cbbcc34badf7b05a68",
        "title": "巢父井三绝 三",
        "author": "韩琮",
        "content": "高名已与白日连，遗迹犹闻故老传。\n吊古每来荒庙下，落花流水总依然。\n（见影印天一阁藏《正德汝州志》卷七）（按：诗下原署：「韩琮，员外郎。\n」）。",
        "dynasty": "唐",
        "collection_info": null
    },
    {
        "uuid": "2706328f1f4093c89749c16321ae4ecf",
        "title": "游香山寺",
        "author": "韩琮",
        "content": "信马盘桓上碧穹，云埋松翠梵王宫。\n老僧细说禅机话，深会菩提色即空。\n（同前）（按：诗下原署：「宋韩琮，员外郎。\n」检宋人传记专书，未闻有韩琮其人。\n唐之韩琮，尝官司封员外郎，任陈许节度判官，官职既合，汝州亦其曾到之地，作宋人误。\n）。",
        "dynasty": "唐",
        "collection_info": null
    },
    {
        "uuid": "0bb5995737449a1d93d2d34bd6273a96",
        "title": "句",
        "author": "韩琮",
        "content": "昨夜小园春已老。\n（《江湖小集》卷二十李龏《梅花衲》引）。",
        "dynasty": "唐",
        "collection_info": null
    },
    {
        "uuid": "bfdb6545ff826b822f12711fc52d6ee0",
        "title": "寄独孤处士",
        "author": "栖白",
        "content": "林下别多年，相逢事渺然。\n扁舟浙水上，轻策剡山前。\n坐石吟杉月，眠云忆岛仙。\n何期归太白，伴我雪中禅。\n（见高似孙《剡录》卷四）。",
        "dynasty": "唐",
        "collection_info": null
    },
    {
        "uuid": "be0183318cdfa32bf6c9c130ebc9dc39",
        "title": "怀竺法深",
        "author": "栖白",
        "content": "荒斋增暑梦，数留罢冥搜。\n南极高僧问，西园独鹤愁。\n兴生黄竹晚，吟断碧云秋。\n共是忘机者，何当卧沃洲。\n（同治《嵊县志》卷二五《文翰志·方外》。\n此首承陶敏先生录示。\n）。",
        "dynasty": "唐",
        "collection_info": null
    },
    {
        "uuid": "d1e1d6da8f4ea9880165d30408eccaa0",
        "title": "奉赠河西真法师",
        "author": "栖白",
        "content": "知师远自炖煌至，艺行兼通释与儒。\n还似法兰与上国，仍论博望献新图。\n已闻[□]陇春长在，更说河湟草不枯。\n郡去五天多少地，丕腾得见雪山无。\n（见伯三八八六卷。\n原署：「京荐福寺内供奉大德栖白上。\n」）。",
        "dynasty": "唐",
        "collection_info": null
    },
    {
        "uuid": "0736b2daee2c4949048c6312293b73e6",
        "title": "五言美瓜沙僧献款诗一首",
        "author": "圆鉴",
        "content": "圣主恩方洽，瓜沙有异僧。\n身中多种艺，心地几千灯。\n面进输诚款，亲论嚮化能。\n诏迥（疑应作「迴」）应锡赉，殊宠一层层。\n（同前，又见伯三七二○卷。\n原署：「右街千福寺内道场应制大德圆鉴」。\n）。",
        "dynasty": "唐",
        "collection_info": null
    },
    {
        "uuid": "baffa2e3157cb3762b29d199c859234c",
        "title": "五言述瓜沙（一下有「州」字）僧献款诗一首",
        "author": "彦楚",
        "content": "乡邑虽然异，衔恩万国同。\n远朝来凤阙，归顺贺宸聪。\n昌（疑应作「冒」字）暑闻莺啭，看花落晚红。\n辩清能击论，学富早成功。\n大教从西得，敷皂赐（一作「筵愿」）向东。\n今朝承圣旨，起坐沐天风。\n（同前。\n注「一作」者，为伯三七二○卷之异文。\n原署：「右街崇先寺内讲论兼应制大德彦楚。\n」）。",
        "dynasty": "唐",
        "collection_info": null
    },
    {
        "uuid": "39f8d9d28f9a0c72218353360df433d8",
        "title": "五言美瓜沙僧献款诗一首",
        "author": "子言",
        "content": "圣泽布遐荒，僧来自远方。\n愿弘戎虏地，却作礼仪乡。\n博□谕乡雅，清谭义更长。\n□应恩意重，归路转生央。\n（见伯三八八六卷。\n原署：「右街千福寺沙门子言。\n」）。",
        "dynasty": "唐",
        "collection_info": null
    },
    {
        "uuid": "c498621cc615563127b41301cdccf93c",
        "title": "感圣皇之化有炖煌都法师悟真上人特疏来朝因成四韵",
        "author": "建初",
        "content": "名出炖煌郡，身游日月宫。\n柳烟轻古塞，边草靡春风。\n鼓舞千年圣，车书万里同。\n褐衣特献疏，不战四夷空。\n（同前。\n原署：「报恩寺赐紫僧建初。\n」）。",
        "dynasty": "唐",
        "collection_info": null
    },
    {
        "uuid": "a3529226644b1570580636cc45744ca8",
        "title": "五言四韵奉赠河西大德",
        "author": "太奉",
        "content": "{喁左为禹}{喁左为禹}空门客，洋洋艺行全。\n解投天上日，不住[□□]禅。\n飞锡登云路，抠衣拂戍烟。\n喜同清净教，乐我太平年。\n（同前。\n原署：「报圣寺内供奉沙门太奉。\n」）。",
        "dynasty": "唐",
        "collection_info": null
    },
    {
        "uuid": "4a75db8e7085ff8ac33112434b7cb64f",
        "title": "立赠河西悟真法师",
        "author": "有孚",
        "content": "沙徼虏尘清，天亲入帝京。\n词华推翘类，经论许纵横。\n幸喜干坤泰，忻逢日月明。\n还乡报连[帅]（师），相宁□昇平。\n（同前。\n原署：「内供奉文章应制大德有孚。\n」）（按：有孚，疑即《全唐诗》、《全唐诗补逸》已收之元孚。\n元孚大中间自署为「上都左街保寿寺文章应制内供奉」，与有孚所署合。\n元、有二字，音亦相近，疑有抄误。\n今仍分列，以俟考详。\n）。",
        "dynasty": "唐",
        "collection_info": null
    },
    {
        "uuid": "a4736b2dcf25e5cc7e964b076cda34c6",
        "title": "七言美瓜沙僧献款诗二首 一",
        "author": "宗茝",
        "content": "沙漠关河路几程，师能献土远输诚。\n因兹却笑宾熬{下为火}旅，史籍徒章贡赋名。",
        "dynasty": "唐",
        "collection_info": null
    },
    {
        "uuid": "fe01753adb6b52d8c215cbd29268feea",
        "title": "七言美瓜沙僧献款诗二首 二",
        "author": "宗茝",
        "content": "行尽平沙入汉川，手摇金锡意朝天。\n如今政是无为代，尧舜聪明莫比肩。\n（同前。\n原署：「右街千福寺内道场表白兼应制赐紫大德宗茝。\n」）。",
        "dynasty": "唐",
        "collection_info": null
    },
    {
        "uuid": "2ca196d51eb859d2761df2b2046ceca8",
        "title": "依韵奉酬悟真大德（题拟）",
        "author": "辨章",
        "content": "生居忠正地，远慕凤凰城。\n已见三冬学，何言徒聚萤？（伯三七二○卷。\n原附悟真诗后，题作「依韵奉酬」。\n其署衔为「右街千福寺三教首座入内讲论赐紫大德」。\n）。",
        "dynasty": "唐",
        "collection_info": null
    },
    {
        "uuid": "123b7b74c7de46dda4b396330f5424f9",
        "title": "辞谢辨章大德（题拟）",
        "author": "悟真",
        "content": "生居狐[貊]（陌）地，长在碛边城。\n未能学吐凤，徒事聚飞萤。\n（同前。\n原题作「悟真未能酬答和尚，故有辞谢。\n」）（按：《敦煌歌辞总编》卷五收悟真《百岁篇》一组十首，兹不备录。\n）。",
        "dynasty": "唐",
        "collection_info": null
    },
    {
        "uuid": "642d0ebbebb5630dbc9bf7aef61ca540",
        "title": "赠沙州僧悟真上人兼送归",
        "author": "景导",
        "content": "河湟旧邑新道復，天竺名僧汉地来。\n经论三乘鹙子辩，诗吟五字慧休才。\n登山振杖穿云锡，渡水还浮逆浪杯。\n明日玉阶辞圣主，恩光西迈送书迴。\n（斯四六五四卷。\n原署：「左街保寿寺供奉讲论大德景导。\n」）。",
        "dynasty": "唐",
        "collection_info": null
    },
    {
        "uuid": "53c0b7bfc92360aec4afe24258ff51d5",
        "title": "过耒江吊子美",
        "author": "李节",
        "content": "耒阳浦口繫扁舟，红蓼滩头宿白鸥。\n半夜青灯千里客，数声寒雁一天秋。\n蛩吟隔岸情如诉，斗柄横江势欲流。\n惆怅杜陵老诗伯，断碑古木绕荒丘。\n（《杜诗详注》附《诸家咏杜续编》引《耒阳县志》。\n此诗承陶敏先生录示。\n）。",
        "dynasty": "唐",
        "collection_info": null
    },
    {
        "uuid": "7de6758870fb03dc3d8f18ead6f88dde",
        "title": "泛若耶宿云门",
        "author": "于武陵",
        "content": "溪船泛数里，渐觉少炎晖。\n暎水花连影，逢人鸟背飞。\n深犹见白石，凉好换生衣。\n未得多诗句，终须隔宿归。\n（《会稽掇英总集》卷六）。",
        "dynasty": "唐",
        "collection_info": null
    },
    {
        "uuid": "c7258bcf17f176d0de01751b9b80a583",
        "title": "韦曲",
        "author": "于武陵",
        "content": "韦曲城南锦作堆，千金不惜买花栽。\n谁知贵戚多羇束，落尽春红不看来。\n（《类编长安志》卷九）。",
        "dynasty": "唐",
        "collection_info": null
    },
    {
        "uuid": "f8e5f058c7f9deae06fbf1c635f6c5f9",
        "title": "白水洞飞泉",
        "author": "裴休",
        "content": "灵泉何太高，北斗想可挹。\n凌日五色云，直偪千仞急。\n白虹下饮涧，寒剑倚天立。\n闪电不得瞬，长雷无敢蛰。\n万丈石崖坼，一道林峦湿。\n险偪飞泻坠，冷心山鬼泣。\n须当截海去，浊浪不相入。\n（见干隆十二年刊张雄图纂《长沙府志》卷四五、光绪《湖南通志》卷四《山川》二。\n）。",
        "dynasty": "唐",
        "collection_info": null
    },
    {
        "uuid": "575a07327301398f323ce3de8adf13f4",
        "title": "延庆化城寺",
        "author": "裴休",
        "content": "平生志在野云深，建立精蓝大用心。\n须达买园充圣地，祗陁施树不收金。\n鸣钟尚息刀轮苦，下击三涂地狱音。\n为报往来游翫者，园林常住勿相侵。\n（见道光五年刊方履籛编《河内县志》卷二十）（〖1〗《河内县志》云此诗石刻为正书，在河内悬，题下署裴相公诗，诗末题一行：「唐长兴四年癸巳主僧惠□立石。\n」县志作者附跋云：「裴公美本济源人，常读书野寺中，兹化城寺近其所居，故亦勒其诗。\n然考此诗殊不似唐人作，疑即梵徒託名为也。\n」今按：此跋既谓裴休为邻县人，有作诗可能，復疑其僞，立论不免抵牾。\n石刻既为后唐时立，休亦一生佞佛者，《景德传灯录》至为其立传，此诗与赠希运一诗相类，可决其非后世梵僧所僞撰。\n又干隆五十三年刊《济源县志》卷十六亦收此诗，题作《书留延庆化城寺壁》。\n）。",
        "dynasty": "唐",
        "collection_info": null
    },
    {
        "uuid": "510554e4a823435af325b71d75086f96",
        "title": "颂黄陵断际禅师（题拟）",
        "author": "裴休",
        "content": "尘劳迥脱事非常，紧把绳头繫一场。\n不是一番寒彻骨，争得梅花扑鼻香。\n（见《大正新修大藏经》第四八册裴休撰《黄陵断际禅师宛陵录》）。",
        "dynasty": "唐",
        "collection_info": null
    },
    {
        "uuid": "3f5c310ec1abbf52121b6e7a76beeff9",
        "title": "武林石桥亭",
        "author": "裴休",
        "content": "山断石为桥。\n（见宋施谔撰《淳佑临安志》残本卷八）（按：影宋蜀刻《张承吉文集》卷八《题天竺寺》有此句。\n）。",
        "dynasty": "唐",
        "collection_info": null
    },
    {
        "uuid": "dea15de3e57a8b671c813d58007a1e3a",
        "title": "句 一",
        "author": "裴休",
        "content": "雷电下嵩阴。",
        "dynasty": "唐",
        "collection_info": null
    },
    {
        "uuid": "ddd7d720db1520a14a96f2979c950bb6",
        "title": "句 二",
        "author": "裴休",
        "content": "香连隣舍像。\n（见《唐诗纪事》卷四九引《酉阳杂俎》）。",
        "dynasty": "唐",
        "collection_info": null
    },
    {
        "uuid": "2a441aa498cdecd038d7e00c484f77dd",
        "title": "乐道歌",
        "author": "道吾和尚",
        "content": "乐道山僧纵性多，天迥地转任从他。\n闲卧孤峯无伴侣，独唱无生一曲歌。\n无生歌，出世乐，堪笑时人和不着。\n畅情乐道过残生，张三李四浑忘却。\n大丈夫，须气槩，莫顺人情莫妨碍。\n汝言顺即是菩提，我谓从来自相背。\n有时憨，有时痴，非我途中争得知。\n特达一生常任运，野客无乡可得归。\n今日山僧只遮是，元本山僧更若为。\n探祖机，空王子，休似浮云勿隈倚。\n自古长披一衲衣，曾经几度遭寒暑，不是真，不是僞，打鼓乐神施拜跪。\n明明一道汉江云，青山渌水不相似。\n禀性成，无揩改，结角罗纹不相碍。\n或运慈悲喜舍心，或即逢人以棒闿。\n慈悲恩爱落牵缠，棒打交伊破恩爱。\n报乎月下旅中人，若有恩情吾为改。\n（见《景德传灯录》卷三十）。",
        "dynasty": "唐",
        "collection_info": null
    },
    {
        "uuid": "4822dd21907d5c47c6898181b881a871",
        "title": "句",
        "author": "毕诚",
        "content": "萍聚只因今日浪，荻斜都为夜来风。\n（《唐语林》卷三）。",
        "dynasty": "唐",
        "collection_info": null
    },
    {
        "uuid": "08c2c39e6db9b2f73feb65cee63a1009",
        "title": "惜春",
        "author": "周繇",
        "content": "自从春草生，不敢下阶行。\n（见日本汲古书院出版《和刻本类书集成》本宋陈元靓《重编羣书类要事林广记癸集》卷十三《诙谐文话》引）。",
        "dynasty": "唐",
        "collection_info": null
    },
    {
        "uuid": "a98cfd1e8a697e3a4811b3e4324ac8d1",
        "title": "咏蝉",
        "author": "詹雄",
        "content": "雨余翼敛槐烟薄，风急声翻柳巷深。",
        "dynasty": "唐",
        "collection_info": null
    },
    {
        "uuid": "3ad61ad620cb6b8b64cdc565a35402b6",
        "title": "咏柳",
        "author": "詹雄",
        "content": "自从彭泽先生后，翠叶芳条祇自春。\n（均见《吟窗杂录》卷二九《历代吟谱》）。",
        "dynasty": "唐",
        "collection_info": null
    },
    {
        "uuid": "ca2fbda8337c0fc7097de5198674e02b",
        "title": "劝学偈",
        "author": "景岑",
        "content": "万丈竿头未得休，堂堂有路少人游。\n禅师欲（《景德传灯录》作「愿」）达南泉去，满目青山万万秋。\n（《祖堂集》卷十七、《景德传灯录》卷十）。",
        "dynasty": "唐",
        "collection_info": null
    },
    {
        "uuid": "2103e965105687db1e365d0d42d65927",
        "title": "诫人斫松竹偈",
        "author": "景岑",
        "content": "千年竹，万年松，枝枝叶叶尽皆同。\n为报四方参（《景德传灯录》作「玄」）学者，动手无非触祖翁（《景德传灯录》作「公」）。\n（同前）。",
        "dynasty": "唐",
        "collection_info": null
    },
    {
        "uuid": "76e00fd8f705e67f7c847db6606aa9e7",
        "title": "投机偈",
        "author": "景岑",
        "content": "处处真，处处真，尘尘尽是本来人。\n真实说时声不现，正体堂堂没却身。\n（《祖堂集》卷十七）。",
        "dynasty": "唐",
        "collection_info": null
    },
    {
        "uuid": "23d005ca155ebd69f9c31ee62a7add6b",
        "title": "因事颂",
        "author": "景岑",
        "content": "自觉开佛堂，慧放五道光。\n无人不佛佛，不悟意中藏。\n（同前）。",
        "dynasty": "唐",
        "collection_info": null
    },
    {
        "uuid": "661380ed3626e442ab068514d188cfa8",
        "title": "须弥纳芥子颂",
        "author": "景岑",
        "content": "须弥本非有，芥子元来空。\n将空纳非有，何处不相容？（同前）。",
        "dynasty": "唐",
        "collection_info": null
    },
    {
        "uuid": "07db7791e40ddfc1f07f5a2fd7ea4cf4",
        "title": "明教中幻意偈",
        "author": "景岑",
        "content": "若人见幻本来真，是即名为见佛人。\n圆通法界无生灭，无灭无生是佛身。\n（同前）。",
        "dynasty": "唐",
        "collection_info": null
    },
    {
        "uuid": "5960fbb18e3def3bb9713ac8d4c97981",
        "title": "答南泉久住投机偈（题拟）",
        "author": "景岑",
        "content": "今日投机事莫论，南泉不道遍干坤。\n还乡须（《五灯会元》作「尽」）是儿孙事，祖父从来不入（《五灯会元》「出」）门。\n（《景德传灯录》卷十、《五灯会元》卷四）（按：《五灯会元》以此首为南泉普愿作，而以南泉之作为景岑作，似误。\n）。",
        "dynasty": "唐",
        "collection_info": null
    },
    {
        "uuid": "ec35fa84f07d1a01549051b40e8419dd",
        "title": "偈 一",
        "author": "景岑",
        "content": "百丈竿头不动人，虽然得入未为真。\n百丈竿头须进步，十方世界是全身。\n（《祖堂集》卷十七、《景德传灯录》卷十）。",
        "dynasty": "唐",
        "collection_info": null
    },
    {
        "uuid": "83fc9358d6e5a869dc06ad49c4cea84d",
        "title": "偈 二",
        "author": "景岑",
        "content": "也大奇，也大奇，一月之中两月疑。\n见与见缘无自性，常寂谁是復谁非。\n（《祖堂集》卷十七）。",
        "dynasty": "唐",
        "collection_info": null
    },
    {
        "uuid": "fc87b2938d08b1c7afdf81d68ccc1ad2",
        "title": "偈 三",
        "author": "景岑",
        "content": "最甚深，最甚深，法界人身便是心。\n迷者迷心为众色（《宗镜录》作「剎」），悟时剎海（《景德传灯录》作「境」）是真心。\n身界二尘无实性（《宗镜录》、《景德传灯录》作「相」），分明达此号知音。\n（《祖堂集》卷十七、《宗镜录》卷九八、《景德传灯录》卷十）。",
        "dynasty": "唐",
        "collection_info": null
    },
    {
        "uuid": "1ca83256485f4f4d2237c37878646410",
        "title": "偈 四",
        "author": "景岑",
        "content": "摩诃般若照，解脱甚深香（《景德传灯录》作「深」，《五灯会元》作「法」）。\n法身寂灭体，三一理圆常。\n欲识功齐处，此名常寂光。\n（《祖堂集》卷十七、《景德传灯录》卷十、《五灯会元》卷四）。",
        "dynasty": "唐",
        "collection_info": null
    },
    {
        "uuid": "899d64c85753fb9de3486c09a17daea0",
        "title": "偈 五",
        "author": "景岑",
        "content": "虚空问万像，万像答虚空。\n何（《景德传灯录》作「谁」）人亲得闻，木叉丱角童。\n（《祖堂集》卷十七、《景德传灯录》卷十。\n）。",
        "dynasty": "唐",
        "collection_info": null
    },
    {
        "uuid": "c664a8b86f163037efa7f13f4685dc08",
        "title": "偈 六",
        "author": "景岑",
        "content": "假有元非有，假灭亦非无。\n湼槃偿债义，一性更无殊。\n（《祖堂集》卷十七）。",
        "dynasty": "唐",
        "collection_info": null
    },
    {
        "uuid": "d3c297acab8b6c841b9ee4a566a85c13",
        "title": "偈 七",
        "author": "景岑",
        "content": "妙空妙用不思议，无灭无生无所依。\n本觉性真为智父，父生智子妙难思。\n智智不觉元来妙，远见无观即本如。\n父子本来无二相，即今即本更无时。\n（同前）。",
        "dynasty": "唐",
        "collection_info": null
    },
    {
        "uuid": "8cc5129574d4e1190847e16d7a058bca",
        "title": "偈 八",
        "author": "景岑",
        "content": "满眼本非色，满耳本非声。\n文殊常触目，观音塞耳根。\n会三元一体，达四本同真。\n堂堂法界性，无佛亦无人。\n（《祖堂集》卷十七、《景德传灯录》卷十。\n）。",
        "dynasty": "唐",
        "collection_info": null
    },
    {
        "uuid": "fc4dc7476e55083577d0038bf4b10452",
        "title": "偈 九",
        "author": "景岑",
        "content": "谁问山河转，山河转向谁？圆通无两畔，法性本无归。\n（同前）。",
        "dynasty": "唐",
        "collection_info": null
    },
    {
        "uuid": "fa392c3c707b6f844087120fb58bc014",
        "title": "偈 十",
        "author": "景岑",
        "content": "碍处无（《景德传灯录》作「非」）墙壁，通处勿（《景德传灯录》作「没」）虚空。\n若能（《景德传灯录》作「人」）如是解，心色本来同。\n（《祖堂集》卷十七、《景德传灯录》卷十）。",
        "dynasty": "唐",
        "collection_info": null
    },
    {
        "uuid": "cd3e67d1a24e6d57629e47ab3577ec58",
        "title": "偈 十一",
        "author": "景岑",
        "content": "学道之人不识真，只为从来认识神。\n无始劫来生死本，痴人唤作本来身。\n（《景德传灯录》卷十、《五灯会元》卷四、《丛林公论》）。",
        "dynasty": "唐",
        "collection_info": null
    },
    {
        "uuid": "dec383f4bfd5c057c9aa71517d23c7ac",
        "title": "偈 十二",
        "author": "景岑",
        "content": "佛性堂堂显现，住性有情难见。\n若悟众生无我，我面何殊（《五灯会元》作「如」）佛面？（《景德传灯录》卷十、《五灯会元》卷四）。",
        "dynasty": "唐",
        "collection_info": null
    },
    {
        "uuid": "96ababbe793dd641e3a5613cba08f04b",
        "title": "偈 十三",
        "author": "景岑",
        "content": "不识金刚体，却唤作缘生。\n十方真寂灭，谁在復谁行。\n（同前。\n又见《林间录》卷上）。",
        "dynasty": "唐",
        "collection_info": null
    },
    {
        "uuid": "213749dc8a009fcca9ed89a118ad1e95",
        "title": "偈 十四",
        "author": "景岑",
        "content": "万法一如不用拣，一如谁拣谁不拣。\n即今生死本菩提，三世如来同箇眼。\n（同前）。",
        "dynasty": "唐",
        "collection_info": null
    },
    {
        "uuid": "079855a89db3d73e490606246f01b577",
        "title": "亡僧偈",
        "author": "景岑",
        "content": "目前无一法，当处亦无人。\n荡荡金刚体，非妄亦非真。\n（《林间录》卷上）。",
        "dynasty": "唐",
        "collection_info": null
    },
    {
        "uuid": "48fc9dba9c03ddd2400b7266b1656371",
        "title": "句",
        "author": "师復",
        "content": "君自成龙我成道。\n（见明王应山篡《闽都记》卷十九）（按：《闽都记》云：「双峰寺在绥平里，今四都也。\n唐咸通五年，僧师復自小箬双髻峰移建今所焉。\n观察使林衮同业儒同入关，至扬子渡口，师復有出尘之兴，赋诗曰〖略〗。\n浩然而归，卜筑于此。\n观察使李瓒请赐寺额。\n」）。",
        "dynasty": "唐",
        "collection_info": null
    },
    {
        "uuid": "5c30881b4fdb11bdd7c9262c2ee7cf4c",
        "title": "偈 一",
        "author": "智真",
        "content": "心本绝尘何用洗，身中无病岂求医。\n欲知是佛非身（《淳熙三山志》卷三七作「心」）处，明鑑高悬未照时。",
        "dynasty": "唐",
        "collection_info": null
    },
    {
        "uuid": "111d7d05d425da58da1b4f67355755db",
        "title": "偈 二",
        "author": "智真",
        "content": "明月分形处处新，白衣宁坠解空人。\n谁言在俗解（《五灯会元》作「妨」）修道，金粟曾为长者（《五灯会元》作「居士」）身。",
        "dynasty": "唐",
        "collection_info": null
    },
    {
        "uuid": "16a1a73b0ce81788573a5eb94d6fa7b9",
        "title": "偈 三",
        "author": "智真",
        "content": "忍仙林下坐禅时，曾被歌王割截肢。\n况我圣朝无此事，只今休道亦何悲。\n（见《景德传灯录》卷九、《五灯会元》卷四）（按：《祖堂集》卷十七以「心本」、「忍仙」二首作正原偈。\n《淳熙三山志》卷三七则以正原「沧溟几度变桑山」一偈归智真，今皆不取。\n）。",
        "dynasty": "唐",
        "collection_info": null
    },
    {
        "uuid": "869b547b3196bc41820c060b9ea08e7a",
        "title": "偈 四",
        "author": "智真",
        "content": "勑命如雷下翠微，风前垂泪脱禅衣。\n云中有寺不容住，尘裏无家何处归。\n（见《五灯会元》卷四）（按：《舆地纪胜》卷十九录中和间僧麻衣禅师《麻衣颂》，与此颂仅数字不同。\n难以确定归属，今两收。\n《石仓历代诗选》卷一一一收「明月」、「勑命」二首。\n）。",
        "dynasty": "唐",
        "collection_info": null
    },
    {
        "uuid": "6fc61cf71431620f5b6a2d9bb3ccd349",
        "title": "句 一",
        "author": "温庭筠",
        "content": "山寺明媚木芍药，野田叫噪官虾蟆。\n（见《能改斋漫录》卷五《汉以牡丹为木芍药》条）。",
        "dynasty": "唐",
        "collection_info": null
    },
    {
        "uuid": "f36c309cc39395c7269efae1efb7b535",
        "title": "句 二",
        "author": "温庭筠",
        "content": "窗疏眉语度。\n（见《类说》卷四九《汉上题襟》）。",
        "dynasty": "唐",
        "collection_info": null
    },
    {
        "uuid": "a4e8e86a73d133d48813689e73125937",
        "title": "卜山居",
        "author": "温庭筠",
        "content": "山底采薇云不厌，洞中栽树鹤先知。\n（见《日本古典文学大系》七三册藤原公任《和汉朗咏集》卷下《仙家》引）（按：上毛河世宁《全唐诗逸》卷中收二句归「温达」。\n川口久雄注《和汉朗咏集》以为系沿袭《千唐佳句》抄本的误字而致误。\n题从架藏私注本。\n）。",
        "dynasty": "唐",
        "collection_info": null
    },
    {
        "uuid": "8dbf2d581c0293039ef9b4436b0019ec",
        "title": "为湖州军倅日与同年李大谏诗酒唱酬以疾阻欢及愈作此诗（题拟）",
        "author": "封特卿",
        "content": "已负数年红画烛，更辜双带绣香毬。\n白苹洲上风烟好，扶病须𢬵到后筹。",
        "dynasty": "唐",
        "collection_info": null
    },
    {
        "uuid": "5725b9eb4e23a8f06502c79030a90fbe",
        "title": "离别难",
        "author": "封特卿",
        "content": "佛许众生愿，心坚石也穿。\n今朝虽送别，会却有明年。\n（均见《增修诗话总龟》卷二三引江邻几《杂志》。\n今本《江邻几杂志》无此条）。",
        "dynasty": "唐",
        "collection_info": null
    },
    {
        "uuid": "90f43802c4a2463642018d69594061b7",
        "title": "将示灭说传法偈",
        "author": "义玄",
        "content": "沿流不止问如何？真照无偏（《五灯会元》、《林间录》作「边」）说似他。\n离相离名人不禀，吹毛用了急还（《林间录》、《五灯会元》作「须」）磨。\n（见《天圣广灯录》卷十、《五灯会元》卷十一、《林间录》卷下）。",
        "dynasty": "唐",
        "collection_info": null
    },
    {
        "uuid": "cc9bbe07dc82bd730ed038be03c8d830",
        "title": "赵州和尚将游五台作偈留之（题拟）",
        "author": "某大德",
        "content": "何（《五灯会元》作「无」）处青山不道场，何须策杖礼清凉。\n云中纵有金毛现，正眼观时非吉祥。\n（见《景德传灯录》卷十、《五灯会元》卷四。\n《石仓历代诗选》卷一一一误作从谂诗）。",
        "dynasty": "唐",
        "collection_info": null
    },
    {
        "uuid": "b49ed3b8b8cd3b5d31d88deefe3ca9c4",
        "title": "十二时歌 一",
        "author": "从谂",
        "content": "鷄鸣丑，愁见起来还漏逗。\n裙子褊（《偈颂》作「偏」）衫箇也无，袈裟形相些些有。\n裩无腰（一作「裆」），袴无口，头上青灰三五斗。\n比望（一作「本为」）修行利济人，谁知变作（一作「翻成」）不唧溜。\n（按：宋圆悟《碧岩录》卷四仰山引此首，注「一作」者为其异文。\n）。",
        "dynasty": "唐",
        "collection_info": null
    },
    {
        "uuid": "aab76c15e696bd61cb8806274568001d",
        "title": "十二时歌 二",
        "author": "从谂",
        "content": "平旦寅，荒村破院实难论。\n解斋粥米全无粒，空对闲窗与隙尘。\n唯雀噪，勿人亲，独坐时闻落叶频。\n谁道出家憎爱断，思量不觉泪沾巾。",
        "dynasty": "唐",
        "collection_info": null
    },
    {
        "uuid": "bd0abe37a9db218ad06afaf225ace927",
        "title": "十二时歌 三",
        "author": "从谂",
        "content": "日出卯，清净却翻为烦恼。\n有为功德被尘谩（《偈颂》作「幔」），无限田地未曾扫。\n攒眉多，称心少，尀耐东村黑黄老。\n供利不曾将得来，放驴吃我堂前草。",
        "dynasty": "唐",
        "collection_info": null
    },
    {
        "uuid": "22180f8b579e15919819b4ee859c6fe6",
        "title": "十二时歌 四",
        "author": "从谂",
        "content": "食时辰，烟火徒劳望四邻。\n馒头䭔子前年别，今日思量空嚥津。\n持念少，嗟叹频，一百家中无善人。\n来者祇道觅茶吃，不得茶童（《偈颂》作「噇」）去又嗔。",
        "dynasty": "唐",
        "collection_info": null
    },
    {
        "uuid": "50b2e0d376ac674793b4deb246f9eaec",
        "title": "十二时歌 五",
        "author": "从谂",
        "content": "禺中巳，削髮谁知到如此。\n无端被请作村僧，屈辱饥悽受欲死。\n胡张三，黑李四，恭敬不曾生些子。\n适来忽尔到门头，唯道借茶兼借纸。",
        "dynasty": "唐",
        "collection_info": null
    },
    {
        "uuid": "b10b626899d436a899ba920f0eaf1f2d",
        "title": "十二时歌 六",
        "author": "从谂",
        "content": "日南午，茶饭轮还无定度。\n行却南家到北家，果至北家不推註。\n苦沙盐，大麦醋，蜀黍米饭虀莴苣。\n唯称供养不等闲，和尚道心须坚固。",
        "dynasty": "唐",
        "collection_info": null
    },
    {
        "uuid": "a61d17a1ac4234dd42e22785057bc858",
        "title": "十二时歌 七",
        "author": "从谂",
        "content": "日昳未，者回不践光阴地。\n曾闻一饱忘百饥，今日老僧身便是。\n不习禅，不论义，铺箇破席日裏睡。\n想料上方兜率天，也无如此日炙背。",
        "dynasty": "唐",
        "collection_info": null
    },
    {
        "uuid": "0bf4a8b9e8e22280db45ebf53121cb72",
        "title": "十二时歌 八",
        "author": "从谂",
        "content": "晡时申，也有烧香礼拜人。\n五箇老婆三箇瘿，一双面子黑皴皴。\n油麻茶，实是珍，金刚不用苦张筋。\n愿我来年蚕麦熟，罗㬋罗儿与一文。",
        "dynasty": "唐",
        "collection_info": null
    },
    {
        "uuid": "1381aa03bfaf4fa69e24acccb4827430",
        "title": "十二时歌 九",
        "author": "从谂",
        "content": "日入酉，除却荒凉更何守。\n云水高流定委无，历寺沙弥镇常有。\n出格言，不到口，枉续牟尼子孙后。\n一条拄杖麤楋蔾，不但登山兼打狗。\n。",
        "dynasty": "唐",
        "collection_info": null
    },
    {
        "uuid": "0f8bc919dfe0294d5fb1d61206cd9c25",
        "title": "十二时歌 十",
        "author": "从谂",
        "content": "黄昏戌，独坐一间空暗室。\n阳燄灯光永不逢，眼前纯是金州漆。\n钟不闻，虚度日，唯闻老鼠闹啾唧。\n凭何更得有心情，思量念箇波罗蜜。",
        "dynasty": "唐",
        "collection_info": null
    },
    {
        "uuid": "3964acaaefc9ca74958516a826ac9235",
        "title": "十二时歌 十一",
        "author": "从谂",
        "content": "人定亥，门前明月谁人爱。\n向裏唯愁卧去时，勿箇衣裳着甚盖。\n刘维那，赵五戒，口头说善甚奇怪。\n任你山僧囊罄空，问着都缘总不会。",
        "dynasty": "唐",
        "collection_info": null
    },
    {
        "uuid": "28dd636847ebd0be4387954eeae371d5",
        "title": "十二时歌 十二",
        "author": "从谂",
        "content": "半夜子，心境何曾得暂止。\n思量天下出家人，似我住持能有几？土榻床，破芦蕟{下为废}，老榆木枕全无被。\n尊香不烧安息香，灰裏唯闻牛粪气。\n（此组诗又见《禅门诸祖师偈颂》卷上之下）。",
        "dynasty": "唐",
        "collection_info": null
    },
    {
        "uuid": "8f6c9f9d4269a49adaf87ef586d8e33c",
        "title": "因见诸书见解异途乃有颂",
        "author": "从谂",
        "content": "石桥南，赵州北，中有观音有弥勒。\n祖师留下一隻履，直到如今觅不得。\n（此首又见《祖堂集》卷十八）。",
        "dynasty": "唐",
        "collection_info": null
    },
    {
        "uuid": "d696e9c93a8624a29656193c0a72b224",
        "title": "因鱼鼓有颂",
        "author": "从谂",
        "content": "四大犹（《五灯会元》卷四作「由」）来造化功，有声全贵裏头空。\n莫怪不与凡夫说，祇为宫商调不同。",
        "dynasty": "唐",
        "collection_info": null
    },
    {
        "uuid": "a2550f1e1aa6f9deccea5eaa524ec896",
        "title": "因莲花有颂",
        "author": "从谂",
        "content": "奇异根苗带雪鲜，不知何代别西天。\n淤泥深浅人不识，出水方知是白莲。",
        "dynasty": "唐",
        "collection_info": null
    },
    {
        "uuid": "c7b64caeb10e2bcdf2613f86f0e1630c",
        "title": "颂",
        "author": "从谂",
        "content": "渠说佛有难，我说渠有灾。\n但看我避难，何处有相随？有无不是说，去来非去来。\n为你说难法，对面识得来。\n（以上十六首均见宋渭颐藏主《古尊宿语录》卷十四《赵州真际禅师语录》卷下）。",
        "dynasty": "唐",
        "collection_info": null
    },
    {
        "uuid": "fe04272db9334daab5cd14cff658328a",
        "title": "送凌行婆颂",
        "author": "从谂",
        "content": "当机直面提，直面当机疾（《五灯会元》录二「直」字皆作「觌」）。\n报尔凌行婆，哭声何得失。\n（见《景德传灯录》卷八、《五灯会元》卷三）。",
        "dynasty": "唐",
        "collection_info": null
    },
    {
        "uuid": "05f03f13d15ba30ec2b7ff07fa971586",
        "title": "答赵州和尚颂",
        "author": "凌行婆",
        "content": "哭声师已晓，已晓復谁知。\n当时魔（《五灯会元》作「摩」）竭国，几丧目前机。\n（同前）。",
        "dynasty": "唐",
        "collection_info": null
    },
    {
        "uuid": "f6fac53e0cfc17afabdf0099b0cb8ebb",
        "title": "伤淘者",
        "author": "郑玘",
        "content": "披沙辛苦见伤怀，往往分毫望亦乖。\n力尽半年深水裏，难全为一凤凰钗。\n（《太平御览》卷八一一引《岭表录异》，又见四库本《岭表录异》卷上）。",
        "dynasty": "唐",
        "collection_info": null
    },
    {
        "uuid": "3659dcd38775ddae28641964eed83692",
        "title": "大隐赋附歌 一",
        "author": "皇甫松",
        "content": "茫茫大块兮奫沦逶迤，生我至德兮其心孔殷，茫茫兮孰知其施？道之虚，维吾之庐；阛之隘，维吾之宾矣；道之谧，维吾之室；阛之嚣，维吾之党矣！杳乎徐乎，辽乎冥乎，维吾之娱矣！刚龙之蟠长云兮夭矫蜿蜒，修鳞之喜横海兮纷潾漩沿，游神于六合之外兮希夷自然。",
        "dynasty": "唐",
        "collection_info": null
    },
    {
        "uuid": "e707eb1000a1a1129ec41e6496d73693",
        "title": "大隐赋附歌 二",
        "author": "皇甫松",
        "content": "曾澜起兮风自飘，云溶溶兮连[泬]（沉）寥，微风息兮波以平，云霏霏兮开杳冥。\n重岩邈兮修已远，洄潭渺兮深復浅，羽余觞兮空余罍，玉颜酡兮山已颓，羲皇何以不復回？捐形弃世兮如我何哉！金踊跃兮求莫耶，为不祥兮将奈何！（以上二首檀栾子歌）。",
        "dynasty": "唐",
        "collection_info": null
    },
    {
        "uuid": "c816a9e348d92d9def70166a8a524145",
        "title": "大隐赋附歌 三",
        "author": "皇甫松",
        "content": "大道由由（一作「悠悠」）而熙熙，吾莫知施谁宗，栾子吾其嗣之。\n至化荡荡而一一，吾莫知专谁师，栾子吾其与焉。\n（此首招隐者歌。\n均见《文苑英华》卷九九）（按：檀栾子为皇甫松自号。\n）。",
        "dynasty": "唐",
        "collection_info": null
    },
    {
        "uuid": "ef3b7819a700ce596db0d7ce18613a1f",
        "title": "绝句寄步非烟（题拟）",
        "author": "赵象",
        "content": "一覩倾城貌，尘心只自猜。\n不随萧史去，拟学阿兰来。",
        "dynasty": "唐",
        "collection_info": null
    },
    {
        "uuid": "b54a78b7eacb398f2788d2603dca91c7",
        "title": "赋诗以谢步非烟",
        "author": "赵象",
        "content": "珍重佳人赠好音，綵笺芳翰两情深。\n薄于蝉翼难供恨，密似蝇头未写心。\n疑是落花迷碧洞，只思轻雨洒幽襟。\n百回消息千回梦，裁作长谣寄绿琴。",
        "dynasty": "唐",
        "collection_info": null
    },
    {
        "uuid": "f9480cc6a120e139abbdd82c8b05beea",
        "title": "于前庭独坐赋诗",
        "author": "赵象",
        "content": "绿暗红藏起暝烟，独将幽恨小庭前。\n沉沉良夜与谁语，星隔银河月半天。",
        "dynasty": "唐",
        "collection_info": null
    },
    {
        "uuid": "43a44df59cb571b92cc24c67f076aa90",
        "title": "寄步非烟（题拟）",
        "author": "赵象",
        "content": "见说伤情为见春，想封蝉锦绿蛾颦。\n叩头为报烟卿道，第一风流最损人。",
        "dynasty": "唐",
        "collection_info": null
    },
    {
        "uuid": "a2da19335cd350c8d1ea220f3a42e74c",
        "title": "託门媪赠步非烟诗（题拟）",
        "author": "赵象",
        "content": "十洞三清虽路阻，有心还得傍瑶台。\n瑞香风引思深夜，知是蕊宫仙驭来。\n（均见《太平广记》卷四九一引《三水小牍》）。",
        "dynasty": "唐",
        "collection_info": null
    },
    {
        "uuid": "2ab3974aa3baa9eeb3f5d5c4f3a9e47b",
        "title": "新丰吟",
        "author": "良价",
        "content": "古路坦然谁措足？无人解唱还乡曲。\n清风月下守株人，凉兔渐遥春草绿。\n天香袭兮绝芳馥，月色凝兮非照烛。\n行玄犹是涉崎岖，体妙因兹背延促，殊不然兮何展缩，纵得然兮混泥玉。\n獬豸同栏辨者嗤，熏莸共处须分郁。\n长天月兮遍豁谷，不断风兮偃松竹。\n我今到此得从容，吾师叱我相随逐。\n新丰路兮峻仍皾，新丰洞兮湛然沃。\n登者登兮不动摇，游者游兮莫勿速。\n绝荆榛兮罢釿斸，饮馨香兮味清肃。\n负重登临脱屣迴，看他早是空担鞠。\n来驾肩兮履芳躅，至澄心兮去凝目。\n亭堂虽有到人稀，林泉不长寻常木。\n道不镌雕非曲𩔂，郢人进步何瞻瞩。\n工夫不到不方圆，言语不通非眷属。\n事不然兮讵冥旭，我不然兮何断续。\n慇懃为报道中人，若恋玄关即拘束。",
        "dynasty": "唐",
        "collection_info": null
    },
    {
        "uuid": "0c1114687beb2b69e0cdd3ac8281b675",
        "title": "宝镜三昧歌",
        "author": "良价",
        "content": "如是之法，佛祖密付。\n汝今得之，宜善保护。\n银盌盛雪，明月藏鹭。\n类之不（《五灯会元》卷十三作「弗」）齐，混则知处。\n意不在言，来机亦赴。\n动成窠臼，差落顾伫。\n背触俱非，如大火聚。\n但形文彩，即属染污。\n夜半正明，天晓不露。\n为物作则，用拔诸苦。\n虽非有为，不是无语。\n如临宝镜，形形（《五灯会元》作「影」）相覩。\n汝不是渠，渠正是汝。\n如世婴儿，五相完具。\n不去不来，不起不住。\n婆婆和和，有句无句。\n终不得物，语未正故。\n重离六爻，偏正回互。\n迭而为三，变尽成五。\n如荎（《五灯会元》注：「徒结切」）草味，如金刚杵。\n正中妙挟，敲唱双举。\n通宗通途，挟带挟路。\n错然则吉，不可犯忤。\n天真而妙，不属迷悟。\n因缘时节，寂然昭着。\n细入无间，大绝方所。\n毫忽之差，不应律吕。\n今有顿渐，缘立宗趣。\n宗趣分矣，即是规矩。\n宗通趣极，真常流注。\n外寂中谣，系驹伏鼠。\n先圣悲之，为法檀度。\n随其颠倒，以缁为素。\n颠倒想灭，肯心自许。\n要合古辙，请观前古。\n佛道垂成，十劫观树。\n如虎之缺，如马之馵（《五灯会元》注：「之戌切」）。\n以有下劣，宝几珍御。\n以有惊异，黧奴白牯。\n羿以巧力，射中百步。\n箭锋相值，巧力何预？木人方歌，石女起舞。\n非情识到，宁容思虑？臣奉于君，子顺于父。\n不顺不（《五灯会元》作「非」）孝，不奉不（《五灯会元》作「非」）辅。\n潜行密用，如愚如鲁。\n但能相续，名主中主。",
        "dynasty": "唐",
        "collection_info": null
    },
    {
        "uuid": "495a94b6eec5e14465257e7987c52cee",
        "title": "自诫",
        "author": "良价",
        "content": "不求名利不求荣，只么随缘度此生。\n三寸气消谁是主？百年身后谩虚名。\n衣裳破后重重补，粮食无时旋旋营。\n一箇幻躯能几日，为他间事长无明。",
        "dynasty": "唐",
        "collection_info": null
    },
    {
        "uuid": "2f235b9a729c16b0403426a4e58c8344",
        "title": "辞北堂颂二首 一",
        "author": "良价",
        "content": "未了心源度数春，翻嗟浮世谩逡巡。\n几人得道空门裏，独我淹留在世尘。\n谨具尺书辞眷爱，愿明大法报慈亲。\n不须洒泪频相忆，譬似当初无我身。\n。",
        "dynasty": "唐",
        "collection_info": null
    },
    {
        "uuid": "9eab9653715ec957799bab5d4d242e5a",
        "title": "辞北堂颂二首 二",
        "author": "良价",
        "content": "岩下白云常作伴，峰前碧障以为隣。\n免干世上名与利，永别人间爱与憎。\n祖意直教言下晓，玄微须透句中真。\n合门亲戚要相见，直待当来证果因。",
        "dynasty": "唐",
        "collection_info": null
    },
    {
        "uuid": "d64715b1d3816ef1f6cc7a474846a1b8",
        "title": "后寄北堂颂（斯二一六五卷作「辞亲偈」）",
        "author": "良价",
        "content": "不求名利不求儒（斯二一六五卷作「不好浮荣不好儒」），愿乐空门舍俗徒。\n烦恼尽时愁火灭，恩情断处爱河枯。\n六根戒定香风引，一念无生慧力扶。\n为报北堂休怅望（斯二一六五卷作「忆念」），譬言死了譬如无。",
        "dynasty": "唐",
        "collection_info": null
    },
    {
        "uuid": "a7a12390dea44c8d843203f5127d6d61",
        "title": "网要颂（《五灯会元》卷十三作「偈」）三首 敲唱俱行",
        "author": "良价",
        "content": "金鍼双锁备，叶路隐全该。\n宝印当空（《五灯会元》作「风」）妙，重重锦缝开。",
        "dynasty": "唐",
        "collection_info": null
    },
    {
        "uuid": "a82b00033549c300911835847caeadf7",
        "title": "网要颂（《五灯会元》卷十三作「偈」）三首 金锁玄路",
        "author": "良价",
        "content": "交互明中暗，功齐转觉难。\n力穷忘进退，金锁网鞔鞔。",
        "dynasty": "唐",
        "collection_info": null
    },
    {
        "uuid": "f2a24e30f6a23b949a936f38b033baa1",
        "title": "网要颂（《五灯会元》卷十三作「偈」）三首 不堕凡圣（《五灯会元》注：「亦名理事不涉」）",
        "author": "良价",
        "content": "事理俱不涉，迴照绝幽微。\n背风无巧拙，电火烁难追。",
        "dynasty": "唐",
        "collection_info": null
    },
    {
        "uuid": "7e6599f69bc4dcff6cf8a0246234f999",
        "title": "功勋五位颂（原注：本则既已出上。异本作「上堂次示问话僧颂」） 一",
        "author": "良价",
        "content": "圣主由来法帝尧，御人以礼曲龙腰。\n有时闹市头边过，到处文明贺圣朝。\n（向）。",
        "dynasty": "唐",
        "collection_info": null
    },
    {
        "uuid": "57bb77989ad7bc9da37f1f214a48b623",
        "title": "功勋五位颂（原注：本则既已出上。异本作「上堂次示问话僧颂」） 二",
        "author": "良价",
        "content": "净洗浓粧为阿谁？子规声裏劝人归。\n百花落尽蹄无尽，更向乱峰深处啼。\n（奉）。",
        "dynasty": "唐",
        "collection_info": null
    },
    {
        "uuid": "93524cf094a4bc10f1923bb80b6890dc",
        "title": "功勋五位颂（原注：本则既已出上。异本作「上堂次示问话僧颂」） 三",
        "author": "良价",
        "content": "枯木花开劫外春，倒骑玉象乘（《五灯会元》作「趁」）麒麟。\n而今高隐千峰外，月皎风清好日辰。\n（功）。",
        "dynasty": "唐",
        "collection_info": null
    },
    {
        "uuid": "c5757cdbab009a9db1e2c3d6975d9689",
        "title": "功勋五位颂（原注：本则既已出上。异本作「上堂次示问话僧颂」） 四",
        "author": "良价",
        "content": "众生诸佛不相侵，山自高兮水自深。\n万别千差明底事，鹧鸪啼处百花新。\n（共功）。",
        "dynasty": "唐",
        "collection_info": null
    },
    {
        "uuid": "940ffc5bf87d18f59c442c78ea830ac9",
        "title": "功勋五位颂（原注：本则既已出上。异本作「上堂次示问话僧颂」） 五",
        "author": "良价",
        "content": "头角纔生已不堪，拟心求佛好羞惭。\n迟迟空劫无人识，肯向南訽五十三。\n（功功）（按：《五灯会元》卷十三所收连作一首。\n）。",
        "dynasty": "唐",
        "collection_info": null
    },
    {
        "uuid": "0742583844e695db7e197d22e82ea225",
        "title": "真讚",
        "author": "良价",
        "content": "□□□□□，□□□□□。\n徒观纸与墨，不是山中人。",
        "dynasty": "唐",
        "collection_info": null
    },
    {
        "uuid": "cc8a4af21aac95f178eec66b14905040",
        "title": "答僧问如何是主中主",
        "author": "良价",
        "content": "嗟见今时学道流，千千万万认门头。\n恰似入京朝圣主，祇到潼关便[即]（据《五灯会元》卷十三补）休。",
        "dynasty": "唐",
        "collection_info": null
    },
    {
        "uuid": "23b17e170a76862ffc7a734b7987ca4e",
        "title": "临寂示颂（题拟）",
        "author": "良价",
        "content": "学者恒沙无一悟，过在寻他舌头路。\n欲得忘形泯踪迹，努力慇懃空裏步。\n（以上均见《大正新修大藏经》第四七册《筠州洞山悟本禅师语录》）。",
        "dynasty": "唐",
        "collection_info": null
    },
    {
        "uuid": "d5b19c238543d8cb322fa3de41961131",
        "title": "过水覩影大悟前旨因有偈（题拟）",
        "author": "良价",
        "content": "切忌从他觅，迢迢与我疎。\n我今独自往，处处得逢渠。\n渠今正是我，我今不是渠。\n应须与么（《祖堂集》作「摩」，《五灯会元》、《悦心集》作「恁么」）会，方始（前引三书作「得」）契如如。\n（同前。\n以《祖堂集》卷五、卷七、《五灯会元》卷十三、《悦心集》卷一所引相校。\n《悦心集》题作《水中覩影口占》。\n《五灯会元》卷七作《过水偈》，引疎、渠二韵）。",
        "dynasty": "唐",
        "collection_info": null
    },
    {
        "uuid": "8b90e6cd7149565fc093ab63c2cffb31",
        "title": "王子颂五首 诞生",
        "author": "良价",
        "content": "天然贵胤本非功，德合干坤育势隆。\n始末一期无杂种，分宫六宅不他宗。\n上和下睦阴阳顺，共气连枝器量同。\n欲识诞生王子父，鹤腾霄汉出银笼。",
        "dynasty": "唐",
        "collection_info": null
    },
    {
        "uuid": "0db09029a11a5a160dc16fa0d8de0a7d",
        "title": "王子颂五首 朝生",
        "author": "良价",
        "content": "苦学论情世不（《五灯会元》作「莫」）羣，出来凡事已超伦。\n诗成五字三冬雪，笔落分毫四海云。\n万卷积功彰圣代，一心忠孝辅明君。\n盐梅不是生知得，金榜何劳显至勋。",
        "dynasty": "唐",
        "collection_info": null
    },
    {
        "uuid": "a30ab498585afedcc3b879b32c5f0699",
        "title": "王子颂五首 末生",
        "author": "良价",
        "content": "久栖岩岳（《五灯会元》作「壑」）用功夫，草榻柴扉守志孤。\n十载见闻心自委，一身冬夏衣缣无。\n澄凝愁看（《五灯会元》作「含笑」，《禅门诸祖师偈颂》作「愁笑」）三愁思，情苦高名上哲图。\n业就巍（《五灯会元》作「高」，《禅门诸祖师偈颂》作「帝」）科酬极志（《五灯会元》作「志极」），比来臣相不当途。",
        "dynasty": "唐",
        "collection_info": null
    },
    {
        "uuid": "20366891f415af31131534bd8dc4b115",
        "title": "王子颂五首 化生",
        "author": "良价",
        "content": "傍分帝化（《五灯会元》作「位」，《禅门诸祖师偈颂》作「命」）为传持，万里山河布政威。\n红影日轮凝下界，碧袖（《禅门诸祖师偈颂》作「油」）风冷暑炎时。\n高低岂废尊卑奉，五袴苏途远近知。\n妙印手持烟塞静，当阳那肯露纤机。",
        "dynasty": "唐",
        "collection_info": null
    },
    {
        "uuid": "45f479bb87a18431011cfc4fae91c8f1",
        "title": "王子颂五首 内生",
        "author": "良价",
        "content": "九重深密（《五灯会元》作「密处」）復何宣，挂弊繇（《禅门诸祖师偈颂》作「兴」）来显妙传。\n秖奉一人天地贵，从他诸道自分权。\n紫罗帐合君臣隔，黄閤帘垂禁制全。\n为汝方隅官（《禅门诸祖师偈颂》作「愚宫」）属恋，遂将黄叶止啼钱。\n（以上五首均见《大正新修大藏经》第四七册《筠州洞山悟本禅师语录·歌颂》校记引别本。\n又见《五灯会元》卷五石霜庆诸引「颂洞山五位王子」。\n《石仓历代诗选》卷一一一收末首，误为庆诸作。\n《禅门诸祖师偈颂》卷上之上云为「石霜诸禅师出题，洞山悟本大师颂。\n」）。",
        "dynasty": "唐",
        "collection_info": null
    },
    {
        "uuid": "96b2e5f95b336a7a3a5d48f2cbb8a822",
        "title": "心丹诀 一",
        "author": "良价",
        "content": "吾有药，号心丹，烦恼炉中炼岁年。\n知伊不变胎中色，照耀光明遍大千。\n开法眼，覩毫端，能变凡圣剎那间。\n要知真假成功用，一到底时中锻炼看。\n无形状，无方圆，言中无物物中言。\n有心用即乖真用，无意安禅无不禅。\n亦无灭，亦无起，森罗万像皆驱使。\n不论州土但将来，入此炉中无不是。\n无一意，是吾意，无一智，是吾智，无一味，无不异。\n色不变，转难辩，更无一物于中现。\n莫将一物制伏他，体合真空非锻炼。\n（见《大正新修大藏经》第四八册吴越释延寿《宗镜录》卷九八）。",
        "dynasty": "唐",
        "collection_info": null
    },
    {
        "uuid": "61288e176423aab2d5e28b96809e7834",
        "title": "心丹诀 二",
        "author": "良价",
        "content": "茫茫天下虚寻觅，未肯迴头自相识。\n信师行到无为乡，始觉从来枉施力。\n（同前书卷十六引）。",
        "dynasty": "唐",
        "collection_info": null
    },
    {
        "uuid": "68570ec530c32a76281c110e83e6acbf",
        "title": "悟道偈",
        "author": "良价",
        "content": "向来物物上求通，祇为从前不识宗。\n如今见了浑无事，方知万法本来空。\n（同前书卷六引）。",
        "dynasty": "唐",
        "collection_info": null
    },
    {
        "uuid": "b3692c19e698e72edaa55c87f55a0672",
        "title": "偈",
        "author": "良价",
        "content": "世间尘事乱如毛，不向空门何处消。\n若待境缘除荡尽，古人那得喻芭蕉。\n（同前书卷四十引）。",
        "dynasty": "唐",
        "collection_info": null
    },
    {
        "uuid": "42259cc719e9b389ca2beb8fce593482",
        "title": "缺题",
        "author": "良价",
        "content": "吾家本住在何方？鸟道无人到处乡。\n君若出家为释子，能行此路万相当。\n（同前书卷十二引）。",
        "dynasty": "唐",
        "collection_info": null
    },
    {
        "uuid": "596d2633bf74166fcc6fed8775560187",
        "title": "五位君臣颂 一",
        "author": "良价",
        "content": "正中偏，三更初夜月明前。\n莫怪相逢不相识，隐隐犹怀旧日嫌（一作「妍」）。",
        "dynasty": "唐",
        "collection_info": null
    },
    {
        "uuid": "0dae30595347f4a155621b29b97ff8ba",
        "title": "五位君臣颂 二",
        "author": "良价",
        "content": "偏中正，失晓老婆逢古镜。\n分明（一作「月」）觌面别无真，休更迷头犹（一作「还」）认影。",
        "dynasty": "唐",
        "collection_info": null
    },
    {
        "uuid": "d5ab4d8a822598b1fdfbbe334a939171",
        "title": "五位君臣颂 三",
        "author": "良价",
        "content": "正中来，无中有路隔尘埃。\n但能不触当今（一作「时」）讳，也胜前朝断舌才。",
        "dynasty": "唐",
        "collection_info": null
    },
    {
        "uuid": "304ca9ba667dc79c21f63d40c8e5252f",
        "title": "五位君臣颂 四",
        "author": "良价",
        "content": "兼（一作「偏」）中至，两刃交锋不须避。\n好手犹如火裏莲，宛然自有冲天志。\n（一作「气」）。",
        "dynasty": "唐",
        "collection_info": null
    },
    {
        "uuid": "8de8f4b934ab64959c07f329b98e43d7",
        "title": "五位君臣颂 五",
        "author": "良价",
        "content": "兼中到，不落有无谁敢和。\n人人尽欲出常流，折合还归炭裏坐。\n（见《五灯会元》卷十三，注「一作」者为《抚州曹山元证禅师语录》之异文）。",
        "dynasty": "唐",
        "collection_info": null
    },
    {
        "uuid": "6f988ed47f9e4402452ccdc7fb12b123",
        "title": "呈云岩偈",
        "author": "良价",
        "content": "也大奇，也大奇（《祖堂集》作「可笑奇，可笑奇」），无情解说（《五灯会元》作「说法」）不思议。\n若将耳听声不现（《五灯会元》作「终难会」），眼处闻声始可知（《祖堂集》、《五灯会元》作「方得知」。\n）（见《景德传灯录》卷十五、《五灯会元》卷十三）。",
        "dynasty": "唐",
        "collection_info": null
    },
    {
        "uuid": "315b7b182517116e20921b98aaaa7ed6",
        "title": "答仰山颂",
        "author": "良价",
        "content": "诗咏人间事，空门何不删？探珠宜静浪，动水取应难。\n名利心须剪，非朋不用攀。\n舍邪归正道，何虑不闲闲。\n（《天圣广灯录》卷十二）。",
        "dynasty": "唐",
        "collection_info": null
    },
    {
        "uuid": "4b1aad9ce57eb592be0ba405e11b7d0d",
        "title": "颂",
        "author": "良价",
        "content": "道无心合人，人无心合道。\n欲知此（《五灯会元》作「箇」）中意，一老一不老。\n（《祖堂集》卷二十、《五灯会元》卷十三）。",
        "dynasty": "唐",
        "collection_info": null
    },
    {
        "uuid": "9ed315bf6506e3ddfedd743bb8b81f2a",
        "title": "辞雪峰和尚（题拟）",
        "author": "道允",
        "content": "暂辞雪岭伴云行，谷口无关路坦平。\n禅师莫愁怀别恨，犹如秋月月常明。\n（《祖堂集》卷七）。",
        "dynasty": "唐",
        "collection_info": null
    },
    {
        "uuid": "652d83828af8f6def80e88cc1d3705cd",
        "title": "示洞山偈",
        "author": "隐山和尚",
        "content": "青山白云父，白云青山儿。\n白云终日依（一作「倚」），青山都（一作「总」）不知。\n欲知此中意，寸步不相离。\n（见《祖堂集》卷二十）。",
        "dynasty": "唐",
        "collection_info": null
    },
    {
        "uuid": "10ac899012121b59ef438aa6324fe173",
        "title": "留壁（题从《沅湘耆旧集》）",
        "author": "隐山和尚",
        "content": "三间茅屋从来住，一道神光万境闲。\n莫把事非来辨我，浮生穿凿不相关。\n（见《五灯会元》卷三、《石仓历代诗选》卷一一一、《沅湘耆旧集》卷十）（按：《沅湘耆旧集》另录一诗，为大梅法常偈误入，见本书卷二十七。\n《正法眼藏》卷三作「洞山颂」。\n）。",
        "dynasty": "唐",
        "collection_info": null
    },
    {
        "uuid": "34f02a08f96603b1853185d50fc67a36",
        "title": "栽松颂",
        "author": "师虔",
        "content": "短短一尺余（《景德传灯录》、《五灯会元》、《古今禅藻集》均作「长长三尺余」），纤纤（前引三书均作「郁郁」）覆绿（《景德传灯录》作「荒」，《五灯会元》、《古今禅藻集》作「青」）草。\n不知何世（前引三书均作「代」）人，得见此松老。\n（见《祖堂集》卷八，以《景德传灯录》卷十七、《五灯会元》卷十三、《古今禅藻集》卷七对校）。",
        "dynasty": "唐",
        "collection_info": null
    },
    {
        "uuid": "2f073ba10290015dd907b53f186f7f8f",
        "title": "偈 一",
        "author": "正原",
        "content": "沧溟几度变桑田，唯有虚（《三山志》作「灵」）空独湛然。\n已到岸人休恋筏，未曾度者任（一作「要」）须（《三山志》作「便求」）船。",
        "dynasty": "唐",
        "collection_info": null
    },
    {
        "uuid": "67116e3618b0d79434f681b2e21de607",
        "title": "偈 二",
        "author": "正原",
        "content": "寻师认得本心源，两岸俱玄一不全。\n是佛何（一作「不」）须更求（一作「觅」）佛，只因从（一作「如」）此便忘言（一作「缘」）。\n（见《祖堂集》卷十七、《景德传灯录》卷十、《五灯会元》卷四。\n注「一作」者为后二书之异文。\n《淳熙三山志》卷三七以前一首为释智真作，今不取。\n）。",
        "dynasty": "唐",
        "collection_info": null
    },
    {
        "uuid": "9fd85099028c8b5dd8a92d09bce19641",
        "title": "偈 三",
        "author": "正原",
        "content": "刘民周续岂颠痴，弃世犹求远大师。\n今日幸逢玄旨在，须将心地种禅枝。\n（见《淳熙三山志》卷三七）（按：《祖堂集》录正原偈四首，后二首应为智真作，参本卷智真条。\n）。",
        "dynasty": "唐",
        "collection_info": null
    },
    {
        "uuid": "2f0dbd09c5f90c6933d39cc733f4c671",
        "title": "判人求免税（题拟）",
        "author": "李隲",
        "content": "松垣笔力破沧溟，欲援任涛免税□。\n一段风流好公案，锦江重写入图经。\n（《尧山堂外纪》卷二六）。",
        "dynasty": "唐",
        "collection_info": null
    },
    {
        "uuid": "8124e82e18a7077fcdfb1f619962b547",
        "title": "答王侍郎讽问黑豆未生芽时颂（题拟）",
        "author": "义忠",
        "content": "菩提慧日朝朝照，般若凉风夜夜吹。\n此处不生聚杂树，满山明月是禅枝。",
        "dynasty": "唐",
        "collection_info": null
    },
    {
        "uuid": "87d32110ca2391f260efd1ed2a38dbdd",
        "title": "偈四首 一",
        "author": "义忠",
        "content": "即此见闻非见闻，无余声色可呈君。\n箇中若了全（《宗镜录》卷九八作「浑」）无事，体用无（《五灯会元》卷五作「何」）妨分不分。\n。",
        "dynasty": "唐",
        "collection_info": null
    },
    {
        "uuid": "177573e40eb733a6ca390d9a61bcb874",
        "title": "偈四首 二",
        "author": "义忠",
        "content": "见闻觉知本非尘，识海波中自昧身。\n状似碧潭波沫覆，灵王翻作客中宾。",
        "dynasty": "唐",
        "collection_info": null
    },
    {
        "uuid": "b053a7d81765aa1b4f4b78729a0c8c1f",
        "title": "偈四首 三",
        "author": "义忠",
        "content": "见闻知觉本非因，当体虚玄觉妄真。\n见相不生痴爱业，洞然全是释迦身。\n（见《祖堂集》卷五）。",
        "dynasty": "唐",
        "collection_info": null
    },
    {
        "uuid": "f2525398ec8e77d11d7944987dfc8695",
        "title": "偈四首 四",
        "author": "义忠",
        "content": "解擘当胸箭，因何祇半人？为从途路晓，所以不全身。\n（《五灯会元》卷八）。",
        "dynasty": "唐",
        "collection_info": null
    },
    {
        "uuid": "12a55ff5ab0c33f8d93cb30a2a28ada8",
        "title": "谑杨莱儿",
        "author": "京师小子弟",
        "content": "尽道莱儿口可凭，一冬夸壻好声名。\n适来安远门前见，光远何曾解一鸣。\n（见《北里志》）。",
        "dynasty": "唐",
        "collection_info": null
    },
    {
        "uuid": "f94ffe7cba50d0cde35282f6ee8d1d06",
        "title": "和江西李助副使早登开元寺阁",
        "author": "陈陶",
        "content": "空（按：《全唐诗》卷七四五此诗，第十五句缺一字。\n检胡震亨《唐首戊籤》八〖《统籤》卷五九七〗，收此诗于雍陶名下，题作《登武昌江山寺》，第十五句不缺，作「书剑忽若空」。\n全诗较长，不重录。\n胡氏未云因何收归雍陶名下。\n《唐音戊籤余》二八陈陶名下重收。\n）。",
        "dynasty": "唐",
        "collection_info": null
    },
    {
        "uuid": "1b97dda7d18826b40cd2a12866e69d56",
        "title": "[拟]送贺秘监归会稽诗",
        "author": "严都",
        "content": "广成何必挂朝衣，已奉玄珠佐万机。\n还蹑旧衣凫舃去，不将新赐鹤书归。\n（先生因辞宠禄，竟追成命）暂凭风驭游清禁，终泛仙槎出紫微。\n今日汉庭因少别，人间无限白云飞。\n（将离洛都，历别公卿十数事，其处皆有白云起。\n见《会稽掇英总集》卷二）。",
        "dynasty": "唐",
        "collection_info": null
    },
    {
        "uuid": "d9cbe98f309687f77b19a5bccd32b64b",
        "title": "宝贤堂",
        "author": "李频",
        "content": "游访曾经驻马看，窦犨遗像在林峦。\n泉分石洞千条碧，人在冰壶六月寒。\n时雨欲来腾雾霭，微风初动漾波澜。\n箇中若置羊裘叟，绝胜当年七里滩。\n（《古今图书集成·职方典》卷三○五《太原府部》）。",
        "dynasty": "唐",
        "collection_info": null
    },
    {
        "uuid": "31c656a02c27f2dab6b7246ccafb6837",
        "title": "苏州寒食日送人归觐",
        "author": "李频",
        "content": "江声寒食下，花木惨离魂。\n几宿投山寺，孤帆过海门。\n篷声泼火雨，柳色禁烟村。\n定看堂高后，斑衣灭泪痕。\n（见《择是居丛书》影宋绍定二年刊本宋范成大《吴郡志》卷四九）（按：《全唐诗》卷五八九录此诗，有缺字，今重录。\n另同卷《即席送许□之曹南省兄》，据《吴郡志》同卷，所缺一字为「制」字，诗不重录。\n）。",
        "dynasty": "唐",
        "collection_info": null
    },
    {
        "uuid": "763fc4765fb349936258c789f20eb810",
        "title": "句",
        "author": "李频",
        "content": "恩深转无语，怀抱自分明。\n（见《吟窗杂录》卷十三王梦简《进士王氏诗要格律》）（按：原署「李颖」，收二联，另一联「天下已归汉，山中犹避秦」，为李频《四皓庙》句，知此二句亦为李频诗。\n）。",
        "dynasty": "唐",
        "collection_info": null
    },
    {
        "uuid": "eefaa1e7734c828f02823598a396a285",
        "title": "披云雾见青天诗",
        "author": "李罕",
        "content": "颜回似（《吟窗杂录》作「貌如」）青天。\n（《太平广记》卷二六一、《吟窗杂录》卷三九）。",
        "dynasty": "唐",
        "collection_info": null
    },
    {
        "uuid": "b172cc7f899ea80f5a5d8b63bf10d764",
        "title": "王氏殇女墓铭",
        "author": "王□",
        "content": "王氏殇女其名容，名由仪范三德充，诵诗阅史慕古风，卑盈乐善正养蒙。\n是宜百祥期无穷，奈何美疓{下为尔}剿其躬。\n芳年奄谢午咸通，季夏二十三遘凶，翌月十八即幽宫，寿逾及笄三而终。\n晋阳之胄冠诸宗，厥考长仁命不融，外族清河武城东，中外辉焯为世雄。\n今已矣夫石窌封，仲父刻铭藏户中，以纾临穴㛐悲恫。\n古往今来万化同，高高谁为问圆穹？姑安是兮龟筮从，竢吉良兮从乃公。\n（见饶宗颐编《唐宋墓志·远东学院藏拓片图录》）（按：此方墓志无序，铭文通篇为七言韵文，与诗无异。\n在唐志中颇罕见，故录出之。\n作者为死者王容之仲父，「午咸通」即咸通三年壬午岁。\n）。",
        "dynasty": "唐",
        "collection_info": null
    },
    {
        "uuid": "106ee51898b45933591086ea7be4489d",
        "title": "牡丹",
        "author": "卢肇",
        "content": "绝代祇西子，众芳唯牡丹。\n月中虚有桂，天上谩夸兰。\n夜濯金波满，朝倾玉露残。\n性应轻菡萏，根本是琅玕。\n夺日霞千片，[凌]（陵）风绮一端。\n稍宜经（一作「霑」）宿雨，偏觉耐春寒。\n见说开元岁，初令植御栏，贵妃娇欲比，侍女妬羞看。\n巧类鸳机织，光攒射月团。\n渐移公子第，还种杏花坛。\n豪士倾囊买，贫儒假乘观。\n叶藏梧际凤，枝动镜中鸾。\n似笑宾初至，如愁酒欲阑。\n诗人忘芍药，释子媿梅檀。\n酷烈宜名寿，姿容想姓潘。\n素光翻露羽，丹燄赩鷄冠。\n鷰拂惊还语，蜂贪困未安。\n傥令红脸笑，兼解翠眉攒。\n少长呈连萼，娇矜寄合欢。\n息肩移九轨，无胫到千官。\n日耀香房折，风披蘂粉干。\n好酬青玉案，称贮碧冰盘。\n璧要连城与，[珠]（殊）堪十斛判。\n更思初甲拆，那得异泥蟠。\n骚咏应遗恨，农经祇粗刊。\n鲁般雕不得，延寿笔将殚。\n醉客同攀折，佳人惜犯干。\n始知来苑圃，全胜在林峦。\n泥潭当浇洒，庭除又绰宽。\n若将桃李并，方觉效嚬难。\n（见《文苑英华》卷三二一）。",
        "dynasty": "唐",
        "collection_info": null
    },
    {
        "uuid": "a643fb635f3d1cd91f9ba0118ddcc2b6",
        "title": "送李羣玉",
        "author": "卢肇",
        "content": "君梦涔阳月，中秋忆[棹歌]（归棹）。\n铅黄辞秘府，诗酒寄沧波。\n妙吹应谐凤，工书定得鹅。\n[□□□□□，□□□□□。\n]（详附按）（按：此诗诗题及前四句，出宋王象之《舆地纪胜》卷七十。\n「归棹」二字不韵，从《全唐诗》卷五五一引《岳州府志》改。\n「妙吹」二句，出宋钱易《南部新书》卷乙。\n详诗意及押韵，与前四句应为一首。\n原诗应为五律，末二句缺。\n「君梦」、「妙吹」二联，《全唐诗》已收入。\n）。",
        "dynasty": "唐",
        "collection_info": null
    },
    {
        "uuid": "7c746ff6798aa422f7886c2de6e2284c",
        "title": "病马",
        "author": "卢肇",
        "content": "尘土卧多毛已（一作「色」）暗，风霜受尽眼犹（一作「光」）明。\n（见陆游《渭南文集》卷二八《跋唐卢肇集》引）（〖1〗陆游跋云：「子发尝谪春州，而集中误作『青州』，盖字之误也。\n《题清远峡观音院诗》，作『青州远峡』，则又因州名而妄窜定也。\n前辈谓印本之害，一误之后，遂无别本可证，真知言哉！《病马诗》云〖略〗。\n足为当时佳句。\n此本乃以『已』为『色』，『犹』为『光』，坏尽一篇语意，未必非妄校之罪也。\n可胜叹哉！庆元庚申二月三日，放翁灯下书。\n」按：《吟窗杂录》引《诗中旨格》收此二句为秦韬玉诗，见本书卷三十三。\n）。",
        "dynasty": "唐",
        "collection_info": null
    },
    {
        "uuid": "5b3682ea09d16930022d9fee3a1fa7e0",
        "title": "咤姚岩杰诗",
        "author": "卢肇",
        "content": "明月照巴山。\n（见《唐摭言》卷十）。",
        "dynasty": "唐",
        "collection_info": null
    },
    {
        "uuid": "3d18238fb94a851e0beefb2dc8ac949a",
        "title": "题云峯寺",
        "author": "卢肇",
        "content": "朔风振林壑，楼殿虚无间。\n半夜云开月，流水满空山。\n（民国重刊明弘治《衡山县志》卷六。\n此诗承陶敏先生录示）。",
        "dynasty": "唐",
        "collection_info": null
    },
    {
        "uuid": "b28a2c813624068416ac7922bdfc446c",
        "title": "竹枝词（送李庚）",
        "author": "刘瞻",
        "content": "蹑履过沟（竹枝）恨渠深（女儿）。\n（见《中朝故事》）（按：《中朝故事》：瞻「至湖南，李庾方典是郡，出迎于江次竹牌亭。\n置酒，瞻唱《竹枝词》送李庾〖略〗。\n庾慑怒，乃上酒于瞻。\n瞻命庾酬唱。\n庾云：『不晓词间音律』。\n瞻投杯曰：『君应祇解为制词也。\n』是夕，庾饮鸩而卒。\n」）。",
        "dynasty": "唐",
        "collection_info": null
    },
    {
        "uuid": "945d9f96162a98aec8b254ea80b02dd8",
        "title": "将归寂有偈",
        "author": "从朗",
        "content": "三十年来住木陈，时中无一假功成。\n有人问我西来意，展似眉毛作么生。\n（见《大正藏》本《景德传灯录》卷十一〖影宋本无〗、《五灯会元》卷四）。",
        "dynasty": "唐",
        "collection_info": null
    },
    {
        "uuid": "a9ac70d32c14a748107a57adad41335a",
        "title": "送张晔赴举 一",
        "author": "卢庠",
        "content": "一直照千曲，一雅肃羣俗。\n如君一轴诗，把出姧妖服。",
        "dynasty": "唐",
        "collection_info": null
    },
    {
        "uuid": "80c2f67f6c7450349536c7cb11c97cc7",
        "title": "送张晔赴举 二",
        "author": "卢庠",
        "content": "乃知诗日月，曈曈出平地。\n（见《千唐志斋藏志》咸通十一年李夷遇撰《唐故乡贡进士南阳郡张公〖晔〗墓志铭》引）。",
        "dynasty": "唐",
        "collection_info": null
    },
    {
        "uuid": "58a10a7995470b60de27cf230f4eeccb",
        "title": "寄征衣",
        "author": "张晔",
        "content": "开箱整霞绮，欲制万里衣。\n愁剪鸳鸯破，恐为相背飞。\n（同前）。",
        "dynasty": "唐",
        "collection_info": null
    },
    {
        "uuid": "82326d8b49f1e1230ca93b54a8ee2e1a",
        "title": "临终前月余作隐语（题拟）",
        "author": "孔纾",
        "content": "许下无言夺少年，震而不雨月当弦。\n风涛渭逆艅艎没，从此无舟济大川。\n（《金石萃编》卷一一七郑仁表《唐故左拾遗鲁国孔府君墓志铭》引）。",
        "dynasty": "唐",
        "collection_info": null
    },
    {
        "uuid": "e7ab538aeb19b105fadb21809001f4c4",
        "title": "予自右辖出镇钟陵秘监家兄不忍远别亟见宰坐求替遂得同赴江西时也荐福大德显公禅门上首言归东林亦获结侣道路陪游每承清论今过寺因留题诗一首",
        "author": "裴坦",
        "content": "麟台朝士辞书府，凤阙禅宗出帝京。\n归到双林亲慧远，行过五柳谒渊明。\n白衣居士轻班爵，败[衲]高僧[薄世]情。\n引得病夫无外想，一心师事[竺先生]。\n（见罗振玉《吉石盦丛书》影宋钞本、《殷礼在斯堂丛书》校排本宋陈舜俞纂《庐山记》卷四。\n诗缺六字，据《永乐大典》卷六六九九引宋佚名《江州志》补）（按：《全唐诗补逸》卷十二据《永乐大典》录此诗，归裴休，题阙另拟。\n诗有误字。\n今重录。\n「一心」，宋抄误作「二心」，罗校本已改正。\n《江州志》作「一生」。\n本诗作者，《永乐大典》及《庐山记》均题为裴休，后者并收有作者兄裴谟之和诗。\n岑仲勉先生《唐方镇年表正补》谓：裴「休自中舍除江西，有张又新《建碑记》及杜牧《代让平章事表》可证，非自右丞〖右辖〗出，休兄亦不名谟，唯《新表》中眷裴，僖宗相裴坦之兄名谟，乃知诗实坦作，后人误书坦为休也」。\n其说可从，今据以移正。\n）。",
        "dynasty": "唐",
        "collection_info": null
    },
    {
        "uuid": "0afd565953dce71c0658fe2072f7b30d",
        "title": "与大愿和尚诗（题拟）",
        "author": "裴坦",
        "content": "竟辞圣主宫中诏，来赴遗民社内期。\n（见贯休《禅月集》卷五《寄大愿和尚》注引）（按：贯休诗注云二句为「太平裴相公与师诗」，又云：「时裴公出守钟陵，与师同行。\n」又云：「裴公镇襄阳，频使迎取，师坚不往。\n」《唐方镇年表》考之甚详，可参看。\n又前诗题中所称之「荐福大德显公」，岑仲勉以为与此大愿应为一人，只是「愿、显形近，未详孰正」。\n）。",
        "dynasty": "唐",
        "collection_info": null
    },
    {
        "uuid": "8184356a0a1e18125236ddc4064064db",
        "title": "和舍弟寄题东林寺",
        "author": "裴谟",
        "content": "元非附凤龙客，本是山猿野鹿身。\n虚向班行纡[组]（祖）绂，争如[□□□□]尘。\n欢同玉季为良伴，喜奉金[□□□]因。\n今日香炉峰下过，方欣物外有遗民。\n（见《吉石盦丛书》本《庐山记》卷四，缺讹据罗振玉《殷礼在斯堂丛书》校排本补改）。",
        "dynasty": "唐",
        "collection_info": null
    },
    {
        "uuid": "a41c92477b68bbcf2465dd903b264a28",
        "title": "送陈谠授本府长史（题拟）",
        "author": "裴谟",
        "content": "瓯闽地秀出文儒，书锦堪夸旧弃□。\n（见明刻本《吟窗杂录》卷四一）。",
        "dynasty": "唐",
        "collection_info": null
    },
    {
        "uuid": "d58e07297abc3fc8f560345a7e03a0b1",
        "title": "咏万安邑（《方舆胜览》题作《万安驿》）",
        "author": "张演",
        "content": "劲兵重作付胡奴，驱雀驱鱼计自疎。\n地入万安知几许，却怜此邑始回车。\n（见《锦绣万花谷续集》卷十一「绵州」、《方舆胜览》卷五四《绵州》）（〖1〗诗后附记云：「唐明皇幸蜀，至此而叹曰：『一安尚不可，况万安乎？』」）。",
        "dynasty": "唐",
        "collection_info": null
    },
    {
        "uuid": "a38f4d47e654c93671a0c02c9ceae527",
        "title": "句",
        "author": "张演",
        "content": "雉膏美景在藂荫，红蘂丹跗次第寻。\n（见宋杨伯嵒《臆乘》）。",
        "dynasty": "唐",
        "collection_info": null
    },
    {
        "uuid": "e950b6242cd4ef7193adce858a4ceff2",
        "title": "吴兴诗",
        "author": "潘炜",
        "content": "桑柘远连云。\n（见《嘉泰吴兴志》卷二十）。",
        "dynasty": "唐",
        "collection_info": null
    },
    {
        "uuid": "06d4ca298c97a5a8bef9d68bd32f8f4c",
        "title": "真人酬寄羡门子",
        "author": "曹唐",
        "content": "云洞烟深意自迷，忆君肠断武陵溪。\n三山未觉家中远，九府那知路甚低。\n绛阙有时申再会，赤城何日手重携。\n唯愁不得分明语，惆怅长霄月又西。\n（见《四库珍本初集》本《天台前集别编》）。",
        "dynasty": "唐",
        "collection_info": null
    },
    {
        "uuid": "aa7338fa5f7f94c9bbf215de1133aa64",
        "title": "汉武帝宴西王母",
        "author": "曹唐",
        "content": "花影暗回三殿月，树声深锁九门霜。\n（《五代史补》卷一。\n此则承汤华泉同志见告）。",
        "dynasty": "唐",
        "collection_info": null
    },
    {
        "uuid": "ab39006e2f19ed2e5f76b0afffa17ed3",
        "title": "灼灼歌 一",
        "author": "崔珏",
        "content": "坐中之客皆龙虎。\n（见《王状元集注分类东坡先生诗》卷九《九日黄楼作》注引崔班《灼灼歌》）。",
        "dynasty": "唐",
        "collection_info": null
    },
    {
        "uuid": "862434d9ec2cb412c808d39ddfba95de",
        "title": "灼灼歌 二",
        "author": "崔珏",
        "content": "人心亦似春心逸。\n（见陈元龙《片玉集注》卷七《玉烛新》注引崔珏诗）。",
        "dynasty": "唐",
        "collection_info": null
    },
    {
        "uuid": "82a59a0096b1f3413b83e29a4c9b6fb5",
        "title": "灼灼歌 三",
        "author": "崔珏",
        "content": "舞停歌罢来中坐。\n（见同书卷十《迎春乐》注引《灼灼歌》）（按：《片玉集注》引《丽情集》中诗，或称篇名，或称作者，或并引之，颇不一致，可参本书卷十八元稹《崔徽歌》条按语及拙辑《苏舜钦诗文续拾》《爱爱歌》附按。\n就《灼灼歌》三句出处不同称引考察，可知「崔班」即为崔珏之误。\n《才调集》卷三录韦庄《伤灼灼》诗，可证崔珏与灼灼恰为同时之人，有作诗之可能。\n灼灼故事，详《绿窗新话》卷上引《丽情集》。\n又按：《全唐诗》卷五九一收崔珏《门前柳》，首句缺一字。\n《文苑英华》卷三三七、《全蜀艺文志》卷十八收此诗皆不缺，前者作「先」，后者作「早」。\n诗不重录。\n）。",
        "dynasty": "唐",
        "collection_info": null
    },
    {
        "uuid": "52f4979981e6f9b7ee057fc462b75cf7",
        "title": "它山歌",
        "author": "宗亮",
        "content": "它山堰，堰在四明之鄞悬。\n一条水出四明山，昼夜长流如白练。\n连接大江通海水，咸潮直到深潭裏。\n淡水虽多无计停，半邑人民田种费。\n大和中有王侯令，清优为官立民政。\n昨因祈祷入山行，识得水源知利病。\n棹舟直到溪岩畔，极目江山波澜漫。\n略呼父老问来由，便设机谋造其堰。\n迭石横铺两山嘴，截断咸潮积溪水。\n灌溉民田万顷余，此谓齐天功不毁。\n民间日用自不知，年年丰稔因阿谁。\n山边却立它神庙，不为长官兴一祠。\n本是长官治此水，却将饮食祭闲鬼。\n时人若解感此恩，年年祭拜王元暐。",
        "dynasty": "唐",
        "collection_info": null
    },
    {
        "uuid": "f4ab3e64a23fbd2dadf6da31fef64ebb",
        "title": "它山堰",
        "author": "宗亮",
        "content": "截断寒流迭石基，海潮从此作回期。\n行人自老青山路，涧急水声无绝时。\n（以上二首均见南宋魏岘《四明它山水利备览》卷下，《四明丛书三集》本。\n二诗承温州师院张靖龙同志录示）（〖1〗张靖龙云：南宋林元晋《回沙闸记》云：「唐僧元亮赋堰诗，有曰：『海潮从此作回期。\n』人谓绝唱。\n」明末李邺嗣《甬上高僧诗》卷上曰：「县令王元暐起它山堰，主水启闭，民德之，亮公为题一诗。\n宋志载吾最四绝句，以公题它山堰为第一。\n所云景绝诗亦绝者也。\n公又作长歌一首以记其事。\n」魏岘考订《它山歌》为元亮所作：「人知它山之诗而不知它山之歌。\n歌以言诗之未尽，诗以言歌之所不欲文。\n不观其诗，无以见亮公之绝唱，不观其歌，无以见王侯之始谋。\n予方幼时，盖尝耳其歌之大略矣。\n每以石刻不存为恨。\n咨询耆老有年于兹，近划得墨刻，读之甚喜。\n或疑图志上载绝句为唐僧元亮所作，此刻不载岁月名称，恐非亮公之笔。\n然即其歌以溯其意，如因祈祷入山与夫棹舟深入之语，非亮公距王侯未远，其孰能知此耶？」）。",
        "dynasty": "唐",
        "collection_info": null
    },
    {
        "uuid": "25c27fbb2b690647a05b73343093c702",
        "title": "礼舍利塔",
        "author": "宗亮",
        "content": "铁轮王使鬼神功，灵塔飞来鄮岭东。\n有客不随流水去，罄敲疎雪细云中。\n（明郭子章《明州阿育王山志》卷十）。",
        "dynasty": "唐",
        "collection_info": null
    },
    {
        "uuid": "644c3c3a270ef0de161c1efd047468ed",
        "title": "灵鳗井",
        "author": "宗亮",
        "content": "散尽残云碧甃开，灵鱼石缝露星腮。\n寒生镜底长清浅，泉脉流从印土来。\n（同前。\n又见同书卷五引吴越释赞宁开宝五年撰《护塔灵鳗菩萨传》引）。",
        "dynasty": "唐",
        "collection_info": null
    },
    {
        "uuid": "841fda0ef81199f42d8cd208f63c26d9",
        "title": "东洲",
        "author": "曹邺",
        "content": "江城隔水是东洲，浑似金鰲水上浮。\n万顷颓波分泻去，一洲千古砥中流。\n。",
        "dynasty": "唐",
        "collection_info": null
    },
    {
        "uuid": "982ba01d754c62827a23e8326fdbf4cb",
        "title": "东郎山",
        "author": "曹邺",
        "content": "东郎矻立向东方，翘首朝朝候太阳。",
        "dynasty": "唐",
        "collection_info": null
    },
    {
        "uuid": "d53ac89a8af12b7a5ebe04c3e19333de",
        "title": "西郎山",
        "author": "曹邺",
        "content": "西郎何事面西方？欲会东郎隔大江。\n自古朋良时一遇，东郎未会恨斜阳。\n（均见清汪森辑《粤西诗载》卷二二）（按：以上三诗，梁超然先生《曹邺诗注》已收入。\n《文学评论丛刊》第七辑刊同人《论晚唐诗人曹邺》云：「《东郎山》、《西郎山》二诗在阳朔东、西郎山有石刻。\n」）。",
        "dynasty": "唐",
        "collection_info": null
    },
    {
        "uuid": "ec781d93964c6fcabe0d7bbb5154aa2e",
        "title": "东都望幸赓歌（题拟）",
        "author": "李庾",
        "content": "晓云行兮西风，庆摇裔兮龙在中。\n望云光兮拜千百，西泽霈兮均东泽。\n（见《文苑英华》卷四四《东都赋》）。",
        "dynasty": "唐",
        "collection_info": null
    },
    {
        "uuid": "307759dd4b3b6b35a40082a7e7b168ba",
        "title": "白鹿山人李端符舍书奉报四恩三有永充供奉善众君子建尊胜幢因书长句",
        "author": "道朗",
        "content": "善往因来诣法王，七生丛累获销亡。\n还居忉利持章句，不遂天人恋色香。\n波利一心瞻佛祖，文殊再遣往西方。\n今朝国土云幢立，□智巍巍天地长。\n（见《江苏通志稿金石略》卷六《李端符经幢》附）（按：此经幢今在无锡市锡惠公园内，为八面刻石，先刻《佛顶尊胜陁罗尼经》幷序，后刻此诗，署「兴宁沙门道朗」，诗后题记云：「大唐干符三年岁次丙申十一月甲戌朔廿二日乙未建。\n都维那僧宏益，上座僧全从，寺主僧行忠，老宿杜谏，都料郁□，直僧岁智宗。\n」）。",
        "dynasty": "唐",
        "collection_info": null
    },
    {
        "uuid": "47446345782e01f5d17f909fe3d98c1e",
        "title": "登灵岩寺上方",
        "author": "周朴",
        "content": "雨后灵岩寺上方，如何云者合思量。",
        "dynasty": "唐",
        "collection_info": null
    },
    {
        "uuid": "e27631f5bc2a1263c694ba563e68abf2",
        "title": "登福唐县楼",
        "author": "周朴",
        "content": "咸通五载后伏裏，登此福唐县上楼。",
        "dynasty": "唐",
        "collection_info": null
    },
    {
        "uuid": "05cb46ed66dc16b555eed12642b8446b",
        "title": "古人早行诗",
        "author": "周朴",
        "content": "早起赴前程，邻鷄尚未鸣。\n（以上均见明刻本《吟窗杂录》卷十二沙门文彧《诗格》引）。",
        "dynasty": "唐",
        "collection_info": null
    },
    {
        "uuid": "5105b9ea04d0db040bce414837576b96",
        "title": "梨花（题拟）",
        "author": "周朴",
        "content": "临风千点雪。\n（见《全芳备祖前集》卷九《梨花门》）。",
        "dynasty": "唐",
        "collection_info": null
    },
    {
        "uuid": "805738d0772e513df6c3958effcedcca",
        "title": "天门灵泉院",
        "author": "周朴",
        "content": "华亭参后最幽玄，一句能教万古传。\n猿抱子归青嶂后，鸟衔花落碧崖前。\n虽知物理无穷际，却恐沧溟有尽年。\n为报五湖云外客，何妨来此老林泉。\n（按：《沅湘耆旧集》卷八云：「琮案：元慈利张兑《天门山图诗》末云：『可怜宜都周内史，古冢纍纍在山址。\n感时抚景亦怆然，周朴小诗何足拟？』即指此诗也。\n次联为中和间僧传明语。\n传明即善会，自鹤林入夹山，有僧问如何是夹山境，答以猿抱子归云云，朴即用其语也。\n」）。",
        "dynasty": "唐",
        "collection_info": null
    },
    {
        "uuid": "a9778c093f050205f1d1268cacec5236",
        "title": "南楼 一",
        "author": "周朴",
        "content": "春山到处喜相从，又是天门十六峰。\n翠壁深深回鹳鹤，青峰矗矗隐芙蓉。\n乍疑日出同吴观，祇少金泥拟汉封。\n愿借仙人杖九节，临风直欲舞双龙。",
        "dynasty": "唐",
        "collection_info": null
    },
    {
        "uuid": "0e4f0cab24c02e47f76a8f25839a4179",
        "title": "南楼 二",
        "author": "周朴",
        "content": "徙倚高楼夜色残，故人聊得罄交欢。\n千林日落晴偏雨，五月云深暑亦寒。\n诘曲断岩飞鸟度，参差倒影过江看。\n惭予浪着登山屐，酒罢豪吟兴未阑。\n（以上三首均见《鸿湘耆旧集》卷八、同治十三刊增寿等纂《直隶澧州志》卷二五、同治八年刊魏湘纂《续修慈利县志》卷十四）（〖1〗《直隶澧州志》卷十六《隐逸》云：「周朴，隐居天门山，楚王马殷征召不起，着有《灵泉诗集》。\n」〖2〗同书卷二六《辨讹》云：「周朴，能诗而隐，有气节。\n闽诗集中所载小传，与《慈志》异。\n其避地福州不降黄巢遇害者，吴兴人也。\n居天〖缺二十字〗于□□仅为〖缺九字〗征□则又为唐□□□人，未可强合为一。\n其《天门灵泉院》诗『不惟用唐僧，传明语即起』，已直溯其事。\n章华孙斯亿乃谓朴生于晋，老于五代，所咏之灵泉，属慈，非石门夹山之灵泉寺。\n指为唐僧周朴诗，志亦载其墓，称晋处士，不知何考？若谓生于石晋时，则马氏早灭；若所指司马晋，则又先马殷数百年，相距凡七姓八朝。\n只是诗与《南楼》二首俱近体，非前五代人作。\n而廖大隐《楚风补》又以朴为慈利人，唐末寓福州，摭采闽集，益以《南楼》二作。\n不知寓福者，本吴兴人。\n闽徐兴公刻朴诗集，敍述甚详，集内亦无《灵泉院》、《南楼》诗，与志载居若墓并在天门山，自当另为一朴。\n但闽集有《弔李群玉》一绝，曰『知何处』，曰『隔岸香』，固亦尝游澧者。\n其《灵泉院》、《南楼诗》之为慈周朴作，抑为吴周朴游澧时作，而闽集或以隔远失采，惜不得《慈父》中所纪《灵泉诗集》具览，一釐正之，并以决朴墓之在慈与辞楚辟之，信有事否？若氏族谱，直载为福州人，则尤疏谬者也。\n」今按：《全唐诗》卷六七三收周朴诗一卷，其中有《弔李群玉》一首，可证朴确曾客澧。\n又《宿玉泉寺》一首，《直隶澧州志》卷二四，以为寺在澧州。\n又有《春中途中寄南巴崔使君》、《喜贺拔先辈衡阳除正字》、《次梧州却寄永州使君》，疑朴自巴东入湘，复南行经澧、衡、永、梧而南游。\n《直隶澧州志》所载慈利另有一周朴之根据，尚嫌不足。\n惟此说罕为人知，谨录出以资研究。\n）。",
        "dynasty": "唐",
        "collection_info": null
    },
    {
        "uuid": "4ac20fabcea0b0a5e761287011e78d52",
        "title": "句",
        "author": "章碣",
        "content": "事向无心得。\n（《老学庵笔记》卷四）。",
        "dynasty": "唐",
        "collection_info": null
    },
    {
        "uuid": "e6923748a6c889985727d2398e6ca62c",
        "title": "谶",
        "author": "陈蓬",
        "content": "东去无边海，西来万顷田。\n松山沙径合，朱紫出其间。",
        "dynasty": "唐",
        "collection_info": null
    },
    {
        "uuid": "d5e50092641d61e308fbf0873b48a955",
        "title": "诗",
        "author": "陈蓬",
        "content": "石头荦确高低踏，竹户鼓亨左右间。\n（均见宋梁克家《淳熙三山志》卷六）。",
        "dynasty": "唐",
        "collection_info": null
    },
    {
        "uuid": "0f3209483281f54004b7aa7e2665ac5a",
        "title": "隐居即事",
        "author": "蒋琰",
        "content": "半榻和云卧碧山，飘飘似鹤一身閒。\n十年不作红尘梦，卓午呼童早闭关。\n（见《光绪仙居志》卷二三）。",
        "dynasty": "唐",
        "collection_info": null
    },
    {
        "uuid": "151f19d7dc58b3df761d4aa0f874f002",
        "title": "日泊",
        "author": "蒋琰",
        "content": "谁惜光阴似惜金，十年湖海已投簪。\n于今雨屋（《安州诗录》作「屋雨」）青灯夜，消尽风尘未了心。\n（见清戚鹤泉编《三台诗录》卷一。\n张靖龙云见清王魏胜《安州诗录》卷一）。",
        "dynasty": "唐",
        "collection_info": null
    },
    {
        "uuid": "11ed23ee4bbb4159b364373aedadf683",
        "title": "词 一",
        "author": "邵谒",
        "content": "吴刀楚制为佩袆，纤罗雾縠为羽衣。\n含商咀征歌露晞，珠履飒沓歌袖飞。\n凄风戛起素云回，车怠马烦客忘归，兰膏明烛承夜晖。",
        "dynasty": "唐",
        "collection_info": null
    },
    {
        "uuid": "08520e271b9dc7cbc4601c7854160be3",
        "title": "词 二",
        "author": "邵谒",
        "content": "桂宫柏寝拟天居，朱爵文窗韬碧疏。\n象床瑶席镇犀渠，雕屏合匝组帷舒。\n秦筝赵瑟挟笙竽，垂珰散佩盈玉除，停觞不御欲谁须。",
        "dynasty": "唐",
        "collection_info": null
    },
    {
        "uuid": "dcdffc0cc41ae12f8d6923c10e943db5",
        "title": "词 三",
        "author": "邵谒",
        "content": "三星差池露霑湿，絃悲管清月将入。\n寒光萧条候虫急，荆王流叹楚妃泣。\n红颜难长时易戢，凝华结綵久延立，非君之故岂妄集。",
        "dynasty": "唐",
        "collection_info": null
    },
    {
        "uuid": "b86542ae62cd3e1f9287951d6fc5a8d9",
        "title": "词 四",
        "author": "邵谒",
        "content": "池中赤鲤庖所捐，琴高乘去飞上天。\n命逢福世丁溢恩，簪巾藉绮昇曲筵。\n恩厚德深委如山，洁诚洗志期暮年，乌臼马角宁足言。\n（影印本《诗渊》第六册第四一一五页）。",
        "dynasty": "唐",
        "collection_info": null
    },
    {
        "uuid": "43da70afae96f630a71034667a950a94",
        "title": "句 一",
        "author": "邵谒",
        "content": "不知天上月，曾别几多人？（见宋江少虞《皇朝事实类苑》卷五九引李錞《李希声诗话》引）（〖1〗《李希声诗话》云：「余亡友李秉彝德叟寒暑假为余曰：『家藏唐邵谒诗八十篇，甚工。\n谒选于吏部，部中牓此诗曰：有能过此者，当先注官。\n众无间言。\n……』余欲借传，因循不果。\n」按：今传谒诗仅三十二首，未及半数。\n）。",
        "dynasty": "唐",
        "collection_info": null
    },
    {
        "uuid": "8f55ee1910168f5240bd8308e5e03a26",
        "title": "句 二",
        "author": "邵谒",
        "content": "望望不相近。\n（见宋李龏《剪绡集》卷下引）。",
        "dynasty": "唐",
        "collection_info": null
    },
    {
        "uuid": "1f8f1bf1261c3aa609412aa6c2d2c071",
        "title": "遇（疑为「过」）信美台诗",
        "author": "李当",
        "content": "零陵郡北云帆落，信美台前江月明。\n石浅风高滩濑急，孤舟一夜听寒声。\n（见《舆地纪胜》卷五六《永州》）。",
        "dynasty": "唐",
        "collection_info": null
    },
    {
        "uuid": "13301ee2ff8a01a49fc43b1ff6f54b26",
        "title": "送友人北游",
        "author": "张乔",
        "content": "东归未遂心，北去几沉吟。\n把酒思乡远，投文入塞深。\n晋山擎白道，汾水截青林。\n想见连天雪，安知（一作「长安」）是积霖。\n（见《文苑英华》卷二八三、《唐音统籤》卷六四九《戊籤》六四）。",
        "dynasty": "唐",
        "collection_info": null
    },
    {
        "uuid": "113f29669cafca77d50923c568f684df",
        "title": "颂 一",
        "author": "利踪",
        "content": "三十年来住子（《祖堂集》卷十八作「紫」）湖，二时粥饭（《祖堂集》及《景德传灯录》卷十作「斋粥」）气力麤。\n无事上山走一转（《祖堂集》、《灯录》作「每日上山三五转」）。\n试（《五灯会元》卷四作「借」）问（《灯录》作「问汝」）时人（《祖堂集》作「迴头问汝」）会也无。",
        "dynasty": "唐",
        "collection_info": null
    },
    {
        "uuid": "497749ca7a9ca38d43b7955acbad1195",
        "title": "颂 二",
        "author": "利踪",
        "content": "从来事非物，方便名为佛。\n中下竞（《祖堂集》作「觅」）是非，上流（《祖堂集》作「士」）始知屈。",
        "dynasty": "唐",
        "collection_info": null
    },
    {
        "uuid": "ede5b997302db25c3c439dc4066b689e",
        "title": "临行颂三首 一",
        "author": "利踪",
        "content": "我闻过去佛，纵横尽丈夫。\n示汝真归处，千江月影孤。",
        "dynasty": "唐",
        "collection_info": null
    },
    {
        "uuid": "20f6d5a8ccc1cade12e1dfde87927ee1",
        "title": "临行颂三首 二",
        "author": "利踪",
        "content": "观音与文殊，示我常飞动。\n吾今已归真，触处皆无用。\n。",
        "dynasty": "唐",
        "collection_info": null
    },
    {
        "uuid": "da6c787060a420e60473f3926a59e0a7",
        "title": "临行颂三首 三",
        "author": "利踪",
        "content": "佛性本来无阻障，众生不识难归向。\n若见如来成佛时，莫向世间求取相。\n（以上五首均见宋渭颐藏主编《古尊宿语录》卷十二《衢州子湖山第一代神力禅师语录》）（按：《祖堂集》卷十八作「紫湖和尚」。\n）。",
        "dynasty": "唐",
        "collection_info": null
    },
    {
        "uuid": "47f7f78d98f3e470feb96a5b375d686e",
        "title": "歌",
        "author": "罗汉和尚",
        "content": "咸通七载初参道，到处逢言不识言。\n心裏痴（《五灯会元》作「疑」）团若栲栳，三春不乐止林泉。\n忽遇法王毡上坐，便陈疑恳向师前。\n师从毡上那伽起（一作「定」），袒膊当胸打一拳。\n骇散痴（《五灯会元》作「疑」）团獦狚落，举头看见日初圆。\n从兹蹬蹬以碣碣，直至如今常快活。\n只闻肚裏饱膨脝，更不东西去持钵。",
        "dynasty": "唐",
        "collection_info": null
    },
    {
        "uuid": "2a6fc7f392c074822223c82ab21a9820",
        "title": "偈",
        "author": "罗汉和尚",
        "content": "宇内为闲客，人中作野僧。\n任从他笑我，随处自腾腾。\n（均见《景德传灯录》卷十一、《五灯会元》卷四）。",
        "dynasty": "唐",
        "collection_info": null
    },
    {
        "uuid": "b159601b8104b0021858076dc0c61980",
        "title": "海棠（补序）",
        "author": "薛能",
        "content": "（按：《全唐诗》卷五六○录此序仅存三十九字，殆据《容斋随笔》卷七之节录本。\n陈耀东据《古今图书集成·草木典》卷二九九《海棠部》录此序。\n）。",
        "dynasty": "唐",
        "collection_info": null
    },
    {
        "uuid": "e1c9aa8d9eba14aa2ed77c962d01cea8",
        "title": "海棠",
        "author": "薛能",
        "content": "四海应无蜀海棠，一时开处一城香。\n晴来使府低临槛，雨后人家散出墻。\n闲地细飘浮净藓，短亭深绽隔垂杨。\n从来看尽诗谁苦，不及欢游与画将。\n（同前）。",
        "dynasty": "唐",
        "collection_info": null
    },
    {
        "uuid": "8779b939c2266de45b9a348e9a2ffa67",
        "title": "再游云门访僧不遇",
        "author": "薛能",
        "content": "数歇渡深水，渐非尘俗间。\n泉声入秋寺，月色徧寒山。\n石路几迴雪，禅房又闭关。\n不知双树客，何处与云闲。\n（见《会稽掇英总集》卷六）（按：《全唐诗》卷五九五收作于武陵诗，题作《夜寻僧不遇》。\n当以薛作为是。\n）。",
        "dynasty": "唐",
        "collection_info": null
    },
    {
        "uuid": "6c6a9567dd73976108d69a708b19a0a9",
        "title": "风诗",
        "author": "薛能",
        "content": "就树撮将黄叶去，入山吹出白云来。\n（见《吟窗杂录》卷十四《诗中旨格》）。",
        "dynasty": "唐",
        "collection_info": null
    },
    {
        "uuid": "bd5f18032b18e118c660363683d58e63",
        "title": "野庙碑附诗",
        "author": "陆龟蒙",
        "content": "土木其形，窃吾民之酒牲，固无以名。\n土木其智，窃吾君之禄位，如何可议。\n禄位颀颀，酒牲甚微，神之飨也，孰云其非。\n视吾之碑，知斯文之孔碑。\n（见《甫里先生文集》卷十八、《唐文粹》卷五二）（按：《全唐诗》卷六一九收《纪梦游甘露寺》第十四句缺三字。\n今检《四库全书》本《甫里集》卷四，此句作「嘹哓余韵𠲜」。\n诗甚长，不重录。\n）。",
        "dynasty": "唐",
        "collection_info": null
    },
    {
        "uuid": "002604f9d7fbabb52ab6c1c8e3d24377",
        "title": "句",
        "author": "陆龟蒙",
        "content": "思量浮世何如梦，试就南牕一寐看。\n（《大正藏》本崔致远《唐大荐福寺故寺主翻经大德法藏和尚传》）。",
        "dynasty": "唐",
        "collection_info": null
    },
    {
        "uuid": "8bbe54e4361c05e331b4da71e37ad848",
        "title": "临终偈",
        "author": "善会",
        "content": "大江沉尽小江现，明月高峰法自流。\n石牛水上卧，影落孤峰头。\n荒田闻我讶，始同不繫舟。\n（见《祖堂集》卷七）。",
        "dynasty": "唐",
        "collection_info": null
    },
    {
        "uuid": "0ec847e89bbf62abeafb154f506414e3",
        "title": "颂 一",
        "author": "善会",
        "content": "明明无悟法，悟法却迷人。\n长舒两脚睡，无僞亦无真。\n（见《景德传灯录》卷十五、《五灯会元》卷五）。",
        "dynasty": "唐",
        "collection_info": null
    },
    {
        "uuid": "30417c1bf201f3fd8351528419d964f3",
        "title": "颂 二",
        "author": "善会",
        "content": "劳持生死法，唯向佛边求。\n目前迷正理，拟火觅浮沤。\n（《五灯会元》卷五）。",
        "dynasty": "唐",
        "collection_info": null
    },
    {
        "uuid": "be97445736a92941b5cbd613200283af",
        "title": "奉和大德思天台次韵",
        "author": "李达",
        "content": "金地炉峰秀气浓，近离双涧忆青松。\n劚泉拄锡净心相，远传佛教观真容。\n（见日本三井唐院藏真迹本，转录自傅云龙《游历日本图经》）。",
        "dynasty": "唐",
        "collection_info": null
    },
    {
        "uuid": "1b3d196825a8dea43421a1d2318b0450",
        "title": "次韵二首 一",
        "author": "詹景全",
        "content": "大理车回教正浓，乍离金地意思松。\n沧溟要过流杯送，禅坐依然政法容。",
        "dynasty": "唐",
        "collection_info": null
    },
    {
        "uuid": "7131a1dde9bbc03dc1551bf4b1685cfa",
        "title": "次韵二首 二",
        "author": "詹景全",
        "content": "一乘元仪道无踪，居憇观心静倚松。\n三界永除几外想，一诚归礼释迦容。\n（同前）（按：李达、詹景全诗，皆转录自张步云《唐代逸诗辑存》。\n）。",
        "dynasty": "唐",
        "collection_info": null
    },
    {
        "uuid": "f25ac77a14c0de33f996299193ccc27c",
        "title": "颂",
        "author": "休静",
        "content": "藏身没迹师亲嘱，没迹藏身自可知。\n昔日时时逢剑客，今朝往往遇痴儿。\n（《祖堂集》卷五）。",
        "dynasty": "唐",
        "collection_info": null
    },
    {
        "uuid": "cf6351488a588521f9b815ea80444dc0",
        "title": "因道吾指夹山寻师颂",
        "author": "择禅师",
        "content": "京口谈玄已有名，吾山特地涉途程。\n虽云法眼无瑕翳，争奈真人掩耳听。\n参学须参真心匠。\n合头须诈不劳聆。\n此来更欲寻师去，决至应当暂改形。\n道友当年深契会，老僧今日苦叮咛。\n特报水云知识道，半秋孤月落花亭。",
        "dynasty": "唐",
        "collection_info": null
    },
    {
        "uuid": "11692bdb8eb923e26513130b7434dbaf",
        "title": "夹山顿遇以华亭颂",
        "author": "择禅师",
        "content": "一泛轻舟数十年，随风逐浪任因缘。\n祇道子期能□（此字残损）律，谁知座主将参禅。\n□前无寺成椿橛，句下相投事不然。\n遥指碧潭垂钓叟，被师呵退顿忘筌。\n（同前）。",
        "dynasty": "唐",
        "collection_info": null
    },
    {
        "uuid": "034b75ee23b977cdda5b93d6952464b7",
        "title": "心珠歌",
        "author": "寰普",
        "content": "山僧自达空门久，淬炼心珠功已构。\n珠迥玲珑主客分，往往声如师子吼。\n师子吼，非常久，皆明佛性真如理。\n有时往往自思惟，豁然大意心欢喜。\n或造经，或造论，或说渐兮或说顿。\n若在诸佛运神通，或在凡夫兴鄙恡。\n此心珠，如水月，地角天涯无殊别。\n祇因迷悟有参差，所以如来多种说。\n地狱趣，饿鬼趣，多种轮迴无暂住。\n此非诸佛不慈悲，岂非阎王配交做。\n劝时流，深体悉，见在心珠勿浪失。\n五蕴身全尚不知，百骸散后何处觅。\n（见《景德传灯录》卷三十）。",
        "dynasty": "唐",
        "collection_info": null
    },
    {
        "uuid": "51cc0a00ec9fcf88c5e5316998c1e90a",
        "title": "简寂观",
        "author": "秦韬玉",
        "content": "物外灵踪客到稀，竹房斜掩旧荆扉。\n丹书万卷题朱字，碧岫千重锁翠微。\n泣露白猿携子去，唳风玄鹤傍人归。\n祇应玉阙名长在，日暮闲云空自飞。\n（见《吉石庵丛书》本《庐山记》卷四）。",
        "dynasty": "唐",
        "collection_info": null
    },
    {
        "uuid": "9bbd5bed2bccff78fff393d3d5806e53",
        "title": "马诗",
        "author": "秦韬玉",
        "content": "尘土卧多毛色暗，风霜受尽眼由（《诗学指南》本「犹」）明。\n（见《吟窗杂录》卷十四《诗中旨格》）（按：陆游引此二句为卢肇诗，见本书卷三十一。\n）。",
        "dynasty": "唐",
        "collection_info": null
    },
    {
        "uuid": "0dd6d95550c87e86a93c55c830c92cf1",
        "title": "题招提院静照堂",
        "author": "张贲",
        "content": "缾锡为生久，门阑过客疎。\n于闲见真寂，燕坐此清虚。\n事事皆身外，悠悠度岁余。\n如何繁草木，还长旧庭除。\n（见《至元嘉禾志》卷三二）。",
        "dynasty": "唐",
        "collection_info": null
    },
    {
        "uuid": "9b730ca32f041ed63f6ed2d07ba13749",
        "title": "清弋江田舍",
        "author": "张贲",
        "content": "草木翳荒径，岩阿有竹扉。\n童牛随㹀出，乳燕哺雏归。\n钓艇横幽渚，耕蓑挂落晖。\n罕知盐酪味，父子入城稀。\n（见民国十三年刊徐乃昌等纂《南陵县志》卷四二）。",
        "dynasty": "唐",
        "collection_info": null
    },
    {
        "uuid": "486d3ee1cda6cc50f4953d0772948b91",
        "title": "庚子年遇赦",
        "author": "张孜",
        "content": "时清无大赦，何以安天下？直到赤眉来，始寻黄纸写，草草蠲赋与（《学海》本作「税」），忙忙点兵马。",
        "dynasty": "唐",
        "collection_info": null
    },
    {
        "uuid": "24408a9d46106559915e4976ec6d6c4c",
        "title": "杂言",
        "author": "张孜",
        "content": "祇爱轻与肥，不忧贫与贱。\n着牙卖朱紫，断钱賖举选。\n（均见何光远《鑑诫录》卷九）（〖1〗《鑑戒录》云：「又驾在蜀日，孜着杂言数百篇，伤时颇切，其一首两联云〖略〗。\n」前二句，《全唐诗》卷六百七已据《唐诗纪事》收入。\n）。",
        "dynasty": "唐",
        "collection_info": null
    },
    {
        "uuid": "3517f466d04ca9cd42058f700c697fbd",
        "title": "送白相公",
        "author": "薛逢",
        "content": "飞龙在天，云雨阗阗。\n贤相秉钧，伦方序圆。\n时哉时哉，君其勉焉。\n（见《文苑英华》卷六六二《上白相公启》引）。",
        "dynasty": "唐",
        "collection_info": null
    },
    {
        "uuid": "b70137e20fbab0c592baa0d25028df8a",
        "title": "元日观仗（之二）",
        "author": "薛逢",
        "content": "紫掖晴来宫殿高，万方瞻拜赤霜袍。\n关中王气浮双阙，海外欢声抃九鳌。\n晨箭莫催青鏁漏，寿宫方献碧花桃。\n香烟不动龙颜悦，初日辉辉上采旄（施）。\n（见《古今岁时杂咏》卷一。\n共三首，《全唐诗》仅收二首）。",
        "dynasty": "唐",
        "collection_info": null
    },
    {
        "uuid": "860be04ee26413c0f5263b3b7088f4dc",
        "title": "寄湖州开元寺座主",
        "author": "薛逢",
        "content": "傍城花柳覆精庐。\n（见《舆地纪胜》卷四《安吉州》、《嘉泰吴兴志》卷十三）。",
        "dynasty": "唐",
        "collection_info": null
    },
    {
        "uuid": "3ddcf41cd96351927d59c47d4cf01029",
        "title": "偈 一",
        "author": "慧寂",
        "content": "法身无作化身作，薄伽玄应诸病药。\n啀喍闻响拟嘷吠，焰水觅鱼痴老鹤。\n（见《祖堂集》卷十八）。",
        "dynasty": "唐",
        "collection_info": null
    },
    {
        "uuid": "79e68bd9cf3738b68c18f82b9fee5e03",
        "title": "偈 二",
        "author": "慧寂",
        "content": "年满七十七，老去是今日。\n任性自浮沉（《五灯会元》卷九作「无常在今日。\n日轮正当午」），两手攀屈膝。\n（见《景德传灯录》卷十一）。",
        "dynasty": "唐",
        "collection_info": null
    },
    {
        "uuid": "942fabe0d551b8d5f705b5d7c65ffa14",
        "title": "偈 三",
        "author": "慧寂",
        "content": "滔滔不持戒，兀兀不坐禅。\n酽茶三两椀，意在镢头边。",
        "dynasty": "唐",
        "collection_info": null
    },
    {
        "uuid": "a172802e149c5111b676f107c7335e51",
        "title": "偈 四",
        "author": "慧寂",
        "content": "一二二三子，平目復仰视。\n两口一无舌，即是吾宗旨。\n（见《五灯会元》卷九）。",
        "dynasty": "唐",
        "collection_info": null
    },
    {
        "uuid": "09ef3a785d69d75283164c86a50c7a78",
        "title": "上洞山颂",
        "author": "慧寂",
        "content": "何代隐荒丘，茅堂独寝幽。\n随缘三事衲，顿觉万缘休。\n貌古因持戒，身贫为少求。\n吾师登鸟量，物外绝追游。\n（《天圣广灯录》卷十二）。",
        "dynasty": "唐",
        "collection_info": null
    },
    {
        "uuid": "df5ee4bf707de2d3de018c4fb4aaf2dd",
        "title": "岩嵌绿玉",
        "author": "杨奇鲲",
        "content": "天孙昔谪下天绿，雾鬓风鬟爱草木。\n一朝骑凤上丹霄，翠翘花钿留空谷。\n（见《明滇南诗略》卷首、民国五年周宗麟纂《大理县志稿》卷三一）。",
        "dynasty": "唐",
        "collection_info": null
    },
    {
        "uuid": "a2ec5023d66d395d91fc0578075573b0",
        "title": "酬通义刘相瞻",
        "author": "郑畋",
        "content": "刘刚暗借飈轮便，叡武楼中似去年。\n（见《苕溪渔隐丛话后集》卷三五引《蔡宽夫诗话》）。",
        "dynasty": "唐",
        "collection_info": null
    },
    {
        "uuid": "a417a6735af68ec51599acd2f92b9e69",
        "title": "二十八宿诗",
        "author": "郑畋",
        "content": "员明青{饥右为凡}饭，光润碧霞浆。\n（《增修诗话总龟》卷二一引《零陵总记》）（按：《全唐诗》卷五五七录二句，缺题，今重录。\n）。",
        "dynasty": "唐",
        "collection_info": null
    },
    {
        "uuid": "f5a9aaf289d8285d90d39d6d0302ce9f",
        "title": "句",
        "author": "谬独一",
        "content": "思牵吴岫起，吟索剡云开。\n（贯休《禅月集》卷十《怀诸葛珏二首》「谬独哭不错」句自注引）（按：此则据《中华文史论丛》一九八七年第一期刊曹汛先生《淡然考》收入。\n）。",
        "dynasty": "唐",
        "collection_info": null
    },
    {
        "uuid": "4ad4724847498d1a5026ecb11fc8898b",
        "title": "麻衣颂",
        "author": "麻衣禅师",
        "content": "勑下如来到翠微，佛前垂泪脱麻衣。\n深山有寺不容住，四海无家何处归？（见《舆地纪胜》卷十九《池州》）（按：《补续高僧传》卷二三有释麻衣，五代之际往来泽潞间，发河图之秘授陈抟。\n似为另一僧。\n又《五灯会元》卷四收智真一偈，与此首仅数字不同，见本书卷三十。\n）。",
        "dynasty": "唐",
        "collection_info": null
    },
    {
        "uuid": "1e5ab6cc766dc89972be410e980daded",
        "title": "歌",
        "author": "张白醪",
        "content": "山花头上插，浊酒口中斟。\n醉眼看醒汉，忙忙尽丧真。\n（见《宛委别藏》本宋陈田夫《南岳总胜集》卷上）（〖1〗《南岳总胜集》云：「灵隐峰，下有伏虎岩。\n旧记云：广明末有野人张白醪辟谷，日饮浑酒未尝醒。\n时来往衡阳，昼卧石鼓洞，夜归岩中，人数见之。\n虎卧岩前，无敢近者。\n或询之来往，答云：『拂地来，拂地去。\n』头上插野花，每念謌云〖略〗。\n后亦不知所往。\n樵者见之，但破钵而已。\n虎亦从此不来。\n后五年，里人见之于成都。\n」）。",
        "dynasty": "唐",
        "collection_info": null
    },
    {
        "uuid": "da7ac62898a303e604d3595492ecbc11",
        "title": "水仙花（题拟） 一",
        "author": "来鹏",
        "content": "瑶池来宴老金家，醉倒风流萼绿华。\n白玉断笄金晕顶，幻成痴绝女儿花。\n。",
        "dynasty": "唐",
        "collection_info": null
    },
    {
        "uuid": "494d0dd76ee6802b5aca12387e2328d6",
        "title": "水仙花（题拟） 二",
        "author": "来鹏",
        "content": "花盟平日不曾寒，六月曝根高处安。\n待得秋残亲手种，万姬围绕雪中看。\n（见《全芳备祖前集》卷二一「水仙花」门）。",
        "dynasty": "唐",
        "collection_info": null
    },
    {
        "uuid": "360547d2fbe0b1990943969f5e7e9fc4",
        "title": "望故沔城",
        "author": "皮日休",
        "content": "江城遗壤在，舣棹望天涯。\n古壁昭丘树，残红梦苑花。\n楼台依水势，雉堞带山斜。\n何事堪挥泪，乡程北去賖。\n（见民国十年刊《湖北通志》卷一○一《金石》九录《鄂州杂诗碑》引）（按：《鄂州杂诗碑》分五层，录谢朓及唐人诗三十九首，题「熙宁二年六月□日额立」。\n不着书人姓名。\n清时尚存黄鹤楼后斗姥阁西壁。\n）。",
        "dynasty": "唐",
        "collection_info": null
    },
    {
        "uuid": "ca6f611e895b49bd5bef0af82eff50e7",
        "title": "天门夕照",
        "author": "皮日休",
        "content": "落霞如绮绚晴空，坐看天门欲下舂。\n十里孤峯层汉碧，数家残照半江红。\n荒村市暝人归牧，远浦沙明水宿鸿。\n回首长安何处是？嵯峨宫阙五云中。",
        "dynasty": "唐",
        "collection_info": null
    },
    {
        "uuid": "fc3e06d37205d641e74eb5b920284b95",
        "title": "道院迎仙",
        "author": "皮日休",
        "content": "百尺丹台倚翠华，洞门迢递隔烟霞。\n雨中白鹿眠芳草，松下青牛卧落花。\n幽谷月明浮紫气，瑶池水暖伏丹沙。\n抛书亦欲寻真去，安得相从一饭麻。",
        "dynasty": "唐",
        "collection_info": null
    },
    {
        "uuid": "c9902c3d1ca684793529fe2ed3bb38d6",
        "title": "青城暮雨",
        "author": "皮日休",
        "content": "草树连云雉堞平，萧萧风雨暗荒城。\n流归涧壑应无色，响入松杉觉有声。\n旅邸愁人宁復梦，书堂倦客若为情。\n芭蕉滴沥伤心处，俯仰空怀一笑名。\n（以上三首均见《古今图书集成·职方典》卷一一四七《安陆府部》。\n疑僞。\n）。",
        "dynasty": "唐",
        "collection_info": null
    },
    {
        "uuid": "2fc19e72db94e480e7473ab016c36c31",
        "title": "[拟]送贺秘监归会稽诗",
        "author": "王铎",
        "content": "诏许真人归旧隐，为言海上忆孤峰。\n宸庭（《广卓异记》作「旒」）暂别期千岁，野服飘然出九重。\n华表尚迷丁令鹤，竹陂犹认葛仙龙。\n自怜弱羽尘埃重，于此（《广卓异记》作「云外」）无由蹑去踪。\n（见《会稽掇英总集》卷二，校以《广卓异记》卷三。\n《广卓异记》题下署：「门下侍郎王铎。\n」）。",
        "dynasty": "唐",
        "collection_info": null
    },
    {
        "uuid": "0cd7b9ccb3f8de0617b895bb23fbc6c5",
        "title": "曜日颂",
        "author": "全豁",
        "content": "当机直下现前真，认诗之徒未可亲。\n本色先陁如𢣾㦬，岩头松桧镇长新。\n（见《祖堂集》卷七）。",
        "dynasty": "唐",
        "collection_info": null
    },
    {
        "uuid": "c175b521db4c534cc39dc160144efcee",
        "title": "依韵继和王霞卿诗（题拟）",
        "author": "郑殷彝",
        "content": "题诗仙子此曾游，应是寻春别凤楼。\n赖得从来未相识，免交锦帐对银钩。\n（见王铚《侍儿小名录补》引《女仙图》）。",
        "dynasty": "唐",
        "collection_info": null
    },
    {
        "uuid": "d122cd78c299f6923fe0b2395f885cd3",
        "title": "击瓯赋附歌",
        "author": "张曙",
        "content": "江风起兮江楼春，千里万里兮愁杀人。\n楼前芳草兮关山道，江上孤帆兮杨柳津。\n是何贶（《全唐文》作「况」）我兮击拊，眷我兮慇懃。\n（见宋史绳祖《学斋占毕》卷二、《全唐文》卷八二九）（按：史绳祖云此篇「巴州郡楼尚有碑刻，曾祖作巴倅时，曾有墨本藏之家。\n」拟题为《击瓯赋》。\n杜文澜《古谣谚》卷九二则拟题为《游巴州东楼歌》。\n）。",
        "dynasty": "唐",
        "collection_info": null
    },
    {
        "uuid": "db19897058574a91aa5c0b5c6066fab2",
        "title": "途中闻蝉",
        "author": "张曙",
        "content": "每岁听蝉处，那将此际同。\n孤村寒色裏，野店夕阳中。\n（见《能改斋漫录》卷八。\n为原诗的前四句。\n）。",
        "dynasty": "唐",
        "collection_info": null
    },
    {
        "uuid": "5cff19f4f3c238c47a42bd408352adde",
        "title": "识黄芽歌",
        "author": "还阳子",
        "content": "干坤感合始成形，造化元居北户生。\n日月循环魂魄满，阴阳交媾龙虎成。\n分明本自从金长，谁悟偏能与水幷。\n无限徧于尘世裏，时人日用不知名。",
        "dynasty": "唐",
        "collection_info": null
    },
    {
        "uuid": "91f549cfaf2af6c3f9216686ac11e066",
        "title": "识铅汞歌 一",
        "author": "还阳子",
        "content": "世事忙忙无了程，百年如梦瞥然荣。\n不知道有云衢客，刚自争邀尘裏名。\n欲驻流年泛太清，须知灵药必长生。\n纯烧天地阴阳髓，全炼干坤日月精。\n嫁娶阴阳成匹配，对持龙虎自相吞。\n伏得离宫赤帝精，感他坎户白龙液。\n黄芽祇此是根源，自外徒劳虚费力。\n若不曾逢真至人，如何得到幽玄术？火候须教经九转，丹成直待周千日。\n鑪上烟生五彩光，鼎中药奋弘红色。\n刀圭一粒冲天汉，逍遥顿蹑三清畔。\n驾鹤乘龙役鬼神，反笑桑田数迴换。\n自此长居碧落宫，永共羣仙醉金殿。",
        "dynasty": "唐",
        "collection_info": null
    },
    {
        "uuid": "25fad250bd49465f87b8062aaa75942c",
        "title": "识铅汞歌 二",
        "author": "还阳子",
        "content": "日华兼月魄，戊己本为君。\n金木东西併，阴阳上下分。\n减添依次序，进退合先文。\n十月怀胎满，翩翩泛白云。",
        "dynasty": "唐",
        "collection_info": null
    },
    {
        "uuid": "12b7b98253ed880fa00db0dfb5121957",
        "title": "师访",
        "author": "还阳子",
        "content": "共拟丹霄万古存，出尘心事苦曾论。\n于今莫倦频相访，已似孤云鹤到门。",
        "dynasty": "唐",
        "collection_info": null
    },
    {
        "uuid": "adb172dc5608d8796cb1bd4587bfa1a9",
        "title": "师勉",
        "author": "还阳子",
        "content": "早向忙中认取闲，休将心力役机关。\n花依时节重开得，水向东流定不还。\n春色潜偷青鬓髮，风光暗换少年颜。\n须知世事堪悲叹，尽在庄周一梦间。",
        "dynasty": "唐",
        "collection_info": null
    },
    {
        "uuid": "5b0bdddb6ada8d9e6e2d94b48c783341",
        "title": "师贻",
        "author": "还阳子",
        "content": "我今一一诀真门，古圣皆因此出尘。\n昨日蓬莱仙会裏，长生籍上又添君。",
        "dynasty": "唐",
        "collection_info": null
    },
    {
        "uuid": "793ec73d118853351ccf975c70e10229",
        "title": "师诲而饯之",
        "author": "还阳子",
        "content": "松柏坚且贞，涧水流復清。\n勿久尘寰间，是非污耳聆。\n（以上均见《正统道藏》本《大还丹金虎白龙论》。\n末有附跋，录如次。\n）（〖1〗跋云：「时光启二年冬首中旬有七，横峰先生永阳子杜希遁，字忘机，多事之秋，避祸汶郊，每抵鄽中，祇接大隐南阳公。\n公颇奉道，耽玄悟真，栖心闲雅，若夫发迹扬名，俟之知己。\n夫为交者，有名焉，有利焉，余与公交，非名与利，每一接，未尝不话道永日，除玄之又玄外，余无所云。\n故书先师药诀相赠，切希千万保惜，勿传下士。\n大凡方外之事，岂使常人知之？常人知之，则自遭谴谪。\n仙师曰：钦承者纪名于玄箓，泄慢者责身为下鬼。\n又曰：殃庆逮于九祖，昇沉止于一形。\n今以青山白云为誓，勿负誓言，千万千万。\n」）。",
        "dynasty": "唐",
        "collection_info": null
    },
    {
        "uuid": "71d79dd7669ffd91f4a34df649d3b730",
        "title": "与崔渥登眺江亭赋长韵（题拟）",
        "author": "濮阳人",
        "content": "槛外征帆次第行，渔歌偏唱《竹枝》声。\n荷翻水面真珠碎，柳扬湾头绿綫轻。\n峦隐九疑忘去处，泪经千古转分明。\n寥寥日暮云空淡，应为严妆庙貌清。\n（《灯下闲谈》卷下《湘妃神会》）。",
        "dynasty": "唐",
        "collection_info": null
    },
    {
        "uuid": "69266d3849cd6b663adce0a2230cacf1",
        "title": "和濮阳人登眺江亭赋长韵（题拟）",
        "author": "崔渥",
        "content": "闲步江亭驻客行，殿台高敞杜鹃声。\n风生屈宋魂应散，雨过黄娥恨亦轻。\n春笋乱穿阶藓缺，晚霞旁衬野花明。\n翠华不返蒲关去，鸳鹭数行松韵清。\n（同前）。",
        "dynasty": "唐",
        "collection_info": null
    },
    {
        "uuid": "9b61a99adb74a8191a9e5fdc925c76ad",
        "title": "题三陵冢",
        "author": "胡曾",
        "content": "春到三陵淑气和，雪初消处翠嵯峨。\n梅花未知开多少，策杖携壶试一过。\n（《记纂渊海》卷十七）。",
        "dynasty": "唐",
        "collection_info": null
    },
    {
        "uuid": "ab0ef6c22aea3f1557c6be5b1dcb8a30",
        "title": "玉川偶兴",
        "author": "胡曾",
        "content": "玉川鹤避卢仝啜，盘谷猿惊李愿归。\n兴尽携筇一迴首，西风拂拂白云飞。\n（见干隆二十四年刊萧应植纂《济源县志》卷十六。\n此诗疑僞。\n）。",
        "dynasty": "唐",
        "collection_info": null
    },
    {
        "uuid": "1e0cf6cfa59f7b5b8bac53ed553e74b8",
        "title": "夏日（题拟）",
        "author": "高骈",
        "content": "汗浃衣巾诗癖减，茶盈杯椀睡魔降。\n（见《锦绣万花谷后集》卷三「夏」门）。",
        "dynasty": "唐",
        "collection_info": null
    },
    {
        "uuid": "2d4a83d2341e308d92178f80ce6cf4cf",
        "title": "宿云门寺",
        "author": "罗邺",
        "content": "入松穿竹路难分，藉地连岩总是云。\n欲问老僧多少事，乱泉相聒不相闻。\n（见《会稽掇英总集》卷六）。",
        "dynasty": "唐",
        "collection_info": null
    },
    {
        "uuid": "b4438fb380a147290e8e98fb80ac1f0e",
        "title": "句",
        "author": "罗邺",
        "content": "窗前远岫悬生碧，帘外残霞挂熟红。\n（《太平广记》卷二六一）。",
        "dynasty": "唐",
        "collection_info": null
    },
    {
        "uuid": "32aff8ef0bfc6086baffe2a726355f5e",
        "title": "答楚儿",
        "author": "郑昌图",
        "content": "大开眼界莫言冤，毕世甘他（《说郛》本作「必若遭伊」）也是缘。\n无计不烦干（《说郛》本作「轻」）偃蹇，有门须是疾连拳。\n据论当道加严棰，便合披缁念《法莲》。\n如此兴情殊不（《说郛》本作「都未」）减，始知昨日是蒲鞭。\n（见孙棨《北里志》）。",
        "dynasty": "唐",
        "collection_info": null
    },
    {
        "uuid": "8c948c5f35aa9bb1db8b863a46a082a7",
        "title": "再游云门",
        "author": "方干",
        "content": "岭头云向窗中起，砌下泉从石上来。\n僧老终无出山意，岩猿涧鸟莫相猜。\n（见《会稽掇英总集》卷六）。",
        "dynasty": "唐",
        "collection_info": null
    },
    {
        "uuid": "708186dc1c37570b1f4ca120105f19f5",
        "title": "和征妇寄寒衣",
        "author": "方干",
        "content": "西风吹雁到东吴，自整寒衣欲寄夫。\n一剪一鍼肠一断，不知夫亦断肠无。\n（见清王魏胜《安州诗录》卷一。\n此诗承张靖龙同志录示）。",
        "dynasty": "唐",
        "collection_info": null
    },
    {
        "uuid": "541e1d6935cd8460ecb0a0fa694beacf",
        "title": "游雪窦寺",
        "author": "方干",
        "content": "绝顶空王宅，香风萍薜萝。\n地高春色晚，天近日光多。\n流水随寒玉，遥峰（《四明山志》作「岑」）拥翠波。\n前山有丹凤，云外一声过。\n（见《古今图书集成·山川典》卷一一○、雍正十一年刊曹秉仁纂《宁波府志》卷三五。\n）（〖1〗张靖龙云：见黄宗羲《四明山志》卷七《诗括》。\n黄宗羲按：「有为《雪窦志》者载此诗，注其爵里曰『元和状元』。\n不知方干唐末不第，死后得赐一官以慰冥魂。\n余戏为一绝云：『元英诗句不销磨，十举终难占一科。\n死后奏名何足慰，不如雪窦莽禅和』」。\n此诗又见康熙《雪窦寺志》卷九下、雍正《宁波府志》卷三五、清陈之网《四明古迹》卷二。\n雪窦寺在奉化溪口附近的雪窦山，为天下禅宗十剎之一。\n寺本唐会昌以前创，名瀑布，咸通八年改名雪窦。\n）。",
        "dynasty": "唐",
        "collection_info": null
    },
    {
        "uuid": "9386fdaf4c9c9f3b73211e062c4d7df2",
        "title": "游岳林寺",
        "author": "方干",
        "content": "投閒犹自喜，古剎（《岳林寺志》作「策」）剡东寻。\n祗树随僧老，龙溪遶岸深。\n楼高春色晚，天近日光阴。\n共笑家声旧，何时解盍簪。\n（见光绪三十四年刊张美翊纂《奉化县志》卷四。\n）（〖1〗张靖龙云：见清戴明琮《明州岳林寺志》卷五《诗赋》。\n岳林寺在奉化县城东北，梁大同二年创于龙溪西，名崇福院。\n李绅书额。\n会昌中毁。\n大中二年闲旷禅师徙建溪东，改岳林寺。\n）。",
        "dynasty": "唐",
        "collection_info": null
    },
    {
        "uuid": "4f330fe1946502aafefd7971f8ea3dbb",
        "title": "驻紫霞观",
        "author": "方干",
        "content": "易觉春光老，难消夏昼长。\n问囚伤道气，嚼句疗饥肠。\n殿古苔痕涩，坛高松桧凉。\n黄冠谁可语，试与辩亡羊。\n（见民国二十五年刊陈善同等纂《重修信阳县志》卷三十）。",
        "dynasty": "唐",
        "collection_info": null
    },
    {
        "uuid": "0b5194b65c8a3fc5230178b93ec44851",
        "title": "戏吴杰令（题拟）",
        "author": "方干",
        "content": "一盏酒，一捻盐，止见门前悬箔，何处眼上垂帘。\n（见《唐语林》卷七）。",
        "dynasty": "唐",
        "collection_info": null
    },
    {
        "uuid": "e9e1ab1dd47002d2cd9c156eae5fec18",
        "title": "还方干令（题拟）",
        "author": "吴杰",
        "content": "一盏酒，一脔鲊，止见半臂着襕，何处口唇开袴。\n（同前）（〖1〗《唐语林》云：「方干貌陋唇缺，味嗜鱼鲊，性多讥戏。\n萧中丞典杭，军倅吴杰，患眸子赤。\n会宴于城楼饮，促召杰。\n杰至，目为风掠，不堪其苦。\n宪笑命近座女伶，裂红巾方寸帖脸，以障风掠。\n时在席，因为令戏杰曰〖略〗。\n杰还之曰〖略〗。\n一席绝倒。\n尔后人多目干为『方开袴』」。\n按：《唐摭言》卷十三载方干与龙丘李主簿互嘲酒令，均为六言四句，内容相近，为同一嘲谑之不同传本。\n六言二首已收入《全唐诗》卷八七九。\n）。",
        "dynasty": "唐",
        "collection_info": null
    },
    {
        "uuid": "dd503b24a3f448b2f3b39ae1a35c4bf1",
        "title": "偈",
        "author": "张拙",
        "content": "光明寂照遍恒（一作「河」）沙，凡圣含灵共一（一作「我」）家。\n一念不生全体现，六情（一作「根」）纔动被云遮。\n遣除凡拙（一作「破除烦恼」）重增病，趣（一作「趋」）向真如亦是邪。\n任逐境缘（一作「随顺世缘」）无罣[碍]（得），真如凡圣是空花（一作「涅槃生死等空花」）。\n（见《祖堂集》卷六，据《五灯会元》卷六，郑方坤《全闽诗话》卷一校改。\n）。",
        "dynasty": "唐",
        "collection_info": null
    },
    {
        "uuid": "f85e9924f85c14c95dfaf711c8987089",
        "title": "颂 一",
        "author": "慧光",
        "content": "心静愁难入，无忧祸不侵。\n道高龙虎伏，德重鬼神钦。\n（见《祖堂集》卷九）。",
        "dynasty": "唐",
        "collection_info": null
    },
    {
        "uuid": "58b2970e9165637385fdf231bb003c62",
        "title": "颂 二",
        "author": "慧光",
        "content": "修多妙用勿（《五灯会元》作「好句枉」）功夫，返本还源是大愚。\n古（《五灯会元》作「祖」）佛不从修证得，直饶玄妙（《五灯会元》作「纵行玄路」）也崎岖。\n（《祖堂集》卷九、《五灯会元》卷六）。",
        "dynasty": "唐",
        "collection_info": null
    },
    {
        "uuid": "7a43d4351a294783c42735b4f08e3c01",
        "title": "答僧问（题拟） 一",
        "author": "约禅师",
        "content": "宝盖高高挂，其中事若何？谁师言下旨，一句不消多。\n（僧问）。",
        "dynasty": "唐",
        "collection_info": null
    },
    {
        "uuid": "6d7e81371d894fe3456bbefcd63dd988",
        "title": "答僧问（题拟） 二",
        "author": "约禅师",
        "content": "宝盖挂空中，有路不曾通。\n傥求言下旨，便是有西东。\n（师答。\n《景德传灯录》卷十六、《五灯会元》卷六）。",
        "dynasty": "唐",
        "collection_info": null
    },
    {
        "uuid": "aa69f33d708dae20bb804616bf46004d",
        "title": "还丹口诀",
        "author": "尔朱翱",
        "content": "置天立地混沌分，造化含花处处焚。\n一阴一阳乃成道，秋石苍苍浪子孙。\n玄武朱雀明前路，涌泉真汞守干坤。\n鼎鼎制铅成宝物，姹女藏头不肯出。\n十二葫中紫河车，四十二气烈仙窟。\n颜如玉，貌如霜，枣叶雄朱修修毕。\n手抟日月入炉中，炎炎赫赫魂不失。\n非济凡间饥冻疾，不如学道急须出。\n水煑冥冥白虎身，兽鑪上下两莫测。\n大象不游于兔穴，大悟不拘于小节，迷者心差皆总失。\n非传下界盲瞽人，灭族亡身不可出。\n六謌六謌，尔翱已去往蓬莱，白日霞仙，今古密鹤，叫前程，洞庭湖，礼我圣祖为留术。\n去无声，甘如蜜，一七二七七万毕。\n开鑪忽见火一团，光彩炎炎赫赫奕。\n虽济凡间饥冻疾，不如访道栖金室。\n（《大还丹照鑑》）（按：《十国春秋》卷四七：「尔朱先生，成都人也。\n字通微，亦号归元子。\n唐僖宗时隐炼于金鸡关下石室。\n居久之，有异人与药一丸，且戒曰：『子见浮石而服之，仙道成矣。\n』自是遇石必投之水间，视其浮沉。\n人皆笑以为狂。\n一日游峡上，有叟舣舟相待，叩其姓氏，对曰：『涪州石姓也。\n』遂豁然悟曰：『异人浮石之言，斯其应乎？』因服药轻举而去。\n时天復末年也。\n先生有《还丹歌》传于蜀中。\n」应即此人。\n此诗应即《还丹歌》。\n《大还丹照鑑》作者为后蜀广政间人，故得以收录之。\n）。",
        "dynasty": "唐",
        "collection_info": null
    },
    {
        "uuid": "810a74a9d10ea21dcf58c1d28f61bdec",
        "title": "送崔致远西游将还（题拟）",
        "author": "顾云",
        "content": "我闻海上三金鰲，金鰲头戴山高高。\n山之上兮，珠宫贝阙黄金殿；山之下兮，千里万里之洪涛。\n傍边一点鷄林碧，鰲山孕秀生奇特。\n十二乘船渡海来，文章感动中华国。\n十八横行战词苑，一箭射破金门策。\n（《三国史记》卷四六。\n《大正藏》第四九册《新刊贤首碑传正误》引「文章感动中华国」一句。\n）（按：《三国史记》引此诗为节引。\n）。",
        "dynasty": "唐",
        "collection_info": null
    },
    {
        "uuid": "57ac994e1254678ac9f7b05d15137aae",
        "title": "孤云篇",
        "author": "顾云",
        "content": "因风离海上，伴月到人间。\n徘徊不可住，漠漠又东还。\n（高丽李仁老《破闲集》引，转引自韦旭升《朝鲜文学史》）（按：《破闲集》云：「文昌公崔致远字孤云，以宾贡入中朝擢第，游高骈幕府。\n时天下云扰，简檄皆出其手。\n及还乡，同年顾云赋《孤云篇》以送之云〖诗略〗。\n」疑与前《三国史记》所录者为同一首诗中之断片。\n）。",
        "dynasty": "唐",
        "collection_info": null
    },
    {
        "uuid": "f323072863cf7b06c68cce19b084f3f5",
        "title": "伏蒙仆射相公许崇龟攀和杜鹃花诗勒诸岩石伏以崇龟本乏成章矧恐绝唱徒荷发扬之赐终流唐突之爱将厕庭觐光叨荣被谨次前韵兼寄呈桂州仆射",
        "author": "刘崇龟",
        "content": "碧幢红苑合洪钧，桂树林前信有春。\n莫恋花时好风景，磻溪不是钓鱼人。\n（见桂林市文物管理委员会编《桂林石刻》每一册《唐张浚刘崇龟杜鹃花唱和诗》）（按：张、刘二人诗刻摩崖在龙隐洞，高一尺五寸，宽二尺四寸，真书径八分。\n刘诗下署衔曰：「前岭南东道节度使检校右仆射刘崇龟上。\n」末题记一行云：「干宁元年三月廿七日将仕郎前守监察御史张岩书。\n」刘诗已收入《全唐诗》卷七一五，题仅作《寄桂帅》，有五字误，今重录之。\n）。",
        "dynasty": "唐",
        "collection_info": null
    },
    {
        "uuid": "1f73d2a9af127989f4e2380aa9fec03a",
        "title": "句",
        "author": "僧鸾",
        "content": "鰲头浪蹙掀天白，鲸目光烧半海红。\n（见宋吴垧《五总志》）（按：《全唐诗》卷八五一据《增修诗话总龟》卷八收「唐末蜀沙门」尔鸟逸句二，与此二句全同，惟前后互乙。\n今考僧尔鸟未见唐人记载。\n「鸾」字离作「、鸟」二字，与「尔鸟」二字字形极相近。\n可知「僧尔鸟」必为「僧鸾」之形讹，非另有其人。\n）。",
        "dynasty": "唐",
        "collection_info": null
    },
    {
        "uuid": "b8f28ca9bf3e3b27842bb9c7beeee890",
        "title": "偈",
        "author": "文炬",
        "content": "小月走烁烁，千落及万落。\n处处凤离穴，家家种葵藿。\n（《十国春秋》卷九九《僧文炬传》）。",
        "dynasty": "唐",
        "collection_info": null
    },
    {
        "uuid": "5c7391465b516eca8451a8eef63d5572",
        "title": "过尤溪青印石留偈（题拟）",
        "author": "文炬",
        "content": "塔前青印见，家家亲笔砚。\n水流保安前，尤溪出状元。\n（见嘉靖《尤溪县志》卷一。\n称为黄涅槃作。\n）。",
        "dynasty": "唐",
        "collection_info": null
    },
    {
        "uuid": "e1f03affbab34ab6ad84ce9360511cf6",
        "title": "六合怀古诗 横山（原题作「横山怀古」）",
        "author": "郏滂",
        "content": "昭明曾置读书堂，后倚横山翠石冈。\n巨盗黄巢锋刃刺，神坚终不下僧床。\n（见康熙《仪真县志》卷十二，据上海图书馆藏缩微胶卷）（〖1〗隆庆《仪真县志》卷二载：「梁读昼堂，在横山西，天监中建。\n宋郏滂诗谓昭明太子尝读书于此，即禅征寺也。\n」「宋」为「唐」之误。\n）。",
        "dynasty": "唐",
        "collection_info": null
    },
    {
        "uuid": "9b0404b81cf758a4c819dadbcdc6831d",
        "title": "六合怀古诗 芳草涧",
        "author": "郏滂",
        "content": "芳草涧边灌水（《光绪志》作「木」）阴，青青别有岁寒心。\n却缘飘落秋风后，才子临流亦费吟。\n（〖1〗《嘉靖志》注：「《嘉定志》。\n自此以下二十首皆郏滂《怀古诗》。\n」）。",
        "dynasty": "唐",
        "collection_info": null
    },
    {
        "uuid": "d50e40dc0b836e5ddc58140c9c1ccf25",
        "title": "六合怀古诗 塔山二首 一",
        "author": "郏滂",
        "content": "此山元以形如塔，贞观年中改迭层（《光绪志》作「成」）。\n圭字峰尖真似画，塔名不语为高增（《光绪志》作「河僧」）。\n（〖1〗《嘉靖志》注：「嘉定志。\n」）。",
        "dynasty": "唐",
        "collection_info": null
    },
    {
        "uuid": "50bc779e51309551023d3f589154482e",
        "title": "六合怀古诗 塔山二首 二",
        "author": "郏滂",
        "content": "迭迭山形似塔形，崔峩耸翠几棱层。\n乘驺翫罢归禅院，佳境（《光绪志》作「地」）原来尽属僧。\n（〖1〗《嘉靖志》注：「《成化志》。\n」）。",
        "dynasty": "唐",
        "collection_info": null
    },
    {
        "uuid": "1f3fe230752f4e69e44a8dfeee2bdf01",
        "title": "六合怀古诗 独山 一",
        "author": "郏滂",
        "content": "独山有峰插天表，湖水临溪接官道。\n我欲浩歌一登游，不忍足脚（《光绪志》作「踏」）青青草。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "uuid": "8a2768bcd11a93b465512add2bc962a8",
        "title": "六合怀古诗 独山 二",
        "author": "郏滂",
        "content": "广泽之中是独山，恍疑翠带遶城（《光绪志》作「层」）峦。\n马临绝顶遥相望，惟见烟云万木攒。\n（〖1〗《嘉靖志》注：「《成化志》。\n」）。",
        "dynasty": "唐",
        "collection_info": null
    },
    {
        "uuid": "519adea346b3598858253abd663d6b7a",
        "title": "六合怀古诗 惜水湾",
        "author": "郏滂",
        "content": "惜水纡迴惧水奔，春潮带雨晚流浑。\n灵岩滁口常萦遶，沙际矶头祇见痕。\n（〖1〗《嘉靖志》注：「见《成化志》，参之《嘉定志》，有数字不同，正之，后多改正。\n「）。",
        "dynasty": "唐",
        "collection_info": null
    },
    {
        "uuid": "ef4c160c7c4e1c2cd3d922fb14a8c78d",
        "title": "六合怀古诗 龙池 一",
        "author": "郏滂",
        "content": "波光杳霭远连天，鹭宿沙头玉一拳。\n料想中流深莫测，龙潜潭底抱珠眠。\n。",
        "dynasty": "唐",
        "collection_info": null
    },
    {
        "uuid": "93d83d6c2af5e850c9e8bdb12104275c",
        "title": "六合怀古诗 龙池 二",
        "author": "郏滂",
        "content": "池深常有神龙隐，湾岛如人出擘（《光绪志》作「臂」）拳。\n澄澈无涯深浅水，虔恭祈祷雨连绵。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    }
]