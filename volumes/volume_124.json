[
    {
        "uuid": "567abd4e93ba1d402e17d21d7fdf1977",
        "title": "和刘判官喜雪",
        "author": "吴芾",
        "content": "滥把州麾奉北堂，自惭政术非龚黄。\n年丰物阜天所赐，容我养拙山水乡。\n今朝瑞气俄融结，散作飞花应时节。\n万家疫疠一扫除，尽道年时无此雪。\n幕中佳士欣得公，笔端能与造化通。\n乃知冰柱有家法，寡和未饶歌郢中。\n一望琼瑶迷四境，我復白头临绝顶。\n要须相与作春温，共向尊前拚酩酊。",
        "dynasty": "宋",
        "collection_info": null
    },
    {
        "uuid": "fb155866980f194f85aaf25840ef8b51",
        "title": "咏海棠",
        "author": "吴芾",
        "content": "古人花谱名浮实，独有海棠真第一。\n我家千树足奇花，晚得此花尤杰出。\n每逢春色鼎来时，争逞新粧媚晴日。\n浑如酒晕入香腮，宛似臙脂施玉质。\n雨后妖娆倍有情，天然富贵曾无匹。\n夜深烛下更端相，睡起还疑春思鬰。\n老来百事尽疏慵，颇喜与花时款密。\n岂知牢落向江城，骤尔乖离心若失。\n试从僻陋强搜寻，偶得一株天所乞。\n纤枝虽瘦不禁春，亦有花光相照拂。\n一时游子覩争先，共叹凡花难跂及。\n愈令倦客忆故园，不觉泪沾衫袖湿。",
        "dynasty": "宋",
        "collection_info": null
    },
    {
        "uuid": "23fa345b62474ac7a0283b2374014fee",
        "title": "对海棠怀江朝宗",
        "author": "吴芾",
        "content": "我住湖山岁月赊，年年长醉海棠花。\n忆昨君来花未放，却言花放定相过。\n亦欲花间同一醉，肯教垂老负阳和。\n东风始动花始蕊，君已翩然到我家。\n意君为花必少驻，那知事復成参差。\n眼底垂丝先弄影，一时浮艷亦堪夸。\n岂若神仙真态度，红粧翠袖肩相摩。\n踌躇花下不忍别，回头彼此奈愁何。\n匆匆直向剡溪去，急为饥民救札瘥。\n万人既欲全性命，赏心乐事自应那。\n待得明春来修好，因循又恐成蹉跎。\n世间万事无不尔，不用逢春苦叹嗟。\n如君年年走尘俗，深疑天不付芳华。\n何似相随林下住，共将烂醉为生涯。\n不但有花供笑语，还应有句助吟哦。",
        "dynasty": "宋",
        "collection_info": null
    },
    {
        "uuid": "344e1b82a4a8299ea0f222bdef121163",
        "title": "王若夫谓水晶蒲萄本出其家求诗",
        "author": "吴芾",
        "content": "君家蒲萄天下奇，奴视百果何其卑。\n种成满架日蕃衍，清似水晶甘若饴。\n八月江南风日美，正是人家酒熟时。\n盘中珍果有如此，谁数闽中生荔枝。\n乡人歆艷竞分种，不过数年条已萎。\n胡为君家植此树，阅岁数十如新移。\n我闻尤物天所靳，盛衰颇与人相随。\n君家令祖有贤行，一邑远近人争推。\n少虽失身事刀笔，吏之操术皆耻为。\n处心积虑人莫及，奉法循理古亦稀。\n人与黄金目不视，身居暗室心不欺。\n退处郊垧忍穷困，只教子孙为布衣。\n天公无以表纯懿，特以此果先见贻。\n其孙努力效儒业，表表颖出非常儿。\n未壮果能立门户，直上蟾宫攀桂枝。\n自余虽未登上第，亦已飞鸣到礼闱。\n俱传清白守家训，端若此果光陆离。\n今君既取以饷我，又復琢句形声诗。\n愿君采折多醖酿，积千万石为酒池。\n客来自此酌不竭，永永百年供寿巵。",
        "dynasty": "宋",
        "collection_info": null
    },
    {
        "uuid": "ed558d6b30b638749b35e72c21f2b21f",
        "title": "和陈天予岩桂",
        "author": "吴芾",
        "content": "乞身未遂归岩谷，满面尘埃慵靧沐。\n铃斋独坐更悲秋，喜见吾人驻车毂。\n吾人别久正怀思，一旦渴心还慰沃。\n天公助我作清欢，特遣仙花荐芬馥。\n万枝琐碎屑黄金，几树阴森攒碧玉。\n天然风韵月中来，颇鄙人间桃李俗。\n秋高气爽人意佳，衰病无悰惟我独。\n胡为却被此花恼，尽日檐前看不足。\n况是欣逢磊落人，远追渭钓并岩筑。\n须知天欲长吟哦，使向筠阳看修竹。\n见花落笔作长谣，灿若珠玑千百斛。\n我方触绪不自聊，得此细看还熟读。\n明朝人去花亦残，只把新诗时反覆。",
        "dynasty": "宋",
        "collection_info": null
    },
    {
        "uuid": "b9505b1fd663eb41769873853648fba7",
        "title": "得家书报敝居紫丁香盛开怅然有感",
        "author": "吴芾",
        "content": "我家丁香大盈丈，天公靳惜非凡材。\n去年花开香满屋，我方局促缠悲哀。\n准拟今年必无事，尽可花下相追陪。\n何期顿与花隔绝，斗粟牵从江上来。\n前日我家寄书至，为报堂前花正开。\n熏人已如兰麝喷，照眼还若锦绣堆。\n狂蜂游蝶自来往，旧成蹊处今生苔。\n主人有花不解赏，向来何以事栽培。\n置书不觉双泪堕，人事好乖如此哉。\n嗟我行年近六十，鬓髮星星心已灰。\n纵使从今得自便，此生看花能几回。\n况復奔驰未能已，断蓬正滚风中埃。\n欲往一见尚不可，敢望近前持酒杯。\n须知轩冕傥来耳，不如归去山之隈。",
        "dynasty": "宋",
        "collection_info": null
    },
    {
        "uuid": "470c000c663f9f29031a00428e1bb93f",
        "title": "病中秋香开因成拙句呈诸亲友",
        "author": "吴芾",
        "content": "仙姿元自广寒来，分得天香长馥郁。\n千古风流独占秋，一枝曾比昆山玉。\n伊余老去百念灰，已是形骸如土木。\n年年尚为此花狂，有似渊明偏爱菊。\n坐中不可一日无，又似子猷真爱竹。\n一从秋到天宇清，颇费梦思眠不熟。\n凌晨便起探花枝，走遍荒园常仆仆。\n可怪司秋失故常，时节已深花尚伏。\n迨余抱病卧匡床，始报枝头缀金粟。\n折来三嗅忽悽然，不觉泪珠悬两目。\n天胡祇赋惜花心，不容享此看花福。\n今年疾疢已如斯，来岁衰颓还可卜。\n纵令牵强到花间，空使此心生不足。\n不如等是趁西风，把花一扫还空谷。",
        "dynasty": "宋",
        "collection_info": null
    },
    {
        "uuid": "1b17c30f9f22db3cac03dc3b4a46fd13",
        "title": "陈正卿示蛤蜊解嘲之作因次来韵",
        "author": "吴芾",
        "content": "夫君雅志知谁会，身在寰中心物外。\n平生初不入州县，一任傍人惊且怪。\n日来杖屦忽相过，为我踏破松阴碎。\n亹亹清谈颇逼人，祇将万卷窥千载。\n得酒欢然竟不辞，右手持杯左手蟹。\n夫君真是人中豪，宁比寻常庸俗辈。\n不食蛤蜊何足羞，但能适口斯为快。\n山肴野䔩亦自佳，岂必莼羹与鲈脍。",
        "dynasty": "宋",
        "collection_info": null
    },
    {
        "uuid": "0ed7f655ee862f88689c7dc1251a8146",
        "title": "復次韵",
        "author": "吴芾",
        "content": "老来绝意风云会，久欲脱身尘垢外。\n有时偶被世缘牵，咄咄书空常作怪。\n一麾何事到江城，却犯喧嚣亲琐碎。\n簿书丛裏度光阴，倏忽已惊踰一载。\n所幸连年值有秋，颇足稻粱富鱼蟹。\n正愁客少无与娱，忽得诗流真我辈。\n剧谈终日坐生风，洗濯烦襟一何快。\n酒行到手君莫辞，有鼈可炰鱼可脍。",
        "dynasty": "宋",
        "collection_info": null
    },
    {
        "uuid": "333ba3b9dd662fc8bf718f8147e28d06",
        "title": "中秋会于照水堂竟不见月和刘判官",
        "author": "吴芾",
        "content": "又是人间八月秋，西风万里残暑收。\n簿书汩没日復日，忽逢佳节聊举头。\n开樽喜有宾僚共，准拟延月归城楼。\n姮娥何事苦相恼，使我珠帘空上鈎。\n百年乐事能有几，兴来不惮秉烛游。\n虽无月华助吟赏，须知节物不可留。\n樽前莫问漏声促，且对溪山倒玉舟。",
        "dynasty": "宋",
        "collection_info": null
    },
    {
        "uuid": "d4b35f3625d243c543ca9d8ba4cb095b",
        "title": "九日感怀",
        "author": "吴芾",
        "content": "淡云笼日秋容薄，淅淅西风度帘幕。\n篱边黄菊自重阳，天外幽人正离索。\n登高那可望长安，记得当年醉丰乐。\n十千美酒一百分，脱帽狂歌恣欢谑。\n风流坐上尽英豪，醉倒不知红日落。\n谁知陈迹转头空，漠漠烟尘暗京洛。\n又是秋高塞马肥，万国城头悲战角。\n对花强饮欲忘怀，万感并生还作恶。\n河水之浊有日清，世乱当復见太平。\n只应人老鬓毛疏，愧他年少插茱萸。",
        "dynasty": "宋",
        "collection_info": null
    },
    {
        "uuid": "bf8c8861610fc7ee8be3ee59518e34e8",
        "title": "臻公释氏之秀者浮游徜徉迹接天下乃者归卧云山闭门不出遂命斋名曰戏鲸真得古惠师之遗趣也予喜其志因留二十韵以赠之",
        "author": "吴芾",
        "content": "吸尽百川还见底，头角惊杀鳣与鲔。\n有时大瞋明月珠，照耀六合光不死。\n沧溟浩荡极游巡，鈎深匪惮穷涯涘。\n今者修鳞何侧倚，岂是吞舟厌迁徙。\n祇应喷浪云日翳，故此盘桓良有以。\n朝发夕至固无难，在在处处期一视。\n苟容肯向寻常沟，要养此身数千里。\n圉圉洋洋信自如，涵泳嚅哜真得理。\n从容讵止濠梁游，枯槁宁同车辙裏。\n至乐元非惠子知，入舟肯作周王美。\n谪仙跨背应无由，昌黎鲙鲍诚虚拟。\n终日相望谁得似，井蛙安足为跨跱。\n得所一任笑獱獭，旋体宁容咂蝼蚁。\n清波孤虚有余泽，何必龙津夸锯齿。\n蕞尔鳏鲕徒唯唯，春来秋化无暂已。\n随阳上下一何劳，风波荡薄不自止。\n謷乎大哉天独委，居然不与众鳞比。\n高摩无为还已矣，肯向人求升斗水。\n古来大鱼不池活，会须终作风雷起。\n殷勤寄语任公子，收拾巨钓毋进跬。",
        "dynasty": "宋",
        "collection_info": null
    },
    {
        "uuid": "44a230b7f0e1d42869b8b73f3f7350c1",
        "title": "忠侍者自隠静来既归觅诗因述其意以赠之自可呈似简堂老师也",
        "author": "吴芾",
        "content": "上人手持隠静书，示我刊成送行句。\n飘忽如云不可留，又归隠静山中去。\n自谓为僧亦有缘，获事老师非易遇。\n第念学道须遍参，要证此心归宿处。\n退量天分不如人，亦復性资非颖悟。\n那能终日坐蒲团，只看水上浮杯渡。\n挑囊亦欲走诸方，趁此年龄犹未暮。\n他时参竟却归来，伴我老师岩上住。\n上人此意似可嘉，止是出家儿调度。\n老师若也可其言，不应忘却来时路。",
        "dynasty": "宋",
        "collection_info": null
    },
    {
        "uuid": "937c94b1a130cb0d64d71f1a7943bed4",
        "title": "寄江朝宗",
        "author": "吴芾",
        "content": "藕花爽约约寒梅，开遍南枝尚未来。\n今日有人传尺素，却云直待海棠开。\n若赏海棠犹未晚，回头便见春风转。\n只恐君无必信言，守到此时还更展。",
        "dynasty": "宋",
        "collection_info": null
    },
    {
        "uuid": "80470116b1e820abd8f6f93e5924352f",
        "title": "吕丞相生日",
        "author": "吴芾",
        "content": "日躔析木当良月，辰象煌煌森罗列。\n忽惊昴宿下天来，果向明时作人杰。\n巍巍德望冠簪缨，鲁国真儒独擅名。\n五百年来世希有，端为社稷万人生。\n胸中素抱经纶术，致身便欲扶王室。\n不学磻溪坐钓矶，洗光直取虞渊日。\n艰难将相罕全才，天使我公居上台。\n公能以道佐人主，四海俱知天意回。\n苍生政尔资霖雨，未许超然成独处。\n伫看丹诏下严宸，会见敖叔三相楚。\n向来忠烈已无前，此去勋庸非偶然。\n便使呼韩朝魏阙，直须光復旧山川。\n富贵功名人所欲，世间万事今合足。\n龙门客至亦何言，独有长年为公祝。\n但愿我公如汾阳，二十四考中书堂。\n他年更伴赤松游，永作汉家张子房。",
        "dynasty": "宋",
        "collection_info": null
    },
    {
        "uuid": "688d96b74c39ea4bfa94d4b68a13dcda",
        "title": "寄刘与权与几",
        "author": "吴芾",
        "content": "君在桃源山下居，我家相距百里余。\n神仙襟韵固异禀，草木臭味曾不殊。\n一日京华定交契，十年太学论诗书。\n断金高义薄云汉，阔视往往轻俗徒。\n一时侪辈稍推许，二刘之外称三吴。\n风云际会有早晚，一吴近已联朝裾。\n四子徒怀经济术，蹭蹬今犹卧海隅。\n苍生颙颙未苏息，天意其肯终舍诸。\n丈夫遇则行所学，未遇不应为腐儒。\n共约天台最深处，考定古今相与俱。\n所冀激昂平日志，力取功名摅壮图。\n谁知人事竟好乖，合并欲进还趦趄。\n空堂独坐弔形影，仰天不觉兴长吁。\n却忆长安日，相亲如友于。\n一朝不会面，犹且嫌迹疏。\n何况久睽隔，动见岁月除。\n竟负鸡黍约，中心当何如。\n窗间琴数弄，花下酒一壶。\n自歌还自酌，此意君知无。\n闻君南塘富山水，清虚旷绝如西湖。\n好藏头角俟雷雨，他年同跃天之衢。",
        "dynasty": "宋",
        "collection_info": null
    },
    {
        "uuid": "4e500665fdc1d689ed7832ec05d1ef4b",
        "title": "三老图既成久欲作诗未果因次任漕韵",
        "author": "吴芾",
        "content": "我久欲作三老诗，苦无佳句能解颐。\n抽轧鄙思成无期，有语欲吐还茹之。\n忽得新篇向此诗，恍如春草生谢池。\n明珠万斛光陆离，璀璨不减珊瑚枝。\n压倒元白头欲垂，直与李杜肩相差，使我手把不停披。\n忆昨梅花吐琼蕤，枝头爱日仍舒迟。\n虽恨捧觞无翠眉，吾人臭味自相宜，花下清欢聊共追。\n嗟我老来意气衰，归心已决不復疑。\n虽来江右把一麾，但知痛饮真吾师。\n尊前况逢冰雪姿，岂容不醉负屈巵。\n二老揽辔方并驰，一气相和如埙箎。\n百城感化熏兰芝，不事威怒轰雷椎。\n后园探春容我随，开怀笑语何熙熙。\n丹青写此一段奇，未羡九老洛水湄。\n何日归去山之崖，时命柴车载鸱夷。\n相逢径醉莫问谁，饮尽不妨寻酒旗。",
        "dynasty": "宋",
        "collection_info": null
    },
    {
        "uuid": "a50bd19635865a29461e0f154f195b65",
        "title": "耿曼老将命乡邦见过匆遽言别復作诗送之",
        "author": "吴芾",
        "content": "我方退老湖山上，混迹渔樵甘放浪。\n亲旧凋零会面稀，与君亦復成疏旷。\n何期拥节到乡邦，得得驱车肯迂访。\n开门倒屣笑相迎，尽室欢忻无此况。\n湖光山色似争辉，两眼韶华更骀荡。\n伸眉抵掌话中肠，正好花前倒春酿。\n胡为欲去挽不留，忍把阳关容易唱。\n嗟乎来日苦无多，况是频年婴拙恙。\n兴来亦欲强登临，龙钟未免扶藜杖。\n目前衰飒已如斯，宁保明年见花放。\n而今花下幸逢君，岂容不尽长鲸量。\n如君志尚迥不羣，治行既高心且壮。\n方当圣主急搜扬，为斲岂应遗巧匠。\n会看唾手取功名，尽展才猷结旒纩。\n出处从今不復齐，尊酒何由更相向。\n临期一醉尚何辞，后夜月明空怅望。",
        "dynasty": "宋",
        "collection_info": null
    },
    {
        "uuid": "be525b4d98ec97720f6e34292661ab87",
        "title": "符倅同游雁荡赓其所和范相游山韵",
        "author": "吴芾",
        "content": "高才独立万夫却，险语磨崖山鬼愕。\n翕然万口竞流传，一字谁能加笔削。\n自怜庸钝百不聪，晚来喜见人中龙。\n更看挥翰光夺目，恍如海蜃浮青红。\n一时闻望已难攀，相见平居养浩然。\n慷慨胸襟包海岳，轩昂高义薄云天。\n散材不谓蒙知遇，孤迹何期遂保全。\n碌碌未能酬国士，正惭他日尉通泉。",
        "dynasty": "宋",
        "collection_info": null
    },
    {
        "uuid": "29a850fb0951f413660ee3bcbd5a6757",
        "title": "夜来同诸公泛舟湖中乐甚因更潭名作北湖乃作拙句呈诸友亲聊以纪一时之胜云",
        "author": "吴芾",
        "content": "北山万仞罗翠屏，下有湖水镜面平。\n山影静倒千丈碧，波光冷浸一天星。\n自有此湖知几岁，居人日日常经行。\n但知湖水鸭头绿，谁人向此含幽情。\n我来正值秋容媚，野旷天空风物清。\n烟横木末斜阳晚，云散溪头明月升。\n放舟直入波深处，水鸟窥人元不惊。\n天晴水暖鱼亦乐，时见泼剌波间鸣。\n持竿举网忽有得，满座欢呼山岳倾。\n水面黄花更堪爱，盈盈伫立如娉婷。\n栗玉簪头红一点，随风翠带还相萦。\n兴来不觉千钟尽，众宾皆醉无一醒。\n渔榔敲罢棹歌起，十里犹闻笑语声。\n谪仙死后无此乐，我今此乐真难并。\n人生适意未易得，此湖从此宜知名。\n要配北山长不朽，酹酒更告山之灵。\n我欲结茅湖上住，尽使湖光入户庭。\n枕流潄石过一世，不妨清处时濯缨。\n更酿此湖作春酒，招我四海良友朋。\n夜夜扁舟同载月，樽前吹笛到天明。",
        "dynasty": "宋",
        "collection_info": null
    },
    {
        "uuid": "41374200407c37a435b90c81d83aeceb",
        "title": "又和谢良辅惠箭笋",
        "author": "吴芾",
        "content": "卜得幽居山绕屋，四围景物何纷鬰。\n门前掩映百垂杨，墙裏回环万修竹。\n风来花气竞熏人，日出鸟声浑满谷。\n檐前花树尽堪攀，砌下清泉常可掬。\n暮年得此復何求，但闭柴荆理松菊。\n客至草草具杯盘，随分烹炮荐鱼肉。\n野人颇厌近腥羶，长苦春蔬餐不足。\n固知竹箭已抽萌，玉筯琼簪破苔绿。\n非君好事远寄将，安得今朝充我腹。\n礼勤意厚已难当，仍出长篇相付嘱。\n嗟予朴拙岂知诗，祇觉珠玑照双目。\n朝吟夕咏自忘疲，虽欲安眠眠不熟。\n起来烂煮饱枯肠，尽却韭葅并豆粥。\n人生嗜好固不同，此味定知人共欲。\n第惭作报乏琼瑶，恶语虽多漫盈牍。",
        "dynasty": "宋",
        "collection_info": null
    },
    {
        "uuid": "680fc6a2a85f764a7fcb090bdfd678db",
        "title": "哭元帅宗公泽",
        "author": "吴芾",
        "content": "呜呼哀哉元帅公，百世一人不易逢。\n堂堂天下想风采，心如铁石气如虹。\n正色立朝不顾死，半生常在谪籍中。\n真金百炼愈不变，流水万折归必东。\n落落奇才世莫识，欲知劲草须疾风。\n维时中原丁祸乱，尘氛涨天天蒙蒙。\n众人畏缩公独奋，毅然来建中兴功。\n雄图一定百废举，復见南阳起卧龙。\n呜呼哀哉元帅公，翩然遗世何匆匆。\n无乃天上亦乏才，故促我公还帝宫。\n公还帝宫应有用，何忍坐视四海穷。\n吁哉四海正困穷，兴仆植僵頼有公。\n公虽居东都，天下日望公登庸。\n公今既云亡，天下不知何时康。\n正如济巨川，中流失舟航。\n当今士夫岂无人，请问谁有公器业，谁如公忠良。\n公虽不为相，德望震要荒。\n公虽非世将，威棱詟豺狼。\n伟哉奇节冠今古，我试一二聊铺张。\n靖康元年冬，敌人正披猖。\n庙堂惊失色，愁覩赤白囊。\n公首慨然乞奉使，欲以口伐定扰攘。\n朝廷是时未知公，公之蚤志不获偿。\n忧国耿耿思自效，再乞守土河之旁。\n命下得磁州，翌日径束装。\n下车未三日，边骑已及疆。\n敌人闻之亟退舍，匹马不敢临城隍。\n顷之得兵数十万，康邸頼公王业昌。\n及公领留守，北顾宽吾王。\n恩威两得所，春雨兮秋霜。\n余刃曾不劳，危弱成安强。\n姦雄悉胆落，谁敢乱纪纲。\n呜呼哀哉公死矣，民今有粟安得尝。\n狙诈乘我虚，近復陷洛阳。\n洛阳去东都，雉堞遥相望。\n不闻敢侵犯，岂是军无粮。\n祇畏我公霹雳手，气慑不復思南翔。\n呜呼哀哉公死矣，秋高马肥谁与防。\n天子久东狩，去冬幸维扬。\n都人心恋主，谓言何相忘。\n朝夕望回辇，断肠还断肠。\n公独以死请，再请意愈刚。\n呜呼哀哉公死矣，万乘何当归大梁。\n咄咄食肉人，尚踵蔡与王。\n姦谀蔽人主，痛毒流万邦。\n人怨天且怒，意气犹洋洋。\n所冀我公当轴日，尽死此曹膏剑铓。\n呜呼哀哉公死矣，始知国病在膏肓。\n我公我公经济才，设施曾未竟所长。\n但留英声与后世，永与日月争辉光。\n此死于公亦何憾，顾我但为天下伤。\n我闻天下哭公者，哀痛不翅父母丧。\n父母生我而已耳，岂能保我身无殃。\n邦人此时失所依，波迸东下纷苍黄。\n我公我公不復见，秋风在处生凄凉。\n百身傥可赎，我愿先以微躯当。\n灵丹傥可活，我愿万金购其方。\n彷徨愧无起公计，安得长喙号穹苍。\n呜呼哀哉元帅公，太平时节君不容。\n及至艰难君始用，民之无禄天不容。\n呜呼哀哉元帅公，古来有生皆有终。\n唯公存亡系休戚，千年万口长怨恫。\n嗟我草茅一贱士，念此抑鬰气拂胸。\n衔哀挥涕何有极，愿以此诗铭鼎钟。",
        "dynasty": "宋",
        "collection_info": null
    },
    {
        "uuid": "068fcdb05a53f474c2a2bb4ae68da1c5",
        "title": "释奠礼毕偶得数语呈广文兼简诸生",
        "author": "吴芾",
        "content": "黉舍修方毕，还欣祭服成。\n豆笾罗庶品，环佩出新声。\n已见威仪肃，更须经术明。\n愿言俱努力，看即奋鹏程。",
        "dynasty": "宋",
        "collection_info": null
    },
    {
        "uuid": "4ed4b7f57b1de75f662acdf431d881a9",
        "title": "学中诸士子惠和篇復次韵为谢",
        "author": "吴芾",
        "content": "欲为多士劝，聊缀五言成。\n乃得琼瑶报，仍闻韶頀声。\n尘襟因顿豁，老眼为增明。\n有句能如此，何忧万里程。",
        "dynasty": "宋",
        "collection_info": null
    },
    {
        "uuid": "fbcdaad110a485605f6af1f276383376",
        "title": "二月晦日劝耕石城三首  其一",
        "author": "吴芾",
        "content": "春晓喜新晴，聊为野外行。\n残花红雨乱，垂柳绿丝轻。\n路入藏云寺，山围走马城。\n空余怀古意，往事与谁评。",
        "dynasty": "宋",
        "collection_info": null
    },
    {
        "uuid": "69538a47c2d4ee359f266b2859931fe5",
        "title": "二月晦日劝耕石城三首  其二",
        "author": "吴芾",
        "content": "经年萦吏役，今日作春游。\n梅雪随风去，桃花逐水流。\n已惊时节晚，还叹物华休。\n扰扰终何补，归与老一丘。",
        "dynasty": "宋",
        "collection_info": null
    },
    {
        "uuid": "d37ceca87ee7f676a96371f864b8e55c",
        "title": "二月晦日劝耕石城三首  其三",
        "author": "吴芾",
        "content": "兀坐无聊頼，所期怀抱开。\n偶驱千骑出，还得十朋来。\n遣兴非无句，消愁亦有杯。\n此心终不乐，祇是忆天台。",
        "dynasty": "宋",
        "collection_info": null
    },
    {
        "uuid": "5ce229a417a8921bde7c8753a1a7d7e3",
        "title": "和左达功春日即事二首  其一",
        "author": "吴芾",
        "content": "世途虽反侧，春草自萋迷。\n独树花仍发，何枝鹊可栖。\n犬羊终逐北，貔虎未征西。\n回首长安路，茫茫日欲低。",
        "dynasty": "宋",
        "collection_info": null
    },
    {
        "uuid": "d890ffcb62278f928ff4b94d4fe45ea7",
        "title": "和左达功春日即事二首  其二",
        "author": "吴芾",
        "content": "春色还如旧，吾生愧此心。\n功名嗟晼晚，时序忆追寻。\n万国豺狼满，重城草木深。\n西湖真赏处，空想旧登临。",
        "dynasty": "宋",
        "collection_info": null
    },
    {
        "uuid": "9c8d0ef2e38d93eddfaa9adde03acf47",
        "title": "和李子仪韵四首  其一",
        "author": "吴芾",
        "content": "甚矣吾儿病，求安欲吁天。\n忧心千里切，喜信一朝传。\n远胜开金穴，浑如得宝鞭。\n若非天相我，今日岂能然。",
        "dynasty": "宋",
        "collection_info": null
    },
    {
        "uuid": "d4c872c41814b595c32a4c1a4fc6a3f7",
        "title": "和李子仪韵四首  其二",
        "author": "吴芾",
        "content": "我已成衰谢，传家在此儿。\n俄然闻感疾，至欲别呼医。\n愁绪浑无奈，忧心祇自知。\n如今安乐也，有酒任盈巵。",
        "dynasty": "宋",
        "collection_info": null
    },
    {
        "uuid": "1641c6f167bc396cd868cce9f6c13b25",
        "title": "和李子仪韵四首  其三",
        "author": "吴芾",
        "content": "我自吾儿病，匆匆去若逃。\n天寒霜似雪，山险石如刀。\n已得平安信，宁辞往復劳。\n故园归去也，醉裏甚游遨。",
        "dynasty": "宋",
        "collection_info": null
    },
    {
        "uuid": "dce4d702859fb12d108a059f40b58f6c",
        "title": "和李子仪韵四首  其四",
        "author": "吴芾",
        "content": "夜向茅茨宿，晨兴矫首看。\n远山俱有雪，小店更多寒。\n客路虽云恶，儿曹幸已安。\n不妨频小憩，时引一杯干。",
        "dynasty": "宋",
        "collection_info": null
    },
    {
        "uuid": "fb4138f79e022f14e6f41fef2de20033",
        "title": "和张君美韵二首  其一",
        "author": "吴芾",
        "content": "志大空忧国，途穷欲问天。\n功名羞短褐，蹭蹬惜流年。\n死友留天末，生涯寄海边。\n相逢是何日，回首重依然。",
        "dynasty": "宋",
        "collection_info": null
    },
    {
        "uuid": "05d8ec384b6addd43340677c7eb2f8f6",
        "title": "和张君美韵二首  其二",
        "author": "吴芾",
        "content": "风尘环四海，烟水绕孤村。\n涉世曾无味，思君更断魂。\n区区何面目，苒苒且朝昏。\n此意凭谁语，悠然付酒樽。",
        "dynasty": "宋",
        "collection_info": null
    },
    {
        "uuid": "486ef9cbb059b1d317a94aa4bb2e8dc0",
        "title": "和尹少稷席上韵",
        "author": "吴芾",
        "content": "每恨千山隔，俄欣一日同。\n交游非比众，人物少如公。\n正欲扶公道，端期振此风。\n不须深退避，风雨要帡幪。",
        "dynasty": "宋",
        "collection_info": null
    },
    {
        "uuid": "56f621747b4702afbda91314d99616ca",
        "title": "和王夷仲韵",
        "author": "吴芾",
        "content": "故人声气合，交契久弥深。\n不弃荒村陋，来分古木阴。\n意倾陈笃论，兴发出高吟。\n岂料逃空谷，犹闻正始音。",
        "dynasty": "宋",
        "collection_info": null
    },
    {
        "uuid": "f9b549cd5fbec7d378dbc446dd595d53",
        "title": "和鲍昌朝韵",
        "author": "吴芾",
        "content": "参军长俊逸，醉裏度流年。\n客路三千里，狂吟几百篇。\n贫宁贻俗笑，死不受人怜。\n别后知何处，相思夜不眠。",
        "dynasty": "宋",
        "collection_info": null
    },
    {
        "uuid": "f9b37a1b6d051dd3c212e64c64bc9e20",
        "title": "洪景伯行县以不得相见寄诗道意因和其韵",
        "author": "吴芾",
        "content": "准拟君行县，相随入醉乡。\n何知旋旆速，空负倚楼望。\n室迩嗟人远，愁多觉夜长。\n后亭梅正发，谁共赏寒香。",
        "dynasty": "宋",
        "collection_info": null
    },
    {
        "uuid": "bb26e406e9c224651e2f01d04e501c52",
        "title": "和范迁善见寄三首  其一",
        "author": "吴芾",
        "content": "苍生未苏息，谁与任安危。\n腾蹋思千里，栖迟尚一枝。\n谩劳男子志，空忆太平时。\n读罢君诗句，愁端愈上眉。",
        "dynasty": "宋",
        "collection_info": null
    },
    {
        "uuid": "0c6d1f154a6647e14c71687a997b0789",
        "title": "和范迁善见寄三首  其二",
        "author": "吴芾",
        "content": "平生夸志气，妄意语功名。\n自顾心无歉，谁知道不行。\n霜蹄从暂蹶，嘉木会重荣。\n愿守焚舟志，他年学孟明。",
        "dynasty": "宋",
        "collection_info": null
    },
    {
        "uuid": "78def9bd1d8f61a655338e28f4a2f968",
        "title": "和范迁善见寄三首  其三",
        "author": "吴芾",
        "content": "新诗劳远寄，深识子怜余。\n句法追元白，交情笑耳余。\n飘零疏酒盏，离乱足兵车。\n何日相从去，白云深处居。",
        "dynasty": "宋",
        "collection_info": null
    },
    {
        "uuid": "710ba5b45414f515b9655f6f1c7d958b",
        "title": "再和三首  其一",
        "author": "吴芾",
        "content": "不才当退缩，何况国阽危。\n犹事毛锥子，欲攀丹桂枝。\n人怜无好命，自笑不知时。\n且尽一樽酒，高歌展两眉。",
        "dynasty": "宋",
        "collection_info": null
    },
    {
        "uuid": "679bed8a196473b9924567adfbdacf7b",
        "title": "再和三首  其二",
        "author": "吴芾",
        "content": "范侯心貌古，懒与世争名。\n此去穷弥壮，逢时用则行。\n琴尊无限好，道义有余荣。\n末俗方奔竞，思君坐到明。",
        "dynasty": "宋",
        "collection_info": null
    },
    {
        "uuid": "626dacba155ed2192611cbfb39a14afd",
        "title": "再和三首  其三",
        "author": "吴芾",
        "content": "忆昔干戈裏，劳君远访余。\n再为千里别，又是一年余。\n天末空樽酒，人生念辅车。\n西湖从处好，毕竟若为居。",
        "dynasty": "宋",
        "collection_info": null
    },
    {
        "uuid": "dc12e4e341cf26c191693d8548781c49",
        "title": "和左达功春日见寄二首  其一",
        "author": "吴芾",
        "content": "良觌弥年阻，相思入梦迷。\n性疏仍寡合，世乱且幽栖。\n极目苍山北，伤心白水西。\n书空愁坐处，还是暮云低。",
        "dynasty": "宋",
        "collection_info": null
    },
    {
        "uuid": "e10bbedc7a4d687c64a12f57c528dcdc",
        "title": "和左达功春日见寄二首  其二",
        "author": "吴芾",
        "content": "万方多难日，千里故人心。\n酒社知谁在，诗盟阻重寻。\n鶑啼空日暮，花落又春深。\n我去惭无计，何年许见临。",
        "dynasty": "宋",
        "collection_info": null
    },
    {
        "uuid": "b19cd4d2513d919de89d54be0ed6052d",
        "title": "和何倅与林大任韵二首  其一",
        "author": "吴芾",
        "content": "迟日郊原好，杖藜春色随。\n此行端不恶，对酒醉何辞。\n竹外名花发，檐间野鸟窥。\n晚来登阁望，山水更幽奇。",
        "dynasty": "宋",
        "collection_info": null
    },
    {
        "uuid": "fd02bf05a6734c9d2dd95b725a0a3748",
        "title": "和何倅与林大任韵二首  其二",
        "author": "吴芾",
        "content": "久欲寻高隠，今朝信马行。\n闲看花上蝶，静听柳间鶑。\n披豁尘襟尽，从容乐事并。\n醉来犹有恨，未许见倾城。",
        "dynasty": "宋",
        "collection_info": null
    },
    {
        "uuid": "bef8173910c182fcec9b9e865cfaa55a",
        "title": "和黄作霖董伯玉东山岭上及崇相沙头会饮二首  其一",
        "author": "吴芾",
        "content": "寒日传佳节，联镳出近垧。\n预忧宾骑散，欲驻日车停。\n坐上人颓玉，灯前酒尽瓶。\n但知修故事，三日不能醒。",
        "dynasty": "宋",
        "collection_info": null
    },
    {
        "uuid": "c583b38439b0f5e0afe8a27ca950d345",
        "title": "和黄作霖董伯玉东山岭上及崇相沙头会饮二首  其二",
        "author": "吴芾",
        "content": "杖藜寻古寺，把酒俯长流。\n节物尚三月，风流似十洲。\n且看花满眼，休说锦缠头。\n但得陶陶醉，何妨守旧丘。",
        "dynasty": "宋",
        "collection_info": null
    },
    {
        "uuid": "524855a66edbb2e97dd8598511d3eda6",
        "title": "和良老寄别韵",
        "author": "吴芾",
        "content": "紫箨从师住，山幽水亦深。\n方将偿素约，一到洗尘心。\n别去遽如许，愁来且至今。\n何时能见过，容我听潮音。",
        "dynasty": "宋",
        "collection_info": null
    },
    {
        "uuid": "1fafacccf55cb2182d2fd56e241311d0",
        "title": "赠恪上人",
        "author": "吴芾",
        "content": "上人来访我，袖裏出佳篇。\n穷理通三命，知音妙七弦。\n不妨时对榻，聊与共谈禅。\n一饭虽粗粝，闲中且结缘。",
        "dynasty": "宋",
        "collection_info": null
    },
    {
        "uuid": "c569df6814a9dd69befa813b83a4a6d0",
        "title": "题汤宰山居",
        "author": "吴芾",
        "content": "住在青山下，风流踵谢家。\n屋头千箇竹，园裏万株花。\n乱石危通径，清泉浅见沙。\n幽居谁得此，倦客倍兴嗟。",
        "dynasty": "宋",
        "collection_info": null
    },
    {
        "uuid": "9ae35716e0880924cf724976abf1ab54",
        "title": "和鲁漕喜雨韵",
        "author": "吴芾",
        "content": "下车逢好雨，清兴一何长。\n暑退郊原爽，风生院落凉。\n登楼延夜月，绕树探秋香。\n况得陪诗社，从容乐岁穰。",
        "dynasty": "宋",
        "collection_info": null
    },
    {
        "uuid": "2964a25660e3956836f7203bae2bd8e8",
        "title": "和胡经仲即事二首  其一",
        "author": "吴芾",
        "content": "世事凭谁论，羁怀只自谙。\n风烟悲蜀魄，桑柘老吴蚕。\n晚步惜残照，春衫怯晓岚。\n日来鼙鼓近，牢落愈无堪。",
        "dynasty": "宋",
        "collection_info": null
    },
    {
        "uuid": "3fc9736e44806395833152456acda178",
        "title": "和胡经仲即事二首  其二",
        "author": "吴芾",
        "content": "雨脚转前湾，烟蓑带雨还。\n清诗陶野色，薄酒散愁颜。\n檐鸟下苔径，溪云媚屋山。\n世途方扰扰，谁得似君闲。",
        "dynasty": "宋",
        "collection_info": null
    },
    {
        "uuid": "2cc4e1314fbbad59025cb9d2e9801add",
        "title": "和陈宗师",
        "author": "吴芾",
        "content": "昨幸朋簪盍，还惊客袂分。\n相望千里月，独占一溪云。\n高论无由款，新诗忽得闻。\n羡君岩穴下，清坐绝埃氛。",
        "dynasty": "宋",
        "collection_info": null
    },
    {
        "uuid": "c5d121a575f12508834d61a43e50bf47",
        "title": "和任漕韵",
        "author": "吴芾",
        "content": "耆英持漕节，一稔百无忧。\n心计唯丰国，文移罕到州。\n泽流千嶂雨，效见万家秋。\n早晚趋严召，雍容侍冕旒。",
        "dynasty": "宋",
        "collection_info": null
    },
    {
        "uuid": "12b97343ab6e2828eb4830bb49673eb9",
        "title": "病中再继前韵书怀",
        "author": "吴芾",
        "content": "暌违行十日，日抱负薪忧。\n已疾无良药，呼医到别州。\n不堪当剧暑，渐喜近新秋。\n痛定因追念，从生若缀旒。",
        "dynasty": "宋",
        "collection_info": null
    },
    {
        "uuid": "754b3c6735e1ec1cb77f5963d6ab60a8",
        "title": "和任漕罗溪道中韵",
        "author": "吴芾",
        "content": "揽辔驰原隰，行行四牡骄。\n风烟方入眼，雷雨忽连宵。\n官事终期了，征途岂惮遥。\n经旬怀笑语，嗟我亦何聊。",
        "dynasty": "宋",
        "collection_info": null
    },
    {
        "uuid": "b4633b142b399a9c58380dc148c5d4b4",
        "title": "和许守小阁",
        "author": "吴芾",
        "content": "依山开户牖，每到眼增明。\n爽垲偏宜性，清虚更醒酲。\n地高朝纳日，江近夜闻声。\n默坐观身世，还应百念轻。",
        "dynasty": "宋",
        "collection_info": null
    },
    {
        "uuid": "b86ea956ee2cb0f7297cbd70cabf3f9f",
        "title": "寄江朝宗",
        "author": "吴芾",
        "content": "自遣迎君骑，期君指日来。\n胡为多坎坷，欲动却迟回。\n望眼凝还断，愁怀鬰不开。\n相过须及早，莫待折寒梅。",
        "dynasty": "宋",
        "collection_info": null
    },
    {
        "uuid": "a999b6b9e0ed226f6a36580d7c11207b",
        "title": "再和前韵赠江朝宗",
        "author": "吴芾",
        "content": "方欣佳客至，已寄好诗来。\n玩味徒三叹，披寻欲百回。\n相思愁梦断，一见笑颜开。\n便欲扶藜杖，江头共探梅。",
        "dynasty": "宋",
        "collection_info": null
    },
    {
        "uuid": "e50ee2c6bb546a71a5d3b4dc507d871d",
        "title": "寄李彦平",
        "author": "吴芾",
        "content": "日伫高轩过，从容慰别离。\n已乖桂子约，还失菊花期。\n正尔思一面，忽然掀两眉。\n闻君有召节，平步上丹墀。",
        "dynasty": "宋",
        "collection_info": null
    },
    {
        "uuid": "f1ea10f39d48a2c4d5a2dd467ec2b83d",
        "title": "寄江朝宗",
        "author": "吴芾",
        "content": "相聚纔经岁，分携又许时。\n遣怀还有酒，排闷岂无诗。\n饮罢凭谁语，吟成祇自知。\n愿君怜此意，命驾莫迟迟。",
        "dynasty": "宋",
        "collection_info": null
    },
    {
        "uuid": "ffda93d0800abcc03b608384a89e7021",
        "title": "任漕鲁漕同谒史发运为庐阜之游恨不得偕行因成小诗二首  其一",
        "author": "吴芾",
        "content": "不向庐山久，回头五十秋。\n羡君联骑去，顾我几时游。\n五老想如故，二林应更幽。\n无因陪后乘，神往但形留。",
        "dynasty": "宋",
        "collection_info": null
    },
    {
        "uuid": "49032035a83600df4094c7058a059b35",
        "title": "任漕鲁漕同谒史发运为庐阜之游恨不得偕行因成小诗二首  其二",
        "author": "吴芾",
        "content": "岁事行将半，今年又有秋。\n喜君将漕计，容我厕英游。\n湓浦古来胜，庐山天下幽。\n此行殊不恶，莫惜少迟留。",
        "dynasty": "宋",
        "collection_info": null
    },
    {
        "uuid": "b03197c6dd2fcfddb686014c14a75036",
        "title": "游金山二首  其一",
        "author": "吴芾",
        "content": "造物分南北，长江欲尽头。\n有山浮碧玉，亘古屹中流。\n万顷涵空月，千帆破浪舟。\n羡他云水客，长此占清幽。",
        "dynasty": "宋",
        "collection_info": null
    },
    {
        "uuid": "abe738d2d65badc47efe7759afab75ee",
        "title": "游金山二首  其二",
        "author": "吴芾",
        "content": "欲向南昌去，先为北固行。\n泛舟游寺古，倚槛看江清。\n久作市朝客，喜闻钟磬声。\n登临曾未竟，已足快平生。",
        "dynasty": "宋",
        "collection_info": null
    },
    {
        "uuid": "6dd4d70eeb4cd3a9bebd78b3c4441db2",
        "title": "游荆山寺",
        "author": "吴芾",
        "content": "道左逢幽寺，巍然气象新。\n泉声长绕舍，山色欲侵人。\n疏牖时穿竹，虚堂不染尘。\n老僧仍好事，不厌客来频。",
        "dynasty": "宋",
        "collection_info": null
    },
    {
        "uuid": "4116b6075551fdac8a95b995ffee3025",
        "title": "用王龟龄韵题五柳堂",
        "author": "吴芾",
        "content": "久矣斯堂废，重兴頼有公。\n双溪修故事，五柳振遗风。\n顿觉烟光好，端由气味同。\n莫言官独冷，长在绿阴中。",
        "dynasty": "宋",
        "collection_info": null
    },
    {
        "uuid": "f4ec4c12dde9c4c099f13f51e8d20b24",
        "title": "题鉴止堂",
        "author": "吴芾",
        "content": "道人本无俗，肯与世浮沉。\n坐对一池水，浄观千古心。\n月高天宇豁，风静夜堂深。\n此意知谁会，泠然抚素琴。",
        "dynasty": "宋",
        "collection_info": null
    },
    {
        "uuid": "f9a31a07c490d3044f079d0e77ff95d3",
        "title": "题先春亭",
        "author": "吴芾",
        "content": "洪钧转一气，万彙俱争妍。\n我不与春竞，春胡推我先。\n清寒徒自苦，幽独有谁怜。\n且与江南客，共结诗酒缘。",
        "dynasty": "宋",
        "collection_info": null
    },
    {
        "uuid": "340767f096f49dacd9b857ee0e2dd1c4",
        "title": "和钱倅秋晚登帢帻亭",
        "author": "吴芾",
        "content": "满目悲凉意，凭谁断送秋。\n寻僧求竹舍，俯槛得江流。\n天末高低雁，波间出没鸥。\n时危身局促，却羡汝无愁。",
        "dynasty": "宋",
        "collection_info": null
    },
    {
        "uuid": "5362cfd1603bc913fd56c950df2c08cc",
        "title": "联句题吉祥寺",
        "author": "吴芾",
        "content": "繫舟枯柳岸，穷胜古城阴。\n松径云生屧，竹窗风满襟。\n不妨情话好，且放酒杯深。\n杖履寻归路，西山日未沈。",
        "dynasty": "宋",
        "collection_info": null
    },
    {
        "uuid": "89765a08004218bcf36c986d49161e24",
        "title": "闻鹿生子",
        "author": "吴芾",
        "content": "再上归田疏，从违未可知。\n方忧鹤怨我，忽喜鹿生儿。\n六月事已验，千年寿可期。\n我归须汝健，正要汝相随。",
        "dynasty": "宋",
        "collection_info": null
    },
    {
        "uuid": "11796edc9cbed6c9fca59db501b328d7",
        "title": "生朝有感",
        "author": "吴芾",
        "content": "姑溪来几日，两度见生朝。\n亲旧三年隔，乡关千里遥。\n梅还开旧树，柳更长新条。\n只有双蓬鬓，天公不见饶。",
        "dynasty": "宋",
        "collection_info": null
    },
    {
        "uuid": "dedf7064e900d1b4905d01fcd02e0b36",
        "title": "得三七侄书说湖山佳趣因以书中语成四韵",
        "author": "吴芾",
        "content": "今日家书到，从头说故丘。\n园林增茂密，池馆愈清幽。\n嫩竹已千箇，新莲仅万头。\n欲归归未得，长是梦中游。",
        "dynasty": "宋",
        "collection_info": null
    },
    {
        "uuid": "1871d87a5837877da9bd2801918cc780",
        "title": "寄四二侄",
        "author": "吴芾",
        "content": "书来言旧隠，湖上足烟光。\n树密交青荫，花繁溢暗香。\n红尘飞不入，绿水去何长。\n回首千山隔，归心欲发狂。",
        "dynasty": "宋",
        "collection_info": null
    },
    {
        "uuid": "34859a6f4857794b8fc736669470fd43",
        "title": "泛舟归自郡中舟中偶成  其一",
        "author": "吴芾",
        "content": "寒流清更浅，短棹去仍来。\n山色侵书帙，波光映酒杯。\n龟鱼应旧识，鸥鹭莫相猜。\n全胜山阴路，空船载月回。",
        "dynasty": "宋",
        "collection_info": null
    },
    {
        "uuid": "a9f3d383e088359ca701ba91adf261f4",
        "title": "泛舟归自郡中舟中偶成  其二",
        "author": "吴芾",
        "content": "薄日烘云影，轻风溅浪花。\n数峯排绝岸，一雁落平沙。\n冉冉寒生袖，悠悠梦到家。\n前村谁有酒，试遣小童赊。",
        "dynasty": "宋",
        "collection_info": null
    },
    {
        "uuid": "10cc126b6e7d6069a16444b806e32335",
        "title": "暮春感怀  其一",
        "author": "吴芾",
        "content": "寰区殊未定，怀抱几时宽。\n倦马驱驰苦，穷猿叫啸酸。\n烟深春草碧，日薄暮云寒。\n岂料沧波上，经年驻玉銮。",
        "dynasty": "宋",
        "collection_info": null
    },
    {
        "uuid": "e3f7ab6f7ccfaef340fb9436027a278f",
        "title": "暮春感怀  其二",
        "author": "吴芾",
        "content": "是处兵戈满，谁言宇宙宽。\n战声惊胆破，春色入心酸。\n北狩江天远，东巡海气寒。\n野人元任运，愁梦亦随銮。",
        "dynasty": "宋",
        "collection_info": null
    },
    {
        "uuid": "96062595c349af9a8519431465bd9d49",
        "title": "暮春感怀  其三",
        "author": "吴芾",
        "content": "途穷朝绝爨，世乱夜忘眠。\n遁迹几无地，全生頼有天。\n江山春满眼，豺虎日骈肩。\n万事愁歌裏，看花泪迸泉。",
        "dynasty": "宋",
        "collection_info": null
    },
    {
        "uuid": "cc43c6580c928995d3bad50d51bb64b5",
        "title": "暮春感怀  其四",
        "author": "吴芾",
        "content": "忆昔平居日，春来足醉眠。\n黄鹂鸣绿树，白鸟印青天。\n片片花经眼，垂垂柳拂肩。\n谁知遭丧乱，空负酒如泉。",
        "dynasty": "宋",
        "collection_info": null
    },
    {
        "uuid": "e658ec1ba12e435a50f11b3b18996e73",
        "title": "忆昔",
        "author": "吴芾",
        "content": "忆昔从吾友，兹焉事笔耕。\n萤窗秋夜短，莲社晚风清。\n乱后成陈迹，重来怆故情。\n惟余云水客，依旧戏长鲸。",
        "dynasty": "宋",
        "collection_info": null
    },
    {
        "uuid": "140328fa8ce8db9a0ddc5ba72f72256b",
        "title": "与江朝宗丁彦功饮酒梅花下二首  其一",
        "author": "吴芾",
        "content": "挈榼西园去，花光照月华。\n共看花上月，肯负月中花。\n酒与花俱白，人如月不瑕。\n且陪月花醉，何用苦思家。",
        "dynasty": "宋",
        "collection_info": null
    },
    {
        "uuid": "23eafe3e54b0885924c00ce257ccd947",
        "title": "与江朝宗丁彦功饮酒梅花下二首  其二",
        "author": "吴芾",
        "content": "一笑未易得，今朝岂偶然。\n故园方自适，我辈更相便。\n好月好花夜，不寒不暖天。\n莫辞拚一醉，为我棹觥船。",
        "dynasty": "宋",
        "collection_info": null
    },
    {
        "uuid": "bef14e563818ebd2ce95b1e7163d100d",
        "title": "六鹤中偶一鹤折翅",
        "author": "吴芾",
        "content": "皓鹤相从久，衰颜每为开。\n忽闻渠翅折，频使我心摧。\n本意俱仙去，那知偶祸来。\n纵令医得活，无復见毰毸。",
        "dynasty": "宋",
        "collection_info": null
    },
    {
        "uuid": "edbf9bded93b20ce1ddc76bf71df6fcc",
        "title": "挽范丞相五首  其一",
        "author": "吴芾",
        "content": "蚤岁登三事，皇朝第一人。\n声名塞寰宇，功业在生民。\n千载风云会，三朝柱石臣。\n堂堂无復见，空忆吐车茵。",
        "dynasty": "宋",
        "collection_info": null
    },
    {
        "uuid": "6f6a95d49dfbfc150d7fa0bb4b9a2c47",
        "title": "挽范丞相五首  其二",
        "author": "吴芾",
        "content": "伊昔宣和际，公来射策初。\n独陈天下事，不负古人书。\n宣室方前席，苍生欲奠居。\n黑头成奄忽，天意果何如。",
        "dynasty": "宋",
        "collection_info": null
    },
    {
        "uuid": "30c92b3cec7775da9d078f7e802bcf56",
        "title": "挽范丞相五首  其三",
        "author": "吴芾",
        "content": "贵处人臣极，居忘相位尊。\n朝廷名德重，前辈典刑存。\n方喜生同世，俄惊弔在门。\n百年知己恨，寂寞向谁论。",
        "dynasty": "宋",
        "collection_info": null
    },
    {
        "uuid": "62b8bd025ea19b2ad251c2b674f39643",
        "title": "挽范丞相五首  其四",
        "author": "吴芾",
        "content": "七十方强半，天胡不憗遗。\n致身虽宰辅，遭世已艰危。\n计策安宗社，勋庸载鼎彝。\n国雠犹未灭，岂料哲人萎。",
        "dynasty": "宋",
        "collection_info": null
    },
    {
        "uuid": "b29602fc942b0dd759af0bf990c78294",
        "title": "挽范丞相五首  其五",
        "author": "吴芾",
        "content": "长计公生日，年年献寿诗。\n祇今良月近，遽作九泉悲。\n世事真难料，人生信有涯。\n西风吹画翣，心折泪空垂。",
        "dynasty": "宋",
        "collection_info": null
    },
    {
        "uuid": "a9b91ab8d5a5f62b6097c94fed89e7c2",
        "title": "挽汤丞相三首  其一",
        "author": "吴芾",
        "content": "平步青云上，逢辰亦盛哉。\n十年登两地，四见入中台。\n独擅调元手，咸推济世才。\n如何天不憗，一夕泰山颓。",
        "dynasty": "宋",
        "collection_info": null
    },
    {
        "uuid": "415205d78533af909a2be4e3ef0f552e",
        "title": "挽汤丞相三首  其二",
        "author": "吴芾",
        "content": "游刃有余地，孤忠不愧天。\n两朝资弼亮，四海頼陶甄。\n身后浮言汹，生前素履全。\n他时公论定，史笔看流传。",
        "dynasty": "宋",
        "collection_info": null
    },
    {
        "uuid": "6d24676f532d1c6c2ae530e7b0e2a19e",
        "title": "挽汤丞相三首  其三",
        "author": "吴芾",
        "content": "吴郡为僚日，如公最妙龄。\n众寻归鬼录，独出佐王庭。\n道丧思人物，公存尚典刑。\n伤哉今亦逝，唯我老零丁。",
        "dynasty": "宋",
        "collection_info": null
    },
    {
        "uuid": "0f070944ad3c8aec05985f12cfc575aa",
        "title": "挽鹿国强二首  其一",
        "author": "吴芾",
        "content": "藉甚鸣场屋，居然好弟兄。\n桂林同擢秀，梓里顿增荣。\n泮水清规在，家山雅趣成。\n投簪方自适，何处掩佳城。",
        "dynasty": "宋",
        "collection_info": null
    },
    {
        "uuid": "a9e92f80a46bf1d889e8579a724d99b9",
        "title": "挽鹿国强二首  其二",
        "author": "吴芾",
        "content": "仕宦吾乡少，咸尊鲁一儒。\n名虽登上第，身不到亨衢。\n耆旧今垂尽，游从孰与俱。\n百年如梦幻，回首但惊呼。",
        "dynasty": "宋",
        "collection_info": null
    },
    {
        "uuid": "41739e238034ff5ef2e221fcf8b19e1d",
        "title": "挽谢次安二首  其一",
        "author": "吴芾",
        "content": "耆旧今无几，乡闾素所依。\n官登五马贵，年及七旬稀。\n一旦成长往，九原谁与归。\n寒风吹画翣，回首泪空挥。",
        "dynasty": "宋",
        "collection_info": null
    },
    {
        "uuid": "87dc446f7f125530941175af1efee9eb",
        "title": "挽谢次安二首  其二",
        "author": "吴芾",
        "content": "场屋声名久，簪绅誉望优。\n心虽驰北阙，化止被南州。\n缅想生无憾，犹怜志未酬。\n庭阶有兰玉，身后復何忧。",
        "dynasty": "宋",
        "collection_info": null
    },
    {
        "uuid": "78fd842a397582695f6f0b9d03c218a4",
        "title": "挽林绍伊二首  其一",
        "author": "吴芾",
        "content": "早负经纶志，居然欲起家。\n持身惟孝友，告后尽忠嘉。\n位望隆青琐，文章在白麻。\n忍闻埋玉树，四海共惊嗟。",
        "dynasty": "宋",
        "collection_info": null
    },
    {
        "uuid": "7b419baa699a9e6c5ed5636833ad10e4",
        "title": "挽林绍伊二首  其二",
        "author": "吴芾",
        "content": "三朝褒旧德，一代仰名儒。\n晚岁持荷橐，频年剖竹符。\n共期调鼎鼐，岂谓老江湖。\n身后知无憾，传家有凤雏。",
        "dynasty": "宋",
        "collection_info": null
    },
    {
        "uuid": "74de91336e158e0b4abf400ac17ef625",
        "title": "挽周希舜二首  其一",
        "author": "吴芾",
        "content": "末俗事浮竞，夫君志不移。\n至诚闾里化，纯孝冕旒知。\n恬养方安命，骞腾未济时。\n一朝埋玉树，空使万人悲。",
        "dynasty": "宋",
        "collection_info": null
    },
    {
        "uuid": "b8768ec7ec95a011fd67370e349bd293",
        "title": "挽周希舜二首  其二",
        "author": "吴芾",
        "content": "倾盖如前日，分携忽累年。\n我方来旧治，公已闢新阡。\n宿草荒三径，寒云惨一川。\n善人无復见，回首已茫然。",
        "dynasty": "宋",
        "collection_info": null
    },
    {
        "uuid": "9fb56219e01805e6b8c5b2b62a3424a3",
        "title": "挽梁尚书二首  其一",
        "author": "吴芾",
        "content": "早岁膺宸眷，回翔老禁涂。\n三持周版籍，九佩汉铜符。\n度量包千顷，声名满八区。\n谁知成奄忽，陈迹付龟趺。",
        "dynasty": "宋",
        "collection_info": null
    },
    {
        "uuid": "76a582b3aeb711c2d8e08f057a4414c9",
        "title": "挽梁尚书二首  其二",
        "author": "吴芾",
        "content": "身在名卿数，人怀长者风。\n爱民余善政，富国着休功。\n扬历周中外，哀荣极始终。\n芝兰方竞秀，流庆看无穷。",
        "dynasty": "宋",
        "collection_info": null
    },
    {
        "uuid": "5da354fcde88ab0597c82d4e7039aa0a",
        "title": "挽吴尚书三首  其一",
        "author": "吴芾",
        "content": "奇才从古少，厚德独公全。\n克己强为善，虚心乐荐贤。\n立朝忠贯日，谋国力回天。\n阅世虽多故，胸中固湛然。",
        "dynasty": "宋",
        "collection_info": null
    },
    {
        "uuid": "0affe5520a2885a6c2c92a0d551caee8",
        "title": "挽吴尚书三首  其二",
        "author": "吴芾",
        "content": "晚岁登台省，频年侍殿墀。\n从容如素宦，卓荦冠明时。\n人冀终图任，天胡不憗遗。\n流芳知未艾，家有宁馨儿。",
        "dynasty": "宋",
        "collection_info": null
    },
    {
        "uuid": "366f8d5d8d349537dff52fda7af7260f",
        "title": "挽吴尚书三首  其三",
        "author": "吴芾",
        "content": "公守东阳郡，于今已十年。\n人犹诵遗爱，政不愧前贤。\n清议当时重，休声后代传。\n我来叨郡佐，怅望隔重泉。",
        "dynasty": "宋",
        "collection_info": null
    },
    {
        "uuid": "a05de313c51ef5e277bdff80e7d04fae",
        "title": "挽楼枢密二首  其一",
        "author": "吴芾",
        "content": "耆旧凋零久，惟公作世程。\n险夷全一节，终始保荣名。\n二府勋庸着，三州政绩成。\n十连方倚重，何遽掩佳城。",
        "dynasty": "宋",
        "collection_info": null
    },
    {
        "uuid": "33e74ca704c1594923cd3d03032857e6",
        "title": "挽楼枢密二首  其二",
        "author": "吴芾",
        "content": "忆昔登龙日，从容接胜游。\n轩窗临绿野，尊俎俯清流。\n尚欲荣花坞，那知负钓舟。\n新阡何处是，极目暮云愁。",
        "dynasty": "宋",
        "collection_info": null
    },
    {
        "uuid": "4d8b00d27dfbed9c45e5b0ba09c99852",
        "title": "挽周季卿",
        "author": "吴芾",
        "content": "一时推旷达，末俗少如公。\n自得高人趣，居多长者风。\n生涯书卷裏，世事酒杯中。\n瞑目应无憾，传家有阿戎。",
        "dynasty": "宋",
        "collection_info": null
    },
    {
        "uuid": "27668eddcccdca9d9df4cd7cb243203a",
        "title": "挽陈兖仲",
        "author": "吴芾",
        "content": "慷慨平羣盗，能为众所难。\n身虽淹武弁，志不负儒冠。\n义概千钧重，心田万顷宽。\n故山方适意，清梦忽惊残。",
        "dynasty": "宋",
        "collection_info": null
    },
    {
        "uuid": "46f4d7e80d4818b81c70e763b910fd6e",
        "title": "挽朱枢言",
        "author": "吴芾",
        "content": "持心常近厚，遇事不辞难。\n早岁曾攀桂，中年更握兰。\n盛名驰海内，素望耸朝端。\n尚有清芬在，流光永后观。",
        "dynasty": "宋",
        "collection_info": null
    },
    {
        "uuid": "c958863c0260b95b0a35b9af8ee73304",
        "title": "挽姚君二首  其一",
        "author": "吴芾",
        "content": "处世心无愧，持身德有常。\n施恩周里闬，植福遍僧坊。\n入户书盈室，开樽客满堂。\n清芬传后叶，看取桂枝芳。",
        "dynasty": "宋",
        "collection_info": null
    },
    {
        "uuid": "89ffac47db1e8213b829eafda1319ba0",
        "title": "挽姚君二首  其二",
        "author": "吴芾",
        "content": "晚得田园趣，平居乐有余。\n好贤闻善道，奉佛契真如。\n往事歌谣在，浮生梦幻虚。\n我惭居垩室，无路挽灵车。",
        "dynasty": "宋",
        "collection_info": null
    },
    {
        "uuid": "228148cddd881f2050c3ae898a1506a9",
        "title": "挽胡经仲二首  其一",
        "author": "吴芾",
        "content": "千载微言绝，夫君妙独传。\n鈎深探阃奥，养浩塞天渊。\n忧世心虽切，归田志颇坚。\n斯文今已矣，空復诵遗编。",
        "dynasty": "宋",
        "collection_info": null
    },
    {
        "uuid": "2d1f51681cec87766f0db219a3418cfb",
        "title": "挽胡经仲二首  其二",
        "author": "吴芾",
        "content": "相距一百里，相从四十年。\n话言穷理窟，酬唱足诗篇。\n我始归三径，公胡掩九泉。\n无由论旧事，尚拟志新阡。",
        "dynasty": "宋",
        "collection_info": null
    },
    {
        "uuid": "0c1e5c3ae3aaf79df33f9787ac74943c",
        "title": "初冬山居即事十首  其一",
        "author": "吴芾",
        "content": "我爱山居好，冬来惬野情。\n檐前朝日暖，谷口暮云横。\n柏子当轩堕，蕉花傍槛生。\n自堪安朴拙，何苦慕尘缨。",
        "dynasty": "宋",
        "collection_info": null
    },
    {
        "uuid": "0ec77642eb0914ed021fce091396cc11",
        "title": "初冬山居即事十首  其二",
        "author": "吴芾",
        "content": "屋角营书室，新成八九椽。\n开林延爱日，甃石截流泉。\n山近岚光逼，窗疏月色穿。\n寒梅何日吐，我欲醉花前。",
        "dynasty": "宋",
        "collection_info": null
    },
    {
        "uuid": "29c4a6a6f5a1dad3e6f0adf362db0a0a",
        "title": "初冬山居即事十首  其三",
        "author": "吴芾",
        "content": "归来非计失，事少得心宽。\n村落年方稔，庭闱病復安。\n诗当随景赋，酒莫放杯干。\n插架书还在，仍容子细看。",
        "dynasty": "宋",
        "collection_info": null
    },
    {
        "uuid": "86d7b6ff726cf82d1be56c1b52ffb1e2",
        "title": "初冬山居即事十首  其四",
        "author": "吴芾",
        "content": "自笑谋生拙，空惊岁月除。\n年衰惟藉药，髮少不禁梳。\n尽日扃蓬户，无人过草庐。\n晚来闲策杖，缓步当柴车。",
        "dynasty": "宋",
        "collection_info": null
    },
    {
        "uuid": "2ccac2d114e19b6738e47f7672dfdd56",
        "title": "初冬山居即事十首  其五",
        "author": "吴芾",
        "content": "节物随时变，斜阳一望中。\n暮云重迭碧，远树浅深红。\n菊色滋寒露，芦花荡晚风。\n一樽谁与共，独立意无穷。",
        "dynasty": "宋",
        "collection_info": null
    },
    {
        "uuid": "bd2e4f57bd31ad1192b90ced1ef6c493",
        "title": "初冬山居即事十首  其六",
        "author": "吴芾",
        "content": "本是山中客，胡为作远游。\n风波惊脱险，岩谷喜寻幽。\n纸帐寒来暖，僧蔬饱即休。\n百年如一梦，此外復何求。",
        "dynasty": "宋",
        "collection_info": null
    },
    {
        "uuid": "3d43d5edfe7feec6e0051527791185de",
        "title": "初冬山居即事十首  其七",
        "author": "吴芾",
        "content": "久出畏人事，端来避世纷。\n山光闲裏见，樵唱静中闻。\n茗碗晴翻雪，香炉晓吐云。\n已应空百念，勿復叹离羣。",
        "dynasty": "宋",
        "collection_info": null
    },
    {
        "uuid": "b89fda29bd31f57fd7a37c4c73e1d3b8",
        "title": "初冬山居即事十首  其八",
        "author": "吴芾",
        "content": "年去惊人老，坐来忘夜深。\n未能成一事，何敢废分阴。\n灯尽添残烛，山寒拥败衾。\n幸无尘俗虑，聊遂读书心。",
        "dynasty": "宋",
        "collection_info": null
    },
    {
        "uuid": "d31d3cb3ad68a513605ed5d471e5b622",
        "title": "初冬山居即事十首  其九",
        "author": "吴芾",
        "content": "搔首寒窗下，荒山草树迷。\n鸟声喧昼寂，雁阵接天低。\n更欲开三径，终当把一犁。\n此心非傲世，揣分合幽栖。",
        "dynasty": "宋",
        "collection_info": null
    },
    {
        "uuid": "66c3f4adc167048bc11962d1040e67ab",
        "title": "初冬山居即事十首  其一○",
        "author": "吴芾",
        "content": "田宅虽无几，琴书幸有余。\n不妨临水赋，况是背山居。\n适意真为乐，浮名总是虚。\n前贤犹若此，我辈欲何如。",
        "dynasty": "宋",
        "collection_info": null
    },
    {
        "uuid": "2b3e0710f40eb3d80c8075c7658c4cfc",
        "title": "范丞相生日",
        "author": "吴芾",
        "content": "天启中兴运，时生间世人。\n岘山钟气象，汉水赋精神。\n文采倾场屋，声猷耸缙绅。\n千言医国策，一日致君身。\n平步登黄阁，孤忠结紫宸。\n圣心资启沃，帝业頼经纶。\n嶷嶷文章伯，堂堂社稷臣。\n威名腾异域，德泽遍斯民。\n相越风流在，归秦意气伸。\n有才俱擢用，靡事不咨询。\n十载空天路，三年泽国滨。\n宵衣方念远，皂盖且行春。\n令下人咸喜，风行俗自淳。\n一方新沐惠，四海旧依仁。\n伫见飞还诏，重烦秉国钧。\n从容扶日毂，慷慨扫边尘。\n为相贤如此，当朝信绝伦。\n邦人逢诞日，和气满城闉。\n贵极纔三纪，冬来始浃辰。\n愿随灵寿杖，千岁阅庄椿。",
        "dynasty": "宋",
        "collection_info": null
    },
    {
        "uuid": "c825bc437f492ae3459cf764427c9c20",
        "title": "和许守喜雪",
        "author": "吴芾",
        "content": "一夜飘琼屑，雕镌竟孰施。\n主张归白帝，勾引自云师。\n飞洒斜穿牖，连翩乱入池。\n漫空疑柳絮，着树混梅枝。\n月射光偏莹，风迴势转危。\n联华怜鹤髮，耐冷羡冰肌。\n万壑填将合，千林压欲垂。\n拂檐轻似粉，绕砌白于脂。\n公已齐高洁，吾方守钝迟。\n共欣占嗣岁，仍喜没多歧。\n政已腾民颂，忠宜结主知。\n会看颁紫诏，早晚下丹墀。",
        "dynasty": "宋",
        "collection_info": null
    },
    {
        "uuid": "4cc7a81e21560cf760180f88f9590233",
        "title": "二十八日出郊劝农陈泽民见示佳作因次来韵",
        "author": "吴芾",
        "content": "雨多晴少恐妨农，相劝欣逢日出东。\n烟蔼已收霄汉外，江山如在画图中。\n相看且喜头俱白，一醉休辞颊暂红。\n万事要从勤苦得，莫言丰歉在天公。",
        "dynasty": "宋",
        "collection_info": null
    },
    {
        "uuid": "7c261a4beaf1da93fe0db021f7113882",
        "title": "同日和黄繁昌韵",
        "author": "吴芾",
        "content": "乘闲聊復出城游，所喜相从尽胜流。\n已对江山销客恨，更添花卉解人愁。\n须知世事浑如梦，还念人生尽若浮。\n君若更辞花下醉，问君能有几春秋。",
        "dynasty": "宋",
        "collection_info": null
    },
    {
        "uuid": "0c837e724b26873a543f533ad79cd616",
        "title": "同日登青山偶作",
        "author": "吴芾",
        "content": "公余不惮陟崔嵬，三到谢公池上来。\n下视众山俱培塿，俯窥尘世尽氛埃。\n松生清籁醒人耳，花褪残红堕酒杯。\n喜与诸君同胜赏，莫辞一醉少徘徊。",
        "dynasty": "宋",
        "collection_info": null
    },
    {
        "uuid": "97c63016b5f72ca2eb820ed1f7fea75c",
        "title": "和李相之劝农",
        "author": "吴芾",
        "content": "忧民无语对东君，一雨霶𩃱慰望云。\n宣化但期施实惠，劝耕宁復事虚文。\n已看野老扶藜去，应有幽人植杖耘。\n千里农桑知帝力，自惭滥把竹符分。",
        "dynasty": "宋",
        "collection_info": null
    },
    {
        "uuid": "3439a59419de02b879ca26a3fe64f43c",
        "title": "送任漕",
        "author": "吴芾",
        "content": "圣主方将大有为，有如二老盍来归。\n不应飞輓留江表，且使澄清向日畿。\n四海英豪从古少，一时耆旧似君稀。\n相将稳入修门去，直上云霄拱太微。",
        "dynasty": "宋",
        "collection_info": null
    },
    {
        "uuid": "cd328e7004fc7fc7eff23d2297dc7d07",
        "title": "送鲁漕四首  其一",
        "author": "吴芾",
        "content": "高人本爱水云乡，揽辔登车未免忙。\n连岁已陪徐孺子，今年更访贺知章。\n近家上冢情何限，寻壑经丘兴更长。\n祇恐便归清禁去，稽山未必得徜徉。",
        "dynasty": "宋",
        "collection_info": null
    },
    {
        "uuid": "59332fe35b1407bb57c288be15b40d48",
        "title": "送鲁漕四首  其二",
        "author": "吴芾",
        "content": "聚散无期自古来，偶然相值且徘徊。\n百年能得几回醉，三世肯辞平等杯。\n晚岁谁如君激烈，高情应念我衰颓。\n亦知分袂无多日，怀抱何妨更尽开。",
        "dynasty": "宋",
        "collection_info": null
    },
    {
        "uuid": "501292407f68d5c5bda089d6c175e093",
        "title": "送鲁漕四首  其三",
        "author": "吴芾",
        "content": "自别频惊岁月迁，又来此地奉周旋。\n虽欣同会成三老，却恨相从未一年。\n君已促装行诣阙，我方投绂欲归田。\n须知出处从今异，一醉休辞拍酒船。",
        "dynasty": "宋",
        "collection_info": null
    },
    {
        "uuid": "03699e09d043685b4ddbf6e12ee79094",
        "title": "送鲁漕四首  其四",
        "author": "吴芾",
        "content": "不贪燕寝日凝香，祇要归休深处藏。\n大火已流秋尚暑，商飈微动夜初凉。\n身縻官事老不止，心着家山梦更长。\n颇羡浙东新使者，如今衣锦更还乡。",
        "dynasty": "宋",
        "collection_info": null
    },
    {
        "uuid": "c2ea9ff543b39c4bce2a2cc72b71c5ce",
        "title": "送黄仲秉舍人赴湖南漕",
        "author": "吴芾",
        "content": "巧僞由来苦乱真，独持正论竦簪绅。\n身心赢得为君子，学术宁将杀世人。\n已向廷中伸此道，更来湖外济斯民。\n愿言恢作经纶业，会有功名遇合辰。",
        "dynasty": "宋",
        "collection_info": null
    },
    {
        "uuid": "8ef4081d7a6d3d3accab7ab81f006ac9",
        "title": "鲁漕按行诸郡以所得江山之秀形之篇章灿然成轴出以相示卒卒未能尽和且作数语以报来辱",
        "author": "吴芾",
        "content": "十分秋色满江天，准拟游观快目前。\n愧我把麾成束缚，羡君揽辔得盘旋。\n平时已富琼瑶什，行处还多锦绣篇。\n何计获陪轺传去，肯将吟笔写山川。",
        "dynasty": "宋",
        "collection_info": null
    },
    {
        "uuid": "f0caf80c609a3cfac858ac7a5eed51cf",
        "title": "前日小诗併呈鲁漕",
        "author": "吴芾",
        "content": "华髮萧萧我与君，未能免俗尚驰奔。\n相看已是成三老，得暇何妨共一樽。\n我欲丐闲归故里，君行趣召入修门。\n亦知聚首无多日，且把交情更细论。",
        "dynasty": "宋",
        "collection_info": null
    },
    {
        "uuid": "78dfc9b2d8a3fe1e2aae7fb8a8f5207a",
        "title": "和鲁漕节中见示",
        "author": "吴芾",
        "content": "天时又是一番新，顾我犹为逆旅人。\n诗酒情怀聊自遣，山林志愿几时伸。\n羡君职事有余暇，赠我篇章不厌频。\n一读洒然忘鄙吝，浑胜笑语得相亲。",
        "dynasty": "宋",
        "collection_info": null
    },
    {
        "uuid": "617da8a3c2dfd07595c1cfd4be7c2a2d",
        "title": "陈时中法台得郡而归喜而成诗",
        "author": "吴芾",
        "content": "去岁秋风话别离，今秋俄报有归期。\n自应冠豸登三院，何遽凭熊把一麾。\n治行伫为千里最，才猷已是九重知。\n莫辞小憩留仙隠，伴我花前倒玉巵。",
        "dynasty": "宋",
        "collection_info": null
    },
    {
        "uuid": "55e6f0391bfc5dbde6567276d4b2c11b",
        "title": "龚漕见示游山唱和诗卷用其首章和二篇  其一",
        "author": "吴芾",
        "content": "说着登临喜欲颠，正惭拘俗未能前。\n羡君领客同游去，使我闻风亦豁然。\n已叹高怀能放旷，还欣佳句更清圆。\n如今便蜡寻山屐，夙驾何须吉日涓。",
        "dynasty": "宋",
        "collection_info": null
    },
    {
        "uuid": "826ad53f2eb222f552c31efd052368e5",
        "title": "龚漕见示游山唱和诗卷用其首章和二篇  其二",
        "author": "吴芾",
        "content": "尘埃终日满华颠，忽见新诗堕我前。\n溢目众篇虽杰出，惊人逸思独飘然。\n秀如松桧枝枝老，好似珠玑颗颗圆。\n自此得闻清庙瑟，懒从滩上听师涓。",
        "dynasty": "宋",
        "collection_info": null
    },
    {
        "uuid": "88ca5fcd09bad4ad53f03ceea3f9af03",
        "title": "和任漕开宴值雨",
        "author": "吴芾",
        "content": "正是千花万卉开，一时景物亦佳哉。\n良辰已幸陪龙节，盛宴仍容饫豹胎。\n虽喜风光环几席，其如烟雨暗池台。\n明朝天宇应澄霁，尚拟寻芳一再来。",
        "dynasty": "宋",
        "collection_info": null
    },
    {
        "uuid": "b2338179792b49078ad8f98ab38fe448",
        "title": "加恩进秩有作",
        "author": "吴芾",
        "content": "庆典施恩及万方，老臣遭遇亦非常。\n顿加多邑惭非称，倍进崇阶惧莫当。\n自念生来无此望，却忧福过有余殃。\n病躯莫效循墙避，且上天庭控免章。",
        "dynasty": "宋",
        "collection_info": null
    },
    {
        "uuid": "70346dbe6620f2a3fba2e580e378d529",
        "title": "寄鲁漕",
        "author": "吴芾",
        "content": "四海耆英世共知，七旬强健似公稀。\n使星姑暂淹黄髮，卿月还须近紫微。\n门外埙箎方合奏，庭前兰玉更相辉。\n人生乐事谁能及，莫惜通宵寿斚飞。",
        "dynasty": "宋",
        "collection_info": null
    },
    {
        "uuid": "a83ad5eea625ab49ce2957b0fccc1e13",
        "title": "送魏签",
        "author": "吴芾",
        "content": "平分冬气恰经旬，天应新阳产异人。\n家世旧来推硕学，胸襟自许作良臣。\n不应莲幕淹留久，会见枫宸拔擢新。\n但愿朱颜长不老，稳看他日画麒麟。",
        "dynasty": "宋",
        "collection_info": null
    },
    {
        "uuid": "fce017336241f7527ed0441d58cebe7a",
        "title": "赠萧守  其一",
        "author": "吴芾",
        "content": "一代簪绅仰老成，天生贤德佐昇平。\n庆传八叶源流远，气禀三秋表裏清。\n蚤戴豸冠居宪府，旋持荷橐直承明。\n祇今名德如公少，宁久淹留海上城。",
        "dynasty": "宋",
        "collection_info": null
    },
    {
        "uuid": "6c803e33f2239068d488f4dee12aa469",
        "title": "赠萧守  其二",
        "author": "吴芾",
        "content": "天界仁贤镇一方，坐令歉岁作丰穰。\n尽锄海上鲸鲵迹，顿肃庭中雁鹜行。\n万室共知歌邵杜，千年重喜见龚黄。\n修龄已逐阴功长，不待邦人献寿觞。",
        "dynasty": "宋",
        "collection_info": null
    },
    {
        "uuid": "bbcb58b8f84dce3479d18889d6c4f85d",
        "title": "赠许守",
        "author": "吴芾",
        "content": "天赋奇才属意深，一时人望冠儒林。\n文章世有中和气，政术家传清白箴。\n屏翰岂能淹大手，江山聊助发高吟。\n寒梅已有调羹意，寿斚何妨且满斟。",
        "dynasty": "宋",
        "collection_info": null
    },
    {
        "uuid": "ddf65101029bf95a576c00ac25f380e1",
        "title": "送谢子肃之官",
        "author": "吴芾",
        "content": "吾乡人物苦雕零，頼子传家有典刑。\n仕宦方期行古道，姓名早已达天庭。\n致君事业须先办，涉世风霜要饱经。\n终不负丞宁久屈，会看感遇际千龄。",
        "dynasty": "宋",
        "collection_info": null
    },
    {
        "uuid": "86211f5d9abf3d5f9fcc2f65f72a7a0e",
        "title": "送江朝宗之官",
        "author": "吴芾",
        "content": "芳草连天柳拂堤，怜君俯首去勾稽。\n赋成梁苑方同乐，唱彻阳关遽解携。\n指日鵾鹏当直上，待时鸾凤且卑栖。\n若逢访戴人乘兴，莫惜相随泛剡溪。",
        "dynasty": "宋",
        "collection_info": null
    },
    {
        "uuid": "d3db68203c77df3e9a0b2287b0f1d5e9",
        "title": "送王若夫造朝",
        "author": "吴芾",
        "content": "要路如公今着鞭，况逢圣主正需贤。\n长贫岂谓连三世，不调那知又十年。\n道在未应终困踬，时来看取即腾骞。\n此行会有知音者，送上通津岁九迁。",
        "dynasty": "宋",
        "collection_info": null
    },
    {
        "uuid": "c48fd0261bacefc8b6530ccf48c38d4e",
        "title": "送孟世功",
        "author": "吴芾",
        "content": "男儿三十未成名，肯但区区事笔耕。\n王粲平时希负鼎，贾生今日请长缨。\n漫漫海内妖氛暗，策策腰间老剑鸣。\n会使苍生重奠枕，北山休顾小猿惊。",
        "dynasty": "宋",
        "collection_info": null
    },
    {
        "uuid": "afff0cc75265cb299c0b66f463f798bc",
        "title": "潘公舍人义荣当世第一流人也仆顷得金华私窃自喜将获从公之游洎至而公已云亡至今以为恨金元鼎出公往还诗帖因即公韵和数句于后姑以少见平生慕用之意云",
        "author": "吴芾",
        "content": "一代名流世许谁，独公皎皎着明晖。\n少摅妙藴聊持橐，欲振孤风便拂衣。\n愧我仰高乖晤对，羡君请益探玄微。\n今朝刮眼看遗墨，更觉平生万事非。",
        "dynasty": "宋",
        "collection_info": null
    },
    {
        "uuid": "64627fedb8db69ddde87bdbd7ab59d5b",
        "title": "送张甥归上饶",
        "author": "吴芾",
        "content": "悲恼情怀未易除，相逢犹未免嗟吁。\n暂停丝竹虽云冷，只对江山亦足娱。\n我得退闲为上策，汝能勤苦是亨衢。\n欲行千里非难事，须作人间汗血驹。",
        "dynasty": "宋",
        "collection_info": null
    },
    {
        "uuid": "55c103788c06a0d798a2856d25ca1069",
        "title": "与鹿郎中",
        "author": "吴芾",
        "content": "思到高人见一堂，经年魂梦镇飞扬。\n抱疴已恨身无力，拗俗还疑路有妨。\n聊寄一樽牵酒兴，更凭五字恼诗肠。\n巡檐应索梅花笑，无计从君醉几场。",
        "dynasty": "宋",
        "collection_info": null
    },
    {
        "uuid": "62c74be3da02ab085a7b38e2659016eb",
        "title": "王百洪遭旱经火之后赴官荆南作诗勉之",
        "author": "吴芾",
        "content": "莫将外物挠胸中，旱魃从他更祝融。\n道业不应缘火尽，生涯会復值年丰。\n事经盘错才方见，诗到羁穷句始工。\n休叹徒劳淹幕府，要君努力振家风。",
        "dynasty": "宋",
        "collection_info": null
    },
    {
        "uuid": "8aece682ca414f8dd28d69a344ae08e7",
        "title": "李仓子长按行偶成四韵奉呈  其一",
        "author": "吴芾",
        "content": "强把州麾楚水东，星轺临按偶相逢。\n平居已是同闾里，岁晚还来託部封。\n千里江山多契阔，一樽风月且从容。\n我将投绂林泉去，拭目公归侍九重。",
        "dynasty": "宋",
        "collection_info": null
    },
    {
        "uuid": "80a505b7152a291e702307ebcdc3c979",
        "title": "李仓子长按行偶成四韵奉呈  其二",
        "author": "吴芾",
        "content": "长年踪迹叹西东，此地那知得会逢。\n老去我将归梓里，时来君合拜芝封。\n故交零落添新冢，晚景衰颓减旧容。\n今日尊前休惜醉，回头千里暮山重。",
        "dynasty": "宋",
        "collection_info": null
    },
    {
        "uuid": "828712705c99ca07341731f0149c8b41",
        "title": "远眺",
        "author": "吴芾",
        "content": "万壑千岩百尺楼，地形高压浙东州。\n旁窥照水烟波阔，四顾沧溟雪浪浮。\n远望尚赊秦辙迹，怀人还想晋风流。\n凭栏已足消尘虑，何必三山汗漫游。",
        "dynasty": "宋",
        "collection_info": null
    },
    {
        "uuid": "7255d6d1ff7d86f19cb904a9f3332235",
        "title": "和王龟龄待制贡院落成二首  其一",
        "author": "吴芾",
        "content": "扁舟犹记拂洲苹，转眼年华几度新。\n愧我今成双白鬓，喜君来驾两朱轮。\n一时令下从如水，千里威行敬若神。\n拟访旧游观盛事，一官何苦绊吾身。",
        "dynasty": "宋",
        "collection_info": null
    },
    {
        "uuid": "0abb31871323c6620b193fb72331ce83",
        "title": "和王龟龄待制贡院落成二首  其二",
        "author": "吴芾",
        "content": "主盟湖学属何人，頼有公来为作新。\n士俗似闻衰也久，文场今见美哉轮。\n挈还旧观人争覩，赋就新诗笔有神。\n苕霅儒风从此振，文翁端恐是前身。",
        "dynasty": "宋",
        "collection_info": null
    },
    {
        "uuid": "7316df8f1b56a5df9ab67074096018ac",
        "title": "贡院落成郡庠诸生毕集因作诗以勉之",
        "author": "吴芾",
        "content": "多士如林古豫章，不应较艺寓僧房。\n一朝尽闢荆榛地，万础俄新翰墨场。\n文笔要同孤塔耸，词源宜与两湖长。\n会看从此飞鸣去，九万鹏程未易量。",
        "dynasty": "宋",
        "collection_info": null
    },
    {
        "uuid": "8f3406dd2272cbf970413e4d68bc086a",
        "title": "和池州陈教授韵二首  其一",
        "author": "吴芾",
        "content": "人物今谁似此郎，合居严近赞垂裳。\n未将事业先诸老，且把文章变一方。\n今日杏坛风似鲁，向来铁砚志如桑。\n会看奋迅为时用，展尽胸中计策长。",
        "dynasty": "宋",
        "collection_info": null
    },
    {
        "uuid": "090304c9b3ca207d47d1cafecaf5468e",
        "title": "和池州陈教授韵二首  其二",
        "author": "吴芾",
        "content": "平时野性爱吟诗，一字长惭未得师。\n妙句既容窥格律，良辰更喜觌光仪。\n绛帷暂且留三楚，丹陛行将命一夔。\n莫为浮荣求速化，功名到底属男儿。",
        "dynasty": "宋",
        "collection_info": null
    },
    {
        "uuid": "adfe7d50f1cfde14ea5484c82a70166f",
        "title": "和郭教授立春除夜之作二首  其一",
        "author": "吴芾",
        "content": "儿童争喜岁时新，老去方知感此辰。\n始具杯盘来送腊，又簪幡胜去鞭春。\n满斟蕉叶休辞醉，且对桃花痛饮醇。\n况有故人能过我，相看岁晚更情亲。",
        "dynasty": "宋",
        "collection_info": null
    },
    {
        "uuid": "1a06b39a72e9562da3119c3a1d0a5b77",
        "title": "和郭教授立春除夜之作二首  其二",
        "author": "吴芾",
        "content": "意广才高困谤伤，又还客裏换年光。\n驱驰道路风霜苦，放荡江湖日月长。\n纵未致身登凤阁，也应平步入鹓行。\n胡为尚鬰骞腾志，无地栖迟寄寺廊。",
        "dynasty": "宋",
        "collection_info": null
    },
    {
        "uuid": "aaf650d6f353017de138cb33cb7a0fde",
        "title": "和许守韵",
        "author": "吴芾",
        "content": "台阁如公盍见收，尚淹外补为民忧。\n身为邦国三年计，心在江湖万里秋。\n乘兴举杯还对月，得閒搜句或临流。\n平生恨不逢名士，岂谓年来遂此谋。",
        "dynasty": "宋",
        "collection_info": null
    },
    {
        "uuid": "51e909f29a67563950b7a935b2492727",
        "title": "和詹守二首  其一",
        "author": "吴芾",
        "content": "一日相逢喜有余，对谈胜读十年书。\n欢声已溢枌榆社，和气还蒸蓬荜居。\n敢道高标攀靖节，或疑胜致到华胥。\n愿言莫惜留连醉，看我东皋带雨锄。",
        "dynasty": "宋",
        "collection_info": null
    },
    {
        "uuid": "deffdc59f15d68c7bf389081319f385e",
        "title": "和詹守二首  其二",
        "author": "吴芾",
        "content": "特迂千骑访柴门，多谢清朝皂盖臣。\n肯为衰翁留竟日，顿令寒谷暖生春。\n论心便觉尘襟豁，刮目仍观妙句新。\n转盼又还成远别，相思后夜定伤神。",
        "dynasty": "宋",
        "collection_info": null
    },
    {
        "uuid": "00a8a8d18b816656a36dad41acb66fc3",
        "title": "和许守野亭登眺",
        "author": "吴芾",
        "content": "夫君自合代王言，暂寓空斋八九椽。\n尽日清谈挥麈尾，闭门危坐爇龙涎。\n诗囊遣兴随时赋，茗碗袪魔对客煎。\n看即除书催入觐，得閒登眺且欣然。",
        "dynasty": "宋",
        "collection_info": null
    },
    {
        "uuid": "72e9c779f651a52216929b1994ff9767",
        "title": "送许守  其一",
        "author": "吴芾",
        "content": "惯分符竹理疲民，来往贤星又两春。\n语到江山端有助，化行风俗自还淳。\n我知既去思何武，人叹无从借寇恂。\n别酒径须拚一醉，他时良会恐无因。",
        "dynasty": "宋",
        "collection_info": null
    },
    {
        "uuid": "4d5ccb5e58e24aaeb233fdedbebd8949",
        "title": "送许守  其二",
        "author": "吴芾",
        "content": "千里欢谣处处同，使君遗爱信无穷。\n不容昏垫为民患，解转凶荒作岁丰。\n治行好书循吏传，清声无愧古人风。\n九重想已知名久，看即黄麻出禁中。",
        "dynasty": "宋",
        "collection_info": null
    },
    {
        "uuid": "ee4b69b4b8e136302842b672609413fb",
        "title": "和梁次张得酒之作",
        "author": "吴芾",
        "content": "在处人争馈五浆，风标端是紫微郎。\n已能遣兴追工部，更欲消忧对杜康。\n阐教暂烦临水泮，趋朝行见裛天香。\n老夫素乏惊人句，徒叹辞锋未易当。",
        "dynasty": "宋",
        "collection_info": null
    },
    {
        "uuid": "1b8981034ca0965a2f276980aff6e0fd",
        "title": "十五夜与朝宗对月把酒朝宗屡怀归因赋二首  其一",
        "author": "吴芾",
        "content": "人间无处避炎光，頼有湖山六月凉。\n清夜已欣天似水，长空还爱月如霜。\n我将乘兴拚沉醉，君苦怀归有底忙。\n试问今宵能饮否，更来月下对胡床。",
        "dynasty": "宋",
        "collection_info": null
    },
    {
        "uuid": "698ce9e93e158ef63eeefa59a4c79e21",
        "title": "十五夜与朝宗对月把酒朝宗屡怀归因赋二首  其二",
        "author": "吴芾",
        "content": "雾捲云收月迸光，一时烦浊变清凉。\n怪来坐上深无暑，疑是山间已有霜。\n老去岂期身尚健，閒中且以酒为忙。\n故人若也坚辞醉，忍负良宵月满床。",
        "dynasty": "宋",
        "collection_info": null
    },
    {
        "uuid": "d43b45b802bbac9146812c71a1b30693",
        "title": "登南楼二首  其一",
        "author": "吴芾",
        "content": "人生安用惹閒愁，得暇何妨且少休。\n睡起径须烹北苑，兴来聊復上南楼。\n公庭渐觉日无事，田里仍逢岁有秋。\n满目江山还可乐，归心已动不容留。",
        "dynasty": "宋",
        "collection_info": null
    },
    {
        "uuid": "eb42ec6cf6c268c551ac0a493ace8376",
        "title": "登南楼二首  其二",
        "author": "吴芾",
        "content": "新敞南楼百尺雄，一溪遥跨两长虹。\n青山迭迭登临外，碧瓦鳞鳞指顾中。\n倦客自怜如倦翼，归心长是逐归鸿。\n凭高幸与宾僚共，酒盏何妨为我空。",
        "dynasty": "宋",
        "collection_info": null
    },
    {
        "uuid": "b4b9d34be1e7cc4d5634e9086392ccb3",
        "title": "凌歊台六首  其一",
        "author": "吴芾",
        "content": "莫辞千骑小徘徊，共上凌歊百尺台。\n过雨江山新似洗，连天草树翠成堆。\n搜罗好景归诗句，断送閒愁付酒杯。\n对此愿公拚一醉，相逢能得几回来。",
        "dynasty": "宋",
        "collection_info": null
    },
    {
        "uuid": "d764622cb0ef1d0a5867aaf6aa538dca",
        "title": "凌歊台六首  其二",
        "author": "吴芾",
        "content": "万里清光绝点尘，别来经岁镇如新。\n恨居平地去天远，喜上高台与月亲。\n正好赏心拚酩酊，不堪怀古倍酸辛。\n向来登此知何限，传到如今有几人。",
        "dynasty": "宋",
        "collection_info": null
    },
    {
        "uuid": "779a1d85a5d3921036926ce4893f39a7",
        "title": "凌歊台六首  其三",
        "author": "吴芾",
        "content": "簿书终日困拘挛，每到凌歊意豁然。\n千里日光斜照水，一川草色远连天。\n青山顶上玄晖宅，采石江头太白船。\n俱在目中浑可乐，何妨时復一扬鞭。",
        "dynasty": "宋",
        "collection_info": null
    },
    {
        "uuid": "9123e392b063756db9a868f127463dff",
        "title": "凌歊台六首  其四",
        "author": "吴芾",
        "content": "黄山高处敞层台，伊昔规模想壮哉。\n江上依然双阙在，日边不见六龙来。\n落花啼鸟空遗恨，翠竹青松且漫栽。\n先是老怀多感慨，每来弔古一兴哀。",
        "dynasty": "宋",
        "collection_info": null
    },
    {
        "uuid": "94c3cfdf3aee031b45f788fec0d934bf",
        "title": "凌歊台六首  其五",
        "author": "吴芾",
        "content": "百尺台前万顷宽，风烟缥缈隔尘寰。\n天浮江水兼湖水，云抹淮山与楚山。\n景物宛如图画裏，星河祇在户庭间。\n登临莫作悲秋意，且对黄花一解颜。",
        "dynasty": "宋",
        "collection_info": null
    },
    {
        "uuid": "a8211e22a107f549d118cdbfadc6e4fd",
        "title": "凌歊台六首  其六",
        "author": "吴芾",
        "content": "宋武当年迹已陈，荒台寂寞几经春。\n一番栋宇从头葺，四面轩窗入眼新。\n陡觉江山增气象，更添风月愈精神。\n老夫无处逃炎暑，领客时来一岸巾。",
        "dynasty": "宋",
        "collection_info": null
    },
    {
        "uuid": "eccf0dc200872632c72d0bb372faa366",
        "title": "江月台",
        "author": "吴芾",
        "content": "秋来江月十分明，台上凉生气倍清。\n正好醉吟时自适，若为衰病日相萦。\n苦无佳况人空老，数尽残更梦不成。\n料想宾僚应笑我，鬓丝如此尚含情。",
        "dynasty": "宋",
        "collection_info": null
    },
    {
        "uuid": "4dde16d0376ca8dde539d2cdca10af36",
        "title": "陪梁大谏察院同登蒋山",
        "author": "吴芾",
        "content": "山如屏障阜如钟，中有巍巍古梵宫。\n六代兴王俱扫迹，一僧遗塔尚摩空。\n万松雪类长波挂，八水源从异域通。\n家在天台最深处，见山还忆故山中。",
        "dynasty": "宋",
        "collection_info": null
    },
    {
        "uuid": "5fe2239ebb31217e944b7312ce567ebb",
        "title": "过吴江题臞庵",
        "author": "吴芾",
        "content": "壮岁经行今白头，未容归老復来游。\n人如化鹤云间去，桥似垂虹天际浮。\n风月一川无限兴，烟波万顷不胜愁。\n三贤高躅何难继，犹抗尘容祇自羞。",
        "dynasty": "宋",
        "collection_info": null
    },
    {
        "uuid": "e25229c825e4107ba0e9a93bcdbd6831",
        "title": "游臞庵",
        "author": "吴芾",
        "content": "松江桥畔阚名园，一别重游二十年。\n种德堂前松菊茂，浮天阁下水云连。\n同来朋旧今谁在，独去情怀祇自怜。\n若许拂衣从此逝，不妨长泛钓鱼船。",
        "dynasty": "宋",
        "collection_info": null
    },
    {
        "uuid": "6609ca9f5bbd0edb808addf68d60331f",
        "title": "过吴门登简孚堂有感",
        "author": "吴芾",
        "content": "三十年前此宦游，经从偶得驻扁舟。\n回头岁月如驹隙，到眼风烟独虎丘。\n无復故人论旧事，却因陈迹惹新愁。\n此生未必能重到，且为斯堂更少留。",
        "dynasty": "宋",
        "collection_info": null
    },
    {
        "uuid": "ef4b077700ffca381dc182cbbc20f837",
        "title": "游朱氏园",
        "author": "吴芾",
        "content": "萋萋芳草遍池塘，叹惜韶华一半强。\n闻道名园千亩胜，来看浪蕊万枝芳。\n浑疑席上红裙拥，未让阶前绮帐张。\n坐客径须拚痛饮，要将一醉答春光。",
        "dynasty": "宋",
        "collection_info": null
    },
    {
        "uuid": "9965b3b2dcd59f6e2961ad3909c9db65",
        "title": "自湖上归游朱园和李相之韵二首  其一",
        "author": "吴芾",
        "content": "万顷湖光一镜开，几人湖上散轮蹄。\n水明尽倒千岩影，沙软新成百里堤。\n草际已横烟雨艇，眼前无復稻粱畦。\n马侯遗迹依然在，顾我无功敢与齐。",
        "dynasty": "宋",
        "collection_info": null
    },
    {
        "uuid": "7af20a8c7dd716544453d448dbc09abd",
        "title": "自湖上归游朱园和李相之韵二首  其二",
        "author": "吴芾",
        "content": "闻道城东有故家，海棠初试万枝花。\n偶来花下烧银烛，还似空中散绮霞。\n园裏高人全旷达，坐中骚客富文华。\n新诗已就惊人句，醉墨纵横似乱鸦。",
        "dynasty": "宋",
        "collection_info": null
    },
    {
        "uuid": "e135d4a1e2c6d5f5f44e2cff8a819781",
        "title": "游鹿田三洞",
        "author": "吴芾",
        "content": "野性平生酷爱山，好山不厌绝跻攀。\n感时又见三春暮，乘兴聊同一日闲。\n云出岫时迷古洞，鹿耕田处认禅关。\n自怜扰扰尘埃裏，眼底欣逢水石环。",
        "dynasty": "宋",
        "collection_info": null
    },
    {
        "uuid": "f90e586591c6eeaa884cccfaf120c0ba",
        "title": "次韵沈漕寄和题碧云亭之作",
        "author": "吴芾",
        "content": "昔日危亭迹已陈，我来聊试运风斤。\n断垣无復生青草，旧观依然耸碧云。\n千里江山檐下见，一天星斗坐中分。\n他时有客来登览，应记当年老使君。",
        "dynasty": "宋",
        "collection_info": null
    },
    {
        "uuid": "52433f08c13256379fa6b196148c12c0",
        "title": "和王致君见寄望海亭诗",
        "author": "吴芾",
        "content": "领客闲登木杪亭，坐来四面对峥嵘。\n野田散漫高低绿，湖水瀰茫远近清。\n览胜喜穷千里目，放怀笑引百壶倾。\n酒阑未用忙归去，更看亭前海月明。",
        "dynasty": "宋",
        "collection_info": null
    },
    {
        "uuid": "6d7338fe364c50f194fbae4b868239ae",
        "title": "题陈彦山草堂",
        "author": "吴芾",
        "content": "矫首江天正奉怀，一缄遥寄百篇来。\n颇闻新筑草堂就，仍对旧穿花径开。\n坐上好山长作伴，窗前修竹镇相陪。\n嘉君深得闲中趣，千里何时共一杯。",
        "dynasty": "宋",
        "collection_info": null
    },
    {
        "uuid": "7fd86b2319352fea22ef5e1a75e6514e",
        "title": "题养浩轩",
        "author": "吴芾",
        "content": "丈夫穷饿亦陶陶，肯使胸襟挂一毫。\n千古功名输慷慨，百年荣辱付酕醄。\n斗间古剑光芒直，雪后青松意气高。\n安得泊船沽美酒，月明相对读离骚。",
        "dynasty": "宋",
        "collection_info": null
    },
    {
        "uuid": "a4d333fa460a8f30c92de73ac555cb4c",
        "title": "姑溪楼",
        "author": "吴芾",
        "content": "四面楼成已壮观，兹楼仍更出云间。\n一条溪引五湖水，千里江分两岸山。\n是处风烟俱秀发，旧家气象顿追还。\n公余幸此同登览，一醉休辞酒量悭。",
        "dynasty": "宋",
        "collection_info": null
    },
    {
        "uuid": "a5c2ea1e3c6075fff8a7c2bc9d0c3af2",
        "title": "和天予孺子亭三首  其一",
        "author": "吴芾",
        "content": "南州高士务躬行，不事王侯祇力耕。\n西岭已如刚节峻，东湖还似古心清。\n正惭老拙非良牧，安有仁恩及庶氓。\n若也当年能逐迹，他时容或可齐名。",
        "dynasty": "宋",
        "collection_info": null
    },
    {
        "uuid": "30ca4189a8b2ada4ba1883ddd09a1c49",
        "title": "和天予孺子亭三首  其二",
        "author": "吴芾",
        "content": "东汉诸公孰最贤，南州高士独推先。\n蒲轮徒枉当年聘，尘榻从教尽日悬。\n吾道固应天未丧，此时争奈木将颠。\n栖栖尔辈成何事，那似清风万古传。",
        "dynasty": "宋",
        "collection_info": null
    },
    {
        "uuid": "50cc50963634417cc68b3d1d7793c03f",
        "title": "和天予孺子亭三首  其三",
        "author": "吴芾",
        "content": "我来湖上访前贤，正值清秋欲暮天。\n十顷败荷欹浅水，千章古木锁寒烟。\n遍寻陈迹俱亡矣，独立幽亭祇黯然。\n清德照人增我愧，暮年独未返林泉。",
        "dynasty": "宋",
        "collection_info": null
    },
    {
        "uuid": "b79ea46d8cff8f6d386c3266a7e96193",
        "title": "黄超然参议和拙者去郡十五绝又以诗见寄属痰眩未能一一次韵且和二篇以谢  其一",
        "author": "吴芾",
        "content": "三復诗翁白雪篇，渴尘俄得醉心泉。\n高人固已追摩诘，好句还应压玉川。\n快似凉风来木末，清如皓月出云边。\n呼儿好为藏巾笥，莫许闲人取次传。",
        "dynasty": "宋",
        "collection_info": null
    },
    {
        "uuid": "88b965713e61b08eebc3cd658b11eb60",
        "title": "黄超然参议和拙者去郡十五绝又以诗见寄属痰眩未能一一次韵且和二篇以谢  其二",
        "author": "吴芾",
        "content": "向来从宦郑公乡，每遇清游坐有光。\n江上凭栏天一色，湖边舣棹木千章。\n眼前景物俱堪赋，心着家山独未忘。\n归到小西湖更好，观鱼何必远如棠。",
        "dynasty": "宋",
        "collection_info": null
    },
    {
        "uuid": "c7c5a575771b76d47e75a726bde26fbd",
        "title": "陪任漕胡仓登滕王阁秋屏列岫",
        "author": "吴芾",
        "content": "滕阁秋屏已快哉，更登列岫少徘徊。\n溶溶一水檐前去，隠隠千帆坐上来。\n每恨长年成契阔，颇欣今日得追陪。\n能并四乐由来少，且对江山举一杯。",
        "dynasty": "宋",
        "collection_info": null
    },
    {
        "uuid": "7ac42190855179d9513d670c29a0b9a1",
        "title": "登列岫",
        "author": "吴芾",
        "content": "此邦已是富烟光，那更斯亭冠此邦。\n正向座中窥列岫，恰从檐下瞰长江。\n闲穿松径云生屧，宴坐蒲团月满窗。\n想得山人应笑我，老来强拥碧油幢。",
        "dynasty": "宋",
        "collection_info": null
    },
    {
        "uuid": "c50448076bb099b97a9d33e54cff03ea",
        "title": "滕王阁三首  其一",
        "author": "吴芾",
        "content": "昔日骄王镇此州，特营高阁瞰清流。\n一时杰出称雄观，千古争传作胜游。\n遍览遗踪容可想，回思往事却堪羞。\n时人漫说珠帘雨，空惹骚人拄笏愁。",
        "dynasty": "宋",
        "collection_info": null
    },
    {
        "uuid": "de55cd73fa391e6ddae919e51b714e29",
        "title": "滕王阁三首  其二",
        "author": "吴芾",
        "content": "高阁秋登第一回，顿令心目豁然开。\n山腾翠霭浮空去，水引清风入座来。\n九夏炎光今已矣，一时佳兴更悠哉。\n和君妙句如冰雪，想见胸中绝点埃。",
        "dynasty": "宋",
        "collection_info": null
    },
    {
        "uuid": "02f24a1f236f3ebe4943b01ccb87aff3",
        "title": "滕王阁三首  其三",
        "author": "吴芾",
        "content": "向来高阁久成空，今日雕栏势尚雄。\n触影自怜人已老，题诗还愧我非工。\n江山满目长悲古，樽俎开怀幸对公。\n莫惜踌躇连日醉，此回别后几时同。",
        "dynasty": "宋",
        "collection_info": null
    },
    {
        "uuid": "b13195cbe043164fc7aa8b176b7b5099",
        "title": "贺梁氏书楼初成",
        "author": "吴芾",
        "content": "于门高处许谁同，杰阁新成气象雄。\n辉映万家增壮观，峥嵘百尺耸层空。\n一天风月登临后，千里溪山指顾中。\n此地旧多仙窟宅，对君疑是老仙翁。",
        "dynasty": "宋",
        "collection_info": null
    },
    {
        "uuid": "c0d2baeb793de06798e0bc918e3423e7",
        "title": "城上初作新亭犹未名也邦人閧然称为三槐殊不知所从来揣其意必以亭下有槐一根三干挺然秀出故有是号然非所宜言也余恐不知者谓出自我作数语以解之",
        "author": "吴芾",
        "content": "我心祇是忆天台，欲去无从首重回。\n若得此时追五柳，绝胜他日面三槐。\n年年白髮催人老，夜夜青山入梦来。\n纵有万钟非我事，何如且覆掌中杯。",
        "dynasty": "宋",
        "collection_info": null
    },
    {
        "uuid": "6b3fdf786596c873b8b9f12122e46359",
        "title": "再题周处士山居  其一",
        "author": "吴芾",
        "content": "山锁烟萝自古青，更临绝顶敞檐楹。\n前瞻江气连云起，回顾湖光照日明。\n坐久已惊毛骨爽，归来犹觉梦魂清。\n从今便拟休官去，梦伴幽人度此生。",
        "dynasty": "宋",
        "collection_info": null
    },
    {
        "uuid": "576316fb0dda5001cd4909ccf66c3e93",
        "title": "再题周处士山居  其二",
        "author": "吴芾",
        "content": "闲驱小队出城闉，春色三分已二分。\n到处有花浑灼灼，望中无木不欣欣。\n故池尚想玄晖宅，荒草空悲太白坟。\n满目青山谁是主，独输高士卧烟云。",
        "dynasty": "宋",
        "collection_info": null
    },
    {
        "uuid": "b880113fe01569a56504f12c93a6398b",
        "title": "和李子仪到山居",
        "author": "吴芾",
        "content": "接得新诗喜有余，诗中字字说山居。\n固知还舍方为乐，亦悟浮名总是虚。\n无计林间闲放鹤，何时湖上静观鱼。\n我心万事都无累，祇欠归来得自如。",
        "dynasty": "宋",
        "collection_info": null
    },
    {
        "uuid": "73e1e0c8f1b395e921be64f87b5f2200",
        "title": "和董伯玉读当涂小集",
        "author": "吴芾",
        "content": "昔时乘障楚江边，信笔题诗度岁年。\n岂敢嘲风仍咏月，祇思问舍与求田。\n归心虽似陶元亮，句法宁窥孟浩然。\n多谢君诗过褒拂，愈令惭汗出如泉。",
        "dynasty": "宋",
        "collection_info": null
    },
    {
        "uuid": "13a2b6f09e156217e8eb546e29889a82",
        "title": "和方叔载读小集",
        "author": "吴芾",
        "content": "江城留滞两经年，强把诗篇拟昔贤。\n岂有高歌翻白雪，祇凭短句问青天。\n优人献伎徒供笑，丑妇添装岂解妍。\n君欲学诗须学古，不应读此向窗前。",
        "dynasty": "宋",
        "collection_info": null
    },
    {
        "uuid": "f4f2a59c210c8b9e700d7a3eda994bd4",
        "title": "前日小集梅花犹在乘兴移其下杯行乐甚是夕风微月朗花飞入坐者纷纷如雪待制曾丈有四并之叹谓不可无作屡属唱之因成拙句",
        "author": "吴芾",
        "content": "老去逢春倍感时，兴来聊復对芳菲。\n月明更觉花枝好，风动还惊雪片飞。\n一笑休辞今夕醉，四并须信古来稀。\n乘闲莫惜频相过，要共携壶上翠微。",
        "dynasty": "宋",
        "collection_info": null
    },
    {
        "uuid": "4906b7e50344c7447245043080799751",
        "title": "五月五日领客泛舟",
        "author": "吴芾",
        "content": "要同佳客濯清泉，却下危楼上画船。\n拭目已看云际月，洗心还爱水中天。\n更无暑气侵尊俎，但有熏风入管弦。\n我欲就闲行作别，且拚一醉共陶然。",
        "dynasty": "宋",
        "collection_info": null
    },
    {
        "uuid": "26f7754681120de22a58c0190a39d809",
        "title": "待史志道不至",
        "author": "吴芾",
        "content": "欲觌英标慰此怀，既推印绶尚裴回。\n心驰岩壑吾将老，目断云霄君不来。\n清夜漫劳蝴蝶梦，重阳已负菊花杯。\n傥能谅此拳拳意，胜似心颜相对开。",
        "dynasty": "宋",
        "collection_info": null
    },
    {
        "uuid": "b1972cc35460b9afa9ae8e18aeae1952",
        "title": "王瞻叔参政寄惠云笈经因成四韵奉酬",
        "author": "吴芾",
        "content": "老来犹未返林泉，终日区区亦可怜。\n拟扣玄关求至道，喜披云笈探真筌。\n他时使我离尘境，今日由君结妙缘。\n莫谓骨凡难变化，丹成鷄犬尚升仙。",
        "dynasty": "宋",
        "collection_info": null
    },
    {
        "uuid": "461dfc6a215b1a45ef284cfb9a8e6b27",
        "title": "怀梁丈陈丈",
        "author": "吴芾",
        "content": "不见高标动浃旬，寸心如渴欲生尘。\n春深渐觉梅花老，风暖还惊柳色新。\n对景想题诗句满，开怀应把酒杯频。\n扁舟前后空相望，安得从容笑语亲。",
        "dynasty": "宋",
        "collection_info": null
    },
    {
        "uuid": "b8e7d9c3fb70c9e89ccd4feb71310dea",
        "title": "会使帅郭侯燕于采石",
        "author": "吴芾",
        "content": "高牙大纛拂层云，樽酒相逢楚水滨。\n千里江山俱入眼，一天风月解留人。\n横吹玉笛渔船晚，醉拥金钗绮席春。\n此地谪仙归去后，谁知今日兴尤新。",
        "dynasty": "宋",
        "collection_info": null
    },
    {
        "uuid": "d5ea110abac78d135e532700d1baa607",
        "title": "再用前韵坚使帅凌歊之约",
        "author": "吴芾",
        "content": "喜对东风玩朵云，按行知已遍淮滨。\n论心我正怀良晤，乘兴公应继昔人。\n采石江头天欲霁，凌歊台上物长春。\n从容傥许留牙纛，看取姑溪岁事新。",
        "dynasty": "宋",
        "collection_info": null
    },
    {
        "uuid": "ee8f7569995185b25b47fc2f4c06718e",
        "title": "送黄作霖",
        "author": "吴芾",
        "content": "有志男儿走四方，怜君羁旅岁时长。\n数千里外干微禄，三十年余返故乡。\n老着青衫唯可恨，光生白屋亦非常。\n时来会有抟风便，莫道穷途便感伤。",
        "dynasty": "宋",
        "collection_info": null
    },
    {
        "uuid": "dfdf151086eaa3daab5c5c15d52d13d7",
        "title": "耿曼老自去秋起归兴以被旨捄荒方有行色来告别伤成数语送之",
        "author": "吴芾",
        "content": "去秋已作送君诗，岂意淹留復许时。\n端为九重忧岁歉，故令六辔缓归期。\n万人全活俱安业，二麦收成足疗饥。\n此事一归君妙画，阴功当自有天知。",
        "dynasty": "宋",
        "collection_info": null
    },
    {
        "uuid": "223a1ff2a01e073504eb57026ee93cef",
        "title": "送陈泽民赴铜陵簿",
        "author": "吴芾",
        "content": "乡闾人物久凋零，辈行如君却老成。\n自合怀铅居册府，若为栖棘向江城。\n簿书且作三年计，事业当为万里程。\n林下贤人如未泯，尚期拭目看飞鸣。",
        "dynasty": "宋",
        "collection_info": null
    },
    {
        "uuid": "191b7c9a7e16d68866a49d50c715b0b3",
        "title": "送江簿归括苍",
        "author": "吴芾",
        "content": "羁怀索寞苦难禁，頼有良朋与盍簪。\n同志自怜今日少，知心谁復似君深。\n哦诗喜得江天句，把酒愁分岁暮襟。\n莫恋故山乖素约，春来准拟共登临。",
        "dynasty": "宋",
        "collection_info": null
    },
    {
        "uuid": "c5e93c86ae66cbb1573dc0ba65121051",
        "title": "和高簿  其一",
        "author": "吴芾",
        "content": "不惮驱驰半驿间，劝耕聊復到禅关。\n耳根暗泻潺潺水，眼界横陈迭迭山。\n已喜新来春事好，还嗟老去世涂艰。\n洪崖幸尔心相契，此后何妨数往还。",
        "dynasty": "宋",
        "collection_info": null
    },
    {
        "uuid": "7f54e41bc5cd5cf2d4c54d2d023707a0",
        "title": "和高簿  其二",
        "author": "吴芾",
        "content": "家家门外与墙头，迭足排肩看我游。\n出郭不应祇独乐，劳农端欲与同忧。\n偶逢佳处宁空过，纵迫归时亦暂留。\n惭愧高轩远相过，聊持杯酒当茶瓯。",
        "dynasty": "宋",
        "collection_info": null
    },
    {
        "uuid": "5acc9f08d2c59a78fc2d62cbf82096e9",
        "title": "送汪枢帅福唐",
        "author": "吴芾",
        "content": "试数中兴社稷臣，独公名德冠簪绅。\n合依衮绣归双阙，却拥旌幢帅七闽。\n帝欲十连均雨露，人思四海静风尘。\n会须展尽经纶手，总把安危佩一身。",
        "dynasty": "宋",
        "collection_info": null
    },
    {
        "uuid": "9ca15fae9b7947cd3d6394bcc431429d",
        "title": "送王舍人彦正奉祠东归",
        "author": "吴芾",
        "content": "去年趋召偶同时，每喜蒹葭玉树依。\n伟论峥嵘从古少，高怀恬退似君稀。\n身游紫禁方持橐，心着青山便拂衣。\n顾我滞留徒有愧，扁舟何日送东归。",
        "dynasty": "宋",
        "collection_info": null
    },
    {
        "uuid": "53b7df53bd40b0214e9f4c73df3bd232",
        "title": "送方务德侍郎得请东归",
        "author": "吴芾",
        "content": "三抗封章未得归，故山归梦每飞驰。\n羡君却向林泉去，愧我犹为印绂縻。\n忙裏光阴能自惜，静中气味许谁知。\n祇疑天靳清闲福，丹诏还催上赤墀。",
        "dynasty": "宋",
        "collection_info": null
    },
    {
        "uuid": "7db8be501d3def13b734b1744f8ef824",
        "title": "送人出使  其一",
        "author": "吴芾",
        "content": "天心轸念国西陲，妙选廷臣下赤墀。\n要布宽仁慰雕瘵，用资根本济艰危。\n九重眷遇风云会，万里威名草木知。\n此去愿罗天下士，归来共立太平基。",
        "dynasty": "宋",
        "collection_info": null
    },
    {
        "uuid": "0bacb7c10c8dc4e61af5afb381d67254",
        "title": "送人出使  其二",
        "author": "吴芾",
        "content": "驿骑骎骎犯露霜，定知遐俗喜生光。\n千官弩矢迎郊外，百姓壶浆夹道旁。\n要使远谋安井邑，尽令诸将守封疆。\n更将余力筹边策，归日收功坐庙堂。",
        "dynasty": "宋",
        "collection_info": null
    },
    {
        "uuid": "b3cc37ef52aea81a2c26f9d6cef9117b",
        "title": "和闾丘莘叟",
        "author": "吴芾",
        "content": "此时狂敌合灰飞，致我天王下紫微。\n士马生风增锐气，旌旗蔽日耀皇威。\n愧无一策裨黄屋，滥逐千官扈赭衣。\n智畧如君宜有用，周行指日看来归。",
        "dynasty": "宋",
        "collection_info": null
    },
    {
        "uuid": "cf67a8a58239480578acb473990334f7",
        "title": "送王仲矜赴兴元倅",
        "author": "吴芾",
        "content": "有志男儿自不同，出门慷慨气如虹。\n远谋尚欲安天下，小试何妨佐汉中。\n此地从来为重镇，乃翁还更有遗风。\n一行莫起徒劳叹，看即人歌别驾功。",
        "dynasty": "宋",
        "collection_info": null
    },
    {
        "uuid": "861dc26d2e5d7765636b737533ca34ed",
        "title": "和严倅觅碧香",
        "author": "吴芾",
        "content": "不劳斋戒绝羶荤，闻已潜通妙众门。\n此道能明从古少，今朝正要与君论。\n十年未免忧茅塞，一诣终期破枣昏。\n纵有香醪堪寄远，何如相对倒清樽。",
        "dynasty": "宋",
        "collection_info": null
    },
    {
        "uuid": "9b4f3eceebf85769c4b1aa9c0b3a6692",
        "title": "和鲍倅  其一",
        "author": "吴芾",
        "content": "彯缨谁不是王臣，抗志如今有几人。\n坠典固尝深探讨，颓纲犹未许弥纶。\n拟归旧隠消残腊，旋买新田作好春。\n圣主搜扬方侧席，不应无术济生民。",
        "dynasty": "宋",
        "collection_info": null
    },
    {
        "uuid": "5338c75e31c3f2b3a313be6b7604813f",
        "title": "和鲍倅  其二",
        "author": "吴芾",
        "content": "参军已去作飞仙，俊逸声名久不传。\n千古家风期尔振，一时句法许谁先。\n心惟酷好佳山水，手不停披旧简编。\n想得锦囊应是富，年来知有几千篇。",
        "dynasty": "宋",
        "collection_info": null
    },
    {
        "uuid": "faa544e37f6f92bb844df84654253b3b",
        "title": "和鲍倅  其三",
        "author": "吴芾",
        "content": "人生出处苦难全，老矣安能了世缘。\n聊向此时看捉月，敢希他日上凌烟。\n行吟虽愧无新语，坐食犹欣有故廛。\n若得放归多种秫，不忧长欠酒家钱。",
        "dynasty": "宋",
        "collection_info": null
    },
    {
        "uuid": "654d3911e2fb96d37fd44148b44695f3",
        "title": "劝农题岩寺",
        "author": "吴芾",
        "content": "西山千仞鬰崔嵬，寺在山椒胜处开。\n暇日久思乘兴去，中春始为劝耕来。\n屋头水色青如染，檐外岚光翠作堆。\n幽赏未穷天已暮，驱车欲去更徘徊。",
        "dynasty": "宋",
        "collection_info": null
    },
    {
        "uuid": "d9ffbb7a26501789594338a37d86e401",
        "title": "开河毕功喜而有作",
        "author": "吴芾",
        "content": "污河积水困熏蒸，开凿那知不日成。\n野水尽从檐下过，客舟还傍市中行。\n江山自昔天然秀，人物从今分外清。\n本为此邦开眼目，老夫双目亦增明。",
        "dynasty": "宋",
        "collection_info": null
    },
    {
        "uuid": "267c1f79a6d648f92b0d5b0112736541",
        "title": "和十五侄见寄",
        "author": "吴芾",
        "content": "草庐高卧几经春，被褐深藏席上珍。\n已自闭门甘澹泊，不妨琢句自清新。\n我惭老去同流俗，日念归来作野人。\n此后埙箎酬唱罢，因风见寄莫辞频。",
        "dynasty": "宋",
        "collection_info": null
    },
    {
        "uuid": "f9ec4f48c7d3c6edb3d6d259639fd95e",
        "title": "和十五侄韵",
        "author": "吴芾",
        "content": "无补公家祇主臣，但思高卧故山云。\n宦游耻蠹太仓粟，归去贪羹碧涧芹。\n喜得醇醪堪饮客，还惊妙句更超羣。\n速来共为梅花醉，趁取枝头香正芬。",
        "dynasty": "宋",
        "collection_info": null
    },
    {
        "uuid": "5c20cca8ef1e618a9673fba0a025a785",
        "title": "和四二侄用林道叟见寄字韵",
        "author": "吴芾",
        "content": "华髮萧萧日夜疏，奔驰不止欲何如。\n得抛印绶心方适，归见湖山气始舒。\n世事转头如蝶梦，人生到此似蘧庐。\n我今已作终焉计，却悔当年赴鹤书。",
        "dynasty": "宋",
        "collection_info": null
    },
    {
        "uuid": "e4e65bae98defc97b445410db39dbe04",
        "title": "元夕有感",
        "author": "吴芾",
        "content": "当涂连岁看烧灯，又见洪都烂满城。\n紫陌人疑春欲晓，清宵天放月争明。\n老逢好景知能几，暗数流年祇自惊。\n亦拟樽前成一笑，吾衰无復旧心情。",
        "dynasty": "宋",
        "collection_info": null
    },
    {
        "uuid": "51db30caea09e3065133fe1439d25ec7",
        "title": "元夕用胡经仲所寄韵呈辛倅及诸僚友",
        "author": "吴芾",
        "content": "星斗潜移下九天，满城如昼酒如泉。\n当时行乐陪千骑，今日重来恰十年。\n灯烛光中春更好，绮罗丛裏月争妍。\n诸君莫惜长鲸量，要向樽前中圣贤。",
        "dynasty": "宋",
        "collection_info": null
    },
    {
        "uuid": "7ff3900ca59700a5a57141d7deec08f3",
        "title": "和泽民送春  其一",
        "author": "吴芾",
        "content": "我家还分有园池，正愿春迟春又归。\n风扫花枝犹隠约，日烘云影渐熹微。\n客来但欲拚同醉，事往何须叹昨非。\n自念生平鱼鸟性，又思川泳与云飞。",
        "dynasty": "宋",
        "collection_info": null
    },
    {
        "uuid": "af3f09a4cd57e0a52e7f9e26f08e1d96",
        "title": "和泽民送春  其二",
        "author": "吴芾",
        "content": "不堪岁岁送青春，消黯浑如失所亲。\n短句吟成犹恨别，清樽买尽不辞贫。\n兴来直欲游三岛，老去何由驻二轮。\n頼有君能知我意，肯来同作送春人。",
        "dynasty": "宋",
        "collection_info": null
    },
    {
        "uuid": "c895dbdf1d033d283d1152460ae03acd",
        "title": "又和金克家送春",
        "author": "吴芾",
        "content": "春来纵使日衔杯，老去逢春能几回。\n幸有良朋同雅集，不妨烂醉罄余罍。\n羞看落絮愁盈抱，强对残花泪满腮。\n惆怅又为经岁别，莫辞花下少徘徊。",
        "dynasty": "宋",
        "collection_info": null
    },
    {
        "uuid": "e05916d21d5eadb5f00ebdd1a67877a3",
        "title": "和经仲春日即事  其一",
        "author": "吴芾",
        "content": "淡烟笼水一溪虚，别有风光在野庐。\n幽咔唤人回远梦，落红铺水失清渠。\n此生得酒休辞醉，今日何人是奠居。\n正向东山念萧索，筠筒烦寄指南车。",
        "dynasty": "宋",
        "collection_info": null
    },
    {
        "uuid": "09cca0a1f87bdfd2bba9a52060cd3714",
        "title": "和经仲春日即事  其二",
        "author": "吴芾",
        "content": "策杖郊原信步行，沙边春水半涵清。\n花开旧树香仍在，燕葺破巢功未成。\n世路十年尘土面，春风万里鼓鼙声。\n从今准拟开怀去，到手荷杯莫厌倾。",
        "dynasty": "宋",
        "collection_info": null
    },
    {
        "uuid": "1d5bd928d49464517a6cd143ddb0a912",
        "title": "喜雨",
        "author": "吴芾",
        "content": "闻道他邦尽祷祈，沛然膏泽尚迟迟。\n有年已是天私我，连日那堪雨及时。\n声入万家添喜气，凉生千里解炎曦。\n也知造物恩难报，且采欢谣缀小诗。",
        "dynasty": "宋",
        "collection_info": null
    },
    {
        "uuid": "2cd92a21674eec9ac274700c98e103a4",
        "title": "和许守喜雨韵  其一",
        "author": "吴芾",
        "content": "使君盛德格皇天，奔走羣龙雨霈然。\n坐使槁苗成茂实，潜将丰岁换凶年。\n荷锄野老欣嘉应，抱瓮田夫得晏眠。\n拟倩乐工弦盛事，山城那得有师涓。",
        "dynasty": "宋",
        "collection_info": null
    },
    {
        "uuid": "bfd070e833cfc762c404ffa31b443c60",
        "title": "和许守喜雨韵  其二",
        "author": "吴芾",
        "content": "千里焦枯顿鬰苍，邦人宁復虑年荒。\n大田一雨浑霑足，邻壤羣偷更伏藏。\n治郡羡君端有术，救民愧我独无方。\n夜来復诵新诗句，叹赏徘徊月转廊。",
        "dynasty": "宋",
        "collection_info": null
    },
    {
        "uuid": "f0d8403f87e2ab7e3c387de8d72c509a",
        "title": "和闾丘省干喜雨韵  其一",
        "author": "吴芾",
        "content": "良田方苦莠骄骄，甘雨如何閟九霄。\n贤守治声喧道路，圣君德泽播黎苗。\n宁容赤地炎威炽，果见青天旱气消。\n昨夜东皋已霑足，康衢满耳沸歌谣。",
        "dynasty": "宋",
        "collection_info": null
    },
    {
        "uuid": "b35edbd64c639bb308773f79afc53a61",
        "title": "和闾丘省干喜雨韵  其二",
        "author": "吴芾",
        "content": "铃斋坐啸不为颇，愁叹翻然变咏歌。\n千里正忧无旧谷，一朝俄喜浃新禾。\n云师蔽日如张帜，雨阵横空似拥戈。\n我忝郡丞何所补，但将新句对松哦。",
        "dynasty": "宋",
        "collection_info": null
    },
    {
        "uuid": "172f83828ce7f52f95d6d924bc54975e",
        "title": "和赵观使喜雨",
        "author": "吴芾",
        "content": "膏泽愆时愧已深，敢期诚意达天垠。\n片云忽送千峯雨，一气潜回万壑春。\n顿觉老农生喜色，坐令凶岁变佳辰。\n忧民虽切功何有，坱圠无私荷大钧。",
        "dynasty": "宋",
        "collection_info": null
    },
    {
        "uuid": "9493151593a28a88312b9833fac459d7",
        "title": "喜雨偶成",
        "author": "吴芾",
        "content": "麦熟蚕登处处同，万家举首谢天公。\n尚忧六月旱为虐，却喜连宵雨已通。\n万事自知成老懒，一心祇是愿年丰。\n从今准拟添新酿，要使樽中酒不空。",
        "dynasty": "宋",
        "collection_info": null
    },
    {
        "uuid": "cd8a7434b36569939338ee160cccc91c",
        "title": "和泽民喜雨",
        "author": "吴芾",
        "content": "阴长阳消帝怒深，尽驱赫日扫羣阴。\n却疑枉致一秋旱，聊復霈为三日霖。\n陇亩共知成乐岁，里闾谁不起欢心。\n朝来幽鸟知予意，亦向檐前作好音。",
        "dynasty": "宋",
        "collection_info": null
    },
    {
        "uuid": "930eaec61ef26a60720ce585316f7335",
        "title": "和叶性之喜雨",
        "author": "吴芾",
        "content": "去岁饥荒特异常，那知今日便丰穰。\n田畴雨足经时润，院宇风生着处凉。\n老去我方辞五斗，秋来谁解积千仓。\n从今闾里无艰食，会见家家酒熟香。",
        "dynasty": "宋",
        "collection_info": null
    },
    {
        "uuid": "7814fbbe3cef74ea75a2dbad0945b674",
        "title": "癸巳夏秋旱七月十日得雨喜雨有作",
        "author": "吴芾",
        "content": "旱魃为灾害有秋，焦枯满目使人忧。\n片云忽向天边合，一雨俄惊地上流。\n尽道槁苗须半活，如云晚稻可全收。\n老农两手齐加额，且免流离过外州。",
        "dynasty": "宋",
        "collection_info": null
    },
    {
        "uuid": "79c6d09f3bc5bf6813aa0f91413f180d",
        "title": "喜入冬初七八得雨",
        "author": "吴芾",
        "content": "夏旱连秋又及冬，大田高下总成空。\n千仓已失三农望，一雨欣闻百里同。\n青入平畴看麦秀，绿回枯沼喜泉通。\n从今得免填沟壑，皆谢天公惠困穷。",
        "dynasty": "宋",
        "collection_info": null
    },
    {
        "uuid": "7787f91755ecd2f3cb457ede12192fd0",
        "title": "和鲁漕喜雨二首  其一",
        "author": "吴芾",
        "content": "冬暖曾无欲雪天，正忧饥馑在新年。\n忽闻夜滴檐前雨，便觉春归郭外田。\n千里已知俱乐只，一尊亦拟共陶然。\n其如使者拘台制，不肯花间听管弦。",
        "dynasty": "宋",
        "collection_info": null
    },
    {
        "uuid": "9f47f751da260b2ee6f3e8e643f658d8",
        "title": "和鲁漕喜雨二首  其二",
        "author": "吴芾",
        "content": "秋来日日困骄阳，正欲斋心问彼苍。\n倏尔四郊云气合，霈然一夜雨声长。\n三农已有仓箱庆，万室还欣枕簟凉。\n幸值故人来过我，尊前莫惜醉淋浪。",
        "dynasty": "宋",
        "collection_info": null
    },
    {
        "uuid": "0aebcd1adc9002e4299bfd0d7d3e2a05",
        "title": "和鲁漕春雨有感三首  其一",
        "author": "吴芾",
        "content": "自怜齿豁与头童，心事都非少壮同。\n那更闭门听夜雨，不容步屧趁东风。\n胜游尚喜朋簪盍，痛饮宁辞酒盏空。\n只恐酒醒归兴动，愈令倦客忆山中。",
        "dynasty": "宋",
        "collection_info": null
    },
    {
        "uuid": "e030b92c50deee2693a0b81c7e8e3275",
        "title": "和鲁漕春雨有感三首  其二",
        "author": "吴芾",
        "content": "自叹苍颜不復童，幸然三老此时同。\n登高能赋多佳咏，把酒论文有古风。\n可恨雨师频作恶，直疑春事遂成空。\n愁来不用殷勤劝，已判花前为一中。",
        "dynasty": "宋",
        "collection_info": null
    },
    {
        "uuid": "f7309fe1b4d3ed81478a8be3970601e4",
        "title": "和鲁漕春雨有感三首  其三",
        "author": "吴芾",
        "content": "我心虽老尚如童，春到惟思笑语同。\n正欲对花歌且舞，那知通夕雨兼风。\n千畴固喜俱霑足，百卉还愁一扫空。\n安得晴天开万里，缓行花下豁胸中。",
        "dynasty": "宋",
        "collection_info": null
    },
    {
        "uuid": "af904f2d696001572c33f6f00fb1d0cf",
        "title": "雨后",
        "author": "吴芾",
        "content": "朝来一雨洒炎光，陡觉园林处处凉。\n烟柳数行萦翠带，风荷十里拥红妆。\n莫忧镜裏朱颜改，且喜壶中白昼长。\n只恐吾衰无此福，不容终老水云乡。",
        "dynasty": "宋",
        "collection_info": null
    },
    {
        "uuid": "e1f4e00c9a07c3324d3018c4d0a6d4fd",
        "title": "喜晴  其一",
        "author": "吴芾",
        "content": "积阴初散雨初收，一解霖霪十日忧。\n已见郡条平似水，不妨官舍冷如秋。\n年来触绪无佳思，老去同僚得胜流。\n更喜丰年消息好，从今还遂稻粱谋。",
        "dynasty": "宋",
        "collection_info": null
    },
    {
        "uuid": "f2dfd652fca20238e2edf7391049e527",
        "title": "喜晴  其二",
        "author": "吴芾",
        "content": "久雨无聊喜乍晴，尚余春色到檐楹。\n杨花飞去今无力，燕子归来似有情。\n静看游鱼波面跃，闲随野鹤竹间行。\n世缘到此消磨尽，只欲徜徉度此生。",
        "dynasty": "宋",
        "collection_info": null
    },
    {
        "uuid": "c833a8fd7deb82ad8949518d67a271ad",
        "title": "未腊已见四白偶得数语呈子寿且述挽留之意",
        "author": "吴芾",
        "content": "人言三白兆丰年，四白欣逢向腊前。\n细糁芦花初着地，乱飘柳絮忽漫天。\n雅宜领客登台上，正欲开尊向酒边。\n乐岁幸君同赋咏，若为归棹遽翩然。",
        "dynasty": "宋",
        "collection_info": null
    },
    {
        "uuid": "ba9677007ad59a9acab35a90a9b88a54",
        "title": "和蒋无退咏雪",
        "author": "吴芾",
        "content": "腊中三白几年无，今岁呈祥事可书。\n披得一蓑方入画，翻成双带又随车。\n共惊飞絮迷清昼，更觉同云满太虚。\n忆昔读书灯火少，喜穿窗牖映吾庐。",
        "dynasty": "宋",
        "collection_info": null
    },
    {
        "uuid": "c43bff6072c809d908b1cad92ba7b5c5",
        "title": "和魏签雪诗上赵守  其一",
        "author": "吴芾",
        "content": "腊尽东君已报春，雪花犹未敛轻尘。\n二天默祷浑如响，一夜呈祥觉有神。\n千里妖氛应洗涤，万家喜气欲轮囷。\n试询治行今谁最，屈指公为第一人。",
        "dynasty": "宋",
        "collection_info": null
    },
    {
        "uuid": "bdfce53d0b4ca91045f7bd10865a5533",
        "title": "和魏签雪诗上赵守  其二",
        "author": "吴芾",
        "content": "透户穿帘到眼边，陡惊滕六逞威权。\n御寒我独忧无褐，得饱人皆喜有年。\n已见欢声腾比屋，好将盛事被丹弦。\n此时且莫孤清赏，早晚除书下九天。",
        "dynasty": "宋",
        "collection_info": null
    },
    {
        "uuid": "c58970b861a0b59b0387fe246d5e8db2",
        "title": "和朱文卿春雪韵",
        "author": "吴芾",
        "content": "春来何事尚凝严，一夜空庭霰雪兼。\n坐久罗衣惊顿薄，更阑杯酒觉频添。\n旋消疏滴檐间雨，更看平堆地上盐。\n谁道东风回暖律，韬霞掩日不容觇。",
        "dynasty": "宋",
        "collection_info": null
    },
    {
        "uuid": "c362413933c76a4750b7a6f631b2dc39",
        "title": "喜雪  其一",
        "author": "吴芾",
        "content": "糁遍山巅与水涯，天公着意做年华。\n要令腊裏呈三白，时向空中散六花。\n勒住玉梅还可恨，妆成琼树却堪夸。\n须知造物忧民切，预把丰穰报万家。",
        "dynasty": "宋",
        "collection_info": null
    },
    {
        "uuid": "55e2025ab2fa3a5575e88a9dc07b0c31",
        "title": "喜雪  其二",
        "author": "吴芾",
        "content": "雪意初疑作不成，纔飞数片又还晴。\n正思润泽霑千里，忽见缤纷满一城。\n凋郡共欣消沴气，老农相庆沸欢声。\n我将尽把姑溪酿，要与邦人乐太平。",
        "dynasty": "宋",
        "collection_info": null
    },
    {
        "uuid": "62fdb2bef667994ebacc4594655067f0",
        "title": "喜雪  其三",
        "author": "吴芾",
        "content": "冻云黯淡浩无涯，雪阵横空势欲斜。\n入户有人疑柳絮，绕园无处认梅花。\n举头顿觉青山老，扑面还惊绿鬓华。\n我醉未眠愁酒尽，挈瓶来问尔东家。",
        "dynasty": "宋",
        "collection_info": null
    },
    {
        "uuid": "a493f35ace5112556aa156af4dd5a4f7",
        "title": "和鲁漕途中喜雪",
        "author": "吴芾",
        "content": "陡觉同云翳四山，捲帘聊復望江干。\n举头喜见迎春雪，抱膝从教彻地寒。\n预卜丰穰知岁乐，潜消瘴疠想民安。\n一樽正欲同清赏，咫尺胡为会合难。",
        "dynasty": "宋",
        "collection_info": null
    },
    {
        "uuid": "c76bd8455424eb924e8c5210a8b772cf",
        "title": "和津喜雪二首  其一",
        "author": "吴芾",
        "content": "六花一夜降中天，飞绕吾庐顿满前。\n幻出仙家新窟宅，疑非尘世旧山川。\n但惊岩上青松老，不见天边白雁连。\n頼有瓮头新酿熟，何妨沉醉度残年。",
        "dynasty": "宋",
        "collection_info": null
    },
    {
        "uuid": "547793c9f2751c884a2ddd28fb6b5df9",
        "title": "和津喜雪二首  其二",
        "author": "吴芾",
        "content": "我爱平湖绕碧山，山光倒碧到樽前。\n同云何事迷千嶂，飞雪俄然蔽一川。\n纵使玉楼从地涌，便教银阙与天连。\n到头幻化非真实，争似湖山耐岁年。",
        "dynasty": "宋",
        "collection_info": null
    },
    {
        "uuid": "5368fa96de6397b5359fa92bf8567f8a",
        "title": "和许守喜雪韵",
        "author": "吴芾",
        "content": "冻云垂地木停号，六出飞花遍九皋。\n已见随车翻缟带，还疑纵猎散风毛。\n幽人乘兴空回棹，公子无言独拥袍。\n顾我年来诗思涩，强吟冰柱愧才高。",
        "dynasty": "宋",
        "collection_info": null
    },
    {
        "uuid": "13551b86985fedff4dbf93678f3b907d",
        "title": "元宵雪作因成短句",
        "author": "吴芾",
        "content": "天公着意做元宵，陡使新春乐事饶。\n已放金莲开陆地，更疑银阙下云霄。\n坐中星斗浑相照，庭下琼瑰更乱飘。\n佳客莫辞通夕醉，要令来岁记今朝。",
        "dynasty": "宋",
        "collection_info": null
    },
    {
        "uuid": "e3020fc56d491af98adac671b2a4925a",
        "title": "是日大雪际晚復晴月色辉映尤为可喜偶成数句",
        "author": "吴芾",
        "content": "满城着地折红莲，天使今宵乐事全。\n已是雪中千里白，更兼月色十分圆。\n胡为佳客犹辞醉，正恐明年未必然。\n我欲乞身归去也，悬知此酒是离筵。",
        "dynasty": "宋",
        "collection_info": null
    },
    {
        "uuid": "b0f97cff56aa20d4a13b8b546bd45925",
        "title": "和王夷仲雪中见贻",
        "author": "吴芾",
        "content": "岁晚端居寂寞滨，雪花零乱更愁人。\n捲帘已觉青山老，入座仍添白髮新。\n写景自怜佳句少，论交还喜宿心亲。\n来诗况復清如雪，想见吟成泣鬼神。",
        "dynasty": "宋",
        "collection_info": null
    },
    {
        "uuid": "6b6feb34a79fbdff7365ad509473ca5a",
        "title": "待雪不至呈子仪",
        "author": "吴芾",
        "content": "冬暖方忧雪意悭，俄然飘洒到人间。\n夜闻便谓迷三径，晓看依然在半山。\n明日既容残腊去，今朝已是迫春还。\n如何滕六浑无意，不上云霄叩九关。",
        "dynasty": "宋",
        "collection_info": null
    },
    {
        "uuid": "a4785998fcf4b430717436a6150c376a",
        "title": "三月十一日风雹",
        "author": "吴芾",
        "content": "向晚欣逢霁色开，方思花下共衔杯。\n一时雨雹排檐急，万里风云捲地来。\n扫荡千花真可恨，摧残二麦亦堪哀。\n赏心乐事俱休矣，惆怅青春去不回。",
        "dynasty": "宋",
        "collection_info": null
    },
    {
        "uuid": "7c47ef29e258f4ff174d7378f4210157",
        "title": "初夏登城上有感",
        "author": "吴芾",
        "content": "来守孤城忽两朞，可堪登眺又斜晖。\n经春不见流鶑语，终日唯看乳燕飞。\n风舞新荷青袅袅，烟笼细柳绿依依。\n此邦纵美非吾土，莫怪山翁只念归。",
        "dynasty": "宋",
        "collection_info": null
    },
    {
        "uuid": "6e87fc625078abab681cf0b680d26291",
        "title": "和朱世同夜坐待月",
        "author": "吴芾",
        "content": "新凉初入我庭中，满座清风孰与同。\n已喜故人来聚首，那堪明月更当空。\n满倾浊酒休辞醉，剩作新诗莫讳穷。\n屈指如今诗酒社，有谁胸次得如公。",
        "dynasty": "宋",
        "collection_info": null
    },
    {
        "uuid": "f69cd42ff88fd822c1ca28649e999500",
        "title": "十六夜再登月台",
        "author": "吴芾",
        "content": "虚度中秋颇动怀，今宵却再上高台。\n强延风月虽聊尔，一对江山亦快哉。\n小子仍携竹叶至，同僚还折桂枝来。\n老夫为尔牵诗兴，笑向花前覆一杯。",
        "dynasty": "宋",
        "collection_info": null
    },
    {
        "uuid": "f64758387ba041fed8f763f0751631ff",
        "title": "中秋后一夕烟雨楼玩月",
        "author": "吴芾",
        "content": "危楼百尺俯层城，烟敛云收眼更明。\n四面月华千顷白，一天秋气十分清。\n昨宵欲见浑无计，今夕相看似有情。\n又值病夫慵对酒，赏心乐事信难并。",
        "dynasty": "宋",
        "collection_info": null
    },
    {
        "uuid": "b092ab43a1497b588bc1da89198f3991",
        "title": "和陈泽民韵",
        "author": "吴芾",
        "content": "雨歇云收天意回，放教明月下天来。\n为怜病守怀三径，故遣姮娥荐一杯。\n坐上宾僚方共集，城头更漏莫相催。\n来年此夕知谁在，对月何妨笑口开。",
        "dynasty": "宋",
        "collection_info": null
    },
    {
        "uuid": "111a06f4783cac5eb099e65611b6d506",
        "title": "寄题鲁郎中遂隠堂",
        "author": "吴芾",
        "content": "老向江头强剖符，梦魂长是绕吾庐。\n正惭我未成归计，却羡君先遂隠居。\n湖上烟云常缥缈，园中花木总扶疏。\n他时尚冀相从醉，剩把鸱夷载后车。",
        "dynasty": "宋",
        "collection_info": null
    },
    {
        "uuid": "a063e2ddff3908d58ee03632bab1d440",
        "title": "送王龟龄得请还乡  其一",
        "author": "吴芾",
        "content": "两驰章奏叩天关，只愿归来老故山。\n愧我尚留牵吏役，羡君先去得身闲。\n冥鸿已逐高风举，倦鸟终随落照还。\n尚拟杖藜寻旧约，雁峯深处共跻攀。",
        "dynasty": "宋",
        "collection_info": null
    },
    {
        "uuid": "b88b1e7a771340de3c7e610139390895",
        "title": "送王龟龄得请还乡  其二",
        "author": "吴芾",
        "content": "和气融融动白苹，欢传千里政方新。\n若为摆落游珍馆，不顾悲啼拥画轮。\n鲸海无津堪纵目，雁山如旧足怡神。\n愿言分我闲中趣，已问君王乞此身。",
        "dynasty": "宋",
        "collection_info": null
    },
    {
        "uuid": "33e59dde369127315321a9d27636faad",
        "title": "送江朝宗还乡",
        "author": "吴芾",
        "content": "欲留车骑少徘徊，归兴那知苦见催。\n只许霜前同把菊，不容雪裏共观梅。\n今朝对酒休辞醉，明日有怀谁与开。\n别后愿言无爽约，菊花开日又重来。",
        "dynasty": "宋",
        "collection_info": null
    },
    {
        "uuid": "169024439ec24b7651720d9a5ffce2ad",
        "title": "和章德文侍郎题晞浣堂韵寄张法师",
        "author": "吴芾",
        "content": "丹成人去几经年，怪石峻嶒树曲拳。\n超脱每思攀逸驾，沉迷无奈缚尘缘。\n胜游徒有骚人咏，绝景难凭妙笔传。\n投绂归来应未晚，尚期一访洞中仙。",
        "dynasty": "宋",
        "collection_info": null
    },
    {
        "uuid": "89e13c5c43cc9fd001a62f122371371a",
        "title": "余以前年五月八日到官今年又于此日去郡同僚作饯即席援笔言别",
        "author": "吴芾",
        "content": "来守江山恰二年，同僚何幸得诸贤。\n屡邀风月供吟笔，几度江山棹酒船。\n自分衰颓今老矣，可堪离索更凄然。\n青云有路平如砥，公等应须早着鞭。",
        "dynasty": "宋",
        "collection_info": null
    },
    {
        "uuid": "d016fead70a9ae427cfdbed5603ed60c",
        "title": "去郡日寄居诸公作饯即席奉呈",
        "author": "吴芾",
        "content": "三年江上守孤城，日日思归去未能。\n虽愧憩棠无惠政，却欣伐木有良朋。\n花开后圃春同醉，月满高楼夜共灯。\n别后要须俱自爱，从今拭目看飞腾。",
        "dynasty": "宋",
        "collection_info": null
    },
    {
        "uuid": "a772ab4bce1b876a731343bc71c633d9",
        "title": "用天予贡院韵以饯行色",
        "author": "吴芾",
        "content": "直气如君世莫双，笑人老死利名场。\n一言龃龉身虽去，万口咨嗟道愈光。\n舌在何妨居泽国，时来会见佐岩廊。\n人间荣辱浑休问，日饮醇醪计亦长。",
        "dynasty": "宋",
        "collection_info": null
    },
    {
        "uuid": "9c95f803798867a38171fb9fcb206c70",
        "title": "和曾吉甫九日",
        "author": "吴芾",
        "content": "龙山陈迹已成灰，尚忆当年戏马台。\n我幸偶陪黄菊醉，君应亦向白衣来。\n风高日朗三秋霁，野旷天清万象开。\n好对良辰成乐事，若为不饮竟空回。",
        "dynasty": "宋",
        "collection_info": null
    },
    {
        "uuid": "b1732bf7a7016cfde3de94de2c250618",
        "title": "再辱九日和章连日公冗失于奉赓今日大阅偶于马上得之兼简是日座客",
        "author": "吴芾",
        "content": "老子年来百念灰，尚怀月观与风台。\n良辰祇恐转头过，好景还欣入眼来。\n几席坐穷千里胜，轩窗高揖四山开。\n公余不厌频登眺，要伴诸君醉百回。",
        "dynasty": "宋",
        "collection_info": null
    },
    {
        "uuid": "f3a5dd8d7ce0585b5879b5a31d1ea0f8",
        "title": "重阳有作呈朝宗",
        "author": "吴芾",
        "content": "残年脚力已摧颓，不谓登高尚可来。\n每恨故人多爽约，那知今日共衔杯。\n挪挲黄菊香仍在，怅恨朱颜挽不回。\n君若此时犹惜醉，酒怀更待几时开。",
        "dynasty": "宋",
        "collection_info": null
    },
    {
        "uuid": "ce6b9e2f6129327fead3f2bded820dc4",
        "title": "用前韵示三七侄",
        "author": "吴芾",
        "content": "吾家小阮亦贤哉，又得携壶为我来。\n应念难逢重九节，要陪痛饮十分杯。\n头添白髮那能久，眼看黄花有几回。\n颇恨病衰鲸量减，只将笑口为君开。",
        "dynasty": "宋",
        "collection_info": null
    },
    {
        "uuid": "4870c93ddebe0d797f698f4053df5532",
        "title": "重阳用昔年所作韵",
        "author": "吴芾",
        "content": "行尽天涯鬓欲霜，又来姑孰过重阳。\n试登翠巘邀珠履，更唤红裙侑玉觞。\n野菊有花供客眼，公庭无事恼人肠。\n诸君莫惜长鲸量，且伴衰翁入醉乡。",
        "dynasty": "宋",
        "collection_info": null
    },
    {
        "uuid": "03a3466681481a1f7f48adad1272f030",
        "title": "和许守重阳出城韵",
        "author": "吴芾",
        "content": "晓从千骑越重闉，轧轧篮舆渡古津。\n万迭青山烟漠漠，一溪寒水石粼粼。\n笑携红袖寻莲社，醉折黄花上葛巾。\n此会从今成故事，他年应记座中人。",
        "dynasty": "宋",
        "collection_info": null
    },
    {
        "uuid": "d3ae7365c822d961b840fb4475a49091",
        "title": "江朝宗许重阳见过候终日竟不闻车音使人怅然因成拙句以诮之",
        "author": "吴芾",
        "content": "故人平日号推诚，然诺应当作世程。\n已是赏花频爽约，若为把菊又渝盟。\n诗成本拟君相和，酒熟当怜我独倾。\n惆怅死生犹未隔，如今先已见交情。",
        "dynasty": "宋",
        "collection_info": null
    },
    {
        "uuid": "aee7a45ee7fa5deb2be90bae88971368",
        "title": "拙者有重阳诗以阳字韵岁和一篇復继前作",
        "author": "吴芾",
        "content": "登临端欲赏秋光，病眼昏花怯太阳。\n老去不堪逢节物，愁来聊復近壶觞。\n沉迷有腼尘埃面，感慨空存铁石肠。\n已是思归无可奈，更来高处望家乡。",
        "dynasty": "宋",
        "collection_info": null
    },
    {
        "uuid": "e0d5321a7bcf6b483b31fcaa0d8b4499",
        "title": "重阳有感呈诸丈",
        "author": "吴芾",
        "content": "九日长年客异乡，今年又復到南昌。\n眼看黄菊依然好，心着青山祇自伤。\n已是岁华成晼晚，可堪秋色更凄凉。\n诸公不用羞吹帽，且试登高共一觞。",
        "dynasty": "宋",
        "collection_info": null
    },
    {
        "uuid": "866dd09ee27b0930f0e24bc3135f606a",
        "title": "春阅偶成三首  其一",
        "author": "吴芾",
        "content": "晓驱千骑出郊垧，极目江天万里晴。\n风入鼓鼙声益壮，日烘旗帜色增明。\n安边虽是难忘战，和众由来在戢兵。\n但愿从今烽燧息，早归林下看昇平。",
        "dynasty": "宋",
        "collection_info": null
    },
    {
        "uuid": "137b4276e423e467a1a78c67d286e8d1",
        "title": "春阅偶成三首  其二",
        "author": "吴芾",
        "content": "大阅归来日未西，柳丝摇曳草萋迷。\n桑开蝉翼枝方绿，麦露虾鬚穗半齐。\n池面新荷争出水，道傍飞燕竞衔泥。\n风光撩我归心动，犹喜初无杜宇啼。",
        "dynasty": "宋",
        "collection_info": null
    },
    {
        "uuid": "f24d7fee34236b865beb3c66f979d8dd",
        "title": "春阅偶成三首  其三",
        "author": "吴芾",
        "content": "肩摩袂属拥如山，夹道争看大阅还。\n无限儿童齐拍手，几多父老尽酡颜。\n八方共乐青春好，我亦常欣白昼闲。\n无奈老来归念重，梦魂夜夜绕乡关。",
        "dynasty": "宋",
        "collection_info": null
    },
    {
        "uuid": "e7189000d99297b2586e22fcaa165374",
        "title": "大阅即事书怀  其一",
        "author": "吴芾",
        "content": "东郊雨后好风烟，大阅归来意豁然。\n十里旌旗明照日，九衢鼓吹闹喧天。\n酴醿开也浑如雪，杨柳飞来总是绵。\n景物眼前虽不恶，老来无奈忆林泉。",
        "dynasty": "宋",
        "collection_info": null
    },
    {
        "uuid": "620faf4472e8d4698434114976beaf73",
        "title": "大阅即事书怀  其二",
        "author": "吴芾",
        "content": "懒散无堪合杜门，十连帅阃若为分。\n仁风尚可扬千里，勇气安能作六军。\n戈甲纷纷徒曜日，旌旗猎猎漫连云。\n归来夹道人争看，应笑苍颜老使君。",
        "dynasty": "宋",
        "collection_info": null
    },
    {
        "uuid": "aace69758003a17437eb048489695d62",
        "title": "和陈泽民咏岩桂",
        "author": "吴芾",
        "content": "我家千树正芬芳，不见羁怀已倍伤。\n岂谓幽姿怜索寞，亦来孤馆伴凄凉。\n追寻尚想年时侣，披拂还同故里香。\n花下光阴能有几，若为飘泊向江乡。",
        "dynasty": "宋",
        "collection_info": null
    },
    {
        "uuid": "aeb37986e5b40272286f05d8a8f76976",
        "title": "岩桂盛开感而有作",
        "author": "吴芾",
        "content": "抱痾三月未能瘳，乐事都无祇有愁。\n忽觉天香参鼻观，顿令病客展眉头。\n拟招宾佐同欢赏，奈怯壶觞且罢休。\n却忆向来无事日，年年花下醉千秋。",
        "dynasty": "宋",
        "collection_info": null
    },
    {
        "uuid": "8f13fb1b2c09e296addd49140f84b1b4",
        "title": "和天予即席咏岩桂",
        "author": "吴芾",
        "content": "衰病无悰日日加，喜君来自帝王家。\n素娥正驾一轮玉，老桂方开双树花。\n置酒虽欣陪重客，侑樽还愧乏名娃。\n莫辞今夕如泥醉，须念明朝各一涯。",
        "dynasty": "宋",
        "collection_info": null
    },
    {
        "uuid": "c30b36966de405eee2aef1c4f09e30f5",
        "title": "和子仪同赏荷花",
        "author": "吴芾",
        "content": "晚凉领客泛涟漪，境胜形容颇费诗。\n人自红莲丛裏过，舟从绿柳岸边移。\n兴来滞思俄然豁，坐久烦襟顿觉披。\n佳客要须拚一醉，莫辜风细月明时。",
        "dynasty": "宋",
        "collection_info": null
    },
    {
        "uuid": "46a21f8501f3ca9e51c83eaf416531bd",
        "title": "得三七舍侄书云二月二十五日同族人至湖山赏海棠花枝繁丽宛如神仙窟宅感而有作",
        "author": "吴芾",
        "content": "报言宗族竞寻芳，共到吾庐赏海棠。\n亭下定知春烂熳，花间想见醉淋浪。\n长年心着神仙窟，此日身縻云水乡。\n苦恨欲归无羽翼，夜深魂梦只悠扬。",
        "dynasty": "宋",
        "collection_info": null
    },
    {
        "uuid": "43f1062d4c02f2264a3745bbfe9a008f",
        "title": "见市上有卖海棠者怅然有感",
        "author": "吴芾",
        "content": "连年踪迹滞江乡，长忆吾庐万海棠。\n想得春来增艳丽，无因归去赏芬芳。\n偶然担上逢人卖，犹记樽前为尔狂。\n何日故园修旧约，剩烧银烛照红妆。",
        "dynasty": "宋",
        "collection_info": null
    },
    {
        "uuid": "61c79bd80f9cc2e2397cea80583a5b0b",
        "title": "和昝通彦早梅韵",
        "author": "吴芾",
        "content": "岁岁梅花破腊开，赏花尝记坐苍苔。\n今年似觉寒犹未，昨夜不知春已回。\n喜有暗香供雅客，可无佳句助深杯。\n须知不比闲桃李，莫把金刀取次裁。",
        "dynasty": "宋",
        "collection_info": null
    },
    {
        "uuid": "4de9b2d3deb7dddd423b601e60974673",
        "title": "观梅偶成二首  其一",
        "author": "吴芾",
        "content": "化工一夜报春回，雪裏南枝已渐开。\n不与凡条斗红紫，独将孤艳照池台。\n胜游滥缀蓬山侣，高唱宁追郢客才。\n多病自怜心尚在，不辞岁岁为君来。",
        "dynasty": "宋",
        "collection_info": null
    },
    {
        "uuid": "0fa2ea0d431e2a8d751712ea4647d659",
        "title": "观梅偶成二首  其二",
        "author": "吴芾",
        "content": "经年不见梦魂飞，依旧仙装淡薄衣。\n玉骨已无尘俗气，冰姿还耐雪霜威。\n携壶正欲酬清赏，策杖何妨历翠微。\n莫惜对花拚剧饮，看看风雨捲春归。",
        "dynasty": "宋",
        "collection_info": null
    },
    {
        "uuid": "6398679b0036cf15960603025d9a91b6",
        "title": "远老惠雪中观梅诗次韵以谢",
        "author": "吴芾",
        "content": "山头飞雪已漫漫，云散须臾復见山。\n踏雪不辞来野外，爱梅须遍走林间。\n为怜孤艷思经目，拟索疏枝笑解颜。\n师肯相过宜及早，预愁花点绿苔斑。",
        "dynasty": "宋",
        "collection_info": null
    },
    {
        "uuid": "32e9c2b44149f447cd56bf2ad402a5e6",
        "title": "远老自和前诗再寄復次韵",
        "author": "吴芾",
        "content": "雪到梅开恰欲漫，扶藜得得绕湖山。\n折将冷蕊疏枝去，浸在明窗浄几间。\n一见已堪资琢句，细看还足助怡颜。\n只愁冰艷相侵逼，映得衰翁鬓愈斑。",
        "dynasty": "宋",
        "collection_info": null
    },
    {
        "uuid": "8cd26c61299d7c022a3856aacbc79f0c",
        "title": "和紫岩老雪中观梅",
        "author": "吴芾",
        "content": "清寒池馆静沉沉，惨淡江梅弄晚阴。\n雪裏有谁能载酒，花前无语自伤心。\n低枝似欲迎人笑，清赏何妨倚树吟。\n况有争妍佳句在，愈撩诗思不能禁。",
        "dynasty": "宋",
        "collection_info": null
    },
    {
        "uuid": "2337dad5fc74f5b89187c5d14529c222",
        "title": "赏梅偶成",
        "author": "吴芾",
        "content": "一冬准拟赏江梅，直至如今始见开。\n已怪轻寒勒春住，更忧横雨把花摧。\n相携且看枝头雪，共坐聊倾树下杯。\n况是公庭无箇事，何妨一醉习池回。",
        "dynasty": "宋",
        "collection_info": null
    },
    {
        "uuid": "aaa486d106b29273e748076b93e11f38",
        "title": "爱梅",
        "author": "吴芾",
        "content": "经年不得见江梅，绕树行行日几回。\n已拟开时拚径醉，其如病后怯衔杯。\n伤心不觉成三叹，忍泪犹能强一来。\n顾我已衰无酒分，从今花更不须开。",
        "dynasty": "宋",
        "collection_info": null
    },
    {
        "uuid": "059c6eb9851785d0375d74e9f60f6bd6",
        "title": "和隠老咏梅韵",
        "author": "吴芾",
        "content": "不惮行行雪满巅，要看与雪斗清妍。\n开花虽在三冬杪，结子还居万木先。\n水浅横斜聊自见，夜寒幽独有谁怜。\n君诗况与梅相亚，传写惭无十样笺。",
        "dynasty": "宋",
        "collection_info": null
    },
    {
        "uuid": "bb6e6d035251ee4eb41329b59e5a1337",
        "title": "自京口至建康一路不见梅花慨然有作",
        "author": "吴芾",
        "content": "尽日经行不见梅，竹篱茅屋漫徘徊。\n无时得遣愁怀去，有底能教诗思来。\n遥想故园应好在，不知今岁为谁开。\n何时花下还如旧，一笑相看把酒杯。",
        "dynasty": "宋",
        "collection_info": null
    },
    {
        "uuid": "a10bb280b63d06589fbf8c7475b6441a",
        "title": "自建康路中见梅次前韵",
        "author": "吴芾",
        "content": "行尽山冈喜见梅，停骖深欲少徘徊。\n那知急雨连天暗，更有狂风捲地来。\n无计畧临花下坐，却嗟空向眼前开。\n行人頼有尊中绿，遥想孤芳寄一杯。",
        "dynasty": "宋",
        "collection_info": null
    },
    {
        "uuid": "047498bb353a369da8e326b47219f810",
        "title": "北山席上见梅偶成",
        "author": "吴芾",
        "content": "闻道前村梅已开，有心踏月共徘徊。\n谁知白日匆匆过，竟阻青鞋得得来。\n席上相逢如有旧，尊前伫立恨无媒。\n楼头且莫横孤管，我欲今宵醉百杯。",
        "dynasty": "宋",
        "collection_info": null
    },
    {
        "uuid": "750baac6c49e70a12cbb0c6974de392e",
        "title": "再和二首  其一",
        "author": "吴芾",
        "content": "一枝昨夜雪中开，报道江南春信回。\n自与东君私有约，不须驿使寄将来。\n风姿端是飞琼侣，标格宜为弄玉媒。\n莫惜移尊来月下，要看疏影落金杯。",
        "dynasty": "宋",
        "collection_info": null
    },
    {
        "uuid": "5423dbfce0a2d093f2acf97bbadb5242",
        "title": "再和二首  其二",
        "author": "吴芾",
        "content": "平生相见即眉开，几遣车停马首回。\n窗外每怜随月到，竹边还喜过墙来。\n寒香入坐如相觅，幽艷迎人欲自媒。\n不负此花惟有醉，殷勤且覆掌中杯。",
        "dynasty": "宋",
        "collection_info": null
    },
    {
        "uuid": "a5a246b83bd4f00ded1806173a8c43cc",
        "title": "用金克家韵赋梅花",
        "author": "吴芾",
        "content": "我赋梅花逼古人，人疑和靖是前身。\n祇思长向花前醉，不厌闲来树下频。\n俗眼但知夸洁白，老怀端是爱清真。\n大家管领须宜早，莫待飘零作地茵。",
        "dynasty": "宋",
        "collection_info": null
    },
    {
        "uuid": "dc5892136b204c9834ef1ebb06d8ec5e",
        "title": "诗勉及门赴海棠之约",
        "author": "吴芾",
        "content": "君与吾游积有年，未曾同醉海棠前。\n如今君乃先春到，似赴花朝岂偶然。\n已是诗中参造化，何妨花裏见神仙。\n暂归莫负重来约，未及春风便着鞭。",
        "dynasty": "宋",
        "collection_info": null
    },
    {
        "uuid": "25815e7b365db707ce4249df6c56a7f9",
        "title": "四月六日同江朝宗花下饮",
        "author": "吴芾",
        "content": "十分拟共醉花枝，底事君来苦后期。\n芍药阶前犹烂熳，酴醿架上已离披。\n春归又是辜杯酒，老去还应惜岁时。\n今日要须拚酩酊，从教人笑赏花迟。",
        "dynasty": "宋",
        "collection_info": null
    },
    {
        "uuid": "2e3c433466df5ad3bf0f129108eb5957",
        "title": "和管大老瑞麦",
        "author": "吴芾",
        "content": "别来长恨见无时，不谓相逢总泣岐。\n愧我滞留身已老，怜君偃蹇宦犹卑。\n思归正续孤松赋，溢美空传瑞麦诗。\n万事从今休更问，祇知痛饮是吾师。",
        "dynasty": "宋",
        "collection_info": null
    },
    {
        "uuid": "672e04d99c8d9bc2f7f1e11055620ef5",
        "title": "忆鹿鹤",
        "author": "吴芾",
        "content": "山中鹿鹤久相疏，恨不归来与汝俱。\n飞舞尚如前日否，奔腾还上后山无。\n不闻警露来庭下，犹想衔花近座隅。\n叹我素钟山野性，从来与汝本无殊。",
        "dynasty": "宋",
        "collection_info": null
    },
    {
        "uuid": "48616f49d367e3d8f226c2e1db7eedc0",
        "title": "偶得数琉璃瓶置窗几间因取小鱼漾其中乃见其浮游自适感而有作",
        "author": "吴芾",
        "content": "方安林下乐樵渔，底事牵来剖竹符。\n道院固知人少讼，丰年何幸俗多娱。\n闲随野鹤穿花径，静看游鱼戏玉壶。\n却愧此身犹束缚，未能归去老江湖。",
        "dynasty": "宋",
        "collection_info": null
    },
    {
        "uuid": "fbe8f89c271af18430f4d3efd3b52101",
        "title": "和陈义卿",
        "author": "吴芾",
        "content": "自顾迂疏不入时，朅来此地亦何为。\n游从断绝凭谁语，踪迹飘零祇自知。\n方喜朋簪今復合，却惭酒盏但空持。\n何时得遂归休去，把手临流共赋诗。",
        "dynasty": "宋",
        "collection_info": null
    },
    {
        "uuid": "c2c918448605f2b45e59ad416056ef65",
        "title": "和蒋宣卿韵  其一",
        "author": "吴芾",
        "content": "丐闲章上早知还，卓荦高风岂易攀。\n阔步未归龙尾道，胜游先到虎丘山。\n千寻古木轩窗外，一缕沉烟几席间。\n况是登临有佳客，何妨终夕对孱颜。",
        "dynasty": "宋",
        "collection_info": null
    },
    {
        "uuid": "7a20d6d1a07381d4fc1d226f6ae537cf",
        "title": "和蒋宣卿韵  其二",
        "author": "吴芾",
        "content": "不将有限逐无涯，聊为寻幽驻使华。\n千古山川埋剑气，半空台阁雨天花。\n终期香火参同社，且赋新诗寄作家。\n归晚不须添列炬，预愁惊散暮林鸦。",
        "dynasty": "宋",
        "collection_info": null
    },
    {
        "uuid": "be9293ee82b43b0d773ebee722f725b4",
        "title": "和沈子寿见寄",
        "author": "吴芾",
        "content": "心地荒芜旷几春，朅来邂逅共耕耘。\n交情正喜清如水，归兴那知去似云。\n百首漫劳频寄远，一樽终拟再论文。\n胡为竟尔乖前约，寂寞车音杳不闻。",
        "dynasty": "宋",
        "collection_info": null
    },
    {
        "uuid": "e4b2b82bbdb6d22c076f4647c10a0b00",
        "title": "和梁次张韵",
        "author": "吴芾",
        "content": "妙龄才藻擢文犀，声价何须待品题。\n独狍孤衷长拱北，拟摅妙画欲平西。\n五年不见心如渴，一笑相逢醉似泥。\n我老已为林下计，看君平步上云梯。",
        "dynasty": "宋",
        "collection_info": null
    },
    {
        "uuid": "fce6cc198c62ecf02f979ef1dff8f8fe",
        "title": "和王夷仲韵",
        "author": "吴芾",
        "content": "洒落胸襟有古风，日临清泚面巃嵸。\n不堪世路千重险，直与溪流万折东。\n刮眼相看言有味，倾怀一笑兴无穷。\n何时同访连樯老，快意觥船一棹空。",
        "dynasty": "宋",
        "collection_info": null
    },
    {
        "uuid": "7a28eabac85df911275c392454308fe9",
        "title": "和韩子云见寄四首  其一",
        "author": "吴芾",
        "content": "鬰鬰愁怀不自倾，时时倒指勘归程。\n情知岁月来无几，心着湖山去未成。\n恶语岂能赓绝唱，故人聊欲话平生。\n颇思共索梅花笑，点检枝头半吐英。",
        "dynasty": "宋",
        "collection_info": null
    },
    {
        "uuid": "4b2462a27abcb91326ae981d19ecf7a5",
        "title": "和韩子云见寄四首  其二",
        "author": "吴芾",
        "content": "日在桑榆势欲倾，此时那可更贪程。\n屡凭熊轼惭无补，新葺燕巢欣有成。\n便好弃官还故里，不妨把酒乐余生。\n经纶事业须公等，看即持荷侍迩英。",
        "dynasty": "宋",
        "collection_info": null
    },
    {
        "uuid": "ccf9d1972ffff9991639bcec68a806e7",
        "title": "和韩子云见寄四首  其三",
        "author": "吴芾",
        "content": "有花须折酒须倾，少日追欢不计程。\n老去自怜心易懒，时过还恐道难成。\n城头又是暮云合，江上何时春水生。\n早理扁舟归去好，故园犹有万红英。",
        "dynasty": "宋",
        "collection_info": null
    },
    {
        "uuid": "0560de70b3b431df1d6f8a5b6082e31c",
        "title": "和韩子云见寄四首  其四",
        "author": "吴芾",
        "content": "当时邂逅已心倾，别后逢人问去程。\n顾我拙疏非世用，喜君明悟自天成。\n十年不见怀芝宇，一笑相逢付麯生。\n暂尔就闲宜自爱，上方着意擢豪英。",
        "dynasty": "宋",
        "collection_info": null
    },
    {
        "uuid": "b793ed068ea9e687333837811693914c",
        "title": "仆平日闻有此生待足何时足未老得闲方是闲之句每叹服之恨不知作者姓名一日与鲁漕话次方闻此诗乃福唐余倅所作鲁继录全诗及余君所梦始末见示读之使人益起怀归之兴因成小诗以记其事",
        "author": "吴芾",
        "content": "寒士叨尘分已踰，不为归计待何如。\n暮年光景那能久，浮世荣华总是虚。\n此去直须甘澹泊，箇中元自有乘除。\n因公拈起余君话，愈使衰翁忆故庐。",
        "dynasty": "宋",
        "collection_info": null
    },
    {
        "uuid": "1e6ab0f31a62e4728028205e9c9d2d32",
        "title": "挈累来当涂闻已入境感怀有作二首  其一",
        "author": "吴芾",
        "content": "鸥鹭相疏雁鹜亲，簿书丛裏度光阴。\n尘埃已觉胸中满，霜雪还从鬓上侵。\n尽室修途方在念，连宵苦雨若为心。\n明朝傥得成团聚，有酒从教取次斟。",
        "dynasty": "宋",
        "collection_info": null
    },
    {
        "uuid": "8bab300645571ac5f163034f81f43b99",
        "title": "挈累来当涂闻已入境感怀有作二首  其二",
        "author": "吴芾",
        "content": "方与晴窗爱日亲，若为天又作重阴。\n年来已是忧思过，老去那堪疾病侵。\n默数七旬宁几日，更添一岁愈惊心。\n喜闻已办周身具，对酒何妨且满斟。",
        "dynasty": "宋",
        "collection_info": null
    },
    {
        "uuid": "b072217863b81c159f9ee3ea46bbb04a",
        "title": "和志道送行韵",
        "author": "吴芾",
        "content": "圣君图治事如何，但见风云气象和。\n公似一夔奚翅足，我如乘雁岂加多。\n西郊索索飘黄叶，南浦鳞鳞起绿波。\n今日邮亭休恨别，行看麻制草銮坡。",
        "dynasty": "宋",
        "collection_info": null
    },
    {
        "uuid": "acb6985cbe87fdfb3793a359628fd195",
        "title": "寿元伯母太夫人八秩",
        "author": "吴芾",
        "content": "七十康强自古稀，年登八秩有谁宜。\n寿钟贤母人难及，庆袭佳儿世共知。\n荣养已为人子范，清规还作女流师。\n綵衣更戏兰阶下，遥想慈颜笑解颐。",
        "dynasty": "宋",
        "collection_info": null
    },
    {
        "uuid": "635c3675218ad8689b5fdd3bc20d4d5c",
        "title": "送朱彦聪和韵",
        "author": "吴芾",
        "content": "伤时已老壮夫颜，可使分携一日间。\n细细梅花熏别酒，依依寒日淡前山。\n由来世上知音少，况是人生会面难。\n他日诗成能念我，寄来莫放驿筒闲。",
        "dynasty": "宋",
        "collection_info": null
    },
    {
        "uuid": "2085d05d0739341bb8fb874e45413de1",
        "title": "送丘尉赴试南宫",
        "author": "吴芾",
        "content": "儒冠鼎盛缙绅多，海内如今数永嘉。\n士习艺文争擢第，君明经术合传家。\n莫言黄绶官犹小，须信青云路不赊。\n好上汉廷晁董对，要令吾道益光华。",
        "dynasty": "宋",
        "collection_info": null
    },
    {
        "uuid": "42be58fffed5a1a960b06ea7a514914a",
        "title": "送诸乡人赴试南宫",
        "author": "吴芾",
        "content": "闻道诸君上玉京，一杯聊復话离情。\n青钱既中三年选，黄鹄须看万里程。\n欲向他时成远器，要从今日立修名。\n吾君锐意图兴復，好把嘉言对集英。",
        "dynasty": "宋",
        "collection_info": null
    },
    {
        "uuid": "eb4f13231581b03af3a061c9b6067c7e",
        "title": "送二十七弟五三侄赴试南宫",
        "author": "吴芾",
        "content": "家世登科能几人，两人今岁奄沉沦。\n不应天遽衰吾族，会见时当发汝身。\n联辔莫辞金镫冷，夺标争斗锦袍新。\n还须益励青云志，门户何忧不再振。",
        "dynasty": "宋",
        "collection_info": null
    },
    {
        "uuid": "d25de44426e2b99291b6086a50294bcd",
        "title": "送侄赴廷试  其一",
        "author": "吴芾",
        "content": "经术传家几缙绅，孙吴决策旧无人。\n上将用武方留意，汝始程能遂发身。\n伫展六韬登上第，更资三釜及偏亲。\n两科自此增双美，何患衰宗不再振。",
        "dynasty": "宋",
        "collection_info": null
    },
    {
        "uuid": "8b9207e8fa3b09d40c599ffc00122b30",
        "title": "送侄赴廷试  其二",
        "author": "吴芾",
        "content": "昔年三榜偶联荣，人道吾家好弟兄。\n更喜鸰原俱有子，还来雁塔再题名。\n衰宗正恐儒风坠，晚景那知好事并。\n老子已为归去计，从今看汝奋鹏程。",
        "dynasty": "宋",
        "collection_info": null
    },
    {
        "uuid": "4902af0ae384b913ce5a341cc7805d08",
        "title": "和曾吉甫四明见寄二首  其一",
        "author": "吴芾",
        "content": "老矣何堪剖竹符，频年强出应时须。\n腰间谩佩买臣印，月下同游贺老湖。\n白雪已知人寡和，清风还忆醉相扶。\n十洲三岛登临处，能记稽山病守无。",
        "dynasty": "宋",
        "collection_info": null
    },
    {
        "uuid": "e88f67fa6441b5657a35550239c9302f",
        "title": "和曾吉甫四明见寄二首  其二",
        "author": "吴芾",
        "content": "风烟浩荡甬东州，方羡公为烂漫游。\n岂料连宵垂雨脚，未容杲日出云头。\n扶藜登眺心应在，隠几吟哦趣更幽。\n遥想乍晴须痛赏，诗成还肯寄来不。",
        "dynasty": "宋",
        "collection_info": null
    },
    {
        "uuid": "70ce2ae12364ed19f067a4a6f521ded6",
        "title": "和梁大谏望亭述怀",
        "author": "吴芾",
        "content": "屡试乘轺与把麾，笑谈自可解重围。\n暮年强健人争羡，平日刚方世所稀。\n国步尚艰端有頼，君恩方渥未须归。\n时清益展经纶手，直上岩廊秉政机。",
        "dynasty": "宋",
        "collection_info": null
    },
    {
        "uuid": "cc9c90e782a7458112d8722a73e376ff",
        "title": "又和陈天予",
        "author": "吴芾",
        "content": "边敌临江强指麾，狂图欲效白登围。\n一朝殄灭妖氛浄，万里欢传盛事稀。\n故国山河看克復，中原父老徯来归。\n六飞便好乘时进，顺取天心莫失机。",
        "dynasty": "宋",
        "collection_info": null
    },
    {
        "uuid": "df234c43733b49d3ef9cfb5cf479c631",
        "title": "月下独酌有怀梁丈因和前韵以寄且约为明夜之集",
        "author": "吴芾",
        "content": "晚来清跸驻旌麾，月色分明彻四围。\n对景已欣羣动息，仰天还觉众星稀。\n如今路入中原去，看即春从上苑归。\n况是昇平时节近，一尊相属且忘机。",
        "dynasty": "宋",
        "collection_info": null
    },
    {
        "uuid": "2ce503801c50a41532825f499a8688ea",
        "title": "和朱文卿见赠",
        "author": "吴芾",
        "content": "簿书终日叹徒劳，俄喜相看有故交。\n抱道尚稽怀印绶，安贫还不厌衡茅。\n草庐谁识真龙卧，阿阁行看彩凤巢。\n归去不妨深闭户，静听修竹晚风敲。",
        "dynasty": "宋",
        "collection_info": null
    },
    {
        "uuid": "ddce1e26507a4af08e8bdf4ea3ea043d",
        "title": "和林徽之见寄",
        "author": "吴芾",
        "content": "涉世无堪足乱离，萧萧风雨一声鸡。\n故人别后干坤窄，三径归来草木迷。\n黄鸟翩翻思出谷，老龙头角尚蟠泥。\n一尊浊酒无人共，又是悲吟到日西。",
        "dynasty": "宋",
        "collection_info": null
    },
    {
        "uuid": "be60c0f96e56b6c82ec4cf6e3724f221",
        "title": "和韩子云韵留沈子寿",
        "author": "吴芾",
        "content": "一雨连宵继日倾，岂容吾子语归程。\n我为千里政方暇，子寓三年学已成。\n要把老怀倾倒尽，忍令别恨等闲生。\n江城先自伤牢落，况失一时人物英。",
        "dynasty": "宋",
        "collection_info": null
    },
    {
        "uuid": "e48317aa058d9afcc6c35e01c7fb24cc",
        "title": "和陈泽民见寄三首  其一",
        "author": "吴芾",
        "content": "平生懒病苦难医，长为家山咏式微。\n投老但思抛世网，非才安敢近天威。\n不堪人事来如织，况復年华去若飞。\n胸次万端谁与语，何时玉麈对君挥。",
        "dynasty": "宋",
        "collection_info": null
    },
    {
        "uuid": "d33670127ba4da7a4241eaf3acee8a25",
        "title": "和陈泽民见寄三首  其二",
        "author": "吴芾",
        "content": "青衫晚得自蟾宫，簿领虽卑道自隆。\n不为小官忘大计，要从旧学着新功。\n忽来书札情何厚，细读诗篇句更雄。\n还忆去年相聚日，风前月下酒频中。",
        "dynasty": "宋",
        "collection_info": null
    },
    {
        "uuid": "88f8f374bf55fe437dadfe349985b274",
        "title": "和陈泽民见寄三首  其三",
        "author": "吴芾",
        "content": "不学羣儿事诡随，世途虽险此心夷。\n人生富贵谁无分，男子功名自有时。\n好称良辰聊适意，莫因末路辄兴悲。\n山寒已有梅花放，想见寻梅日有诗。",
        "dynasty": "宋",
        "collection_info": null
    },
    {
        "uuid": "bf41397af1566ba9c3fa4afd9803084c",
        "title": "和王夷仲至日有感",
        "author": "吴芾",
        "content": "葭灰管裏气初浮，阳长阴消不自谋。\n吾道穷耶当復泰，此身老矣不禁愁。\n得闲正好寻诗社，乘兴何妨上钓舟。\n拟待梅开同胜赏，且宽归兴少迟留。",
        "dynasty": "宋",
        "collection_info": null
    },
    {
        "uuid": "2377fde83373de36c9f69f059676489f",
        "title": "和曾吉甫寄韵呈李相之二首  其一",
        "author": "吴芾",
        "content": "千龄景运适相符，况復才华世所须。\n腾蹋自应登馆殿，滞留谁谓尚江湖。\n从来太瘦缘诗苦，想见闲行信杖扶。\n闻道朝来病良愈，高轩还解出门无。",
        "dynasty": "宋",
        "collection_info": null
    },
    {
        "uuid": "f962f667845ae96ac12935d35c5f525a",
        "title": "和曾吉甫寄韵呈李相之二首  其二",
        "author": "吴芾",
        "content": "早已相从海上州，朅来鑑水又同游。\n驱驰官路俱华髮，缱绻交情异白头。\n公即横翔层汉去，我将归卧故山幽。\n连宵月色如明昼，乘兴还能过我不。",
        "dynasty": "宋",
        "collection_info": null
    },
    {
        "uuid": "24a9144a31cd7fc187ec96fb5763bc49",
        "title": "和杨元明雪中见赠",
        "author": "吴芾",
        "content": "为别多年不记旬，雪中闻到喜难陈。\n尚稽良会心如渴，频展新诗手欲皴。\n和寡莫追歌郢客，兴来还愧泛溪人。\n要须早了官中事，趁取元宵作好春。",
        "dynasty": "宋",
        "collection_info": null
    },
    {
        "uuid": "2095b9e6ead7e6acb06361bf83ff98da",
        "title": "再和",
        "author": "吴芾",
        "content": "老去光阴有几旬，到官俄见岁华新。\n陡惊懒慢随年长，更觉衰残畏客频。\n愧我方为牵俗士，羡君欲作独醒人。\n相逢未用辞归去，且向双溪醉早春。",
        "dynasty": "宋",
        "collection_info": null
    },
    {
        "uuid": "8a0d3adbde920251c02d8179567b2ae9",
        "title": "和陈天予冠字韵",
        "author": "吴芾",
        "content": "已是头童懒整冠，尊前犹欲强追欢。\n浮生得满七旬少，乐事能并四者难。\n闲去稍知心地适，兴来殊觉醉乡宽。\n入朝更诵公诗句，两腋风生盛暑寒。",
        "dynasty": "宋",
        "collection_info": null
    },
    {
        "uuid": "5d8f4116b000c2aeee827618a4ab791f",
        "title": "和孟世功秋日吴江见寄",
        "author": "吴芾",
        "content": "扁舟西去气凌云，坐看鱼龙跃浪纹。\n风起白苹初日晚，霜雕红叶欲秋分。\n忘机鸥鹭情相狎，入笔江山句不羣。\n正恐功名来追逐，烟波深处未留君。",
        "dynasty": "宋",
        "collection_info": null
    },
    {
        "uuid": "ddd690af0edee70355f8090b849aca41",
        "title": "和鲁宪见寄",
        "author": "吴芾",
        "content": "一笑同登卷雨楼，相欢曾记昔年不。\n几凭诗句论心曲，屡折花枝作酒筹。\n醉裏忘形俱可乐，别来握手两无由。\n何时倾倒还如旧，月下花前恣献酬。",
        "dynasty": "宋",
        "collection_info": null
    },
    {
        "uuid": "50722b4df62426a52dede9afbe50646d",
        "title": "和方叔载留别",
        "author": "吴芾",
        "content": "临别殷勤赠我诗，一披何喜得如之。\n怪来笔下能高妙，元是胸中自崛奇。\n长恨顷时纔一面，方欣今岁展双眉。\n明年莫负论文约，要向新元副所期。",
        "dynasty": "宋",
        "collection_info": null
    },
    {
        "uuid": "714a8b39819cbb0ed49ab69ccedd97a5",
        "title": "和朱世同咏梅",
        "author": "吴芾",
        "content": "竹篱茅舍旧同居，不见冰姿恰岁余。\n别后有谁亲几席，朝来忽喜映阶除。\n雪中有酒宜相就，月下无人肯自疏。\n端与岁寒长有约，不须青帝更吹嘘。",
        "dynasty": "宋",
        "collection_info": null
    },
    {
        "uuid": "9b9bfb527791ef0ece902ff1fb0ff2e8",
        "title": "和朱世同夜闻竹声",
        "author": "吴芾",
        "content": "醉卧空斋静绝人，夜阑霜月白纷纷。\n寒生枕上浑无梦，声到窗前疑是君。\n玉轸谁家调古曲，铁衣何处角孤军。\n羡君写入新诗裏，清壮还应过所闻。",
        "dynasty": "宋",
        "collection_info": null
    },
    {
        "uuid": "59f69023ddfff5d9c1f352fa677bb3d0",
        "title": "和刘与几悟昔",
        "author": "吴芾",
        "content": "先生岂是傲当时，知向名场早识机。\n扰扰半生蝴蝶梦，休休今日绿蓑衣。\n笔端信有江山助，醉裏从教日月飞。\n应笑蘧生回首晚，纔知四十九年非。",
        "dynasty": "宋",
        "collection_info": null
    },
    {
        "uuid": "07eb85aaf3e5ec5fc7daf22861356638",
        "title": "感旧",
        "author": "吴芾",
        "content": "达宦吾乡旧罕闻，跻荣两禁止三人。\n二公嗟已归长夜，一老知能得几春。\n轩冕但堪遮俗眼，湖山正好乐天真。\n不妨日日花前醉，已是行年及七旬。",
        "dynasty": "宋",
        "collection_info": null
    },
    {
        "uuid": "6eda6332734981c882df0df8bd8c0d0e",
        "title": "范丞相生日",
        "author": "吴芾",
        "content": "鬰鬰葱葱瑞气新，中兴周室復生申。\n半千休运逢良月，十二祥蓂表庆辰。\n自有元勋书史册，漫留遗爱及邦人。\n愿同四海跻仁寿，剩赏蟠桃几万春。",
        "dynasty": "宋",
        "collection_info": null
    },
    {
        "uuid": "0f6a1ea841c12a25474c8e31d122f331",
        "title": "老妻生朝为寿",
        "author": "吴芾",
        "content": "人生七十古来稀，我幸君今及见之。\n教得子能传素业，养成孙亦守清规。\n禀生坎坷今当泰，积善初终志不移。\n白首喜为林下伴，愿从今日到期颐。",
        "dynasty": "宋",
        "collection_info": null
    },
    {
        "uuid": "276386ec2bd74a0ceb9da2d82feddfe3",
        "title": "余年七十辄和乐天诗以自广",
        "author": "吴芾",
        "content": "已是年龄及七旬，田园稍给未全贫。\n儿孙初识传儒业，世俗还称作贵人。\n门外湖山浑可乐，沙头鸥鹭更相亲。\n莫将尘事干吾虑，已向君王乞此身。",
        "dynasty": "宋",
        "collection_info": null
    },
    {
        "uuid": "d77eb8e67d95e9e39e4df64a3cf6ade1",
        "title": "曾元伯以余七十用韵见庆復和之",
        "author": "吴芾",
        "content": "迂疏如我世间稀，自笑于时百不宜。\n但欲平生无鬼责，岂期长命有天知。\n七旬虽慰白司马，三黜空惭柳士师。\n多谢君诗远相庆，一披顿解老人颐。",
        "dynasty": "宋",
        "collection_info": null
    },
    {
        "uuid": "477b3a3e06c4fc6636bed6bad359dec5",
        "title": "余既和乐天诗而喜于年及之心犹不能自已又復再和八首  其一",
        "author": "吴芾",
        "content": "坐阅流年已七旬，从前忧道不忧贫。\n肯教世指为痴汉，只愿乡称作善人。\n老去固应忘物我，归来岂是负君亲。\n尝闻知进须知退，庶得终全不辱身。",
        "dynasty": "宋",
        "collection_info": null
    },
    {
        "uuid": "0f990454f9c5b0f1f9e4d3c480664071",
        "title": "余既和乐天诗而喜于年及之心犹不能自已又復再和八首  其二",
        "author": "吴芾",
        "content": "乞得行年到七旬，归田不问富和贫。\n初非洁己为高士，但欲颐心如古人。\n每对青山常意适，纔逢白叟便情亲。\n静中百念俱灰灭，识破浮生梦幻身。",
        "dynasty": "宋",
        "collection_info": null
    },
    {
        "uuid": "89deb5b1980b26329839579917c0b722",
        "title": "余既和乐天诗而喜于年及之心犹不能自已又復再和八首  其三",
        "author": "吴芾",
        "content": "封章上达已经旬，所乞原非为贱贫。\n七秩自知非久客，一心只欲作闲人。\n虽惭绿鬓朱颜改，却喜清泉白石亲。\n荣辱是非都不问，尊前且乐自由身。",
        "dynasty": "宋",
        "collection_info": null
    },
    {
        "uuid": "f67060f5c3a82e5f7468316f6dcba0b4",
        "title": "余既和乐天诗而喜于年及之心犹不能自已又復再和八首  其四",
        "author": "吴芾",
        "content": "先子春秋仅八旬，一生多难只安贫。\n岂期有子登清禁，亦復如今作老人。\n共羡浮荣光故里，自惭实德忝吾亲。\n从前万事皆踰分，只合归休保此身。",
        "dynasty": "宋",
        "collection_info": null
    },
    {
        "uuid": "33029ad178019132a658cf64b3336df6",
        "title": "余既和乐天诗而喜于年及之心犹不能自已又復再和八首  其五",
        "author": "吴芾",
        "content": "新岁妻孥庆七旬，遍赒邻里及孤贫。\n高年满座有醉客，丐者塞涂无馁人。\n平日要同人喜乐，此时宁间物疏亲。\n余生自度浑能几，讵可徒劳负此身。",
        "dynasty": "宋",
        "collection_info": null
    },
    {
        "uuid": "6aec3079efec24a311cff6b208a042b4",
        "title": "余既和乐天诗而喜于年及之心犹不能自已又復再和八首  其六",
        "author": "吴芾",
        "content": "故园春到已三旬，满目繁华未觉贫。\n年老得逢无事日，心闲不类有官人。\n戴花休管头无那，酌酒何妨手自亲。\n七十人生从古少，安知来岁有吾身。",
        "dynasty": "宋",
        "collection_info": null
    },
    {
        "uuid": "d681117e393c9afba1aaf2e66bea654d",
        "title": "余既和乐天诗而喜于年及之心犹不能自已又復再和八首  其七",
        "author": "吴芾",
        "content": "忆在霜台未六旬，尝陈仕宦纵家贫。\n岂容七十不纳禄，却为斗升犹牧人。\n年齿幸吾今已及，官曹从此不应亲。\n愿天许遂终焉志，养此疏慵老大身。",
        "dynasty": "宋",
        "collection_info": null
    },
    {
        "uuid": "74cac8452ec35cad6383eb59696ce0d5",
        "title": "余既和乐天诗而喜于年及之心犹不能自已又復再和八首  其八",
        "author": "吴芾",
        "content": "一年三百有余旬，举世栖栖苦迫贫。\n得享安宁七十岁，已胜衰谢万千人。\n好官纵使登三事，荣养何由及二亲。\n争似山间林下坐，无忧无毁足全身。",
        "dynasty": "宋",
        "collection_info": null
    },
    {
        "uuid": "679367cfaf76bd0ef11e2d3a7b25cfde",
        "title": "乞身不获再和",
        "author": "吴芾",
        "content": "老合休官况七旬，我非辞富欲居贫。\n也知光景无多日，更觉筋骸不逮人。\n岂谓九重恩未替，復颁一札意犹亲。\n囊封再上终期允，已对苍穹誓此身。",
        "dynasty": "宋",
        "collection_info": null
    },
    {
        "uuid": "deda4b77c96875adfc058f50d9a2cce1",
        "title": "怀归有作",
        "author": "吴芾",
        "content": "一病兼旬百不禁，愈牵归梦绕家林。\n向来岂有功名念，此去断无人我心。\n但愿天怜将就木，许从人欲便投簪。\n若蒙不靳清闲福，尚惜余年尽寸阴。",
        "dynasty": "宋",
        "collection_info": null
    },
    {
        "uuid": "5c57b37e4ccf8f3b89ca79a6a591f002",
        "title": "和四哥钱塘思归韵",
        "author": "吴芾",
        "content": "鬰鬰羁怀久欲东，故园何日割蒿蓬。\n可堪世路尘缨缚，却使云山蕙帐空。\n待价深藏非左计，汗颜为斲岂良工。\n须知吕望严陵辈，亦是沧浪一钓翁。",
        "dynasty": "宋",
        "collection_info": null
    },
    {
        "uuid": "5c02f300aea469adc74d3e7324b9296f",
        "title": "读丐辞不允诏书感而有作  其一",
        "author": "吴芾",
        "content": "朅来江上再经年，衰病无时强自怜。\n屡控危衷甘屏缩，岂期优诏更留连。\n政平讼理曾何补，职称民安亦偶然。\n虽感上恩容卧治，何如便许老林泉。",
        "dynasty": "宋",
        "collection_info": null
    },
    {
        "uuid": "836108befa7be5fe65f52fe79e569629",
        "title": "读丐辞不允诏书感而有作  其二",
        "author": "吴芾",
        "content": "齿豁头童已暮年，未容归去亦堪怜。\n只思旧隠如元亮，宁有新诗似惠连。\n万事此生浑已矣，一尊今日且陶然。\n宦情况復清如水，何必移封向酒泉。",
        "dynasty": "宋",
        "collection_info": null
    },
    {
        "uuid": "573850114a80b964afc7f2aed32a32e5",
        "title": "復和怜字韵二首  其一",
        "author": "吴芾",
        "content": "拟归林下度余年，底事天公不见怜。\n新岁已惊青鬓换，故园还想绿阴连。\n敢萌痴意贪非据，但欲冥心任自然。\n今日有谁闻此语，祇应白石与清泉。",
        "dynasty": "宋",
        "collection_info": null
    },
    {
        "uuid": "7094a5383347972fffa7fd5504bf63b2",
        "title": "復和怜字韵二首  其二",
        "author": "吴芾",
        "content": "春色撩人胜去年，鶑啼燕语若相怜。\n一川烟水清还浅，万迭云山断復连。\n好景会心宜乐矣，故园回首却悽然。\n同僚頼有清新句，似听松风潄玉泉。",
        "dynasty": "宋",
        "collection_info": null
    },
    {
        "uuid": "7a55094ed34abe860513212dc46c7fea",
        "title": "二儿纳妇有感",
        "author": "吴芾",
        "content": "老乘一障楚江滨，无奈星星鬓影新。\n客裏情怀那似旧，忙中日月不知春。\n若为经岁抛泉石，犹把非才玷缙绅。\n还尽此生儿女债，盍归林下作闲人。",
        "dynasty": "宋",
        "collection_info": null
    },
    {
        "uuid": "246d1db74ea16e1921cff2d75ba1a837",
        "title": "重阳用去年韵  其一",
        "author": "吴芾",
        "content": "不堪秋色已悲凉，那更重阳对夕阳。\n白髮苍颜羞览镜，紫萸黄菊喜浮觞。\n且来高处开心目，莫引愁端挠肺肠。\n未信天教长作客，会须有日放还乡。",
        "dynasty": "宋",
        "collection_info": null
    },
    {
        "uuid": "a431977ec15996aa99f663e50837d902",
        "title": "重阳用去年韵  其二",
        "author": "吴芾",
        "content": "此生几度换炎凉，过了重阳又一阳。\n无奈流年如转毂，得逢佳节且飞觞。\n风前落帽从吹鬓，江上登台任断肠。\n老去已忘荣与辱，只思归卧水云乡。",
        "dynasty": "宋",
        "collection_info": null
    },
    {
        "uuid": "36254f12f0a8b4991c97b476043dbc0b",
        "title": "池上近作假山引水穿石撒珠其上亦有可观因成拙句",
        "author": "吴芾",
        "content": "终日尘劳困簿书，无因归泛小西湖。\n且来池上看堆翠，更向峯前认撒珠。\n触石有云时点缀，随风无雨自霑濡。\n老夫行矣休官去，留与邦人作画图。",
        "dynasty": "宋",
        "collection_info": null
    },
    {
        "uuid": "05721413b4fc8d56ab7d4f7d47b5ea46",
        "title": "假山",
        "author": "吴芾",
        "content": "我爱青山欲细看，如何不在户庭间。\n聊移野外玲珑石，来作窗前重迭山。\n拄笏已堪供啸咏，杖藜还更得跻攀。\n莫言道院过从少，亦有修眉相伴闲。",
        "dynasty": "宋",
        "collection_info": null
    },
    {
        "uuid": "7878937647ad7a6e33f86681a7cf6743",
        "title": "生日",
        "author": "吴芾",
        "content": "藜杖纶巾度几春，紫袍頳带一番新。\n恩荣可但将延世，渥泽还欣再及亲。\n已见里中夸盛事，何妨林下作闲人。\n年踰七十仍希有，寿酒须拚饮百巡。",
        "dynasty": "宋",
        "collection_info": null
    },
    {
        "uuid": "35a49ebab9e2dc0c9fbe979e6a09463c",
        "title": "谢钱参惠馿",
        "author": "吴芾",
        "content": "白髮衰翁七十余，尚劳轸记特驰书。\n知无仙骨能骑鹤，喜有残骸可跨馿。\n廐下分来齐骏驷，林间乘去胜巾车。\n更烦拈出荆申事，遐想风流愧莫如。",
        "dynasty": "宋",
        "collection_info": null
    },
    {
        "uuid": "66d5a3fae748cb501c381059bd328770",
        "title": "闻故旧二三公或不幸于官或以疾病而去或以口语而罢怅然有感",
        "author": "吴芾",
        "content": "平日衰迟众所怜，偶逢亨运亦腾骞。\n七旬已过宜休矣，一出不归终溘然。\n幸免烦言全晚节，且无多病恼残年。\n直须更作投簪计，莫待将身到九泉。",
        "dynasty": "宋",
        "collection_info": null
    },
    {
        "uuid": "a1b00e0f397def83c84bb962025f793a",
        "title": "寄周表卿",
        "author": "吴芾",
        "content": "别来星纪两周天，梦想风标每慨然。\n靖退喜公今就第，奔驰愧我未归田。\n得闲正好哦诗句，乘兴何妨棹酒船。\n颇恨路长还病暑，无由一见话当年。",
        "dynasty": "宋",
        "collection_info": null
    },
    {
        "uuid": "473c6f2038d9f8b53e57f04cdb189d79",
        "title": "再和",
        "author": "吴芾",
        "content": "举世争披乐广天，得联契好岂徒然。\n少留接武游麟阁，晚更先期到鹿田。\n此日莫登扬子宅，何时能泛剡溪船。\n傥容一夜陪清话，胜把陈编读十年。",
        "dynasty": "宋",
        "collection_info": null
    },
    {
        "uuid": "1220bd44bc485474d2b8a717a9a99fc5",
        "title": "和刘正夫见寄  其一",
        "author": "吴芾",
        "content": "揽辔澄清慕古人，观风问俗按行频。\n振荒已视饥由己，畜水犹思利及民。\n美意共推君体国，高怀还喜我抽身。\n名章下逮情何厚，和气熏然暖似春。",
        "dynasty": "宋",
        "collection_info": null
    },
    {
        "uuid": "e2bbcdca52ed9b5f8a7fdfc824df704c",
        "title": "和刘正夫见寄  其二",
        "author": "吴芾",
        "content": "已是龙钟七十人，故应告老上章频。\n九重垂念如慈父，一旦容归作幸民。\n今我可怜非故我，此身纔喜是吾身。\n花前幸有尊中醁，且醉湖山几度春。",
        "dynasty": "宋",
        "collection_info": null
    },
    {
        "uuid": "9dd95a3c55f7f44f0e8ba5b077f8c302",
        "title": "和泽民二首  其一",
        "author": "吴芾",
        "content": "归心已动不容留，多谢君恩许退休。\n虽喜溪山归似旧，却惊岁月去如流。\n门前已是开三径，湖上何妨具一舟。\n莫道此时无伴侣，得公足可共遨游。",
        "dynasty": "宋",
        "collection_info": null
    },
    {
        "uuid": "f59fcb5fcbdad152f917634d15465d2f",
        "title": "和泽民二首  其二",
        "author": "吴芾",
        "content": "欲绍家声每自鞭，肯同流俗饮贪泉。\n已将止足安心地，更把吟哦乐性天。\n笑日桃花将献媚，先春梅蕊欲争妍。\n人生会合真难遇，幸有杯觞且共传。",
        "dynasty": "宋",
        "collection_info": null
    },
    {
        "uuid": "22ef8008cf215d067088998004bff224",
        "title": "和蒋无退怀湖山",
        "author": "吴芾",
        "content": "多谢君恩许引年，容亲白石与清泉。\n不来山下寻诗社，即向湖中棹酒船。\n意适更穿花坞去，兴阑还傍竹林眠。\n那闻高士飘然句，陡觉身轻似得仙。",
        "dynasty": "宋",
        "collection_info": null
    },
    {
        "uuid": "04dc9edd949bc9590cd2a3b598c0d43c",
        "title": "志道相见和前韵",
        "author": "吴芾",
        "content": "每忆湖山动老怀，今朝始作故乡回。\n正惭行李匆匆去，忽报轺车得得来。\n幸对清谈挥玉麈，肯辞痛饮倒金杯。\n我归已遂终焉计，何日重逢笑口开。",
        "dynasty": "宋",
        "collection_info": null
    },
    {
        "uuid": "e83937c2242071429af767ac24890560",
        "title": "李子仪喜津改秩作诗相庆因次韵  其一",
        "author": "吴芾",
        "content": "懒復从人问里评，纵今得誉亦虚声。\n有儿第使传儒业，改秩何期冒宠荣。\n敢望芝兰如谢氏，但亲松菊学渊明。\n烦君慰藉来佳句，读罢欣然酒一倾。",
        "dynasty": "宋",
        "collection_info": null
    },
    {
        "uuid": "9cd17a9d614510f424b1c1f13482f3ee",
        "title": "李子仪喜津改秩作诗相庆因次韵  其二",
        "author": "吴芾",
        "content": "有屋依山復面湖，幽栖试问有谁如。\n门前更种千竿竹，堂上还堆万卷书。\n每恨暮年方卜筑，岂知今日得安居。\n鲤庭况有新桃李，莫惜时来长者车。",
        "dynasty": "宋",
        "collection_info": null
    },
    {
        "uuid": "78e83e252f5ed29fab27abdc1529229d",
        "title": "归来到红梅下有感",
        "author": "吴芾",
        "content": "惜花端拟醉花时，不谓花开失素期。\n去日横枝纔蓓蕾，归来满树已离披。\n虽知胜赏输同舍，尚爱余芳绕曲池。\n花亦念予情不浅，更留残萼索题诗。",
        "dynasty": "宋",
        "collection_info": null
    },
    {
        "uuid": "9cf6170977a18b373f84ed2d82e63acb",
        "title": "二月望日三七侄移庖于休休堂约四老人为送春之集拙者预一老之数因成八句",
        "author": "吴芾",
        "content": "光阴过眼似奔轮，谁保生前梦幻身。\n四老共成三百岁，一时已胜万千人。\n得閒对酒须拚醉，乘健看花莫厌频。\n勿谓病多衰已甚，尚堪开口送残春。",
        "dynasty": "宋",
        "collection_info": null
    },
    {
        "uuid": "e217f60b60453fe1edd41f2bc03df90f",
        "title": "偶苦耳聋",
        "author": "吴芾",
        "content": "衰年已是病双瞳，那更新添两耳聋。\n山外钟声元不到，窗前鸡唱亦难通。\n便遭谤駡安能累，纵有笙歌也是空。\n每恨肚皮从旧窄，而今却做得家翁。",
        "dynasty": "宋",
        "collection_info": null
    },
    {
        "uuid": "2bf993ea4fd6052a5ebfcd9643c1794f",
        "title": "巢内燕园中鹿俱生子喜而有作",
        "author": "吴芾",
        "content": "倦似渊明懒似嵇，归来聊向此中栖。\n湖山围绕吾庐静，草树高低野望迷。\n燕葺新巢方乳子，鹿游故苑又生麛。\n眼前景物俱堪赋，落日何妨一杖藜。",
        "dynasty": "宋",
        "collection_info": null
    },
    {
        "uuid": "976601cfae475db594eac8f7be6e6602",
        "title": "有感",
        "author": "吴芾",
        "content": "自度吾生不久长，老怀犹自爱风光。\n春来扶杖观花急，夏到穿林看笋忙。\n无限故人成鬼录，几多逐客寓他乡。\n我今幸得身无事，剩向湖边醉几场。",
        "dynasty": "宋",
        "collection_info": null
    },
    {
        "uuid": "b54265bffe135513ed5d0c238fe94252",
        "title": "和江朝宗韵奉寄",
        "author": "吴芾",
        "content": "休言簿领尚沉迷，器业如公岂久稽。\n不见自怜心若失，相从还记手同携。\n飞黄正欲驰长坂，倦翼方欣返故栖。\n出处不同空怅望，何时来过武陵溪。",
        "dynasty": "宋",
        "collection_info": null
    },
    {
        "uuid": "0eeb494a6fe0f947910e37c00ab39f0c",
        "title": "陈天予喜拙者得谢作诗相庆次韵以报来辱",
        "author": "吴芾",
        "content": "一自同簪獬豸冠，几经离合几悲欢。\n荷君终始于人厚，知我疏慵涉世难。\n闻道休官能自适，惠然贻问更相宽。\n交游耐久如君少，松柏方能保岁寒。",
        "dynasty": "宋",
        "collection_info": null
    },
    {
        "uuid": "b1949168f7f720f6030c5196925239d4",
        "title": "再用前韵奉寄",
        "author": "吴芾",
        "content": "向来虽着侍臣冠，忧国曾无一日欢。\n正色立朝从古少，犯颜论事似君难。\n思贤会见重相得，乐圣何妨且自宽。\n回首高风谁復继，凛然名节照人寒。",
        "dynasty": "宋",
        "collection_info": null
    },
    {
        "uuid": "52cdd38fcb64b9dbda22406499f54318",
        "title": "赵默卿用拙者所和乐天七旬诗赋二篇见寄因状山中之景復成一首以报之",
        "author": "吴芾",
        "content": "买山将近一由旬，若比渊明未是贫。\n万迭峰峦俱入眼，四时景物总宜人。\n花开自足供心赏，酒熟何妨与客亲。\n何日杖藜能过我，竹林深处共藏身。",
        "dynasty": "宋",
        "collection_info": null
    },
    {
        "uuid": "695ce2cbdc1394e164c0cedb41092e1c",
        "title": "龚帅以久别寄诗远惠因次其韵  其一",
        "author": "吴芾",
        "content": "性便野服厌朝裾，一意归休学二疏。\n门外浑无俗士驾，案头惟有道家书。\n胜游但欲寻蓬岛，旧事那能记石渠。\n亦拟冥搜酬绝唱，惭将瓦砾报琼琚。",
        "dynasty": "宋",
        "collection_info": null
    },
    {
        "uuid": "c0a545d4ef23a069d99c5592d35ce858",
        "title": "龚帅以久别寄诗远惠因次其韵  其二",
        "author": "吴芾",
        "content": "天与疏慵一味閒，许辞画戟老柴关。\n几年欲作冥鸿举，今日方随倦鸟还。\n有水不妨时载月，无人谁与共登山。\n相望千里空相忆，尊酒何时一破颜。",
        "dynasty": "宋",
        "collection_info": null
    },
    {
        "uuid": "74a69485904df7c766264860bb67f2d5",
        "title": "再和龚帅所寄  其一",
        "author": "吴芾",
        "content": "契阔经年阻曳裾，满簪华髮愈萧疏。\n五禽聊作林间戏，双鲤忽传江上书。\n诗句方惭成间断，交情岂谓益勤渠。\n开缄更诵惊人语，恍若相从听佩琚。",
        "dynasty": "宋",
        "collection_info": null
    },
    {
        "uuid": "589f0f3fe0e89bfade02a1ee20bbea6d",
        "title": "再和龚帅所寄  其二",
        "author": "吴芾",
        "content": "闻道公庭白昼閒，更无夜犬吠江关。\n一时戾气俱销尽，千载淳风顿使还。\n但恐赐环来北阙，不容拄笏看西山。\n祇今汲直如公少，正頼忠言一犯颜。",
        "dynasty": "宋",
        "collection_info": null
    },
    {
        "uuid": "9dce7e28a4048708d39d3e772714df94",
        "title": "和朱文卿落解后书怀",
        "author": "吴芾",
        "content": "先生英气欲横秋，唾手功名岂待求。\n共指层霄看展翼，谁知平地亦沉舟。\n箦中宰相宁嫌辱，胯下将军未足羞。\n有志会须腾踏去，莫将富贵羡王侯。",
        "dynasty": "宋",
        "collection_info": null
    },
    {
        "uuid": "10d6cbffcda05f978981c73ae93f1970",
        "title": "清明登白纻山",
        "author": "吴芾",
        "content": "偷得铃斋半日閒，喜逢佳节漫追攀。\n扶衰强策青藜杖，寻胜聊登白纻山。\n远岫千重云出没，清溪一带水回环。\n我来恨未穷游览，回首孤城落照间。",
        "dynasty": "宋",
        "collection_info": null
    },
    {
        "uuid": "1f0f48c971f8331b77be0ddd514c261f",
        "title": "谢子肃任昆山丞和余留题旧游诗復次韵谢之",
        "author": "吴芾",
        "content": "故乡春好阻同游，谁与花前倒玉舟。\n陈迹未能忘茂苑，新诗俄喜寄丹丘。\n开缄已慰三年别，展诵还消万斛愁。\n文行如君今日少，蓝田宁许久淹留。",
        "dynasty": "宋",
        "collection_info": null
    },
    {
        "uuid": "47ddb60edc7d561fc7985c2212b8658e",
        "title": "临湖阁为向巨源郎中题",
        "author": "吴芾",
        "content": "胸襟洒落一尘无，晚岁归来足自娱。\n去国何须怀北地，卜居且喜面东湖。\n夕阳影裏山相映，古木阴中鸟自呼。\n正好凴栏吟復醉，胡为止酒太拘拘。",
        "dynasty": "宋",
        "collection_info": null
    },
    {
        "uuid": "2226b1426182e8f45dd97d935f5ac7a2",
        "title": "拙者得归子仪喜而作诗见寄因次韵",
        "author": "吴芾",
        "content": "奉祠命下大明宫，尽室欢呼笑语同。\n但欲从容全晚节，敢言高尚激贪风。\n醉乡有约谁陪我，诗社无人頼有公。\n从此故山添胜事，未饶弘景相山中。",
        "dynasty": "宋",
        "collection_info": null
    },
    {
        "uuid": "54207481ba50264262346f2b2458968c",
        "title": "和道叟韵",
        "author": "吴芾",
        "content": "自怜涉世太迂疏，岂料今朝得自如。\n老去不知官况好，归来顿觉道心舒。\n湖山深处非凡景，松竹阴中有旧庐。\n静坐忽闻乌鹊喜，开门还得故人书。",
        "dynasty": "宋",
        "collection_info": null
    },
    {
        "uuid": "4d274332abb5533e9b0d4bb28b899d66",
        "title": "泽民因诵乐天欲留年少待富贵富贵不来年少去之句慨然有感遂广此意作诗相示余以谓人之会遇各自有时年少固不可留而时亦何可待乐天自不应出此语而泽民亦不应为此诗因反其意以和之  其一",
        "author": "吴芾",
        "content": "老去疏慵厌仕途，归来林下学真如。\n不思身外千般事，只占人间一味愚。\n但得清尊长对客，纵添白髮亦从渠。\n世间达宦多忧畏，胸次还能似我无。",
        "dynasty": "宋",
        "collection_info": null
    },
    {
        "uuid": "6e3ffdee3622ab754cd9f733739bf855",
        "title": "泽民因诵乐天欲留年少待富贵富贵不来年少去之句慨然有感遂广此意作诗相示余以谓人之会遇各自有时年少固不可留而时亦何可待乐天自不应出此语而泽民亦不应为此诗因反其意以和之  其二",
        "author": "吴芾",
        "content": "劝君且醉瓮头春，休把升沉累此身。\n自古功名须遇主，到头富贵不由人。\n蟠胸器业元高世，落笔词章更出尘。\n道在何忧年少去，九重前席会相亲。",
        "dynasty": "宋",
        "collection_info": null
    },
    {
        "uuid": "e94793d1ae7ed771ef49766172384cae",
        "title": "和李光祖  其一",
        "author": "吴芾",
        "content": "英才端合在星躔，不谓淹回阅岁年。\n却向山中亲白石，更来涧下濯清泉。\n高情虽似秋云淡，丽句还如蜀锦鲜。\n怪得了无尘俗气，家风元是谪来仙。",
        "dynasty": "宋",
        "collection_info": null
    },
    {
        "uuid": "b0c06050d5523a201d1e032c8f816f30",
        "title": "和李光祖  其二",
        "author": "吴芾",
        "content": "老去深悲宠辱惊，归来胸次渺寰瀛。\n登山临水随宜坐，问柳寻花信意行。\n境胜已勾诗兴动，身閒还引道心生。\n亲知满眼如君少，何不时来共一觥。",
        "dynasty": "宋",
        "collection_info": null
    },
    {
        "uuid": "1bc5c6e1f92051bd83667e1e267cdda0",
        "title": "和李光祖  其三",
        "author": "吴芾",
        "content": "男子升沉自有时，莫轻感慨叹稽迟。\n古来常患才难得，道在宁忧世不知。\n会际亨嘉膺昼接，且将粗粝疗朝饥。\n他年富贵君何虑，造物于人岂有私。",
        "dynasty": "宋",
        "collection_info": null
    },
    {
        "uuid": "f5058d53ec2af70126f35568cc983f88",
        "title": "和田伯清见寄  其一",
        "author": "吴芾",
        "content": "可叹人生有限身，终朝长是困嚣尘。\n向来每愧为人役，今日方能保我真。\n幸有一丘堪避俗，何妨百岁作閒人。\n更烦妙句相褒借，顿觉柴门暖似春。",
        "dynasty": "宋",
        "collection_info": null
    },
    {
        "uuid": "9bf1a680b75959b575c6194f145723fb",
        "title": "和田伯清见寄  其二",
        "author": "吴芾",
        "content": "落笔摛辞烂有章，故应往岁擅文场。\n身登霄汉声猷着，兴寄湖山气味长。\n无计盍簪同把酒，尚怀扫地对焚香。\n依然日暮碧云合，相望回头各一方。",
        "dynasty": "宋",
        "collection_info": null
    },
    {
        "uuid": "74c71c3e1e49ab719e07bac883d2aec3",
        "title": "和杨季恪景疏希白二首  其一",
        "author": "吴芾",
        "content": "二疏高躅耸簪绅，寂寞无人继后尘。\n一代风流虽已远，千年名德镇如新。\n幸抛印绶归空谷，得与湖山作好春。\n若较前贤那可并，却惭温诏下严宸。",
        "dynasty": "宋",
        "collection_info": null
    },
    {
        "uuid": "e505cfcddd133e1719c1054d445460c0",
        "title": "和杨季恪景疏希白二首  其二",
        "author": "吴芾",
        "content": "人讥居士老来迂，与世依违总不符。\n虽似子牟怀魏阙，却同居易学浮屠。\n锄荒只欲开三径，适意宁论泛五湖。\n胸次更无尘一点，且同高士话虚无。",
        "dynasty": "宋",
        "collection_info": null
    },
    {
        "uuid": "2f053505e68dbf4eb03ff5ab9f40cd66",
        "title": "和胡宗泽见寄  其一",
        "author": "吴芾",
        "content": "湖边策杖步新晴，陡觉胸襟万虑平。\n老去不须防意马，静中已是息心兵。\n閒来绿树阴中坐，懒去红尘闹裏行。\n頼与故人供一醉，不辜今夜月华明。",
        "dynasty": "宋",
        "collection_info": null
    },
    {
        "uuid": "a4414674fc1db70979fa995e195488ad",
        "title": "和胡宗泽见寄  其二",
        "author": "吴芾",
        "content": "故人皮裏贮阳秋，爱我身如不繫舟。\n羞向人间为谄首，喜来林下作遨头。\n虽无仙骨能骑鹤，尚有閒心可狎鸥。\n乘兴惠然时过我，一樽相对笑言稠。",
        "dynasty": "宋",
        "collection_info": null
    },
    {
        "uuid": "e11d677b405b2ad2e77e9151a7b0d498",
        "title": "和李光祖二首  其一",
        "author": "吴芾",
        "content": "漏残休更问铜壶，自视平生分已踰。\n每叹奔驰非得计，只知静退是良图。\n耽诗况味今虽在，爱酒情怀近已无。\n诏比二疏吾岂敢，或言出处亦相符。",
        "dynasty": "宋",
        "collection_info": null
    },
    {
        "uuid": "498b45a2b074e207eb74ee24a58b3028",
        "title": "和李光祖二首  其二",
        "author": "吴芾",
        "content": "天资洒落更瑰奇，何患诸公不己知。\n运蹇尚须资汲引，时来宁復藉维持。\n家声况是钧公裔，文采还高幼妇碑。\n大器成时须在晚，如君方壮未为迟。",
        "dynasty": "宋",
        "collection_info": null
    },
    {
        "uuid": "aee9562ce13a3d39b9ec8e4f592a37a3",
        "title": "和孟世功二首  其一",
        "author": "吴芾",
        "content": "老大疏慵一腐儒，长年离索与谁俱。\n杜门有意修黄老，开卷无心诵典谟。\n不是穿林寻鹤鹿，即来临水伴龟鱼。\n故人今日如君少，乘兴还能过我无。",
        "dynasty": "宋",
        "collection_info": null
    },
    {
        "uuid": "4ae1f1193bb7b937c0cc4fbb9a204411",
        "title": "和孟世功二首  其二",
        "author": "吴芾",
        "content": "不见风标六岁余，閒中应是乐琴书。\n逢辰自合膺殊选，遯世何妨且隠居。\n已爱新诗如沈谢，更听高论似严徐。\n时来会有腾骧日，未许傍人笑问疏。",
        "dynasty": "宋",
        "collection_info": null
    },
    {
        "uuid": "489b38c601bb78e5c62a6e2a84ec66c3",
        "title": "和若夫韵二首  其一",
        "author": "吴芾",
        "content": "此身虽缚此心飞，脱得东还似解围。\n鹿鹤向人如赞善，林泉见我欲生辉。\n食珍他日终难饱，饮水从今亦可肥。\n况与亲朋时一醉，益知真乐是来归。",
        "dynasty": "宋",
        "collection_info": null
    },
    {
        "uuid": "d3f1100c641ad71ab1cd26e2bd3671bd",
        "title": "和若夫韵二首  其二",
        "author": "吴芾",
        "content": "老夫吟咏本非长，僻性年来忽异常。\n唯是平生爱风月，致令清夜梦池塘。\n正惭遣与非工部，却喜言诗有卜商。\n佳句偶从閒裏得，片心如到白云乡。",
        "dynasty": "宋",
        "collection_info": null
    },
    {
        "uuid": "ebcf7cb7d3563ced720323a68dd6609a",
        "title": "和鲁宪见寄二首  其一",
        "author": "吴芾",
        "content": "厌直承明老从臣，不将人事挠天真。\n几年欲作山中相，今日得为林下人。\n竹裏醉吟聊遣兴，水边宴坐足怡神。\n回思当日游从地，过眼浑如陌上尘。",
        "dynasty": "宋",
        "collection_info": null
    },
    {
        "uuid": "4ad7a055c7ba64bddb921aa48cd43a01",
        "title": "和鲁宪见寄二首  其二",
        "author": "吴芾",
        "content": "向来三老楚江滨，一笑相欢气味真。\n君向越溪持使节，我归台岭作閒人。\n颇思花下酒无算，尚记诗成笔有神。\n何日轺车能过我，开怀一洗渴心尘。",
        "dynasty": "宋",
        "collection_info": null
    },
    {
        "uuid": "1acd1b09b8dfde7ba4c0f5c927a79420",
        "title": "和叶先生韵  其一",
        "author": "吴芾",
        "content": "三分春色一分强，风雨忧愁莫见妨。\n何幸山城官事少，且看溪路野花香。\n丝丝嫩绿垂流水，片片飞红逐去樯。\n一日要须拚一醉，百年能醉几千场。",
        "dynasty": "宋",
        "collection_info": null
    },
    {
        "uuid": "8dcd255d2f3d2cd7219b72cdf95177bc",
        "title": "和叶先生韵  其二",
        "author": "吴芾",
        "content": "杯酒忘怀不计巡，少年行乐肯输人。\n年来性復便疏懒，老去谁能浪苦辛。\n春暖园林花放早，月长庭院燕来频。\n物华正尔撩诗思，况得诗翁好句新。",
        "dynasty": "宋",
        "collection_info": null
    },
    {
        "uuid": "9b5fab5ba8e917389c624eb793b5b244",
        "title": "和董伯玉韵",
        "author": "吴芾",
        "content": "野性躭閒昼掩扉，坐看斜日上书帷。\n不妨挟册从吾好，亦学吹竽笑昨痴。\n鬓髮星星行且老，胸襟碌碌苦亡奇。\n与君正欲论心事，又恐分携各一涯。",
        "dynasty": "宋",
        "collection_info": null
    },
    {
        "uuid": "7edf9b630db21096ff4aeee625f3087b",
        "title": "和人见寄",
        "author": "吴芾",
        "content": "高义如君举世无，贤关十载会琴书。\n匆匆边马来时别，鬰鬰乱山深处居。\n天外风尘仍断绝，人间豪杰正萧疏。\n何时樽酒论文去，千里相思寄望舒。",
        "dynasty": "宋",
        "collection_info": null
    },
    {
        "uuid": "b6c8996ba12cba4f1c1d6336289b4ebb",
        "title": "和金克孝韵",
        "author": "吴芾",
        "content": "天公放我作閒人，宠辱无缘到我身。\n浊酒兴来宁惜醉，小园日涉不嫌频。\n祇知丘壑追元亮，敢望京师说子真。\n渐近青春尤可乐，有花如锦草如茵。",
        "dynasty": "宋",
        "collection_info": null
    },
    {
        "uuid": "0e9991aaa8332038aae109b6b4a31265",
        "title": "和韩子云见寄二首  其一",
        "author": "吴芾",
        "content": "投绂归来意适然，从今免咏式微篇。\n但令晚岁胸中适，安用虚名身后传。\n顾我只宜乘载月，如君端合上凌烟。\n功成或欲寻真去，莫惜驭风来揖仙。",
        "dynasty": "宋",
        "collection_info": null
    },
    {
        "uuid": "28d7d8e3807cc847cee9378cc19ba932",
        "title": "和韩子云见寄二首  其二",
        "author": "吴芾",
        "content": "世态无常似暮霞，人生难久类春花。\n已堪入谷携樵斧，还好临湖把钓车。\n对酒未能忘酒伴，哦诗尤更忆诗家。\n何由会面论心曲，两地相望天一涯。",
        "dynasty": "宋",
        "collection_info": null
    },
    {
        "uuid": "48c5b355b81a86089611c7185cd15b13",
        "title": "和陈泽民见寄  其一",
        "author": "吴芾",
        "content": "长年扰扰走红尘，今日方还自在身。\n行处湖光侵杖屦，坐来山色照衣巾。\n敢希寄傲陶元亮，且学躬耕郑子真。\n犹恐风烟劳顾揖，未能终日作閒人。",
        "dynasty": "宋",
        "collection_info": null
    },
    {
        "uuid": "98c99cdd907800852338f6fc77babb52",
        "title": "和陈泽民见寄  其二",
        "author": "吴芾",
        "content": "应喜衰翁得挂冠，裁成妙语鼎来颁。\n清如水上看修竹，秀似云中见远山。\n已播政声来阙下，更传诗句满人间。\n祇疑自此飞腾去，未许归来伴我闲。",
        "dynasty": "宋",
        "collection_info": null
    },
    {
        "uuid": "9da31e9769edf2723d9941a4f7d32288",
        "title": "和朱世同韵  其一",
        "author": "吴芾",
        "content": "聊向空山避世喧，数椽茅屋锁苔钱。\n怕逢俗客慵开户，欣慕前贤愿执鞭。\n已见二毛真老矣，幸存三径盍终焉。\n细思万计惟閒好，敢为浮名误百年。",
        "dynasty": "宋",
        "collection_info": null
    },
    {
        "uuid": "06d606c07c3e48a6d3dd81c491b682d5",
        "title": "和朱世同韵  其二",
        "author": "吴芾",
        "content": "幽栖终日断经过，坐阅残编眼欲花。\n道在固应甘淡薄，心閒尤觉厌纷华。\n正惭我老无佳思，颇羡君诗似作家。\n拙恶岂能赓妙句，临风吟咏祇咨嗟。",
        "dynasty": "宋",
        "collection_info": null
    },
    {
        "uuid": "ea174fe345c401dc5e0e1e88740dbc6d",
        "title": "和朱世同韵  其三",
        "author": "吴芾",
        "content": "道义谁人似乃翁，有儿如子岂忧穷。\n自应便享千钟养，不谓今犹四壁空。\n好遣江山归笔下，莫将荆棘置胸中。\n诗书傥不辞勤苦，衣绣何难继祖风。",
        "dynasty": "宋",
        "collection_info": null
    },
    {
        "uuid": "83889eaddceea0e2e8ab0dcf6b38d796",
        "title": "和叶先生见寄",
        "author": "吴芾",
        "content": "春到山城花木深，兴来谁与共登临。\n空惊节物催人老，强对芳菲索酒斟。\n已喜筠筒先见寄，更闻藜杖欲相寻。\n劝君未用忙归去，要向樽前话寸心。",
        "dynasty": "宋",
        "collection_info": null
    },
    {
        "uuid": "76a5fc9713fdd7359ac06b744b242c9c",
        "title": "和范希孟韵",
        "author": "吴芾",
        "content": "急隠归来趣转深，静中不放一尘侵。\n日长宴坐风敲竹，夜久澄心月满林。\n诗句每从佳境得，酒杯长为故人斟。\n时危莫用计然策，身在五湖空铸金。",
        "dynasty": "宋",
        "collection_info": null
    },
    {
        "uuid": "c7a116507639d85c0094144369d5d94f",
        "title": "和范迁善见寄",
        "author": "吴芾",
        "content": "溪山深处养清高，名位虽穷节行饶。\n举世何人堪寂寞，杜门终日自逍遥。\n交情已作千金重，别恨空惊一叶飘。\n莫向五湖成独往，他年相与到云霄。",
        "dynasty": "宋",
        "collection_info": null
    },
    {
        "uuid": "a318d049be8053cfbd47d25b8605167b",
        "title": "和金克孝韵",
        "author": "吴芾",
        "content": "长嗟轩冕累吾身，幸得归来见此君。\n晚出渔樵呼作伴，行随鹿鹤与同羣。\n浮光喜踏山前月，弄影贪看水底云。\n还有江梅通信息，一枝暗裏递清芬。",
        "dynasty": "宋",
        "collection_info": null
    },
    {
        "uuid": "fa1c1c7c4ec78097e80871f7656a8e30",
        "title": "和世同见怀",
        "author": "吴芾",
        "content": "君去经春未得还，老夫幽恨满春山。\n海棠花过乖同赏，杨柳阴成阻共攀。\n对月有谁陪笑傲，临流惟影伴清閒。\n何时策杖来过我，把酒论文一解颜。",
        "dynasty": "宋",
        "collection_info": null
    },
    {
        "uuid": "4c94d58df5c4594a9e27598ce2783325",
        "title": "立春",
        "author": "吴芾",
        "content": "老夫近日苦多屯，且喜来朝已立春。\n但得余殃随腊去，敢图好事逐年新。\n湖山入眼风光好，亲旧论心气味真。\n更若此身无疾疚，快哉天地一閒人。",
        "dynasty": "宋",
        "collection_info": null
    },
    {
        "uuid": "c6ec3840cbab64de2602cb52a153af73",
        "title": "和王瞻叔泉字韵",
        "author": "吴芾",
        "content": "暮年亦復侍甘泉，每对青铜只自怜。\n宁忍忧疑探虎穴，且将得失付鱼筌。\n归来但欲无身累，老去那能徇世缘。\n若得优游全晚节，从人唤作地行仙。",
        "dynasty": "宋",
        "collection_info": null
    },
    {
        "uuid": "84525369392f04a4a519e72e05755748",
        "title": "和陈天予见寄真字韵",
        "author": "吴芾",
        "content": "前贤惟有太丘真，岂谓于今见后身。\n虽是一时为逐客，不妨千古作全人。\n自从别后心如渴，却喜诗来句绝尘。\n无计復陪花下醉，对花只觉倍伤春。",
        "dynasty": "宋",
        "collection_info": null
    },
    {
        "uuid": "b71e7a62a9335dc574d0bff9629ebc82",
        "title": "和鲍昌朝湖上二首  其一",
        "author": "吴芾",
        "content": "青山迭迭起汀沙，幽鸟惊人噪古槎。\n竹叶受风枞甲刃，松膏流地蛰龟蛇。\n爱閒正喜逢僧话，乘兴何妨到酒家。\n饮罢相携磨石壁，淋灕醉墨半欹斜。",
        "dynasty": "宋",
        "collection_info": null
    },
    {
        "uuid": "1e2a17a01c183275e46d024d9f51d400",
        "title": "和鲍昌朝湖上二首  其二",
        "author": "吴芾",
        "content": "一片湖光浄见沙，晚来閒上钓鳊槎。\n山横平野堆寒玉，水绕孤城绾卧蛇。\n遥认茶烟知禁苑，忽闻机杼得人家。\n夕阳归路西风急，笑倩旁人整帽斜。",
        "dynasty": "宋",
        "collection_info": null
    },
    {
        "uuid": "e932418dbf2c1247da60a4185c5b64a2",
        "title": "湖上遣兴",
        "author": "吴芾",
        "content": "閒来湖上觅清凉，竹杖芒鞋野兴长。\n青嶂回环如洞府，绿波澄澈似沧浪。\n枝头落絮随风急，水面浮鱼逐饵忙。\n自笑衰翁无箇事，悠然身世两相忘。",
        "dynasty": "宋",
        "collection_info": null
    },
    {
        "uuid": "dc45bc6e06a7f1b4caa517587c34b50c",
        "title": "大雨后湖上有感",
        "author": "吴芾",
        "content": "拟为红蕖棹绿波，那知一夜作霶𩃱。\n风狂俄失云中树，雨涨全无水面荷。\n寻壑胜游先自减，泛湖乐事又多磨。\n老怀自度无閒处，且向尊前强笑歌。",
        "dynasty": "宋",
        "collection_info": null
    },
    {
        "uuid": "c6c3a8ba0731159ee3890d2c1a9d2fc4",
        "title": "九日和向巨源送行韵",
        "author": "吴芾",
        "content": "世事无穷生有涯，羞将白髮对黄花。\n一江秋水涵初雁，万里暮天飞落霞。\n昔日自怜长作客，今朝方喜得还家。\n尊前话别宁辞醉，后夜相思月满沙。",
        "dynasty": "宋",
        "collection_info": null
    },
    {
        "uuid": "10b2ce4085f244681eb11859ff66cb2b",
        "title": "和逐年九日阳字韵",
        "author": "吴芾",
        "content": "天上恩来解郡章，人间那復是重阳。\n老身已许归三径，佳节何妨醉百觞。\n但有笑容生面目，更无閒事挠心肠。\n旁人不信吾归去，今日真成返故乡。",
        "dynasty": "宋",
        "collection_info": null
    },
    {
        "uuid": "4e2e507b042f97a12e2348129d238f2d",
        "title": "余有重阳诗岁和一篇今日偶和成二首  其一",
        "author": "吴芾",
        "content": "此会从来有故常，湖山岁岁做重阳。\n黄花已是铺三径，绿酒何妨举百觞。\n小圃晚来堪散步，薄田秋入足充肠。\n登临莫起凄凉叹，且喜成归老故乡。",
        "dynasty": "宋",
        "collection_info": null
    },
    {
        "uuid": "53c81a5745a100a6ab7115fecb52d00c",
        "title": "余有重阳诗岁和一篇今日偶和成二首  其二",
        "author": "吴芾",
        "content": "去岁重阳解郡章，归来又復见重阳。\n此身已作林泉客，今日更持萸菊觞。\n正要登高穷远目，不妨拚醉浣愁肠。\n佳辰若得长无事，何必乘云至帝乡。",
        "dynasty": "宋",
        "collection_info": null
    },
    {
        "uuid": "59e17d8a456585c8d635e27d997f9f92",
        "title": "重阳即席呈诸兄叔",
        "author": "吴芾",
        "content": "淅淅西风作晚凉，惊人节物又重阳。\n频年此会成千里，环坐如今共一觞。\n且把黄花开笑口，莫因白髮搅愁肠。\n人生聚散浑无定，来岁那知在故乡。",
        "dynasty": "宋",
        "collection_info": null
    },
    {
        "uuid": "24770a9dd5f305b956340c884cc4857e",
        "title": "重阳再和乙丑岁韵",
        "author": "吴芾",
        "content": "老去逢秋倍感伤，此生能见几重阳。\n喜君绿蚁初浮瓮，容我黄花满泛觞。\n幸返丘园如素志，况陪新旧话中肠。\n已拚今日如泥醉，苦恨频年客异乡。",
        "dynasty": "宋",
        "collection_info": null
    },
    {
        "uuid": "d9a2c5bef0fa46ae8b699f93e1509cf8",
        "title": "和吴致政韵",
        "author": "吴芾",
        "content": "晚学知谁继后尘，乡闾旧仰老成人。\n门无车马何妨静，室有诗书不厌贫。\n闹裏抽身甘寂寞，閒中觅句斗清新。\n杖藜莫惜频过我，共醉床头满榼春。",
        "dynasty": "宋",
        "collection_info": null
    },
    {
        "uuid": "3fe49bca4fac207f5c6f9cc6eac130c4",
        "title": "和沈先觉韵",
        "author": "吴芾",
        "content": "枉度浮生八十春，休谈天数与人伦。\n长贫已是难餬口，久病那堪更累身。\n独把新诗娱晚景，谁将灵剂起痿人。\n若教得酒时时醉，醉裏高吟尚绝尘。",
        "dynasty": "宋",
        "collection_info": null
    },
    {
        "uuid": "a41ee4fb07f5f17cb4a4f1fea6185885",
        "title": "和朱世同韵二首  其一",
        "author": "吴芾",
        "content": "立朝初不愧廷臣，晚节胡为苦乞身。\n自度济时无远畧，不如辞禄作閒人。\n林间幸已安禅榻，湖上何妨掷钓纶。\n若也故人能过我，尚堪共醉瓮头春。",
        "dynasty": "宋",
        "collection_info": null
    },
    {
        "uuid": "5714b51f53f0eb63612dd79271418997",
        "title": "和朱世同韵二首  其二",
        "author": "吴芾",
        "content": "已归林下得从容，还喜时和与岁丰。\n好景尽归诗句裏，閒愁俱付酒杯中。\n腊残惟愿呈三白，春去从教落万红。\n亲旧自今休问位，只须唤我作吴公。",
        "dynasty": "宋",
        "collection_info": null
    },
    {
        "uuid": "2c6558c610c2135fe44025dbd78db747",
        "title": "和朱世同见寄",
        "author": "吴芾",
        "content": "门外青山玉作堆，山前一水更萦回。\n归来虽喜风烟好，老去还惊岁月催。\n不见故人增寂寞，尚怀往日共徘徊。\n何时轩盖重相过，伴我花前醉百杯。",
        "dynasty": "宋",
        "collection_info": null
    },
    {
        "uuid": "19fc1fcb1aa679ee8d882dd979eba340",
        "title": "到双胜匆匆不及款舟中成小诗寄良器兼简杨宰",
        "author": "吴芾",
        "content": "海滨何处足春风，尽在王孙小圃中。\n雨洗山光供几席，日移花影上帘栊。\n扁舟回首烟波隔，尊酒何时笑语同。\n若对扬雄赏幽胜，杯行应亦话衰翁。",
        "dynasty": "宋",
        "collection_info": null
    },
    {
        "uuid": "fc712da45b5194d12a7d6dd76ec08c96",
        "title": "寄江朝宗",
        "author": "吴芾",
        "content": "君来已是后花期，不见春风烂熳时。\n槛外止余新芍药，檐前祇有旧酴醿。\n尚堪共泛忘忧酒，亦可同吟遣兴诗。\n倒指春归能几日，速来相就赏残枝。",
        "dynasty": "宋",
        "collection_info": null
    },
    {
        "uuid": "12202f8cdbfce3f704799bb229bd9495",
        "title": "寄周子及",
        "author": "吴芾",
        "content": "回头一别两经秋，喜奉安舆返故丘。\n自谓此时须见过，谁知官事不容留。\n君游幕府声猷着，我住湖山景趣幽。\n出处虽殊心不异，迂程能为一来不。",
        "dynasty": "宋",
        "collection_info": null
    },
    {
        "uuid": "c9de0cecce09fde40a7a444b2bc8f550",
        "title": "寄江朝宗",
        "author": "吴芾",
        "content": "碧云暮合首重回，正拟前村共探梅。\n耐久直须看岁晚，追欢何必待春来。\n山中纵有诗千首，花下谁同酒一杯。\n顾我与君非面友，愿言命驾莫徘徊。",
        "dynasty": "宋",
        "collection_info": null
    },
    {
        "uuid": "def4cdcd87221d54575c2625d2578adc",
        "title": "寄陈能之",
        "author": "吴芾",
        "content": "乌府延登謇谔臣，共知吾道一时伸。\n方陈谠论来裨国，还守清规去洁身。\n峩豸岂能忘去佞，凭熊聊復试临民。\n颇思一见论心曲，同醉梅花烂漫春。",
        "dynasty": "宋",
        "collection_info": null
    },
    {
        "uuid": "4c1d6f88269b369b8d690a6da3392f4b",
        "title": "寄陈叔进",
        "author": "吴芾",
        "content": "乡里衣冠久不振，后来犹喜有斯人。\n曾为蓬岛神仙主，端是储闱羽翼臣。\n大节已观能直己，小淹何惜且临民。\n君家幸有佳山水，莫向他乡别卜隣。",
        "dynasty": "宋",
        "collection_info": null
    },
    {
        "uuid": "9c936c1193074f6b3082b8f16caa636d",
        "title": "寄杨次云岸长老",
        "author": "吴芾",
        "content": "高僧良士总贪閒，虽我同庚不往还。\n诗罢谁知勤治圃，斋余无事只潜山。\n亦闻相约来倾盖，久待如何未叩关。\n湖上藕花今正发，不妨共戏水云间。",
        "dynasty": "宋",
        "collection_info": null
    },
    {
        "uuid": "c4df29083205a7f4789fa4ef467554fc",
        "title": "寄赵德庄",
        "author": "吴芾",
        "content": "故人分袂几何年，不谓乘轺到海边。\n我守丘园甘已矣，君驰原隰尚依然。\n有怀风月空相忆，无计杯觞可共传。\n出处不齐徒怅望，夕阳衰草自连天。",
        "dynasty": "宋",
        "collection_info": null
    },
    {
        "uuid": "4f63fca7adb5f25da20d47a5ca46da19",
        "title": "又陈伯明知郡远寄诗篇因次韵二首  其一",
        "author": "吴芾",
        "content": "信笔题诗不记篇，聊凭赋咏写林泉。\n閒来倚杖云千嶂，睡起凭栏月一川。\n野性已安三径裏，吟魂犹绕两湖边。\n何时更许陪清话，復把深杯手自传。",
        "dynasty": "宋",
        "collection_info": null
    },
    {
        "uuid": "b3c0955013d09e495458b9f58c37430c",
        "title": "又陈伯明知郡远寄诗篇因次韵二首  其二",
        "author": "吴芾",
        "content": "喜到旧家山水乡，依然山色与湖光。\n此身宛在真仙窟，回首空怀太守章。\n岂意新诗犹见及，尚言故郡不相忘。\n自怜粃政无遗爱，安得人思蔽芾棠。",
        "dynasty": "宋",
        "collection_info": null
    },
    {
        "uuid": "6dec30d35f9036c5ab1a38be385a48ab",
        "title": "寄陈彦邦二首  其一",
        "author": "吴芾",
        "content": "自古中兴用实才，正资贤哲共图回。\n若为清禁挽不住，亦效衰翁归去来。\n幸有江水供笑傲，更邀风月与徘徊。\n得閒莫惜频相过，伴我樽前笑口开。",
        "dynasty": "宋",
        "collection_info": null
    },
    {
        "uuid": "140d403a156d97a678660980b3668406",
        "title": "寄陈彦邦二首  其二",
        "author": "吴芾",
        "content": "不须细细说行藏，四十年来梦一场。\n我得放归心已足，君能勇退道尤光。\n閒中倍觉林泉好，闹裏谁知日月长。\n我已与君成二老，更将一节起吾乡。",
        "dynasty": "宋",
        "collection_info": null
    },
    {
        "uuid": "3b0f2680043422541e5d473a678cea05",
        "title": "和采石诗韵寄韩无咎",
        "author": "吴芾",
        "content": "野性从来爱水云，合耕岩下钓溪滨。\n宦游愧负平生志，临按欣逢我辈人。\n奎阁雄文光照日，锦囊佳句艷争春。\n外台况上三年计，一节行看诏墨新。",
        "dynasty": "宋",
        "collection_info": null
    },
    {
        "uuid": "538d04e97454384e8f816cfa21caf81f",
        "title": "寄刘汝一陈天予",
        "author": "吴芾",
        "content": "昔年言路记同游，回首那知岁月流。\n已叹数公随物化，却欣二老与余留。\n去天不谓踰三岁，补外那知尚一州。\n想得赐环俱在即，不应似我老林丘。",
        "dynasty": "宋",
        "collection_info": null
    },
    {
        "uuid": "3c76fddfdde8f3c3be8c3736fee95f46",
        "title": "二公见和又成一首寄之",
        "author": "吴芾",
        "content": "忆昔同台接胜游，相期端不愧清流。\n一时人物存无几，百岁光阴挽不留。\n老去只思陶靖节，向来尤叹薛居州。\n亦闻聚首时倾倒，应笑衰翁守故丘。",
        "dynasty": "宋",
        "collection_info": null
    },
    {
        "uuid": "98655829915b6ec8319028a562361f34",
        "title": "和陈泽民即事二首  其一",
        "author": "吴芾",
        "content": "鷄声催晓梦惊残，喜得归来卧碧峦。\n已是人间三月暮，尚余枕上五更寒。\n心安靖退虽无事，身觉衰颓亦鲜欢。\n頼有故人时会面，开颜一笑酒杯干。",
        "dynasty": "宋",
        "collection_info": null
    },
    {
        "uuid": "8bb3c76ba05597161b4c9ec4cabae916",
        "title": "和陈泽民即事二首  其二",
        "author": "吴芾",
        "content": "萧条古寺野僧残，聊与僧俱住翠峦。\n树影绕帘春昼静，水晶摇屋暮天寒。\n固知书剑不嫌冷，却恨杯盘未尽欢。\n当念老人衰已久，外虽强健实中干。",
        "dynasty": "宋",
        "collection_info": null
    },
    {
        "uuid": "9a778bfdfc30a2e7e18ffe3cd14f84a6",
        "title": "和远老韵",
        "author": "吴芾",
        "content": "野性平时酷爱山，年来何幸得休官。\n情知轩冕生无益，身在林泉死亦安。\n已免出门频应接，尚贪散策纵游观。\n得师妙语相开发，始觉浮华不足看。",
        "dynasty": "宋",
        "collection_info": null
    },
    {
        "uuid": "d50be4fda51ea88bf86f03c6ee9a1e44",
        "title": "和远老见怀",
        "author": "吴芾",
        "content": "老去光阴能几何，祇求适意不求多。\n消除旧恨凭三盏，断送余生付一蓑。\n风月情怀虽已灭，渔樵伴侣尚相过。\n师来好趁荷花盛，我欲同游击棹歌。",
        "dynasty": "宋",
        "collection_info": null
    },
    {
        "uuid": "24ef14d0d30bd361fe12adc0b7b2d96c",
        "title": "和朱守有待亭",
        "author": "吴芾",
        "content": "使君敛惠抚吾乡，物阜年丰特异常。\n已向湖中同众乐，更来山上发天藏。\n登临缅想高怀适，赋咏悬知雅兴长。\n独恨杜门方屏缩，莫窥佳致望余光。",
        "dynasty": "宋",
        "collection_info": null
    },
    {
        "uuid": "6261e92fd94ebf3a7abc393c240d0abb",
        "title": "和鲁季钦别后寄",
        "author": "吴芾",
        "content": "盍簪经岁遽分襟，夜夜相思梦裏寻。\n寄远正惭无好语，开缄忽喜得高吟。\n感君不替绸缪意，使我还销鄙吝心。\n他日相逢重把酒，莫辞蘸甲十分深。",
        "dynasty": "宋",
        "collection_info": null
    },
    {
        "uuid": "f417bb0d1bb96e10579eb0a59bda5fc3",
        "title": "病起泛舟呈诸亲友",
        "author": "吴芾",
        "content": "屏迹山间岁月深，四围绿树总成阴。\n已欣丛竹生湖岸，更爱双莲出水心。\n倚杖顿惊明老眼，舣舟还喜豁烦襟。\n病余虽是无佳思，乘兴何妨试一吟。",
        "dynasty": "宋",
        "collection_info": null
    },
    {
        "uuid": "a243f520d1649dc28ff6b1f3b18d4c46",
        "title": "山居归来恰一年有感",
        "author": "吴芾",
        "content": "去岁兹辰始息肩，俄然日月已周天。\n经营小隠虽云毕，栽种清阴苦未圆。\n湖畔百年多古木，山前一望足平川。\n从嗟白髮催吾老，能享林泉得几年。",
        "dynasty": "宋",
        "collection_info": null
    },
    {
        "uuid": "fa255294dc4f871985c52a25c5ce9e43",
        "title": "再和四首  其一",
        "author": "吴芾",
        "content": "花枝拂眼柳垂肩，幸得身閒且乐天。\n木杪夕阳当反照，草头朝露岂长圆。\n兴来策杖云迷径，睡起凭栏月满川。\n老矣不堪供世用，只将萧散度残年。",
        "dynasty": "宋",
        "collection_info": null
    },
    {
        "uuid": "3066c7f8f0c5d9d5520d5b47e0b2917a",
        "title": "再和四首  其二",
        "author": "吴芾",
        "content": "归来深欲断尘缘，常拜青词密吁天。\n既幸此身无玷辱，更欣尽室得团圆。\n扪心只合安三径，度力那能障百川。\n若也天公终见念，从今便是再生年。",
        "dynasty": "宋",
        "collection_info": null
    },
    {
        "uuid": "7ba714b794843fe9231f043572480d90",
        "title": "再和四首  其三",
        "author": "吴芾",
        "content": "卜得幽居野性便，山中风月水中天。\n新栽翠竹阴虽薄，旧植青松盖已圆。\n高致固难追绿野，胜游那復继斜川。\n我今已得安心法，早挂衣冠不待年。",
        "dynasty": "宋",
        "collection_info": null
    },
    {
        "uuid": "017e5b72e786ba8cf58f07b423ba9e5b",
        "title": "再和四首  其四",
        "author": "吴芾",
        "content": "新买湖头十亩园，绿阴罅裏见青天。\n金樱相亚枝枝袅，银杏低垂颗颗圆。\n仰看乌鸢翔古木，俯窥鸥鹭戏晴川。\n便须临水营台榭，要与渔樵乐暮年。",
        "dynasty": "宋",
        "collection_info": null
    },
    {
        "uuid": "bc7abb8b2c63ca949dd7e9140b2bfe29",
        "title": "泽民见示游洞宫护圣二诗次来韵  其一",
        "author": "吴芾",
        "content": "洞府藏真锁碧峦，我来顿觉百忧宽。\n真人已去留遗像，古木犹存翳旧坛。\n清入杖藜襟抱豁，冷侵衣袂骨毛寒。\n何妨便作诛茅计，幸我年来已挂冠。",
        "dynasty": "宋",
        "collection_info": null
    },
    {
        "uuid": "ee891dbc2b355f6dd628613f28f168b9",
        "title": "泽民见示游洞宫护圣二诗次来韵  其二",
        "author": "吴芾",
        "content": "山间安有此池塘，疑是天分一派江。\n万仞方如青玉案，千章森似碧油幢。\n檐前山色日侵座，屋角松声夜撼窗。\n游罢拥衾浑不寐，心清都把睡魔降。",
        "dynasty": "宋",
        "collection_info": null
    },
    {
        "uuid": "8b462e3cba4ff851173ff5406de31c39",
        "title": "和薛丞",
        "author": "吴芾",
        "content": "归来林下恰年余，喜对青山更面湖。\n野兴自来知不浅，宦情今日觉全无。\n任从俗目嗤吾老，未许山灵诮客逋。\n多谢新诗相慰藉，头风一读顿然苏。",
        "dynasty": "宋",
        "collection_info": null
    },
    {
        "uuid": "ecb5ec7adee9fc9ed898bc6f72b6eecc",
        "title": "再和",
        "author": "吴芾",
        "content": "少年勤苦惜三余，老去惟思泛五湖。\n已向林间甘淡泊，更从尘外学虚无。\n酒徒渐觉随年减，诗债还应隔岁逋。\n强欲冥搜赓绝唱，苦无笔力似三苏。",
        "dynasty": "宋",
        "collection_info": null
    },
    {
        "uuid": "e138fa22a6b09ce3ca0d64489e155650",
        "title": "送朝京赴福清宰",
        "author": "吴芾",
        "content": "来往看看二十春，开怀情话日相亲。\n悬车我已安三径，捧檄君俄向七闽。\n肯为浮名随薄俗，但施善政抚疲民。\n他时奏最归来处，好访湖山莫厌频。",
        "dynasty": "宋",
        "collection_info": null
    },
    {
        "uuid": "a293d280f4116d03ce22bd088552f7c3",
        "title": "生朝有感",
        "author": "吴芾",
        "content": "每恨生朝天一涯，今年却喜得还家。\n渐看寒谷回春律，愈使衰翁感岁华。\n客至宁辞倾竹叶，老来能醉几梅花。\n余生祇愿长如此，浮利浮名未足夸。",
        "dynasty": "宋",
        "collection_info": null
    },
    {
        "uuid": "370a758dc26c20a16c4d359edad9a615",
        "title": "遣兴",
        "author": "吴芾",
        "content": "天怜衰病放还乡，犹恐多情易感伤。\n已遣蛙声喧鼓吹，更令燕语奏丝簧。\n固知老去心情减，颇爱閒中气味长。\n终日杜门无一事，不妨隠几凈焚香。",
        "dynasty": "宋",
        "collection_info": null
    },
    {
        "uuid": "8489c39a6713956be264d527210741aa",
        "title": "余以庚寅十月十日抵敝庐今恰三年感而有作偶成三律  其一",
        "author": "吴芾",
        "content": "遡自洪都返故园，今朝倒指恰三年。\n举头但见松筠长，转盼那知岁月迁。\n幸有青山长在眼，休嗟白髮已垂颠。\n此身傥未归黄壤，花下犹堪醉圣贤。",
        "dynasty": "宋",
        "collection_info": null
    },
    {
        "uuid": "6617e1e2feb6020037d227b2ee50ec0c",
        "title": "余以庚寅十月十日抵敝庐今恰三年感而有作偶成三律  其二",
        "author": "吴芾",
        "content": "何处风烟似我园，且将萧散乐余年。\n向来已不忧三黜，老去谁能羡九迁。\n门外往还惟白足，里中游旧尽华颠。\n竹林已是幽栖地，只恐风流愧七贤。",
        "dynasty": "宋",
        "collection_info": null
    },
    {
        "uuid": "8de435aa2ab5334e52666ab03fc046d5",
        "title": "余以庚寅十月十日抵敝庐今恰三年感而有作偶成三律  其三",
        "author": "吴芾",
        "content": "幸有湖边数亩园，尚堪行乐度残年。\n惊鱼自合潜渊去，倦翼宁思出谷迁。\n既乏仙方能却老，又无奇策可扶颠。\n但知藏拙安吾分，一任人称贤不贤。",
        "dynasty": "宋",
        "collection_info": null
    },
    {
        "uuid": "c28f5ddcb6313755e13dd87ae1e53d44",
        "title": "送沈子寿",
        "author": "吴芾",
        "content": "孤城度日宛如年，頼有吾人慰眼前。\n把酒论文方累月，扬鞭别我遽朝天。\n长才合赴风云会，新渥行沾雨露边。\n帝里故人如见问，为言衰悴愈皤然。",
        "dynasty": "宋",
        "collection_info": null
    },
    {
        "uuid": "30f7c675917c33b66ec0f4b93bd4c2ec",
        "title": "挽袁正言",
        "author": "吴芾",
        "content": "言路同游记昔年，英风凛凛共推贤。\n从容峩豸霜台上，感慨婴鳞黼扆前。\n持橐自应登禁闼，乘轺聊復向江壖。\n一朝岂料成千古，空有清规后代传。",
        "dynasty": "宋",
        "collection_info": null
    },
    {
        "uuid": "30cf8e3685a9adf5ee1c4fefa1074c24",
        "title": "挽郑武子",
        "author": "吴芾",
        "content": "中原耆旧久雕零，頼有夫君尚典刑。\n持节有心吞朔骑，请缨无路报朝廷。\n壮图落落嗟难合，末俗纷纷笑独醒。\n坐蜕已超尘世去，空余遗像在丹青。",
        "dynasty": "宋",
        "collection_info": null
    },
    {
        "uuid": "f36957f267d6b3a78327c80cd8c17fbf",
        "title": "挽李季文二首  其一",
        "author": "吴芾",
        "content": "世趋捷径蹈危机，公独安恬度岁时。\n但见谦谦卑自牧，不为赫赫急人知。\n政成名已闻丹扆，官满身将上赤墀。\n岂料一朝成奄忽，空传南国去思碑。",
        "dynasty": "宋",
        "collection_info": null
    },
    {
        "uuid": "3cc95027097e29fe6be867d7ede04936",
        "title": "挽李季文二首  其二",
        "author": "吴芾",
        "content": "吴郡为僚记少时，别来光景迅如飞。\n江头我始怀章去，岭外君纔解组归。\n正望故人时见过，迴思往事遽成非。\n死生契阔无穷恨，极目高原泪满衣。",
        "dynasty": "宋",
        "collection_info": null
    },
    {
        "uuid": "6cd594a54c97263c990476c559beabaa",
        "title": "挽翟伯寿二首  其一",
        "author": "吴芾",
        "content": "高情爽气薄云天，洒落真如晋七贤。\n笔下虫鱼元自得，胸中丘壑更依然。\n风流已足追千载，寿考胡为不百年。\n人物此时谁得似，祇应余庆尚流传。",
        "dynasty": "宋",
        "collection_info": null
    },
    {
        "uuid": "a1f0a7aa6668ccf314bdc50ba28a1c95",
        "title": "挽翟伯寿二首  其二",
        "author": "吴芾",
        "content": "少日为僚古乐成，一时共喜得豪英。\n盍簪便有功名志，倾盖曾无世俗情。\n回想旧游如昨梦，顿成尘迹负平生。\n故人倒指雕零尽，矫首佳城泪欲倾。",
        "dynasty": "宋",
        "collection_info": null
    },
    {
        "uuid": "530d59f23fbd219725a5c37f80a2f94f",
        "title": "挽徐子固",
        "author": "吴芾",
        "content": "相逢一笑记临安，倒指今逾二十年。\n别后每思论旧事，朝来忽报启新阡。\n莅官凛凛风犹在，居里恂恂誉更传。\n遥想武陵溪上路，送车千两一潸然。",
        "dynasty": "宋",
        "collection_info": null
    },
    {
        "uuid": "39180cd4387298d9fc82f360e698155a",
        "title": "挽季行可",
        "author": "吴芾",
        "content": "当年阙下久栖迟，故里归来万事非。\n访旧几人成鬼录，伤君未老弃亲闱。\n开樽尚想延宾醉，发廪犹思赈岁饥。\n积庆流芳知未艾，会看门户日光辉。",
        "dynasty": "宋",
        "collection_info": null
    },
    {
        "uuid": "68e4b9051ebfea0d000e2ceb23b660ef",
        "title": "挽五兄知府二首  其一",
        "author": "吴芾",
        "content": "平生臭味最相投，方喜同时得退休。\n正欲从容陪杖屦，从兹萧散老林丘。\n高标岂料成千古，遗爱空嗟满一州。\n兄弟凋零復无继，故山谁与我同游。",
        "dynasty": "宋",
        "collection_info": null
    },
    {
        "uuid": "7756eb5bf28f32c0f30a0650bde99fc1",
        "title": "挽五兄知府二首  其二",
        "author": "吴芾",
        "content": "三吴意气各翩翩，尚忆俱游太学年。\n伯氏久惊归厚夜，吾兄远復掩新阡。\n自怜门户今衰矣，回想音容祇泫然。\n犹幸诸儿浑竞爽，他时当不负家传。",
        "dynasty": "宋",
        "collection_info": null
    },
    {
        "uuid": "dbb2cbd799f4e06b2d8e267f6137fe12",
        "title": "挽何内翰二首  其一",
        "author": "吴芾",
        "content": "场屋声名四海知，十年平步上丹墀。\n伏蒲议论高千古，视草文章妙一时。\n雅望自应登辅弼，壮图仍欲济艰危。\n谁知竟负经纶志，空使人怀殄瘁悲。",
        "dynasty": "宋",
        "collection_info": null
    },
    {
        "uuid": "7cbc5d606eaa468580956cc8ad44f4cd",
        "title": "挽何内翰二首  其二",
        "author": "吴芾",
        "content": "老去交游半浅深，高山流水独知音。\n分携苦未经寒暑，转盼那知隔古今。\n联事尚怀时把酒，同朝犹记共论心。\n无因执绋西山路，空对东风泪满襟。",
        "dynasty": "宋",
        "collection_info": null
    },
    {
        "uuid": "7edbebcdc5e1b7ff70e525de4d051230",
        "title": "挽钱省干",
        "author": "吴芾",
        "content": "高义由来擅月评，壮年锐志立功名。\n助平逆党谋先定，谩駡凶酋色不惊。\n赤帻蹉跎怜晚景，青云腾蹋负平生。\n祇应余庆钟兰玉，桂籍传芳奕世荣。",
        "dynasty": "宋",
        "collection_info": null
    },
    {
        "uuid": "5a387421ee3346c616fb01c3d814f438",
        "title": "挽陈巡检",
        "author": "吴芾",
        "content": "夫君端是一时豪，排难捐躯不惮劳。\n忠义自能全里社，姓名那肯辱铨曹。\n一生倜傥心常逸，五世团栾寿更高。\n瞑目定知无可憾，九原风树漫悲号。",
        "dynasty": "宋",
        "collection_info": null
    },
    {
        "uuid": "87d94174e35c06a3fc9876d47ad7a400",
        "title": "挽王之先",
        "author": "吴芾",
        "content": "壮志凌云气吐虹，才华高出辈流中。\n读书不负建楼意，好客尚赊投辖风。\n鹗荐共期登虎榜，鹢飞无復到蟾宫。\n春来池馆浑如旧，梦觉黄粱事已空。",
        "dynasty": "宋",
        "collection_info": null
    },
    {
        "uuid": "9840ed0ce6e596b4d05d97d1611014e6",
        "title": "挽应伟节尊人",
        "author": "吴芾",
        "content": "归来闾里问高年，此日惟公五福全。\n三世儒科身及见，四经乡饮众推先。\n安时不恨青衫晚，适意还欣綵服鲜。\n终始哀荣无可憾，想应含笑入黄泉。",
        "dynasty": "宋",
        "collection_info": null
    },
    {
        "uuid": "8c2219d1d435fb764f7df0cb8ad7a1c8",
        "title": "挽孟仲安二首  其一",
        "author": "吴芾",
        "content": "琴劔纵横迹已陈，凛然英气尚如存。\n向来忠义全乡社，老去诗书付子孙。\n正好林泉穷胜事，那知风月负清樽。\n他年阴德留余庆，会见簪绅萃一门。",
        "dynasty": "宋",
        "collection_info": null
    },
    {
        "uuid": "785caf4696db20a6dc6923b6b7a92a04",
        "title": "挽孟仲安二首  其二",
        "author": "吴芾",
        "content": "义薄云天气吐虹，平生心事许谁同。\n从容破贼无遗策，清白传家有祖风。\n共意骞腾千里外，谁知萧瑟九原中。\n百年已矣余芳在，庭下行看发桂丛。",
        "dynasty": "宋",
        "collection_info": null
    },
    {
        "uuid": "0a47f9d5c6e5512b00bca3f0dd8d261c",
        "title": "挽程朝议二首  其一",
        "author": "吴芾",
        "content": "兵革连年苦乱离，江东耆旧日衰微。\n身兼五福如公少，眼见重孙自古稀。\n未厌案头翻贝叶，方荣堂上戏斑衣。\n东风忽破南柯梦，回首音容涕泪挥。",
        "dynasty": "宋",
        "collection_info": null
    },
    {
        "uuid": "a8c4e9c81ca976683b947b4f5ac964c6",
        "title": "挽程朝议二首  其二",
        "author": "吴芾",
        "content": "忆昔安舆到郡时，使君欢迓镇江湄。\n万人踊跃瞻耆艾，千里歌谣美孝慈。\n盛德所钟门阀在，平生无愧鬼神知。\n佳城一闭成千古，徒有阴风拂繐帏。",
        "dynasty": "宋",
        "collection_info": null
    },
    {
        "uuid": "8bddb21ecdd9d0802beba65da3522cc2",
        "title": "挽席夫人二首  其一",
        "author": "吴芾",
        "content": "持身礼法动无违，四德如君古亦稀。\n大国增封光典册，长年献寿拥庭闱。\n俄惊蒿里飞丹旐，尚想萱堂玩綵衣。\n窃意生前犹有恨，沙堤不及见公归。",
        "dynasty": "宋",
        "collection_info": null
    },
    {
        "uuid": "f7e9d046c620dbfea36005972d1808f4",
        "title": "挽席夫人二首  其二",
        "author": "吴芾",
        "content": "猗欤陶母世称贤，生子还持辅佐权。\n政府旧曾迎象服，成都重见拥戎旃。\n佳城闭处千车集，华屋生来五福全。\n终始衰荣今已矣，空余陈迹载青编。",
        "dynasty": "宋",
        "collection_info": null
    },
    {
        "uuid": "acd30291e11ee4647fc9c0265905d525",
        "title": "题商乐庵",
        "author": "吴芾",
        "content": "游戏一橘中，自谓有足乐。\n何如在商山，笑傲视寥廓。",
        "dynasty": "宋",
        "collection_info": null
    },
    {
        "uuid": "a7ecb283d545b72a7f0f211ff355ffae",
        "title": "芳洲",
        "author": "吴芾",
        "content": "秋风雕兰芷，芳洲久寂寞。\n痛饮读离骚，此兴亦不恶。",
        "dynasty": "宋",
        "collection_info": null
    },
    {
        "uuid": "605a6f6603d44096d2fe9adac20b37fe",
        "title": "咏松",
        "author": "吴芾",
        "content": "幸不生涧底，杰出苍苍崖。\n岁寒只孤秀，万木非吾侪。",
        "dynasty": "宋",
        "collection_info": null
    },
    {
        "uuid": "db9c798953a10d3bedc4639e9b88f2f5",
        "title": "送白酒白莲与钟统制钱广文因成二绝  其一",
        "author": "吴芾",
        "content": "瓮头白酒熟，池上白莲开。\n我爱君纯白，聊持荐一杯。",
        "dynasty": "宋",
        "collection_info": null
    },
    {
        "uuid": "a93f366b9ac862bc2a196130800cdbf2",
        "title": "送白酒白莲与钟统制钱广文因成二绝  其二",
        "author": "吴芾",
        "content": "白酒方浮玉，白莲仍可人。\n赠君飞大白，聊作冷官春。",
        "dynasty": "宋",
        "collection_info": null
    },
    {
        "uuid": "e5ebb855f701b95aff28326c19102ab3",
        "title": "六月末间拒霜已开",
        "author": "吴芾",
        "content": "暑气犹未退，寒花早已开。\n衰年宁有几，寒暑若相催。",
        "dynasty": "宋",
        "collection_info": null
    },
    {
        "uuid": "bf7b2f796464b83e2c7706c336a59b63",
        "title": "香丛",
        "author": "吴芾",
        "content": "缓步绕芳丛，时时鼻观通。\n不须熏百和，满院是香风。",
        "dynasty": "宋",
        "collection_info": null
    },
    {
        "uuid": "ba5e5aac0738c5b2f9fbe068636c6403",
        "title": "生朝有感",
        "author": "吴芾",
        "content": "每岁逢生日，予心喜復悲。\n新年六十六，能得几多时。",
        "dynasty": "宋",
        "collection_info": null
    },
    {
        "uuid": "112413699e860635bee6897524e897fb",
        "title": "小有洞",
        "author": "吴芾",
        "content": "世人竞蜗角，终日汩尘缘。\n谁谓名园内，深藏小洞天。",
        "dynasty": "宋",
        "collection_info": null
    },
    {
        "uuid": "550fdf48dac773e92354af37077fc80f",
        "title": "虞兵张宥康永年未六十一日相继力求归农余因嘉其志作小绝以纪之",
        "author": "吴芾",
        "content": "仕宦老不休，虞兵乃知止。\n低头愧斯人，三叹不能已。",
        "dynasty": "宋",
        "collection_info": null
    },
    {
        "uuid": "d75b0d294e591ce9c7915e6af723301e",
        "title": "芙蓉",
        "author": "吴芾",
        "content": "谁向澄波上，尽将云锦铺。\n无因一寓目，却忆小西湖。",
        "dynasty": "宋",
        "collection_info": null
    },
    {
        "uuid": "5b16a86c9d07355fdde29588a7269100",
        "title": "前太守仲求石问留题因和三首  其一",
        "author": "吴芾",
        "content": "不解追时好，尤非治郡才。\n故山猿鹤怨，应怪未归来。",
        "dynasty": "宋",
        "collection_info": null
    },
    {
        "uuid": "c6b34c36396197b94c7b40b2fa960fa9",
        "title": "前太守仲求石问留题因和三首  其二",
        "author": "吴芾",
        "content": "度力难堪事，甘心作弃才。\n欲归归未得，却悔出山来。",
        "dynasty": "宋",
        "collection_info": null
    },
    {
        "uuid": "11c1fee3b24a5b81ef8ae013c8c91e88",
        "title": "前太守仲求石问留题因和三首  其三",
        "author": "吴芾",
        "content": "此日老法从，当年穷秀才。\n从今归去好，非不遇时来。",
        "dynasty": "宋",
        "collection_info": null
    },
    {
        "uuid": "73a47a603dd52d409a8794e7afa7a995",
        "title": "题日涉园",
        "author": "吴芾",
        "content": "幽园足佳趣，散策日经行。\n岁久禽鱼熟，人来自不惊。",
        "dynasty": "宋",
        "collection_info": null
    },
    {
        "uuid": "1e5c8d1232019ed636d6b60aa8aed04c",
        "title": "题阅岁亭",
        "author": "吴芾",
        "content": "岁月催人老，少年安在哉。\n羡君杯酒裏，日日见花开。",
        "dynasty": "宋",
        "collection_info": null
    },
    {
        "uuid": "303b24a6ea5de910227caaf36727b96a",
        "title": "题望云亭",
        "author": "吴芾",
        "content": "白云来何时，英英冠山椒。\n西风莫吹去，使我心摇摇。",
        "dynasty": "宋",
        "collection_info": null
    },
    {
        "uuid": "6147efb292d7d27cbab8da73e6cfaeaa",
        "title": "蒙恩易镇豫章丐假还乡途中偶成十七首  其一",
        "author": "吴芾",
        "content": "处处是红蕖，分明似画图。\n匆匆看不尽，归对小西湖。",
        "dynasty": "宋",
        "collection_info": null
    },
    {
        "uuid": "692c5351a2b4be4aceae6079e1270172",
        "title": "蒙恩易镇豫章丐假还乡途中偶成十七首  其二",
        "author": "吴芾",
        "content": "官舍似邮传，宦游如路岐。\n吾年行七十，安用苦奔驰。",
        "dynasty": "宋",
        "collection_info": null
    },
    {
        "uuid": "c71318667135badfcb9184a4126e1141",
        "title": "蒙恩易镇豫章丐假还乡途中偶成十七首  其三",
        "author": "吴芾",
        "content": "触目尽陂塘，山光接水光。\n近来仍雨足，莫道是山乡。",
        "dynasty": "宋",
        "collection_info": null
    },
    {
        "uuid": "7bc32ab8f2373d87dbbfea649dbbb236",
        "title": "蒙恩易镇豫章丐假还乡途中偶成十七首  其四",
        "author": "吴芾",
        "content": "方困长涂滑，俄逢赫日明。\n只忧开太早，却恐雨还生。",
        "dynasty": "宋",
        "collection_info": null
    },
    {
        "uuid": "2e34350029d51a1acae2a31e4633cd23",
        "title": "蒙恩易镇豫章丐假还乡途中偶成十七首  其五",
        "author": "吴芾",
        "content": "沙虚防败岸，舟小怯惊湍。\n行路难如此，争如野处安。",
        "dynasty": "宋",
        "collection_info": null
    },
    {
        "uuid": "73db837b3e95433aee5b658f55f7dde0",
        "title": "蒙恩易镇豫章丐假还乡途中偶成十七首  其六",
        "author": "吴芾",
        "content": "剧暑当三伏，新凉似九秋。\n日光还欲吐，云影未全收。",
        "dynasty": "宋",
        "collection_info": null
    },
    {
        "uuid": "c0bf8ec541cd07753f8f84154bd3b190",
        "title": "蒙恩易镇豫章丐假还乡途中偶成十七首  其七",
        "author": "吴芾",
        "content": "中夜不能眠，颇疑天有雨。\n寒燠自古然，不应冷如许。",
        "dynasty": "宋",
        "collection_info": null
    },
    {
        "uuid": "09e6089f500d672a44b6a6e31a1fa489",
        "title": "蒙恩易镇豫章丐假还乡途中偶成十七首  其八",
        "author": "吴芾",
        "content": "自江至吾庐，七日喜及半。\n却恐席未温，又过江南岸。",
        "dynasty": "宋",
        "collection_info": null
    },
    {
        "uuid": "9ed1b72d751d0d7ef6033d62d04bf0a3",
        "title": "蒙恩易镇豫章丐假还乡途中偶成十七首  其九",
        "author": "吴芾",
        "content": "村径迷南北，晨兴乃错行。\n悟来还已远，却悔早贪程。",
        "dynasty": "宋",
        "collection_info": null
    },
    {
        "uuid": "917ff57770a8fe33e88f2471d5915cb0",
        "title": "蒙恩易镇豫章丐假还乡途中偶成十七首  其一○",
        "author": "吴芾",
        "content": "崇阁瞰方池，池边绿树围。\n披襟临水坐，宁復畏炎威。",
        "dynasty": "宋",
        "collection_info": null
    },
    {
        "uuid": "57be86528c188786d9fdd4afb12dd097",
        "title": "蒙恩易镇豫章丐假还乡途中偶成十七首  其一一",
        "author": "吴芾",
        "content": "雨余江色浄，风过稻花香。\n客裏逢清旷，何妨且纳凉。",
        "dynasty": "宋",
        "collection_info": null
    },
    {
        "uuid": "a20d2936ec85474187c6eec91f7a1c43",
        "title": "蒙恩易镇豫章丐假还乡途中偶成十七首  其一二",
        "author": "吴芾",
        "content": "游鱼跳水面，幽鸟啭山腰。\n各随飞潜性，人犹恋市朝。",
        "dynasty": "宋",
        "collection_info": null
    },
    {
        "uuid": "8d1db0bc4add42ae303a1862caab0497",
        "title": "蒙恩易镇豫章丐假还乡途中偶成十七首  其一三",
        "author": "吴芾",
        "content": "睡裏闻风雨，吾行拟暂停。\n起来搔首坐，喜见一天星。",
        "dynasty": "宋",
        "collection_info": null
    },
    {
        "uuid": "d375775ac36b646e27813e0fce6fb312",
        "title": "蒙恩易镇豫章丐假还乡途中偶成十七首  其一四",
        "author": "吴芾",
        "content": "苍崖崛地耸，飞瀑从天下。\n一岭跨两州，千年无九夏。",
        "dynasty": "宋",
        "collection_info": null
    },
    {
        "uuid": "2c320844ae16e78cc0dcf1c1a71d3129",
        "title": "蒙恩易镇豫章丐假还乡途中偶成十七首  其一五",
        "author": "吴芾",
        "content": "兹岭别二年，今朝又重过。\n过了还復来，哀哉蚁旋磨。",
        "dynasty": "宋",
        "collection_info": null
    },
    {
        "uuid": "967c1732c90d0407b9d3224b7be9a00a",
        "title": "蒙恩易镇豫章丐假还乡途中偶成十七首  其一六",
        "author": "吴芾",
        "content": "两山夹苍烟，双瀑挂峭壁。\n汹涌非一朝，倾泻几千尺。",
        "dynasty": "宋",
        "collection_info": null
    },
    {
        "uuid": "50da1808e136be9115ce6f78c580bd74",
        "title": "蒙恩易镇豫章丐假还乡途中偶成十七首  其一七",
        "author": "吴芾",
        "content": "千尺石屏雄，屏边列数峯。\n巍然不可犯，真是镇疆封。",
        "dynasty": "宋",
        "collection_info": null
    },
    {
        "uuid": "da385cc986797921f0903863472be591",
        "title": "和任宰元绍见寄十首以归来问信湖山抚摩松菊为韵  其一",
        "author": "吴芾",
        "content": "出仕惭无补，长年咏式微。\n天公怜我意，一旦许来归。",
        "dynasty": "宋",
        "collection_info": null
    },
    {
        "uuid": "602a74a296d7c6212dcbd954dea6139e",
        "title": "和任宰元绍见寄十首以归来问信湖山抚摩松菊为韵  其二",
        "author": "吴芾",
        "content": "绿鬓久垂雪，壮心今已灰。\n翩然归旧隠，端似再生来。",
        "dynasty": "宋",
        "collection_info": null
    },
    {
        "uuid": "bed0b1ef0a26abb18ede0148c3c9716e",
        "title": "和任宰元绍见寄十首以归来问信湖山抚摩松菊为韵  其三",
        "author": "吴芾",
        "content": "身既远市朝，足不到州郡。\n但知食与眠，此外不暇问。",
        "dynasty": "宋",
        "collection_info": null
    },
    {
        "uuid": "7df80f1528f0c9ad8f24af003c0a9e92",
        "title": "和任宰元绍见寄十首以归来问信湖山抚摩松菊为韵  其四",
        "author": "吴芾",
        "content": "秋来宇宙清，雨后山泽润。\n老农喜我归，时报丰年信。",
        "dynasty": "宋",
        "collection_info": null
    },
    {
        "uuid": "79700aef62622a5d2b82dc4845b5cc93",
        "title": "和任宰元绍见寄十首以归来问信湖山抚摩松菊为韵  其五",
        "author": "吴芾",
        "content": "四围山绕舍，一带水平湖。\n远近俱堪画，登临自足娱。",
        "dynasty": "宋",
        "collection_info": null
    },
    {
        "uuid": "9a870ad31d26203ba8bf73f4c18d939d",
        "title": "和任宰元绍见寄十首以归来问信湖山抚摩松菊为韵  其六",
        "author": "吴芾",
        "content": "开门无一事，终日饱看山。\n石罅鸣流水，翻惊响佩环。",
        "dynasty": "宋",
        "collection_info": null
    },
    {
        "uuid": "912134e1331469c72df4f3fb5886d066",
        "title": "和任宰元绍见寄十首以归来问信湖山抚摩松菊为韵  其七",
        "author": "吴芾",
        "content": "闲穿修竹行，时把孤松抚。\n身世两相忘，恍如居洞府。",
        "dynasty": "宋",
        "collection_info": null
    },
    {
        "uuid": "dd208dc2d82f735e0722742532b27903",
        "title": "和任宰元绍见寄十首以归来问信湖山抚摩松菊为韵  其八",
        "author": "吴芾",
        "content": "人心生劔戟，世路足风波。\n祇有归田好，谁能自揣摩。",
        "dynasty": "宋",
        "collection_info": null
    },
    {
        "uuid": "84d19d957d61f8324baa54b35d97f173",
        "title": "和任宰元绍见寄十首以归来问信湖山抚摩松菊为韵  其九",
        "author": "吴芾",
        "content": "为邑赤城下，岂欲寻赤松。\n我家幸不远，杖履会相从。",
        "dynasty": "宋",
        "collection_info": null
    },
    {
        "uuid": "147134166586db74b8a439a2032190a1",
        "title": "和任宰元绍见寄十首以归来问信湖山抚摩松菊为韵  其一○",
        "author": "吴芾",
        "content": "新诗远寄将，字字脱尘俗。\n时节近重阳，何由同把菊。",
        "dynasty": "宋",
        "collection_info": null
    },
    {
        "uuid": "229d9d2b7f022d1a4b302d40b498b6df",
        "title": "春尽同诸公游紫岩各赋六言",
        "author": "吴芾",
        "content": "一径草深迷路，万点花飞到天。\n明日定知春去，祇今便是残年。",
        "dynasty": "宋",
        "collection_info": null
    },
    {
        "uuid": "cb2704133f449c369902f17e79f1bb22",
        "title": "和刘与仁见寄",
        "author": "吴芾",
        "content": "鸡黍经年契阔，池台落日登临。\n千里空劳回首，一樽谁与论心。",
        "dynasty": "宋",
        "collection_info": null
    },
    {
        "uuid": "b5ac658a3642d65756ec3540fe68ba0e",
        "title": "和左达功",
        "author": "吴芾",
        "content": "英豪何事亦颠隮，命分多应与我齐。\n尚有他年功业在，未应归去把锄犁。",
        "dynasty": "宋",
        "collection_info": null
    },
    {
        "uuid": "858aeef02ba4348442b511be542c54ad",
        "title": "和林大任三首  其一",
        "author": "吴芾",
        "content": "融融春色满花源，杨柳阴中繫画船。\n笑逐鳌头花下去，旌旗夹道鼓渊渊。",
        "dynasty": "宋",
        "collection_info": null
    },
    {
        "uuid": "48b37a12eace0fc6bd7fc530513cc445",
        "title": "和林大任三首  其二",
        "author": "吴芾",
        "content": "兰舟泛泛漾轻风，十里桃花一望中。\n疑是余霞天外落，不应花解满山红。",
        "dynasty": "宋",
        "collection_info": null
    },
    {
        "uuid": "dd4c72f5cf137a219246a88a019e81e7",
        "title": "和林大任三首  其三",
        "author": "吴芾",
        "content": "花绕禅房水更深，静中啼鸟有嘉音。\n我来已觉心如水，不用临流更洗心。",
        "dynasty": "宋",
        "collection_info": null
    },
    {
        "uuid": "8d4dee8442f3589c8a19d95f03fe3986",
        "title": "和隠老见怀二首  其一",
        "author": "吴芾",
        "content": "独立溪头怅望时，高人遗我送春诗。\n不知春色归何处，月落空庭费梦思。",
        "dynasty": "宋",
        "collection_info": null
    },
    {
        "uuid": "762b9d1c5c3a1d72251e5e9f23e0646e",
        "title": "和隠老见怀二首  其二",
        "author": "吴芾",
        "content": "咫尺经时阻笑言，春归空想给孤园。\n一声啼鸟山深处，宴坐蒲团未觉喧。",
        "dynasty": "宋",
        "collection_info": null
    },
    {
        "uuid": "8535150dd080f2485fedd72067e8672c",
        "title": "和天予二首  其一",
        "author": "吴芾",
        "content": "自昔常难四者并，一杯相属意非轻。\n祇今欲破愁城去，頼子时来举酒兵。",
        "dynasty": "宋",
        "collection_info": null
    },
    {
        "uuid": "8d575a5b65b358187edfd00dfa879854",
        "title": "和天予二首  其二",
        "author": "吴芾",
        "content": "吾子才如千里驹，肯同泛泛水中鳬。\n乘时早取封侯印，莫惮郊原骨已枯。",
        "dynasty": "宋",
        "collection_info": null
    },
    {
        "uuid": "e7e4f66bcc9bbc29fb0259e87ae4e48d",
        "title": "和金功叟二首  其一",
        "author": "吴芾",
        "content": "两家诞日俱延客，长恨无缘笑语同。\n辄奉朋尊聊介寿，愿言百岁亦如翁。",
        "dynasty": "宋",
        "collection_info": null
    },
    {
        "uuid": "ba1de21484532c0c33cd7c21ffa599dd",
        "title": "和金功叟二首  其二",
        "author": "吴芾",
        "content": "君家今岁受恩封，共庆夫夫妇妇同。\n况遇诞弥尤可乐，愿拚沉醉似仙翁。",
        "dynasty": "宋",
        "collection_info": null
    },
    {
        "uuid": "ad012bbe7168921b99cbdca415f51acf",
        "title": "再和天予二首  其一",
        "author": "吴芾",
        "content": "行轩未用苦相催，花下清尊正欲开。\n君若此时留不住，何如当日罢休来。",
        "dynasty": "宋",
        "collection_info": null
    },
    {
        "uuid": "be3f2b91d85289c797ea5b090786628b",
        "title": "再和天予二首  其二",
        "author": "吴芾",
        "content": "中秋花月共徘徊，正喜相逢笑口开。\n君既不留吾亦去，何时又向此间来。",
        "dynasty": "宋",
        "collection_info": null
    },
    {
        "uuid": "9bc10798055ac9e4e9d10c890d7f43f5",
        "title": "和梁次张谢得酒见寄四首  其一",
        "author": "吴芾",
        "content": "传得仙家不老方，酿成春色瓮头香。\n一樽聊尔资杯酌，争似相携入醉乡。",
        "dynasty": "宋",
        "collection_info": null
    },
    {
        "uuid": "031048e20fdd9424cc0fe1c4a77b9bbd",
        "title": "和梁次张谢得酒见寄四首  其二",
        "author": "吴芾",
        "content": "春入横塘绿胜醅，更将清浅照寒梅。\n试吟秀句临流坐，引得疏枝一晌开。",
        "dynasty": "宋",
        "collection_info": null
    },
    {
        "uuid": "6359c847a1048a54d58b361df2382ff5",
        "title": "和梁次张谢得酒见寄四首  其三",
        "author": "吴芾",
        "content": "妙龄才气压同升，谈笑端能却五兵。\n况復锦囊新且丽，粲如春树万枝荣。",
        "dynasty": "宋",
        "collection_info": null
    },
    {
        "uuid": "069397d87ae00bd0688e228f66d2f898",
        "title": "和梁次张谢得酒见寄四首  其四",
        "author": "吴芾",
        "content": "平生性僻有诗耽，每恨才悭不得兼。\n独嗜君诗无厌斁，从教人笑我多馋。",
        "dynasty": "宋",
        "collection_info": null
    },
    {
        "uuid": "3ccf99c47b81f669bb7a9dc749af7449",
        "title": "有感十首  其一",
        "author": "吴芾",
        "content": "当年旧迹已尘埃，晓日犹疑讲殿开。\n涕泪不知黄屋处，伤心时有北人回。",
        "dynasty": "宋",
        "collection_info": null
    },
    {
        "uuid": "d3339fd29b9643797de20af3961a88b9",
        "title": "有感十首  其二",
        "author": "吴芾",
        "content": "延福池台荆棘深，上皇无復更登临。\n寂寥崇观当年事，愁绝关河万里心。",
        "dynasty": "宋",
        "collection_info": null
    },
    {
        "uuid": "08153fdd8b6646d01cb0241a590dc34b",
        "title": "有感十首  其三",
        "author": "吴芾",
        "content": "洛邑尘氛暗不开，百年宫殿总成灰。\n柏城昼日风萧瑟，不见朝陵敕使来。",
        "dynasty": "宋",
        "collection_info": null
    },
    {
        "uuid": "b72eea8677946ef1e24471bc55dbd7b0",
        "title": "有感十首  其四",
        "author": "吴芾",
        "content": "塞曲咿呜催断肠，氊车轣辘载啼妆。\n汉家近属三千客，性命如丝寄虎狼。",
        "dynasty": "宋",
        "collection_info": null
    },
    {
        "uuid": "6236024cf5684ccaf1175a9f58669529",
        "title": "有感十首  其五",
        "author": "吴芾",
        "content": "草芥萧然十阁珍，车中妆具不时新。\n留犁服匿谁供给，台阁悠悠食肉人。",
        "dynasty": "宋",
        "collection_info": null
    },
    {
        "uuid": "aa90b3b5904d4d9f5d3f65ed37ccae71",
        "title": "有感十首  其六",
        "author": "吴芾",
        "content": "蜀锦机中瑞鹘盘，宫袍岁岁给千官。\n朱门次第皆轻暖，御所空悲易水寒。",
        "dynasty": "宋",
        "collection_info": null
    },
    {
        "uuid": "3fe644dcfeaff6820e63817d09572231",
        "title": "有感十首  其七",
        "author": "吴芾",
        "content": "雪压穹庐风怒号，纷然羊马杂腥臊。\n遥知玉座无余地，叹息功臣甲第高。",
        "dynasty": "宋",
        "collection_info": null
    },
    {
        "uuid": "22fcdc544960c6647775e5ef072278ab",
        "title": "有感十首  其八",
        "author": "吴芾",
        "content": "河山关塞一万里，文武衣冠二百年。\n四海萧条宫殿去，无人解道取幽燕。",
        "dynasty": "宋",
        "collection_info": null
    },
    {
        "uuid": "4e95b64a529886393f2afd1b173c2475",
        "title": "有感十首  其九",
        "author": "吴芾",
        "content": "漠漠黄云塞草低，南人空说翠舆归。\n孤臣泪尽仍尝胆，白首江湖雁北飞。",
        "dynasty": "宋",
        "collection_info": null
    },
    {
        "uuid": "b475b9a27e0a411dda31decb3c7472eb",
        "title": "有感十首  其一○",
        "author": "吴芾",
        "content": "宫院深深今是非，可无三户报秦期。\n直应更作包胥泣，未抵含冤屈宋词。",
        "dynasty": "宋",
        "collection_info": null
    },
    {
        "uuid": "f9281daea96679812e4cc1b2c6f40108",
        "title": "寄韩子云总领",
        "author": "吴芾",
        "content": "与君有约看梅花，准拟尊前共笑歌。\n花已飘零君不至，夕阳芳草奈愁何。",
        "dynasty": "宋",
        "collection_info": null
    },
    {
        "uuid": "27c30dbfd635709df8f20aef297b83cf",
        "title": "再和绝句寄韩子云",
        "author": "吴芾",
        "content": "开尽千花到藕花，相将又听采莲歌。\n无人共酌樽中醁，奈此花前风月何。",
        "dynasty": "宋",
        "collection_info": null
    },
    {
        "uuid": "e041d95d66bc69428928deaeab2d88e7",
        "title": "寄韩子云二首  其一",
        "author": "吴芾",
        "content": "去岁花时许我来，花前竟阻共衔杯。\n如今又是花开也，忍使衰翁独看梅。",
        "dynasty": "宋",
        "collection_info": null
    },
    {
        "uuid": "499e4e9a75b7c0b460b11632566c4291",
        "title": "寄韩子云二首  其二",
        "author": "吴芾",
        "content": "点检枝头春已来，不应辜负掌中杯。\n与君索笑须宜早，莫待城头吹落梅。",
        "dynasty": "宋",
        "collection_info": null
    },
    {
        "uuid": "9ce1999035c5126a0183114bf8bdbee3",
        "title": "得子云和篇约元宵见访再用前韵以速之二首  其一",
        "author": "吴芾",
        "content": "闻道元宵始肯来，见梅说与且停杯。\n行将有客同清赏，雅致高标一似梅。",
        "dynasty": "宋",
        "collection_info": null
    },
    {
        "uuid": "dba893e4dd2f8ed3947c07e43932fb2c",
        "title": "得子云和篇约元宵见访再用前韵以速之二首  其二",
        "author": "吴芾",
        "content": "花开本是待春来，天遣春先荐我杯。\n君莫疑花开太早，相思一夜发寒梅。",
        "dynasty": "宋",
        "collection_info": null
    },
    {
        "uuid": "4832d846fc077be9e9e8f3f798a6e7a1",
        "title": "钱丈处和和所寄韩子云约赏梅绝句復用前韵谢之三首  其一",
        "author": "吴芾",
        "content": "锦囊新句忽传来，字字清如竹叶杯。\n要须莫放传杯手，看即归调傅说梅。",
        "dynasty": "宋",
        "collection_info": null
    },
    {
        "uuid": "6e4d60bfd480cc90781d67900e48cde0",
        "title": "钱丈处和和所寄韩子云约赏梅绝句復用前韵谢之三首  其二",
        "author": "吴芾",
        "content": "麯生为我惠然来，陡觉春浮潋滟杯。\n饮罢冥搜无好语，但将风味属江梅。",
        "dynasty": "宋",
        "collection_info": null
    },
    {
        "uuid": "58ca0a7a553e1f52b7beb054c23412b3",
        "title": "钱丈处和和所寄韩子云约赏梅绝句復用前韵谢之三首  其三",
        "author": "吴芾",
        "content": "竹符驱我出山来，万事无心付酒杯。\n又见江城春到也，伤情却忆故园梅。",
        "dynasty": "宋",
        "collection_info": null
    },
    {
        "uuid": "9098a65fb89dfb917ef999994990dbcc",
        "title": "寄朝宗二首  其一",
        "author": "吴芾",
        "content": "湖水春来拍岸平，山光幻出小蓬瀛。\n幽深未许凡人到，只待君来共落成。",
        "dynasty": "宋",
        "collection_info": null
    },
    {
        "uuid": "aca2a7274257e66835c1056568a98bc9",
        "title": "寄朝宗二首  其二",
        "author": "吴芾",
        "content": "海棠已试十分妆，细看妖娆更异常。\n不得与君同胜赏，空烧银烛照花光。",
        "dynasty": "宋",
        "collection_info": null
    },
    {
        "uuid": "e436eba95b6bbc327a2ad466684e8a07",
        "title": "赠张发",
        "author": "吴芾",
        "content": "日给都来能几何，汝能受少却辞多。\n试询世上无厌者，还有何人肯恁么。",
        "dynasty": "宋",
        "collection_info": null
    },
    {
        "uuid": "085a139d01a1e23f92deeab91edd2874",
        "title": "代张发答",
        "author": "吴芾",
        "content": "天作凶荒可奈何，饱人渐少饿人多。\n小人已免饥寒迫，纵得钱多待怎么。",
        "dynasty": "宋",
        "collection_info": null
    },
    {
        "uuid": "2a239eaf6efc26cc05630fad89946f5a",
        "title": "括苍陈与叟携所撰春秋义例见过书于卷后",
        "author": "吴芾",
        "content": "独抱麟经三十年，发挥褒贬勒成编。\n休嗟当世知音少，自有遗书后代传。",
        "dynasty": "宋",
        "collection_info": null
    },
    {
        "uuid": "21118bf82c4fc1162c24dd47ee1e1009",
        "title": "元夕即席呈郭次张",
        "author": "吴芾",
        "content": "过了元宵到晓钟，一年乐事又成空。\n杯行不用深辞醉，明日君西我亦东。",
        "dynasty": "宋",
        "collection_info": null
    },
    {
        "uuid": "d8cf67a8ab2875700b2313374546fb8a",
        "title": "七夕戏成二绝  其一",
        "author": "吴芾",
        "content": "时入三秋气已清，节临七夕露初零。\n如何老子临风坐，也望天河牛女星。",
        "dynasty": "宋",
        "collection_info": null
    },
    {
        "uuid": "8bba5356462ef9ebc512fba80bfaeeed",
        "title": "七夕戏成二绝  其二",
        "author": "吴芾",
        "content": "寄语天河牛女星，人人乞巧望聪明。\n老夫养拙生憎巧，只要冥心度此生。",
        "dynasty": "宋",
        "collection_info": null
    },
    {
        "uuid": "1fee344355be659bb353f349b3b47190",
        "title": "送酒与诸葛宰",
        "author": "吴芾",
        "content": "由来康济属仁人，公更慈仁酷爱民。\n闻道忧劳添瘦悴，遣愁聊送瓮头春。",
        "dynasty": "宋",
        "collection_info": null
    },
    {
        "uuid": "a15b64197707b7a0d264e0147b866c77",
        "title": "送朝宗兼简闽帅",
        "author": "吴芾",
        "content": "年来知我不如公，日日相思恨不逢。\n君若见时须问我，为言老子已龙钟。",
        "dynasty": "宋",
        "collection_info": null
    },
    {
        "uuid": "d5a2f38453c06c5dcefc64c330cd4851",
        "title": "今日春色可佳乘兴谒许倅因成小诗",
        "author": "吴芾",
        "content": "春入风流别乘家，满园桃李掞春华。\n殷勤为我倾醇酎，要看庭前百树花。",
        "dynasty": "宋",
        "collection_info": null
    },
    {
        "uuid": "d3ff03c47082748e7c61a06399940101",
        "title": "许倅索和篇復次前韵",
        "author": "吴芾",
        "content": "十分春色在隣家，我独伤心感物华。\n君若此时辞痛饮，也应辜负后园花。",
        "dynasty": "宋",
        "collection_info": null
    },
    {
        "uuid": "9931a63185c322ce27bfc7307477a9c1",
        "title": "安仁绝览亭",
        "author": "吴芾",
        "content": "檐前列岫连云耸，亭下双溪彻底清。\n可但坐来无暑气，老夫病眼顿增明。",
        "dynasty": "宋",
        "collection_info": null
    },
    {
        "uuid": "b7cf519d016d653619e65f414eee9a26",
        "title": "滕王阁",
        "author": "吴芾",
        "content": "尽道滕王阁太卑，合新旧观復雄规。\n我来兴葺非难事，却恐俱为识者嗤。",
        "dynasty": "宋",
        "collection_info": null
    },
    {
        "uuid": "5f52acc65e2e502cadb5aaabc2280af1",
        "title": "题臞庵",
        "author": "吴芾",
        "content": "轻视浮名若一毛，名园百亩占江皋。\n三贤祠宇谁重葺，何不添公作四高。",
        "dynasty": "宋",
        "collection_info": null
    },
    {
        "uuid": "391ba0d695130d1aa9a40291bf99c712",
        "title": "游仙都观五首  其一",
        "author": "吴芾",
        "content": "来访仙人古玉虚，山前有客指迷涂。\n烟云渺渺孤峰绝，松竹森森一径迂。",
        "dynasty": "宋",
        "collection_info": null
    },
    {
        "uuid": "770b023cb4302a3d4e25744a28babe91",
        "title": "游仙都观五首  其二",
        "author": "吴芾",
        "content": "策杖行行入翠微，步虚山下久忘归。\n幽栖宜有中林士，何事斯人近世稀。",
        "dynasty": "宋",
        "collection_info": null
    },
    {
        "uuid": "6f527a9f22c58bbb14a2ba771299a7c3",
        "title": "游仙都观五首  其三",
        "author": "吴芾",
        "content": "闻道山颠有鼎湖，莲花还似旧时无。\n轩辕去后空车辙，疑此山川即旧都。",
        "dynasty": "宋",
        "collection_info": null
    },
    {
        "uuid": "3cf2e3c136a3dc81f2315d058c120a3b",
        "title": "游仙都观五首  其四",
        "author": "吴芾",
        "content": "人已乘龙去不还，尚余双鹤不知年。\n坐来顿觉尘寰隔，始信壶中别有天。",
        "dynasty": "宋",
        "collection_info": null
    },
    {
        "uuid": "92bc1e8fbe2bc57855fee668f0708b13",
        "title": "游仙都观五首  其五",
        "author": "吴芾",
        "content": "登览兹山古到今，流传今有几何人。\n如今胜践悬知少，况有新诗为写真。",
        "dynasty": "宋",
        "collection_info": null
    },
    {
        "uuid": "189042f34812d54be5d57036fb5259e6",
        "title": "题蛾眉亭用内翰沈公韵",
        "author": "吴芾",
        "content": "几多去棹与来帆，竞利奔名一水间。\n应怪行人浑不悟，临流长是蹙眉山。",
        "dynasty": "宋",
        "collection_info": null
    },
    {
        "uuid": "8a92aaf97d5831f4059728277f7c9ba5",
        "title": "权郡许丈饯别于蛾眉亭怅然有作",
        "author": "吴芾",
        "content": "此邦是处见蛾眉，独有斯亭见处奇。\n对此已添离别恨，可堪更值夕阳时。",
        "dynasty": "宋",
        "collection_info": null
    },
    {
        "uuid": "df6d806f3c84150325747fa212ef37d0",
        "title": "醉中偶有所感再成一绝",
        "author": "吴芾",
        "content": "倒着山公白接䍦，尚怀前日醉蛾眉。\n江山风物还如旧，祇欠波间玉笛吹。",
        "dynasty": "宋",
        "collection_info": null
    },
    {
        "uuid": "e765fd5dbcdfb56969e688869c790308",
        "title": "酒酣再赋一绝",
        "author": "吴芾",
        "content": "二年两度到蛾眉，今日还来话别离。\n所恨行人难久住，酒阑不见月明时。",
        "dynasty": "宋",
        "collection_info": null
    },
    {
        "uuid": "c50d1720d270d6ecfb5624b2dfb9ea9e",
        "title": "题枕流亭",
        "author": "吴芾",
        "content": "山涵倒影新晴后，水漾圆花乍雨时。\n每到凭栏心似镜，细看无一不相宜。",
        "dynasty": "宋",
        "collection_info": null
    },
    {
        "uuid": "90c0e4892947fc6be6d12c2bce54354b",
        "title": "题戴雄飞腴轩诗",
        "author": "吴芾",
        "content": "四壁萧然万卷书，时人莫认作癯儒。\n他年得志英华发，始信胸中道味腴。",
        "dynasty": "宋",
        "collection_info": null
    },
    {
        "uuid": "95ebd68a44cfb6b1d6d9459c5c9c1b8e",
        "title": "过姑苏",
        "author": "吴芾",
        "content": "游宦重来二十年，江山风物总依然。\n道傍民吏犹相记，独怪吾衰雪满颠。",
        "dynasty": "宋",
        "collection_info": null
    },
    {
        "uuid": "4c6970e2a01047cffc2ac411ef95e64c",
        "title": "新创太平楼未及落成而去漫留一绝",
        "author": "吴芾",
        "content": "登临祇待此楼成，要与邦人乐太平。\n甫及楼成余已去，匆匆一眺但凝情。",
        "dynasty": "宋",
        "collection_info": null
    },
    {
        "uuid": "1df23448901d3f899d13cf42e875acc5",
        "title": "早行五首  其一",
        "author": "吴芾",
        "content": "畏暑凌晨更疾驱，疏星影裏度篮舆。\n忽惊道上人如堵，知是田家出趁墟。",
        "dynasty": "宋",
        "collection_info": null
    },
    {
        "uuid": "7eba9f7cd624c91c6c029fe2ebf792c0",
        "title": "早行五首  其二",
        "author": "吴芾",
        "content": "此地惟多古树林，路傍处处足清阴。\n行人九夏热如火，到此清风忽满襟。",
        "dynasty": "宋",
        "collection_info": null
    },
    {
        "uuid": "7506c0eaf7f7cd90e5e21e66484c783c",
        "title": "早行五首  其三",
        "author": "吴芾",
        "content": "长涂终日困炎蒸，破晓扶衰强趁程。\n好是篮舆桥上过，一鈎斜月水中明。",
        "dynasty": "宋",
        "collection_info": null
    },
    {
        "uuid": "a22b48dd83968fff803af65ddbef27d7",
        "title": "早行五首  其四",
        "author": "吴芾",
        "content": "跋涉州涂仅八旬，今朝纔得次安仁。\n更须五日为行客，方得开藩见吏民。",
        "dynasty": "宋",
        "collection_info": null
    },
    {
        "uuid": "50878bf573a24b2248bfecb9432e6408",
        "title": "早行五首  其五",
        "author": "吴芾",
        "content": "我无政术强为官，所至将迎每厚颜。\n何事深村赤脚妇，亦闻钲鼓出篱间。",
        "dynasty": "宋",
        "collection_info": null
    },
    {
        "uuid": "081fa039f3feb70452ce1d5d89eca496",
        "title": "睡仙楼",
        "author": "吴芾",
        "content": "此垆当日饮神仙，醉倒和衣壁上眠。\n酒醒兴阑人不见，但留佳话古今传。",
        "dynasty": "宋",
        "collection_info": null
    },
    {
        "uuid": "3b170a290c4956c9fdb7ba82140559f1",
        "title": "题惠照斋宫僧房",
        "author": "吴芾",
        "content": "古木修篁翠欲堆，小窗那更面山开。\n谁知局促尘埃裏，犹有山光入眼来。",
        "dynasty": "宋",
        "collection_info": null
    },
    {
        "uuid": "6f24c90b636fdfc386d811eeeed87274",
        "title": "题许倅浮香亭二绝  其一",
        "author": "吴芾",
        "content": "一新栏槛水中央，更植疏梅向水傍。\n只恐花繁亭太小，黄昏无处着清香。",
        "dynasty": "宋",
        "collection_info": null
    },
    {
        "uuid": "aec4ef324d07691aa6622fc8445e08a5",
        "title": "题许倅浮香亭二绝  其二",
        "author": "吴芾",
        "content": "为爱梅花不自禁，拟分风月到花阴。\n水深草满都迷路，祇向暗浮香处寻。",
        "dynasty": "宋",
        "collection_info": null
    },
    {
        "uuid": "a7f3da8ef0184f4ad178d346854e5f22",
        "title": "言老自云堂携十六大士画像见过与世间传写者不同惊喜赞叹因成二偈  其一",
        "author": "吴芾",
        "content": "禅月定中观妙相，神奇古怪乃如斯。\n起来援笔一挥扫，惊杀人间老画师。",
        "dynasty": "宋",
        "collection_info": null
    },
    {
        "uuid": "4212bd1c2874108ef110cab2e4ea7621",
        "title": "言老自云堂携十六大士画像见过与世间传写者不同惊喜赞叹因成二偈  其二",
        "author": "吴芾",
        "content": "水旱无忧不用祈，祇祈心事莫相违。\n我今衰老浑如许，惟仗神通放取归。",
        "dynasty": "宋",
        "collection_info": null
    },
    {
        "uuid": "bf324af13254c7d8c4b57b66ad3b8bfd",
        "title": "题钟路分见一轩二首  其一",
        "author": "吴芾",
        "content": "名利场中车马尘，区区有愧百年身。\n如君未老甘闲退，眼底今方见一人。",
        "dynasty": "宋",
        "collection_info": null
    },
    {
        "uuid": "db09a85377974ac53a82229e85975dc0",
        "title": "题钟路分见一轩二首  其二",
        "author": "吴芾",
        "content": "懒将功业勒燕然，闭户深居二十年。\n嗟尚强颜纡郡绂，老来犹未得归田。",
        "dynasty": "宋",
        "collection_info": null
    },
    {
        "uuid": "75f33a41109ab6da744c8803393ddb8b",
        "title": "夜与作霖避暑南园登江月台二首  其一",
        "author": "吴芾",
        "content": "坐遍遐观渌照亭，凉飙了不到檐楹。\n更登江月还蒸鬰，谁道人间夜气清。",
        "dynasty": "宋",
        "collection_info": null
    },
    {
        "uuid": "26aa4ae3a324816414d0f740f2be4696",
        "title": "夜与作霖避暑南园登江月台二首  其二",
        "author": "吴芾",
        "content": "俯瞰江流万尺台，暑天长引好风来。\n若为今夕如相避，怀抱何由一快哉。",
        "dynasty": "宋",
        "collection_info": null
    },
    {
        "uuid": "c5306ef2ab7275b120872b1c849270e5",
        "title": "捉月台",
        "author": "吴芾",
        "content": "谪仙捉月古今传，我访遗踪似未然。\n山下浊流长混混，夜深安得水中天。",
        "dynasty": "宋",
        "collection_info": null
    },
    {
        "uuid": "920d06a91f4522d813413d7ea48f737e",
        "title": "月岩",
        "author": "吴芾",
        "content": "半轮斜月挂岩边，见者多应叹未圆。\n圆极会如鈎样曲，何如此月镇婵娟。",
        "dynasty": "宋",
        "collection_info": null
    },
    {
        "uuid": "9f34fcff2220f11d929f691593930e93",
        "title": "游月岩  其一",
        "author": "吴芾",
        "content": "仙人蜕骨几何年，姓氏于今秘不传。\n石壁苍崖无处问，空余洞府尚依然。",
        "dynasty": "宋",
        "collection_info": null
    },
    {
        "uuid": "461e02a639ece5f3ac0c09e15421041e",
        "title": "游月岩  其二",
        "author": "吴芾",
        "content": "平生性僻喜岩居，事不如人只守株。\n拟欲结茅依石罅，仙人还许我来无。",
        "dynasty": "宋",
        "collection_info": null
    },
    {
        "uuid": "8674de57da0180b0fa0b8118bba21d53",
        "title": "月沼",
        "author": "吴芾",
        "content": "大道从来恶满盈，脱身便欲老岩扃。\n杜门渐解埋光意，积水姑为半月形。",
        "dynasty": "宋",
        "collection_info": null
    },
    {
        "uuid": "cb9f9939bdaaae594bfc5becfd87a9a6",
        "title": "予赴官当涂绝江而西夜宿慈严秉烛游三洞时主僧出示诸公留题因用乐天韵成一绝",
        "author": "吴芾",
        "content": "洞中风水锁松筠，一见都忘老病身。\n安得结茅长此住，临风临水作闲人。",
        "dynasty": "宋",
        "collection_info": null
    },
    {
        "uuid": "ac4ca484d39842f35b305898d7a260f2",
        "title": "再和",
        "author": "吴芾",
        "content": "诸公得得走车轮，要向忙中乐此身。\n我昔不来今日到，始知枉作把麾人。",
        "dynasty": "宋",
        "collection_info": null
    },
    {
        "uuid": "4582b9df5faa4c905754e852164f8b8a",
        "title": "夏日游灵隠东园赠东方道人",
        "author": "吴芾",
        "content": "松竹回环十里阴，一声啼鸟觉山深。\n道人睡足北窗下，一榻清风直万金。",
        "dynasty": "宋",
        "collection_info": null
    },
    {
        "uuid": "482f06d9b821e7dd674aca37078a8550",
        "title": "十五夜南园纳凉",
        "author": "吴芾",
        "content": "兀坐铃斋困鬰蒸，举头忽见月华明。\n兴来策杖园中去，聊復寻山听水声。",
        "dynasty": "宋",
        "collection_info": null
    },
    {
        "uuid": "1cae7863376e77e02ab4268b22990402",
        "title": "初至豫章二首  其一",
        "author": "吴芾",
        "content": "邦人喜见我之官，迭足骈肩陇亩间。\n莫道使君来已暮，使君知是爱求闲。",
        "dynasty": "宋",
        "collection_info": null
    },
    {
        "uuid": "a9e96e59f5b15799ec5716c748cbac3f",
        "title": "初至豫章二首  其二",
        "author": "吴芾",
        "content": "邦人知我入城闉，夹道焚香喜色新。\n愧我倦游灰百念，顾将何以慰斯人。",
        "dynasty": "宋",
        "collection_info": null
    },
    {
        "uuid": "8231a54a18e3e29b67c045ee08b88054",
        "title": "过许氏居",
        "author": "吴芾",
        "content": "山崖水畔得幽居，一见令人忆故庐。\n幸有山围并水绕，天胡不放我归欤。",
        "dynasty": "宋",
        "collection_info": null
    },
    {
        "uuid": "471e40507d7895ae1cd6a88e694d5099",
        "title": "陪梁大谏陈察院同登蒋山",
        "author": "吴芾",
        "content": "尽室斋心谒梵宫，愿求一语卜穷通。\n老夫祇欲归田去，懒把前程问志公。",
        "dynasty": "宋",
        "collection_info": null
    },
    {
        "uuid": "ccfc959834c4dc093ed67c42514aeb7e",
        "title": "憩慈云寺",
        "author": "吴芾",
        "content": "幽人不见许玄度，千载徒存旧梵宫。\n水竹回环犹可爱，徘徊山下想遗风。",
        "dynasty": "宋",
        "collection_info": null
    },
    {
        "uuid": "43280d1a67b6e087011bab73d8115b9c",
        "title": "登进贤县治后山望云亭",
        "author": "吴芾",
        "content": "古木千章翠欲交，白云疑只在松梢。\n公余莫惜频登眺，无限风烟满四郊。",
        "dynasty": "宋",
        "collection_info": null
    },
    {
        "uuid": "cb4d9a928834dac86e4634ae5d34a217",
        "title": "登望云亭",
        "author": "吴芾",
        "content": "记得来时上此亭，亭荒有景亦徒清。\n如今亭与景俱胜，水倍秀兮山倍明。",
        "dynasty": "宋",
        "collection_info": null
    },
    {
        "uuid": "a2908ac21ec1a79d895191072cfdfcf2",
        "title": "倚楼",
        "author": "吴芾",
        "content": "独倚危楼一望长，恼人情处是斜阳。\n神州更在斜阳外，纵使无情也断肠。",
        "dynasty": "宋",
        "collection_info": null
    },
    {
        "uuid": "56d3004c62058dbec4aadecc504467db",
        "title": "东楼落成二绝  其一",
        "author": "吴芾",
        "content": "荒郡城楼久已倾，我来聊復为经营。\n南楼已是增雄观，今日东楼又落成。",
        "dynasty": "宋",
        "collection_info": null
    },
    {
        "uuid": "e9ead9e85827b768e1d5e2100edeb628",
        "title": "东楼落成二绝  其二",
        "author": "吴芾",
        "content": "人道楼前碍瓮城，无多山色到檐楹。\n那知皂盖行春日，却与春风最有情。",
        "dynasty": "宋",
        "collection_info": null
    },
    {
        "uuid": "11de30548df6736ec350d5e948a7c7c5",
        "title": "北楼二首  其一",
        "author": "吴芾",
        "content": "不分羣儿敢跳梁，向来走马饮长江。\n兹楼不是为观美，要向楼前受敌降。",
        "dynasty": "宋",
        "collection_info": null
    },
    {
        "uuid": "95326507ded80a1c7131f90f3bd1b8d6",
        "title": "北楼二首  其二",
        "author": "吴芾",
        "content": "折衝自古在精神，从事兵车亦苦辛。\n羽扇纶巾前日事，尚能谈笑静风尘。",
        "dynasty": "宋",
        "collection_info": null
    },
    {
        "uuid": "a05e36d0f771d063791efe17a32cb406",
        "title": "题总持寺龙井",
        "author": "吴芾",
        "content": "洞庭归去几何年，旱岁犹来泽我田。\n我访遗踪虽已泯，灵泉百尺尚依然。",
        "dynasty": "宋",
        "collection_info": null
    },
    {
        "uuid": "57b9a467c84a0de6b2ebd75004668417",
        "title": "过金陵",
        "author": "吴芾",
        "content": "当时护跸此盘旋，倒指重来仅十年。\n决策迁都言漫切，自怜微力莫回天。",
        "dynasty": "宋",
        "collection_info": null
    },
    {
        "uuid": "dfef526b06b04c9d98ac0b68223232bc",
        "title": "题金山四首  其一",
        "author": "吴芾",
        "content": "江上经行四十秋，今朝始得驻扁舟。\n老夫宁復重来日，欲去殷勤更少留。",
        "dynasty": "宋",
        "collection_info": null
    },
    {
        "uuid": "31b4af77b33376fe3926d06d089875b0",
        "title": "题金山四首  其二",
        "author": "吴芾",
        "content": "老大疏慵百不堪，倦游犹未脱征衫。\n君王若许投簪去，拟与头陀共此岩。",
        "dynasty": "宋",
        "collection_info": null
    },
    {
        "uuid": "678b6c14319a673ceeaf217e88a41ad5",
        "title": "题金山四首  其三",
        "author": "吴芾",
        "content": "北望瓜洲咫尺间，向来白骨积如山。\n欲论旧事慵开口，且对高僧共说闲。",
        "dynasty": "宋",
        "collection_info": null
    },
    {
        "uuid": "9257eec5abdf1b63844d933bd08e13ce",
        "title": "题金山四首  其四",
        "author": "吴芾",
        "content": "人言海上有三山，弱水瀰茫去路难。\n若欲目前寻彷佛，只须来此凭栏干。",
        "dynasty": "宋",
        "collection_info": null
    },
    {
        "uuid": "ee6cd66fb2982493c257769309ef602d",
        "title": "寄题隠静三首  其一",
        "author": "吴芾",
        "content": "五峯双涧旧标名，我恨当年去不成。\n却羡箇中人自在，饱看山色听泉声。",
        "dynasty": "宋",
        "collection_info": null
    },
    {
        "uuid": "bd76c69ba57304010a61275836691f32",
        "title": "寄题隠静三首  其二",
        "author": "吴芾",
        "content": "向来连岁守江城，到处题诗满户庭。\n独欠兹山一转语，倩师与我谢山灵。",
        "dynasty": "宋",
        "collection_info": null
    },
    {
        "uuid": "63a4b47f726760522ec7394759cc0f57",
        "title": "寄题隠静三首  其三",
        "author": "吴芾",
        "content": "我师一出几何年，闻欲东归未有缘。\n何日扶藜能过我，湖山深处共谈禅。",
        "dynasty": "宋",
        "collection_info": null
    },
    {
        "uuid": "5243773438c33c6e1fe6128681b9acac",
        "title": "玉山道中",
        "author": "吴芾",
        "content": "路绕孤村一径微，上连碧嶂下清溪。\n水光山色浑如画，引得行人忆故栖。",
        "dynasty": "宋",
        "collection_info": null
    },
    {
        "uuid": "6e652edaf3ae070c159665ebca89c071",
        "title": "西安道中二首  其一",
        "author": "吴芾",
        "content": "平林环翠如山立，野水涵空似镜开。\n道上人家多美竹，欲行未去更徘徊。",
        "dynasty": "宋",
        "collection_info": null
    },
    {
        "uuid": "58a29e802dda8cdb9ffe2693704ba6e5",
        "title": "西安道中二首  其二",
        "author": "吴芾",
        "content": "水浸野苗森碧玉，风翻早稻卧黄云。\n有年如许诚希见，农父犹言未十分。",
        "dynasty": "宋",
        "collection_info": null
    },
    {
        "uuid": "cf8e07181d2b1846efdc9fb43504e298",
        "title": "洪崖",
        "author": "吴芾",
        "content": "张老升仙不记年，石崖遗迹尚流传。\n心期默契真如见，何必追随与拍肩。",
        "dynasty": "宋",
        "collection_info": null
    },
    {
        "uuid": "5bb3011577d7b43392e2724888588287",
        "title": "过嘉禾呈方懋德",
        "author": "吴芾",
        "content": "昔尝此地奉周旋，倒指于今三十年。\n今日相逢成二老，那知又復到樽前。",
        "dynasty": "宋",
        "collection_info": null
    },
    {
        "uuid": "431b66da0bf1002f59b1673d58e664f4",
        "title": "和许守松棚",
        "author": "吴芾",
        "content": "插天修干已鳞皴，谁挽青枝架水滨。\n却退炎威凉满座，都缘清荫布如云。",
        "dynasty": "宋",
        "collection_info": null
    },
    {
        "uuid": "2fe6317ca79cdef0f1d7d262bfbe5ea8",
        "title": "真止堂",
        "author": "吴芾",
        "content": "我有虚堂号真止，坐来万虑清如水。\n君今更以止名堂，想见了无尘念起。",
        "dynasty": "宋",
        "collection_info": null
    },
    {
        "uuid": "90a1d234dd431abcf61cb7c81fbdafe0",
        "title": "待雪呈子仪二首  其一",
        "author": "吴芾",
        "content": "晓见纷纷满四山，胡为未肯到人间。\n化工若解呈新巧，速剪冰花破我颜。",
        "dynasty": "宋",
        "collection_info": null
    },
    {
        "uuid": "5b5c79924f40a5577543befa9f024c6b",
        "title": "待雪呈子仪二首  其二",
        "author": "吴芾",
        "content": "不须坐客苦言归，看取天花满院飞。\n已是雪床先到了，夜深应与月交辉。",
        "dynasty": "宋",
        "collection_info": null
    },
    {
        "uuid": "d79d8c68cfbd8a95e0b5e47ec5919aab",
        "title": "过上饶有感",
        "author": "吴芾",
        "content": "少日随亲官此州，如今老矣復来游。\n此身纵健那能久，何苦奔驰不自休。",
        "dynasty": "宋",
        "collection_info": null
    },
    {
        "uuid": "c61b621e199994474f609b52719a706e",
        "title": "读刘与权壮士歌",
        "author": "吴芾",
        "content": "满眼烟尘未息戈，御戎无策奈愁何。\n一尊浊酒空庭晚，独自歌君壮士歌。",
        "dynasty": "宋",
        "collection_info": null
    },
    {
        "uuid": "d7bc4e408a312c6b1c240e4d164c2415",
        "title": "置酒与五客饯行因成一绝",
        "author": "吴芾",
        "content": "送尽行人我独留，老夫无计解离忧。\n劝君今夜休辞醉，明日江山总是愁。",
        "dynasty": "宋",
        "collection_info": null
    },
    {
        "uuid": "374a8866031f57609fd305b218b0363d",
        "title": "留长河堰",
        "author": "吴芾",
        "content": "湖山堂下水声寒，夜半琮琤响佩环。\n梦寐欲归归未得，却来此处听潺潺。",
        "dynasty": "宋",
        "collection_info": null
    },
    {
        "uuid": "ec09d18cdb9805170840d5eae2ca0b55",
        "title": "和龚漕二首  其一",
        "author": "吴芾",
        "content": "我老强来分外阃，君才端合在中台。\n语离正欲连宵醉，应笑清斋不举杯。",
        "dynasty": "宋",
        "collection_info": null
    },
    {
        "uuid": "e254843fa947c299ffecc2964575ace9",
        "title": "和龚漕二首  其二",
        "author": "吴芾",
        "content": "人生笑口苦难开，故事当修戏马台。\n已许为君拚一醉，何妨今日且衔杯。",
        "dynasty": "宋",
        "collection_info": null
    },
    {
        "uuid": "fd90855bfa494b2b49aee55b95a50096",
        "title": "和刘与仁见寄",
        "author": "吴芾",
        "content": "莫为穷愁赋七歌，会须终日饮无何。\n人间佳士由来少，世上浮名未足多。",
        "dynasty": "宋",
        "collection_info": null
    },
    {
        "uuid": "172202ecfb759d744741e7c73131667e",
        "title": "安仁挹仙亭",
        "author": "吴芾",
        "content": "区区终日困尘劳，长恨仙山去路遥。\n岂谓一朝供顾挹，坐令逸气出层霄。",
        "dynasty": "宋",
        "collection_info": null
    },
    {
        "uuid": "f8ad3ba906d640b012ab54f644711c9f",
        "title": "戊子孟夏二十二日登碧云亭有感二首  其一",
        "author": "吴芾",
        "content": "去年昨日我离家，转眼俄惊阅岁华。\n春草池塘长入梦，不堪两度见荷花。",
        "dynasty": "宋",
        "collection_info": null
    },
    {
        "uuid": "725d25fe2382155bdc58136236faa651",
        "title": "戊子孟夏二十二日登碧云亭有感二首  其二",
        "author": "吴芾",
        "content": "来时荷盖翠相扶，不谓经年尚守株。\n纵使香风来不断，争如归去小西湖。",
        "dynasty": "宋",
        "collection_info": null
    },
    {
        "uuid": "16ca4b8bdf0bb842ab5c3b2ebc2af7a6",
        "title": "五月七日晚登碧云亭有感",
        "author": "吴芾",
        "content": "连岁芙蕖照眼明，今年荷叶又青青。\n老夫去此无他恋，祇忆看花水上亭。",
        "dynasty": "宋",
        "collection_info": null
    },
    {
        "uuid": "902ffdeb4d00577d54b574c8f45011b7",
        "title": "又登碧云亭感怀三十首  其一",
        "author": "吴芾",
        "content": "晚上危亭暑气清，熏风微动入疏櫺。\n重重草树高低绿，迭迭峰峦远近青。",
        "dynasty": "宋",
        "collection_info": null
    },
    {
        "uuid": "1689f4c776b2f5ade15dea3b49b8ffc3",
        "title": "又登碧云亭感怀三十首  其二",
        "author": "吴芾",
        "content": "晚上危亭眼暂明，风烟浓淡媚郊垧。\n箇中妙处吟难尽，分付人间作画屏。",
        "dynasty": "宋",
        "collection_info": null
    },
    {
        "uuid": "28d171483bef3028a634de35cad7ca0e",
        "title": "又登碧云亭感怀三十首  其三",
        "author": "吴芾",
        "content": "晚上危亭喜作晴，亦思郊外一闲行。\n无端骑从相遮护，不放山翁适野情。",
        "dynasty": "宋",
        "collection_info": null
    },
    {
        "uuid": "5d56a2d730572f71aa5b1de421bd5286",
        "title": "又登碧云亭感怀三十首  其四",
        "author": "吴芾",
        "content": "晚上危亭瞰野塘，藕花无数散清香。\n若为荷叶分青绿，一半红妆半淡妆。",
        "dynasty": "宋",
        "collection_info": null
    },
    {
        "uuid": "cb2cd45bc02bd254718ef5c3fd222515",
        "title": "又登碧云亭感怀三十首  其五",
        "author": "吴芾",
        "content": "晚上危亭看绿荷，风翻荷叶欲藏花。\n使君要见红妆面，莫放碧云重迭遮。",
        "dynasty": "宋",
        "collection_info": null
    },
    {
        "uuid": "086914d5f2ee2c7688c95ac4860f060d",
        "title": "又登碧云亭感怀三十首  其六",
        "author": "吴芾",
        "content": "晚上危亭逸兴多，却寻小艇下烟波。\n酒狂聊作碧筩饮，折尽花间几柄荷。",
        "dynasty": "宋",
        "collection_info": null
    },
    {
        "uuid": "c61845932efbc7ddc69844031a05e053",
        "title": "又登碧云亭感怀三十首  其七",
        "author": "吴芾",
        "content": "晚上危亭侧耳听，新蝉噪罢乱蛙鸣。\n老来只是便幽静，颇厌人间强聒声。",
        "dynasty": "宋",
        "collection_info": null
    },
    {
        "uuid": "a7c3b728afc41c84909dfa5fbe91195a",
        "title": "又登碧云亭感怀三十首  其八",
        "author": "吴芾",
        "content": "晚上危亭兴未穷，仰看星斗已悬空。\n可怜熠耀飞撩乱，也欲争光迥野中。",
        "dynasty": "宋",
        "collection_info": null
    },
    {
        "uuid": "38f9bb12c1e1d2f40a6cce296e2c259e",
        "title": "又登碧云亭感怀三十首  其九",
        "author": "吴芾",
        "content": "晚上危亭一解颜，公余偷得半时闲。\n未能投绂寻归路，聊復衔杯对好山。",
        "dynasty": "宋",
        "collection_info": null
    },
    {
        "uuid": "810c73464c482750881104292be77200",
        "title": "又登碧云亭感怀三十首  其一○",
        "author": "吴芾",
        "content": "晚上危亭指顾间，羊牛来下鸟飞还。\n细思物理须知止，何用区区祇强颜。",
        "dynasty": "宋",
        "collection_info": null
    },
    {
        "uuid": "eb20b320126f9c3486cf373200ee5ce1",
        "title": "又登碧云亭感怀三十首  其一一",
        "author": "吴芾",
        "content": "晚上危亭顾四隅，小松环绕几千株。\n他年黛色侵天去，应记栽时是老夫。",
        "dynasty": "宋",
        "collection_info": null
    },
    {
        "uuid": "ffc1e0e17026f14d5f5d38270f5ece8a",
        "title": "又登碧云亭感怀三十首  其一二",
        "author": "吴芾",
        "content": "晚上危亭望彼苍，时时飞电迸流光。\n嗟人生世须臾裏，未必能如电久长。",
        "dynasty": "宋",
        "collection_info": null
    },
    {
        "uuid": "11b1cdbd837796882ac80877c5254385",
        "title": "又登碧云亭感怀三十首  其一三",
        "author": "吴芾",
        "content": "晚上危亭咏式微，封章再上未容归。\n羡他白鹭凌风去，却向山前自在飞。",
        "dynasty": "宋",
        "collection_info": null
    },
    {
        "uuid": "51e6dea5794d1c2ed945fbc49e38977c",
        "title": "又登碧云亭感怀三十首  其一四",
        "author": "吴芾",
        "content": "晚上危亭望远山，望中有水亦回环。\n终然不似吾庐好，上下山光水色间。",
        "dynasty": "宋",
        "collection_info": null
    },
    {
        "uuid": "da81cca885850b09380092f9d91291be",
        "title": "又登碧云亭感怀三十首  其一五",
        "author": "吴芾",
        "content": "晚上危亭览物华，斜阳影裏度归鸦。\n暮山隔断乡关路，矫首临风眼欲花。",
        "dynasty": "宋",
        "collection_info": null
    },
    {
        "uuid": "0fd1d9db297757c62ac3f051cbf21274",
        "title": "又登碧云亭感怀三十首  其一六",
        "author": "吴芾",
        "content": "晚上危亭避鬰蒸，风生两腋觉身轻。\n更筹只是催归去，不到城头月未生。",
        "dynasty": "宋",
        "collection_info": null
    },
    {
        "uuid": "5be9f45bfdf59b15da39e35701191145",
        "title": "又登碧云亭感怀三十首  其一七",
        "author": "吴芾",
        "content": "晚上危亭待月生，云头俄涌一轮明。\n终朝汩没尘埃裏，对此身心觉顿清。",
        "dynasty": "宋",
        "collection_info": null
    },
    {
        "uuid": "1d35cfecc54412e7824e3381363830f0",
        "title": "又登碧云亭感怀三十首  其一八",
        "author": "吴芾",
        "content": "晚上危亭为少留，亭前暝色已供愁。\n更听画角声悲壮，愈使愁人厌远游。",
        "dynasty": "宋",
        "collection_info": null
    },
    {
        "uuid": "2b868a99161c501552352db59cf0a37f",
        "title": "又登碧云亭感怀三十首  其一九",
        "author": "吴芾",
        "content": "晚上危亭力已疲，胡为归计尚迟迟。\n如今若便休官去，也胜当初未有时。",
        "dynasty": "宋",
        "collection_info": null
    },
    {
        "uuid": "ec022f2c859ef3d63827db28c9b7d689",
        "title": "又登碧云亭感怀三十首  其二○",
        "author": "吴芾",
        "content": "晚上危亭与客同，话头只是说山中。\n老来百念消磨尽，只有归心羡暮鸿。",
        "dynasty": "宋",
        "collection_info": null
    },
    {
        "uuid": "eed9d6a320e83fdd1e25269f0f0e08c8",
        "title": "又登碧云亭感怀三十首  其二一",
        "author": "吴芾",
        "content": "晚上危亭望大江，天教千古作金汤。\n中流击楫人何在，徒感兴亡对夕阳。",
        "dynasty": "宋",
        "collection_info": null
    },
    {
        "uuid": "4203e955689fe38c20aa2a8728f937b7",
        "title": "又登碧云亭感怀三十首  其二二",
        "author": "吴芾",
        "content": "晚上危亭景色饶，眼中突兀是凌歊。\n三千粉黛知何许，祇有江山锁寂寥。",
        "dynasty": "宋",
        "collection_info": null
    },
    {
        "uuid": "15bf64c407949c8c47e4ebdd3a46f641",
        "title": "又登碧云亭感怀三十首  其二三",
        "author": "吴芾",
        "content": "晚上危亭一凭栏，青青最爱谢家山。\n谢公陈迹虽磨灭，余韵遗风尚可攀。",
        "dynasty": "宋",
        "collection_info": null
    },
    {
        "uuid": "b255f40531d181f01e92aa48ea165586",
        "title": "又登碧云亭感怀三十首  其二四",
        "author": "吴芾",
        "content": "晚上危亭想谪仙，孤坟寂寂锁寒烟。\n高风直节谁能继，只有诗篇后代传。",
        "dynasty": "宋",
        "collection_info": null
    },
    {
        "uuid": "52e088794be73cefd6c2eb0063ba565c",
        "title": "又登碧云亭感怀三十首  其二五",
        "author": "吴芾",
        "content": "晚上危亭望石城，楚君曾向此间兴。\n城池芜没人何在，只有空山几个僧。",
        "dynasty": "宋",
        "collection_info": null
    },
    {
        "uuid": "1c2300317ac2e84d40b83f95d0513c43",
        "title": "又登碧云亭感怀三十首  其二六",
        "author": "吴芾",
        "content": "晚上危亭忆孟君，龙山一醉见天真。\n堪嗟东道空遗臭，争似尊前落帽人。",
        "dynasty": "宋",
        "collection_info": null
    },
    {
        "uuid": "fcfb04a8d24fdc09259c69d51347e73d",
        "title": "又登碧云亭感怀三十首  其二七",
        "author": "吴芾",
        "content": "晚上危亭忆令威，凌虚山上悟玄机。\n丹成不见升腾迹，徒想当年化鹤飞。",
        "dynasty": "宋",
        "collection_info": null
    },
    {
        "uuid": "7b1342365395f55ed0418453519bf943",
        "title": "又登碧云亭感怀三十首  其二八",
        "author": "吴芾",
        "content": "晚上危亭忆隠居，高情逸气古人无。\n横山祇有精庐在，无復书堂旧药炉。",
        "dynasty": "宋",
        "collection_info": null
    },
    {
        "uuid": "bc638727fad862a504d29b080c0097d4",
        "title": "又登碧云亭感怀三十首  其二九",
        "author": "吴芾",
        "content": "晚上危亭懒举头，竹椽芦屋亦堪羞。\n我将一变成雄观，长与邦人作宴游。",
        "dynasty": "宋",
        "collection_info": null
    },
    {
        "uuid": "4b282d26bb7ce3c3e6b7bf116e32334d",
        "title": "又登碧云亭感怀三十首  其三○",
        "author": "吴芾",
        "content": "晚上危亭喜有秋，民安物阜本无忧。\n铃斋坐啸虽多暇，争似归田得自由。",
        "dynasty": "宋",
        "collection_info": null
    },
    {
        "uuid": "007b182f2ebc5a56e7b472b62b6a6610",
        "title": "寄龚漕六首  其一",
        "author": "吴芾",
        "content": "自古知心不易逢，君心还与我心同。\n纵令自择交成契，更有何人得似公。",
        "dynasty": "宋",
        "collection_info": null
    },
    {
        "uuid": "ddedb260300fa6744b1b2b8a53156773",
        "title": "寄龚漕六首  其二",
        "author": "吴芾",
        "content": "几年湮塞豫章沟，岁岁民间有水忧。\n我意若非公善后，不应城裏解通舟。",
        "dynasty": "宋",
        "collection_info": null
    },
    {
        "uuid": "d8d1f14c257320cb1b80a0a9228bf0fc",
        "title": "寄龚漕六首  其三",
        "author": "吴芾",
        "content": "贡院门前并北湖，有田百亩却荒芜。\n愿君种取花千树，付与邦人作画图。",
        "dynasty": "宋",
        "collection_info": null
    },
    {
        "uuid": "b0562f44390f849a859b78b2821ffdc4",
        "title": "寄龚漕六首  其四",
        "author": "吴芾",
        "content": "葺得南园过一春，无从再见物华新。\n匆匆相别休相忆，已有风流贤主人。",
        "dynasty": "宋",
        "collection_info": null
    },
    {
        "uuid": "fda7586502195e259f2d073c9b23b0b0",
        "title": "寄龚漕六首  其五",
        "author": "吴芾",
        "content": "天朝未许投簪去，我幸已成全璧归。\n全璧归来何所憾，暮年只是惜分违。",
        "dynasty": "宋",
        "collection_info": null
    },
    {
        "uuid": "ed5dc2890798e6043f68492eb372a5e5",
        "title": "寄龚漕六首  其六",
        "author": "吴芾",
        "content": "闻公新有帅垣除，一路逢人尽贺予。\n瓜代得贤人尚喜，予心欢喜更何如。",
        "dynasty": "宋",
        "collection_info": null
    },
    {
        "uuid": "6afb5a0b11ed220c29cd8c28091bb6c7",
        "title": "垂虹闻笛",
        "author": "吴芾",
        "content": "三十年前此凭栏，醉听渔笛暮江寒。\n重来虽復闻三弄，老去终无旧日欢。",
        "dynasty": "宋",
        "collection_info": null
    },
    {
        "uuid": "e27b2a00b54f1ba0f2cabbc8e6f55507",
        "title": "和王知府惠瓦砚",
        "author": "吴芾",
        "content": "文房四子旧周旋，老去情疏祇自怜。\n不谓陶泓犹见念，远来相顾不相捐。",
        "dynasty": "宋",
        "collection_info": null
    },
    {
        "uuid": "516d5ad738a74e539512794c901d97a1",
        "title": "得家书喜津病愈",
        "author": "吴芾",
        "content": "老怀鬰鬰苦难舒，忽报吾儿病已除。\n便觉身心无箇事，万钱不抵一封书。",
        "dynasty": "宋",
        "collection_info": null
    },
    {
        "uuid": "315d53fdf7333fe9f50665b7ea999989",
        "title": "得乡书",
        "author": "吴芾",
        "content": "闻道交亲知我还，欢迎竞欲越乡关。\n我于乡里初无补，又復劳人祇汗颜。",
        "dynasty": "宋",
        "collection_info": null
    },
    {
        "uuid": "8cb4f818b849af166bf18a3c8ce2d8bf",
        "title": "戊子春术者刘五星谓予寿有八十一感而有作二首  其一",
        "author": "吴芾",
        "content": "纵使诚如日者言，此身只合在林泉。\n从今便得休官去，止有闲居十五年。",
        "dynasty": "宋",
        "collection_info": null
    },
    {
        "uuid": "7cfbb0f1376798799f4ae0481bb32efa",
        "title": "戊子春术者刘五星谓予寿有八十一感而有作二首  其二",
        "author": "吴芾",
        "content": "多少同年尽溘然，我今独喜尚安全。\n傥延朝夕诚为幸，敢谓犹能十五年。",
        "dynasty": "宋",
        "collection_info": null
    },
    {
        "uuid": "7ea62a2a2d0c2298f8a9e2bf0345c3a3",
        "title": "周相士谓予寿至九十三又成一绝",
        "author": "吴芾",
        "content": "年登九九已云多，相士犹添十载过。\n万事都捐无復念，老而不死待如何。",
        "dynasty": "宋",
        "collection_info": null
    },
    {
        "uuid": "248c4b712415039846ad4814dd2569d0",
        "title": "览洛中名园记有感",
        "author": "吴芾",
        "content": "历官冉冉踰三纪，阅世看看近七旬。\n更览名园兴废记，愈令人忆故园春。",
        "dynasty": "宋",
        "collection_info": null
    },
    {
        "uuid": "45f6b62d48b7b7094bd61584bc281862",
        "title": "领客赏梅  其一",
        "author": "吴芾",
        "content": "经年相别阻传杯，忽见梅枝入眼来。\n今日劝君休惜醉，不应辜负腊前梅。",
        "dynasty": "宋",
        "collection_info": null
    },
    {
        "uuid": "41f920c700404197b9ebc7b69afd440b",
        "title": "领客赏梅  其二",
        "author": "吴芾",
        "content": "只拟花开把酒杯，南枝忽递暗香来。\n径须领客同清赏，莫待城头吹落梅。",
        "dynasty": "宋",
        "collection_info": null
    },
    {
        "uuid": "ba9a58deeae9ca8f4d35c70ac14203b9",
        "title": "移梅北隩和黄清表韵",
        "author": "吴芾",
        "content": "自惭面目久尘埃，拟对冰姿一笑开。\n闻道前村连夜发，岂辞健步远移来。",
        "dynasty": "宋",
        "collection_info": null
    },
    {
        "uuid": "8ea84c6e85cabadcdafa967bdfd15dd8",
        "title": "贺董伯玉探梅",
        "author": "吴芾",
        "content": "寄语南枝及早开，莫迟春信待人催。\n我今已办千钟酒，准拟花前醉百回。",
        "dynasty": "宋",
        "collection_info": null
    },
    {
        "uuid": "816f4fb30505d2f43b18515d23a1dbf1",
        "title": "梅庄主人袖诗见过累日欲得次韵以汩汩无暇且和一绝",
        "author": "吴芾",
        "content": "偶驱小队踏苍苔，无数梅花照眼开。\n更有高人同胜赏，此行端是不虚来。",
        "dynasty": "宋",
        "collection_info": null
    },
    {
        "uuid": "35edb0873885ccde4bb10f28fd0e11f6",
        "title": "何彦清梅诗二绝用韵颇严诸公相率同和  其一",
        "author": "吴芾",
        "content": "清愁幽恨不禁春，寂寞池塘雪意昏。\n寄语高楼莫吹笛，夜寒留取伴龙孙。",
        "dynasty": "宋",
        "collection_info": null
    },
    {
        "uuid": "2a82eda27afdffde83cf3cff89531d75",
        "title": "何彦清梅诗二绝用韵颇严诸公相率同和  其二",
        "author": "吴芾",
        "content": "只把南枝作雪看，一般风韵照人寒。\n当年儿女还知此，定借君来答谢安。",
        "dynasty": "宋",
        "collection_info": null
    },
    {
        "uuid": "ac0cb5ddcd0e9555c49a6e8f4eb61fd0",
        "title": "和十二弟梅花",
        "author": "吴芾",
        "content": "春到衡门苦恨迟，遍寻竹外赏南枝。\n夜来已报春消息，试问主人知不知。",
        "dynasty": "宋",
        "collection_info": null
    },
    {
        "uuid": "bbf90bbaaaa7a737201c55f87ded1b9f",
        "title": "和李民载梅花二首  其一",
        "author": "吴芾",
        "content": "褐衣怀玉未全贫，况有梅花作好春。\n丽句与花相映发，总输天上谪仙人。",
        "dynasty": "宋",
        "collection_info": null
    },
    {
        "uuid": "e47df22606e4d3ee62d1494f2ee1264c",
        "title": "和李民载梅花二首  其二",
        "author": "吴芾",
        "content": "独坐无聊感岁华，骚人忽寄一枝花。\n虽无素手簪罗髻，已觉春生野老家。",
        "dynasty": "宋",
        "collection_info": null
    },
    {
        "uuid": "e8954bb38b436eed79db1d364c392346",
        "title": "后圃初见梅花一萼二首  其一",
        "author": "吴芾",
        "content": "杖藜閒步小园来，喜见寒梅一萼开。\n若无春意犹羞涩，应待诗翁着句催。",
        "dynasty": "宋",
        "collection_info": null
    },
    {
        "uuid": "4519a5c9b1c640a8078c06da40004139",
        "title": "后圃初见梅花一萼二首  其二",
        "author": "吴芾",
        "content": "枝头已是送春来，怀抱何妨试割开。\n满园若欲俱开遍，须倩杯觞日日催。",
        "dynasty": "宋",
        "collection_info": null
    },
    {
        "uuid": "b969aca4e8b9e905621f4412bea46e24",
        "title": "梅亭盖旧太守徐公禋所作传者谓公得庾岭梅移种于此故创斯亭余来相距未六十年曩日之梅已无復有感时追往因取野梅环植之仍赋二绝  其一",
        "author": "吴芾",
        "content": "已无庾岭旧时梅，但见梅亭向水开。\n遐想风流犹彷佛，更将梅绕四檐栽。",
        "dynasty": "宋",
        "collection_info": null
    },
    {
        "uuid": "b68ec43d3b719f6cebdcd762b01e6922",
        "title": "梅亭盖旧太守徐公禋所作传者谓公得庾岭梅移种于此故创斯亭余来相距未六十年曩日之梅已无復有感时追往因取野梅环植之仍赋二绝  其二",
        "author": "吴芾",
        "content": "种梅我始效徐公，已觉幽香鼻观通。\n寄语后人无剪伐，要令凋郡识春风。",
        "dynasty": "宋",
        "collection_info": null
    },
    {
        "uuid": "9453c87ba0beb27b077705807d78a813",
        "title": "坐间见装成早梅数枝",
        "author": "吴芾",
        "content": "正欲攀条折蕊看，忽惊枝上雪斑斑。\n不知妙手新装缀，误使衰翁为解颜。",
        "dynasty": "宋",
        "collection_info": null
    },
    {
        "uuid": "ae2a54cfb08b31351633d9b2fa34c33d",
        "title": "又和黄清表惠早梅",
        "author": "吴芾",
        "content": "姑射风姿绝点埃，年年长是腊前开。\n方疑今岁无消息，多谢君能折取来。",
        "dynasty": "宋",
        "collection_info": null
    },
    {
        "uuid": "e88af2210a7808a70defcfe893da8fc6",
        "title": "梅怨  其一",
        "author": "吴芾",
        "content": "几年不见主人归，及见开时又别离。\n若也有花无分赏，何如休种满园池。",
        "dynasty": "宋",
        "collection_info": null
    },
    {
        "uuid": "c98cdad929c32e771557c16aaf5206b6",
        "title": "梅怨  其二",
        "author": "吴芾",
        "content": "我与梅花素有期，故应花怨我轻离。\n巡檐索笑宁无日，少待归来酒作池。",
        "dynasty": "宋",
        "collection_info": null
    },
    {
        "uuid": "204006d7d46d97823810db1ae4cd3be9",
        "title": "雪后观梅  其一",
        "author": "吴芾",
        "content": "雨声纔歇雪漫漫，深恐梅花不耐寒。\n破晓踏泥来问讯，细看枝上喜平安。",
        "dynasty": "宋",
        "collection_info": null
    },
    {
        "uuid": "55896ac538af634384bd2885e5d15766",
        "title": "雪后观梅  其二",
        "author": "吴芾",
        "content": "春色三分已一分，江梅犹自占青春。\n有花堪折须拚醉，莫待东风吹作尘。",
        "dynasty": "宋",
        "collection_info": null
    },
    {
        "uuid": "c75ad04105d9c1e49b93df92c9b58e8e",
        "title": "折梅",
        "author": "吴芾",
        "content": "不傍茅檐便竹篱，初开犹未许人知。\n一枝到手春虽浅，肯负花前金屈巵。",
        "dynasty": "宋",
        "collection_info": null
    },
    {
        "uuid": "6ff14a70346e3bfee7b740ef71160ad5",
        "title": "寒梅",
        "author": "吴芾",
        "content": "冰玉精神绝点埃，人间无物似寒梅。\n凌霜傲雪浑閒事，最是欺春不逐来。",
        "dynasty": "宋",
        "collection_info": null
    },
    {
        "uuid": "1383a9f6a27884a241fa912036c0238b",
        "title": "蜡梅二首  其一",
        "author": "吴芾",
        "content": "谁将栗玉刻蜂房，巧向梢头取次妆。\n羞得江梅都避舍，满园不见一枝芳。",
        "dynasty": "宋",
        "collection_info": null
    },
    {
        "uuid": "a24eda9e0330bb0797d5b623502590e8",
        "title": "蜡梅二首  其二",
        "author": "吴芾",
        "content": "园林摇落独芬芳，未让江梅雪裏香。\n还恐人嫌梅太白，故来枝上尽涂黄。",
        "dynasty": "宋",
        "collection_info": null
    },
    {
        "uuid": "675e060884d6a4bd42f65571952bc42a",
        "title": "谢陈詹山惠蜡梅",
        "author": "吴芾",
        "content": "岁晚相逢眼已明，一枝还復见高情。\n幽香不与江梅共，要与夫君斗独清。",
        "dynasty": "宋",
        "collection_info": null
    },
    {
        "uuid": "c6177a177f53f0ca92b30bac69266aeb",
        "title": "藏云寺有海棠一树在僧舍后竹篱荆棘之间余因劝耕偶见之遣兵移植于堂下仍赋一绝以纪之",
        "author": "吴芾",
        "content": "海棠一树竹篱根，密掩深藏若避人。\n移向亭前端有意，要令山下尽知春。",
        "dynasty": "宋",
        "collection_info": null
    },
    {
        "uuid": "814d11bbef8d4ec3f7eb1e9581e60b1b",
        "title": "咏海棠呈子肃",
        "author": "吴芾",
        "content": "海棠元自有天香，底事时人故谤伤。\n不信请来花下坐，恼人鼻观不寻常。",
        "dynasty": "宋",
        "collection_info": null
    },
    {
        "uuid": "43fb6063ab9646e942ee8c4f51346075",
        "title": "子肃见示和篇復次韵",
        "author": "吴芾",
        "content": "花到浓时自有香，未逢真赏亦堪伤。\n今朝渗鼻浑如许，岂是兹花返故常。",
        "dynasty": "宋",
        "collection_info": null
    },
    {
        "uuid": "e01998526bc23ddb5898c55b652835fe",
        "title": "和陈子良海棠四首  其一",
        "author": "吴芾",
        "content": "春来人物尽熙熙，红紫无情亦满枝。\n正引衰翁诗思动，举头那更得君诗。",
        "dynasty": "宋",
        "collection_info": null
    },
    {
        "uuid": "0f080f4d9db04edb813b598db1aadbf1",
        "title": "和陈子良海棠四首  其二",
        "author": "吴芾",
        "content": "花间春色丽晴空，恼我狂来只绕丛。\n试问妖娆谁与比，一株胜却万株红。",
        "dynasty": "宋",
        "collection_info": null
    },
    {
        "uuid": "4668ae0e394f0c5fd7c9211498648b42",
        "title": "和陈子良海棠四首  其三",
        "author": "吴芾",
        "content": "雨后花头顿觉肥，细看还是旧风姿。\n坐余自有香芬馥，不许凡人取次知。",
        "dynasty": "宋",
        "collection_info": null
    },
    {
        "uuid": "3182f945838ed7e753269f5ee4380090",
        "title": "和陈子良海棠四首  其四",
        "author": "吴芾",
        "content": "十年栽种满园花，无似兹花艷丽多。\n已是谱中推第一，不须还更问如何。",
        "dynasty": "宋",
        "collection_info": null
    },
    {
        "uuid": "46bfced840a85582ab77e3661c916025",
        "title": "领客赏海棠雪作  其一",
        "author": "吴芾",
        "content": "绝艷妖娆压众芳，况来烛下逞新妆。\n引将姑射神人到，亦逐春风上下狂。",
        "dynasty": "宋",
        "collection_info": null
    },
    {
        "uuid": "f8131946c5ca05250e5e9a0f8b4c1364",
        "title": "领客赏海棠雪作  其二",
        "author": "吴芾",
        "content": "撩拨游人思不禁，也缘尤物荡人心。\n今宵雪向花间作，应妬此花红太深。",
        "dynasty": "宋",
        "collection_info": null
    },
    {
        "uuid": "d277ff31070236d6b11f0fd5f18cc44f",
        "title": "去春劝耕云际移植海棠曾留小诗今岁困于多事欲往不果怅然有怀復和前韵以示主僧",
        "author": "吴芾",
        "content": "去年劝相到云根，满树花光欲照人。\n料得今年花更好，无端风雨阻行春。",
        "dynasty": "宋",
        "collection_info": null
    },
    {
        "uuid": "82e066b989e6e73a8e798b59623533df",
        "title": "寄朝宗海棠",
        "author": "吴芾",
        "content": "海棠已赋十分妆，细看妖娆更异常。\n不得与君同胜赏，空烧银烛照花光。",
        "dynasty": "宋",
        "collection_info": null
    },
    {
        "uuid": "4f19011e5362b126b560ab31a66a869b",
        "title": "和潘大卿芍药二首  其一",
        "author": "吴芾",
        "content": "落尽羣花春已残，忽惊庭下锦新翻。\n夜深领客穷清赏，一笑开怀倒数尊。",
        "dynasty": "宋",
        "collection_info": null
    },
    {
        "uuid": "94b126cbdfdb67225f76787e0e80c538",
        "title": "和潘大卿芍药二首  其二",
        "author": "吴芾",
        "content": "拂拂轻黄染御衣，出羣标韵异繁枝。\n此身已分京华隔，不谓天香尚许披。",
        "dynasty": "宋",
        "collection_info": null
    },
    {
        "uuid": "e654057a5b0259bc869b47b425141473",
        "title": "邦人献芍药四种曰御爱红曰霓裳红曰缀珠冠子曰红都胜因同朝宗夜饮赏之遂成二绝以记一时之胜  其一",
        "author": "吴芾",
        "content": "冠子缀珠初泣露，霓裳舞袖更萦风。\n就中纵有红都胜，淡伫争如御爱红。",
        "dynasty": "宋",
        "collection_info": null
    },
    {
        "uuid": "8b3a7cfd8c26a039c581e5abfe1e7ade",
        "title": "邦人献芍药四种曰御爱红曰霓裳红曰缀珠冠子曰红都胜因同朝宗夜饮赏之遂成二绝以记一时之胜  其二",
        "author": "吴芾",
        "content": "芍药移来傍玉栏，浅深浓淡一般般。\n夜深促席来相就，要把春容子细看。",
        "dynasty": "宋",
        "collection_info": null
    },
    {
        "uuid": "1ee281e6942e3c72aa4fda17db97cee3",
        "title": "东湖观荷有感  其一",
        "author": "吴芾",
        "content": "自有东湖知几年，荷花今日尚依然。\n堪嗟世事时时改，祇有荷花岁岁妍。",
        "dynasty": "宋",
        "collection_info": null
    },
    {
        "uuid": "f4855d5333a844f1860dae2ee5ff1971",
        "title": "东湖观荷有感  其二",
        "author": "吴芾",
        "content": "双头并蒂出天然，呈瑞悬知好事连。\n果得故人来对饮，何妨一笑到金莲。",
        "dynasty": "宋",
        "collection_info": null
    },
    {
        "uuid": "29fc6fd022668fdbd2dbf7ecbc4947e8",
        "title": "再见双头莲",
        "author": "吴芾",
        "content": "我来纔见月初圆，两度池开并蒂莲。\n嘉瑞还来非偶尔，悬知连岁有丰年。",
        "dynasty": "宋",
        "collection_info": null
    },
    {
        "uuid": "05924bb12f8d57a189268c32cbdc2622",
        "title": "谢王秘书送桂花",
        "author": "吴芾",
        "content": "病中恨不见花开，頼有仙郎折送来。\n一笑相看如有得，呼儿草草具樽罍。",
        "dynasty": "宋",
        "collection_info": null
    },
    {
        "uuid": "f33262e1105dfda30a9b0e6eb10f59ec",
        "title": "桃花菊  其一",
        "author": "吴芾",
        "content": "秋来不谓见春华，疑与春风是一家。\n已向枝头开菊蕊，更来菊上作桃花。",
        "dynasty": "宋",
        "collection_info": null
    },
    {
        "uuid": "1018fec733ad11f0bc8d15189179c6a8",
        "title": "桃花菊  其二",
        "author": "吴芾",
        "content": "名园看尽好花枝，黄菊施朱独未窥。\n应是天怜秋寂寞，故分春色到东篱。",
        "dynasty": "宋",
        "collection_info": null
    },
    {
        "uuid": "a878ef023791cbcf474e8779e7f1508e",
        "title": "赏山茶",
        "author": "吴芾",
        "content": "向晚佳人逞艷妆，偶随月姊到山房。\n自怜老去无佳句，亦復冥搜为发扬。",
        "dynasty": "宋",
        "collection_info": null
    },
    {
        "uuid": "6de670d56946d6119c64ee7c22f6fbb7",
        "title": "和子仪送箭笋二首  其一",
        "author": "吴芾",
        "content": "与君林下久相从，蔬笋由来嗜好同。\n不饷腥羶惟饷此，想应知我旧家风。",
        "dynasty": "宋",
        "collection_info": null
    },
    {
        "uuid": "d87dc4c10a258d6346b891474e4c42d1",
        "title": "和子仪送箭笋二首  其二",
        "author": "吴芾",
        "content": "满合圆如玉筯匀，一开喜气顿生春。\n非君与我谁知味，俗客惟夸嗜八珍。",
        "dynasty": "宋",
        "collection_info": null
    },
    {
        "uuid": "640c1bc8817117ff55d306d01fa96364",
        "title": "和陈义卿秋香",
        "author": "吴芾",
        "content": "小园无处着清香，谁剖枝头栗玉黄。\n可恨楚人元未识，只知兰芷是孤芳。",
        "dynasty": "宋",
        "collection_info": null
    },
    {
        "uuid": "7f12f83b7e88798dc3dcfaa2871773ca",
        "title": "和周明瞻秋香五首  其一",
        "author": "吴芾",
        "content": "落叶初辞万木林，谁将翡翠屑寒金。\n朝来散入亭前树，着处幽香欲满襟。",
        "dynasty": "宋",
        "collection_info": null
    },
    {
        "uuid": "c403dc45c36c0c97c5c94c512b2f614f",
        "title": "和周明瞻秋香五首  其二",
        "author": "吴芾",
        "content": "月窟仙人冷淡妆，鹅黄衫子翠罗裳。\n虽无妖艷夸尘俗，别是人家一种香。",
        "dynasty": "宋",
        "collection_info": null
    },
    {
        "uuid": "44aa31618c4b620c2023b70f2d92a3c5",
        "title": "和周明瞻秋香五首  其三",
        "author": "吴芾",
        "content": "恼人风味冠江南，浪蕊浮花总觉凡。\n对此自宜文字饮，不须更倩玉纤掺。",
        "dynasty": "宋",
        "collection_info": null
    },
    {
        "uuid": "8ec22fddcd3e58f14f22e9b634bd1929",
        "title": "和周明瞻秋香五首  其四",
        "author": "吴芾",
        "content": "山腰水际有余青，造物多应特禀灵。\n桃李无言甘避舍，可怜黄菊强仪刑。",
        "dynasty": "宋",
        "collection_info": null
    },
    {
        "uuid": "3996ac3b03e33eb3db5ac334d4e5e842",
        "title": "和周明瞻秋香五首  其五",
        "author": "吴芾",
        "content": "已爱清秋霁景鲜，山明水秀竹娟娟。\n更来花下成真赏，顿觉飘飘意欲仙。",
        "dynasty": "宋",
        "collection_info": null
    },
    {
        "uuid": "a151778e2f97bfa40ba974efb8eb7292",
        "title": "夜饮观风堂龚漕折芙蓉侑酒",
        "author": "吴芾",
        "content": "灯下看花已可人，此花那更有精神。\n不辞今日樽前醉，只恐红妆不是真。",
        "dynasty": "宋",
        "collection_info": null
    },
    {
        "uuid": "2b6bd0bebfda5c11e32e75cbe55ab0d7",
        "title": "再和",
        "author": "吴芾",
        "content": "坐上花光欲照人，深疑花是洛中神。\n已拚今日如泥醉，何必须分妄与真。",
        "dynasty": "宋",
        "collection_info": null
    },
    {
        "uuid": "2f556b021bda5dd685c24d6003bcdadd",
        "title": "和王知府惠双井茶",
        "author": "吴芾",
        "content": "摘从双井尚余香，远寄山翁见未尝。\n咀嚼新芽味新句，陡惊冰雪沃枯肠。",
        "dynasty": "宋",
        "collection_info": null
    },
    {
        "uuid": "9c242e66e3d81730782b14833e07d946",
        "title": "梅花下饮茶又成二绝  其一",
        "author": "吴芾",
        "content": "昨日花前酒太过，今朝怕见近流霞。\n不应辜负花枝去，且嗅清香倍饮茶。",
        "dynasty": "宋",
        "collection_info": null
    },
    {
        "uuid": "aaa6000c4d3d4fe1829135cdedf39c98",
        "title": "梅花下饮茶又成二绝  其二",
        "author": "吴芾",
        "content": "强拈茶碗对梅花，应是花神笑我多。\n更取香醪拚一醉，不禁风味恼人何。",
        "dynasty": "宋",
        "collection_info": null
    },
    {
        "uuid": "6eedbb49c486ec3fabd3809730341ea6",
        "title": "桂堂",
        "author": "吴芾",
        "content": "长恨年年月窟秋，无人共拍酒船浮。\n君家双桂开时节，我欲从君载酒游。",
        "dynasty": "宋",
        "collection_info": null
    },
    {
        "uuid": "e8b32217ffa910acc68161eedec1445f",
        "title": "和戴解元雄飞瑞香二首  其一",
        "author": "吴芾",
        "content": "芳心似与春风约，绝艷还宜晓日笼。\n虽谢幽人持赠我，对花无奈忆山中。",
        "dynasty": "宋",
        "collection_info": null
    },
    {
        "uuid": "6210933c3260e052bc46e5048387dab9",
        "title": "和戴解元雄飞瑞香二首  其二",
        "author": "吴芾",
        "content": "碧玉扶疏自可观，花头缠锦更团圞。\n坐来已觉明人眼，况有幽香馥鼻端。",
        "dynasty": "宋",
        "collection_info": null
    },
    {
        "uuid": "8edc1a5d7cf1c36d4f20697035e78dc1",
        "title": "感花  其一",
        "author": "吴芾",
        "content": "正欲持杯赏万红，却遭连日雨兼风。\n种花欲看难如此，可是衰翁赋分穷。",
        "dynasty": "宋",
        "collection_info": null
    },
    {
        "uuid": "06c78d077e3d42af89209202b76fe382",
        "title": "感花  其二",
        "author": "吴芾",
        "content": "年来老病苦相侵，已是伤春不自禁。\n那更雨声长在耳，连朝滴碎惜花心。",
        "dynasty": "宋",
        "collection_info": null
    },
    {
        "uuid": "b0aa41bd220828277396784ac09d04ce",
        "title": "感花  其三",
        "author": "吴芾",
        "content": "雨脚才收拟杖藜，檐前依旧又垂垂。\n倘余有分花间醉，会有风和日暖时。",
        "dynasty": "宋",
        "collection_info": null
    },
    {
        "uuid": "6c7e7279bfb0425b743823455edba914",
        "title": "感花  其四",
        "author": "吴芾",
        "content": "纵令日日醉春风，已恨花无十日红。\n何事东君长作恶，不容春色丽晴空。",
        "dynasty": "宋",
        "collection_info": null
    },
    {
        "uuid": "52e8149c73385c582c459e9fe0fc30aa",
        "title": "感花  其五",
        "author": "吴芾",
        "content": "千花到底不如梅，胜赏犹宜踏雪来。\n今日满天长是雨，如何花下得徘徊。",
        "dynasty": "宋",
        "collection_info": null
    },
    {
        "uuid": "5aa7c2e12f69428fbba64748908e82d1",
        "title": "感花  其六",
        "author": "吴芾",
        "content": "春来日日欲寻春，乐此疏慵老大身。\n岂料青春今过半，萧萧风雨却愁人。",
        "dynasty": "宋",
        "collection_info": null
    },
    {
        "uuid": "0a0384bf416b7c29795c89832db1f097",
        "title": "感花  其七",
        "author": "吴芾",
        "content": "嗟我明年是七旬，此生能见几番春。\n凭谁为补青天漏，放出春光处处新。",
        "dynasty": "宋",
        "collection_info": null
    },
    {
        "uuid": "dd3c7b0ea354302e97b238f0ff42d865",
        "title": "感花  其八",
        "author": "吴芾",
        "content": "一雨绵绵不暂停，天公于此底无情。\n不应直待花飘尽，始放阳和作好晴。",
        "dynasty": "宋",
        "collection_info": null
    },
    {
        "uuid": "8a71d0b0dae7d5e0897186ab4fc63b38",
        "title": "饭客看鹤赏梅遇雨有作",
        "author": "吴芾",
        "content": "鹤舞梅开总有情，小园方喜得双清。\n无端风雨妨游览，不使衰翁眼暂明。",
        "dynasty": "宋",
        "collection_info": null
    },
    {
        "uuid": "3c8ee1ca012b0fbee558330724085ccf",
        "title": "鲁漕惠鹿鹤花果",
        "author": "吴芾",
        "content": "镂果团缯宛似真，尊前一见喜生春。\n感公持此为余寿，益悟浮生是幻身。",
        "dynasty": "宋",
        "collection_info": null
    },
    {
        "uuid": "add88bfc21c9a8562db4c6311c8f78b2",
        "title": "和梅花前见鹤",
        "author": "吴芾",
        "content": "双鹤翩翩到我前，与花斗白更争妍。\n低头自觉形仪秽，安得飘然跨上天。",
        "dynasty": "宋",
        "collection_info": null
    },
    {
        "uuid": "a00564f3f9e0b00d3d538287d5c1bf77",
        "title": "松岭",
        "author": "吴芾",
        "content": "君爱山间十八公，俨然风操出樊笼。\n四时已占青青色，更有松黄胜万红。",
        "dynasty": "宋",
        "collection_info": null
    },
    {
        "uuid": "98e026a45135068f57089ea298d82ac8",
        "title": "三三径",
        "author": "吴芾",
        "content": "种成松竹与江梅，杖履相过日几回。\n莫谓箇中三友足，也须更许老夫来。",
        "dynasty": "宋",
        "collection_info": null
    },
    {
        "uuid": "508f7b29bbc1ef3ab09cd4687035b343",
        "title": "进贤道上老松奇古可喜去秋经从因命于空处补种今渐有生意",
        "author": "吴芾",
        "content": "来时惟爱古松青，去日新松种已成。\n令尹若能终此意，清风着处会知名。",
        "dynasty": "宋",
        "collection_info": null
    },
    {
        "uuid": "23d85c542ddaa22c093e019a1ba8c028",
        "title": "昔杯渡禅师自西域开山隠静止携五叶松来岁月既远余求此山中之松已化为乌有矣护国远老知余此意遍搜之天台山中得于玉霄峰下移以见饷遂为林下之光因诗以谢之",
        "author": "吴芾",
        "content": "杯渡移从西域来，一枝五叶翠成堆。\n谢师致此为吾寿，使向湖山深处栽。",
        "dynasty": "宋",
        "collection_info": null
    },
    {
        "uuid": "78d2c8c6a0165a6aa011e028ffe2c668",
        "title": "咏松  其一",
        "author": "吴芾",
        "content": "古人长抱济人心，道上栽松直到今。\n今日若能增种植，会看百世长青阴。",
        "dynasty": "宋",
        "collection_info": null
    },
    {
        "uuid": "436d12b80c129197fd15650300a6a11e",
        "title": "咏松  其二",
        "author": "吴芾",
        "content": "古邑荒凉但有松，浓阴夹道势腾空。\n行人破暑忙归去，未必茅檐有此风。",
        "dynasty": "宋",
        "collection_info": null
    },
    {
        "uuid": "8b24f520b719b00da53d9dbc9b0c7dca",
        "title": "濠水累年不泄鱼既充牣每触热辄死余既浚治市河因开水门导之入江遂作放鱼二绝  其一",
        "author": "吴芾",
        "content": "局促洿池几岁鱼，想应日日念江湖。\n如今放汝非无意，亦欲天公放老夫。",
        "dynasty": "宋",
        "collection_info": null
    },
    {
        "uuid": "a106a5da04f3110a780da09f82695a82",
        "title": "濠水累年不泄鱼既充牣每触热辄死余既浚治市河因开水门导之入江遂作放鱼二绝  其二",
        "author": "吴芾",
        "content": "我今纵汝入江中，好趁风雷早化龙。\n只恐为龙行雨苦，碧波深处且从容。",
        "dynasty": "宋",
        "collection_info": null
    },
    {
        "uuid": "65b53dfc6673aa279bef5b388a44358e",
        "title": "赠方山人二首  其一",
        "author": "吴芾",
        "content": "日者俱云我未归，独君算我有归期。\n仍言不出三秋裏，东望家山喜可知。",
        "dynasty": "宋",
        "collection_info": null
    },
    {
        "uuid": "1451311bbbe325b7bb55ecbf0b22df3e",
        "title": "赠方山人二首  其二",
        "author": "吴芾",
        "content": "故山久已办菟裘，得去欣闻止在秋。\n涉世安能长戚戚，收心只欲罢休休。",
        "dynasty": "宋",
        "collection_info": null
    },
    {
        "uuid": "5dea3d8fc2e21792a48b4a8bc4e52abd",
        "title": "再用示方山人韵二首  其一",
        "author": "吴芾",
        "content": "暮年不是苦思归，已约湖山恐失期。\n此意有谁能会得，祇应猿鹤是相知。",
        "dynasty": "宋",
        "collection_info": null
    },
    {
        "uuid": "13faadf65b95f3405f0f8711c2f8dc38",
        "title": "再用示方山人韵二首  其二",
        "author": "吴芾",
        "content": "不羡千金狐腋裘，只知饱暖度春秋。\n如今万事皆踰分，此外何求更不休。",
        "dynasty": "宋",
        "collection_info": null
    },
    {
        "uuid": "cc808902af8c62b82fd6b93a4da3f546",
        "title": "送朱彦先归乡",
        "author": "吴芾",
        "content": "西风一夜扫残枝，处处寒砧捣客衣。\n我正思归归未得，却于江上送君归。",
        "dynasty": "宋",
        "collection_info": null
    },
    {
        "uuid": "88c4f93c81d2f35f767c76a5e5ba2a64",
        "title": "客有善画者取予所和归去来辞图之成轴仍为老者写照于其间感而有作",
        "author": "吴芾",
        "content": "劳苦形骸不自知，朝来始向画图披。\n可怜憔悴今如许，更不归休待几时。",
        "dynasty": "宋",
        "collection_info": null
    },
    {
        "uuid": "0aaff77757a9ced87e8d1dc448132a1b",
        "title": "到仪真沙河阻风三首  其一",
        "author": "吴芾",
        "content": "快意由来未易逢，顺流却值打头风。\n篙师知是江神怒，引棹重回小浦中。",
        "dynasty": "宋",
        "collection_info": null
    },
    {
        "uuid": "6c282ea7083d42255c007fa8d9738a29",
        "title": "到仪真沙河阻风三首  其二",
        "author": "吴芾",
        "content": "求退那知却冒迁，天心人意古难全。\n今朝行役还堪笑，下水船为上水船。",
        "dynasty": "宋",
        "collection_info": null
    },
    {
        "uuid": "19595761a353f15c101eb2d592382500",
        "title": "到仪真沙河阻风三首  其三",
        "author": "吴芾",
        "content": "连日狂风已作难，今朝浊浪更如山。\n江神坚我归田志，故示危机一水间。",
        "dynasty": "宋",
        "collection_info": null
    },
    {
        "uuid": "bdcb6a0987100745106efefe82003991",
        "title": "会贾守邀许倅有感  其一",
        "author": "吴芾",
        "content": "当年婺女三人别，今日姑溪一席同。\n老去光阴能有几，相逢莫放酒杯空。",
        "dynasty": "宋",
        "collection_info": null
    },
    {
        "uuid": "a9bd014e460b25738e2e957e137b9e64",
        "title": "会贾守邀许倅有感  其二",
        "author": "吴芾",
        "content": "宿雾浓云拨不开，更倾骤雨下天来。\n天公也喜人欢聚，故遣斜阳送一杯。",
        "dynasty": "宋",
        "collection_info": null
    },
    {
        "uuid": "9550abcc5cfaffd7b7011abf3d2432d1",
        "title": "赠余居士二首  其一",
        "author": "吴芾",
        "content": "君知我意欲休官，却道如今未得閒。\n万事无求惟一退，天公于此不应悭。",
        "dynasty": "宋",
        "collection_info": null
    },
    {
        "uuid": "f28b7980872462442001ec88a05c5b0a",
        "title": "赠余居士二首  其二",
        "author": "吴芾",
        "content": "我老祇思还旧隠，君今更为卜新阡。\n余生得此夫何欠，所欠归来一溘然。",
        "dynasty": "宋",
        "collection_info": null
    },
    {
        "uuid": "a312600564c7dcafca4951e16ef861a9",
        "title": "余壬戌春校试进士同事者五十五人至戊子岁因阅小录所存者止四人感而有作二首  其一",
        "author": "吴芾",
        "content": "校试羣才一日中，当时五十五人同。\n二十七年零落尽，只存我与二三公。",
        "dynasty": "宋",
        "collection_info": null
    },
    {
        "uuid": "9c4b6182d6d75589388fb11b5caef306",
        "title": "余壬戌春校试进士同事者五十五人至戊子岁因阅小录所存者止四人感而有作二首  其二",
        "author": "吴芾",
        "content": "只存我与二三公，可叹人生瞬息中。\n纵使老来身未死，知能几度见春风。",
        "dynasty": "宋",
        "collection_info": null
    },
    {
        "uuid": "f433b45b6a9a371879b2f49572f1ea91",
        "title": "久拟重阳一登龙山以荒榛峭壁无容足之地欲访昔人风帽遗址竟不可得遂领客之凌歊偶成四绝  其一",
        "author": "吴芾",
        "content": "登高自古说龙山，拟访遗踪去路难。\n頼有凌歊台尚在，不妨怀古凭栏干。",
        "dynasty": "宋",
        "collection_info": null
    },
    {
        "uuid": "4c7eeb144e259a9b39f7d05ca140984e",
        "title": "久拟重阳一登龙山以荒榛峭壁无容足之地欲访昔人风帽遗址竟不可得遂领客之凌歊偶成四绝  其二",
        "author": "吴芾",
        "content": "当年宋武筑凌歊，人去台空气尚豪。\n欲弔兴亡无处问，且凭茱菊荐芳醪。",
        "dynasty": "宋",
        "collection_info": null
    },
    {
        "uuid": "d1302f0f63d4306189b79ad36b74d475",
        "title": "久拟重阳一登龙山以荒榛峭壁无容足之地欲访昔人风帽遗址竟不可得遂领客之凌歊偶成四绝  其三",
        "author": "吴芾",
        "content": "下车日日欲登台，直到重阳始一来。\n好对江山拚酩酊，此怀能得几时开。",
        "dynasty": "宋",
        "collection_info": null
    },
    {
        "uuid": "6c24232c096f3ecd6de8e28e566ce342",
        "title": "久拟重阳一登龙山以荒榛峭壁无容足之地欲访昔人风帽遗址竟不可得遂领客之凌歊偶成四绝  其四",
        "author": "吴芾",
        "content": "宦情一似秋容薄，归兴浑如酒味浓。\n台上望乡何处是，夕阳影裏暮山重。",
        "dynasty": "宋",
        "collection_info": null
    },
    {
        "uuid": "d7c99235b7d41bb8581f51b35043ff7e",
        "title": "伯洪以铁拄杖见寄二绝谢之  其一",
        "author": "吴芾",
        "content": "应念衰翁老且疲，年来跬步要扶持。\n铁为拄杖劳相寄，全胜花前只杖藜。",
        "dynasty": "宋",
        "collection_info": null
    },
    {
        "uuid": "4e28f5b804c3a600e098744a44257025",
        "title": "伯洪以铁拄杖见寄二绝谢之  其二",
        "author": "吴芾",
        "content": "铁杖君家收几年，更原古意赋成篇。\n寄来岂为资扶策，应见予心老益坚。",
        "dynasty": "宋",
        "collection_info": null
    },
    {
        "uuid": "b8c0f36202ba6335ca58b73beac2ed86",
        "title": "和任路分喜雨",
        "author": "吴芾",
        "content": "一雨欢声已沸传，更观佳句倍欣然。\n一时果遂为霖望，会见重书大有年。",
        "dynasty": "宋",
        "collection_info": null
    },
    {
        "uuid": "ff8c68e1ce289bbceded177e92d30f2c",
        "title": "喜雨三首  其一",
        "author": "吴芾",
        "content": "铄石流金苦异常，行人谁不困秋阳。\n狂风忽送排檐雨，涤尽炎威作晚凉。",
        "dynasty": "宋",
        "collection_info": null
    },
    {
        "uuid": "139bda67ec408fc8a30d00a9e5dc497c",
        "title": "喜雨三首  其二",
        "author": "吴芾",
        "content": "昨朝偶得碧琳腴，不敢濡唇畏暑涂。\n雨过凉生襟袂爽，不妨倾倒且踟蹰。",
        "dynasty": "宋",
        "collection_info": null
    },
    {
        "uuid": "1f44c765146a525357a7e57932f8e10e",
        "title": "喜雨三首  其三",
        "author": "吴芾",
        "content": "畏暑停骖憩驿亭，不知郭外雨如倾。\n晚行但觉通衢湿，凉入郊墟分外清。",
        "dynasty": "宋",
        "collection_info": null
    },
    {
        "uuid": "19f381d5df5a24880d3a9bf5202afd74",
        "title": "喜雨",
        "author": "吴芾",
        "content": "正忧麦槁井泉干，一雨中宵忽沛然。\n莫恨梅花憔悴去，且欣新绿尽归田。",
        "dynasty": "宋",
        "collection_info": null
    },
    {
        "uuid": "2e24a248f1edb909dca229b027df304b",
        "title": "雨后",
        "author": "吴芾",
        "content": "破雨衝风万骑趋，人人轻捷过飞鳬。\n要须直捣天山去，趁取河冰塞槁枯。",
        "dynasty": "宋",
        "collection_info": null
    },
    {
        "uuid": "f4787c966e33ddf11d87a4386a7d4282",
        "title": "喜晴",
        "author": "吴芾",
        "content": "始喜晴天照眼明，忽惊风雨报秋声。\n天公也念悲秋客，还扫羣阴作晚晴。",
        "dynasty": "宋",
        "collection_info": null
    },
    {
        "uuid": "32dfe60e9796d715dbd9777776f038a6",
        "title": "晚晴三首  其一",
        "author": "吴芾",
        "content": "洗尽妖氛喜乍晴，风生万马四蹄轻。\n天时人事俱相契，敢有纤儿更弄兵。",
        "dynasty": "宋",
        "collection_info": null
    },
    {
        "uuid": "4e23de47ee4cc019ae50e87228bce794",
        "title": "晚晴三首  其二",
        "author": "吴芾",
        "content": "时巡中外已欢呼，那值天晴喜浴鳬。\n路上捷音良可庆，王师所至若摧枯。",
        "dynasty": "宋",
        "collection_info": null
    },
    {
        "uuid": "b40826feb8ce8e254c18eec34469ec49",
        "title": "晚晴三首  其三",
        "author": "吴芾",
        "content": "三分春色二分过，那更连宵风雨多。\n试向园中问消息，不知还尚有花么。",
        "dynasty": "宋",
        "collection_info": null
    },
    {
        "uuid": "7b556d4d645d9af3b44ea5a5c8b4e78b",
        "title": "和许守游春  其一",
        "author": "吴芾",
        "content": "玉蕊琼葩压众芳，一时纵赏拥如墙。\n花边笑索银瓶酒，知是谁家白面郎。",
        "dynasty": "宋",
        "collection_info": null
    },
    {
        "uuid": "f0494eda2e44564a6aa03d182eb3cd8b",
        "title": "和许守游春  其二",
        "author": "吴芾",
        "content": "结客行行入翠微，桃源深处醉芳菲。\n狂歌不减刘公干，尽日花间坐不归。",
        "dynasty": "宋",
        "collection_info": null
    },
    {
        "uuid": "e8df48d804034888d54b4a9ca6847445",
        "title": "和许守游春  其三",
        "author": "吴芾",
        "content": "尊前莫惜千金费，醉裏能令万事轻。\n须信人生行乐耳，此身何用绊浮名。",
        "dynasty": "宋",
        "collection_info": null
    },
    {
        "uuid": "f1fa1443a30c3a76576c09005016c898",
        "title": "括苍胡经仲以经术授吾乡子弟仆顷过钱塘得吾兄永言多益及友人孟世功书未尝不以得交经仲为言且以其往还诗什相示已决知经仲非尘埃中人矣春初归自钱塘遂获识经仲于斋馆信数公之知人交道之不朽一年之间凡三相会从容谈笑者盖十许日而诗筒之循环来往曾未尝辍而仆之心犹以不得朝夕见经仲为恨也一日经仲来访席未定乃谓仆曰吾将归乡明年不復来此矣仆念经仲之贤交游中所未有顾世方扰攘会合无期临风语离殆不胜依黯因诵老杜人生足别离之句作五绝以送之  其一",
        "author": "吴芾",
        "content": "风期久已暗相亲，樽酒论文未厌频。\n底事天公苦乖隔，动将离索付骚人。",
        "dynasty": "宋",
        "collection_info": null
    },
    {
        "uuid": "a66aa9777d2b03956013920f7c59548e",
        "title": "括苍胡经仲以经术授吾乡子弟仆顷过钱塘得吾兄永言多益及友人孟世功书未尝不以得交经仲为言且以其往还诗什相示已决知经仲非尘埃中人矣春初归自钱塘遂获识经仲于斋馆信数公之知人交道之不朽一年之间凡三相会从容谈笑者盖十许日而诗筒之循环来往曾未尝辍而仆之心犹以不得朝夕见经仲为恨也一日经仲来访席未定乃谓仆曰吾将归乡明年不復来此矣仆念经仲之贤交游中所未有顾世方扰攘会合无期临风语离殆不胜依黯因诵老杜人生足别离之句作五绝以送之  其二",
        "author": "吴芾",
        "content": "明日离樽难重倾，且停征驭话交情。\n知心自古不易得，况是途穷頼友生。",
        "dynasty": "宋",
        "collection_info": null
    },
    {
        "uuid": "0fea2d716eaae4d323a234a850986a4c",
        "title": "括苍胡经仲以经术授吾乡子弟仆顷过钱塘得吾兄永言多益及友人孟世功书未尝不以得交经仲为言且以其往还诗什相示已决知经仲非尘埃中人矣春初归自钱塘遂获识经仲于斋馆信数公之知人交道之不朽一年之间凡三相会从容谈笑者盖十许日而诗筒之循环来往曾未尝辍而仆之心犹以不得朝夕见经仲为恨也一日经仲来访席未定乃谓仆曰吾将归乡明年不復来此矣仆念经仲之贤交游中所未有顾世方扰攘会合无期临风语离殆不胜依黯因诵老杜人生足别离之句作五绝以送之  其三",
        "author": "吴芾",
        "content": "君诗字字凌珠玉，入手卷舒看不足。\n别后襟期傥未忘，会寄筠筒入空谷。",
        "dynasty": "宋",
        "collection_info": null
    },
    {
        "uuid": "41e8b364d3a5b05ae96d211cc1dc1973",
        "title": "括苍胡经仲以经术授吾乡子弟仆顷过钱塘得吾兄永言多益及友人孟世功书未尝不以得交经仲为言且以其往还诗什相示已决知经仲非尘埃中人矣春初归自钱塘遂获识经仲于斋馆信数公之知人交道之不朽一年之间凡三相会从容谈笑者盖十许日而诗筒之循环来往曾未尝辍而仆之心犹以不得朝夕见经仲为恨也一日经仲来访席未定乃谓仆曰吾将归乡明年不復来此矣仆念经仲之贤交游中所未有顾世方扰攘会合无期临风语离殆不胜依黯因诵老杜人生足别离之句作五绝以送之  其四",
        "author": "吴芾",
        "content": "穷冬万木冻欲折，独有松篁抱高节。\n贫交无可效殷勤，持此与君聊赠别。",
        "dynasty": "宋",
        "collection_info": null
    },
    {
        "uuid": "759e04a27bef4c050827ad5d6190be3f",
        "title": "括苍胡经仲以经术授吾乡子弟仆顷过钱塘得吾兄永言多益及友人孟世功书未尝不以得交经仲为言且以其往还诗什相示已决知经仲非尘埃中人矣春初归自钱塘遂获识经仲于斋馆信数公之知人交道之不朽一年之间凡三相会从容谈笑者盖十许日而诗筒之循环来往曾未尝辍而仆之心犹以不得朝夕见经仲为恨也一日经仲来访席未定乃谓仆曰吾将归乡明年不復来此矣仆念经仲之贤交游中所未有顾世方扰攘会合无期临风语离殆不胜依黯因诵老杜人生足别离之句作五绝以送之  其五",
        "author": "吴芾",
        "content": "吾侪生长太平时，不谓年来逢乱离。\n此别要烦君自重，相期重筑太平基。",
        "dynasty": "宋",
        "collection_info": null
    },
    {
        "uuid": "4722b0f30f20710580f24e9a0d6ed8a4",
        "title": "二十七日泛舟偶成",
        "author": "吴芾",
        "content": "小舟游漾小池中，偶与吾人笑语同。\n好把钓竿烟雨裏，一蓑放我作渔翁。",
        "dynasty": "宋",
        "collection_info": null
    },
    {
        "uuid": "0d09955804013c943c30433d0f26f8da",
        "title": "登舟",
        "author": "吴芾",
        "content": "天怜行客困阳秋，许舍车徒上小舟。\n十里好风袪滞思，一溪寒水助清游。",
        "dynasty": "宋",
        "collection_info": null
    },
    {
        "uuid": "9e8f8eb8e1fe54ae041e1e7df61abd2f",
        "title": "去郡登舟偶成一绝",
        "author": "吴芾",
        "content": "脱得身来上短篷，飘然初试一帆风。\n孤城回首知何处，祇有凌歊在眼中。",
        "dynasty": "宋",
        "collection_info": null
    },
    {
        "uuid": "a3728b950bd0623f740de0cd4ce1fc5a",
        "title": "四月二十一日同妻孥泛舟登吕氏济川亭二首  其一",
        "author": "吴芾",
        "content": "不到兹山二十秋，重来山水更清幽。\n无因得向岩前住，日日持竿上钓舟。",
        "dynasty": "宋",
        "collection_info": null
    },
    {
        "uuid": "1f618eb74ca8c083e8ed4c3703e2eb17",
        "title": "四月二十一日同妻孥泛舟登吕氏济川亭二首  其二",
        "author": "吴芾",
        "content": "吕公清德着吾乡，生爱兹山死便藏。\n顾我来游虽恨晚，尚思杖屦共徜徉。",
        "dynasty": "宋",
        "collection_info": null
    },
    {
        "uuid": "10361c5cefee0f1779f3bff3cf05e66c",
        "title": "渡钱塘江",
        "author": "吴芾",
        "content": "万顷烟波一叶轻，风来枕上觉凉生。\n我行触热浑无奈，却喜身心得顿清。",
        "dynasty": "宋",
        "collection_info": null
    },
    {
        "uuid": "5d787be07acc539c653fb3e05550b061",
        "title": "寄龚帅  其一",
        "author": "吴芾",
        "content": "今朝駃步忽来前，报道除书下日边。\n阃寄復归贤使者，百城闻命想欣然。",
        "dynasty": "宋",
        "collection_info": null
    },
    {
        "uuid": "671d1c333f552449d1a9f6af1d1d055b",
        "title": "寄龚帅  其二",
        "author": "吴芾",
        "content": "虽喜英贤帅十连，却惭糠粃滥居前。\n自知未免人扬簸，愿使衰翁晚节全。",
        "dynasty": "宋",
        "collection_info": null
    },
    {
        "uuid": "88796746e5d40927b0b0b30275439fea",
        "title": "寄龚帅  其三",
        "author": "吴芾",
        "content": "行李看看近故庐，梦魂犹自绕洪都。\n帅垣暇日登临处，把酒还能话我无。",
        "dynasty": "宋",
        "collection_info": null
    },
    {
        "uuid": "97194cc33d3414e459f27c5094a6e7f3",
        "title": "归自郡中道上口占",
        "author": "吴芾",
        "content": "禾黍离离压道旁，蹇馿归去晚风凉。\n扬鞭西指吾庐近，想见新醅已可尝。",
        "dynasty": "宋",
        "collection_info": null
    },
    {
        "uuid": "439ca14954febc757c36fca672eae26b",
        "title": "六月二十一日早行十六首  其一",
        "author": "吴芾",
        "content": "四更山月吐微明，起促篮舆趁早行。\n忽听疾雷催雨急，风生襟袖不胜清。",
        "dynasty": "宋",
        "collection_info": null
    },
    {
        "uuid": "ccf659ad9f6b1f49061200a86a705172",
        "title": "六月二十一日早行十六首  其二",
        "author": "吴芾",
        "content": "稻苖初穗出纷纷，半是青云半白云。\n坐看黄云呈上瑞，田家无处不忻忻。",
        "dynasty": "宋",
        "collection_info": null
    },
    {
        "uuid": "b667850e7f0f5ec1b62da0df15bad900",
        "title": "六月二十一日早行十六首  其三",
        "author": "吴芾",
        "content": "病躯终日困骄阳，正虑行行去路长。\n多谢天公怜此意，时飞疏雨作清凉。",
        "dynasty": "宋",
        "collection_info": null
    },
    {
        "uuid": "a171f693faed8f7d902bf991407abc25",
        "title": "六月二十一日早行十六首  其四",
        "author": "吴芾",
        "content": "为忆湖山且暂归，此心不是要追时。\n君恩留我非由己，寄语山灵莫勒移。",
        "dynasty": "宋",
        "collection_info": null
    },
    {
        "uuid": "03bd60af57de558ec7fb0a0dcfe475a7",
        "title": "六月二十一日早行十六首  其五",
        "author": "吴芾",
        "content": "欲挂衣冠已上章，更令衝冒去南昌。\n南昌纵有佳山水，争似安閒在故乡。",
        "dynasty": "宋",
        "collection_info": null
    },
    {
        "uuid": "74bd66dca913d73d278712b2b41d2495",
        "title": "六月二十一日早行十六首  其六",
        "author": "吴芾",
        "content": "雨后西山气象新，野田高下水津津。\n晚来弛担临风坐，聒耳蛙声更可人。",
        "dynasty": "宋",
        "collection_info": null
    },
    {
        "uuid": "346124f5d7e601881855a254709c4582",
        "title": "六月二十一日早行十六首  其七",
        "author": "吴芾",
        "content": "古寺经行知几回，山僧又见我重来。\n暮年欲作终焉计，不得归休只自哀。",
        "dynasty": "宋",
        "collection_info": null
    },
    {
        "uuid": "c7c378004ef6a637a201c7f0448a44a0",
        "title": "六月二十一日早行十六首  其八",
        "author": "吴芾",
        "content": "篮舆亟欲到柴门，终日驱驰亦苦辛。\n野外莫嫌车骑少，笙歌两部自随人。",
        "dynasty": "宋",
        "collection_info": null
    },
    {
        "uuid": "15f1f13f434e36218aff0832f7988541",
        "title": "六月二十一日早行十六首  其九",
        "author": "吴芾",
        "content": "蝉噪园林处处同，此蝉鸣处颤春风。\n祇应寒饿全无力，吟不成声喙已穷。",
        "dynasty": "宋",
        "collection_info": null
    },
    {
        "uuid": "089faff146d70665ed91a5754f36c680",
        "title": "六月二十一日早行十六首  其一○",
        "author": "吴芾",
        "content": "东望吾庐百里间，二年别去一朝还。\n虽然未遂归休意，且对湖山一解颜。",
        "dynasty": "宋",
        "collection_info": null
    },
    {
        "uuid": "01aca04742c2f10ea60ac039b047be50",
        "title": "六月二十一日早行十六首  其一一",
        "author": "吴芾",
        "content": "出入乡关四十朞，劳人迎送每惭之。\n今朝单骑归来速，且喜乡人都不知。",
        "dynasty": "宋",
        "collection_info": null
    },
    {
        "uuid": "b8de801d83a632eff3c68693b0a28102",
        "title": "六月二十一日早行十六首  其一二",
        "author": "吴芾",
        "content": "不见湖山两阅冬，相思千里梦魂通。\n今宵烛下匆匆看，犹恐归来似梦中。",
        "dynasty": "宋",
        "collection_info": null
    },
    {
        "uuid": "25d19c6066ca8aa920d8e42f0fd8a7ed",
        "title": "六月二十一日早行十六首  其一三",
        "author": "吴芾",
        "content": "竹间幽径喜相通，花下清阴苦未浓。\n说与园丁勤灌溉，我归要此养疏慵。",
        "dynasty": "宋",
        "collection_info": null
    },
    {
        "uuid": "fe97d6c9aedcfd8c9e8f21dea1c9f74c",
        "title": "六月二十一日早行十六首  其一四",
        "author": "吴芾",
        "content": "谩来水上结危亭，更凭栏干听水声。\n洗得肺肝清似水，莫言亭下水无情。",
        "dynasty": "宋",
        "collection_info": null
    },
    {
        "uuid": "7163909c2fddebca199345639acffcab",
        "title": "六月二十一日早行十六首  其一五",
        "author": "吴芾",
        "content": "只爱湖光似镜平，那知汹涌作潮鸣。\n直疑身在江船上，夜半更闻风雨声。",
        "dynasty": "宋",
        "collection_info": null
    },
    {
        "uuid": "4730011dbfd9589ddccb90752fea1dae",
        "title": "六月二十一日早行十六首  其一六",
        "author": "吴芾",
        "content": "暂归祇欲见湖山，多谢亲朋日往还。\n但愧年衰筋骨惫，将迎容我片时閒。",
        "dynasty": "宋",
        "collection_info": null
    },
    {
        "uuid": "d78153566cb3a88483f62c72864f2464",
        "title": "久欲乞归未得一日蒙恩放归不胜欣喜涂中得十五首  其一",
        "author": "吴芾",
        "content": "今日方行第一程，看来已觉此身轻。\n若还归到湖山裏，何啻乘云上玉清。",
        "dynasty": "宋",
        "collection_info": null
    },
    {
        "uuid": "28b7f8bce61aa40c398cf1fc7fd080b1",
        "title": "久欲乞归未得一日蒙恩放归不胜欣喜涂中得十五首  其二",
        "author": "吴芾",
        "content": "我病只宜投绂去，君恩却许奉祠归。\n小人报国非无志，正恐叨踰触祸机。",
        "dynasty": "宋",
        "collection_info": null
    },
    {
        "uuid": "86ef4012dcc888d61453414ccc3c173a",
        "title": "久欲乞归未得一日蒙恩放归不胜欣喜涂中得十五首  其三",
        "author": "吴芾",
        "content": "东去匆匆不暂停，我于此地岂无情。\n祇缘衰病归心切，不惮崎岖趁晓程。",
        "dynasty": "宋",
        "collection_info": null
    },
    {
        "uuid": "d97b762d3bdbe69ad5a7056eed11dd0f",
        "title": "久欲乞归未得一日蒙恩放归不胜欣喜涂中得十五首  其四",
        "author": "吴芾",
        "content": "来时似觉秋犹热，去日忽惊秋已深。\n一去一来何所益，不如归去旧园林。",
        "dynasty": "宋",
        "collection_info": null
    },
    {
        "uuid": "47968bed4be8384212368a0eb5bba475",
        "title": "久欲乞归未得一日蒙恩放归不胜欣喜涂中得十五首  其五",
        "author": "吴芾",
        "content": "老夫非是厌洪都，正恐沉迷失故吾。\n纵使东湖花似锦，不如归对小西湖。",
        "dynasty": "宋",
        "collection_info": null
    },
    {
        "uuid": "3ac8c30d59cc23abfd204c0ee10ac5d6",
        "title": "久欲乞归未得一日蒙恩放归不胜欣喜涂中得十五首  其六",
        "author": "吴芾",
        "content": "邦人送我说殷勤，自愧初无德及民。\n若更踌躇不归去，猿惊鹤怨亦愁人。",
        "dynasty": "宋",
        "collection_info": null
    },
    {
        "uuid": "87eebbb653577d7766e1f3fe73a83208",
        "title": "久欲乞归未得一日蒙恩放归不胜欣喜涂中得十五首  其七",
        "author": "吴芾",
        "content": "去年来见荷初败，今岁归逢菊已残。\n残菊败荷浑似我，纵余芬馥岂堪观。",
        "dynasty": "宋",
        "collection_info": null
    },
    {
        "uuid": "2a1e326700e96c1a8b6d94abc995aa17",
        "title": "久欲乞归未得一日蒙恩放归不胜欣喜涂中得十五首  其八",
        "author": "吴芾",
        "content": "记得年时入境来，老分阃寄惧非才。\n今朝遂出洪都去，笑指故山真快哉。",
        "dynasty": "宋",
        "collection_info": null
    },
    {
        "uuid": "1551563b3473f34a6aa8fbdd09607094",
        "title": "久欲乞归未得一日蒙恩放归不胜欣喜涂中得十五首  其九",
        "author": "吴芾",
        "content": "夹道乔松几度春，青青黛色四时新。\n当时若尽荒郊种，万顷清阴更可人。",
        "dynasty": "宋",
        "collection_info": null
    },
    {
        "uuid": "31c235caada8026282095e206a039d65",
        "title": "久欲乞归未得一日蒙恩放归不胜欣喜涂中得十五首  其一○",
        "author": "吴芾",
        "content": "欲寒还暖雨还晴，极目秋郊景色明。\n应是此归天亦喜，故将风日作人情。",
        "dynasty": "宋",
        "collection_info": null
    },
    {
        "uuid": "091eafc38765ec8b1d001ae5265c09a4",
        "title": "久欲乞归未得一日蒙恩放归不胜欣喜涂中得十五首  其一一",
        "author": "吴芾",
        "content": "无日无时不念归，此心宜有鬼神知。\n如今已作终焉计，寄语山灵莫勒移。",
        "dynasty": "宋",
        "collection_info": null
    },
    {
        "uuid": "e34690d16aa050c2ed26cf8e31f2e039",
        "title": "久欲乞归未得一日蒙恩放归不胜欣喜涂中得十五首  其一二",
        "author": "吴芾",
        "content": "荒墟忽见翠成堆，错认青山入眼来。\n元是松林如此好，不妨归去更勤栽。",
        "dynasty": "宋",
        "collection_info": null
    },
    {
        "uuid": "aee05c9d3d645d064c06650de6b6f018",
        "title": "久欲乞归未得一日蒙恩放归不胜欣喜涂中得十五首  其一三",
        "author": "吴芾",
        "content": "路傍遥见一山居，欢喜犹如见故庐。\n见似故庐犹自喜，如今到后喜何如。",
        "dynasty": "宋",
        "collection_info": null
    },
    {
        "uuid": "793eede70fedf92f3c98c71b0932f6fb",
        "title": "久欲乞归未得一日蒙恩放归不胜欣喜涂中得十五首  其一四",
        "author": "吴芾",
        "content": "兀兀篮舆足欲拳，聊扶藜杖步山边。\n招提此去无多地，且就僧房借榻眠。",
        "dynasty": "宋",
        "collection_info": null
    },
    {
        "uuid": "113d7f5b03c264ad3896ce470867f4ee",
        "title": "久欲乞归未得一日蒙恩放归不胜欣喜涂中得十五首  其一五",
        "author": "吴芾",
        "content": "淡烟斜日媚郊原，中有人家似辋川。\n地侧忽惊车马过，三三两两竹篱边。",
        "dynasty": "宋",
        "collection_info": null
    },
    {
        "uuid": "35fad3b07957c426ecc5f2cf835ad908",
        "title": "九月二十六日同朝宗泽民游洞宫用刘使君韵二首  其一",
        "author": "吴芾",
        "content": "云藏仙窟几何年，一旦来游岂偶然。\n造物应怜林下客，故令一覩洞中天。",
        "dynasty": "宋",
        "collection_info": null
    },
    {
        "uuid": "8cddc1e6ac78add102d2d3f75f964624",
        "title": "九月二十六日同朝宗泽民游洞宫用刘使君韵二首  其二",
        "author": "吴芾",
        "content": "爱游此地已多年，今日身心始豁然。\n洞裏真人虽羽化，苍苍乔木自参天。",
        "dynasty": "宋",
        "collection_info": null
    },
    {
        "uuid": "6245320ed377733c81ec460be588c6e2",
        "title": "如老堂  其一",
        "author": "吴芾",
        "content": "少年有志觅封侯，老去知非万事休。\n薄有田园能自适，不妨卖剑买黄牛。",
        "dynasty": "宋",
        "collection_info": null
    },
    {
        "uuid": "98afa92f1dd90397c468fb1574cfbe63",
        "title": "如老堂  其二",
        "author": "吴芾",
        "content": "一堂风月一床书，随分琴樽乐有余。\n试问乘轩遮道客，何如归去狎樵渔。",
        "dynasty": "宋",
        "collection_info": null
    },
    {
        "uuid": "8574ea3252a398885dcf17474a33468d",
        "title": "种德堂",
        "author": "吴芾",
        "content": "我本农家世贱贫，一门相继亦簪绅。\n当知来处非今日，莫学诗人只为身。",
        "dynasty": "宋",
        "collection_info": null
    },
    {
        "uuid": "61e0616d9b60ae4b23fbb2672e6a1d4b",
        "title": "观十二弟种德堂诗和其韵",
        "author": "吴芾",
        "content": "万事忘怀付酒樽，长閒不厌客登门。\n但存心地平如砥，胜买黄牛教子孙。",
        "dynasty": "宋",
        "collection_info": null
    },
    {
        "uuid": "1ba3e03cee3e19f437a61d52dab2ea47",
        "title": "竹坞",
        "author": "吴芾",
        "content": "此君生长此山中，直节从来自不同。\n今日高标还卓出，万人谁不仰清风。",
        "dynasty": "宋",
        "collection_info": null
    },
    {
        "uuid": "3ec21b3c97a2f1d448b33a9abcbcafc2",
        "title": "云龛",
        "author": "吴芾",
        "content": "君将富贵等浮云，却许白云来就宿。\n静处何妨共一龛，免教随手翻还復。",
        "dynasty": "宋",
        "collection_info": null
    },
    {
        "uuid": "14addcb838a665c7df110b1365f7a2d6",
        "title": "入界",
        "author": "吴芾",
        "content": "日炙风吹人倦乏，山重水复路萦迴。\n一番行病思休息，且喜今朝入界来。",
        "dynasty": "宋",
        "collection_info": null
    },
    {
        "uuid": "3cb2a48db3f0813833cbe886f851ab5d",
        "title": "送津还任",
        "author": "吴芾",
        "content": "汝到庭闱话未终，若为行色又匆匆。\n要知只有归来好，便做三公亦是空。",
        "dynasty": "宋",
        "collection_info": null
    },
    {
        "uuid": "58e7334094e0640a9d2f915dd24f3155",
        "title": "三七侄入新屋  其一",
        "author": "吴芾",
        "content": "华屋新成集贺宾，门阑盛事一番新。\n愿言积德高于屋，屋下长存百岁人。",
        "dynasty": "宋",
        "collection_info": null
    },
    {
        "uuid": "bafc30c1ddf6a72bf1f7ccf93dc2eac1",
        "title": "三七侄入新屋  其二",
        "author": "吴芾",
        "content": "我昔行年近六旬，辛勤纔有屋容身。\n汝成广厦年方壮，端是吾家有福人。",
        "dynasty": "宋",
        "collection_info": null
    },
    {
        "uuid": "25f91d61cdf5f7d95c3902f6443dd047",
        "title": "送侄赴廷试  其一",
        "author": "吴芾",
        "content": "我是田家本业农，偶然两世到蟾宫。\n书生天幸有如此，岂復更忧吾道穷。",
        "dynasty": "宋",
        "collection_info": null
    },
    {
        "uuid": "ce41aaaeccfd6fb0b156e572b2dee8bf",
        "title": "送侄赴廷试  其二",
        "author": "吴芾",
        "content": "一第男儿未足夸，喜传衣钵振吾家。\n大廷好上千言对，要使声名播迩遐。",
        "dynasty": "宋",
        "collection_info": null
    },
    {
        "uuid": "7a88949b0ca9d843790330994fa4d04d",
        "title": "送侄赴廷试  其三",
        "author": "吴芾",
        "content": "上林跃马看腾骧，父老犹言昔日张。\n顾我儿曹殊未学，敢将踪迹继前芳。",
        "dynasty": "宋",
        "collection_info": null
    },
    {
        "uuid": "e97c553365f0a58e1116dda3eca5a3e9",
        "title": "和康伯可重阳",
        "author": "吴芾",
        "content": "过了重阳又一阳，梅开亦拟共壶觞。\n病中无復成狂饮，且作前贤醒裏狂。",
        "dynasty": "宋",
        "collection_info": null
    },
    {
        "uuid": "41611256d5de0628be93fb410799b9bd",
        "title": "扫坟东山感旧示十五侄",
        "author": "吴芾",
        "content": "四十年前此读书，与君俱欲上亨衢。\n君虽未达心犹壮，我已衰颓作老夫。",
        "dynasty": "宋",
        "collection_info": null
    },
    {
        "uuid": "cbb08dafd7c0dc29dbbcdeedd08fe03e",
        "title": "梅花下闻角声",
        "author": "吴芾",
        "content": "兀坐江城厌寂寥，喜逢春色上梅梢。\n寄言画角休吹遍，留与铃斋作淡交。",
        "dynasty": "宋",
        "collection_info": null
    },
    {
        "uuid": "89d5f012f3934fbdb31db91b4440f809",
        "title": "睡中闻鶑",
        "author": "吴芾",
        "content": "解鞍萧寺憩清幽，睡裏忽闻黄栗留。\n惊破梦魂何可恨，得知身在浙江头。",
        "dynasty": "宋",
        "collection_info": null
    },
    {
        "uuid": "c6beca27b892781bbdde65dc356d0fe4",
        "title": "败屋有感",
        "author": "吴芾",
        "content": "甲第巍然数百间，一朝人去顿摧残。\n寄言行客休兴叹，但积阴功后代看。",
        "dynasty": "宋",
        "collection_info": null
    },
    {
        "uuid": "e5942d8663e65dc9d1af86bdf6afadcb",
        "title": "悼王习之",
        "author": "吴芾",
        "content": "两州佳政万人传，一旦那知遂溘然。\n到底久生从古少，要须乘健早归田。",
        "dynasty": "宋",
        "collection_info": null
    },
    {
        "uuid": "ef428cb9e2aa004551adc9a5e15c471a",
        "title": "嘲钦师",
        "author": "吴芾",
        "content": "师与予心总爱山，从来已许伴予閒。\n若为一出俄经月，却恋尘凡未肯还。",
        "dynasty": "宋",
        "collection_info": null
    },
    {
        "uuid": "99a25b22a5a47d80f563c1d68e002090",
        "title": "赠远老",
        "author": "吴芾",
        "content": "一瓶一钵自由身，聊向江南玩水云。\n踏遍千山并万壑，却归林下炷炉熏。",
        "dynasty": "宋",
        "collection_info": null
    },
    {
        "uuid": "d5c0d8ba4a831eb0544bda4937778aaf",
        "title": "送安老",
        "author": "吴芾",
        "content": "师走丛林不计年，若为犹未了因缘。\n万年有路何妨去，透取无生不二禅。",
        "dynasty": "宋",
        "collection_info": null
    },
    {
        "uuid": "e87f2d86d69d50e93a73dc6688529863",
        "title": "和远老韵二首  其一",
        "author": "吴芾",
        "content": "平生痼疾在烟霞，到处林泉是我家。\n若也远公容入社，直须酤酒不须茶。",
        "dynasty": "宋",
        "collection_info": null
    },
    {
        "uuid": "4c8b7f909875276f43803e9833247ab9",
        "title": "和远老韵二首  其二",
        "author": "吴芾",
        "content": "欲访天台帛道猷，梦魂先到石桥头。\n箇中直待桃花放，始得从师烂漫游。",
        "dynasty": "宋",
        "collection_info": null
    },
    {
        "uuid": "aabd003baa7fe5542cac150a69412704",
        "title": "送明老游雁荡五首  其一",
        "author": "吴芾",
        "content": "昔年曾作雁山游，倒指今踰四十秋。\n叹我岂劳蝴蝶梦，羡师重到大龙湫。",
        "dynasty": "宋",
        "collection_info": null
    },
    {
        "uuid": "00eb87cd46e691f193dababe97b38951",
        "title": "送明老游雁荡五首  其二",
        "author": "吴芾",
        "content": "师到龙湫谒矩罗，为言别久渴心多。\n当年见处祥光满，试问今还记得么。",
        "dynasty": "宋",
        "collection_info": null
    },
    {
        "uuid": "18155a405e3b1318c89291e20f60a31a",
        "title": "送明老游雁荡五首  其三",
        "author": "吴芾",
        "content": "吾儿此地偶钟英，绍我家风尚典刑。\n所幸吾师知此意，殷勤为我谢山灵。",
        "dynasty": "宋",
        "collection_info": null
    },
    {
        "uuid": "53c6ca7a94b8f74db964de15f53adf65",
        "title": "送明老游雁荡五首  其四",
        "author": "吴芾",
        "content": "方欣林下共谈禅，底事深公挽出山。\n千里同风无道俗，何妨一笑便言还。",
        "dynasty": "宋",
        "collection_info": null
    },
    {
        "uuid": "ae62551714e70cc091c82131735e4d26",
        "title": "送明老游雁荡五首  其五",
        "author": "吴芾",
        "content": "遍参尊宿走诸方，老去纔能返故乡。\n涨水飞云前辈语，他乡莫更久徜徉。",
        "dynasty": "宋",
        "collection_info": null
    },
    {
        "uuid": "f17eb70e9c6ffbeb152961b56435a0f7",
        "title": "和远老四首  其一",
        "author": "吴芾",
        "content": "事好休时便好休，不应人尽觅封侯。\n归来已快平生志，况有高人来聚头。",
        "dynasty": "宋",
        "collection_info": null
    },
    {
        "uuid": "c773dfb19302ed265e6ebd3e9e79474f",
        "title": "和远老四首  其二",
        "author": "吴芾",
        "content": "身居仕路梦家山，一日君恩放我还。\n从此便为终老计，祇愁造物靳清閒。",
        "dynasty": "宋",
        "collection_info": null
    },
    {
        "uuid": "e09b129430af848876136c23072f2296",
        "title": "和远老四首  其三",
        "author": "吴芾",
        "content": "世人老去不知休，祇羡三公与五侯。\n争似山僧都不会，困来衲被便蒙头。",
        "dynasty": "宋",
        "collection_info": null
    },
    {
        "uuid": "e0dde82079d694c0b8a439b3b42eddd2",
        "title": "和远老四首  其四",
        "author": "吴芾",
        "content": "相逢正好共看山，底事匆匆便欲还。\n今日乍晴山更好，可能伴我片时閒。",
        "dynasty": "宋",
        "collection_info": null
    },
    {
        "uuid": "327d602a1476fc26fc5dcfded6f3ba2b",
        "title": "上七斋素不饮",
        "author": "吴芾",
        "content": "人日晴天万里开，自应一笑上春台。\n清斋偶阻花前醉，且把茶瓯当酒杯。",
        "dynasty": "宋",
        "collection_info": null
    },
    {
        "uuid": "37650a368a2518e2f97d0e6e4f910273",
        "title": "送津赴绍兴倅八首  其一",
        "author": "吴芾",
        "content": "读书已负少年时，老大空疏愧我知。\n汝肯为余偿此志，虽穷亦是起家儿。",
        "dynasty": "宋",
        "collection_info": null
    },
    {
        "uuid": "f6418530561133b2f5541446564ac704",
        "title": "送津赴绍兴倅八首  其二",
        "author": "吴芾",
        "content": "山色湖光足自怡，幽栖无一不相宜。\n只嫌野外游从少，汝早归来共乐之。",
        "dynasty": "宋",
        "collection_info": null
    },
    {
        "uuid": "25e421385b62842ad56c96b143dee628",
        "title": "送津赴绍兴倅八首  其三",
        "author": "吴芾",
        "content": "汝辞秦邸佐名藩，端为亲庭数舍间。\n数舍相望虽不远，争如在侧日承颜。",
        "dynasty": "宋",
        "collection_info": null
    },
    {
        "uuid": "ea6fa2a54c7f145526b349f4f8343211",
        "title": "送津赴绍兴倅八首  其四",
        "author": "吴芾",
        "content": "当年我镇卧龙山，曾种千花与万竿。\n岁久不知无恙否，因来且为报平安。",
        "dynasty": "宋",
        "collection_info": null
    },
    {
        "uuid": "75826f545bdbaf44ac2950451caf5862",
        "title": "送津赴绍兴倅八首  其五",
        "author": "吴芾",
        "content": "我曾开凿鑑湖田，功竟难成愧昔贤。\n汝谒马祠须问讯，此湖兴復是何年。",
        "dynasty": "宋",
        "collection_info": null
    },
    {
        "uuid": "4147ce2541041f3a85ffd0cf45dd8cbf",
        "title": "送津赴绍兴倅八首  其六",
        "author": "吴芾",
        "content": "出仕曾尘侍从班，退休还得老湖山。\n已惭过分无他望，只愿吾儿相对閒。",
        "dynasty": "宋",
        "collection_info": null
    },
    {
        "uuid": "77c95ab80d0024f9f3bbf56468cc10c7",
        "title": "送津赴绍兴倅八首  其七",
        "author": "吴芾",
        "content": "我辞官路已多时，魂梦今犹畏险巇。\n汝既饱谙游宦味，会须早作箇归期。",
        "dynasty": "宋",
        "collection_info": null
    },
    {
        "uuid": "f83e6f69eee8649ae670da9cfe482f09",
        "title": "送津赴绍兴倅八首  其八",
        "author": "吴芾",
        "content": "人生万事不如归，只恐归来不及时。\n汝若能为陶靖节，我身胜到凤凰池。",
        "dynasty": "宋",
        "collection_info": null
    },
    {
        "uuid": "767e3126c2a7499660da2c065d85a997",
        "title": "山居上元",
        "author": "吴芾",
        "content": "未能免俗强随缘，聊挂灯毬记上元。\n席上虽无罗绮绕，游人来往亦喧喧。",
        "dynasty": "宋",
        "collection_info": null
    },
    {
        "uuid": "58950fe3738be5a501a68797c6c941c8",
        "title": "十六夜见月",
        "author": "吴芾",
        "content": "连宵待月屡登城，特地遮藏不肯明。\n过了佳辰方皎洁，嫦娥何事太无情。",
        "dynasty": "宋",
        "collection_info": null
    },
    {
        "uuid": "73a23085b59c9aa2f62f55ce1fcd0ed9",
        "title": "代答",
        "author": "吴芾",
        "content": "人生何用苦多忧，无日无时可宴游。\n但使此心忘系累，凉天佳月即中秋。",
        "dynasty": "宋",
        "collection_info": null
    },
    {
        "uuid": "767900b0e25fd148b94c3a8b1ec7d7a8",
        "title": "甲子日无雨偶成",
        "author": "吴芾",
        "content": "连岁人怀水潦忧，年登犹叹不全收。\n夏逢甲子天无雨，预喜今年又有秋。",
        "dynasty": "宋",
        "collection_info": null
    },
    {
        "uuid": "1e662038b93a0c28a9f1721c930781d9",
        "title": "和许守松阴",
        "author": "吴芾",
        "content": "乔松转日影斜斜，穿入疏櫺细作花。\n怪得清阴长不改，原来松下蛰龟蛇。",
        "dynasty": "宋",
        "collection_info": null
    },
    {
        "uuid": "a89734f376485fca6ba96a507644abfd",
        "title": "题心远轩二首  其一",
        "author": "吴芾",
        "content": "山居我欲避嚣尘，尚觉门庭俗客频。\n羡尔结茅当道左，一轩风月作閒人。",
        "dynasty": "宋",
        "collection_info": null
    },
    {
        "uuid": "a34e4b96c32d1ddf17a503241f22ccd7",
        "title": "题心远轩二首  其二",
        "author": "吴芾",
        "content": "扁榜当年我命名，喜君心与迹双清。\n眼前风物浑如旧，但觉庭前春草生。",
        "dynasty": "宋",
        "collection_info": null
    },
    {
        "uuid": "96f76bc36e3b610a6b8ce05d1a117f0e",
        "title": "和刘与权韵三首  其一",
        "author": "吴芾",
        "content": "平生嗜好唯爱山，前身疑是山中相。\n归来深处得幽栖，柴门正与山相向。",
        "dynasty": "宋",
        "collection_info": null
    },
    {
        "uuid": "07b7e240975848d4f08d956466973e69",
        "title": "和刘与权韵三首  其二",
        "author": "吴芾",
        "content": "去年君过我山中，尊酒相欢十日同。\n别后相思肠欲断，暮云空復指江东。",
        "dynasty": "宋",
        "collection_info": null
    },
    {
        "uuid": "2879380f674bcbcefff54e4a4d822787",
        "title": "和刘与权韵三首  其三",
        "author": "吴芾",
        "content": "异县相望两驿间，何时復此共看山。\n向来同社今无几，莫惜篮舆数往还。",
        "dynasty": "宋",
        "collection_info": null
    },
    {
        "uuid": "310834782dd96c3949e262c6a0b8048b",
        "title": "陈子厚送韶鸭将以七绝因次其韵  其一",
        "author": "吴芾",
        "content": "久闻韶鸭有灵踪，首尾俱轻快御风。\n公独惠然持见赠，应知野性与余同。",
        "dynasty": "宋",
        "collection_info": null
    },
    {
        "uuid": "e41bdbafb3c53e7f97a7527c87f50886",
        "title": "陈子厚送韶鸭将以七绝因次其韵  其二",
        "author": "吴芾",
        "content": "兴在江湖万里间，洿池一曲岂能安。\n今朝来我西湖上，眼底陡惊天地宽。",
        "dynasty": "宋",
        "collection_info": null
    },
    {
        "uuid": "943863dd208acb755b898868d948b6b5",
        "title": "陈子厚送韶鸭将以七绝因次其韵  其三",
        "author": "吴芾",
        "content": "湖光深处恣沉浮，未让波间鹭与鸥。\n旧侣此时应羡汝，欲来相就苦无由。",
        "dynasty": "宋",
        "collection_info": null
    },
    {
        "uuid": "147d83f58312867e0fcffb8920d7717b",
        "title": "陈子厚送韶鸭将以七绝因次其韵  其四",
        "author": "吴芾",
        "content": "朝朝两两下平沙，添得湖中景趣嘉。\n碧卵从今生育去，便堪装点作渔家。",
        "dynasty": "宋",
        "collection_info": null
    },
    {
        "uuid": "8c8ffc197659e9d4113b4c29268a4c1b",
        "title": "陈子厚送韶鸭将以七绝因次其韵  其五",
        "author": "吴芾",
        "content": "投迹山林不厌深，老来宁復计升沉。\n水禽得得来相伴，应识幽人一片心。",
        "dynasty": "宋",
        "collection_info": null
    }
]