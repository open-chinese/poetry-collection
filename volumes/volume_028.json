[
    {
        "uuid": "e379be73b64108d662c6d9173dd330cf",
        "title": "过嵩阴隐者",
        "author": "李频",
        "content": "当门看少室，倚杖復披衣。\n每日醒还醉，无人是与非。\n架书抽读乱，庭果摘尝稀。\n独有江南客，思家未得归。",
        "dynasty": "唐",
        "collection_info": null
    },
    {
        "uuid": "25bdb4e072f471fa0b0d3f8d92371b12",
        "title": "留别山家",
        "author": "李频",
        "content": "闲门不易求，半月在林丘。\n已与山水别，难为花木留。\n孤怀归静夜，远会隔高秋。\n莫道无言去，冥心在重游。",
        "dynasty": "唐",
        "collection_info": null
    },
    {
        "uuid": "6798712c7836698cecf3b522762d4699",
        "title": "送人游吴",
        "author": "李频",
        "content": "楚田开雪后，草色与君看。\n积水浮春气，深山滞雨寒。\n毗陵孤月出，建业一钟残。\n为把乡书去，因收别泪难。",
        "dynasty": "唐",
        "collection_info": null
    },
    {
        "uuid": "8aaafd643cb328997608e0e2278e40fc",
        "title": "东渭桥晚眺",
        "author": "李频",
        "content": "秦地有吴洲，千樯渭曲头。\n人当返照立，水彻故乡流。\n落第春难过，穷途日易愁。\n谁知桥上思，万里在江楼。",
        "dynasty": "唐",
        "collection_info": null
    },
    {
        "uuid": "d14dc3e9efa4514f44219e31d4ac093c",
        "title": "送延陵韦少府",
        "author": "李频",
        "content": "延陵称贵邑，季子有高踪。\n古迹传多代，仙山管几峰。\n微泉声小雨，异木色深冬。\n去毕三年秩，新诗箧不容。",
        "dynasty": "唐",
        "collection_info": null
    },
    {
        "uuid": "70977547493afbb7c6121f3739ab91f8",
        "title": "淮南送友人归沧州",
        "author": "李频",
        "content": "风色忽西转，坐为千里分。\n高帆背楚落，寒日逆淮曛。\n断烧缘乔木，盘鵰隐片云。\n乡关百战地，归去始休军。",
        "dynasty": "唐",
        "collection_info": null
    },
    {
        "uuid": "57410063b18f694d115c00724b61f383",
        "title": "夏日题盩厔友人书斋",
        "author": "李频",
        "content": "修竹齐高树，书斋竹树中。\n四时无夏气，三伏有秋风。\n黑处巢幽鸟，阴来呌候虫。\n牕西太白雪，万仞在遥空。",
        "dynasty": "唐",
        "collection_info": null
    },
    {
        "uuid": "273eae599777834c33c086e341b4e64e",
        "title": "寻山",
        "author": "李频",
        "content": "一径入双崖，初疑有几家。\n行穷人不见，坐久日空斜。\n石上生灵草，泉中落异花。\n终须结茅屋，向此学餐霞。",
        "dynasty": "唐",
        "collection_info": null
    },
    {
        "uuid": "cf702e58ba6d385f02916ac649985947",
        "title": "送元遂上人归钱唐",
        "author": "李频",
        "content": "白衣游帝乡，已得事空王。\n却返湖山寺，高禅水月房。\n雨中过岳黑，秋后宿船凉。\n回顾秦人语，他生会别方。",
        "dynasty": "唐",
        "collection_info": null
    },
    {
        "uuid": "6f54bc3f8de0066d356ad6b9d88c7997",
        "title": "贻友人喻坦之",
        "author": "李频",
        "content": "从容心自切，饮水胜衔杯。\n共在山中长，相随阙下来。\n修身空有道，取事各无媒。\n不信昇平代，终遗草泽才。",
        "dynasty": "唐",
        "collection_info": null
    },
    {
        "uuid": "61cacfa3ef487550069599237a25a24e",
        "title": "送友人往振武",
        "author": "李频",
        "content": "风沙遥见说，道路替君愁。\n碛夜星垂地，云明火上楼。\n征鸿辞塞雪，战马识边秋。\n不共将军语，何因有去留。",
        "dynasty": "唐",
        "collection_info": null
    },
    {
        "uuid": "e4d4aae5d57f1f9971351fb3adf6d1c7",
        "title": "赋得长城斑竹杖",
        "author": "李频",
        "content": "秦兴版筑时，翦伐不知谁。\n异代余根在，幽人得手持。\n细看生古意，闲倚动边思。\n莫作鸠形并，空将鹤髪期。",
        "dynasty": "唐",
        "collection_info": null
    },
    {
        "uuid": "bd4189842cc3e07e85347d154c847335",
        "title": "送德清喻明府",
        "author": "李频",
        "content": "棹返霅溪云，仍参旧使君。\n州传多古迹，县记是新文。\n水栅横舟闭，湖田立木分。\n但如诗思苦，为政即超羣。",
        "dynasty": "唐",
        "collection_info": null
    },
    {
        "uuid": "70fb424be6003f7cf54ce79cfa3d4ab3",
        "title": "送薛能少府任盩厔",
        "author": "李频",
        "content": "不才甘下第，君子蹇何重。\n相送昆明岸，同看太白峰。\n数瓢留顷刻，残照迫从容。\n好去烟霞县，仙人有旧踪。",
        "dynasty": "唐",
        "collection_info": null
    },
    {
        "uuid": "ef99dca15bb3809470b6821c8b825357",
        "title": "送许寿下第归东山",
        "author": "李频",
        "content": "吾君设礼闱，谁合学忘机。\n却是高人起，难为下第归。\n出关心纵野，避世事终稀。\n莫更今秋夕，相思望少微。",
        "dynasty": "唐",
        "collection_info": null
    },
    {
        "uuid": "b780d1cb3a26b593515f44b5061e226d",
        "title": "冬夜酬范秘书",
        "author": "李频",
        "content": "九衢行一匝，不敢入他门。\n累日无余事，通宵得至言。\n命嗟清世蹇，春觉闰冬暄。\n翻覆吟佳句，何酬国士恩。",
        "dynasty": "唐",
        "collection_info": null
    },
    {
        "uuid": "b52ce1073dacf36afcd69c60554aa51f",
        "title": "送陆肱尉江夏",
        "author": "李频",
        "content": "如何执简去，便作挂帆期。\n泽国三春早，江天落日迟。\n县人齐候处，洲鸟欲飞时。\n免褐方三十，青云岂白髭。",
        "dynasty": "唐",
        "collection_info": null
    },
    {
        "uuid": "78243add26a6f104a1a42cb68c850768",
        "title": "汉上送人西归",
        "author": "李频",
        "content": "几作西归梦，因为怆别心。\n野衔天去尽，山夹汉来深。\n迭浪翻残照，高帆引片阴。\n空留相赠句，毕我白头吟。",
        "dynasty": "唐",
        "collection_info": null
    },
    {
        "uuid": "a5656323753dd49009ed8d4de00d3cdb",
        "title": "蜀中逢友人",
        "author": "李频",
        "content": "自古有行役，谁人免别家。\n相欢犹陌上，一醉任天涯。\n积迭山藏蜀，潺湲水遶巴。\n他年復何处，共说海棠花。",
        "dynasty": "唐",
        "collection_info": null
    },
    {
        "uuid": "2e87efc7ce87645c6e611ac1977cf8e3",
        "title": "寄范评事",
        "author": "李频",
        "content": "行坐不相遗，辕门载笔时。\n雅知难更遇，旧分合长思。\n梦即重寻熟，书常转达迟。\n山斋终拟到，何日遂心期。",
        "dynasty": "唐",
        "collection_info": null
    },
    {
        "uuid": "447c9b50058f1da111dc335a0168ea4e",
        "title": "南游过湘汉即事寄友人",
        "author": "李频",
        "content": "南去远駈逐，三湘五月行。\n巴山雪水下，楚泽火云生。\n向野聊中饭，乘凉探暮程。\n离怀不可说，已迫峡猿声。",
        "dynasty": "唐",
        "collection_info": null
    },
    {
        "uuid": "058c6c4f39765bd80b41af17c5892aec",
        "title": "送许浑侍御赴润州",
        "author": "李频",
        "content": "家山近石头，遂意恣东游。\n祖席离乌府，归帆转蜃楼。\n阴氛出海散，落月向潮流。\n别有为霖日，孤云未自由。",
        "dynasty": "唐",
        "collection_info": null
    },
    {
        "uuid": "18166f864adc0c2ecc151b82861f9a07",
        "title": "喜友人厉图南及第",
        "author": "李频",
        "content": "相忧过己切，相贺似身荣。\n心达无前后，神交共死生。\n承家吾子事，登第世人情。\n未有通儒术，明时道不行。",
        "dynasty": "唐",
        "collection_info": null
    },
    {
        "uuid": "c86fd61b6868d60159eba6785a48f7ec",
        "title": "送友人下第归越",
        "author": "李频",
        "content": "归意随流水，江湖共在东。\n山阴何处去，草际片帆通。\n雨色春愁裏，潮声晓梦中。\n虽为半年客，便是往来鸿。",
        "dynasty": "唐",
        "collection_info": null
    },
    {
        "uuid": "7a787a73e491d800109099f9bcab61dc",
        "title": "寄友人",
        "author": "李频",
        "content": "一别一相见，须臾老此生。\n客衣寒后薄，山思夜深清。\n诗近吟何句，髭新白几茎。\n路岐如昨日，来往梦分明。",
        "dynasty": "唐",
        "collection_info": null
    },
    {
        "uuid": "76cbbbc6e5846a3d07ef6d8788cc004e",
        "title": "送友人下第归宛陵",
        "author": "李频",
        "content": "天涯长恋亲，阙下独伤春。\n拟住还求己，须归不为身。\n临岐仍犯雪，挂席始离尘。\n共泣东风别，同为沧海人。",
        "dynasty": "唐",
        "collection_info": null
    },
    {
        "uuid": "be00fea72f3c8b4680f0d43c3f6352ef",
        "title": "秋夜对月寄鳯翔范书记",
        "author": "李频",
        "content": "月过秋霖后，光应夜夜清。\n一回相忆起，几度独吟行。\n河汉东西直，山川远近明。\n寸心遥往处，新有雁来声。",
        "dynasty": "唐",
        "collection_info": null
    },
    {
        "uuid": "a7883ed42a198c8681cf348fee4b933f",
        "title": "送孙明秀才往潘州访韦卿",
        "author": "李频",
        "content": "北鸟飞不到，北人今去游。\n天涯浮瘴水，岭外问潘州。\n草木春冬茂，猿猱日夜愁。\n定知迁客泪，应只对君流。",
        "dynasty": "唐",
        "collection_info": null
    },
    {
        "uuid": "cb39dd9121b75069117df028587bc51e",
        "title": "八月十五夜对月",
        "author": "李频",
        "content": "阴盛此宵中，多为雨与风。\n坐无云雨至，看与雪霜同。\n抱湿离遥海，倾寒向逈空。\n年年不可值，还似命难通。",
        "dynasty": "唐",
        "collection_info": null
    },
    {
        "uuid": "90ac28e524c388adfa5c5ff071cc1b61",
        "title": "及第后归",
        "author": "李频",
        "content": "家临浙水傍，岸对买臣乡。\n纵棹随归鸟，乘潮向夕阳。\n苦吟身得雪，甘意鬓成霜。\n况此年犹少，酬知足自强。",
        "dynasty": "唐",
        "collection_info": null
    },
    {
        "uuid": "6eca975baee10f518cd9c9e2a53b6227",
        "title": "过巫峡",
        "author": "李频",
        "content": "拥棹向惊湍，巫峰直上看。\n削成从水底，耸出在云端。\n暮雨晴时少，啼猿渴下难。\n一闻神女去，风竹扫空坛。",
        "dynasty": "唐",
        "collection_info": null
    },
    {
        "uuid": "33ef77384363c34dc09d750d989bb23f",
        "title": "送友人往太原",
        "author": "李频",
        "content": "离亭聊把酒，此路彻边头。\n草白雁来尽，时清人去游。\n汾河流晋地，塞雪满幷州。\n别后相思夜，空看北斗愁。",
        "dynasty": "唐",
        "collection_info": null
    },
    {
        "uuid": "ccbc4bfc7394ed56509a4fa1220891eb",
        "title": "旅怀",
        "author": "李频",
        "content": "万里共心论，徒言吾道存。\n奉亲无别业，谒帝有何门。\n水宿惊涛浦，山行落叶村。\n长安长梦去，欹枕即闻猿。",
        "dynasty": "唐",
        "collection_info": null
    },
    {
        "uuid": "2995e6d924769ef4fc92cd6f636d4212",
        "title": "送裴御史赴湖南",
        "author": "李频",
        "content": "关门鸟道中，飞传復乘骢。\n暮雪离秦甸，春云入楚宫。\n平芜天共阔，积水地多空。\n使府悬帆去，能消几日风。",
        "dynasty": "唐",
        "collection_info": null
    },
    {
        "uuid": "39cb62b6f3c804d57eb7701d207176e8",
        "title": "送姚郜先辈赴汝州辟",
        "author": "李频",
        "content": "行李事寒天，东来聘礼全。\n州当定鼎处，人去偃戈年。\n雷雨依嵩岭，桑麻接楚田。\n遥知清夜作，不是借戎篇。",
        "dynasty": "唐",
        "collection_info": null
    },
    {
        "uuid": "e76c2838acee471f0a437b9c23642f6c",
        "title": "初离黔中泊江上",
        "author": "李频",
        "content": "去去把青桂，平生心不违。\n更蒙莲府辟，兼脱布衣归。\n霁岳明残雪，清波漾落晖。\n无穷幽鸟戏，时向棹前飞。",
        "dynasty": "唐",
        "collection_info": null
    },
    {
        "uuid": "235aa50adb655fb0c818f30be7e10d2f",
        "title": "黔中酬同院韦判官",
        "author": "李频",
        "content": "平生同所为，相遇偶然迟。\n各着青袍后，无归白社期。\n江流来绝域，府地管诸夷。\n圣代都无事，从公且赋诗。",
        "dynasty": "唐",
        "collection_info": null
    },
    {
        "uuid": "93781a86ec2f73be0ec316fea9dfd79c",
        "title": "和范秘书襄阳旧游",
        "author": "李频",
        "content": "听话扬帆兴，初从岘首还。\n高吟入白浪，遥坐看青山。\n枯木猿啼爽，寒汀鹤步闲。\n秋来关去梦，几夜度商颜。",
        "dynasty": "唐",
        "collection_info": null
    },
    {
        "uuid": "940137205ee7ad5b32e134803c94b61d",
        "title": "秋夜山中思归送友人",
        "author": "李频",
        "content": "萧条对秋色，相忆在云泉。\n木落病身起，潮平归思悬。\n凉钟山顶寺，暝火渡头船。\n此地非吾土，淹留又一年。",
        "dynasty": "唐",
        "collection_info": null
    },
    {
        "uuid": "bc2c9a90e10228f4ca343afdcd2b773e",
        "title": "自黔中东归旅次淮上",
        "author": "李频",
        "content": "行旅本同愁，黔吴復阻修。\n半年方中路，穷节到孤舟。\n夕霭垂阴野，晨光动积流。\n家山一夜梦，便是昔年游。",
        "dynasty": "唐",
        "collection_info": null
    },
    {
        "uuid": "2b109a308bad1311a689c2de4dc4c843",
        "title": "江夏春感旧",
        "author": "李频",
        "content": "东风出海门，处处动林园。\n泽国雪霜少，沙汀花木繁。\n暖鱼依水浅，晴雁入空翻。\n何处阳和力，生萍不驻根。",
        "dynasty": "唐",
        "collection_info": null
    },
    {
        "uuid": "20497d3c586557f69c2a86ec10db53b3",
        "title": "眉州别李使君",
        "author": "李频",
        "content": "回首雪峰前，朱门心杳然。\n离人自呜咽，流水莫潺湲。\n毒草通蛮徼，秋林近漏天。\n一生从此去，五字有谁怜。",
        "dynasty": "唐",
        "collection_info": null
    },
    {
        "uuid": "3cd4b4ee84fbefa525ef1390259eb69a",
        "title": "送许棠及第归宣州",
        "author": "李频",
        "content": "高科终自致，志业信如神。\n待得逢公道，由来合贵身。\n秋归方觉好，旧梦始知真。\n更想青山宅，谁为后主人。",
        "dynasty": "唐",
        "collection_info": null
    },
    {
        "uuid": "7a9cc894b1bf6c0aacd6cc924549dc1d",
        "title": "黔中罢职将泛江东",
        "author": "李频",
        "content": "黔中初罢职，薄俸亦无残。\n举目乡关远，携家旅食难。\n野梅将雪竞，江月与沙寒。\n两鬓愁应白，何劳把镜看。",
        "dynasty": "唐",
        "collection_info": null
    },
    {
        "uuid": "673f16dea7104f1f99d6fc7f2435e13f",
        "title": "长安书事寄所知",
        "author": "李频",
        "content": "帝里本无名，端居有道情。\n睡魂春梦断，书兴晚窗明。\n老拟归何处，闲应过此生。\n江湖终一日，拜别便东行。",
        "dynasty": "唐",
        "collection_info": null
    },
    {
        "uuid": "603a1e389521b2fb860ff6b9db92ab86",
        "title": "酬姚覃",
        "author": "李频",
        "content": "不见又相招，何曾诉寂寥。\n醉眠春草长，吟坐夜灯销。\n泪堕思山切，身归转路遥。\n年年送别处，杨柳少垂条。",
        "dynasty": "唐",
        "collection_info": null
    },
    {
        "uuid": "e406f1be6ed76a8b16c30e012b8ce460",
        "title": "春日鄜州赠裴居言",
        "author": "李频",
        "content": "虽将身佐幕，出入似闲居。\n草色长相待，山情信不疎。\n灯前春睡足，酒后夜寒余。\n笔砚时时近，终非署簿书。",
        "dynasty": "唐",
        "collection_info": null
    },
    {
        "uuid": "6666fa0f4a5bc3426d17fac93bb54702",
        "title": "送于生入蜀",
        "author": "李频",
        "content": "家吴闻入蜀，道路颇乖离。\n一第何多难，都城可少知。\n江山非久适，命数未终奇。\n况又将冤抱，经春杜魄随。",
        "dynasty": "唐",
        "collection_info": null
    },
    {
        "uuid": "4e658f6b3697b1c849d6ea9ca6a9c5c0",
        "title": "送许棠归泾县作尉",
        "author": "李频",
        "content": "青桂復青袍，一归荣一高。\n县人齐下拜，邑宰共分曹。\n遶郭看秧插，寻街听茧缫。\n封侯万里者，燕颔乃徒劳。",
        "dynasty": "唐",
        "collection_info": null
    },
    {
        "uuid": "05e425a6343f6392b4afe5a440b02a59",
        "title": "友人话别",
        "author": "李频",
        "content": "论交虽不蚤，话别且相亲。\n除却栖禅客，谁非南陌人。\n半生都返性，终老拟安贫。\n愿入白云社，高眠自致身。",
        "dynasty": "唐",
        "collection_info": null
    },
    {
        "uuid": "c60394afacaed8211e04330324f98132",
        "title": "山居",
        "author": "李频",
        "content": "欲出穷吾道，东西自未能。\n捲书唯对鹤，开画独留僧。\n落叶和云扫，秋山共月登。\n何年石上水，夜夜滴高层。",
        "dynasty": "唐",
        "collection_info": null
    },
    {
        "uuid": "0cdc17d2cfb287ce03d667b38a089c56",
        "title": "寄范郎中",
        "author": "李频",
        "content": "蔾杖山中出，吟诗对范家。\n相知从海峤，寄食向京华。\n名宦成何报，清眸未纵赊。\n临邛梦来往，雨雪满襃斜。",
        "dynasty": "唐",
        "collection_info": null
    },
    {
        "uuid": "9a51a77b175e115b133f2d24bab159c5",
        "title": "书怀",
        "author": "李频",
        "content": "宦途从不问，身事觉无差。\n华髪初生女，沧洲未有家。\n却闲思洞穴，终老旷桑麻。\n别访栖禅侣，相期语劫沙。",
        "dynasty": "唐",
        "collection_info": null
    },
    {
        "uuid": "a86ee19a35a487b9caadafb9983bf626",
        "title": "越中行",
        "author": "李频",
        "content": "越国临沧海，芳洲復暮晴。\n湖通诸浦白，日隐乱峰明。\n野宿多无定，闲游免有情。\n天台闻不远，终到石桥行。",
        "dynasty": "唐",
        "collection_info": null
    },
    {
        "uuid": "613ce1cc0aedf03518862dbac547c2d1",
        "title": "春日南游寄浙东许同年",
        "author": "李频",
        "content": "孤帆处处宿，不问是谁家。\n南国平芜远，东风细雨斜。\n旅怀多寄酒，寒意欲留花。\n更想前途去，茫茫沧海涯。",
        "dynasty": "唐",
        "collection_info": null
    },
    {
        "uuid": "89c66af1593af65d52428b01b201c9bf",
        "title": "明州江亭夜别段秀才",
        "author": "李频",
        "content": "离亭向水开，时候復蒸梅。\n霹雳灯烛灭，蒹葭风雨来。\n京关虽共语，海峤不同回。\n莫为莼鲈美，天涯滞尔才。",
        "dynasty": "唐",
        "collection_info": null
    },
    {
        "uuid": "6b5f4f1c88f257d53456dfc2ed548c01",
        "title": "临岐留别相知",
        "author": "李频",
        "content": "百岁竟何事，一身长远游。\n行行将近老，处处不离愁。\n世路多相取，权门不自投。\n难为此时别，欲别愿人留。",
        "dynasty": "唐",
        "collection_info": null
    },
    {
        "uuid": "28dd5c2271c7c64df7e7287467710735",
        "title": "鄂渚湖上即事",
        "author": "李频",
        "content": "杜门聊自适，湖水在窗间。\n纵得沧洲去，无过白日闲。\n多慵空好道，少贱早凋颜。\n独有东山月，依依自往还。",
        "dynasty": "唐",
        "collection_info": null
    },
    {
        "uuid": "b50d6190742a3494b2ebbc5c7846463b",
        "title": "辞夏口崔尚书",
        "author": "李频",
        "content": "一饭仍难受，依仁况一年。\n终期身可报，不拟骨空镌。\n城晚风高角，江春浪起船。\n同来栖止地，独去塞鸿前。",
        "dynasty": "唐",
        "collection_info": null
    },
    {
        "uuid": "c74d901fa7a1cc24729a78d26ad38482",
        "title": "送友人之扬州",
        "author": "李频",
        "content": "一别长安后，晨征便信鸡。\n河声入峡急，地势出关低。\n绿树丛垓下，青芜阔楚西。\n路长知不恶，随处得诗题。",
        "dynasty": "唐",
        "collection_info": null
    },
    {
        "uuid": "71dd9be9a302a1403a1a5153c296d787",
        "title": "过四皓庙",
        "author": "李频",
        "content": "东西南北人，高迹自相亲。\n天下已归汉，山中犹避秦。\n龙楼曾作客，鹤氅不为臣。\n独有千年后，青青庙木春。",
        "dynasty": "唐",
        "collection_info": null
    },
    {
        "uuid": "d1764e9ba3a69e683320202c093e0c9f",
        "title": "陕下怀归",
        "author": "李频",
        "content": "故园何处在，零落五湖东。\n日暮无来客，天寒有去鸿。\n大河冰彻塞，高岳雪连空。\n独夜悬归思，迢迢永漏中。",
        "dynasty": "唐",
        "collection_info": null
    },
    {
        "uuid": "3257833f6be29ebabf27f9dffbafdca2",
        "title": "送徐处士归江南",
        "author": "李频",
        "content": "行行野雪薄，寒气日通春。\n故国又芳草，沧江终白身。\n游归花落满，睡起鸟啼新。\n莫惜闲书札，西来问旅人。",
        "dynasty": "唐",
        "collection_info": null
    },
    {
        "uuid": "cfb197baee06ca035fa92d27d2157ee0",
        "title": "鄜州留别王从事",
        "author": "李频",
        "content": "相识未十日，相知如十年。\n从来易离别，此去忽留连。\n路险行衝雨，山高度隔天。\n难终清夜坐，更听说安边。",
        "dynasty": "唐",
        "collection_info": null
    },
    {
        "uuid": "71bceab1392531b21f0309a4bea49f10",
        "title": "长安夜怀",
        "author": "李频",
        "content": "匹马西游日，从吴又转荆。\n风雷几夜坐，山水半年行。\n梦永秋灯灭，吟余晓露明。\n良时不我与，白髮向秦生。",
        "dynasty": "唐",
        "collection_info": null
    },
    {
        "uuid": "9322cd168cd1c12aa6ea453853917820",
        "title": "冬夜山中寻友",
        "author": "李频",
        "content": "何人山雪夜，相访不相思。\n若得长闲日，应无暂到时。\n叶寒凋欲尽，泉冻落还迟。\n即此天明去，重来未有期。",
        "dynasty": "唐",
        "collection_info": null
    },
    {
        "uuid": "a84e685199374266dd4f2e3938eeeab1",
        "title": "送刘山人归洞庭",
        "author": "李频",
        "content": "君逐云山去，人间又绝踪。\n半湖乘早月，中路入疎钟。\n秋尽草虫急，夜深山雨重。\n平生心未已，岂得更相从。",
        "dynasty": "唐",
        "collection_info": null
    },
    {
        "uuid": "5bb82211305575245125686e598ced77",
        "title": "古意",
        "author": "李频",
        "content": "白马游何处，青楼日正长。\n凤箫抛旧曲，鸾镜懒新妆。\n玄鸟深巢静，飞花入户香。\n虽非窦滔妇，锦字已成章。",
        "dynasty": "唐",
        "collection_info": null
    },
    {
        "uuid": "495c73e60cdd67eda00645615319c64b",
        "title": "避暑",
        "author": "李频",
        "content": "当暑忆归林，陶家借柳阴。\n蝉从初伏噪，客向晚凉吟。\n白日欺玄鬓，沧江负素心。\n神仙倘有术，引我出幽岑。",
        "dynasty": "唐",
        "collection_info": null
    },
    {
        "uuid": "5a6147d51da2eb878c677e41ab9fe064",
        "title": "送吴秘书归杭州",
        "author": "李频",
        "content": "为客得从容，官清料復重。\n海崖归有业，天目近何峰。\n是处通春棹，无村不夜舂。\n马卿夸贵达，还说返临邛。",
        "dynasty": "唐",
        "collection_info": null
    },
    {
        "uuid": "cbb915758ae1a469819b4fe46719b51e",
        "title": "中秋对月",
        "author": "李频",
        "content": "秋分一夜停，阴魄最晶荧。\n好是生沧海，徐看历杳冥。\n层空疑洗色，万怪想潜形。\n他夕无相类，晨鸡不可听。",
        "dynasty": "唐",
        "collection_info": null
    },
    {
        "uuid": "905bcaf762a064e0c2cb3d0a9b9c01a1",
        "title": "八月上峡",
        "author": "李频",
        "content": "万里巴江水，秋来满峡流。\n乱山无陆路，行客在孤舟。\n汹汹滩声急，冥冥树色愁。\n免为三不弔，已白一生头。",
        "dynasty": "唐",
        "collection_info": null
    },
    {
        "uuid": "24eda3abb1c495e59cad6d06834fdddd",
        "title": "送狄明府赴九江",
        "author": "李频",
        "content": "字人修祖德，清白定闻传。\n匹马从秦去，孤帆入楚悬。\n关中寒食雨，湖上暑衣天。\n四考兼重请，相知住几年。",
        "dynasty": "唐",
        "collection_info": null
    },
    {
        "uuid": "a697b4be84c0d69ad325e140ab89541c",
        "title": "陕下投姚谏议",
        "author": "李频",
        "content": "旧业在东鄙，西游从楚荆。\n风雷几夜坐，山水半年行。\n梦永秋灯灭，吟孤晓露明。\n前心若不遂，有耻却归耕。",
        "dynasty": "唐",
        "collection_info": null
    },
    {
        "uuid": "d3147d84be94c1895f6cd9380702debd",
        "title": "关东逢薛能",
        "author": "李频",
        "content": "何处不相思，相逢还有时。\n交心如到老，会面未为迟。\n苦学缘明代，劳生欲白髭。\n唯君一度别，便似见无期。",
        "dynasty": "唐",
        "collection_info": null
    },
    {
        "uuid": "65173ffe441e67d3cff12f2d7b7cd12b",
        "title": "富春赠孙璐",
        "author": "李频",
        "content": "天柱与天目，曾栖绝顶房。\n青云求禄晚，白日坐家长。\n井气通潮信，牕风引海凉。\n平生诗称在，老达亦何妨。",
        "dynasty": "唐",
        "collection_info": null
    },
    {
        "uuid": "c307a1def20a479738b496bda0d2fbc2",
        "title": "送友人游蜀",
        "author": "李频",
        "content": "东堂虽不捷，西去復何愁。\n蜀马知归路，巴山似旧游。\n星临劒阁动，花落锦江流。\n鼓吹青林下，时闻祭武侯。",
        "dynasty": "唐",
        "collection_info": null
    },
    {
        "uuid": "ff088c470e2d21e1ebf7e76459e5ba03",
        "title": "夏日盩厔郊居寄姚少府",
        "author": "李频",
        "content": "古木有清阴，寒泉有下深。\n蝉从初伏噪，客向晚凉吟。\n白日欺玄鬓，沧江负素心。\n甚思中夜话，何路许相寻。",
        "dynasty": "唐",
        "collection_info": null
    },
    {
        "uuid": "1f6009d7945482c6d8416c2e2fee8e28",
        "title": "送胡休处士归湘江",
        "author": "李频",
        "content": "见说湘江切，长愁有去时。\n江湖秋涉远，雷雨夜眠迟。\n旧业多归兴，空山尽老期。\n天寒一瓢酒，落日醉留谁。",
        "dynasty": "唐",
        "collection_info": null
    },
    {
        "uuid": "72633e55719f6d1a775473e9cb0a709e",
        "title": "峡州送清彻上人归浙西",
        "author": "李频",
        "content": "风涛几千里，归路半乘舟。\n此地难相遇，何人更共游。\n坐经嵩顶夏，行值洛阳秋。\n到寺安禅夕，江云满石楼。",
        "dynasty": "唐",
        "collection_info": null
    },
    {
        "uuid": "499d3639587a6e6ffd681a6b1b1a1fb5",
        "title": "送僧入天台",
        "author": "李频",
        "content": "一锡随缘赴，天台又去登。\n长亭旧别路，落日独行僧。\n夜烧山何处，秋帆浪几层。\n他时授巾拂，莫为老无能。",
        "dynasty": "唐",
        "collection_info": null
    },
    {
        "uuid": "b29fffc3ea358fa73705de7b5421828b",
        "title": "回山后寄范酇先辈",
        "author": "李频",
        "content": "高楼会月夜，北雁向南分。\n留住经春雪，辞来见夏云。\n遥空江不极，绝顶日难曛。\n一与山僧坐，无因得议文。",
        "dynasty": "唐",
        "collection_info": null
    },
    {
        "uuid": "3579d7ab593cd6efd4168332496655bf",
        "title": "长安送友人东归",
        "author": "李频",
        "content": "白社思归处，青门见去人。\n乡遥茂苑树，路入广陵尘。\n海日潮浮晓，湖山雪露春。\n犹期来帝里，未是得闲人。",
        "dynasty": "唐",
        "collection_info": null
    },
    {
        "uuid": "cdba623f21b45c9a26fedcee7914ffde",
        "title": "深秋过源宗上人房",
        "author": "李频",
        "content": "到日值摇落，相留山舍空。\n微寒生夜半，积雨向秋终。\n度讲多来雁，经禅少候虫。\n方从听话后，不省在愁中。",
        "dynasty": "唐",
        "collection_info": null
    },
    {
        "uuid": "61cb144ffc89e0085815715a3176fcf5",
        "title": "秋日登山阁",
        "author": "李频",
        "content": "苍苍山阁晚，杳杳隙尘秋。\n偶上多时立，翻成尽日愁。\n草平连邑动，河满逐江流。\n下视穷边路，行人在陇头。",
        "dynasty": "唐",
        "collection_info": null
    },
    {
        "uuid": "e6623eb3b29f3af6de02fea9b06764cd",
        "title": "秋宿慈恩寺遂上人院",
        "author": "李频",
        "content": "满阁终南色，清宵独倚栏。\n风高斜汉动，叶下曲江寒。\n帝里求名老，空门见性难。\n吾师无一事，不似在长安。",
        "dynasty": "唐",
        "collection_info": null
    },
    {
        "uuid": "afa9d798bd6c69cb6d9bd6633e234ee5",
        "title": "题栖霞寺庆上人院",
        "author": "李频",
        "content": "居与鸟巢邻，日将巢鸟亲。\n多生从此性，久集得无身。\n树老风终夜，山寒雪见春。\n不知诸祖后，传印是何人。",
        "dynasty": "唐",
        "collection_info": null
    },
    {
        "uuid": "350c63a83907ad755e1c8c15268c435b",
        "title": "送友人入蜀",
        "author": "李频",
        "content": "天际蜀门开，西看举别杯。\n何人不异礼，上客自怀才。\n夜涧青林发，秋江渌水来。\n临邛行乐处，莫到白头回。",
        "dynasty": "唐",
        "collection_info": null
    },
    {
        "uuid": "00733903669307972c9d42c35d38f1a1",
        "title": "赠同官苏明府",
        "author": "李频",
        "content": "山中畿内邑，别觉大夫清。\n簿领分王事，官资寄野情。\n闲斋无狱讼，隐几向泉声。\n从此朝天路，门前是去程。",
        "dynasty": "唐",
        "collection_info": null
    },
    {
        "uuid": "d574e50c7dac299569868a6c61020b42",
        "title": "送厉图南往荆州觐伯",
        "author": "李频",
        "content": "云水入荆湘，古来鱼鸟乡。\n故关重隔远，春日独行长。\n山溜含清韵，江雷吐夜光。\n郡中词客会，游子更升堂。",
        "dynasty": "唐",
        "collection_info": null
    },
    {
        "uuid": "cd8e500b1191a80debfd3d2675de2b16",
        "title": "山中夜坐",
        "author": "李频",
        "content": "归家来几夜，倏忽觉秋残。\n月满方塘白，风依老树寒。\n戏鱼重跃定，惊鸟却栖难。\n为有门前路，吾生不得安。",
        "dynasty": "唐",
        "collection_info": null
    },
    {
        "uuid": "f72cf1750222d30728a6922050c21823",
        "title": "送台州唐兴陈明府",
        "author": "李频",
        "content": "见说海西隅，山川与俗殊。\n宦游如不到，仙分即应无。\n瀑布当公署，天台是县图。\n遥知为吏去，有术字惸孤。",
        "dynasty": "唐",
        "collection_info": null
    },
    {
        "uuid": "242ef11f3770b924a74c6809058c4769",
        "title": "夏日过友人檀溪别业",
        "author": "李频",
        "content": "暑天宜野宅，林籁爽泠泠。\n沙月邀开户，岩风助扫庭。\n鹭栖依绿篠，鱼跃出清萍。\n客抱方如醉，因来得暂醒。",
        "dynasty": "唐",
        "collection_info": null
    },
    {
        "uuid": "8cd5b83407e2c5a32fce24adc550335a",
        "title": "自江上入关",
        "author": "李频",
        "content": "尽室寄沧洲，孤帆独泝流。\n天涯心似梦，江上雨兼秋。\n文字为人弃，田园被债收。",
        "dynasty": "唐",
        "collection_info": null
    },
    {
        "uuid": "96fc1f9268e6512f2fe3f11d8550d17f",
        "title": "冬夜和范秘书宿秘省中作",
        "author": "李频",
        "content": "每日得闲吟，清曹阙下深。\n因知遥夜坐，别有远山心。\n芸细书中气，松疎雪后阴。\n归时高兴足，还復插朝簪。",
        "dynasty": "唐",
        "collection_info": null
    },
    {
        "uuid": "5aec391b5c959dfbb8671726b27422c2",
        "title": "送友人游太原",
        "author": "李频",
        "content": "孤帆几日悬，楚客思飘然。\n水宿南湖夜，山离旧国年。\n秋风高送雁，寒雨入停蝉。\n此去勤书札，时常中路传。",
        "dynasty": "唐",
        "collection_info": null
    },
    {
        "uuid": "cc40f7a9c6e913ffda9a7d7d8c4ed921",
        "title": "江上居寄山中客",
        "author": "李频",
        "content": "山后与山前，相思隔呌猿。\n残云收树末，返照落江源。\n苦雨秋涛涨，狂风野火翻。\n朝来卖药客，遇我达无言。",
        "dynasty": "唐",
        "collection_info": null
    },
    {
        "uuid": "7f610bad3543ff90e5f644d46cc104b0",
        "title": "送张郎中赴睦州",
        "author": "李频",
        "content": "青山復渌水，想入富春西。\n夹岸清猿去，中流白日低。\n美兼华省出，荣共故乡齐。\n贱子遥攀送，归心逐马蹄。",
        "dynasty": "唐",
        "collection_info": null
    },
    {
        "uuid": "f330d0f5c150cabea41e65c38f15d36f",
        "title": "送鄂渚韦尚书赴镇",
        "author": "李频",
        "content": "夏口本吴头，重城据上游。\n戈船转江汉，风月宿汀洲。\n执宪倾民望，衔恩赴主忧。\n谁知旧寮属，攀饯泪仍流。",
        "dynasty": "唐",
        "collection_info": null
    },
    {
        "uuid": "dc2b45aafd5ba85768a6e665171d06ab",
        "title": "送崔侍御书记赴山北座主尚书招辟",
        "author": "李频",
        "content": "书记向丘门，旌幢夹谷尊。\n从来游幕意，此去幷酬恩。\n雁呌嫌冰合，骢嘶喜雪繁。\n同为入室士，不觉别销魂。",
        "dynasty": "唐",
        "collection_info": null
    },
    {
        "uuid": "e210c67046bd0564a9cea82acf7b1362",
        "title": "入朝遇雪",
        "author": "李频",
        "content": "霜鬓持霜简，朝天向雪天。\n玉阶初辨色，琼树乍相鲜。\n密翳空难曙，盈徴瑞不愆。\n谁为洛阳客，是日更高眠。",
        "dynasty": "唐",
        "collection_info": null
    },
    {
        "uuid": "6e2d6de177957d5189c285c8d490e38d",
        "title": "勉力",
        "author": "李频",
        "content": "日月不并照，升沈俱有时。\n自媒徒欲速，孤立却宜迟。\n尽力唯求己，公心任遇谁。\n人间不得意，半是鬓先衰。",
        "dynasty": "唐",
        "collection_info": null
    },
    {
        "uuid": "77a351abfe4d27fd706f27bdc389fec8",
        "title": "郊居寄友人",
        "author": "李频",
        "content": "林色树还曛，何时得见君。\n独居度永日，相去远浮云。\n故疾随秋至，离怀觉夜分。\n蛩声非自苦，偏是旅人闻。",
        "dynasty": "唐",
        "collection_info": null
    },
    {
        "uuid": "d51864bfce87f212d66a4bee8384127f",
        "title": "送陆肱归吴兴",
        "author": "李频",
        "content": "雪后江上去，风光故国新。\n清浑天气晓，绿动浪花春。\n劝酒提壶鸟，乘舟震泽人。\n谁知沧海月，取桂却来秦。",
        "dynasty": "唐",
        "collection_info": null
    },
    {
        "uuid": "d1ccf9f18466efd249d15f17c2ecafe9",
        "title": "暮秋重过山僧院",
        "author": "李频",
        "content": "却接良宵坐，明河几转流。\n安禅逢小暑，抱疾入高秋。\n静室闻玄理，深山可白头。\n朝朝献林果，亦欲学猕猴。",
        "dynasty": "唐",
        "collection_info": null
    },
    {
        "uuid": "939576d4b94b756cc4c94161040d7cef",
        "title": "送新安少府",
        "author": "李频",
        "content": "南浮虽六月，风水已秋凉。\n日乱看江树，身飞逐楚樯。\n后期谁可定，临别语空长。\n远宦须清苦，幽兰贵独芳。",
        "dynasty": "唐",
        "collection_info": null
    },
    {
        "uuid": "4b99b868a73746ff1b95b1aaf4955783",
        "title": "送人归吴",
        "author": "李频",
        "content": "何人不归去，君去是闲人。\n帝里求相识，山家即近邻。\n交情吾道可，离思柳条新。\n未饮青门酒，先如醉梦身。",
        "dynasty": "唐",
        "collection_info": null
    },
    {
        "uuid": "73e2ea435600705ffd5f00edf39ee072",
        "title": "送姚评事",
        "author": "李频",
        "content": "儒服从戎去，须知胜事全。\n使君开幕日，天子偃戈年。\n风雨依嵩岭，桑麻接楚田。\n新诗随过客，旋满洛阳传。",
        "dynasty": "唐",
        "collection_info": null
    },
    {
        "uuid": "2f8ed4364b25fb91eba38755db12e1ea",
        "title": "题栖云寺立上人院",
        "author": "李频",
        "content": "是法从生有，修持历劫尘。\n独居岩下室，长似定中身。\n树老风终夜，山寒雪见春。\n不知诸祖后，传印是何人。",
        "dynasty": "唐",
        "collection_info": null
    },
    {
        "uuid": "1e899a6f88454a980871192f761b85ef",
        "title": "黔中罢职过峡州题田使君北楼",
        "author": "李频",
        "content": "巴中初去日，已遇使君留。\n及得寻东道，还陪上北楼。\n江衝巫峡出，樯过洛宫收。\n好是从戎罢，看山觉自由。",
        "dynasty": "唐",
        "collection_info": null
    },
    {
        "uuid": "96d475f66edefbab8fd8609c0eb742c0",
        "title": "江上送从兄羣玉校书东游",
        "author": "李频",
        "content": "逍遥蓬阁吏，才子復诗流。\n坟籍因穷览，江湖却纵游。\n眠波听戍鼓，饭浦约鱼舟。\n处处迎高密，先应扫郡楼。",
        "dynasty": "唐",
        "collection_info": null
    },
    {
        "uuid": "29bc6f46e1f09cf7727b25866fff8c14",
        "title": "宛陵东峰亭与友人话别",
        "author": "李频",
        "content": "坐举天涯目，停杯语日晡。\n修篁齐逈槛，列岫限平芜。\n乱水通三楚，归帆挂五湖。",
        "dynasty": "唐",
        "collection_info": null
    },
    {
        "uuid": "5b613d28e0040e940fbff8ab9b3dba71",
        "title": "华山寻隐者",
        "author": "李频",
        "content": "自入华山居，关东相见疎。\n瓢中谁寄酒，叶上我留书。\n巢鸟寒栖尽，潭泉暮冻余。\n长闻得药力，此说又何如。",
        "dynasty": "唐",
        "collection_info": null
    },
    {
        "uuid": "68e31e108d985ac86dc80789785c68ee",
        "title": "题荐福寺僧栖白上人院",
        "author": "李频",
        "content": "空门有才子，得道亦吟诗。\n内殿频徴入，孤峰久作期。\n高名何代比，密行几生持。\n长爱乔松院，清凉坐夏时。",
        "dynasty": "唐",
        "collection_info": null
    },
    {
        "uuid": "f5b88dd8c7c8390ea51425dc8fcda7a2",
        "title": "游四明山刘樊二真人祠题山下孙氏居",
        "author": "李频",
        "content": "久在仙坛下，全家是地仙。\n池塘来乳洞，禾黍接芝田。\n起看青山足，还倾白酒眠。\n不知尘世事，双鬓逐流年。",
        "dynasty": "唐",
        "collection_info": null
    },
    {
        "uuid": "4c726506fdf62007656b590e59704afd",
        "title": "和太学赵鸿博士归蔡中",
        "author": "李频",
        "content": "得禄从高第，还乡见后生。\n田园休问主，词赋已垂名。\n扫壁前题出，开窗旧景清。\n遥知贤太守，致席日邀迎。",
        "dynasty": "唐",
        "collection_info": null
    },
    {
        "uuid": "2a5ebaef2e127a451dfa2a70e545f50c",
        "title": "送寿昌曹明府",
        "author": "李频",
        "content": "惠人须宰邑，为政贵通经。\n却用清琴理，犹嫌薄俗听。\n涨江晴渐渌，春峤烧还青。\n若宿严陵濑，谁当是客星。",
        "dynasty": "唐",
        "collection_info": null
    },
    {
        "uuid": "8da250062782d3eea23a8299647ca629",
        "title": "哭贾岛",
        "author": "李频",
        "content": "秦楼吟苦夜，南望只悲君。\n一宦终遐徼，千山隔旅坟。\n恨声流蜀魄，冤气入湘云。\n无限风骚句，时来日夜闻。",
        "dynasty": "唐",
        "collection_info": null
    },
    {
        "uuid": "fa977f9cb88e63cfb23a932bd49039cf",
        "title": "送薛能赴镇徐方",
        "author": "李频",
        "content": "列土人间盛，彭门属九州。\n山河天设险，礼乐牧分忧。\n皎日为明信，清风占早秋。\n虽同郄縠举，郄縠不封侯。",
        "dynasty": "唐",
        "collection_info": null
    },
    {
        "uuid": "97a0987800f494ec92037136c5eb2576",
        "title": "送鳯翔范书记",
        "author": "李频",
        "content": "西京无暑气，夏景似清秋。\n天府来相辟，高人去自由。\n江山通蜀国，日月近神州。\n若共将军语，河兰地未收。",
        "dynasty": "唐",
        "collection_info": null
    },
    {
        "uuid": "f296e4d62ca8fafd0d77880450df2177",
        "title": "岐山逢陕下故人",
        "author": "李频",
        "content": "三秦一会面，二陕久分携。\n共忆黄河北，相留白日西。\n寄来书少达，别后梦多迷。\n早晚期于此，看花听鸟啼。",
        "dynasty": "唐",
        "collection_info": null
    },
    {
        "uuid": "faf6ebf4f47224e29c41bee32fa329d1",
        "title": "送友人陆肱往太原",
        "author": "李频",
        "content": "幷州非故国，君去復寻谁。\n猃狁方为寇，嫖姚正用师。\n戍烟来自号，边雪下无时。\n更想经绵上，应逢禁火期。",
        "dynasty": "唐",
        "collection_info": null
    },
    {
        "uuid": "791616cccaef6c41a817e3d060bfd031",
        "title": "赠李将军",
        "author": "李频",
        "content": "吾宗偏好武，汉代将家流。\n走马辞中禁，屯军向渭州。\n天心待破虏，阵面许封侯。\n却得河源水，方应洗国讐。",
        "dynasty": "唐",
        "collection_info": null
    },
    {
        "uuid": "aa3ba1937eccb8be11e313237e9adec4",
        "title": "送友人喻坦之归睦州",
        "author": "李频",
        "content": "归心常共知，归路不相随。\n彼此无依倚，东西又别离。\n山花含雨湿，江树近潮欹。\n莫恋渔樵兴，生涯各有为。",
        "dynasty": "唐",
        "collection_info": null
    },
    {
        "uuid": "f62f90ac064a7fbbb09843ed076b5f7d",
        "title": "寻华阳隐者",
        "author": "李频",
        "content": "闲却白云居，行踪出去初。\n窗中聊取笔，架上独留书。\n日背林光冷，潭澄岳影虚。\n长闻得药力，此说復何如。",
        "dynasty": "唐",
        "collection_info": null
    },
    {
        "uuid": "8887d0cae760f775020dc897caa0b450",
        "title": "长安即事",
        "author": "李频",
        "content": "岂得有书名，徒为老帝京。\n关中秋气早，雨后夜凉生。\n沧海身终泛，青门梦已行。\n秦人纵相识，多少别离情。",
        "dynasty": "唐",
        "collection_info": null
    },
    {
        "uuid": "1634c3a9ffe2490cfc2952af86fe347d",
        "title": "送友人游塞北",
        "author": "李频",
        "content": "朔野正秋风，前程见碛鸿。\n日西身独远，山转路无穷。\n树隔高关断，沙连大漠空。\n君看河外将，早晚拟平戎。",
        "dynasty": "唐",
        "collection_info": null
    },
    {
        "uuid": "a38a1b10ade3a9d2acda03937ead695a",
        "title": "陕府上姚中丞",
        "author": "李频",
        "content": "关东领藩镇，[阙]下授旌旄。\n觅句秋吟苦，酬恩夜坐劳。\n天开吹角出，木落上楼高。\n闲话钱塘郡，半年听海潮。",
        "dynasty": "唐",
        "collection_info": null
    },
    {
        "uuid": "ea306db762b1030e5ad804d43b31f712",
        "title": "送供奉喻炼师归天目山",
        "author": "李频",
        "content": "承恩虽内殿，得道本深山。\n举世相看老，孤峰独自还。\n溪来青壁裏，路在白云间。\n绝顶无人住，双峰是旧关。",
        "dynasty": "唐",
        "collection_info": null
    },
    {
        "uuid": "66811e12c8a41df319aa771ef2a6e73f",
        "title": "之任建安渌溪亭偶作二首 一",
        "author": "李频",
        "content": "入境当春务，农蚕事正殷。\n逢溪难饮马，度岭更劳人。\n想取烝黎泰，无过赋敛均。\n不知成政后，谁是得为邻。",
        "dynasty": "唐",
        "collection_info": null
    },
    {
        "uuid": "60b291aa11f7768e886f4c8687de3903",
        "title": "之任建安渌溪亭偶作二首 二",
        "author": "李频",
        "content": "维舟绿溪岸，绕郡白云峰。\n将幕连山起，人家向水重。\n短才无独见，长策未相逢。\n所幸分尧理，烝民悉可封。",
        "dynasty": "唐",
        "collection_info": null
    },
    {
        "uuid": "b28a01527deffe66c5199d266bb028d9",
        "title": "送侯郎中任新定二首 一",
        "author": "李频",
        "content": "为郎非白头，作牧授沧洲。\n江界乘潮入，山川值胜游。\n暑气随转扇，凉月傍开楼。\n便欲归田里，抛官逐隐侯。",
        "dynasty": "唐",
        "collection_info": null
    },
    {
        "uuid": "39b22f3d4f97cf5047335401647b76f9",
        "title": "送侯郎中任新定二首 二",
        "author": "李频",
        "content": "罢郎东出守，半路得浮舟。\n大斾行当夏，桐江到未秋。\n云闲分岛寺，涛静见沙鸥。\n谁伴临清景，吟诗上郡楼。",
        "dynasty": "唐",
        "collection_info": null
    },
    {
        "uuid": "39bb33745595abe39a6e7036ecafd722",
        "title": "送太学吴康仁及第南归",
        "author": "李频",
        "content": "因为太学选，志业彻春闱。\n首领诸生出，先登上第归。\n一荣犹未已，具庆且应稀。\n纵马行青草，临岐脱白衣。\n家遥楚国寄，帆对汉山飞。\n知己盈华省，看君再发机。",
        "dynasty": "唐",
        "collection_info": null
    },
    {
        "uuid": "af6296eb10accd8cbe00287caf74d5a7",
        "title": "陕州题河上亭",
        "author": "李频",
        "content": "岸拥洪流急，亭开清兴长。\n当轩河草晚，入坐水风凉。\n独鸟惊来客，孤云触去樯。\n秋声和远雨，暮色带微阳。\n浪静澄牕影，沙阴发簟光。\n逍遥每尽日，谁识爱沧浪。",
        "dynasty": "唐",
        "collection_info": null
    },
    {
        "uuid": "43318291c71b6d59d22c3ccc2448df25",
        "title": "留题姚氏山斋",
        "author": "李频",
        "content": "未厌栖林趣，犹怀济世才。\n闲眠知道在，高步会时来。\n露滴从添砚，蝉吟便送杯。\n乱书离缥帙，迸笋出苔莓。\n异果因僧摘，幽窗为燕开。\n春游何处尽，欲别几迟回。",
        "dynasty": "唐",
        "collection_info": null
    },
    {
        "uuid": "a60019906362f0845c23c8ca769adacd",
        "title": "长安书怀投知己",
        "author": "李频",
        "content": "所学近雕虫，知难谒至公。\n徒随众人后，拟老一生中。\n间岁家书到，经荒世业空。\n心悬沧海断，梦与白云通。\n玉漏声连北，银河气极东。\n关门迢递月，禁苑寂寥鸿。\n地广身难束，时平道独穷。\n萧条苔长雨，淅沥叶危风。\n久媿干朝客，多惭别钓翁。\n因依非不忝，延荐况曾蒙。\n与善应无替，垂恩本有终。\n霜天摇落日，莫使逐孤蓬。",
        "dynasty": "唐",
        "collection_info": null
    },
    {
        "uuid": "b95704b50807e715279977a6c48d966b",
        "title": "送姚侍御充渭北掌书记",
        "author": "李频",
        "content": "北境烽烟急，南山战伐频。\n抚绥初易帅，参画尽须人。\n书记才偏称，朝廷意更亲。\n绣衣行李日，绮陌别离尘。\n报国将临虏，之藩不离秦。\n豸冠严在首，雄笔健随身。\n饮马河声暮，休兵塞色春。\n败亡仍暴骨，冤哭可伤神。\n上策何当用，边情此是真。\n雕阴曾久客，拜送欲霑巾。",
        "dynasty": "唐",
        "collection_info": null
    },
    {
        "uuid": "a637efb0e57725cc1d9bd928f044f281",
        "title": "长安书情投知己",
        "author": "李频",
        "content": "陕服因诗句，从容已半年。\n一从归阙下，罕得到门前。\n每候朝轩出，常看列宿悬。\n重投期见奖，数首果蒙传。\n转觉功宜倍，兼令住更坚。\n都忘春暂醉，少省夜曾眠。\n烦暑灯谁读，孤云业自专。\n精华搜未竭，骚雅琢须全。\n此事勤虽过，他谋拙莫先。\n槐街劳白日，桂路在青天。\n取第殊无序，还乡可有缘。\n旅情长越鸟，秋思几秦蝉。\n月色千楼满，砧声万井连。\n江山阻迢递，时节暗推迁。\n道即穷通守，才应始末怜。\n书绅相戒语，藏箧赠行篇。\n致主当齐圣，为郎本是仙。\n人心期际会，凤翼许迁延。\n毕竟良图在，何妨逸性便。\n幽斋中寝觉，珍木正阴圆。\n隐几闲瞻夜，临云兴渺然。\n五陵供丽景，六义动花笺。\n倘与潜生翼，宁非助化权。\n免教垂素髪，归种海隅田。",
        "dynasty": "唐",
        "collection_info": null
    },
    {
        "uuid": "b028daa62de5207e18d894f209082419",
        "title": "府试丹浦非乐战",
        "author": "李频",
        "content": "自古为君道，垂衣致理难。\n怀仁须去杀，用武即胜残。\n毒帜诛方及，兵临衅可观。\n居来彭蠡固，战罢洞庭宽。\n雪国知天远，霜林是血丹。\n吾皇则尧典，薄伐至桑亁。",
        "dynasty": "唐",
        "collection_info": null
    },
    {
        "uuid": "74eaaa81783ef745da97411cf3d2eb60",
        "title": "府试风雨闻鸡",
        "author": "李频",
        "content": "不为风雨变，鸡德一何贞。\n在暗长先觉，临晨即自鸣。\n阴霾方见信，顷刻讵移声。\n向晦如相警，知时似独清。\n萧萧和断漏，喔喔报重城。\n欲识诗人兴，中含君子情。",
        "dynasty": "唐",
        "collection_info": null
    },
    {
        "uuid": "caf582edc85dada2ea85d4b91eacad90",
        "title": "府试观兰亭图",
        "author": "李频",
        "content": "往会人何处，遗踪事可观。\n林亭今日在，草木古春残。\n笔想吟中驻，杯疑饮后干。\n向青穿峻岭，当白认回湍。\n月影窗间夜，湖光枕上寒。\n不知诗酒客，谁更慕前欢。",
        "dynasty": "唐",
        "collection_info": null
    },
    {
        "uuid": "b3e86a3c894a8c8594e5872f18795e60",
        "title": "府试老人星见",
        "author": "李频",
        "content": "良宵出户庭，极目向青冥。\n海内逢康日，天边见寿星。\n临空遥的的，竟晓独荧荧。\n春后先依景，秋来忽近丁。\n垂休临有道，作瑞掩前经。\n岂比周王梦，徒言得九龄。",
        "dynasty": "唐",
        "collection_info": null
    },
    {
        "uuid": "5b7b3e2b7796fc171cf16cb70bb78f25",
        "title": "省试振鹭",
        "author": "李频",
        "content": "有鸟生江浦，霜华作羽翰。\n君臣将比洁，朝野共相欢。\n月影林梢下，冰光水际残。\n翻飞时共乐，饮啄道皆安。\n逈翥宜高咏，羣栖入静看。\n由来鸳鹭侣，济济列千官。",
        "dynasty": "唐",
        "collection_info": null
    },
    {
        "uuid": "8c2a30cea21404b6f9cae0ee86242762",
        "title": "寄辛明府",
        "author": "李频",
        "content": "何处无苛政，东南有子男。\n细将朝客说，须是邑人谙。\n别业空经稔，归田独未甘。\n目凝烟积树，心贮月明潭。\n晓鼓愁方乱，春山睡正酣。\n不任啼鸟思，乡社欲桑蚕。",
        "dynasty": "唐",
        "collection_info": null
    },
    {
        "uuid": "f2fcc0f97ac70f3ce2748c5dc6022b74",
        "title": "苑中题友人林亭",
        "author": "李频",
        "content": "井邑藏嵓穴，幽栖趣若何。\n春篁抽笋密，夏鸟杂雏多。\n坐有清风至，林无暑气过。\n乱书还就叶，真饮不听歌。\n片影明红藓，斜阴映绿萝。\n雄文终可惜，莫更弃高科。",
        "dynasty": "唐",
        "collection_info": null
    },
    {
        "uuid": "9444a4a851cc1824c2a429289498fc19",
        "title": "投京兆府试官任文学先辈",
        "author": "李频",
        "content": "高兴每论诗，非才独见推。\n应当明试日，不比暗投时。\n出口人皆信，操心自可知。\n孤单虽有託，际会别无期。\n取舍知由己，穷通断在兹。\n贱身何足数，公道自难欺。\n泽国违甘旨，渔舟积梦思。\n长安未归去，为倚鉴妍媸。",
        "dynasty": "唐",
        "collection_info": null
    },
    {
        "uuid": "4e97105e73cf56f141b337d599476e71",
        "title": "宋少府东溪泛舟",
        "author": "李频",
        "content": "登岸还入舟，水禽惊笑语。\n晚叶低众色，湿云带繁暑。\n落日乘醉归，溪流復几许。",
        "dynasty": "唐",
        "collection_info": null
    },
    {
        "uuid": "30a15df907eb47e06a8ac3a8b2dc03f5",
        "title": "闻北虏入灵州二首 一",
        "author": "李频",
        "content": "河冰一夜合，虏骑入灵州。\n岁岁徴兵去，难防塞草秋。",
        "dynasty": "唐",
        "collection_info": null
    },
    {
        "uuid": "c33cd10d65c5244023083d062d218844",
        "title": "闻北虏入灵州二首 二",
        "author": "李频",
        "content": "见说灵州战，沙中血未干。\n将军日告急，走马向长安。",
        "dynasty": "唐",
        "collection_info": null
    },
    {
        "uuid": "13c55787ef18d819b05bee55b3a055f3",
        "title": "送友人下第归感怀",
        "author": "李频",
        "content": "帝里春无意，归山对物华。\n即应来日去，九陌踏槐花。",
        "dynasty": "唐",
        "collection_info": null
    },
    {
        "uuid": "9b0c4ee357f98f361505aaf88fb8cf5d",
        "title": "赠桂林友人",
        "author": "李频",
        "content": "君家桂林住，日伐桂枝炊。\n何事东堂树，年年待一枝。",
        "dynasty": "唐",
        "collection_info": null
    },
    {
        "uuid": "48c22edd3095cc704526bfa3b739d071",
        "title": "长安感怀",
        "author": "李频",
        "content": "一第知何日，全家待此身。\n空将灞陵酒，酌送向东人。",
        "dynasty": "唐",
        "collection_info": null
    },
    {
        "uuid": "755563213dd69106768319870d96f0ea",
        "title": "题长孙桐树",
        "author": "李频",
        "content": "一去龙门侧，千年凤影移。\n空余剪圭处，无復在孙枝。",
        "dynasty": "唐",
        "collection_info": null
    },
    {
        "uuid": "470662019ac1b444c2eca11fe40c6789",
        "title": "渡汉江",
        "author": "李频",
        "content": "岭外音书绝，经年復历春。\n近乡情更怯，不敢问来人。",
        "dynasty": "唐",
        "collection_info": null
    },
    {
        "uuid": "7d28a7bd7018d764df849200d76aaef5",
        "title": "嵩山夜还",
        "author": "李频",
        "content": "家住东皋去，好采旧山薇。\n自省游泉石，何曾不夜归。",
        "dynasty": "唐",
        "collection_info": null
    },
    {
        "uuid": "9a993790bfc0397a6f0acc5163f91ddb",
        "title": "暮秋宿清源上人院",
        "author": "李频",
        "content": "野客愁来日，山房木落中。\n微风生夜半，积雨向秋终。\n证道方离法，安禅不住空。\n迷途将觉路，语默见西东。",
        "dynasty": "唐",
        "collection_info": null
    },
    {
        "uuid": "53816cdc1848029cbb497eb789c5ec86",
        "title": "秋夜宿重本上人院",
        "author": "李频",
        "content": "却忆凉堂坐，明河几度流。\n安禅逢小暑，抱疾入高秋。\n水国曾重讲，云林半旧游。\n此来看月落，还似道相求。",
        "dynasty": "唐",
        "collection_info": null
    },
    {
        "uuid": "2dded1045ddddc268bd51dc275406f4c",
        "title": "赠立规上人",
        "author": "李频",
        "content": "竹向空斋合，无僧在四邻。\n去云离坐石，斜月到禅身。\n树老风终夜，山寒雪见春。\n不知诸祖后，传印是何人。",
        "dynasty": "唐",
        "collection_info": null
    },
    {
        "uuid": "7c37b968dd537c04fbfcf3a9f6d00f6f",
        "title": "苏州寒食日送人归觐",
        "author": "李频",
        "content": "江城寒食下，花木惨离魂。\n几宿投山寺，孤帆过海门。\n□声泼火雨，柳色禁烟村。\n定看堂高后，斑衣灭泪痕。",
        "dynasty": "唐",
        "collection_info": null
    },
    {
        "uuid": "7bee1850f7842d3cf327fc5c51c97609",
        "title": "即席送许□之曹南省兄",
        "author": "李频",
        "content": "梅烂荷圆六月天，归帆高背虎丘烟。\n到时自见成行雁，别处休听满树蝉。\n卖劒为赊吴市酒，携家犹借洞庭船。\n待看春榜来江外，名占蓬莱第几仙。",
        "dynasty": "唐",
        "collection_info": null
    },
    {
        "uuid": "691a3d91d1b800398c41ff66f822d310",
        "title": "送罗着作两浙按狱",
        "author": "李频",
        "content": "使印星车适旧游，陶潜今日在瀛洲。\n科条尽晓三千罪，囹圄应空十二州。\n旧绶有香笼驿马，皇华无暇狎沙鸥。\n归来重过姑苏郡，莫忘题名在虎丘。",
        "dynasty": "唐",
        "collection_info": null
    },
    {
        "uuid": "75298bc4b6d57519151bc3a87a6293bd",
        "title": "下第后屏居书怀寄张侍御",
        "author": "李频",
        "content": "刖足岂一生，良工隔千里。\n故山彭泽上，归梦向汾水。\n低催神气尽，僮仆心亦耻。\n未达谁不知，达者多忘此。\n行年忽已壮，去老年更几。\n功名如不彰，身殁岂为鬼。\n纔看芳草歇，即叹凉风起。\n骢马未来朝，嘶声尚在耳。",
        "dynasty": "唐",
        "collection_info": null
    },
    {
        "uuid": "10083109a37078ac9e71d926ddfa314b",
        "title": "荅韩中丞容不饮酒",
        "author": "李频",
        "content": "老大成名仍足病，强听丝竹亦无欢。\n高情太守容闲坐，借与青山尽日看。",
        "dynasty": "唐",
        "collection_info": null
    },
    {
        "uuid": "6ddb47c772959c200e285433b56e8fe5",
        "title": "句",
        "author": "李频",
        "content": "只将五字句，用破一生心。\n楚里八千里，槃槃此都会。\n巍峩数里城，远水相映带。",
        "dynasty": "唐",
        "collection_info": null
    },
    {
        "uuid": "0eba2a9cd78c44b72a1a51cb985a48d6",
        "title": "冬至后西湖泛舟看断冰偶成长句",
        "author": "李郢",
        "content": "一阳生后阴飙竭，湖上层冰看折时。\n云母扇摇当殿色，珊瑚树碎满盘枝。\n斜汀藻动鱼应觉，极浦波生鴈未知。\n山影浅中留瓦砾，日光寒外送涟漪。\n崖崩苇岸纵横散，篙蹙兰舟片段随。\n曾向黄河望衝激，大鹏飞起雪风吹。",
        "dynasty": "唐",
        "collection_info": null
    },
    {
        "uuid": "8aec0668b19ffcb7fe837dccd71f9c72",
        "title": "阳羡春歌",
        "author": "李郢",
        "content": "石亭梅花落如积，玉藓斓班竹姑赤。\n祝陵有酒清若空，煮稬蒸鱼作寒食。\n长桥新晴好天气，两市儿郎[棹]船戏。\n溪头铙鼓狂杀侬，青盖红裙偶相值。\n风光何处最可怜，邵家高楼白日边。\n楼下游人颜色喜，溪南黄帽应羞死。\n三月未有二月残，灵龟可信渰水干。\n葑草青青促归去，短箫横笛说明年。",
        "dynasty": "唐",
        "collection_info": null
    },
    {
        "uuid": "6d60fb0f2447ce7168c69bf8ccb5ea8c",
        "title": "茶山贡焙歌",
        "author": "李郢",
        "content": "使君爱客情无已，客在金台价无比。\n春风三月贡茶时，尽逐红旌到山裏。\n焙中清晓朱门开，筐箱渐见新芽来。\n陵烟触露不停探，官家赤印连帖催。\n朝饥暮匐谁兴哀，喧阗竞纳不盈掬。\n一时一饷还成堆，蒸之馥之香胜梅，研膏架动轰如雷。\n茶成拜表贡天子，万人争噉春山摧。\n驿骑鞭声砉流电，半夜驱夫谁復见。\n十日王程路四千，到时须及清明宴。\n吾君可谓纳谏君，谏官不谏何由闻。\n九重城裏虽玉食，天涯吏役长纷纷。\n使君忧民惨容色，就焙尝茶坐诸客。\n几回到口重咨嗟，嫩绿鲜芳出何力。\n山中有酒亦有歌，乐营房户皆仙家。\n仙家十队酒百斛，金丝宴馔随经过。\n使君是日忧思多，客亦无言征绮罗。\n殷勤绕焙復长叹，官府例成期如何。\n吴民吴民莫憔悴，使君作相期苏尔。",
        "dynasty": "唐",
        "collection_info": null
    },
    {
        "uuid": "1926516e2eb44ec4e50839b731dff9dd",
        "title": "夏日登信州北楼",
        "author": "李郢",
        "content": "高楼上长望，百里见灵山。\n雨歇河珠定，云开谷鸟还。\n田苗映林合，牛犊傍村闲。\n始得消忧处，蝉声催入关。",
        "dynasty": "唐",
        "collection_info": null
    },
    {
        "uuid": "2362b8e92b80279d931c59daf1a31e68",
        "title": "游天柱观",
        "author": "李郢",
        "content": "听钟到灵观，仙子喜相寻。\n茅洞几千载，水声寒至今。\n读碑丹井上，坐石涧亭阴。\n清兴未云尽，烟霞生夕林。",
        "dynasty": "唐",
        "collection_info": null
    },
    {
        "uuid": "ff80a696fbb5631624e6e031f6e4751a",
        "title": "酬刘谷除夜见寄",
        "author": "李郢",
        "content": "坐恐三更至，流年此夜分。\n客心无限事，愁雨不堪闻。\n灞上家殊远，炉前酒暂醺。\n刘郎亦多恨，诗忆故山云。",
        "dynasty": "唐",
        "collection_info": null
    },
    {
        "uuid": "acfed9dfde8f14303b0479fd725cb1b7",
        "title": "元日作",
        "author": "李郢",
        "content": "锵锵华驷客，门馆贺新正。\n野雪江山霁，微风竹树清。\n芜庭春意晓，残枿烬烟生。\n忽忆王孙草，前年在帝京。",
        "dynasty": "唐",
        "collection_info": null
    },
    {
        "uuid": "266ef0d5d072df9288f5b5560ec020b0",
        "title": "酬刘谷立春日吏隐亭见寄",
        "author": "李郢",
        "content": "孤亭遥带寺，静者独登临。\n楚霁江流慢，春归泽气阴。\n野田青牧马，幽竹暖鸣禽。\n日日年光尽，何堪故国心。",
        "dynasty": "唐",
        "collection_info": null
    },
    {
        "uuid": "54815616da85f1a6a95ba206f554c69f",
        "title": "宿怜上人房",
        "author": "李郢",
        "content": "重公旧相识，一夕话劳生。\n药裹关身病，经函寄道情。\n岳寒当寺色，滩夜入楼声。\n不待移文诮，三年别赤城。",
        "dynasty": "唐",
        "collection_info": null
    },
    {
        "uuid": "26d9a32b4c02c215c1ccfd23ef1a550f",
        "title": "园居",
        "author": "李郢",
        "content": "暮雨杨雄宅，秋风向秀园。\n不闻砧杵动，时看桔槔翻。\n钓下鱼初食，船移鸭蹔喧。\n橘寒才弄色，须带早霜繁。",
        "dynasty": "唐",
        "collection_info": null
    },
    {
        "uuid": "9c9609e4fb2f28b500da5adb25faf9e1",
        "title": "中元夜",
        "author": "李郢",
        "content": "江南水寺中元夜，金粟栏边见月娥。\n红烛影迴仙态近，翠鬟光动看人多。\n香飘彩殿凝兰麝，露绕轻衣杂绮罗。\n湘水夜空巫峡远，不知归路欲如何。",
        "dynasty": "唐",
        "collection_info": null
    },
    {
        "uuid": "c2999fe448ddf9513c4be6bc33421d1e",
        "title": "赠羽林将军",
        "author": "李郢",
        "content": "虬鬚憔悴羽林郎，曾入甘泉侍武皇。\n鵰没夜云知御苑，马随仙仗识天香。\n五湖归去孤舟月，六国平来两鬓霜。\n唯有桓伊江上笛，卧吹三弄送残阳。",
        "dynasty": "唐",
        "collection_info": null
    },
    {
        "uuid": "5a4b47380443a61170b1d12e01fc49f0",
        "title": "送人之岭南",
        "author": "李郢",
        "content": "关山迢遰古交州，岁[晏]怜君走马游。\n谢氏海边逢素女，越王潭上见青牛。\n嵩台月照啼猨曙，石室烟含古桂秋。\n迴望长安五千里，刺桐花下莫淹留。",
        "dynasty": "唐",
        "collection_info": null
    },
    {
        "uuid": "7c9a2a3c783af16c2a974f924bdce650",
        "title": "晚泊松江驿",
        "author": "李郢",
        "content": "片帆孤客晚夷犹，红蓼花前水驿秋。\n岁月方惊离别尽，烟波仍驻古今愁。\n云阴故国山川暮，潮落空江网罟收。\n还有吴娃旧歌曲，棹声遥散采菱舟。",
        "dynasty": "唐",
        "collection_info": null
    },
    {
        "uuid": "8d2274a4283e3fcda1200a0dd7c0eb7e",
        "title": "江亭春霁",
        "author": "李郢",
        "content": "江蓠漠漠荇田田，江上云亭霁景鲜。\n蜀客帆樯背归燕，楚山花木怨啼鹃。\n春风掩映千门柳，晓色凄凉万井烟。\n金磬泠泠水南寺，上方僧室翠微连。",
        "dynasty": "唐",
        "collection_info": null
    },
    {
        "uuid": "aff32326377b0d1584f162fec5be5ac5",
        "title": "早秋书怀",
        "author": "李郢",
        "content": "高梧一叶坠凉天，宋玉悲秋泪洒然。\n霜拂楚山频见菊，雨零溪树忽无蝉。\n虚村暮角催残日，近寺归僧寄野泉。\n青鬓已缘多病镊，可堪风景促流年。",
        "dynasty": "唐",
        "collection_info": null
    },
    {
        "uuid": "43b78970ab4c4366866df0b1a725715d",
        "title": "为妻作生日寄意",
        "author": "李郢",
        "content": "谢家生日好风烟，柳暖花春二月天。\n金凤对翘双翡翠，蜀琴初上七丝弦。\n鸳鸯交颈期千岁，琴瑟谐和愿百年。\n应恨客程归未得，绿窗江泪冷涓涓。",
        "dynasty": "唐",
        "collection_info": null
    },
    {
        "uuid": "92853ac361cd2c5acbc63fa0ed87bfd6",
        "title": "重阳日寄浙东诸从事",
        "author": "李郢",
        "content": "野人多病门长掩，荒圃重阳菊自开。\n愁裏又闻清笛怨，望中难见白衣来。\n元瑜正及从军乐，宁戚谁怜叩角哀。\n红斾纷纷碧江暮，知君醉下望乡台。",
        "dynasty": "唐",
        "collection_info": null
    },
    {
        "uuid": "0feb1e4ea6c74c8afe2f48c66f3fb1e4",
        "title": "和湖州杜员外冬至日白苹洲见忆",
        "author": "李郢",
        "content": "白苹亭上一阳生，谢朓新裁锦绣成。\n千嶂雪消溪影渌，几家梅绽海波清。\n已知鸥鸟长来狎，可许汀洲独有名。\n多媿龙门重招引，即抛田舍棹舟行。",
        "dynasty": "唐",
        "collection_info": null
    },
    {
        "uuid": "4598631413dd57792a502b139bf7ef3a",
        "title": "上裴晋公",
        "author": "李郢",
        "content": "四朝忧国鬓如丝，龙马精神海鹤姿。\n天上玉书传诏夜，阵前金甲受降时。\n曾经庾亮三秋月，下尽羊昙两路碁。\n惆怅旧堂扃绿野，夕阳无限鸟飞迟。",
        "dynasty": "唐",
        "collection_info": null
    },
    {
        "uuid": "0b1f45d933c2c87f6b10a8cc5d642739",
        "title": "钱塘青山题李隐居西斋",
        "author": "李郢",
        "content": "小隐西斋为客开，翠萝深处遍青苔。\n林间扫石安碁局，岩下分泉遰酒杯。\n兰叶露光秋月上，芦花风起夜潮来。\n湖山遶屋犹嫌浅，欲棹渔舟近钓台。",
        "dynasty": "唐",
        "collection_info": null
    },
    {
        "uuid": "f80467081e975aeb76a920e75c02c742",
        "title": "友人适越路过桐庐寄题江驿",
        "author": "李郢",
        "content": "桐庐县前洲渚平，桐庐江上晚潮生。\n莫言独有山川秀，过日仍闻官长清。\n麦陇虚凉当水店，鲈鱼鲜美称莼羹。\n王孙客棹残春去，相送河桥羡此行。",
        "dynasty": "唐",
        "collection_info": null
    },
    {
        "uuid": "094b36d297013e828abdd2ee8eb5fccb",
        "title": "送刘谷",
        "author": "李郢",
        "content": "村桥西路雪初晴，云暖沙干马足轻。\n寒涧渡头芳草色，新梅岭外鹧鸪声。\n邮亭已送轻车发，山馆谁将候火迎。\n落日千峰转迢遰，知君回首望高城。",
        "dynasty": "唐",
        "collection_info": null
    },
    {
        "uuid": "56a019d3367b452d87b6b23745ece478",
        "title": "七夕",
        "author": "李郢",
        "content": "乌鹊桥头双扇开，年年一度过河来。\n莫嫌天上稀相见，犹胜人间去不回。\n欲减烟花饶俗世，暂烦烟月掩粧台。\n别时旧路长清浅，岂肯离情似死灰。",
        "dynasty": "唐",
        "collection_info": null
    },
    {
        "uuid": "c5fea49806c728373470183668ae11ee",
        "title": "秦处士移家富春发樟亭怀寄",
        "author": "李郢",
        "content": "潮落空江洲渚生，知君已上富春亭。\n尝闻郭邑山多秀，更说官僚眼尽青。\n离别几宵魂耿耿，相思一座髪星星。\n仙翁白石高歌调，无復松斋半夜听。",
        "dynasty": "唐",
        "collection_info": null
    },
    {
        "uuid": "775b41b23e9d1c21f3d34b3665b89c02",
        "title": "故洛阳城",
        "author": "李郢",
        "content": "胡兵一动朔方尘，不使銮舆此重巡。\n清洛但流呜咽水，上阳深锁寂寥春。\n云收少室初晴雨，柳拂中桥晚渡津。\n欲问升平无故老，凤楼回首落花频。",
        "dynasty": "唐",
        "collection_info": null
    },
    {
        "uuid": "0f1cdc34cc7f4a7dd8e5f2cfe94687fb",
        "title": "紫极宫上元斋次呈诸道流",
        "author": "李郢",
        "content": "碧简朝天章奏频，清宫髣髴降灵真。\n五龙金角向星斗，三洞玉音愁鬼神。\n风拂乱灯山磬□，露霑仙杏石坛春。\n明朝醮罢羽客散，尘土满城空世人。",
        "dynasty": "唐",
        "collection_info": null
    },
    {
        "uuid": "622f77d93e14129418da9e1eea03d910",
        "title": "立春一日江村偶兴",
        "author": "李郢",
        "content": "旧历年光看卷尽，立春何用更相催。\n江边野店寒无色，竹外孤村坐见梅。\n山雪乍晴岚翠起，渔家向晚笛声哀。\n南州近有秦中使，闻道胡兵索战来。",
        "dynasty": "唐",
        "collection_info": null
    },
    {
        "uuid": "04ef7691f41bd62d76015e811858b693",
        "title": "立秋后自京归家",
        "author": "李郢",
        "content": "篱落秋归见豆花，竹门当水岸横槎。\n松斋一雨宜清簟，佛室孤灯对绛纱。\n尽日抱愁跧似鼠，移时不动懒于虵。\n西江近有鲈鱼否，张翰扁舟始到家。",
        "dynasty": "唐",
        "collection_info": null
    },
    {
        "uuid": "9ec9462be9461b65ded6aed8449e8b6e",
        "title": "奉陪裴相公重阳日游安乐池亭",
        "author": "李郢",
        "content": "绛霄轻霭翊三台，稽阮襟怀管乐才。\n莲沼昔为王俭府，菊篱今作孟嘉杯。\n宁知北阙元勋在，却引东山旧客来。\n自笑吐茵还酩酊，日斜空从绛衣迴。",
        "dynasty": "唐",
        "collection_info": null
    },
    {
        "uuid": "93642937ce05d8822a2cfe3711405bec",
        "title": "淛河馆",
        "author": "李郢",
        "content": "雨湿菰蒲斜日明，茅厨煮茧掉车声。\n青蛇上竹一种色，黄蝶隔溪无限情。\n何处樵渔将远饷，故园田土忆春耕。\n千峰万濑水潏潏，羸马此中愁独行。",
        "dynasty": "唐",
        "collection_info": null
    },
    {
        "uuid": "e58b9930a6fba4acd7a99fa41fb8d9fd",
        "title": "春日题山家",
        "author": "李郢",
        "content": "偶与樵人熟，春残日日来。\n依岗寻紫蕨，挽树得青梅。\n燕静衔泥起，蜂喧抱蘂回。\n嫩茶重搅绿，新酒畧炊醅。\n漠漠蚕生纸，涓涓水弄苔。\n丁香政堪结，留步小庭隈。",
        "dynasty": "唐",
        "collection_info": null
    },
    {
        "uuid": "32b9adad967863ba27ff6930a1912d13",
        "title": "江亭晚望",
        "author": "李郢",
        "content": "碧天凉冷鴈来疎，闲望江云思有余。\n秋馆池亭荷叶后，野人篱落豆花初。\n无愁自得仙人术，多病能忘太史书。\n闻说故园香稻熟，片帆归去就鲈鱼。",
        "dynasty": "唐",
        "collection_info": null
    },
    {
        "uuid": "f7d3e5eb0decf1d8a83e0b46fe6d264d",
        "title": "长安夜访澈上人",
        "author": "李郢",
        "content": "关西木落夜霜凝，乌帽闲寻紫阁僧。\n松迥月光先照鹤，寺寒沟水忽生冰。\n琤琤晓漏喧秦禁，漠漠秋烟起汉陵。\n闻说天台旧禅处，石房独有一龛灯。",
        "dynasty": "唐",
        "collection_info": null
    },
    {
        "uuid": "1d4f23943966bd44072d207784b31dac",
        "title": "送圆鉴上人游天台",
        "author": "李郢",
        "content": "西岭草堂留不住，独携瓶锡向天台。\n霜清海寺闻潮至，日宴江船乞食回。\n华顶夜寒孤月落，石桥秋尽一僧来。\n灵溪道者相逢处，阴洞泠泠竹室开。",
        "dynasty": "唐",
        "collection_info": null
    },
    {
        "uuid": "8a393ed87cb9e7730beb1b022b65d1de",
        "title": "送僧之台州",
        "author": "李郢",
        "content": "独寻台岭闲游去，岂觉灵溪道里赊。\n三井应潮通海浪，五峰攒寺落天花。\n寒潭盥漱铜瓶洁，野店安禅锡杖斜。\n到日初寻石桥路，莫教云雨湿袈裟。",
        "dynasty": "唐",
        "collection_info": null
    },
    {
        "uuid": "484c7b92f5ca9d44e7edac1809807d79",
        "title": "伤贾岛无可",
        "author": "李郢",
        "content": "却到京师事事伤，惠休归寂贾生亡。\n何人收得文章箧，独我来经苔藓房。\n一命未霑为逐客，万缘初尽别空王。\n萧萧竹坞斜阳在，叶覆闲阶雪拥墙。",
        "dynasty": "唐",
        "collection_info": null
    },
    {
        "uuid": "1b6a517f70dbad234a8c450ecef88ce1",
        "title": "孔雀",
        "author": "李郢",
        "content": "越鸟青春好颜色，晴轩入户看呫衣。\n一身金翠画不得，万里山川来者稀。\n丝竹惯听时独舞，楼台初上欲孤飞。\n刺桐花谢芳草歇，南国同巢应望归。",
        "dynasty": "唐",
        "collection_info": null
    },
    {
        "uuid": "6aae0e78c07be0883e824674cb46da26",
        "title": "秋晚寄题陆勋校书义兴禅居时淮南从事",
        "author": "李郢",
        "content": "禅居秋草晚，萧索异前时。\n莲幕青云贵，翱翔绝后期。\n藓房柽架掩，山砌石盆欹。\n劒戟晨趋静，笙歌夜散迟。\n谷寒霜狖静，林晚磬虫悲。\n惠远烟霞在，方平杖履随。\n骨清须贵达，神重有威仪。\n万卒千蹄马，横鞭从信骑。",
        "dynasty": "唐",
        "collection_info": null
    },
    {
        "uuid": "bbcc0b9dc91d4210de7dd4e76986e0bd",
        "title": "酬王舍人雪中见寄",
        "author": "李郢",
        "content": "三日柴门拥不开，阶庭平满白皑皑。\n今朝踏作琼瑶迹，为有诗从凤沼来。",
        "dynasty": "唐",
        "collection_info": null
    },
    {
        "uuid": "804d8eb6f3fcfc4d86516fee60283f95",
        "title": "蝉",
        "author": "李郢",
        "content": "饮蝉惊雨落高槐，山蚁移将入石阶。\n若使秦楼美人见，还应一为拔金钗。",
        "dynasty": "唐",
        "collection_info": null
    },
    {
        "uuid": "23bc55b64f81ba766e8732301723e294",
        "title": "自水口入茶山",
        "author": "李郢",
        "content": "蒨蒨红裙好女儿，相偎相倚看人时。\n使君马上应含笑，横把金鞭为咏诗。",
        "dynasty": "唐",
        "collection_info": null
    },
    {
        "uuid": "6b89cf994dfb71bcd09b83daf33cf6cb",
        "title": "重游天台",
        "author": "李郢",
        "content": "南国天台山水奇，石桥危险古来知。\n龙潭直下一百丈，谁见生公独坐时。",
        "dynasty": "唐",
        "collection_info": null
    },
    {
        "uuid": "8df836466c3c8b54cd6aefe1151bd326",
        "title": "山行",
        "author": "李郢",
        "content": "小田微雨稻苗香，田畔清溪潏潏凉。\n自忆东吴榜舟日，蓼花沟水半篙强。",
        "dynasty": "唐",
        "collection_info": null
    },
    {
        "uuid": "abd918871febc255db8323a4552ef4c8",
        "title": "上元日寄湖杭二从事",
        "author": "李郢",
        "content": "恋别山灯忆水灯，山光水焰百千层。\n谢公留赏山公唤，知入笙歌阿那朋。",
        "dynasty": "唐",
        "collection_info": null
    },
    {
        "uuid": "a650100648fc4ee0b2dd17b4abad7d32",
        "title": "寒食野望",
        "author": "李郢",
        "content": "旧坟新陇哭多时，流世都堪几度悲。\n乌鸟乱啼人未远，野风吹散白棠梨。",
        "dynasty": "唐",
        "collection_info": null
    },
    {
        "uuid": "43312fdb53d8ed7e58f39f4c8736cc81",
        "title": "清明日题一公禅室",
        "author": "李郢",
        "content": "山头兰若石楠春，山下清明烟火新。\n此日何穷礼禅客，归心谁是恋禅人。",
        "dynasty": "唐",
        "collection_info": null
    },
    {
        "uuid": "9f56d0b248403e7e2d814a116d65f923",
        "title": "七夕寄张氏兄弟",
        "author": "李郢",
        "content": "新秋牛女会佳期，红粉筵开玉馔时。\n好与檀郎寄花朵，莫教清晓羡蛛丝。",
        "dynasty": "唐",
        "collection_info": null
    },
    {
        "uuid": "98257984940459432e5d39a586f1d385",
        "title": "春晚与诸同舍出城迎座主侍郎",
        "author": "李郢",
        "content": "三十骅骝一鬨尘，来时不锁杏园春。\n东风柳絮轻如雪，应有偷游曲水人。",
        "dynasty": "唐",
        "collection_info": null
    },
    {
        "uuid": "f51ff2d798f71b3b5ba23b710d03718b",
        "title": "张郎中宅戏赠二首 一",
        "author": "李郢",
        "content": "薄雪燕蓊紫燕钗，钗垂簏簌抱香怀。\n一声歌罢刘郎醉，脱取明金压绣鞋。",
        "dynasty": "唐",
        "collection_info": null
    },
    {
        "uuid": "0cc67da7c031d4232a0cff3aabffbb55",
        "title": "张郎中宅戏赠二首 二",
        "author": "李郢",
        "content": "谢家青妓邃重关，谁省春风见玉颜。\n闻道綵鸾三十六，一双双对碧池莲。",
        "dynasty": "唐",
        "collection_info": null
    },
    {
        "uuid": "c01981611c05594c40e37b1faed395a1",
        "title": "醉送",
        "author": "李郢",
        "content": "江梅冷艳酒清光，急拍繁弦醉画堂。\n无限柳条多少雪，一将春恨付刘郎。",
        "dynasty": "唐",
        "collection_info": null
    },
    {
        "uuid": "283dc79d240dd53ad66d2ee8f3550c11",
        "title": "晓井",
        "author": "李郢",
        "content": "桐阴覆井月斜明，百尺寒泉古甃清。\n越女携瓶下金索，晓天初放辘轳声。",
        "dynasty": "唐",
        "collection_info": null
    },
    {
        "uuid": "420ec07cbadb41e5db09117a538cdbca",
        "title": "南池",
        "author": "李郢",
        "content": "小男供饵妇搓丝，溢榼香醪倒接䍦。\n日出两竿鱼正食，一家欢笑在南池。",
        "dynasty": "唐",
        "collection_info": null
    },
    {
        "uuid": "d798578afafc7307b1c045d91a10fb0d",
        "title": "偶作",
        "author": "李郢",
        "content": "一杯正发吟哦兴，两盏还生去住愁。\n何似全家上船去，酒旗多处即淹留。",
        "dynasty": "唐",
        "collection_info": null
    },
    {
        "uuid": "0eca08ba9e67b22017acabaee61b57f1",
        "title": "画鼓",
        "author": "李郢",
        "content": "尝闻画鼓动欢情，及送离人恨鼓声。\n两杖一挥行缆解，暮天空使别魂惊。",
        "dynasty": "唐",
        "collection_info": null
    },
    {
        "uuid": "e210dd4cce0fc7870bed520c8c334789",
        "title": "燕蓊花",
        "author": "李郢",
        "content": "十二街中何限草，燕蓊尽欲占残春。\n黄花扑地无穷极，愁杀江南去住人。",
        "dynasty": "唐",
        "collection_info": null
    },
    {
        "uuid": "29695aed5f0847ac3fbded81ef23e23b",
        "title": "邵博士溪亭",
        "author": "李郢",
        "content": "野茶无限春风叶，溪水千重返照波。\n只去长桥三十里，谁人一解枉帆过。",
        "dynasty": "唐",
        "collection_info": null
    },
    {
        "uuid": "feffc9d09ba4ea26097aaba2dbcbc4a8",
        "title": "小石上见亡友题处",
        "author": "李郢",
        "content": "笋石清琤入紫烟，陆云题处是前年。\n苔侵雨打依稀在，惆怅凉风树树蝉。",
        "dynasty": "唐",
        "collection_info": null
    },
    {
        "uuid": "d7f3b2511b21fe663430d89c5886c5d7",
        "title": "洞灵观流泉",
        "author": "李郢",
        "content": "石上苔芜水上烟，潺湲声在观门前。\n千岩万壑分流去，更引飞花入洞天。",
        "dynasty": "唐",
        "collection_info": null
    },
    {
        "uuid": "559a713c2d0de331afcabbf194373544",
        "title": "送李判官",
        "author": "李郢",
        "content": "津市停桡送别难，荧荧蜡炬照更阑。\n东风万迭吹江月，谁伴袁襃宿夜滩。",
        "dynasty": "唐",
        "collection_info": null
    },
    {
        "uuid": "a63868ca349c7c61d8345cd208797b06",
        "title": "宿杭州虚白堂",
        "author": "李郢",
        "content": "秋月斜明虚白堂，寒蛩唧唧树苍苍。\n江风彻晓不得睡，二十五声秋点长。",
        "dynasty": "唐",
        "collection_info": null
    },
    {
        "uuid": "f5cf446900630248d3dff139f31d8192",
        "title": "道林寺",
        "author": "崔珏",
        "content": "临湘之滨麓之隅，西有松寺东岸无。\n松风千里摆不断，竹泉泻入于僧厨。\n宏梁大栋何足贵，山寺难有山泉俱。\n四时唯夏不敢入，烛龙安敢停斯须。\n远公池上种何物，碧罗扇底红鳞鱼。\n香阁朝鸣大法鼓，天宫夜转三乘书。\n野花市井栽不着，山鸡饮啄声相呼。\n金槛僧迴步步影，石盆水溅联联珠。\n北临高处日正午，举手欲摸黄金乌。\n遥江大船小于叶，远村杂树齐如蔬。\n潭州城郭在何处，东边一片青模糊。\n今来古往人满地，劳生未了归丘墟。\n长卿之门久寂寞，五言七字夸规模。\n我吟杜诗清入骨，灌顶何必须醍醐。\n白日不照耒阳县，皇天厄死饥寒躯。\n明珠大贝采欲尽，蚌蛤空满赤沙湖。\n今我题诗亦无味，怀贤览古成长吁。\n不如兴罢过江去，已有好月明归途。",
        "dynasty": "唐",
        "collection_info": null
    },
    {
        "uuid": "e65db10652d2fcf18a292d2d631d51da",
        "title": "美人尝茶行",
        "author": "崔珏",
        "content": "云鬟枕落困春泥，玉郎为碾瑟瑟尘。\n闲教鹦鹉啄窗响，和娇扶起浓睡人。\n银瓶贮泉水一掬，松雨声来乳花熟。\n朱唇啜破绿云时，咽入香喉爽红玉。\n明眸渐开横秋水，手拨丝簧醉心起。\n台时却坐推金筝，不语思量梦中事。",
        "dynasty": "唐",
        "collection_info": null
    },
    {
        "uuid": "30846b41741f4df121497c7cfae15348",
        "title": "门前柳",
        "author": "崔珏",
        "content": "门前蜀柳□知春，风澹暖烟愁杀人。\n将谓只栽郡楼下，不知迤逦连南津。\n南津柳色连南市，南市戎州三百里。\n夷陬蛮落相连接，故乡莫道心先死。\n我今帝里尚有家，门前嫩柳插仙霞。\n晨霑太一坛边雨，暮宿凤皇城裏鵶。\n别来三载当谁道，门前年年绿阴好。\n春来定解飞雪花，雨后还应庇烟草。\n忆昔当年栽柳时，新芽茁茁嫌生迟。\n如今宛转稊着地，常向绿阴劳梦思。\n不道彼树好，不道此树恶。\n试将此意问野人，野人尽道生处乐。\n为报门前杨柳栽，我应来岁当归来。\n纵令树下能攀折，白髮如丝心似灰。",
        "dynasty": "唐",
        "collection_info": null
    },
    {
        "uuid": "d6f577b016a04f2556bd3878844e0b49",
        "title": "岳阳楼晚望",
        "author": "崔珏",
        "content": "干坤千里水云间，钓艇如萍去復还。\n楼上北风斜捲席，湖中西日倒衔山。\n怀沙有恨骚人往，鼓瑟无声帝子闲。\n何事黄昏尚凝睇，数行烟树接荆蛮。",
        "dynasty": "唐",
        "collection_info": null
    },
    {
        "uuid": "8de5c167e6ab020c340b33daced9207e",
        "title": "哭李商隐 一",
        "author": "崔珏",
        "content": "成纪星郎字义山，适归高壤抱长叹。\n词林枝叶三春尽，学海波澜一夜干。\n风雨已吹灯烛灭，姓名长在齿牙寒。\n只应物外攀琪树，便着霓裳上绛坛。",
        "dynasty": "唐",
        "collection_info": null
    },
    {
        "uuid": "744b7d40221f86af0dd7884f43349a88",
        "title": "哭李商隐 二",
        "author": "崔珏",
        "content": "虚负凌云万丈才，一生襟抱未曾开。\n鸟啼花落人何在，竹死桐枯凤不来。\n良马足因无主踠，旧交心为绝弦哀。\n九泉莫嘆三光隔，又送文星入夜台。",
        "dynasty": "唐",
        "collection_info": null
    },
    {
        "uuid": "072c4fff2ebbed28aed652e411d8fcc8",
        "title": "和友人鸳鸯之什 一",
        "author": "崔珏",
        "content": "翠鬣红衣舞夕晖，水禽情似此禽稀。\n暂分烟岛犹回首，只渡寒塘亦共飞。\n映雾乍迷珠殿瓦，逐梭齐上玉人机。\n采莲无限兰桡女，笑指中流羡尔归。",
        "dynasty": "唐",
        "collection_info": null
    },
    {
        "uuid": "d12574bd087aac32ae276bad99f6be82",
        "title": "和友人鸳鸯之什 二",
        "author": "崔珏",
        "content": "寂寂春塘烟晚时，两心和影共依依。\n溪头日暖眠沙稳，渡口风寒浴浪稀。\n翡翠莫夸饶彩饰，鸊鹈须羡好毛衣。",
        "dynasty": "唐",
        "collection_info": null
    },
    {
        "uuid": "fac58ea59c1b168ee46ba3baf873ebe7",
        "title": "和友人鸳鸯之什 三",
        "author": "崔珏",
        "content": "舞鹤翔鸾俱别离，可怜生死两相随。\n红丝毳落眠汀处，白雪花成蹙浪时。\n琴上只闻交颈语，窗前空展共飞诗。\n何如相见长相对，肯羡人间多所思。",
        "dynasty": "唐",
        "collection_info": null
    },
    {
        "uuid": "8383bee0bfa7ef76fd2d97e19da81dcb",
        "title": "有赠 一",
        "author": "崔珏",
        "content": "莫道妆成断客肠，粉胸绵手白莲香。\n烟分顶上三层绿，劒截眸中一寸光。\n舞胜柳枝腰更软，歌嫌珠贯曲犹长。\n虽然不似王孙女，解爱临邛卖赋郎。",
        "dynasty": "唐",
        "collection_info": null
    },
    {
        "uuid": "1079b7bb0b790223ed1713c2dc8b7e54",
        "title": "有赠 二",
        "author": "崔珏",
        "content": "锦里芬芳少佩兰，风流全占似君难。\n心迷晓梦窗犹暗，粉落香肌汗未干。\n两脸夭桃从镜发，一眸春水照人寒。\n自嗟此地非吾土，不得如花岁岁看。",
        "dynasty": "唐",
        "collection_info": null
    },
    {
        "uuid": "88c732b3cd46b8e4a48232aebbb60b55",
        "title": "和人听歌 一",
        "author": "崔珏",
        "content": "气吐幽兰出洞房，乐人先问调宫商。\n声和细管珠纔转，曲度沈烟雪更香。\n公子不随肠万结，离人须落泪千行。\n巫山唱罢行云过，犹自微尘舞画梁。",
        "dynasty": "唐",
        "collection_info": null
    },
    {
        "uuid": "7b5e606d19905ee0245945732ac421a8",
        "title": "和人听歌 二",
        "author": "崔珏",
        "content": "红脸初分翠黛愁，锦筵歌板拍清秋。\n一楼春雪和尘落，午夜寒泉带雨流。\n座上美人心尽死，尊前旅客泪难收。\n莫辞更送刘郎酒，百斛明珠异日酬。",
        "dynasty": "唐",
        "collection_info": null
    },
    {
        "uuid": "009a3b913db05ff23d10b68311f6f262",
        "title": "水晶枕",
        "author": "崔珏",
        "content": "千年积雪万年冰，掌上初擎力不胜。\n南国旧知何处得，北方寒气此中凝。\n黄昏转烛萤飞沼，白日褰帘水在簪。\n蕲簟蜀琴相对好，裁诗乞与涤烦襟。",
        "dynasty": "唐",
        "collection_info": null
    },
    {
        "uuid": "4cfb2cd0174026120047bfa1958a06bb",
        "title": "席间咏琴客",
        "author": "崔珏",
        "content": "七条弦上五音寒，此艺知音自古难。\n唯有河南房次律，始终怜得董庭兰。",
        "dynasty": "唐",
        "collection_info": null
    },
    {
        "uuid": "34bd697311cf60ddf0a93589fa4b3526",
        "title": "句",
        "author": "崔珏",
        "content": "楚王宫地罗含宅，赖许时时听法来。",
        "dynasty": "唐",
        "collection_info": null
    },
    {
        "uuid": "3a8c5b4767c3802da109831121329be6",
        "title": "徒相逢",
        "author": "曹邺",
        "content": "江边野花不须采，梁头野燕不用亲。\n西施本是越溪女，承恩不荐越溪人。",
        "dynasty": "唐",
        "collection_info": null
    },
    {
        "uuid": "6aef68602645ed591f466eba70eaf3a1",
        "title": "杂诫",
        "author": "曹邺",
        "content": "带香入鲍肆，香气同鲍鱼。\n未入犹可悟，已入当何如。",
        "dynasty": "唐",
        "collection_info": null
    },
    {
        "uuid": "b2b78e1e36e0b30281820adb437eb945",
        "title": "捕渔谣",
        "author": "曹邺",
        "content": "天子好征战，百姓不种桑。\n天子好年少，无人荐冯唐。\n天子好美女，夫妇不成双。",
        "dynasty": "唐",
        "collection_info": null
    },
    {
        "uuid": "1889f04d8852ef183708178f7b973667",
        "title": "四怨三愁五情诗十二首 其一怨",
        "author": "曹邺",
        "content": "美人如新花，许嫁还独守。\n岂无青铜镜，终日自疑丑。",
        "dynasty": "唐",
        "collection_info": null
    },
    {
        "uuid": "ad8a67b453f0786adcdec77d1e9f8d0c",
        "title": "四怨三愁五情诗十二首 其二怨",
        "author": "曹邺",
        "content": "庭花已结子，岩花犹弄色。\n谁令生处远，用尽春风力。",
        "dynasty": "唐",
        "collection_info": null
    },
    {
        "uuid": "0fcfe6f5396ec2612ab213ea737f522e",
        "title": "四怨三愁五情诗十二首 其三怨",
        "author": "曹邺",
        "content": "短鬟一如螓，长眉一如蛾。\n相共棹莲舟，得花不如他。",
        "dynasty": "唐",
        "collection_info": null
    },
    {
        "uuid": "64278c4955e14e17184a63129bdf7270",
        "title": "四怨三愁五情诗十二首 其四怨",
        "author": "曹邺",
        "content": "手推呕哑车，朝朝暮暮耕。\n未曾分得谷，空得老农名。",
        "dynasty": "唐",
        "collection_info": null
    },
    {
        "uuid": "141fa2211a4caed22ee420354a727e92",
        "title": "四怨三愁五情诗十二首 其一愁",
        "author": "曹邺",
        "content": "远梦如水急，白髮如草新。\n归期待春至，春至还送人。",
        "dynasty": "唐",
        "collection_info": null
    },
    {
        "uuid": "79e4fa5b57214139907bf61e97b05a2f",
        "title": "四怨三愁五情诗十二首 其二愁",
        "author": "曹邺",
        "content": "涧草短短青，山月朗朗明。\n此夜目不掩，屋头乌啼声。",
        "dynasty": "唐",
        "collection_info": null
    },
    {
        "uuid": "b7ca674b7a63d882fd376da958c660b1",
        "title": "四怨三愁五情诗十二首 其三愁",
        "author": "曹邺",
        "content": "别家鬓未生，到城鬓似髪。\n朝朝临川望，灞水不入越。",
        "dynasty": "唐",
        "collection_info": null
    },
    {
        "uuid": "b9ee6a5bf05f069805db9fd40421b887",
        "title": "四怨三愁五情诗十二首 其一情",
        "author": "曹邺",
        "content": "东西是长江，南北是官道。\n牛羊不恋山，只恋山中草。",
        "dynasty": "唐",
        "collection_info": null
    },
    {
        "uuid": "3012ab1465fc5b76a05c3b754428332d",
        "title": "四怨三愁五情诗十二首 其二情",
        "author": "曹邺",
        "content": "阿娇生汉宫，西施住南国。\n专房莫相妒，各自有颜色。",
        "dynasty": "唐",
        "collection_info": null
    },
    {
        "uuid": "18bcf7db99b19711f86da9ae19f78f63",
        "title": "四怨三愁五情诗十二首 其三情",
        "author": "曹邺",
        "content": "蛱蝶空中飞，夭桃庭中春。\n见他夫妇好，有女初嫁人。",
        "dynasty": "唐",
        "collection_info": null
    },
    {
        "uuid": "aa6e3aec2cec99e8e680ba7d649f691d",
        "title": "四怨三愁五情诗十二首 其四情",
        "author": "曹邺",
        "content": "槟榔自无柯，椰叶自无阴。\n常羡庭边竹，生笋高于林。",
        "dynasty": "唐",
        "collection_info": null
    },
    {
        "uuid": "673a5bb310ec94fab087cdf90f6c9a25",
        "title": "四怨三愁五情诗十二首 其五情",
        "author": "曹邺",
        "content": "野雀空城饥，交交復飞飞。\n勿怪官仓粟，官仓无空时。",
        "dynasty": "唐",
        "collection_info": null
    },
    {
        "uuid": "fa39eb08b6488e4d7b80c0e27a276271",
        "title": "寄刘驾",
        "author": "曹邺",
        "content": "一川草色青褭褭，遶屋水声如在家。\n怅望美人不携手，墙东又发数枝花。",
        "dynasty": "唐",
        "collection_info": null
    },
    {
        "uuid": "f3c7de323606c83c6faa25c673d95c12",
        "title": "风人体",
        "author": "曹邺",
        "content": "出门行一步，形影便相失。\n何况大堤上，骢马如箭疾。\n夜夜如织妇，寻思待成匹。\n郎只不在家，在家亦如出。\n将金与卜人，谲道远行吉。\n念郎缘底事，不具天与日。",
        "dynasty": "唐",
        "collection_info": null
    },
    {
        "uuid": "5b299e2f4f7fdcf6559c151c4a977b12",
        "title": "杏园即席上同年",
        "author": "曹邺",
        "content": "岐路不在天，十年行不至。\n一旦公道开，青云在平地。\n枕上数声鼓，衡门已如市。\n白日探得珠，不待骊龙睡。\n怱怱出九衢，僮仆颜色异。\n故衣未及换，尚有去年泪。\n晴阳照花影，落絮浮野翠。\n对酒时忽惊，犹疑梦中事。\n自怜孤飞鸟，得接鸾凤翅。\n永怀共济心，莫起胡越意。",
        "dynasty": "唐",
        "collection_info": null
    },
    {
        "uuid": "c2067ef9758b6aebd128e74b41cd7d15",
        "title": "恃宠",
        "author": "曹邺",
        "content": "二月树色好，昭仪正骄奢。\n恐君爱阳艳，斫却园中花。\n三十六宫女，髻鬟各如鸦。\n君王心所怜，独自不见瑕。\n台上红灯尽，未肯下金车。\n一笑不得所，尘中悉无家。\n飞燕身更轻，何必恃容华。",
        "dynasty": "唐",
        "collection_info": null
    },
    {
        "uuid": "32137d6fddbba0237d814f63282632e2",
        "title": "题女郎庙",
        "author": "曹邺",
        "content": "数点烟香出庙门，女娥飞去影中存。\n年年岭上春无主，露泣花愁断客魂。",
        "dynasty": "唐",
        "collection_info": null
    },
    {
        "uuid": "2f8245dbe8b8d5859dc5a336db4b96a9",
        "title": "四望楼",
        "author": "曹邺",
        "content": "背山见楼影，应合与山齐。\n座上日已出，城中未鸣鸡。\n无限燕赵女，吹笙上金梯。\n风起洛阳东，香过洛阳西。\n公子长夜醉，不闻子规啼。",
        "dynasty": "唐",
        "collection_info": null
    },
    {
        "uuid": "fe795f3e15447bac98ed11db6bdfa5d7",
        "title": "筑城三首 一",
        "author": "曹邺",
        "content": "郎有蘼芜心，妾有芙蓉质。\n不辞嫁与郎，筑城无休日。",
        "dynasty": "唐",
        "collection_info": null
    },
    {
        "uuid": "5776e014c349f6c79fc27c76f080b12f",
        "title": "筑城三首 二",
        "author": "曹邺",
        "content": "呜呜啄人鸦，轧轧上城车。\n力尽土不尽，得归亦无家。",
        "dynasty": "唐",
        "collection_info": null
    },
    {
        "uuid": "9c7ea71478d22a561e51a147febe873e",
        "title": "筑城三首 三",
        "author": "曹邺",
        "content": "筑人非筑城，围秦岂围我。\n不知城上土，化作宫中火。",
        "dynasty": "唐",
        "collection_info": null
    },
    {
        "uuid": "7d8a62ac1fe0043200979024213593d6",
        "title": "奉命齐州推事毕寄本府尚书",
        "author": "曹邺",
        "content": "越鸟栖不定，孤飞入齐乡。\n日暮天欲雨，那兼羽翎伤。\n州民言刺史，蠹物甚于蝗。\n受命大执法，草草是行装。\n仆隶皆分散，单车驿路长。\n四顾无相识，奔驰若投荒。\n重门下长锁，树影空过墙。\n驱囚遶廊屋，𧥄𧥄如牛羊。\n狱吏相对语，簿书堆满床。\n敲枷打锁声，终日在目旁。\n既舍三山侣，来余五斗粮。\n忍学空城雀，潜身入官仓。\n国中天子令，头上白日光。\n曲木用处多，不如直为梁。\n恐孤食恩地，昼夜心不遑。\n仲夏天气热，鬓鬚忽成霜。\n社鼠不可灌，城狐不易防。\n偶于擒纵间，尽得见否臧。\n截断姦吏舌，擘开冤人肠。\n明朝向西望，走马归汶阳。",
        "dynasty": "唐",
        "collection_info": null
    },
    {
        "uuid": "a008c4e3bdb81dcfbba6327dcfbd4a30",
        "title": "北郭闲思",
        "author": "曹邺",
        "content": "山前山后是青草，尽日出门还掩门。\n每思骨肉在天畔，来看野翁怜子孙。",
        "dynasty": "唐",
        "collection_info": null
    },
    {
        "uuid": "5d6f6e5de2b4983bfa1812a06026e2f0",
        "title": "战城南",
        "author": "曹邺",
        "content": "千金画阵图，自为弓剑苦。\n杀尽田野人，将军犹爱武。\n性命换他恩，功成谁作主。\n凤皇楼上人，夜夜长歌舞。",
        "dynasty": "唐",
        "collection_info": null
    },
    {
        "uuid": "2fc0707d81a92bba39a481983400c207",
        "title": "自退",
        "author": "曹邺",
        "content": "寒女面如花，空寂常对影。\n况我不嫁容，甘为瓶堕井。",
        "dynasty": "唐",
        "collection_info": null
    },
    {
        "uuid": "ba37535e2c3dfe3dd3b55066aa59a285",
        "title": "早起",
        "author": "曹邺",
        "content": "月堕沧浪西，门开树无影。\n此时归梦阑，立在梧桐井。",
        "dynasty": "唐",
        "collection_info": null
    },
    {
        "uuid": "bae267f638b0d996795d245ba0230c23",
        "title": "古相送",
        "author": "曹邺",
        "content": "行人卜去期，白髮根已出。\n执君青松枝，空数别来日。\n心如七夕女，生死难再匹。\n且愿车声迫，莫使马行疾。\n巫山千丈高，亦恐梦相失。",
        "dynasty": "唐",
        "collection_info": null
    },
    {
        "uuid": "61954e0b743a0fe21b7dc3eea034def9",
        "title": "甲第",
        "author": "曹邺",
        "content": "游人未入门，花影出门前。\n将军来此住，十里无荒田。",
        "dynasty": "唐",
        "collection_info": null
    },
    {
        "uuid": "aad10ee29d6a4c3538d489b3272123c7",
        "title": "望不来",
        "author": "曹邺",
        "content": "见花忆郎面，常愿花色新。\n为郎容貌好，难有相似人。",
        "dynasty": "唐",
        "collection_info": null
    },
    {
        "uuid": "b63e9c8ba06452e6c365b70ecf5d26ac",
        "title": "官仓鼠",
        "author": "曹邺",
        "content": "官仓老鼠大如斗，见人开仓亦不走。\n健儿无粮百姓饥，谁遣朝朝入君口。",
        "dynasty": "唐",
        "collection_info": null
    },
    {
        "uuid": "0351e971cd3c0a3c27bc5a37a09be479",
        "title": "题濮庙",
        "author": "曹邺",
        "content": "晓祭瑶斋夜扣钟，鳌头风起浪重重。\n人间直有仙桃种，海上应无肉马踪。\n赤水梦沈迷象罔，翠华恩断泣芙蓉。\n不知皇帝三宫驻，始向人间着衮龙。",
        "dynasty": "唐",
        "collection_info": null
    },
    {
        "uuid": "282a67401fd50797956c66ba2959c4e0",
        "title": "偶题",
        "author": "曹邺",
        "content": "白玉先生多在市，青牛道士不居山。\n但能共得丹田语，正是忙时身亦闲。",
        "dynasty": "唐",
        "collection_info": null
    },
    {
        "uuid": "2a1d248f882d9197cdb000fe5ca580cd",
        "title": "登岳阳楼有怀寄座主相公",
        "author": "曹邺",
        "content": "南登岳阳楼，北眺长安道。\n不见昇平里，千山树如草。\n骨肉在南楚，沈忧起常早。\n白社愁成空，秋芜待谁扫。\n常闻诗人语，西子不宜老。\n赖识丹元君，时来语蓬岛。",
        "dynasty": "唐",
        "collection_info": null
    },
    {
        "uuid": "8515de32a9481f2dafbdad8b0e418441",
        "title": "出关",
        "author": "曹邺",
        "content": "山上黄犊走避人，山下女郎歌满野。\n我独南征恨此身，更有无成出关者。",
        "dynasty": "唐",
        "collection_info": null
    },
    {
        "uuid": "b933a201d7bbbfa6cfc5a962b8328cf5",
        "title": "将赴天平职书怀寄翰林从兄",
        "author": "曹邺",
        "content": "居处绝人事，门前雀罗施。\n谁遣辟书至，仆隶皆展眉。\n匹马渡河洛，西风飘路岐。\n手执王粲笔，闲吟向旌旗。\n香晚翠莲动，吟余红烛移。\n开口啖酒肉，将何报相知。\n况我魏公子，相愿不相疑。\n岂学官仓鼠，饱食无所为。\n白露霑碧草，芙蓉落清池。\n自小不到处，全家忽如归。\n吾宗处清切，立在白玉墀。\n方得一侍座，单车又星飞。\n愿将门底水，永託万顷陂。",
        "dynasty": "唐",
        "collection_info": null
    },
    {
        "uuid": "afa42d743a44f4965edd41ac9fa10a68",
        "title": "贺雪寄本府尚书",
        "author": "曹邺",
        "content": "雨雪不顺时，阴阳失明晦。\n麦根半成土，农夫泣相对。\n我公诚诉天，天地忽已泰。\n长飙卷白云，散落羣峰外。\n拂砌花影明，交宫鹤翎碎。\n宿鸟晨不飞，犹疑月光在。\n碧树香尽发，蠹虫声渐退。\n有客怀兔园，吟诗遶城内。",
        "dynasty": "唐",
        "collection_info": null
    },
    {
        "uuid": "38262e3d0e77a0a86296b0f817ddca75",
        "title": "寄嵩阳道人",
        "author": "曹邺",
        "content": "三山浮海倚蓬瀛，路入真元险尽平。\n华表千年孤鹤语，人间一梦晚蝉鸣。\n将龙逐虎神初王，积火焚心气渐清。\n见说嵩阳有仙客，欲持金简问长生。",
        "dynasty": "唐",
        "collection_info": null
    },
    {
        "uuid": "1476be5dff3794001bcd09593aec230c",
        "title": "去不返",
        "author": "曹邺",
        "content": "寒女不自知，嫁为公子妻。\n亲情未识面，明日便东西。\n但得上马了，一去头不回。\n双轮如鸟飞，影尽东南街。\n九重十二门，一门四扇开。\n君从此路去，妾向此路啼。\n但得见君面，不辞插荆钗。",
        "dynasty": "唐",
        "collection_info": null
    },
    {
        "uuid": "813a788970f086cf78e5b08e0d1705e2",
        "title": "送进士下第归南海",
        "author": "曹邺",
        "content": "数片红霞映夕阳，揽君衣袂更移觞。\n行人莫叹碧云晚，上国每年春草芳。\n雪过蓝关寒气薄，鴈回湘浦怨声长。\n应无惆怅沧波远，十二玉楼非我乡。",
        "dynasty": "唐",
        "collection_info": null
    },
    {
        "uuid": "05580fa84c48647d610b064cb6030bd8",
        "title": "送厉图南下第归澧州",
        "author": "曹邺",
        "content": "当春人尽归，我独无归计。\n送君自多感，不是缘下第。\n君看山上草，尽有干云势。\n结根既不然，何必更掩袂。\n澧水鲈鱼贱，荆门杨柳细。\n勿为阳艳留，此处有月桂。\n言毕尊未干，十二门欲闭。\n伫立望不见，登高更流涕。\n吟君别我诗，怅望水烟际。",
        "dynasty": "唐",
        "collection_info": null
    },
    {
        "uuid": "695828b9aa955442bb74726d668f4b3d",
        "title": "思不见",
        "author": "曹邺",
        "content": "但见出门踪，不见入门迹。\n却笑山头女，无端化为石。",
        "dynasty": "唐",
        "collection_info": null
    },
    {
        "uuid": "d7b40b500b6051a7763a454951f7d495",
        "title": "贵宅",
        "author": "曹邺",
        "content": "入门又到门，到门戟相对。\n玉箫声尚远，疑似人不在。\n公子厌花繁，买药栽庭内。\n望远不上楼，牕中见天外。\n此地日烹羊，无异我食菜。\n自是愁人眼，见之若奢泰。",
        "dynasty": "唐",
        "collection_info": null
    },
    {
        "uuid": "abbd8692865bfea61be8fa8cd5361c6e",
        "title": "下第寄知己",
        "author": "曹邺",
        "content": "长安孟春至，枯树花亦发。\n忧人此时心，冷若松上雪。\n自知才不堪，岂敢频泣血。\n所痛无罪者，明时屡遭刖。\n故山秋草多，一卷成古辙。\n夜来远心起，梦见潇湘月。\n大贤冠盖高，何事怜屑屑。\n不令伤弓鸟，日暮飞向越。\n闻知感激语，胸中如有物。\n举头望青天，白日头上没。\n归来通济里，开户山鼠出。\n中庭广寂寥，但见薇与蕨。\n无虑数尺躯，委作泉下骨。\n唯愁揽清镜，不见昨日髪。\n愿怜闺中女，晚嫁唯守节。\n勿惜四座言，女巧难自说。",
        "dynasty": "唐",
        "collection_info": null
    },
    {
        "uuid": "d0e3f5dbb3fe0720596e3beb741bcde2",
        "title": "吴宫宴",
        "author": "曹邺",
        "content": "吴宫城阙高，龙凤遥相倚。\n四面铿鼓钟，中央列罗绮。\n春风时一来，兰麝闻数里。\n三度明月落，青娥醉不起。\n江头銕剑鸣，玉座成荒垒。\n适来歌舞处，未知身是鬼。",
        "dynasty": "唐",
        "collection_info": null
    },
    {
        "uuid": "ce3a39bdc6bb6ed5817d7a59b24cfc04",
        "title": "长相思",
        "author": "曹邺",
        "content": "翦妾身上巾，赠郎伤妾神。\n郎车不暂停，妾貌宁长春。\n青天无停雪，沧海无停津。\n遣妾空床梦，夜夜随车轮。",
        "dynasty": "唐",
        "collection_info": null
    },
    {
        "uuid": "b98cef8b21ca9dc1b72c233360a00706",
        "title": "长城下",
        "author": "曹邺",
        "content": "远水犹归壑，征人合忆乡。\n泣多盈袖血，吟苦满头霜。\n楚国连天浪，衡门到海荒。\n何当生燕羽，时得近雕梁。",
        "dynasty": "唐",
        "collection_info": null
    },
    {
        "uuid": "1832ebae6dbfd67f4361a069a4861c56",
        "title": "成名后献恩门",
        "author": "曹邺",
        "content": "为物稍有香，心遭蠹虫嚙。\n平人登太行，万万车轮折。\n一辞桂岭猨，九泣东门月。\n年年孟春时，看花不如雪。\n僻居城南隅，颜子须泣血。\n沈埋若九泉，谁肯开口说。\n辛勤学机杼，坐对秋灯灭。\n织锦花不常，见之尽云拙。\n自怜孤生竹，出土便有节。\n每听浮竞言，喉中似无舌。\n忽然风雷至，惊起池中物。\n拔上青云巅，轻如一毫髪。\n珑珑金锁甲，稍稍城乌绝。\n名字如鸟飞，数日便到越。\n幽兰生虽晚，幽香亦难歇。\n何以保此身，终身事无缺。",
        "dynasty": "唐",
        "collection_info": null
    },
    {
        "uuid": "931767e2754c4a4fdcc3d3a4a3d4b738",
        "title": "赠道师",
        "author": "曹邺",
        "content": "举世皆问人，唯师独求己。\n一马无四蹄，顷刻行千里。\n应笑北原上，丘坟乱如蚁。",
        "dynasty": "唐",
        "collection_info": null
    },
    {
        "uuid": "4ed9808753664d32b96124614c7740d3",
        "title": "入关",
        "author": "曹邺",
        "content": "衡门亦无路，何况入西秦。\n灸病不得穴，徒为采艾人。",
        "dynasty": "唐",
        "collection_info": null
    },
    {
        "uuid": "c7276019370e39f8098f41f037b850c2",
        "title": "听刘尊师弹琴",
        "author": "曹邺",
        "content": "曾于清海独闻蝉，又向空庭夜听泉。\n不似斋堂人静处，秋声长在七条弦。",
        "dynasty": "唐",
        "collection_info": null
    },
    {
        "uuid": "f96ee7b0c43e0649eff869a8d7b44c70",
        "title": "题山居",
        "author": "曹邺",
        "content": "扫叶煎茶摘叶书，心闲无梦夜窗虚。\n只应光武恩波晚，岂是严君恋钓鱼。",
        "dynasty": "唐",
        "collection_info": null
    },
    {
        "uuid": "0a8ccf791c949732281e1145ac136d12",
        "title": "关试前送进士姚潜下第归南阳",
        "author": "曹邺",
        "content": "马嘶残日没残霞，二月东风便到家。\n莫羡长安占春者，明年始见故园花。",
        "dynasty": "唐",
        "collection_info": null
    },
    {
        "uuid": "3bea5270a293182609b3c38c047767ac",
        "title": "浐川寄进士刘驾",
        "author": "曹邺",
        "content": "我家不背水，君身不向越。\n自是相忆苦，忽如经年别。\n山家草木寒，石上有残雪。\n美人望不见，迢迢云中月。",
        "dynasty": "唐",
        "collection_info": null
    },
    {
        "uuid": "cea19180c5b5d7eebdb114044b978271",
        "title": "翠孤至渚宫寄座主相公",
        "author": "曹邺",
        "content": "万里一孤舟，春行夏方到。\n骨肉尽单羸，沈忧满怀抱。\n羁孤相对泣，性命不相保。\n开户山鼠惊，虫声乱秋草。\n白菌缘屋生，黄蒿拥篱倒。\n对此起长嗟，芳年亦须老。\n恩门为宰相，出入用天道。\n忽于摧落间，收得青松操。\n全家到江陵，屋虚风浩浩。\n中肠自相伐，日夕如寇盗。\n其下有孤侄，其上有孀嫂。\n黄粮贱于土，一饭常不饱。\n天斜日光薄，地湿虫呌噪。\n惟恐道忽消，形容益枯槁。\n古人于黄雀，岂望白环报。\n奉荅恩地恩，何惭以诚告。",
        "dynasty": "唐",
        "collection_info": null
    },
    {
        "uuid": "f4904b80b9ed1045b86fd0da8bbec898",
        "title": "早秋宿田舍",
        "author": "曹邺",
        "content": "涧草疎疎萤火光，山月朗朗枫树长。\n南村犊子夜声急，应是栏边新有霜。",
        "dynasty": "唐",
        "collection_info": null
    },
    {
        "uuid": "a19cdc3d2063fa743045a47688b9568c",
        "title": "旅次岳阳寄京中亲故",
        "author": "曹邺",
        "content": "君山南面浪连天，一客愁心两处悬。\n身逐片帆归楚泽，魂随流水向秦川。\n月回浦北千寻雪，树出湖东几点烟。\n更欲登楼向西望，北风催上洞庭船。",
        "dynasty": "唐",
        "collection_info": null
    },
    {
        "uuid": "3d258d2a5ca1a7b2ef95e3da3dda83f2",
        "title": "题舒乡",
        "author": "曹邺",
        "content": "功名若及鸱夷子，必拟将舟泛洞庭。\n柳色湖光好相待，我心非醉亦非醒。",
        "dynasty": "唐",
        "collection_info": null
    },
    {
        "uuid": "051985de5a2b2ab44041e52991e138aa",
        "title": "碧寻宴上有怀知己",
        "author": "曹邺",
        "content": "荻花芦叶满溪流，一簇笙歌在水楼。\n金管曲长人尽醉，玉簪恩重独生愁。\n女萝力弱难逢地，桐树心孤易感秋。\n莫怪当欢却惆怅，全家欲上五湖舟。",
        "dynasty": "唐",
        "collection_info": null
    },
    {
        "uuid": "0efad470a2492e8520a21b137945ef72",
        "title": "从天平节度使游平流园",
        "author": "曹邺",
        "content": "池塘静于寺，俗事不到眼。\n下马如在山，令人忽疎散。\n明公有高思，到此遂长返。\n乘兴挈一壶，折荷以为盏。\n入竹藤似虵，侵墙水成藓。\n幽鸟不识人，时来拂冠冕。\n沿流路若穷，及行路犹远。\n洞中已云夕，洞口天未晚。\n自怜不羁者，写物心常简。\n飜愁此兴多，引得嵇康懒。",
        "dynasty": "唐",
        "collection_info": null
    },
    {
        "uuid": "a1c837071fe6b089e2f50fa63c421292",
        "title": "故人寄茶",
        "author": "曹邺",
        "content": "剑外九华英，缄题下玉京。\n开时微月上，碾处乱泉声。\n半夜招僧至，孤吟对月烹。\n碧沈霞脚碎，香泛乳花轻。\n六腑睡神去，数朝诗思清。\n月余不敢费，留伴肘书行。",
        "dynasty": "唐",
        "collection_info": null
    },
    {
        "uuid": "09baf61fcd8794021186cc67006e538d",
        "title": "东武吟",
        "author": "曹邺",
        "content": "心如山上虎，身若仓中鼠。\n惆怅倚市门，无人与之语。\n夜宴李将军，欲望心相许。\n何曾听我言，贪谑邯郸女。\n独上黄金台，凄凉泪如雨。",
        "dynasty": "唐",
        "collection_info": null
    },
    {
        "uuid": "40655e2b939325e610a089e0dd1f0463",
        "title": "蓟北门行",
        "author": "曹邺",
        "content": "长河冻如石，征人夜中戍。\n但恐筋力尽，敢惮将军遇。\n古来死未歇，白骨碍官路。\n岂无一有功，可以高其墓。\n亲戚牵衣泣，悲号自相顾。\n死者虽无言，那堪生者悟。\n不如无手足，得见齿髪暮。\n乃知七尺躯，却是速死具。",
        "dynasty": "唐",
        "collection_info": null
    },
    {
        "uuid": "852cb91b0ce8b73243048ac32fedb9bd",
        "title": "金井怨",
        "author": "曹邺",
        "content": "西风吹急景，美人照金井。\n不见面上花，却恨井中影。",
        "dynasty": "唐",
        "collection_info": null
    },
    {
        "uuid": "62bf4b5d4501060146b8b734c8eb36ff",
        "title": "姑苏台",
        "author": "曹邺",
        "content": "南宫酒未销，又宴姑苏台。\n美人和泪去，半夜阊门开。\n相对正歌舞，笑中闻鼓鼙。\n星散九重门，血流十二街。\n一去成万古，台尽人不回。\n时闻野田中，拾得黄金钗。",
        "dynasty": "唐",
        "collection_info": null
    },
    {
        "uuid": "161ba384e2536bd8535efa1ca9d9da13",
        "title": "夜坐有怀",
        "author": "曹邺",
        "content": "悄悄月出树，东南若微霜。\n愁人不成寐，五月夜亦长。\n佳期杳天末，骨肉不在旁。\n年华且有恨，厥体难久康。\n人言力耕者，岁旱亦有粮。\n吾道固如此，安得苦伥伥。",
        "dynasty": "唐",
        "collection_info": null
    },
    {
        "uuid": "340dbfc9d0c393253f5c9a7f036d19fb",
        "title": "寄监察从兄",
        "author": "曹邺",
        "content": "我祖居邺地，邺人识文星。\n此地星已落，兼无古时城。\n古风既无根，千载难重生。\n空留建安书，传说七子名。\n贱子生桂州，桂州山水清。\n自觉心貌古，兼合古人情。\n因为二雅诗，出语有性灵。\n持来向长安，时得长者惊。\n芝草不为瑞，还共木叶零。\n恨如辙中土，终岁填不平。\n吾宗戴豸冠，忽然入西京。\n怜其羽翼单，抚若亲弟兄。\n松根已坚牢，松叶岂不荣。\n言罢眼无泪，心中如酒酲。",
        "dynasty": "唐",
        "collection_info": null
    },
    {
        "uuid": "8f090531120a93db43b66c42ece0ea0b",
        "title": "乐府体",
        "author": "曹邺",
        "content": "莲子房房嫩，菖蒲叶叶齐。\n共结池中根，不厌池中泥。",
        "dynasty": "唐",
        "collection_info": null
    },
    {
        "uuid": "1ca1d62fbdbeb954d2532f214f0ea50a",
        "title": "弃妇",
        "author": "曹邺",
        "content": "嫁来未曾出，此去长别离。\n父母亦有家，羞言何以归。\n此日年且少，事姑常有仪。\n见多自成丑，不待颜色衰。\n何人不识宠，所嗟无自非。\n将欲告此意，四邻已相疑。",
        "dynasty": "唐",
        "collection_info": null
    },
    {
        "uuid": "bd9cc3a1e245db284ca5bd69d66499d8",
        "title": "读李斯传",
        "author": "曹邺",
        "content": "一车致三毂，本图行地速。\n不知驾驭难，举足成颠覆。\n欺暗尚不然，欺明当自戮。\n难将一人手，掩得天下目。\n不见三尺坟，云阳草空绿。",
        "dynasty": "唐",
        "collection_info": null
    },
    {
        "uuid": "6fafc7419cf26ddb070bac50126eb34d",
        "title": "文宗陵",
        "author": "曹邺",
        "content": "千年尧舜心，心成身已殁。\n始随苍梧云，不返苍龙阙。\n宫女衣不香，黄金赐白髮。\n留此奉天下，所以无征伐。\n至今汨罗水，不葬大夫骨。",
        "dynasty": "唐",
        "collection_info": null
    },
    {
        "uuid": "0300fec224baa03607fcb16f9ec2cd36",
        "title": "偶怀",
        "author": "曹邺",
        "content": "开目不见路，常如夜中行。\n最贱不自勉，中涂与谁争。\n蓬为沙所危，还向沙上生。\n一年秋不熟，安得便废耕。\n颜子命未达，亦遇时人轻。",
        "dynasty": "唐",
        "collection_info": null
    },
    {
        "uuid": "2fd819e9da3911530032d0cb297172b9",
        "title": "代罗敷诮使君",
        "author": "曹邺",
        "content": "常言爱嵩山，别妾向东京。\n朝来见人说，却知在石城。\n未必菖蒲花，只向石城生。\n自是使君眼，见物皆有情。\n麋鹿同上山，莲藕同在泥。\n莫学天上日，朝东暮还西。",
        "dynasty": "唐",
        "collection_info": null
    },
    {
        "uuid": "32f8911f0cf3a8c32af71b6e5879ec30",
        "title": "怨歌行",
        "author": "曹邺",
        "content": "丈夫好弓剑，行坐说金吾。\n喜闻有行役，结束不待车。\n官田赠倡妇，留妾待舅姑。\n舅姑皆已死，庭花半是芜。\n中妹寻适人，生女亦嫁夫。\n何曾寄消息，他处却有书。\n严风厉中野，女子心易孤。\n贫贱又相负，封侯意何如。",
        "dynasty": "唐",
        "collection_info": null
    },
    {
        "uuid": "c8ecd2bb65b8d2e1c8cae0104da8f1e5",
        "title": "南征怨",
        "author": "曹邺",
        "content": "万浪东不回，昭王南征早。\n龙舟没何处，独树江上老。\n吾欲问水滨，宫殿已生草。",
        "dynasty": "唐",
        "collection_info": null
    },
    {
        "uuid": "29ff252331288033f88a6b1a7c72cf7a",
        "title": "和潘安仁金谷集",
        "author": "曹邺",
        "content": "太守龙为马，将军金作车。\n香飘十里风，风下绿珠歌。\n莫怪坐上客，叹君庭前花。\n明朝此池馆，不是石崇家。",
        "dynasty": "唐",
        "collection_info": null
    },
    {
        "uuid": "943cc675a297dace48bb1ecb4df2cffe",
        "title": "不可见",
        "author": "曹邺",
        "content": "常闻贫贱夫，头白终相待。\n自从嫁黔娄，终岁长不在。\n君梦有双影，妾梦空四邻。\n常思劲北风，吹折双车轮。",
        "dynasty": "唐",
        "collection_info": null
    },
    {
        "uuid": "1e62088d5604c1cdd9032d325e567268",
        "title": "秦后作",
        "author": "曹邺",
        "content": "大道不居谦，八荒安苟得。\n木中不生火，高殿祸顷刻。\n谁将白帝子，践我礼义域。\n空持拔山志，欲夺天地德。\n轵道人不回，壮士断消息。\n父母骨成薪，虫蛇自相食。\n鼎乱阴阳疑，战尽鬼神力。\n东郊龙见血，九土玄黄色。\n鼙鼓裂二景，妖星动中国。\n圆丘无日月，旷野失南北。\n徒流杀人血，神器终不忒。\n一马渡空江，始知贤者贼。",
        "dynasty": "唐",
        "collection_info": null
    },
    {
        "uuid": "e9f19bdb4d40a186c7b8c50e60bcfd53",
        "title": "薄命妾",
        "author": "曹邺",
        "content": "薄命常恻恻，出门见南北。\n刘郎马蹄疾，何处去不得？泪珠不可收，虫丝不可织。\n知君绿桑下，更有新相识。",
        "dynasty": "唐",
        "collection_info": null
    },
    {
        "uuid": "ec19acae357d4f3c3101621ef6c291fc",
        "title": "放歌行",
        "author": "曹邺",
        "content": "莫唱放歌行，此歌临楚水。\n人皆恶此声，唱者终不已。\n三闾有何罪，不向枕上死。",
        "dynasty": "唐",
        "collection_info": null
    },
    {
        "uuid": "b0dd526e7a2ca20dc193e052e869712a",
        "title": "江西送人",
        "author": "曹邺",
        "content": "八月江上楼，西风令人愁。\n携酒楼上别，尽见四山秋。\n但愁今日知，莫作他时疑。\n郎本不住此，无人泣望归。\n何水不生波，何木不改柯。\n遥知明日恨，不如今日多。\n将心速投人，路远人如何。",
        "dynasty": "唐",
        "collection_info": null
    },
    {
        "uuid": "3fb0bfcd581b1c0a143fde228d52b730",
        "title": "始皇陵下作",
        "author": "曹邺",
        "content": "千金买鱼灯，泉下照狐兔。\n行人上陵过，却弔扶苏墓。\n纍纍圹中物，多于养生具。\n若使山可移，应将秦国去。\n舜殁虽在前，今犹未封树。",
        "dynasty": "唐",
        "collection_info": null
    },
    {
        "uuid": "b0b3e059f4fc86b8daed20c18870c934",
        "title": "洛原西望",
        "author": "曹邺",
        "content": "筑城畏不坚，城坚心自毁。\n秦树满平原，秦人不居此。\n犹为泣路者，无力报天子。",
        "dynasty": "唐",
        "collection_info": null
    },
    {
        "uuid": "1156fd03aa5360d253bdeb23f3059e4c",
        "title": "赵城怀古",
        "author": "曹邺",
        "content": "邯郸旧公子，骑马又鸣珂。\n手挥白玉鞭，不避五侯车。\n闲愁春日短，沽酒入倡家。\n一笑千万金，醉中赠秦娥。\n如今高原上，树树白杨花。",
        "dynasty": "唐",
        "collection_info": null
    },
    {
        "uuid": "f64b3d4664fb3fe18c2ac4472fa033b5",
        "title": "代班姬",
        "author": "曹邺",
        "content": "宠极多妒容，乘车上金阶。\n歘然赵飞燕，不语到日西。\n手把菖蒲花，君王唤不来。\n常嫌鬓蝉重，乞人白玉钗。\n君心无定波，咫尺流不回。\n后宫门不掩，每夜黄鸟啼。\n买得千金赋，花颜已如灰。",
        "dynasty": "唐",
        "collection_info": null
    },
    {
        "uuid": "758461fe66a864be212968c11e226d28",
        "title": "庭草",
        "author": "曹邺",
        "content": "庭草根自浅，造化无遗功。\n低回一寸心，不敢怨春风。",
        "dynasty": "唐",
        "collection_info": null
    },
    {
        "uuid": "3f2e64fe3e58436ec6a54c52878b64df",
        "title": "过白起墓",
        "author": "曹邺",
        "content": "[夷]陵火焰灭，长平生气低。\n将军临老病，赐剑咸阳西。",
        "dynasty": "唐",
        "collection_info": null
    },
    {
        "uuid": "44731a328db9c5fd326f3216fcd997e8",
        "title": "对酒",
        "author": "曹邺",
        "content": "爱酒知是僻，难与性相舍。\n未必独醒人，便是不饮者。\n晚岁无此物，何由住田野。",
        "dynasty": "唐",
        "collection_info": null
    },
    {
        "uuid": "01caa7a1c8bdaa2267ce47ac46d73a6d",
        "title": "续幽愤",
        "author": "曹邺",
        "content": "繁霜作阴起，朱火乘夕发。\n清昼冷无光，兰膏坐销歇。\n惟公执天宪，身是台中杰。\n一逐楚大夫，何人为君雪。\n怱怱鬼方路，不许辞双阙。\n过门似他乡，举趾如遗辙。\n八月黄草生，洪涛入云热。\n危魂没太行，客弔空骨节。\n千年瘴江水，恨声流不绝。",
        "dynasty": "唐",
        "collection_info": null
    },
    {
        "uuid": "4581dbabbfc5a2ae0a4db29cb4406d51",
        "title": "古词",
        "author": "曹邺",
        "content": "高阙碍飞鸟，人言是君家。\n经年不归去，爱妾面上花。\n妾面虽有花，妾心非女萝。\n郎妻自不重，于妾欲如何。",
        "dynasty": "唐",
        "collection_info": null
    },
    {
        "uuid": "a6d238a7e27305e7e73d56a3a4a6401a",
        "title": "和谢豫章从宋公戏马台送孔令谢病",
        "author": "曹邺",
        "content": "碧树杳云暮，朔风自西来。\n佳人忆山水，置酒在高台。\n不必问流水，坐来日已西。\n劝君速归去，正及鹧鸪啼。",
        "dynasty": "唐",
        "collection_info": null
    },
    {
        "uuid": "adc8999308f71ab78adf07409ea200cf",
        "title": "送进士李殷下第游汾河",
        "author": "曹邺",
        "content": "上国花照地，遣君向西征。\n旁人亦有恨，况復故人情。\n单车欲云去，别酒忽然醒。\n如何今夜梦，半作道路程。\n边士不好礼，全家住军城。\n城中鼓角严，旅客常夜惊。\n中有左记室，逢人眼光明。\n西门未归者，下马如到京。\n还应一开卷，为子心不平。\n慇懃说忠抱，壮志勿自轻。",
        "dynasty": "唐",
        "collection_info": null
    },
    {
        "uuid": "ebda57ae1e8ac90dee8477012fbe92b7",
        "title": "相思极",
        "author": "曹邺",
        "content": "妾颜与日空，君心与日新。\n三年得一书，犹在湘之滨。\n料君相轻意，知妾无至亲。\n况当受明礼，不令再嫁人。\n愿君从此日，化质为妾身。",
        "dynasty": "唐",
        "collection_info": null
    },
    {
        "uuid": "da642acbe15b43c858f1ac3dc31ddc61",
        "title": "代谢玄晖新亭送范零陵",
        "author": "曹邺",
        "content": "楚水洪无际，沧茫接天涯。\n相看不能语，独鸟下江蓠。\n蓬子悉有恋，蓬根却无期。\n车轮自不住，何必怨路岐。\n孟冬衣食薄，梦寐亦未遗。",
        "dynasty": "唐",
        "collection_info": null
    },
    {
        "uuid": "47704e1fdce55c89978338f73c798863",
        "title": "山中效陶",
        "author": "曹邺",
        "content": "落第非有罪，兹山聊归止。\n山猨隔云住，共饮山中水。\n读书时有兴，坐石忘却起。\n西山忽然暮，往往遗巾履。\n经时一出门，兼候僮仆喜。\n常被山翁笑，求名岂如此。\n齿髪老未衰，何如且求己。",
        "dynasty": "唐",
        "collection_info": null
    },
    {
        "uuid": "1c4a6c2be2f96a5e8783d23d2db0f6af",
        "title": "城南野居寄知己",
        "author": "曹邺",
        "content": "奔走未到我，在城如在村。\n出门既无意，岂如常闭门。\n作诗二十载，阙下名不闻。\n无人为开口，君子独有言。\n身为苦寒士，一笑亦感恩。\n慇懃中途上，勿使车无轮。",
        "dynasty": "唐",
        "collection_info": null
    },
    {
        "uuid": "2f69849210a801bdf40e47694a1b8d19",
        "title": "古莫买妾行",
        "author": "曹邺",
        "content": "千扉不当路，未似开一门。\n若遣绿珠丑，石家应尚存。",
        "dynasty": "唐",
        "collection_info": null
    },
    {
        "uuid": "cc91b37b76c8d2e0d1ca0234c04d7e2a",
        "title": "霁后作",
        "author": "曹邺",
        "content": "新霁辨草木，晚塘明衣衿。\n乳燕不归宿，双双飞向林。\n微照露花影，轻云浮麦阴。\n无人可招隐，尽日登山吟。",
        "dynasty": "唐",
        "collection_info": null
    },
    {
        "uuid": "26fba41e8e2d9e8adb302a643e6e3a63",
        "title": "田家効陶",
        "author": "曹邺",
        "content": "黑黍舂来酿酒饮，青禾刈了驱牛载。\n大姑小叔常在眼，却笑长安在天外。",
        "dynasty": "唐",
        "collection_info": null
    },
    {
        "uuid": "16e2207395440e75e06d35fa225a13dd",
        "title": "寄贾驰先辈",
        "author": "曹邺",
        "content": "游子想万里，何必登高台。\n闻君燕女吟，如自蓟北来。\n长安高盖多，健马东西街。\n尽说蒿簪古，将钱买金钗。\n我祖西园事，言之独伤怀。\n如今数君子，如鸟无树栖。\n济水一入河，便与清流乖。\n闻君欲自持，勿使吾道低。",
        "dynasty": "唐",
        "collection_info": null
    },
    {
        "uuid": "28f3261bbcc07e301673699bc07dc51d",
        "title": "送友人入塞",
        "author": "曹邺",
        "content": "乱蓬无根日，送子入青塞。\n苍茫万里秋，如见原野大。\n鸟雀寒不下，山川迥相对。\n一马没黄云，登高望犹在。\n惊风忽然起，白日黯已晦。\n如何怨路长，出门天涯外。",
        "dynasty": "唐",
        "collection_info": null
    },
    {
        "uuid": "a9ccf3767d0e4c98dde1c2899519d499",
        "title": "寄阳朔友人",
        "author": "曹邺",
        "content": "桂林须产千株桂，未解当天影日开。\n我到月中收得种，为君移向故园栽。",
        "dynasty": "唐",
        "collection_info": null
    },
    {
        "uuid": "8098752d9860a0cd3c7632b2095424d4",
        "title": "题广福岩",
        "author": "曹邺",
        "content": "未有天地先融结，方广高深无丈尺。\n书言不尽画难成，留与人间作奇特。",
        "dynasty": "唐",
        "collection_info": null
    },
    {
        "uuid": "f68158339e6d1256d7d71c1fbd6cf8b6",
        "title": "送曾德迈归宁宜春",
        "author": "曹邺",
        "content": "湘东山水有清辉，袁水词人得意归。\n几府争驰毛义檄，一乡看侍老莱衣。\n筵开灞岸临清浅，路去蓝关入翠微。\n想到宜阳更无事，併将欢庆奉庭闱。",
        "dynasty": "唐",
        "collection_info": null
    },
    {
        "uuid": "c2bd115646f0466504b72c318bb7613e",
        "title": "送郑谷归宜春",
        "author": "曹邺",
        "content": "无成归故国，上马亦高歌。\n况是飞鸣后，殊为喜庆多。\n暑销嵩岳雨，凉吹洞庭波。\n莫便闲吟去，须期接盛科。",
        "dynasty": "唐",
        "collection_info": null
    },
    {
        "uuid": "bb18f401e6096bcdb69effd429b02157",
        "title": "老圃堂",
        "author": "曹邺",
        "content": "邵平瓜地接吾庐，谷雨干时手自锄。\n昨日春风欺不在，就床吹落读残书。",
        "dynasty": "唐",
        "collection_info": null
    },
    {
        "uuid": "60cec3bb653bde5be48a0aa1af6a7e3e",
        "title": "登芜城",
        "author": "储嗣宗",
        "content": "昔人登此地，丘壠已前悲。\n今日又非昔，春风能几时。",
        "dynasty": "唐",
        "collection_info": null
    },
    {
        "uuid": "18cbc6f8b0d097cf719c69bb53bc4edf",
        "title": "沧浪峡",
        "author": "储嗣宗",
        "content": "沧浪临古道，道上石成尘。\n自有沧浪峡，谁为无事人。",
        "dynasty": "唐",
        "collection_info": null
    },
    {
        "uuid": "8d891acd1802add01344eada99ba6a0c",
        "title": "垓城",
        "author": "储嗣宗",
        "content": "百战未言非，孤军惊夜围。\n山河意气尽，泪湿美人衣。",
        "dynasty": "唐",
        "collection_info": null
    },
    {
        "uuid": "a3d16d809a0c91c6ca34eb3ea22eb741",
        "title": "南陂远望",
        "author": "储嗣宗",
        "content": "闲门横古塘，红树已惊霜。\n独立望秋草，野人耕夕阳。\n孤烟起蜗舍，飞鹭下渔梁。\n唯有田家事，依依似故乡。",
        "dynasty": "唐",
        "collection_info": null
    },
    {
        "uuid": "e2c4eec28afe965837e3a69d34aadc07",
        "title": "宿玉箫宫",
        "author": "储嗣宗",
        "content": "尘飞不到空，露湿翠微宫。\n鹤影石桥月，箫声松殿风。\n绿毛辞世女，白髮入壶翁。\n借问烧丹处，桃花几遍红。",
        "dynasty": "唐",
        "collection_info": null
    },
    {
        "uuid": "dbe0d7e573b36e6e70637e5a9c706987",
        "title": "晚眺徐州延福寺",
        "author": "储嗣宗",
        "content": "杉风振旅尘，晚景籍芳茵。\n片水明在野，万花深见人。\n静依归鹤思，远惜旧山春。\n今日惜携手，寄怀吟白苹。",
        "dynasty": "唐",
        "collection_info": null
    },
    {
        "uuid": "96a39ae3d629b1793a9281ed89945b66",
        "title": "宿甘棠馆",
        "author": "储嗣宗",
        "content": "尘迹入门尽，悄然江海心。\n水声巫峡远，山色洞庭深。\n风桂落寒子，岚烟凝夕阴。\n前轩鹤归处，萝月思沈沈。",
        "dynasty": "唐",
        "collection_info": null
    },
    {
        "uuid": "de46440ce1bcae416ce327c777755b1a",
        "title": "和茅山高拾遗忆山中杂题五首 山泉",
        "author": "储嗣宗",
        "content": "香味清机仙府回，萦纡乱石便流桮。\n春风莫泛桃花去，恐引凡人入洞来。",
        "dynasty": "唐",
        "collection_info": null
    },
    {
        "uuid": "c7b065581ce1d94c9fea6f521fabf894",
        "title": "和茅山高拾遗忆山中杂题五首 巢鹤",
        "author": "储嗣宗",
        "content": "千万云间丁令威，殷勤仙骨莫先飞。\n若逢茅氏传消息，贞白先生不久归。",
        "dynasty": "唐",
        "collection_info": null
    },
    {
        "uuid": "6fea51cbebd4d2220132c7f5ff7cb86d",
        "title": "和茅山高拾遗忆山中杂题五首 胡山",
        "author": "储嗣宗",
        "content": "犬入五云音信绝，凤楼凝碧悄无声。\n焚香古洞步虚夜，露湿松花空月明。",
        "dynasty": "唐",
        "collection_info": null
    },
    {
        "uuid": "11e93c2b35de230cf246c5c2c1fbabbf",
        "title": "和茅山高拾遗忆山中杂题五首 小楼",
        "author": "储嗣宗",
        "content": "松杉风外乱山青，曲几焚香对石屏。\n空忆去年春雨后，燕泥时污太玄经。",
        "dynasty": "唐",
        "collection_info": null
    },
    {
        "uuid": "3df791e0899b0b95b5e667c6c1a92834",
        "title": "和茅山高拾遗忆山中杂题五首 山邻",
        "author": "储嗣宗",
        "content": "石桥春涧已归迟，梦入仙山山不知。\n柱史从来非俗吏，青牛道士莫相疑。",
        "dynasty": "唐",
        "collection_info": null
    },
    {
        "uuid": "6872aa77f27e7eef8acd1044cda5ab71",
        "title": "送道士",
        "author": "储嗣宗",
        "content": "泠然御风客，与道自浮沈。\n黄鹤有归语，白云无忌心。\n药炉经月净，天路入壶深。",
        "dynasty": "唐",
        "collection_info": null
    },
    {
        "uuid": "2df46503b2e96ab64e772dc79abb6523",
        "title": "宿山馆",
        "author": "储嗣宗",
        "content": "寂寞对衰草，地凉凝露华。\n蝉鸣月中树，风落客前花。\n山馆无宿伴，秋琴初别家。\n自怜千万里，笔砚寄生涯。",
        "dynasty": "唐",
        "collection_info": null
    },
    {
        "uuid": "f410164e923fbd59f8f76cba3681d6f6",
        "title": "入浮石山",
        "author": "储嗣宗",
        "content": "斜日出门去，残花已过春。\n鸟声穿叶远，虎迹渡溪新。\n入洞几时路，耕田何代人。\n自惭非避俗，不敢问迷津。",
        "dynasty": "唐",
        "collection_info": null
    },
    {
        "uuid": "3fa05f9068473b9791a27c0ca2109029",
        "title": "送人归故园",
        "author": "储嗣宗",
        "content": "远节惨言别，况予心久违。\n从来忆家泪，今日送君归。\n野路正风雪，还乡犹布衣。\n里中耕稼者，应笑读书非。",
        "dynasty": "唐",
        "collection_info": null
    },
    {
        "uuid": "967fda877d3ec702cf10944929b1811b",
        "title": "得越中书",
        "author": "储嗣宗",
        "content": "芳草离离思，悠悠春梦余。\n池亭千里月，烟水一封书。\n诗想怀康乐，文应弔子胥。\n扁舟恋南越，岂独为鲈鱼。",
        "dynasty": "唐",
        "collection_info": null
    },
    {
        "uuid": "fcf6b6ce2796b662f66dc271e357e55f",
        "title": "秋墅",
        "author": "储嗣宗",
        "content": "欲暮候樵者，望山空翠微。\n虹随余雨散，鵶带夕阳归。\n穷巷长秋草，孤村时捣衣。\n谁知多病客，寂寞掩柴扉。",
        "dynasty": "唐",
        "collection_info": null
    },
    {
        "uuid": "0691ebd05a95e9390c704b3c95e047be",
        "title": "哭彭先生",
        "author": "储嗣宗",
        "content": "谷口溪声客自伤，那堪呜咽弔残阳。\n空阶鹤恋丹青影，秋雨苔封白石床。\n主祭孤儿初学语，无媒旅榇未还乡。\n门人远赴心丧夜，月满千山旧草堂。",
        "dynasty": "唐",
        "collection_info": null
    },
    {
        "uuid": "6a11699c34a427ece084e3715523de39",
        "title": "和顾非熊先生题茅山处士闲居",
        "author": "储嗣宗",
        "content": "归耕地肺绝尘喧，匣裏青萍未报恩。\n浊酒自怜终日醉，古风时得野人言。\n鸟啼碧树闲临水，花满青山静掩门。\n唯有阶前芳草色，年年惆怅忆王孙。",
        "dynasty": "唐",
        "collection_info": null
    },
    {
        "uuid": "4ef03d7d54c257e8e75e731067c23e23",
        "title": "长安怀古",
        "author": "储嗣宗",
        "content": "祸稔萧墙终不知，生人力屈尽边陲。\n赤龙已赴东方暗，黄犬徒怀上蔡悲。\n面缺崩城山寂寂，土埋冤骨草离离。\n秋风解怨扶苏死，露泣烟愁红树枝。",
        "dynasty": "唐",
        "collection_info": null
    },
    {
        "uuid": "875960290391761a1a4812b990b77119",
        "title": "过王右丞书堂二首 一",
        "author": "储嗣宗",
        "content": "澄潭昔卧龙，章句世为宗。\n独步声名在，千岩水石空。\n野禽悲灌木，落日弔清风。\n后学攀遗址，秋山闻草虫。",
        "dynasty": "唐",
        "collection_info": null
    },
    {
        "uuid": "277655e794851d4b7be4b6e350f374d0",
        "title": "过王右丞书堂二首 二",
        "author": "储嗣宗",
        "content": "万树影参差，石床藤半垂。\n萤光虽散草，鸟迹尚临池。\n风雅传今日，云山想昔时。\n感深苏属国，千载五言诗。",
        "dynasty": "唐",
        "collection_info": null
    },
    {
        "uuid": "543424704364b028b15bb7acc03fc820",
        "title": "孤鴈",
        "author": "储嗣宗",
        "content": "孤鴈暮飞急，萧萧天地秋。\n关河正黄叶，消息断青楼。\n湘渚烟波远，骊山风雨愁。\n此时万里道，魂梦遶沧洲。",
        "dynasty": "唐",
        "collection_info": null
    },
    {
        "uuid": "aa32e5b409a54a86443e01b2fb1c15a5",
        "title": "赠隐者",
        "author": "储嗣宗",
        "content": "尽室居幽谷，乱山为四邻。\n雾深知有术，窗静似无人。\n鹤语松上月，花明云裏春。\n生涯更何许，尊酒与垂纶。",
        "dynasty": "唐",
        "collection_info": null
    },
    {
        "uuid": "f4be85f8ae426f5de0736b883a9cf3d9",
        "title": "早春怀薛公裕",
        "author": "储嗣宗",
        "content": "幽独自成愚，柴门日渐芜。\n陆机初入洛，孙楚又游吴。\n失意怨杨柳，异乡闻鹧鸪。\n相思復相望，春草满南湖。",
        "dynasty": "唐",
        "collection_info": null
    },
    {
        "uuid": "774d4f4cddf4cfe547eac5d739108142",
        "title": "村月",
        "author": "储嗣宗",
        "content": "月午篱南道，前村半隐林。\n田翁独归处，荞麦露花深。",
        "dynasty": "唐",
        "collection_info": null
    },
    {
        "uuid": "c09242a0078ff1984aca9c5a365bfe52",
        "title": "早春",
        "author": "储嗣宗",
        "content": "野树花初发，空山独见时。\n踟蹰历阳道，乡思满南枝。",
        "dynasty": "唐",
        "collection_info": null
    },
    {
        "uuid": "4d8dde89c58eddc908ea44add0d64a34",
        "title": "送友人游吴",
        "author": "储嗣宗",
        "content": "吴山青楚吟，草色异乡心。\n一酌水边酒，数声花下琴。\n登楼旧国远，探穴九疑深。\n更想逢秋节，那堪闻夜砧。",
        "dynasty": "唐",
        "collection_info": null
    },
    {
        "uuid": "fa15188631662241a829707e6fcb385c",
        "title": "赠别",
        "author": "储嗣宗",
        "content": "兰泽伤秋色，临风远别期。\n东城草虽绿，南浦柳无枝。\n直道岂易枉，暗投谁不疑。\n因君问行役，有泪湿江蓠。",
        "dynasty": "唐",
        "collection_info": null
    },
    {
        "uuid": "5b732390adb487a278dbfad78437d353",
        "title": "经故人旧居",
        "author": "储嗣宗",
        "content": "万里访遗尘，莺声泪湿巾。\n古书无主散，废宅与山邻。\n宿草风悲夜，荒村月弔人。\n凄凉问残柳，今日为谁春。",
        "dynasty": "唐",
        "collection_info": null
    },
    {
        "uuid": "e949cca2b6f7f5b43f894cfc37dc3237",
        "title": "随边使过五原",
        "author": "储嗣宗",
        "content": "偶逐星车犯虏尘，故乡常恐到无因。\n五原西去阳关废，日漫平沙不见人。",
        "dynasty": "唐",
        "collection_info": null
    },
    {
        "uuid": "5f8e253cbdd56b89707b80082cc0ad9b",
        "title": "春怀寄秣陵知友",
        "author": "储嗣宗",
        "content": "庐江城外柳堪攀，万里行人尚未还。\n借问景阳台下客，谢家谁更卧东山。",
        "dynasty": "唐",
        "collection_info": null
    },
    {
        "uuid": "9240ed43b25a5237347274e9293bee3a",
        "title": "宋州月夜感怀",
        "author": "储嗣宗",
        "content": "鴈池衰草露霑衣，河水东流万事微。\n寂寞青陵台上月，秋风满树鹊南飞。",
        "dynasty": "唐",
        "collection_info": null
    },
    {
        "uuid": "2a42e80a68cc71684226489d69fd52f9",
        "title": "吴宫",
        "author": "储嗣宗",
        "content": "荒台荆棘多，忠谏竟如何。\n细草迷宫巷，闲花悞绮罗。\n前溪徒自绿，子夜不闻歌。\n怅望清江暮，悠悠东去波。",
        "dynasty": "唐",
        "collection_info": null
    },
    {
        "uuid": "664d836eb74187fdaeb0c7ef13ce3177",
        "title": "春游望仙谷",
        "author": "储嗣宗",
        "content": "清无车马尘，深洞百花春。\n鸡犬疑霑药，耕桑似避秦。\n登山采樵路，临水浣纱人。\n若得心无事，移家便卜邻。",
        "dynasty": "唐",
        "collection_info": null
    },
    {
        "uuid": "56ceb78a9eca09a6deb9f4ab2d05a0dd",
        "title": "圣女祠",
        "author": "储嗣宗",
        "content": "石屏苔色凉，流水遶祠堂。\n巢鹊疑天汉，潭花似镜妆。\n神来云雨合，神去蕙兰香。\n不復闻双佩，山门空夕阳。",
        "dynasty": "唐",
        "collection_info": null
    },
    {
        "uuid": "0af135170e75c7568417a4bced0da1a8",
        "title": "宿范水",
        "author": "储嗣宗",
        "content": "行人倦游宦，秋草宿湖边。\n露湿芙蓉渡，月明渔网船。\n寒机深竹裏，远浪到门前。\n何处思乡甚，歌声闻采莲。",
        "dynasty": "唐",
        "collection_info": null
    },
    {
        "uuid": "db7f7bb6cf5a8ed17693a71ed6261ce4",
        "title": "送顾陶校书归钱塘",
        "author": "储嗣宗",
        "content": "清苦月偏知，南归瘦马迟。\n橐轻缘换酒，髪白为吟诗。\n水色西陵渡，松声伍相祠。\n圣朝思直谏，不是挂冠时。",
        "dynasty": "唐",
        "collection_info": null
    },
    {
        "uuid": "d571e22eb74102f57d3eaed3884f3f9f",
        "title": "题云阳高少府衙斋",
        "author": "储嗣宗",
        "content": "大隐能兼济，轩窗逐胜开。\n远含云水思，深得栋梁材。\n吏散山逾静，庭闲鸟自来。\n更怜幽砌色，秋雨长莓苔。",
        "dynasty": "唐",
        "collection_info": null
    },
    {
        "uuid": "728113bf23e3bf613b8d7f152bcd4947",
        "title": "早春山行",
        "author": "于武陵",
        "content": "江草暖初绿，雁行皆北飞。\n异乡那久客，野鸟尚思归。\n十载过如梦，素心应已违。\n行行家渐远，更苦得书稀。",
        "dynasty": "唐",
        "collection_info": null
    },
    {
        "uuid": "d3c27ec8780c3cbd46f95d150954d059",
        "title": "宿友生林居因怀贾区",
        "author": "于武陵",
        "content": "绕屋树森森，多栖紫阁禽。\n暂过当永夜，微得话前心。\n入楚行应远，经湘恨必深。\n那堪对寒烛，更赋别离吟。",
        "dynasty": "唐",
        "collection_info": null
    },
    {
        "uuid": "bb25c060c0b72772cce8adbec1025382",
        "title": "赠卖松人",
        "author": "于武陵",
        "content": "入市虽求利，怜君意独真。\n劚将寒涧树，卖与翠楼人。\n瘦叶几经雪，淡花应少春。\n长安重桃李，徒染六街尘。",
        "dynasty": "唐",
        "collection_info": null
    },
    {
        "uuid": "1ab5a47b41af208164d4b43c2c66251c",
        "title": "友人南游不回因而有寄",
        "author": "于武陵",
        "content": "相思春树绿，千里亦依依。\n鄠杜月频满，潇湘人未归。\n桂花风半落，烟草蝶双飞。\n一别无消息，水南车迹稀。",
        "dynasty": "唐",
        "collection_info": null
    },
    {
        "uuid": "f10b228e7b1809f1897d093f54dc7431",
        "title": "送酇县董明府之任",
        "author": "于武陵",
        "content": "南北行已久，怜君知苦辛。\n万家同草木，三载得阳春。\n东道听游子，夷门歌主人。\n空持语相送，应怪不沾巾。",
        "dynasty": "唐",
        "collection_info": null
    },
    {
        "uuid": "596085c8e05025103e4f50e087fa2989",
        "title": "山上树",
        "author": "于武陵",
        "content": "日暖上山路，鸟啼知已春。\n忽逢幽隐处，如见独醒人。\n石冷开常晚，风多落亦频。\n樵夫应不识，岁久伐为薪。",
        "dynasty": "唐",
        "collection_info": null
    },
    {
        "uuid": "d443a8d95aedbb42d3c9ddbfb469be0c",
        "title": "长信宫二首 一",
        "author": "于武陵",
        "content": "簟凉秋气初，长信恨何如。\n拂黛月生指，解鬟云满梳。\n一从悲画扇，几度泣前鱼。\n坐听南宫乐，凉风摇翠裾。",
        "dynasty": "唐",
        "collection_info": null
    },
    {
        "uuid": "7be1d8c36d2fdca22126ec5a8ee78da0",
        "title": "长信宫二首 二",
        "author": "于武陵",
        "content": "一失辇前恩，绮罗生暗尘。\n惟应深夜月，独伴向隅人。\n长信翠蛾老，昭阳红粉新。\n君心似秋节，不使草长春。",
        "dynasty": "唐",
        "collection_info": null
    },
    {
        "uuid": "232027a098ad62467386f6a1885e1d66",
        "title": "洛阳道",
        "author": "于武陵",
        "content": "浮世若浮云，千回故復新。\n旋添青草冢，更有白头人。\n岁暮容将老，雪晴山欲春。\n行行车与马，不尽洛阳[尘]。",
        "dynasty": "唐",
        "collection_info": null
    },
    {
        "uuid": "05cb985703f6f00109ebcbc92a293890",
        "title": "东门路",
        "author": "于武陵",
        "content": "东门车马路，此路在浮沈。\n白日若不落，红尘应更深。\n从来名利地，皆起是非心。\n所以青青草，年年生汉阴。",
        "dynasty": "唐",
        "collection_info": null
    },
    {
        "uuid": "8182e0ced0e7fd87dab4e3655fbef510",
        "title": "江楼春望",
        "author": "于武陵",
        "content": "楼下长江路，舟车昼不闲。\n鸟声非故国，春色是他山。\n一望云復水，几重河与关。\n愁心随落日，万里各西还。",
        "dynasty": "唐",
        "collection_info": null
    },
    {
        "uuid": "770a7cfbd5c87ddd5a0ce36def59c217",
        "title": "洛中晴望",
        "author": "于武陵",
        "content": "九陌尽风尘，嚣嚣昼復昏。\n古今人不断，南北路长存。\n叶落上阳树，草衰金谷园。\n乱鸦归未已，残日半前轩。",
        "dynasty": "唐",
        "collection_info": null
    },
    {
        "uuid": "f9b18858c5ec5c0fa0e54ddaca4fedd8",
        "title": "西归",
        "author": "于武陵",
        "content": "不繫与舟闲，悠悠吴楚间。\n羞将新白髮，却到旧青山。\n一叶忽离树，几人同入关。\n长安家尚在，秋至又西还。",
        "dynasty": "唐",
        "collection_info": null
    },
    {
        "uuid": "7b877d4554c1f836a6a277c9aaa8c523",
        "title": "南游",
        "author": "于武陵",
        "content": "穷秋几日雨，处处生苍苔。\n旧国寄书后，凉天方雁来。\n露繁山草湿，洲暖水花开。\n去尽同行客，一帆犹未回。",
        "dynasty": "唐",
        "collection_info": null
    },
    {
        "uuid": "f827d8d2fe5e130d1644ed2ec8016407",
        "title": "南游有感",
        "author": "于武陵",
        "content": "杜陵无厚业，不得驻车轮。\n重到曾游处，多非旧主人。\n东风千岭树，西日一洲苹。\n又渡湘江去，湘江水復春。",
        "dynasty": "唐",
        "collection_info": null
    },
    {
        "uuid": "93892671f8621810964d183b544d2342",
        "title": "夜泊湘江",
        "author": "于武陵",
        "content": "北风吹楚树，此地独先秋。\n何事屈原恨，不随湘水流。\n凉天生片月，竟夕伴孤舟。\n一作南行客，无成空白头。",
        "dynasty": "唐",
        "collection_info": null
    },
    {
        "uuid": "e7f5a85166b26a3d14e4037fe8fa6037",
        "title": "客中",
        "author": "于武陵",
        "content": "楚人歌竹枝，游子泪沾衣。\n异国久为客，寒宵频梦归。\n一封书未返，千树叶皆飞。\n南过洞庭水，更应消息稀。",
        "dynasty": "唐",
        "collection_info": null
    },
    {
        "uuid": "407e3bcb5d3ce8f5d97918c00ce3e2b4",
        "title": "夜寻僧不遇",
        "author": "于武陵",
        "content": "数歇度烟水，渐非尘俗间。\n泉声入秋寺，月色遍寒山。\n石路几回雪，竹房犹闭关。",
        "dynasty": "唐",
        "collection_info": null
    },
    {
        "uuid": "55a216daedb67b0cdd3e57a6d7925ebb",
        "title": "访道者不遇",
        "author": "于武陵",
        "content": "人间惟此路，长得绿苔衣。\n及户无行迹，游方应未归。\n平生无限事，到此尽知非。\n独倚松门久，阴云昏翠微。",
        "dynasty": "唐",
        "collection_info": null
    },
    {
        "uuid": "14ca02d599e5247627ed6788675bd10e",
        "title": "赠王隐者山居",
        "author": "于武陵",
        "content": "石室扫无尘，人寰与此分。\n飞来南浦树，半是华山云。\n浮世几多事，先生应不闻。\n寒山满西日，空照雁成羣。",
        "dynasty": "唐",
        "collection_info": null
    },
    {
        "uuid": "c6a09edc1cfe01c2b923d59c939063cd",
        "title": "寄北客",
        "author": "于武陵",
        "content": "穷边足风惨，何处醉楼台？家去几千里，月圆十二回。\n寒阡随日远，雪路向城开。\n游子久无信，年年空雁来。",
        "dynasty": "唐",
        "collection_info": null
    },
    {
        "uuid": "1593c62162805dbd24bb2e3d77bc04d0",
        "title": "寄友人",
        "author": "于武陵",
        "content": "长安清渭东，游子迹重重。\n此去红尘路，难寻君马踪。\n昔时轻一别，渐老贵相逢。\n应恋嵩阳住，嵩阳饶古松。",
        "dynasty": "唐",
        "collection_info": null
    },
    {
        "uuid": "9bbba1870fd2186acabb268f5feca304",
        "title": "夜与故人别",
        "author": "于武陵",
        "content": "白日去难驻，故人非旧容。\n今宵一别后，何处更相逢？过楚水千里，到秦山几重。\n语来天又晓，月落满城钟。",
        "dynasty": "唐",
        "collection_info": null
    },
    {
        "uuid": "5ad053936116137ec32a463b9fca446c",
        "title": "别故人",
        "author": "于武陵",
        "content": "行子与秋叶，各随南北风。\n虽非千里别，还阻一宵同。\n过尽少年日，尚如长转蓬。\n犹为布衣客，羞入故关中。",
        "dynasty": "唐",
        "collection_info": null
    },
    {
        "uuid": "4366c26800a0b41c331e5df665c5729a",
        "title": "送客东归",
        "author": "于武陵",
        "content": "一听游子歌，秋计觉蹉跎。\n四海少平地，百川无定波。\n共惊年已暮，俱向客中多。\n又驾征轮去，东归事若何。",
        "dynasty": "唐",
        "collection_info": null
    },
    {
        "uuid": "19921e4b556ceec21b325ae08520ded6",
        "title": "过侯王故第",
        "author": "于武陵",
        "content": "过此一酸辛，行人泪有痕。\n独残新碧树，犹拥旧朱门。\n歌歇云初散，檐空燕尚存。",
        "dynasty": "唐",
        "collection_info": null
    },
    {
        "uuid": "e5c113c66fe75c43a292d22774030105",
        "title": "孤云",
        "author": "于武陵",
        "content": "南北各万里，有云心更闲。\n因风离海上，伴月到人间。\n洛浦少高树，长安无旧山。\n裴回不可驻，漠漠又空还。",
        "dynasty": "唐",
        "collection_info": null
    },
    {
        "uuid": "4a646dcd2298e9b74dc08dd215400f44",
        "title": "远水",
        "author": "于武陵",
        "content": "悔作望南浦，望中生远愁。\n因知人易老，为有水东流。\n欲附故乡信，不逢归客舟。\n萋萋两岸草，又度一年秋。",
        "dynasty": "唐",
        "collection_info": null
    },
    {
        "uuid": "b04080154e56b69d665f0ee380f0f484",
        "title": "咏蝉",
        "author": "于武陵",
        "content": "江头一声起，芳岁已难留。\n听此高林上，遥知故国秋。\n应催风落叶，似劝客回舟。\n不是新蝉苦，年年自有愁。",
        "dynasty": "唐",
        "collection_info": null
    },
    {
        "uuid": "67700eb2e2859006b390a58029a4e3f7",
        "title": "感情",
        "author": "于武陵",
        "content": "青山长寂寞，南望独高歌。\n四海故人尽，九原新壠多。\n西沈浮世日，东注逝川波。\n不使年华驻，此生能几何。",
        "dynasty": "唐",
        "collection_info": null
    },
    {
        "uuid": "57d07cc4cc1230876d14d35c82c6a51b",
        "title": "早春日山居寄城郭知己",
        "author": "于武陵",
        "content": "阳和潜发荡寒阴，便使川原景象新。\n入户风泉声沥沥，当轩云岫色沈沈。\n残云带雨轻飘雪，嫩柳含烟小绽金。\n虽有眼前诗酒兴，遨游争得称闲心。",
        "dynasty": "唐",
        "collection_info": null
    },
    {
        "uuid": "cd44a71877d1522b15cd84ed1d892620",
        "title": "劝酒",
        "author": "于武陵",
        "content": "劝君金屈巵，满酌不须辞。\n花发多风雨，人生足别离。",
        "dynasty": "唐",
        "collection_info": null
    },
    {
        "uuid": "97761e52ebc1c5572e3fd439870d31b4",
        "title": "感怀",
        "author": "于武陵",
        "content": "东风吹草色，空使客蹉跎。\n不设太平险，更应游子多。\n几伤行处泪，一曲醉中歌。\n尽向青门外，东随渭水波。",
        "dynasty": "唐",
        "collection_info": null
    },
    {
        "uuid": "d7aa6ec084af23eea7073fb83944e1c5",
        "title": "友人亭松",
        "author": "于武陵",
        "content": "俛仰不能去，如逢旧友同。\n曾因春雪散，见在华山中。\n何处有明月，访君听远风。\n相将归未得，各占石岩东。",
        "dynasty": "唐",
        "collection_info": null
    },
    {
        "uuid": "fd12ab4fd87cbabc48a10be9d5613a7b",
        "title": "游中梁山",
        "author": "于武陵",
        "content": "僻地好泉石，何人曾陆沈。\n不知青嶂外，更有白云深。\n因此见乔木，几回思旧林。\n慇懃猨与鸟，惟我独何心。",
        "dynasty": "唐",
        "collection_info": null
    },
    {
        "uuid": "71dd1eebaa676d401aafb805e93dd877",
        "title": "寻山",
        "author": "于武陵",
        "content": "到此绝车轮，萋萋草树春。\n青山如有利，白石亦成尘。\n水阔应无路，松深不见人。\n如知巢与许，千载迹犹新。",
        "dynasty": "唐",
        "collection_info": null
    },
    {
        "uuid": "447dc64295080da0096adbbeb674bcf8",
        "title": "宿江口",
        "author": "于武陵",
        "content": "南渡人来绝，喧喧雁满沙。\n自生江上月，长有客思家。\n半夜下霜岸，北风吹荻花。\n自惊归梦断，不得到天涯。",
        "dynasty": "唐",
        "collection_info": null
    },
    {
        "uuid": "ef48e1861778751b4fc809f65641f129",
        "title": "秋夜达萧关",
        "author": "于武陵",
        "content": "扰扰浮梁路，人忙月自闲。\n去年为塞客，今夜宿萧关。\n辞国几经岁，望乡空见山。\n不知江叶下，又作布衣还。",
        "dynasty": "唐",
        "collection_info": null
    },
    {
        "uuid": "f0b7a375a7cd9a3ca795bd6928c4cec5",
        "title": "斜谷道",
        "author": "于武陵",
        "content": "乱峰连迭嶂，千里绿峨峨。\n蜀国路如此，游人车亦过。\n远烟当叶敛，骤雨逐风多。\n独忆紫芝叟，临风歌旧歌。",
        "dynasty": "唐",
        "collection_info": null
    },
    {
        "uuid": "57dacc5124151e5028375b0f2b2d9703",
        "title": "过百牢关贻舟中者",
        "author": "于武陵",
        "content": "蜀国少平地，方思京洛间。\n远为千里客，来度百牢关。\n帆影清江水，铃声碧草山。\n不因名与利，尔我各应闲。",
        "dynasty": "唐",
        "collection_info": null
    },
    {
        "uuid": "a53d4aa4268cdfc7fb5845c6b701d4f8",
        "title": "客中览镜",
        "author": "于武陵",
        "content": "何当开此镜，即见髪如丝。\n白日急于水，一年能几时。\n每逢芳草处，长返故园迟。\n所以多为客，蹉跎欲怨谁。",
        "dynasty": "唐",
        "collection_info": null
    },
    {
        "uuid": "bc2129d46600c99d1e08132d32fe6cae",
        "title": "长安逢隐者",
        "author": "于武陵",
        "content": "征车千里至，碾遍六街尘。\n向此有营地，忽逢无事人。\n昔时颜未改，浮世路多新。\n且脱衣沽酒，终南山欲春。",
        "dynasty": "唐",
        "collection_info": null
    },
    {
        "uuid": "6d1689c8c9ee8be5d9835e80df2a29b9",
        "title": "与僧话旧",
        "author": "于武陵",
        "content": "草堂前有山，一见一相宽。\n处世贵僧静，青松因岁寒。\n他山逢旧侣，尽日话长安。\n所以闲行迹，千回遶药栏。",
        "dynasty": "唐",
        "collection_info": null
    },
    {
        "uuid": "9788f4ee37543a9dc9b55fa885bbb763",
        "title": "赠王道士",
        "author": "于武陵",
        "content": "日日市朝路，何时无苦辛。\n不随丹竈客，终作白头人。\n浮世度千载，桃源方一春。\n归来华表上，应笑北邙尘。",
        "dynasty": "唐",
        "collection_info": null
    },
    {
        "uuid": "3f0adf9a093e97692a46c8093e8b40b3",
        "title": "匣中琴",
        "author": "于武陵",
        "content": "世人无正心，虫网匣中琴。\n何以经时废，非为娱耳音。\n独令高韵在，谁感隙尘深。\n应是南风曲，声声不合今。",
        "dynasty": "唐",
        "collection_info": null
    },
    {
        "uuid": "b362e080eaac8dbfa9e429befc8ff7f7",
        "title": "过洛阳城",
        "author": "于武陵",
        "content": "古来利与名，俱在洛阳城。\n九陌鼓初起，万车轮已行。\n周秦时几变，伊洛水犹清。\n二月中桥路，鸟啼春草生。",
        "dynasty": "唐",
        "collection_info": null
    },
    {
        "uuid": "dce9180838c2cfcf33534f6fe07f4701",
        "title": "望月",
        "author": "于武陵",
        "content": "离家凡几宵，一望一寥寥。\n新魄又将满，故乡应渐遥。\n独临彭蠡水，远忆洛阳桥。\n更有乘舟客，悽然亦驻桡。",
        "dynasty": "唐",
        "collection_info": null
    },
    {
        "uuid": "92cff7a5783d7c074448bcc1f8b9c3d1",
        "title": "王将军宅夜听歌",
        "author": "于武陵",
        "content": "朱槛满明月，美人歌落梅。\n忽惊尘起处，疑有凤飞来。\n一曲听初彻，几年愁暂开。\n东南正云雨，不得见阳台。",
        "dynasty": "唐",
        "collection_info": null
    },
    {
        "uuid": "75deff6b8dd09b49ef2b646d2c9fa274",
        "title": "长信宫",
        "author": "于武陵",
        "content": "莫问古宫名，古宫空有城。\n惟应东去水，不改旧时声。",
        "dynasty": "唐",
        "collection_info": null
    },
    {
        "uuid": "db330c160dc871f682c06081b03691d0",
        "title": "高楼",
        "author": "于武陵",
        "content": "远天明月出，照此谁家楼。\n上有罗衣裳，凉风吹不休。",
        "dynasty": "唐",
        "collection_info": null
    },
    {
        "uuid": "82f2d9cbe030b1aca2d713ccd4e6bbc8",
        "title": "感古",
        "author": "司马扎",
        "content": "九折无停波，三光如转烛。\n玄珠人不识，徒爱燕赵玉。\n祖龙已深惑，汉氏远狥欲。\n骊山与茂陵，相对秋草绿。",
        "dynasty": "唐",
        "collection_info": null
    },
    {
        "uuid": "45b840f45fc1d5e149d72bb3d35947bc",
        "title": "赠王道士",
        "author": "司马扎",
        "content": "玉洞秋有花，蓬山夜无鬼。\n岂知浮云世，生死逐流水。\n瑶台歌一曲，曲尽五烟起。\n悠然望虚路，玉京在海裏。\n青箓秘不闻，黄鹤去不止。\n愿随执轻策，往结周太子。",
        "dynasty": "唐",
        "collection_info": null
    },
    {
        "uuid": "43ec9e2bd1cd8130b97716531a313005",
        "title": "古思",
        "author": "司马扎",
        "content": "春华惜妾态，秋草念妾心。\n始知井边桐，不如堂上琴。\n月落却羡镜，花飞犹委苔。\n门前长江水，一去终不回。",
        "dynasty": "唐",
        "collection_info": null
    },
    {
        "uuid": "48daf62d022cf433346b67228f150799",
        "title": "猎客",
        "author": "司马扎",
        "content": "五陵射鵰客，走马占春光。\n下马青楼前，华裾独煌煌。\n自言家咸京，世族如金张。\n击钟传鼎食，尔来八十强。\n朱门争先开，车轮满路傍。\n娥娥燕赵人，珠箔闭高堂。\n清歌杂妙舞，临欢度曲长。\n朝游园花新，夜宴池月凉。\n更以驰骤多，意气事[彊]梁。\n君王正年少，终日在长杨。",
        "dynasty": "唐",
        "collection_info": null
    },
    {
        "uuid": "b81ea9a30bfc561507e0c9699125ddb1",
        "title": "送进士苗纵归紫逻山居",
        "author": "司马扎",
        "content": "汝上多奇山，高怀惬清境。\n强来干名地，冠带不能整。\n常言梦归处，泉石寒更静。\n鹤声夜无人，空月随松影。\n今朝抛我去，春物伤明景。\n怅望相送还，微阳在东岭。",
        "dynasty": "唐",
        "collection_info": null
    },
    {
        "uuid": "70bd0940caaa14d0f06b6a98ff0af197",
        "title": "卖花者",
        "author": "司马扎",
        "content": "少壮彼何人，种花荒苑外。\n不知力田苦，却笑耕耘辈。\n当春卖春色，来往经几代。\n长安甲第多，处处花堪爱。\n良金不惜费，竞取园中最。\n一蕊纔占烟，歌声已高会。\n自言种花地，终日拥轩盖。\n农夫官役时，独与花相对。\n那令卖花者，久为生人害。\n贵粟不贵花，生人自应泰。",
        "dynasty": "唐",
        "collection_info": null
    },
    {
        "uuid": "4db8a7312d242e9a2a75f71b7f5b236a",
        "title": "弹琴",
        "author": "司马扎",
        "content": "凉室无外响，空桑七弦分。\n所弹非新声，俗耳安肯闻。\n月落未终曲，暗中泣湘君。\n如传我心苦，千里苍梧云。",
        "dynasty": "唐",
        "collection_info": null
    },
    {
        "uuid": "c37c7fe09590267842eff14d1ba3d78e",
        "title": "古边卒思归",
        "author": "司马扎",
        "content": "有田不得耕，身卧辽阳城。\n梦中稻花香，觉后战血腥。\n汉武在深殿，唯思廓寰瀛。\n中原半烽火，此屋皆点行。\n边土无膏腴，闲地何必争。\n徒令执耒者，刀下死纵横。",
        "dynasty": "唐",
        "collection_info": null
    },
    {
        "uuid": "5d797c3e4c36953040e2ab9c99899f13",
        "title": "美刘太保",
        "author": "司马扎",
        "content": "常爱鲁仲连，退身得其趣。\n不知鸱夷子，更入五湖去。\n云霞恣摇曳，鸿鹄无低翥。\n万里天地空，清飙在平楚。\n藏名向宠节，辞疾去公务。\n夜尽醉弦歌，日高卧烟树。\n岂嗤生前乐，千载自垂裕。\n论道復论功，皆可黄金铸。",
        "dynasty": "唐",
        "collection_info": null
    },
    {
        "uuid": "6028fcd849c1736b0db88fd034f5c92e",
        "title": "蚕女",
        "author": "司马扎",
        "content": "养蚕先养桑，蚕老人亦衰。\n苟无园中叶，安得机上丝。\n妾家非豪门，官赋日相追。\n鸣梭夜达晓，犹恐不及时。\n但忧蚕与桑，敢问结髮期。\n东邻女新嫁，照镜弄蛾眉。",
        "dynasty": "唐",
        "collection_info": null
    },
    {
        "uuid": "a15d09d965c239ad92bd8a22e41ca16b",
        "title": "效陶彭泽",
        "author": "司马扎",
        "content": "一梦倏已尽，百年如露草。\n独有南山高，不与人共老。\n尊中贮灵味，无事即醉倒。\n何必鸣鼓钟，然后乐怀抱。\n轻波向海疾，浮云归谷早。\n形役良可嗟，唯能狥天道。",
        "dynasty": "唐",
        "collection_info": null
    },
    {
        "uuid": "9659e1c5aeb1171f21b7ee89d02dc1db",
        "title": "锄草怨",
        "author": "司马扎",
        "content": "种田望雨多，雨多长蓬蒿。\n亦念官赋急，宁知荷锄劳。\n亭午霁日明，邻翁醉陶陶。\n乡吏不到门，禾黍苗自高。\n独有辛苦者，屡为州县徭。\n罢锄田又废，恋乡不忍逃。\n出门吏相促，邻家满仓谷。\n邻翁不可告，尽日向田哭。",
        "dynasty": "唐",
        "collection_info": null
    },
    {
        "uuid": "3ad72273ce41e57df17653a89ad65995",
        "title": "山中晚兴寄裴侍御",
        "author": "司马扎",
        "content": "雷息疎雨散，空山夏云晴。\n南轩对林晚，篱落新蛩鸣。\n白酒一樽满，坐歌天地清。\n十年身未闲，心在人间名。\n永怀君亲恩，久贱难退情。\n安得蓬丘侣，提携采瑶英。",
        "dynasty": "唐",
        "collection_info": null
    },
    {
        "uuid": "81800d788b11167d891a7707f62bd2ba",
        "title": "筑台",
        "author": "司马扎",
        "content": "魏国昔强盛，宫中金玉多。\n征丁筑层台，唯恐不巍峩。\n结构切星汉，跻攀横绮罗。\n朝观细腰舞，夜听皓齿歌。\n讵念人力劳，安问黍与禾。\n一朝国既倾，千仞堂亦平。\n舞模衰柳影，歌留草虫声。\n月照白露寒，苍苍故邺城。\n汉文有遗美，对此清飙生。",
        "dynasty": "唐",
        "collection_info": null
    },
    {
        "uuid": "617757e6a46599b3930f2c714f3afb63",
        "title": "道中早发",
        "author": "司马扎",
        "content": "野店鸡一声，萧萧客车动。\n西峯带晓月，十里犹相送。\n繁弦满长道，羸马四蹄重。\n遥羡青楼人，锦衾方远梦。\n功名不我与，孤剑何所用。\n行役难自休，家山忆秋洞。",
        "dynasty": "唐",
        "collection_info": null
    },
    {
        "uuid": "02cf66deba534ba36668c184b9c17789",
        "title": "沧浪峡",
        "author": "司马扎",
        "content": "山下水声深，水边山色聚。\n月照秋自清，花名春不去。\n似非人间境，又近红尘路。\n乍入洞中天，更移云外步。\n我殊惺惺者，犹得沧浪趣。\n可以濯吾缨，斯言诚所慕。",
        "dynasty": "唐",
        "collection_info": null
    },
    {
        "uuid": "3a83616a73c2a71b95ba74471cad606d",
        "title": "感萤",
        "author": "司马扎",
        "content": "爱尔持照书，临书嘆吾道。\n青荧一点光，曾误几人老。\n夜久独此心，环垣闭秋草。",
        "dynasty": "唐",
        "collection_info": null
    },
    {
        "uuid": "f021f13042e62d6d396b5873c03bb1ea",
        "title": "自渭南晚次华州",
        "author": "司马扎",
        "content": "前楼仙鼎原，西经赤水渡。\n火云入村巷，余雨依驿树。\n我行伤去国，疲马屡回顾。\n有如无窠鸟，触热不得住。\n峨峨华峰近，城郭生夕雾。\n逆旅何人寻，行客暗中住。\n却思林丘卧，自惬平生素。\n劳役今若兹，羞吟招隐句。",
        "dynasty": "唐",
        "collection_info": null
    },
    {
        "uuid": "3e66d05ed8647f26c0a5744272d3e343",
        "title": "近别",
        "author": "司马扎",
        "content": "咫尺不相见，便同天一涯。\n何必隔关山，乃言伤别离。\n君心与我心，脉脉无由知。\n谁堪近别苦，远别犹有期。",
        "dynasty": "唐",
        "collection_info": null
    },
    {
        "uuid": "bda6d29af7f5499b0b37a067ce731a15",
        "title": "江上秋夕",
        "author": "司马扎",
        "content": "茂陵归路绝，谁念此淹留。\n极目月沈浦，苦吟霜满舟。\n孤猨啼后夜，久客病高秋。\n欲寄乡关恨，寒江无北流。",
        "dynasty": "唐",
        "collection_info": null
    },
    {
        "uuid": "9e65b015165b3a503f8b1c5dd9f5978a",
        "title": "送归客",
        "author": "司马扎",
        "content": "多才与命违，末路隐柴扉。\n白髮何人问，青山一剑归。\n晴烟独鸟没，野渡乱花飞。\n寂寞长亭外，依然空落晖。",
        "dynasty": "唐",
        "collection_info": null
    },
    {
        "uuid": "3ab71e1c4df764b6a086f720af13de6e",
        "title": "东门晚望",
        "author": "司马扎",
        "content": "青门聊极望，何事久离羣。\n芳草失归路，故乡空暮云。\n信回陵树老，梦断灞流分。\n兄弟正南北，鸿声堪独闻。",
        "dynasty": "唐",
        "collection_info": null
    },
    {
        "uuid": "dcb2078e305ee06118fb57f947665f08",
        "title": "上巳日曲江有感",
        "author": "司马扎",
        "content": "万花明曲水，车马动秦川。\n此日不得意，青春徒少年。\n晴沙下鸥鹭，幽沚生兰荃。\n向晚积归念，江湖心渺然。",
        "dynasty": "唐",
        "collection_info": null
    },
    {
        "uuid": "f82a55599f6a6ef2b272605f1a99b0cb",
        "title": "宿寿安甘棠馆",
        "author": "司马扎",
        "content": "行人方倦役，到此似还乡。\n流水来关外，青山近洛阳。\n溪云归洞鹤，松月半轩霜。\n坐恐晨钟动，天涯道路长。",
        "dynasty": "唐",
        "collection_info": null
    },
    {
        "uuid": "ecd517edc4fec3d4404f5ea666760b8c",
        "title": "送友人下第东游",
        "author": "司马扎",
        "content": "出门皆有託，君去独何亲。\n阙下新交少，天涯旧业贫。\n烟寒岳树暝，雪后岭梅春。\n圣代留昆玉，那令愧郄诜。",
        "dynasty": "唐",
        "collection_info": null
    },
    {
        "uuid": "74bd3b319488a22e7b2855bacb693840",
        "title": "山斋会别",
        "author": "司马扎",
        "content": "春草平陵路，荷衣醉别离。\n将寻洛阳友，共结洞庭期。\n星月半山尽，天鸡出海迟。\n无轻此分手，他日重相思。",
        "dynasty": "唐",
        "collection_info": null
    },
    {
        "uuid": "282b89282c37c48549c965237a4aca1e",
        "title": "晓过伊水寄龙门僧",
        "author": "司马扎",
        "content": "龙门树色暗苍苍，伊水东流客恨长。\n病马独嘶残夜月，行人欲渡满船霜。\n几家烟火依村步，何处渔歌似故乡？山下禅庵老师在，愿将形役问空王。",
        "dynasty": "唐",
        "collection_info": null
    },
    {
        "uuid": "9966200f38a39e7cb17e32b8fbc0f909",
        "title": "送孔恂入洛",
        "author": "司马扎",
        "content": "洛阳古城秋色多，送君此去心如何。\n青山欲暮惜别酒，碧草未尽伤离歌。\n前朝冠带掩金谷，旧游花月经铜驼。\n行人正苦奈分手，日落远水生微波。",
        "dynasty": "唐",
        "collection_info": null
    },
    {
        "uuid": "07cf3074845ac9abf41fc5cab1fbcac5",
        "title": "观郊礼",
        "author": "司马扎",
        "content": "钟鼓旌旗引六飞，玉皇初着画龙衣。\n泰坛烟尽星河晓，万国心随彩仗归。",
        "dynasty": "唐",
        "collection_info": null
    },
    {
        "uuid": "ff84b7a117e6bb4fb15531b4df7e8e59",
        "title": "宫怨",
        "author": "司马扎",
        "content": "柳色参差掩画楼，晓莺啼送满宫愁。\n年年花落无人见，空逐春泉出御沟。",
        "dynasty": "唐",
        "collection_info": null
    },
    {
        "uuid": "3ab35b5991c5b6b967e7804186bdf2ce",
        "title": "南徐夕眺",
        "author": "司马扎",
        "content": "行吟向暮天，何处不悽然？岸影几家柳，笛声何处船。\n楼分瓜步月，鸟入秣陵烟。\n故里无人到，乡书谁为传。",
        "dynasty": "唐",
        "collection_info": null
    },
    {
        "uuid": "dd4d78a62154baf1819f143e0e7c7cd0",
        "title": "题清上人",
        "author": "司马扎",
        "content": "古院闭松色，入门人自闲。\n罢经来宿鸟，支策对秋山。\n客念蓬梗外，禅心烟雾间。\n空怜濯缨处，阶下水潺潺。",
        "dynasty": "唐",
        "collection_info": null
    },
    {
        "uuid": "462a93814d3c60fd894abec4612b2e68",
        "title": "涂中寄薛中裕",
        "author": "司马扎",
        "content": "贫交千里外，失路更伤离。\n晓泪芳草尽，夜魂明月知。\n空山连野外，寒鸟下霜枝。\n此景正寥落，为君玄髪衰。",
        "dynasty": "唐",
        "collection_info": null
    },
    {
        "uuid": "d6bb0c5e4a4c45befaff15d9e72a66ee",
        "title": "白马津阻雨",
        "author": "司马扎",
        "content": "津树萧萧旅馆空，坐看疎叶绕阶红。\n故乡千里楚云外，归鴈一声烟雨中。\n漳浦病多愁易老，茂陵书在信难通。\n功名傥遂身无事，终向溪头伴钓翁。",
        "dynasty": "唐",
        "collection_info": null
    },
    {
        "uuid": "f5942b3e013daff778774b4f31423993",
        "title": "秋日怀储嗣宗",
        "author": "司马扎",
        "content": "故人北游久不回，塞鴈南渡声何哀。\n相思闻鴈更惆怅，却向单于台下来。",
        "dynasty": "唐",
        "collection_info": null
    },
    {
        "uuid": "d5df1855692d72b523d8bd5445cb99d8",
        "title": "夜听李山人弹琴",
        "author": "司马扎",
        "content": "瑶琴夜久弦秋清，楚客一奏湘烟生。\n曲中声尽意不尽，月照竹轩红叶明。",
        "dynasty": "唐",
        "collection_info": null
    },
    {
        "uuid": "7408d3a196983c69d68ef2c2d8351465",
        "title": "隐者",
        "author": "司马扎",
        "content": "松间开一径，秋草自相依。\n终日不冠带，空山无是非。\n投纶溪鸟伴，曝药谷云飞。\n时向邻家去，狂歌夜醉归。",
        "dynasty": "唐",
        "collection_info": null
    },
    {
        "uuid": "bde21c5e813d136585e916ee36b63678",
        "title": "登河中鹳[雀]楼",
        "author": "司马扎",
        "content": "楼中见千里，楼影入通津。\n烟树遥分陕，山河曲向秦。\n兴亡留白日，今古共红尘。\n鹳雀飞何处，城隅草自春。",
        "dynasty": "唐",
        "collection_info": null
    },
    {
        "uuid": "56204057417b1f76e16888a95aa125cd",
        "title": "漾陂晚望",
        "author": "司马扎",
        "content": "远客家水国，此来如到乡。\n何人垂白髮，一叶钓残阳。\n柳暗鸟乍起，渚深兰自芳。\n因知帝城下，有路向沧浪。",
        "dynasty": "唐",
        "collection_info": null
    },
    {
        "uuid": "aed81a9585655820961080fab031322e",
        "title": "贺襄阳副使节判同加章绶",
        "author": "徐商",
        "content": "朱紫花前贺故人，兼荣此会颇关身。\n同年坐上联宾榻，宗姓亭中布锦裀。\n晴日照旗红灼烁，韶光入队影玢璘。\n芳菲解助今朝喜，嫩蘂青条满眼新。",
        "dynasty": "唐",
        "collection_info": null
    },
    {
        "uuid": "c3bfacc62e940f27002f8684e3ba198d",
        "title": "句",
        "author": "徐商",
        "content": "萍聚只因今日浪，荻斜都为夜来风。",
        "dynasty": "唐",
        "collection_info": null
    },
    {
        "uuid": "b97ae8ffc73012a0e70c668e6d13b0e5",
        "title": "和薛逢赠别",
        "author": "高璩",
        "content": "劒外绵州第一州，尊前偏喜接君留。\n歌声婉转添长恨，管色凄凉似到秋。\n但务欢娱思晓角，独耽云水上高楼。\n莫言此去难相见，怨别征黄是顺流。",
        "dynasty": "唐",
        "collection_info": null
    },
    {
        "uuid": "3b8a8e460adc944f21ca2b723eb96cdd",
        "title": "句",
        "author": "高璩",
        "content": "公斋一到人非旧，诗板重寻墨尚新。",
        "dynasty": "唐",
        "collection_info": null
    },
    {
        "uuid": "e49d1ff701430f8e3cba86ada1c4811f",
        "title": "和李尚书命妓饯崔侍御",
        "author": "高湘",
        "content": "谢安春渚饯袁宏，千里仁风一扇清。\n歌黛惨时方酩酊，不知公子重飞觥。",
        "dynasty": "唐",
        "collection_info": null
    },
    {
        "uuid": "7e2d0966f88e1d8e261fcf2dca711eaf",
        "title": "句",
        "author": "高湘",
        "content": "惟有高州是当家。",
        "dynasty": "唐",
        "collection_info": null
    },
    {
        "uuid": "f973975b3c8e2f7e8512ed452e09fc6e",
        "title": "报何泽",
        "author": "崔安潜",
        "content": "四十九年前及第，同年唯有老夫存。\n今日殷勤访吾子，稳将鬐鬣上龙门。",
        "dynasty": "唐",
        "collection_info": null
    },
    {
        "uuid": "1d5e837d923a757f9f6c013ba758c977",
        "title": "题文翁石室",
        "author": "裴铏",
        "content": "文翁石室有仪形，庠序千秋播德馨。\n古柏尚留今日翠，高岷犹蔼旧时青。\n人心未肯抛羶蚁，弟子依前学聚萤。\n更叹沱江无限水，争流祗愿到沧溟。",
        "dynasty": "唐",
        "collection_info": null
    },
    {
        "uuid": "1860dfc999050f5f66c99d5c55e5417b",
        "title": "愤惋诗三首 一",
        "author": "刘损",
        "content": "宝钗分股合无缘，鱼在深渊日在天。\n得意紫鸾休舞镜，断踪青鸟罢衔笺。\n金杯倒覆难收水，玉轸倾攲懒续弦。\n从此蘼芜山下过，祗应将泪比黄泉。",
        "dynasty": "唐",
        "collection_info": null
    },
    {
        "uuid": "778651e3578b9b435e86996544135eee",
        "title": "愤惋诗三首 二",
        "author": "刘损",
        "content": "鸾辞旧伴知何止，凤得新梧想称心。\n红粉尚存香幕幕，白云将散信沈沈。\n已休磨琢投泥玉，懒更经营买笑金。\n愿作山头似人石，丈夫衣上泪痕深。",
        "dynasty": "唐",
        "collection_info": null
    },
    {
        "uuid": "9784979122e1c8c0ede6f9566fc90045",
        "title": "愤惋诗三首 三",
        "author": "刘损",
        "content": "旧尝游处徧寻看，覩物伤情死一般。\n买笑楼前花已谢，画眉窗下月空残。\n云归巫峡音容断，路隔星河去住难。\n莫道诗成无泪下，泪如泉滴亦须干。",
        "dynasty": "唐",
        "collection_info": null
    },
    {
        "uuid": "66796effee945dea577cfbfd22738205",
        "title": "幼作",
        "author": "郑愚",
        "content": "台山初罢雾，岐海正分流。\n渔浦扬来笛，鸿逵翼去舟。",
        "dynasty": "唐",
        "collection_info": null
    },
    {
        "uuid": "7fad021545f586c35b2503981f684785",
        "title": "茶诗",
        "author": "郑愚",
        "content": "嫩芽香且灵，吾谓草中英。\n夜臼和烟捣，寒炉对雪烹。\n惟忧碧粉散，尝见绿花生。",
        "dynasty": "唐",
        "collection_info": null
    },
    {
        "uuid": "743ccd72e48eaefffb0e8565fd659594",
        "title": "郡楼望九华歌",
        "author": "霍总",
        "content": "楼上坐见九子峰，翠云赤日光溶溶。\n有时朝昏变疎密，八峰和烟一峰出。\n有时风卷天雨晴，聚立连连如弟兄。\n阳乌生子偶成数，丹凤养雏同此名。\n日日遥看机已静，未离尘躅思真境。\n子明龙驾腾九垓，陵阳相对空崔嵬。\n玉浆瑶草不可见，自有神仙风马来。",
        "dynasty": "唐",
        "collection_info": null
    },
    {
        "uuid": "4f46f7f281ac3f688327283106d69bb4",
        "title": "塞下曲",
        "author": "霍总",
        "content": "曾当一面战，频出九重围。\n但见争锋处，长须得胜归。\n雪沾旗尾落，风断节毛稀。\n岂要铭燕石，平生重武威。",
        "dynasty": "唐",
        "collection_info": null
    },
    {
        "uuid": "763fa8088878e13808bbbb7462800bb0",
        "title": "关山月",
        "author": "霍总",
        "content": "珠珑翡翠床，白皙侍中郎。\n五日来花下，双童问道傍。\n到门车马狭，连夜管弦长。\n每笑东家子，窥他宋玉墙。",
        "dynasty": "唐",
        "collection_info": null
    },
    {
        "uuid": "d05439801130d4d771345a884256cc53",
        "title": "骢马",
        "author": "霍总",
        "content": "青骊八尺高，侠客倚雄豪。\n踏雪生珠汗，障泥护锦袍。\n路傍看骤影，鞍底卷旋毛。\n岂独连钱贵，酬恩更代劳。",
        "dynasty": "唐",
        "collection_info": null
    },
    {
        "uuid": "df5e01add04e23d054414636b0f6f7cf",
        "title": "雉朝飞",
        "author": "霍总",
        "content": "五色有名翚，清晨挟两雌。\n羣羣飞自乐，步步饮相随。\n觇叶逢人处，惊媒妬宠时。\n绿毛春鬬尽，强敌愿君知。",
        "dynasty": "唐",
        "collection_info": null
    },
    {
        "uuid": "dd3303dac5e7277b06d1fb900159e7f1",
        "title": "木芙蓉",
        "author": "霍总",
        "content": "本自江湖远，常开霜露余。\n争春候秾李，得水异红蕖。\n孤秀曾无偶，当门幸不锄。\n谁能政摇落，繁綵照阶除。",
        "dynasty": "唐",
        "collection_info": null
    },
    {
        "uuid": "5441dde5f13e7da1833b5d79b65f8b01",
        "title": "采莲女",
        "author": "霍总",
        "content": "舟中采莲女，两两催妆梳。\n闻早渡江去，日高来起居。",
        "dynasty": "唐",
        "collection_info": null
    },
    {
        "uuid": "dc5ce4ff0109b5492e310d8ce21d7508",
        "title": "别僧",
        "author": "陈琡",
        "content": "行若独轮车，常畏大道覆。\n止若员底器，常恐他物触。\n行止既如此，安得不离俗。",
        "dynasty": "唐",
        "collection_info": null
    },
    {
        "uuid": "d5e920c696f1549a1eb60d9688450182",
        "title": "早春残雪",
        "author": "裴虔余",
        "content": "霁日雕琼彩，幽庭减夜寒。\n梅飘余片积，日堕晚光残。\n零落偏依桂，霏微不掩兰。\n阴林披雾縠，小沼破冰盘。\n曲槛霜凝砌，疎篁玉碎竿。\n已闻三径好，犹可访袁安。",
        "dynasty": "唐",
        "collection_info": null
    },
    {
        "uuid": "fadc917174eeef7a2e23f1c5953369c8",
        "title": "柳枝词咏篙水溅妓衣",
        "author": "裴虔余",
        "content": "半额微黄金缕衣，玉搔头褭凤双飞。\n从教水溅罗裙湿，还道朝来行雨归。",
        "dynasty": "唐",
        "collection_info": null
    },
    {
        "uuid": "04a1810b6417d0460d5f8d36df1fbb47",
        "title": "献淮南师",
        "author": "李嵘",
        "content": "鸡树烟含瑞气凝，凤池波待玉山澄。\n国人久倚东关望，拟筑沙堤到广陵。",
        "dynasty": "唐",
        "collection_info": null
    },
    {
        "uuid": "d751737852a6e4465db0c3fcdc1fea8b",
        "title": "月",
        "author": "袁郊",
        "content": "嫦娥窃药出人间，藏在蟾宫不放还。\n后羿遍寻无觅处，谁知天上却容奸。",
        "dynasty": "唐",
        "collection_info": null
    },
    {
        "uuid": "e5ae589d199b62d0896c64bd5041d041",
        "title": "霜",
        "author": "袁郊",
        "content": "古今何事不思量，尽信邹生感彼苍。\n但想燕山吹暖律，炎天岂不解飞霜。",
        "dynasty": "唐",
        "collection_info": null
    },
    {
        "uuid": "6ab2d94989a416770eb8029bd8b9db47",
        "title": "露",
        "author": "袁郊",
        "content": "湛湛腾空下碧霄，地卑湿处更偏饶。\n菅茅丰草皆霑润，不道良田有旱苗。",
        "dynasty": "唐",
        "collection_info": null
    },
    {
        "uuid": "fb529f3e7517681d9bfd9173a4e77ad4",
        "title": "云",
        "author": "袁郊",
        "content": "楚甸尝闻旱魃侵，从龙应合解为霖。\n荒淫却入阳台梦，惑乱怀襄父子心。",
        "dynasty": "唐",
        "collection_info": null
    },
    {
        "uuid": "9f5ad2d1d13cf00abcae195fa4c2d411",
        "title": "游东观山",
        "author": "张丛",
        "content": "岩岫碧孱颜，灵踪若可攀。\n楼台烟霭外，松竹翠微间。\n玉液寒深洞，秋光秀远山。",
        "dynasty": "唐",
        "collection_info": null
    },
    {
        "uuid": "c1cbd54df7020a222f7ccf3559b4cd91",
        "title": "掷卢作",
        "author": "冯衮",
        "content": "八尺台盘照面新，千金一掷鬬精神。\n合是赌时须赌取，不妨回首乞闲人。",
        "dynasty": "唐",
        "collection_info": null
    },
    {
        "uuid": "f2847fce8462cebf18d0905a8d239b9d",
        "title": "戏酒妓",
        "author": "冯衮",
        "content": "醉眼从伊百度斜，是他家属是他家。\n低声向道人知也，隔坐刚抛豆蔻花。",
        "dynasty": "唐",
        "collection_info": null
    },
    {
        "uuid": "68318fe7e3ea5aa85114f03c338f8bfc",
        "title": "老僧",
        "author": "郑綮",
        "content": "日照四山雪，老僧门未开。\n冻缾黏柱础，宿火陷炉灰。\n童子病归去，鹿麑寒入来。\n斋钟知渐近，枝鸟下生台。",
        "dynasty": "唐",
        "collection_info": null
    },
    {
        "uuid": "45f375c87e3bab963d528c12dce7e264",
        "title": "题卢州郡斋",
        "author": "郑綮",
        "content": "九衢尘裏一书生，多达逢时拥斾旌。\n醉裏眼开金使字，紫旗风动耀天明。",
        "dynasty": "唐",
        "collection_info": null
    },
    {
        "uuid": "6949d48b3a4dfe6b2f3c8a335fa0cbac",
        "title": "别郡后寄席中三兰",
        "author": "郑綮",
        "content": "淮淝两水不相通，隔岸临流望向东。\n千颗泪珠无寄处，一时弹与渡前风。",
        "dynasty": "唐",
        "collection_info": null
    },
    {
        "uuid": "06e7522cbd21fd8c36a953a5f9e86a07",
        "title": "观山灯献徐尚书 一",
        "author": "温庭皓",
        "content": "一峰当胜地，万点照严城。\n势异昆冈发，光疑玄圃生。\n焚书翻见字，举燧不招兵。\n况遇新春夜，何劳秉烛行。",
        "dynasty": "唐",
        "collection_info": null
    },
    {
        "uuid": "ffd63b581145fa73686d8ac04bbd6b0d",
        "title": "观山灯献徐尚书 二",
        "author": "温庭皓",
        "content": "九枝应并耀，午夜忽潜然。\n景集青山外，萤分碧草前。\n辉华侵月影，历乱写星躔。\n望极高楼上，摇光满绮筵。",
        "dynasty": "唐",
        "collection_info": null
    },
    {
        "uuid": "6f241bb15cc0562af6e8029495d058b5",
        "title": "观山灯献徐尚书 三",
        "author": "温庭皓",
        "content": "春山收暝色，爝火集余辉。\n丽景饶红焰，祥光出翠微。\n白榆行自比，青桂影相依。\n唯有偷光客，追游欲忘归。",
        "dynasty": "唐",
        "collection_info": null
    },
    {
        "uuid": "7664fbc0cde27e337b560979be2dddee",
        "title": "梅",
        "author": "温庭皓",
        "content": "一树寒林外，何人此地栽。\n春光先自暖，阳艳暗相催。\n晓觉霜添白，寒迷月借开。\n余香低惹袖，堕蘂逐流杯。\n零落移新暖，飘扬上故台。\n雪繁莺不识，风袅蝶空迴。\n羌吹应愁起，征徒异渴来。\n莫贪题咏兴，商鼎待盐梅。",
        "dynasty": "唐",
        "collection_info": null
    },
    {
        "uuid": "f3f8cb801b95068a94b932669840b641",
        "title": "言怀",
        "author": "高骈",
        "content": "恨乏平戎策，惭登拜将坛。\n手持金钺冷，身挂铁衣寒。\n主圣扶持易，恩深报效难。\n三边犹未静，何敢便休官。",
        "dynasty": "唐",
        "collection_info": null
    },
    {
        "uuid": "8efcb1583c111ac01ba00098b18c759a",
        "title": "寄鄠杜李遂良处士",
        "author": "高骈",
        "content": "小隐堪忘世上情，可能休梦入重城。\n池边写字师前辈，座右题铭律后生。\n吟社客归秦渡晚，醉乡渔去渼陂晴。\n春来不得山中信，尽日无人傍水行。",
        "dynasty": "唐",
        "collection_info": null
    },
    {
        "uuid": "d639b2f8de555a78a43b61b1bcc62c90",
        "title": "和王昭符进士赠洞庭赵先生",
        "author": "高骈",
        "content": "为爱君山景最灵，角冠秋礼一坛星。\n药将鸡犬云间试，琴许鱼龙月下听。\n自要乘风随羽客，谁同种玉验仙经。\n烟霞澹泊无人到，唯有渔翁过洞庭。",
        "dynasty": "唐",
        "collection_info": null
    },
    {
        "uuid": "5cdf5552b837d3631f2e224b9b114df7",
        "title": "依韵奉酬李迪",
        "author": "高骈",
        "content": "柳下官资颜子居，闲情入骨若为除。\n诗成斩将奇难敌，酒熟封侯快未如。\n只见丝纶终日降，不知功业是谁书。\n而今共饮醇滋味，消得揶揄势利疎。",
        "dynasty": "唐",
        "collection_info": null
    },
    {
        "uuid": "84f066a968790499df789299079ab5dc",
        "title": "留别彰德军从事范校书",
        "author": "高骈",
        "content": "无金寄与白头亲，节概犹夸似古人。\n未出尘埃真落魄，不趋权势正因循。\n桂攀明月曾观国，蓬转西风却问津。\n匹马东归羡知己，燕王台上结交新。",
        "dynasty": "唐",
        "collection_info": null
    },
    {
        "uuid": "81fe421b469ad1c867202b131657d44a",
        "title": "途次内黄马病寄僧舍呈诸友人",
        "author": "高骈",
        "content": "官闲马病客深秋，肯学张衡咏四愁。\n红叶寺多诗景致，白衣人尽酒交游。\n依违讽刺因行得，澹泊供需不在求。\n好与高阳结吟社，况无名迹达珠旒。",
        "dynasty": "唐",
        "collection_info": null
    },
    {
        "uuid": "e600ca6bb65d1f386ea58e29c766e416",
        "title": "遣兴",
        "author": "高骈",
        "content": "浮世忙忙蚁子羣，莫嗔头上雪纷纷。\n沈忧万种与千种，行乐十分无一分。\n越外险巇防俗事，就中拘检信人文。\n醉乡日月终须觅，去作先生号白云。",
        "dynasty": "唐",
        "collection_info": null
    },
    {
        "uuid": "50abc84d4665e3affa520dbcf5765eea",
        "title": "南海神祠",
        "author": "高骈",
        "content": "沧溟八千里，今古畏波涛。\n此日征南将，安然渡万艘。",
        "dynasty": "唐",
        "collection_info": null
    },
    {
        "uuid": "1a67273fa8c50f65ea39c2f74485956b",
        "title": "送春",
        "author": "高骈",
        "content": "水浅鱼争跃，花深鸟竞啼。\n春光看欲尽，判却醉如泥。",
        "dynasty": "唐",
        "collection_info": null
    },
    {
        "uuid": "8d29870fd74531892eaccdf7646c04f6",
        "title": "海翻",
        "author": "高骈",
        "content": "几经人事变，又见海涛翻。\n徒起如山浪，何曾洗至冤。",
        "dynasty": "唐",
        "collection_info": null
    },
    {
        "uuid": "59fb50eb628dd41be7f91e9f6d52ca3b",
        "title": "筇竹杖寄僧",
        "author": "高骈",
        "content": "坚轻筇竹杖，一枝有九节。\n寄与沃洲人，闲步青山月。",
        "dynasty": "唐",
        "collection_info": null
    },
    {
        "uuid": "338d2dd91d461220217beb56ebea3b71",
        "title": "遣兴",
        "author": "高骈",
        "content": "把盏非怜酒，持竿不为鱼。\n唯应嵇叔夜，似我性慵疎。",
        "dynasty": "唐",
        "collection_info": null
    },
    {
        "uuid": "3812ba4bb79c0db26adea197f52f8897",
        "title": "叹征人",
        "author": "高骈",
        "content": "心坚胆壮箭头亲，十载沙场受苦辛。\n力尽路傍行不得，广张红斾是何人。",
        "dynasty": "唐",
        "collection_info": null
    },
    {
        "uuid": "5fffe675e72a5cb05d25f394e6a82b25",
        "title": "湘妃庙",
        "author": "高骈",
        "content": "帝舜南巡去不还，二妃幽怨水云间。\n当时珠泪垂多少，直到如今竹尚斑。",
        "dynasty": "唐",
        "collection_info": null
    },
    {
        "uuid": "1e06e77709639a006bafc77a971990fa",
        "title": "赴安南却寄台司",
        "author": "高骈",
        "content": "曾驱万马上天山，风去云回顷刻间。\n今日海门南面事，莫教还似凤林关。",
        "dynasty": "唐",
        "collection_info": null
    },
    {
        "uuid": "1b7801c37f6383071cd2b28908d07138",
        "title": "闺怨",
        "author": "高骈",
        "content": "人世悲欢不可知，夫君初破黑山归。\n如今又献征南策，早晚催缝带号衣。",
        "dynasty": "唐",
        "collection_info": null
    },
    {
        "uuid": "aee583e90ed6f60d34df9455cb897f1b",
        "title": "马嵬驿",
        "author": "高骈",
        "content": "玉颜虽掩马嵬尘，冤气和烟锁渭津。\n蝉鬓不随銮驾去，至今空感往来人。",
        "dynasty": "唐",
        "collection_info": null
    },
    {
        "uuid": "4399ac29684de724f05c6370256ee0b3",
        "title": "宴犒蕃军有感",
        "author": "高骈",
        "content": "蜀地恩留马嵬哭，烟雨蒙蒙春草绿。\n满眼由来是旧人，那堪更奏梁州曲。",
        "dynasty": "唐",
        "collection_info": null
    },
    {
        "uuid": "3c8e4ff6a89936037bd7726b22068ac9",
        "title": "寓怀",
        "author": "高骈",
        "content": "关山万里恨难销，铁马金鞭出塞遥。\n为问昔时青海畔，几人归到凤林桥。",
        "dynasty": "唐",
        "collection_info": null
    },
    {
        "uuid": "bfffa411d15aec9df50dff5341b273f3",
        "title": "步虚词",
        "author": "高骈",
        "content": "青溪道士人不识，上天下天鹤一隻。\n洞门深锁碧窗寒，滴露研朱点周易。",
        "dynasty": "唐",
        "collection_info": null
    },
    {
        "uuid": "029451a5d4df80eae576ca745a762b27",
        "title": "赠歌者二首 一",
        "author": "高骈",
        "content": "酒满金船花满枝，佳人立唱惨愁眉。\n一声直入青云去，多少悲欢起此时。",
        "dynasty": "唐",
        "collection_info": null
    },
    {
        "uuid": "7f9052e048ed24b4c0aa31dbe8113c49",
        "title": "赠歌者二首 二",
        "author": "高骈",
        "content": "公子邀欢月满楼，双成揭调唱伊州。\n便从席上风沙起，直到阳关水尽头。",
        "dynasty": "唐",
        "collection_info": null
    },
    {
        "uuid": "60be1b2c9fb1b26ce668f64e744bf0eb",
        "title": "入蜀",
        "author": "高骈",
        "content": "万水千山音信希，空劳魂梦到京畿。\n漫天岭上频回首，不见虞封泪满衣。",
        "dynasty": "唐",
        "collection_info": null
    },
    {
        "uuid": "5a444781576d1cd33a04ac5519a14fd3",
        "title": "边城听角",
        "author": "高骈",
        "content": "席箕风起雁声秋，陇水边沙满目愁。\n三会五更欲吹尽，不知凡白几人头。",
        "dynasty": "唐",
        "collection_info": null
    },
    {
        "uuid": "fbf45a2108158b7a00a2b2c22267c5b7",
        "title": "渭川秋望寄右军王特进",
        "author": "高骈",
        "content": "长川终日碧潺湲，知道天河与地连。\n凭寄两行朝阙泪，愿随流入御沟泉。",
        "dynasty": "唐",
        "collection_info": null
    },
    {
        "uuid": "f3798a9e4ed8289691d227ef982bb007",
        "title": "山亭夏日",
        "author": "高骈",
        "content": "绿树阴浓夏日长，楼台倒影入池塘。\n水精帘动微风起，满架蔷薇一院香。",
        "dynasty": "唐",
        "collection_info": null
    },
    {
        "uuid": "a00a2f40d8d2fa4a1919bf8a3e30cfa9",
        "title": "蜀路感怀",
        "author": "高骈",
        "content": "蜀山苍翠陇云愁，銮驾西巡陷几州。\n唯有萦回深涧水，潺湲不改旧时流。",
        "dynasty": "唐",
        "collection_info": null
    },
    {
        "uuid": "4766972942914e1fb21852e01fec1841",
        "title": "残春遣兴",
        "author": "高骈",
        "content": "画舸轻桡柳色新，摩诃池上醉青春。\n不辞不为青春醉，只恐莺花也怪人。",
        "dynasty": "唐",
        "collection_info": null
    },
    {
        "uuid": "2a6846cb36cdb8cfc083b53aa956974a",
        "title": "春日招宾",
        "author": "高骈",
        "content": "花枝如火酒如饧，正好狂歌醉復醒。\n对酒看花何处好，延和阁下碧筠亭。",
        "dynasty": "唐",
        "collection_info": null
    },
    {
        "uuid": "8656addcb72a1543a4d13b67634427c1",
        "title": "过天威径",
        "author": "高骈",
        "content": "豺狼坑尽却朝天，战马休嘶瘴岭烟。\n归路崄巇今坦荡，一条千里直如弦。",
        "dynasty": "唐",
        "collection_info": null
    },
    {
        "uuid": "6e5d149288bba3113c446b05484e5951",
        "title": "对花呈幕中",
        "author": "高骈",
        "content": "海棠初发去春枝，首唱曾题七字诗。\n今日能来花下饮，不辞频把使头旗。",
        "dynasty": "唐",
        "collection_info": null
    },
    {
        "uuid": "cd19302a62e3048b304f83134af88a1d",
        "title": "寄题罗浮别业",
        "author": "高骈",
        "content": "不将真性染埃尘，为有烟霞伴此身。\n带日长江好归信，博罗山下碧桃春。",
        "dynasty": "唐",
        "collection_info": null
    },
    {
        "uuid": "0fb709db852d75df5dbb4962c3a88f63",
        "title": "塞上曲二首 一",
        "author": "高骈",
        "content": "二年边戍绝烟尘，一曲河湾万恨新。\n从此凤林关外事，不知谁是苦心人。",
        "dynasty": "唐",
        "collection_info": null
    },
    {
        "uuid": "6746c2f8793eb5ccf983aa518b28009a",
        "title": "塞上曲二首 二",
        "author": "高骈",
        "content": "陇上征夫陇下魂，死生同恨汉将军。\n不知万里沙场苦，空举平安火入云。",
        "dynasty": "唐",
        "collection_info": null
    },
    {
        "uuid": "2588825c4b1c45dbff5d303770c18bfe",
        "title": "广陵宴次戏简幕宾",
        "author": "高骈",
        "content": "一曲狂歌酒百分，蛾眉画出月争新。\n将军醉罢无余事，乱把花枝折赠人。",
        "dynasty": "唐",
        "collection_info": null
    },
    {
        "uuid": "4ea0f85cf47e99727379b20bc3d8869c",
        "title": "安南送曹别勑归朝",
        "author": "高骈",
        "content": "云水苍茫日欲收，野烟深处鹧鸪愁。\n知君万里朝天去，为说征南已五秋。",
        "dynasty": "唐",
        "collection_info": null
    },
    {
        "uuid": "8fcd87e0bb6c94b9bb8af29052ee6b84",
        "title": "对雪",
        "author": "高骈",
        "content": "六出飞花入户时，坐看青竹变琼枝。\n如今好上高楼望，盖尽人间恶路岐。",
        "dynasty": "唐",
        "collection_info": null
    },
    {
        "uuid": "028285783253f3b0f3cefe57ab2c6e67",
        "title": "访隐者不遇",
        "author": "高骈",
        "content": "落花流水认天台，半醉闲吟独自来。\n惆怅仙翁何处去，满庭红杏碧桃开。",
        "dynasty": "唐",
        "collection_info": null
    },
    {
        "uuid": "83af8050507fc191daca8a9d1ccca4f7",
        "title": "赴西川途经虢县作",
        "author": "高骈",
        "content": "亚夫重过柳营门，路指岷峨隔暮云。\n红额少年遮道拜，殷勤认得旧将军。",
        "dynasty": "唐",
        "collection_info": null
    },
    {
        "uuid": "9bbd558df6bc8c9e3860a286b7a627df",
        "title": "锦城冩望",
        "author": "高骈",
        "content": "蜀江波影碧悠悠，四望烟花匝郡楼。\n不会人家多少锦，春来尽挂树梢头。",
        "dynasty": "唐",
        "collection_info": null
    },
    {
        "uuid": "886f30483acfc17c13e5028d1d50cfa7",
        "title": "太公庙",
        "author": "高骈",
        "content": "青山长在境长新，寂寞持竿一水滨。\n及得王师身已老，不知辛苦为何人。",
        "dynasty": "唐",
        "collection_info": null
    },
    {
        "uuid": "61af727d77b57a4770e9e3e8add73d66",
        "title": "边方春兴",
        "author": "高骈",
        "content": "草色青青柳色浓，玉壶顷酒满金钟。\n笙歌嘹亮随风去，知尽关山第几重。",
        "dynasty": "唐",
        "collection_info": null
    },
    {
        "uuid": "acf672d9818a2873edf94a5300e16041",
        "title": "塞上寄家兄",
        "author": "高骈",
        "content": "棣萼分张信使希，几多乡泪湿征衣。\n笳声未断肠先断，万里胡天鸟不飞。",
        "dynasty": "唐",
        "collection_info": null
    },
    {
        "uuid": "823ae2206729b1d1006ebdb185aa9a6c",
        "title": "写怀二首 一",
        "author": "高骈",
        "content": "渔竿消日酒消愁，一醉忘情万事休。\n却恨韩彭兴汉室，功成不向五湖游。",
        "dynasty": "唐",
        "collection_info": null
    },
    {
        "uuid": "65fe93e158d82b757146c9849d9b6e14",
        "title": "写怀二首 二",
        "author": "高骈",
        "content": "花满西园月满池，笙歌摇曳画船移。\n如今暗与心相约，不动征旗动酒旗。",
        "dynasty": "唐",
        "collection_info": null
    },
    {
        "uuid": "c2469da8711dc1e88d062c4535b0f1e3",
        "title": "池上送春",
        "author": "高骈",
        "content": "持竿闲坐思沈吟，钓得江鳞出碧浔。\n回首看花花欲尽，可怜寥落送春心。",
        "dynasty": "唐",
        "collection_info": null
    },
    {
        "uuid": "08884146d1e23fd1ceae22b33f15f1bc",
        "title": "南征叙怀",
        "author": "高骈",
        "content": "万里驱兵过海门，此生今日报君恩。\n回期直待烽烟静，不遣征衣有泪痕。",
        "dynasty": "唐",
        "collection_info": null
    },
    {
        "uuid": "4a50e57a01c46fac59f9cd149253245f",
        "title": "风筝",
        "author": "高骈",
        "content": "夜静弦声响碧空，宫商信任往来风。\n依稀似曲才堪听，又被移将别调中。",
        "dynasty": "唐",
        "collection_info": null
    },
    {
        "uuid": "72ade4d885c3a0aad1c7e40107b60ea4",
        "title": "平流园席上",
        "author": "高骈",
        "content": "画舸摇烟水满塘，柳丝轻软小桃香。\n却缘龙节为萦绊，好是狂时不得狂。",
        "dynasty": "唐",
        "collection_info": null
    },
    {
        "uuid": "8b37272b4493fe8aeb0b4784b13e78c4",
        "title": "闻河中王铎加都统",
        "author": "高骈",
        "content": "炼汞烧铅四十年，至今犹在药炉前。\n不知子晋缘何事，只学吹箫便得仙。",
        "dynasty": "唐",
        "collection_info": null
    },
    {
        "uuid": "9fa8ae0a3cc0bc20b2fe68a6a6f4f167",
        "title": "句",
        "author": "高骈",
        "content": "人间无限伤心事，不得尊前折一枝。\n满宫多少承恩者，似有容华妾也无。\n满身珠翠将何用，唯与豪家拂象床。\n何人种得西施花，千古春风开不尽。",
        "dynasty": "唐",
        "collection_info": null
    },
    {
        "uuid": "fa5948e5b1be1f33d8f8bc5b8f3117c3",
        "title": "青楼曲",
        "author": "于濆",
        "content": "青楼临大道，一上一回老。\n所思终不来，极目伤春草。",
        "dynasty": "唐",
        "collection_info": null
    },
    {
        "uuid": "4e540464c36a9e41d5b243060d10aaec",
        "title": "塞下曲",
        "author": "于濆",
        "content": "紫塞晓屯兵，黄沙披甲卧。\n战鼓声未齐，乌鸢已相贺。\n燕然山上云，半是离乡魂。\n卫霍待富贵，岂能无干坤。",
        "dynasty": "唐",
        "collection_info": null
    },
    {
        "uuid": "80bd7fe41a2a94455c3a37b2474b1258",
        "title": "山村晓思",
        "author": "于濆",
        "content": "开门省禾黍，邻翁水头住。\n今朝南涧波，昨夜西川雨。\n牧童披短蓑，腰笛期烟渚。\n不问水边人，骑牛傍山去。",
        "dynasty": "唐",
        "collection_info": null
    },
    {
        "uuid": "85f4da6bb14a3787467f07d1231ca107",
        "title": "马嵬驿",
        "author": "于濆",
        "content": "常经马嵬驿，见说坡前客。\n一从屠贵妃，生女愁倾国。\n是日芙蓉花，不如秋草色。\n当时嫁匹夫，不妨得头白。",
        "dynasty": "唐",
        "collection_info": null
    },
    {
        "uuid": "18c83538b4721b9ec697e33434488984",
        "title": "苦辛吟",
        "author": "于濆",
        "content": "壠上扶犂儿，手种腹长饥。\n窗下抛梭女，手织身无衣。\n我愿燕赵姝，化为嫫母姿。\n一笑不值钱，自然家国肥。",
        "dynasty": "唐",
        "collection_info": null
    },
    {
        "uuid": "2f3e4cf590bf66ec9ec114f4bd9e96ff",
        "title": "野蚕",
        "author": "于濆",
        "content": "野蚕食青桑，吐丝亦成茧。\n无功及生人，何异偷饱暖。\n我愿均尔丝，化为寒者衣。",
        "dynasty": "唐",
        "collection_info": null
    },
    {
        "uuid": "f273959e1f1c96573bd00b6b63062416",
        "title": "秦原览古",
        "author": "于濆",
        "content": "耕者戮力地，龙虎曾角逐。\n火德道将亨，夜逢虵母哭。\n昔日望夷宫，是处寻桑谷。\n汉祖竟为龙，赵高徒指鹿。\n当时行路人，已合伤心目。\n汉祚又千年，秦原草还绿。",
        "dynasty": "唐",
        "collection_info": null
    },
    {
        "uuid": "df738319e17e0237772bcb989216b85e",
        "title": "古宴曲",
        "author": "于濆",
        "content": "雉扇合蓬莱，朝车回紫陌。\n重门集嘶马，言宴金张宅。\n燕娥奉巵酒，低鬟若无力。\n十户手胼胝，凤凰钗一隻。\n高楼齐下视，日照罗衣色。\n笑指负薪人，不信生中国。",
        "dynasty": "唐",
        "collection_info": null
    },
    {
        "uuid": "120fc00bfacd6e699baf119280c9c33f",
        "title": "南越谣",
        "author": "于濆",
        "content": "迢迢东南天，巨浸无津壖。\n雄风卷昏雾，干戈满楼船。\n此时尉佗心，儿童待幽燕。\n三寸陆贾舌，万里汉山川。\n若令交趾货，尽生虞芮田。\n天意苟如此，遐人谁肯怜。",
        "dynasty": "唐",
        "collection_info": null
    },
    {
        "uuid": "5058f6df9717018a5d18932a9ea33ec0",
        "title": "述己叹",
        "author": "于濆",
        "content": "不长不成人，及长老逼身。\n履善本求乐，及善尤苦辛。\n如何幽幷儿，一箭取功勋。",
        "dynasty": "唐",
        "collection_info": null
    },
    {
        "uuid": "fa43eb5f55aa3d36f61ccf25bf0011ab",
        "title": "辽阳行",
        "author": "于濆",
        "content": "辽阳在何处，妾欲随君去。\n义合齐死生，本不夸机杼。\n谁能守空闺，虚问辽阳路。",
        "dynasty": "唐",
        "collection_info": null
    },
    {
        "uuid": "30eb2636df9ceabcfcd773d00c76ec08",
        "title": "旅馆秋思",
        "author": "于濆",
        "content": "旅馆坐孤寂，出门成苦吟。\n何事觉归晚，黄花秋意深。\n寒蝶恋衰草，轸我离乡心。\n更见庭前树，南枝巢宿禽。",
        "dynasty": "唐",
        "collection_info": null
    },
    {
        "uuid": "4632441194240b69de8c5c5d586c80de",
        "title": "长城",
        "author": "于濆",
        "content": "秦皇岂无德，蒙氏非不武。\n岂将版筑功，万里遮胡虏。\n团沙世所难，作垒明知苦。\n死者倍堪伤，僵尸犹抱杵。\n十年居上郡，四海谁为主。\n纵使骨为尘，冤名不入土。",
        "dynasty": "唐",
        "collection_info": null
    },
    {
        "uuid": "d05e471236702b813c4ce118e2a229b7",
        "title": "田翁叹",
        "author": "于濆",
        "content": "手植千树桑，文杏作中梁。\n频年徭役重，尽属富家郎。\n富家田业广，用此买金章。\n昨日门前过，轩车满垂杨。\n归来说向家，儿孙竟咨嗟。\n不见千树桑，一浦芙蓉花。",
        "dynasty": "唐",
        "collection_info": null
    },
    {
        "uuid": "fffe4cb431dd921f549c5c478d1e744b",
        "title": "沙场夜",
        "author": "于濆",
        "content": "城上更声发，城下杵声歇。\n征人烧断蓬，对泣沙中月。\n耕牛朝輓甲，战马夜衔铁。\n士卒浣戎衣，交河水为血。\n轻裘两都客，洞房愁宿别。\n何况远辞家，生死犹未决。",
        "dynasty": "唐",
        "collection_info": null
    },
    {
        "uuid": "69e05a9d9a91809fc6c1d19388fdd68c",
        "title": "里中女",
        "author": "于濆",
        "content": "吾闻池中鱼，不识海水深。\n吾闻桑下女，不识华堂阴。\n贫窗苦机杼，富家鸣杵砧。\n天与双明眸，只教识蒿簪。\n徒惜越娃貌，亦蕴韩娥音。\n珠玉不到眼，遂无奢侈心。\n岂知赵飞燕，满髻钗黄金。",
        "dynasty": "唐",
        "collection_info": null
    },
    {
        "uuid": "37f5a7f0fe45b8fcddb29f7fdd588fdf",
        "title": "寒食",
        "author": "于濆",
        "content": "二月野中芳，凡花亦能香。\n素娥哭新冢，樵柯鸣柔桑。\n田父引黄犬，寻狐上高冈。\n坟前呼犬归，不知头似霜。",
        "dynasty": "唐",
        "collection_info": null
    },
    {
        "uuid": "1ecc8bc04afaabe95a8cb98d22e5e1aa",
        "title": "边游录戍卒言",
        "author": "于濆",
        "content": "二十属卢龙，三十防沙漠。\n平生爱功业，不觉从军恶。\n今来客鬓改，知学弯弓错。\n赤肉痛金疮，他人成卫霍。\n目断望君门，君门苦寥廓。",
        "dynasty": "唐",
        "collection_info": null
    },
    {
        "uuid": "ddcd1c8d0c4b569365d813b57c1219ec",
        "title": "古征战",
        "author": "于濆",
        "content": "高峰凌青冥，深穴万丈坑。\n皇天自山谷，焉得人心平。\n齐鲁足兵甲，燕赵多娉婷。\n仍闻丽水中，日日黄金生。\n苟非夷齐心，岂得无战争。",
        "dynasty": "唐",
        "collection_info": null
    },
    {
        "uuid": "03331cb94835c149f66c452abe87af63",
        "title": "山村叟",
        "author": "于濆",
        "content": "古凿岩居人，一廛称有产。\n虽霑巾覆形，不及贵门犬。\n驱牛耕白石，课女经黄茧。\n岁暮霜霰浓，画楼人饱暖。",
        "dynasty": "唐",
        "collection_info": null
    },
    {
        "uuid": "2e3251b40f41bdba27da6368bbd33f59",
        "title": "戍客南归",
        "author": "于濆",
        "content": "北别黄榆塞，南归白云乡。\n孤舟下彭蠡，楚月沈沧浪。\n为子惜功业，满身刀箭疮。\n莫渡汨罗水，回君忠孝肠。",
        "dynasty": "唐",
        "collection_info": null
    },
    {
        "uuid": "e4331d8b9f53eba35c2c510409c8ee99",
        "title": "经馆娃宫",
        "author": "于濆",
        "content": "馆娃宫畔顾，国变生娇妒。\n句践胆未尝，夫差心已误。\n吴亡甘已矣，越胜今何处？当时二国君，一种江边墓。",
        "dynasty": "唐",
        "collection_info": null
    },
    {
        "uuid": "7491cee77ef2017046f4a41ce796ed20",
        "title": "村居晏起",
        "author": "于濆",
        "content": "村舍少闻事，日高犹闭关。\n起来花满地，戴胜鸣桑间。\n居安即永业，何者为故山。\n朱门与蓬户，六十头尽斑。",
        "dynasty": "唐",
        "collection_info": null
    },
    {
        "uuid": "ffb5b36b47928ad214bc88babec4a2ac",
        "title": "感怀",
        "author": "于濆",
        "content": "采薇易为山，何必登首阳。\n濯缨易为水，何必泛沧浪。\n贵崇已难慕，谄笑何所长。\n东堂桂欲空，犹有收萤光。",
        "dynasty": "唐",
        "collection_info": null
    },
    {
        "uuid": "6ff0649c94e3ec2112a098ad47c4ca25",
        "title": "金谷感怀",
        "author": "于濆",
        "content": "黄金骄石崇，与晋争国力。\n更欲住人间，一日买不得。\n行为忠信主，身是文章宅。\n四者俱不闻，空传堕楼客。",
        "dynasty": "唐",
        "collection_info": null
    },
    {
        "uuid": "c0e0e6c8a693383a3db46d7d859e703e",
        "title": "恨从军",
        "author": "于濆",
        "content": "不嫁白衫儿，爱君新紫衣。\n早知遽相别，何用假光辉。\n已闻都万骑，又道出重围。\n一轴金装字，致君终不归。",
        "dynasty": "唐",
        "collection_info": null
    },
    {
        "uuid": "864cf1d76d43675eb777893d341afd6e",
        "title": "烧金曲",
        "author": "于濆",
        "content": "天寿畏不永，烧金希长年。\n积土培枯根，自谓松柏坚。\n南陌试腰褭，西楼歌婵娟。\n岂知蔓草中，日日开夜泉。",
        "dynasty": "唐",
        "collection_info": null
    },
    {
        "uuid": "8e2a8284496588936faa2b4bef7167c9",
        "title": "子从军",
        "author": "于濆",
        "content": "男作乡中丁，女作乡男妇。\n南村与北里，日日见父母。\n岂似从军儿，一去便白首。\n何当铸剑戟，尽得丁男力。",
        "dynasty": "唐",
        "collection_info": null
    },
    {
        "uuid": "4f6e6346d0f10bfcbaaf2910c554d6ef",
        "title": "越溪女",
        "author": "于濆",
        "content": "会稽山上云，化作越溪人。\n枉破吴王国，徒为西子身。\n江边浣纱伴，黄金扼双腕。\n倏忽不相期，思倾赵飞燕。\n妾家基业薄，空有如花面。\n嫁尽绿窗人，独自盘金线。",
        "dynasty": "唐",
        "collection_info": null
    },
    {
        "uuid": "d77de43b3433f52384d01ff0341ebb9e",
        "title": "巫山高",
        "author": "于濆",
        "content": "何山无朝云，彼云亦悠扬。\n何山无暮雨，彼雨亦苍茫。\n宋玉恃才者，凭虚构高唐。\n自垂文赋名，荒淫归楚襄。\n峨峨十二峰，永作妖鬼乡。",
        "dynasty": "唐",
        "collection_info": null
    },
    {
        "uuid": "e5013fe86ad8e4e4a2c2b77f3152b5f4",
        "title": "织素谣",
        "author": "于濆",
        "content": "贫女苦筋力，缲丝夜夜织。\n万梭为一素，世重韩娥色。\n五侯初买笑，建章方落籍。\n一曲古凉州，六亲长血食。\n劝尔画长眉，学歌饱亲戚。",
        "dynasty": "唐",
        "collection_info": null
    },
    {
        "uuid": "d678881d7c589e479d26134c7180496f",
        "title": "拟古讽",
        "author": "于濆",
        "content": "洛阳大道傍，甲第何深邃。\n南亩无一廛，东园有余地。\n春溪化桃李，秋沼生荷芰。\n草木本无情，此时如有为。\n旱苗当垄死，流水资嘉致。\n余心甘至愚，不会皇天意。",
        "dynasty": "唐",
        "collection_info": null
    },
    {
        "uuid": "e29b617298a386e817c697926591a6a4",
        "title": "赠太行开路者",
        "author": "于濆",
        "content": "手斸太行山，心齐太行巅。\n斸尽太行险，君心更摩天。\n何如回苦辛，自凿东皋田。",
        "dynasty": "唐",
        "collection_info": null
    },
    {
        "uuid": "738fcb19f9621efc79cf119dd193e675",
        "title": "戍卒伤春",
        "author": "于濆",
        "content": "连年戍边塞，过却芳菲节。\n东风气力尽，不减阴山雪。\n萧条柳一株，南枝叶微发。\n为带故乡情，依依籍攀折。\n晚风吹碛沙，夜泪啼乡月。\n凌烟阁上人，未必皆忠烈。",
        "dynasty": "唐",
        "collection_info": null
    },
    {
        "uuid": "c66f737711139eb4e6abfe4ec5f88388",
        "title": "",
        "author": "于濆",
        "content": "长闻乡人语，此家胜良贾。\n骨肉化饥魂，仓中有饱鼠。\n青春满桑柘，旦夕鸣机杼。\n秋风一夜来，累累闻砧杵。\n西邻有原宪，蓬蒿遶环堵。\n自乐固穷心，天意在何处？当门见堆子，已作桑田主。\n安得四海中，尽为虞芮土。",
        "dynasty": "唐",
        "collection_info": null
    },
    {
        "uuid": "49cba046c989136b8ab4436b3d8e8c96",
        "title": "早发",
        "author": "于濆",
        "content": "绿野含曙光，东北云如茜。\n栖鸦林际起，落月水中见。\n此身何自苦，日日凌霜霰。\n流苏帐裏人，犹在阳台畔。",
        "dynasty": "唐",
        "collection_info": null
    },
    {
        "uuid": "ff0b58c6db20175b0bf88cad000461e4",
        "title": "季夏逢朝客",
        "author": "于濆",
        "content": "浐水桃李熟，杜曲芙蓉老。\n九天休沐归，腰玉垂杨道。\n避路迴绮罗，迎风嘶騕褭。\n岂知山谷中，日日吹瑶草。",
        "dynasty": "唐",
        "collection_info": null
    },
    {
        "uuid": "93f37d4caf5d62dcca54a451cf4bffca",
        "title": "陇头水",
        "author": "于濆",
        "content": "行人何彷徨，陇头水呜咽。\n寒沙战鬼愁，白骨风霜切。\n薄日朦胧秋，怨气阴云结。\n杀成边将名，名着生灵灭。",
        "dynasty": "唐",
        "collection_info": null
    },
    {
        "uuid": "38af0e56f81cdb54da015e7c29bf7eb4",
        "title": "拟古意",
        "author": "于濆",
        "content": "白玉若无玷，花颜须及时。\n国色久在室，良媒亦生疑。\n鸦鬟未成髻，鸾镜徒相知。\n翻惭效颦者，却笑从人迟。",
        "dynasty": "唐",
        "collection_info": null
    },
    {
        "uuid": "a48fc340a4d7c5caa45641eb6c34fc3b",
        "title": "陇头吟",
        "author": "于濆",
        "content": "借问陇头水，终年恨何事。\n深疑呜咽声，中有征人泪。\n自古蕴长策，况我非才智。\n无计谢潺湲，一宵空不寐。",
        "dynasty": "唐",
        "collection_info": null
    },
    {
        "uuid": "8c7028901e9c394134aeb6abcf1b2a04",
        "title": "思归引",
        "author": "于濆",
        "content": "不耕南亩田，为爱东堂桂。\n身同树上花，一落又经岁。\n交亲日相薄，知己恩潜替。\n日开十二门，自是无归计。",
        "dynasty": "唐",
        "collection_info": null
    },
    {
        "uuid": "db7c0eb8109eef9d3ccf14657f5b01bf",
        "title": "秦富人",
        "author": "于濆",
        "content": "高高起华堂，远远引流水。\n粪土视金珍，犹嫌未奢侈。\n陋巷满蓬蒿，谁怜有颜子。",
        "dynasty": "唐",
        "collection_info": null
    },
    {
        "uuid": "30871572dbd0583086415f45c6074adb",
        "title": "对花",
        "author": "于濆",
        "content": "花开蝶满枝，花落蝶还稀。\n惟有旧巢燕，主人贫亦归。",
        "dynasty": "唐",
        "collection_info": null
    },
    {
        "uuid": "4bd7d503fd6d87eeffce4d2e1b7c1356",
        "title": "登越王楼即事",
        "author": "牛征",
        "content": "危楼送远目，信美奈乡情。\n转岸孤舟疾，衔山落照明。\n萧条看草色，惆怅认江声。\n谁会登临恨，从军白髮生。",
        "dynasty": "唐",
        "collection_info": null
    },
    {
        "uuid": "6c7cb549e060020f450c2c94092e4487",
        "title": "及第后寄梁烛处士",
        "author": "伊璠",
        "content": "绣毂寻芳许史家，独将羁事达江沙。\n十年辛苦一枝桂，二月艳阳千树花。\n鹏化四溟归碧落，鹤栖三岛接青霞。\n同袍不得同游翫，今对春风日又斜。",
        "dynasty": "唐",
        "collection_info": null
    },
    {
        "uuid": "c8befdd5b5399c75d1fd0373a9c2d385",
        "title": "春诗",
        "author": "萧遘",
        "content": "南国韶光早，春风送腊来。\n水堤烟报柳，山寺雪惊梅。\n练色铺江晚，潮声逐渚迴。",
        "dynasty": "唐",
        "collection_info": null
    },
    {
        "uuid": "6c8ce9def0fffb6f7fa516413bab3531",
        "title": "和王侍中谒张恶子庙",
        "author": "萧遘",
        "content": "青骨祀吴谁让德，紫华居越亦知名。\n未闻一劒传唐主，长拥千山护蜀城。\n斩马威棱应扫荡，截蛟锋刃俟昇平。\n酇侯为国亲箫鼓，堂上神筹更布兵。",
        "dynasty": "唐",
        "collection_info": null
    },
    {
        "uuid": "0ff1f30d341059a0a8a9df8b3dbba9f0",
        "title": "成都",
        "author": "萧遘",
        "content": "月晓已开花市合，江平偏见竹簰多。\n好教载取芳菲树，剩照岷天瑟瑟波。",
        "dynasty": "唐",
        "collection_info": null
    },
    {
        "uuid": "92711985b7fbc80471b876c07cc27bcf",
        "title": "句",
        "author": "萧遘",
        "content": "吾家九叶相，尽继明时出。",
        "dynasty": "唐",
        "collection_info": null
    },
    {
        "uuid": "ff73ab19c8671f735538b084eb0d133b",
        "title": "策试夜潜纪长句于都堂西南隅 一",
        "author": "韦承贻",
        "content": "褒衣博带满尘埃，独自都堂纳卷回。\n蓬巷几时闻吉语，棘篱何日免重来。\n三条烛尽钟初动，九转丹成鼎未开。\n残月渐低人扰扰，不知谁是谪仙才。",
        "dynasty": "唐",
        "collection_info": null
    },
    {
        "uuid": "4d7250f51006b509e313ea0d2aeebe0c",
        "title": "策试夜潜纪长句于都堂西南隅 二",
        "author": "韦承贻",
        "content": "白莲千朵照廊明，一片昇平雅颂声。\n才唱第三条烛尽，南宫风月画难成。",
        "dynasty": "唐",
        "collection_info": null
    },
    {
        "uuid": "52c565957425fd221e30245644f9f6bb",
        "title": "诏放云南子弟还国",
        "author": "郑洪业",
        "content": "德被陪臣子，仁垂圣主恩。\n雕题辞凤阙，丹服出金门。\n有泽沾殊俗，无征及犷𤟤。\n铜梁分汉土，玉垒驾鸾轩。\n瘴岭蚕丛盛，巴江越嶲垠。\n万方同感化，岂独自南蕃。",
        "dynasty": "唐",
        "collection_info": null
    },
    {
        "uuid": "d4949dc1a5adbcc5bfc00639e1f0d748",
        "title": "中秋夜思郑延美有作",
        "author": "孙纬",
        "content": "中秋中夜月，世说慴妖精。\n顾兔云初蔽，长虵谁与勍。\n未追良友翫，安用玉轮盈。\n此意人谁喻，裁时穿禁城。",
        "dynasty": "唐",
        "collection_info": null
    },
    {
        "uuid": "c46815477fe8fba0ae7bd71480044136",
        "title": "清晓捲帘",
        "author": "欧阳玭",
        "content": "清晓意未惬，捲帘时一吟。\n槛虚花气密，地暖竹声深。\n秀色还朝暮，浮云自古今。\n石泉惊已跃，会可洗幽心。",
        "dynasty": "唐",
        "collection_info": null
    },
    {
        "uuid": "7e0978a65c881d4edeb08293865a5620",
        "title": "巴陵",
        "author": "欧阳玭",
        "content": "孤城向夕原，春入景初暄。\n绿树低官舍，青山在县门。\n楼台疑结蜃，枕席更闻猨。\n客路何曾定，栖迟欲断魂。",
        "dynasty": "唐",
        "collection_info": null
    },
    {
        "uuid": "3bd3e0ab6441209037a57b3914f46ac3",
        "title": "榆溪道上",
        "author": "欧阳玭",
        "content": "初日在斜溪，山云片片低。\n乡愁梦裏失，马色望中迷。\n涧底凄泉气，岩前遍绿荑。\n非关秦塞去，无事候晨鸡。",
        "dynasty": "唐",
        "collection_info": null
    },
    {
        "uuid": "3e2df44a2812371909e8bea9d487a9c7",
        "title": "新岭临眺寄连总进士",
        "author": "欧阳玭",
        "content": "关势遥临海，峰峦半入云。\n烟中独鸟下，潭上杂花熏。\n寄远悲春草，登临忆使君。\n此时还极目，离思更纷纷。",
        "dynasty": "唐",
        "collection_info": null
    },
    {
        "uuid": "e02541ac66bd84391e2aa8296aac6a19",
        "title": "幽轩",
        "author": "欧阳玭",
        "content": "幽轩斜映山，空涧復潺潺。\n重迭岩峦趣，遥来窗户间。\n桃花飘岫幌，燕子语松关。\n衣桁侵池翠，阶痕露藓斑。\n临风清瑟奏，对客白云闲。\n眷恋青春色，含毫俯碧湾。",
        "dynasty": "唐",
        "collection_info": null
    },
    {
        "uuid": "572abf2300e87510407bd2fda57dd140",
        "title": "社日村居",
        "author": "张演",
        "content": "鹅湖山下稻粱肥，豚穽鸡栖对掩扉。\n桑拓影斜春社散，家家扶得醉人归。",
        "dynasty": "唐",
        "collection_info": null
    },
    {
        "uuid": "648721c9579962e5761dae70b46a970f",
        "title": "弔孟昌图",
        "author": "裴澈",
        "content": "一章何罪死何名，投水惟君与屈平。\n从此蜀江烟月夜，杜鹃应作两般声。",
        "dynasty": "唐",
        "collection_info": null
    },
    {
        "uuid": "49fbf72ff1f6ef3520c870173b74d418",
        "title": "婕妤怨",
        "author": "翁绶",
        "content": "谗谤潜来起百忧，朝承恩宠暮仇雠。\n火烧白玉非因玷，霜剪红兰不待秋。\n花落昭阳谁共辇，月明长信独登楼。\n繁华事逐东流水，团扇悲歌万古愁。",
        "dynasty": "唐",
        "collection_info": null
    },
    {
        "uuid": "51d142e01bf6b875078c77248484124c",
        "title": "陇头吟",
        "author": "翁绶",
        "content": "陇水潺湲陇树黄，征人陇上尽思乡。\n马嘶斜[日]朔风急，雁过寒云边思长。\n残月出林明劒戟，平沙隔水见牛羊。\n横行俱是封侯者，谁斩楼兰献未央。",
        "dynasty": "唐",
        "collection_info": null
    },
    {
        "uuid": "e0780c62ec266a0e7a93d4570d9564f7",
        "title": "关山月",
        "author": "翁绶",
        "content": "裴回汉月满边州，照尽天涯到陇头。\n影转银河寰海静，光分玉塞古今愁。\n笳吹远戍孤烽灭，鴈下平沙万里秋。\n况是故园摇落夜，那堪少妇独登楼。",
        "dynasty": "唐",
        "collection_info": null
    },
    {
        "uuid": "59b9a50a562c5d1ce2ae2000dd0c0112",
        "title": "雨雪曲",
        "author": "翁绶",
        "content": "边声四合殷河流，雨雪飞来遍陇头。\n铁岭探人迷鸟道，阴山飞将湿貂裘。\n斜飘旌斾过戎帐，半杂风沙入戍楼。\n一自塞垣无李蔡，何人为解北门忧。",
        "dynasty": "唐",
        "collection_info": null
    },
    {
        "uuid": "dd2d2b79865d2c979307daf1ce30a541",
        "title": "行路难",
        "author": "翁绶",
        "content": "行路艰难不復歌，故人荣达我蹉跎。\n双轮晚上铜台雪，一叶春浮瘴海波。\n自古要津皆若此，方今失路欲如何。\n君看西汉翟丞相，凤沼朝辞暮雀罗。",
        "dynasty": "唐",
        "collection_info": null
    },
    {
        "uuid": "b6392589c96af8e2cc6f86a668a45256",
        "title": "折杨柳",
        "author": "翁绶",
        "content": "紫陌金堤映绮罗，游人处处动离歌。\n阴移古戍迷芳草，花带残阳落远波。\n台上少年吹白雪，楼中思妇敛青蛾。\n殷勤攀折赠行客，此去关山雨雪多。",
        "dynasty": "唐",
        "collection_info": null
    },
    {
        "uuid": "77b15020ac92b5979ac4b9f542925091",
        "title": "咏酒",
        "author": "翁绶",
        "content": "逃暑迎春復送秋，无非绿蚁满杯浮。\n百年莫惜千回醉，一醆能消万古愁。\n几为芳菲眠细草，曾因雨雪上高楼。\n平生名利关身者，不识狂歌到白头。",
        "dynasty": "唐",
        "collection_info": null
    },
    {
        "uuid": "10389406418ec08a8196488dabafaa94",
        "title": "白马",
        "author": "翁绶",
        "content": "渥洼龙种雪霜同，毛骨天生胆气雄。\n金埒乍调光照地，玉关初别远嘶风。\n花明锦襜垂杨下，露湿朱缨细草中。\n一夜羽书催转战，紫髯骑出佩骍弓。",
        "dynasty": "唐",
        "collection_info": null
    },
    {
        "uuid": "0b788c21c334ba22c3e86741ac4bce43",
        "title": "句",
        "author": "翁绶",
        "content": "海国欧乡浙水东，暂烦良守此凭熊。",
        "dynasty": "唐",
        "collection_info": null
    },
    {
        "uuid": "4ae15e84474ae2291f5f757cf3fb12cf",
        "title": "中秋月",
        "author": "潘纬",
        "content": "古今逢此夜，共冀泬㵳明。\n岂是月华别，祗应秋气清。\n影当中土正，轮对八荒平。\n寻客徒留望，璇玑自有程。",
        "dynasty": "唐",
        "collection_info": null
    },
    {
        "uuid": "7fc8424d4304a2229d3cb3fda49ce9bc",
        "title": "琴",
        "author": "潘纬",
        "content": "客来鸣素琴，惆怅对遗音。\n一曲起于古，几人听到今。\n尽含风霭远，自泛月烟深。\n风续水山操，坐生方外心。",
        "dynasty": "唐",
        "collection_info": null
    },
    {
        "uuid": "f1a85fd89994cc81edea1d5b5683798f",
        "title": "句",
        "author": "潘纬",
        "content": "篆经千古涩，影泻一堂寒。",
        "dynasty": "唐",
        "collection_info": null
    },
    {
        "uuid": "39111e8799603f200cadb5cb2d8c82bf",
        "title": "九日卫使君筵上作",
        "author": "武瓘",
        "content": "佳晨登赏喜还乡，谢宇开筵晚兴长。\n满眼黄花初泛酒，隔烟红树欲迎霜。\n千家门户笙歌发，十里江山白鸟翔。\n共贺安人丰乐岁，幸陪珠履侍银章。",
        "dynasty": "唐",
        "collection_info": null
    },
    {
        "uuid": "285df844496d66d25fae8ea8806c00de",
        "title": "感事",
        "author": "武瓘",
        "content": "花开蝶满枝，花谢蝶还稀。\n惟有旧巢燕，主人贫亦归。",
        "dynasty": "唐",
        "collection_info": null
    },
    {
        "uuid": "d7d964eb4ad1a5bd3683bde79de1159b",
        "title": "重归宜春偶成十六韵寄朝中知己",
        "author": "袁皓",
        "content": "水香甘似醴，知是入袁溪。\n黄竹成丛密，青萝夹岸低。\n暖流鸂鶒戏，深树鹧鸪啼。\n黄犬惊迎客，青牛困卧泥。\n有村皆绩纺，无地不耕犂。\n乡曲多耆旧，逢迎尽杖藜。\n殷勤倾白酒，相劝有黄鸡。\n归老官知忝，还乡路不迷。\n直言干忌讳，权路耻依栖。\n拙学趋时态，闲思与牧齐。\n稻粮饶燕雀，江海溢凫鹥。\n昔共逢离乱，今来息鼓鼙。\n恩仁霑品物，教化及雕题。\n上贡贞元禄，曾叨宠记批。\n何须归紫禁，便是到丹梯。\n珍重长安道，从今息马嘶。",
        "dynasty": "唐",
        "collection_info": null
    },
    {
        "uuid": "1f41c98d4823c3d2460415972227c6ca",
        "title": "及第后作",
        "author": "袁皓",
        "content": "金榜高悬姓字真，分明折得一枝春。\n蓬瀛乍接神仙侣，江海迴思耕钓人。\n九万抟扶排羽翼，十年辛苦涉风尘。\n昇平时节逢公道，不觉龙门是崄津。",
        "dynasty": "唐",
        "collection_info": null
    },
    {
        "uuid": "ddee951601f90a70074369c718dd9b67",
        "title": "重归宜春经过萍川题梵林寺",
        "author": "袁皓",
        "content": "梵林遗址在松萝，四十年来两度过。\n滤水东奔彭蠡浪，萍川西注洞庭波。\n村烟不改居人换，官路无穷行客多。\n拖紫腰金成底事，凭阑惆怅欲如何。",
        "dynasty": "唐",
        "collection_info": null
    },
    {
        "uuid": "b18a6fce4ea391b3c6ef8f6ffccc00f6",
        "title": "寄岳阳严使君",
        "author": "袁皓",
        "content": "得意东归过岳阳，桂枝香惹蘂珠香。\n也知暮雨生巫峡，争奈朝云属楚王。\n万恨只凭期克手，寸心唯繫别离肠。\n南亭宴罢笙歌散，回首烟波路渺茫。",
        "dynasty": "唐",
        "collection_info": null
    },
    {
        "uuid": "cab3550d36a64dfbe0560662101389ae",
        "title": "赋得郎官上应列宿",
        "author": "公乘亿",
        "content": "北极伫文昌，南宫晓拜郎。\n紫泥乘帝泽，银印佩天光。\n纬结三台侧，钩连四辅傍。\n佐商依傅说，仕汉笑冯唐。\n委佩摇秋色，峨冠带晚霜。\n自然符列象，千古耀岩廊。",
        "dynasty": "唐",
        "collection_info": null
    },
    {
        "uuid": "63b387a9c3945b4969fd5f958c365b4d",
        "title": "春风扇微和",
        "author": "公乘亿",
        "content": "丽日催迟景，和风扇早春。\n暖浮丹凤阙，韶媚黑龙津。\n澹荡迎仙仗，霏微送画轮。\n绿摇宫柳散，红待禁花新。\n舞席潜迴雪，歌筵暗起尘。\n幸当阳候律，一顾及佳晨。",
        "dynasty": "唐",
        "collection_info": null
    },
    {
        "uuid": "e5bf5434eb1e465c9b4caf82616cf96a",
        "title": "赋得秋菊有佳色",
        "author": "公乘亿",
        "content": "陶令篱边菊，秋来色转佳。\n翠攒千片叶，金剪一枝花。\n蘂逐蜂鬚乱，英随蝶翅斜。\n带香飘绿绮，和酒上乌纱。\n散漫摇霜彩，娇妍漏日华。\n芳菲彭泽见，更称在谁家。",
        "dynasty": "唐",
        "collection_info": null
    },
    {
        "uuid": "c93a5dffb0aaf68e8d543f5499fb89b2",
        "title": "赋得临江迟来客",
        "author": "公乘亿",
        "content": "江上晚沈沈，烟波一望深。\n向来殊未至，何处拟相寻。\n柳结重重眼，萍翻寸寸心。\n暮山期共眺，寒渚待同临。\n北去鱼无信，南飞雁绝音。\n思君不可见，使我独愁吟。",
        "dynasty": "唐",
        "collection_info": null
    },
    {
        "uuid": "f8bad4427ff107dac40c0ca84dace491",
        "title": "句",
        "author": "公乘亿",
        "content": "十上十年皆落第，一家一半已成尘。",
        "dynasty": "唐",
        "collection_info": null
    },
    {
        "uuid": "ec293fc9c501339a378627454da40d31",
        "title": "九华山谣",
        "author": "王季文",
        "content": "九华峥嵘占南陆，莲花擢本山半腹。\n翠屏横截万里天，瀑水落深千丈玉。\n云梯石磴入杳冥，俯看四极如中庭。\n丹崖压下庐霍势，白日隐出牛斗星。\n杉松一岁抽数尺，琼草夤缘秀层壁。\n南风拂晓烟雾开，满山葱蒨铺鲜碧。\n雷霆往往从地发，龙卧豹藏安可别。\n峻极遥看戛昊苍，挺生岂得无才杰。\n神仙惮险莫敢登，驭风驾鹤循丘陵。\n阳乌不见峰顶树，大火尚结嵒中冰。\n灵光爽气曛復旭，晴天倒影西江渌。\n具区彭蠡夹两傍，正可别作一岳当少阳。",
        "dynasty": "唐",
        "collection_info": null
    },
    {
        "uuid": "3ecd0ec9f83926c46f7f1b339f8857e3",
        "title": "青出蓝",
        "author": "王季文",
        "content": "芳蓝滋匹帛，人力半天经。\n浸润加新气，光辉胜本青。\n还同冰出水，不共草为萤。\n翻覆依襟上，偏知造化灵。",
        "dynasty": "唐",
        "collection_info": null
    },
    {
        "uuid": "4030d9a5923e415b6ad306f7521c08e6",
        "title": "题青龙精舍",
        "author": "卢骈",
        "content": "寿夭虽云命，荣枯亦大偏。\n不知雷氏劒，何处更衝天。",
        "dynasty": "唐",
        "collection_info": null
    },
    {
        "uuid": "3f7b3dc5b8a01e49104b06b5874d76fb",
        "title": "感事",
        "author": "王镣",
        "content": "击石易得火，扣人难动心。\n今日朱门者，曾恨朱门深。",
        "dynasty": "唐",
        "collection_info": null
    },
    {
        "uuid": "d7edafc331e019917478cb667ece4b76",
        "title": "退朝望终南山",
        "author": "李拯",
        "content": "紫宸朝罢缀鸳鸾，丹凤楼前驻马看。\n惟有终南山色在，晴明依旧满长安。",
        "dynasty": "唐",
        "collection_info": null
    },
    {
        "uuid": "525fcf7fda61279bb99688ca866f2793",
        "title": "月中桂树",
        "author": "顾封人",
        "content": "芬馥天边桂，扶疎在月中。\n能齐大椿长，不与小山同。\n皎皎舒华色，亭亭丽碧空。\n亏盈宁委露，摇落不关风。\n岁晚花应发，春余质讵丰。\n无因遂攀赏，徒欲望青葱。",
        "dynasty": "唐",
        "collection_info": null
    },
    {
        "uuid": "80d630768812721d250d48fdaa1cb060",
        "title": "和陆鲁望白菊",
        "author": "司马都",
        "content": "耻共金英一例开，素芳须待早霜催。\n绕篱看见成瑶圃，泛酒须迷傍玉杯。\n映水好将苹作伴，犯寒疑与雪为媒。\n夫君每尚风流事，应为徐妃致此栽。",
        "dynasty": "唐",
        "collection_info": null
    },
    {
        "uuid": "5bbba5cf3bb871f4ea3055cfdcc83a7c",
        "title": "送羊振文先辈往桂阳归觐",
        "author": "司马都",
        "content": "此去欢荣冠士林，离筵休恨酒杯深。\n云梯万仞初高步，月桂余香尚满襟。\n鸣棹晓衝苍霭发，落帆寒动白华吟。\n君家祖德惟清苦，却笑当时问绢心。",
        "dynasty": "唐",
        "collection_info": null
    },
    {
        "uuid": "72e98401c713fc8ab7c9c266693acd3d",
        "title": "书边事",
        "author": "李昌符",
        "content": "朔野烟尘起，天军又举戈。\n阴风向晚急，杀气入秋多。\n树尽禽栖草，冰坚路在河。\n汾阳无继者，羌虏肯先和。",
        "dynasty": "唐",
        "collection_info": null
    },
    {
        "uuid": "912a8b1ba04e93e4b6c09a1aa6ff843a",
        "title": "远归别墅",
        "author": "李昌符",
        "content": "马省曾行处，连嘶渡晚河。\n忽惊乡树出，渐识路人多。\n细径穿禾黍，颓垣压薜萝。\n乍归犹似客，邻叟亦相过。",
        "dynasty": "唐",
        "collection_info": null
    },
    {
        "uuid": "c25385f309dd82a7936a819f640d4497",
        "title": "题友人屋",
        "author": "李昌符",
        "content": "松底诗人宅，闲门远岫孤。\n数家分小径，一水截平芜。\n竹节偶相对，鸟名多自呼。\n爱君真静者，欲去又踟蹰。",
        "dynasty": "唐",
        "collection_info": null
    },
    {
        "uuid": "19c1599a6693df028df9a01c83f67da1",
        "title": "赠同游",
        "author": "李昌符",
        "content": "此来风雨后，已觉减年华。\n若待皆无事，应难更有花。\n管弦临夜急，榆柳向江斜。\n且莫看归路，同须醉酒家。",
        "dynasty": "唐",
        "collection_info": null
    },
    {
        "uuid": "84951d1276f158db775c0a426e2bdf57",
        "title": "寻僧元皎因赠",
        "author": "李昌符",
        "content": "此生迷有着，因病得寻师。\n话尽山中事，归当月上时。\n高松连寺影，亚竹入窗枝。\n闲忆草堂路，相逢非素期。",
        "dynasty": "唐",
        "collection_info": null
    },
    {
        "uuid": "6911f8e62d8ce6faaeb5cd471cb3f10f",
        "title": "下第后蒙侍郎示意指于新先辈宣恩感谢",
        "author": "李昌符",
        "content": "才薄命如此，自嗟兼自疑。\n遭逢好文日，黜落至公时。\n倚玉甘无路，穿杨却未期。\n更惭君侍坐，问许可言诗。",
        "dynasty": "唐",
        "collection_info": null
    },
    {
        "uuid": "1e3aca48a8988f2b4dccc0996de70235",
        "title": "夜泊渭津",
        "author": "李昌符",
        "content": "漂漂东去客，一宿渭城边。\n远处星垂岸，中流月满船。\n凉归夜深簟，秋入雨余天。\n渐觉家山小，残程尚几年。",
        "dynasty": "唐",
        "collection_info": null
    },
    {
        "uuid": "3f9908db5dafb81a33879d3e79c7f7be",
        "title": "秋中夜坐",
        "author": "李昌符",
        "content": "空庭吟坐久，爽气入荷衣。\n病叶先秋落，惊禽背月飞。\n瘴云晴未散，戍客老将依。\n为应金门策，多应说战机。",
        "dynasty": "唐",
        "collection_info": null
    },
    {
        "uuid": "4b4c04e7a3c83cc24c41101b582da329",
        "title": "旅游伤春",
        "author": "李昌符",
        "content": "酒醒乡关远，迢迢听漏终。\n曙分林影外，春尽雨声中。\n鸟思江村路，花残野岸风。\n十年成底事，羸马倦西东。",
        "dynasty": "唐",
        "collection_info": null
    },
    {
        "uuid": "8e7173a530b1ec08bffb42a045a4cf19",
        "title": "得远书",
        "author": "李昌符",
        "content": "故人居谪宦，今日一书来。\n良久惊兼喜，殷勤卷更开。\n瘴云沉去鴈，江雨促新梅。\n满纸殊乡泪，非冤不可哀。",
        "dynasty": "唐",
        "collection_info": null
    },
    {
        "uuid": "7910d630538b68417136a5fcabc1491f",
        "title": "赠同席",
        "author": "李昌符",
        "content": "四座列吾友，满园花照衣。\n一生知几度，后到拟先归。\n急管侵诸乐，严城送落晖。\n当欢莫离席，离席却欢稀。",
        "dynasty": "唐",
        "collection_info": null
    },
    {
        "uuid": "8b44688ddf00f55564bc31bf02212906",
        "title": "赠供奉僧玄观",
        "author": "李昌符",
        "content": "自得曹溪法，诸经更不看。\n已降禅侣久，兼作帝师难。\n夜木侵檐黑，秋灯照雨寒。\n如何嫌有着，一念在林峦。",
        "dynasty": "唐",
        "collection_info": null
    },
    {
        "uuid": "74bcc8beae6a03a72341c47ad598e5cc",
        "title": "送琴客",
        "author": "李昌符",
        "content": "楚客抱离思，蜀琴留恨声。\n坐来新月上，听久觉秋生。\n夜静骚人语，天高别鹤鸣。\n因君兴一叹，竟夕意难平。",
        "dynasty": "唐",
        "collection_info": null
    },
    {
        "uuid": "59235122c23df1db0f8c2c0ff6e2e91f",
        "title": "别谪者",
        "author": "李昌符",
        "content": "此地闻犹恶，人言是所之。\n一家书绝久，孤驿梦成迟。\n八月三湘道，闻猿冒雨时。\n不须祠楚相，臣节转堪疑。",
        "dynasty": "唐",
        "collection_info": null
    },
    {
        "uuid": "24b3d6af8e56ffc044c7b614dcfc25eb",
        "title": "与友人会",
        "author": "李昌符",
        "content": "蝉吟槐蘂落，的的是愁端。\n病觉离家远，贫知处事难。\n真交无所隐，深语有余欢。\n未必闻歌吹，羁心得暂宽。",
        "dynasty": "唐",
        "collection_info": null
    },
    {
        "uuid": "fab9ab9eac3cbb639a771ed923a015c2",
        "title": "赠春游侣",
        "author": "李昌符",
        "content": "密林多暗香，轻吹送余芳。\n啼鸟愁春尽，游人喜日长。\n浮云横暮色，新雨洗韶光。\n欲散垂□恨，应须入醉乡。",
        "dynasty": "唐",
        "collection_info": null
    },
    {
        "uuid": "0d3d7f094ce77730fdb9e8c60e0a6abe",
        "title": "送人游边",
        "author": "李昌符",
        "content": "愁指萧关外，风沙入远程。\n马行初有迹，雨落竟无声。\n地理全归汉，天威不在兵。\n西京逢故老，暗喜復时平。",
        "dynasty": "唐",
        "collection_info": null
    },
    {
        "uuid": "9e67687d744221fa482b9b4fe3a28aff",
        "title": "寄栖白上人",
        "author": "李昌符",
        "content": "剪髪兼成隐，将心更属文。\n无憀对豪客，不拜谒吾君。\n画壁惟泉石，经窗半典坟。\n归林幽鸟狎，乞食病僧分。\n默坐终清夜，凝思念碧云。\n相逢应未卜，余正走嚣氛。",
        "dynasty": "唐",
        "collection_info": null
    },
    {
        "uuid": "dc5e0b8b5beeb5bd68c44b3531577bcd",
        "title": "送人入新罗使",
        "author": "李昌符",
        "content": "鸡林君欲去，立册付星轺。\n越海程难计，征帆影自飘。\n望乡当落日，怀阙羡迴潮。\n宿雾蒙青嶂，惊波荡碧霄。\n春生阳气早，天接祖州遥。\n愁约三年外，相迎上石桥。",
        "dynasty": "唐",
        "collection_info": null
    },
    {
        "uuid": "00ad80b10e3471aa862e18cae0913fb5",
        "title": "咏铁马鞭",
        "author": "李昌符",
        "content": "汉将临流得铁鞭，鄂侯名字旧雕镌。\n须为圣代无双物，肯逐将军卧九泉。\n汗马不侵诛虏血，神功今见补亡篇。\n时来终荐明君用，莫叹沉埋二百年。",
        "dynasty": "唐",
        "collection_info": null
    },
    {
        "uuid": "b7705ffd9a4df400339e0ce4341c3923",
        "title": "送友人",
        "author": "李昌符",
        "content": "举世谁能与事期，解携多是正欢时。\n人间不遣有名利，陌上始应无别离。\n晚渡待船愁立久，乱山投店独行迟。\n我今漂泊还如此，江劒相逢亦未知。",
        "dynasty": "唐",
        "collection_info": null
    },
    {
        "uuid": "9ac86591168f855f18fff709420917ab",
        "title": "南潭",
        "author": "李昌符",
        "content": "匝岸青芜掩古苔，面山亭树枕潭开。\n有时弦管收筵促，无数凫鹥逆浪来。\n路入龙祠羣木老，风惊渔艇一声迴。\n人传郭恽多游此，谁见当初泛玉杯。",
        "dynasty": "唐",
        "collection_info": null
    },
    {
        "uuid": "5bfa91fbee01cbdd806813e906aaea31",
        "title": "秋夜作",
        "author": "李昌符",
        "content": "数亩池塘近杜陵，秋天寂寞夜云凝。\n芙蓉叶上三更雨，蟋蟀声中一点灯。\n迹避险巇翻失路，心归闲澹不因僧。\n既逢上国陈诗日，长守林泉亦未能。",
        "dynasty": "唐",
        "collection_info": null
    },
    {
        "uuid": "fb089777dec34c2ea201689239a7e0ca",
        "title": "客恨",
        "author": "李昌符",
        "content": "古原南北旧萧疎，高木风多小雪余。\n半夜病吟人寝后，百年闲事酒醒初。\n频招兄弟同佳节，已有兵戈隔远书。\n肥马王孙定相笑，不知岐路厌樵渔。",
        "dynasty": "唐",
        "collection_info": null
    },
    {
        "uuid": "c0a26982124f6d1284ae6e06c2c9c6c1",
        "title": "三月尽日",
        "author": "李昌符",
        "content": "江头从此管弦稀，散尽游人独未归。\n落日已将春色去，残花应逐夜风飞。",
        "dynasty": "唐",
        "collection_info": null
    },
    {
        "uuid": "0ce39bc0cadfdcb923219683eea92b76",
        "title": "绿珠咏",
        "author": "李昌符",
        "content": "洛阳佳丽与芳华，金谷园中见百花。\n谁遣当年坠楼死，无人巧笑破孙家。",
        "dynasty": "唐",
        "collection_info": null
    },
    {
        "uuid": "f10f3dafd298446dd2ec8997b6738c90",
        "title": "赠别",
        "author": "李昌符",
        "content": "又将书劒出孤舟，尽日停桡结远愁。\n莫道江波话离别，江波一去不迴流。",
        "dynasty": "唐",
        "collection_info": null
    },
    {
        "uuid": "32668acc5901ec722917d395f88457a3",
        "title": "闷书",
        "author": "李昌符",
        "content": "病来难处早秋天，一径无人树有蝉。\n归计未成书半卷，中宵多梦昼多眠。",
        "dynasty": "唐",
        "collection_info": null
    },
    {
        "uuid": "7bc8563a2bd0cee9b71e9e6c3028f2b1",
        "title": "伤春",
        "author": "李昌符",
        "content": "即是春风尽，仍霑夜雨归。\n明朝更来此，兼恐落花稀。",
        "dynasty": "唐",
        "collection_info": null
    },
    {
        "uuid": "6d5df5547c94cf0d7f848b173c7e8068",
        "title": "登临洮望萧关",
        "author": "李昌符",
        "content": "渐觉风沙暗，萧关欲到时。\n儿童能探火，妇女解缝旗。\n川少衔鱼鹭，林多带箭麋。\n暂来戎马地，不敢苦吟诗。",
        "dynasty": "唐",
        "collection_info": null
    },
    {
        "uuid": "c190697441c9d8c2d39149de1026f537",
        "title": "彭泽",
        "author": "汪遵",
        "content": "鹤爱孤松云爱山，宦情微禄免相关。\n栽成五柳吟归去，漉酒巾边伴菊闲。",
        "dynasty": "唐",
        "collection_info": null
    },
    {
        "uuid": "cfc1abd614a9bde75031be5a143fa125",
        "title": "杜邮馆",
        "author": "汪遵",
        "content": "杀尽降兵热血流，一心犹自逞戈矛。\n功成若解求身退，岂得将军死杜邮。",
        "dynasty": "唐",
        "collection_info": null
    },
    {
        "uuid": "f06a76c0ace9bff772f5d5c72d2a2c81",
        "title": "细腰宫",
        "author": "汪遵",
        "content": "鼓声连日烛连宵，贪向春风舞细腰。\n争奈君王正沈醉，秦兵江上促征桡。",
        "dynasty": "唐",
        "collection_info": null
    },
    {
        "uuid": "d22561e14e2485ef8894d0079ce61595",
        "title": "瑶台",
        "author": "汪遵",
        "content": "仙梦香魂不久留，满川云雨满宫愁。\n直须待得荆王死，始向瑶台一处游。",
        "dynasty": "唐",
        "collection_info": null
    },
    {
        "uuid": "41a74961940af43cd4474434ca9b5954",
        "title": "吴坂",
        "author": "汪遵",
        "content": "蜷跼盐车万里蹄，忽逢良鉴始能嘶。\n不缘伯乐称奇骨，几与驽骀价一齐。",
        "dynasty": "唐",
        "collection_info": null
    },
    {
        "uuid": "f776d0aa1e9e620ddb076347449d0f3f",
        "title": "箕山",
        "author": "汪遵",
        "content": "薄世临流洗耳尘，便归云洞任天真。\n一瓢风入犹嫌闹，何况人间万种人。",
        "dynasty": "唐",
        "collection_info": null
    },
    {
        "uuid": "5eb1da5785902f77305b3dbd981cc833",
        "title": "息国",
        "author": "汪遵",
        "content": "家国兴亡身独存，玉容还受楚王恩。\n衔冤只合甘先死，何待花间不肯言。",
        "dynasty": "唐",
        "collection_info": null
    },
    {
        "uuid": "162a5fbaefcc08c3122a28b922c4f1b2",
        "title": "梁寺",
        "author": "汪遵",
        "content": "立国从来为战功，一朝何事却谈空。\n台城兵匝无人敌，闲卧高僧满梵宫。",
        "dynasty": "唐",
        "collection_info": null
    },
    {
        "uuid": "d83684b9e948d09f4258c5cd827f14c9",
        "title": "南阳",
        "author": "汪遵",
        "content": "陆困泥蟠未适从，岂妨耕嫁隐高踪。\n若非先主垂三顾，谁识茅庐一卧龙。",
        "dynasty": "唐",
        "collection_info": null
    },
    {
        "uuid": "d842f5e1129019725bf66256656c558c",
        "title": "杞梁墓",
        "author": "汪遵",
        "content": "一呌长城万仞摧，杞梁遗骨逐妻回。\n南邻北里皆孀妇，谁解坚心继此来。",
        "dynasty": "唐",
        "collection_info": null
    },
    {
        "uuid": "3bf11392dcea7a175298d334d47da1f5",
        "title": "夷门",
        "author": "汪遵",
        "content": "晋鄙兵回为重难，秦师收斾亦西还。\n今来不是无朱亥，谁降轩车问抱关。",
        "dynasty": "唐",
        "collection_info": null
    },
    {
        "uuid": "b6d528cc24e73796ac4ec540eeeb78e0",
        "title": "汴河",
        "author": "汪遵",
        "content": "隋皇意欲泛龙舟，千里昆崙水别流。\n还待春风锦帆暖，柳阴相送到迷楼。",
        "dynasty": "唐",
        "collection_info": null
    },
    {
        "uuid": "eccdb1b97ec89c77b7e94e459a40b62d",
        "title": "燕台",
        "author": "汪遵",
        "content": "礼士招贤万古名，高台依旧对燕城。\n如今寂寞无人上，春去秋来草自生。",
        "dynasty": "唐",
        "collection_info": null
    },
    {
        "uuid": "c30dfbe80666de5c3f4793d65773fd9d",
        "title": "聊城",
        "author": "汪遵",
        "content": "刃血攻聊已越年，竟凭儒术罢戈鋋。\n田单漫逞烧牛计，一箭终输鲁仲连。",
        "dynasty": "唐",
        "collection_info": null
    },
    {
        "uuid": "137bdf767cecb4baf0ef2a05b6e7a436",
        "title": "西河",
        "author": "汪遵",
        "content": "花貌年年溺水滨，俗传河伯娶生人。\n自从明宰投巫后，直至如今鬼不神。",
        "dynasty": "唐",
        "collection_info": null
    },
    {
        "uuid": "1e0d3a105a424e3d131b7e2dc3fa7340",
        "title": "密县",
        "author": "汪遵",
        "content": "百里能将济猛宽，飞蝗不到邑人安。\n至今闾里逢灾沴，犹祝当时卓长官。",
        "dynasty": "唐",
        "collection_info": null
    },
    {
        "uuid": "e43e6a91c8b5e3bf0e337556123e0626",
        "title": "昇仙桥",
        "author": "汪遵",
        "content": "题桥贵欲露先诚，此日人皆笑率情。\n应讶临邛沽酒客，逢时还作汉公卿。",
        "dynasty": "唐",
        "collection_info": null
    },
    {
        "uuid": "1cbf4f02c03ef28e60b189316d9bfd0d",
        "title": "破陈",
        "author": "汪遵",
        "content": "猎猎朱旗映綵霞，纷纷白刃入陈家。\n看看打破东平苑，犹舞庭前玉树花。",
        "dynasty": "唐",
        "collection_info": null
    },
    {
        "uuid": "bc794b83bc7f6164006c6ac32fc1ff79",
        "title": "白头吟",
        "author": "汪遵",
        "content": "失却青丝素髪生，合欢罗带意全轻。\n古今人事皆如此，不独文君与马卿。",
        "dynasty": "唐",
        "collection_info": null
    },
    {
        "uuid": "0afb7c1fd82e4253a2a7f7dde238c889",
        "title": "短歌吟",
        "author": "汪遵",
        "content": "箭飞乌兔竞东西，贵贱贤愚不梦齐。\n匣裏有琴樽有酒，人间便是武陵溪。",
        "dynasty": "唐",
        "collection_info": null
    },
    {
        "uuid": "bd7e7c4d5b5ab0a7908fbbb585cd31ec",
        "title": "晋河",
        "author": "汪遵",
        "content": "风引征帆管吹高，晋君张[宴]俟雄豪。\n舟人笑指千余客，谁是烟霄六翮毛。",
        "dynasty": "唐",
        "collection_info": null
    },
    {
        "uuid": "85fc7086d8f1878890b2ca428c9d7657",
        "title": "干将墓",
        "author": "汪遵",
        "content": "橐籥冰霜万古闻，拍灰松地见余坟。\n应缘神劒飞扬久，水水山山尽是云。",
        "dynasty": "唐",
        "collection_info": null
    },
    {
        "uuid": "4f2abd3c5f715dbfdb3c2c69f6621e56",
        "title": "金谷",
        "author": "汪遵",
        "content": "晋臣荣盛更谁过，常向阶前舞翠娥。\n香散艳消如一梦，但留风月伴烟萝。",
        "dynasty": "唐",
        "collection_info": null
    },
    {
        "uuid": "9de78c19ff9b203ad70c2ec49afd89a2",
        "title": "三闾庙",
        "author": "汪遵",
        "content": "为嫌朝野尽陶陶，不觉官高怨亦高。\n憔悴莫酬渔父笑，浪交千载咏离骚。",
        "dynasty": "唐",
        "collection_info": null
    },
    {
        "uuid": "86c469fb0cd275657302058cfdb49138",
        "title": "易水",
        "author": "汪遵",
        "content": "[匕]首空磨事不成，误留龙袂待琴声。\n斯须却作秦中鬼，青史徒标烈士名。",
        "dynasty": "唐",
        "collection_info": null
    },
    {
        "uuid": "0ca38e2c1392539b9c742123a398ba78",
        "title": "严陵台",
        "author": "汪遵",
        "content": "一钓凄凉在杳冥，故人飞诏入山扃。\n终将宠辱轻轩冕，高卧五云为客星。",
        "dynasty": "唐",
        "collection_info": null
    },
    {
        "uuid": "84e6f6750bf821fe7fa5b43b3a91d0bb",
        "title": "淮阴",
        "author": "汪遵",
        "content": "秦季贤愚混不分，只应漂母识王孙。\n归荣便累千金赠，为报当时一饭恩。",
        "dynasty": "唐",
        "collection_info": null
    },
    {
        "uuid": "86a750be874f83e6b06c2d1366d1ba28",
        "title": "鸡鸣曲",
        "author": "汪遵",
        "content": "金距花冠傍舍栖，清晨相呌一声齐。\n开关自有冯生计，不必天明待汝啼。",
        "dynasty": "唐",
        "collection_info": null
    },
    {
        "uuid": "392ef18b1ec4237d048402a2f642f517",
        "title": "采桑妇",
        "author": "汪遵",
        "content": "为报踌躇陌上郎，蚕饥日晚妾心忙。\n本来若爱黄金好，不肯携笼更采桑。",
        "dynasty": "唐",
        "collection_info": null
    },
    {
        "uuid": "26d8ee5e36fb3f99c58b12c8ff171a11",
        "title": "渔父",
        "author": "汪遵",
        "content": "棹月眠流处处通，绿蓑苇带混元风。\n灵均说尽孤高事，全与逍遥意不同。",
        "dynasty": "唐",
        "collection_info": null
    },
    {
        "uuid": "dd298a59e18840ddcf72b9b81ddfc327",
        "title": "越女",
        "author": "汪遵",
        "content": "玉貌何曾为浣沙，只图句践献夫差。\n苏台日夜唯歌舞，不觉干戈犯翠华。",
        "dynasty": "唐",
        "collection_info": null
    },
    {
        "uuid": "84c80a7de2ee87f0e2abfad3bff40fda",
        "title": "望思台",
        "author": "汪遵",
        "content": "不忧家国任姦臣，骨肉翻为蓦路人。\n巫蛊事行冤莫雪，九层徒筑见无因。",
        "dynasty": "唐",
        "collection_info": null
    },
    {
        "uuid": "123855db0fec90d379edd885c5c2c42a",
        "title": "比干墓",
        "author": "汪遵",
        "content": "国乱时危道不行，忠贤谏死胜谋生。\n一沈冤骨千年后，壠水虽平恨未平。",
        "dynasty": "唐",
        "collection_info": null
    },
    {
        "uuid": "e205f1bd54829174c85a9be256011698",
        "title": "郢中",
        "author": "汪遵",
        "content": "莫言白雪少人听，高调都难称俗情。\n不是楚词询宋玉，巴歌犹掩绕梁声。",
        "dynasty": "唐",
        "collection_info": null
    },
    {
        "uuid": "874e9142b79287142127b70b69825476",
        "title": "北海",
        "author": "汪遵",
        "content": "汉臣曾此作缧囚，茹血衣毛十九秋。\n鹤髪半垂龙节在，不闻青史说封侯。",
        "dynasty": "唐",
        "collection_info": null
    },
    {
        "uuid": "dbbc4071ab54efbc20e485d758a8ebb0",
        "title": "招屈亭",
        "author": "汪遵",
        "content": "三闾溺处杀怀王，感得荆人尽缟裳。\n招屈亭边两重恨，远天秋色暮苍苍。",
        "dynasty": "唐",
        "collection_info": null
    },
    {
        "uuid": "f49354ccc1cf10148569bedd0220383c",
        "title": "屈祠",
        "author": "汪遵",
        "content": "不肯迂回入醉乡，乍吞忠梗没沧浪。\n至今祠畔猨啼月，了了犹疑恨楚王。",
        "dynasty": "唐",
        "collection_info": null
    },
    {
        "uuid": "dda3e41aff7df028129bb84a5b5bf217",
        "title": "铜雀台",
        "author": "汪遵",
        "content": "铜雀台成玉座空，短歌长袖尽悲风。\n不知仙驾归何处，徒遣颦眉望汉宫。",
        "dynasty": "唐",
        "collection_info": null
    },
    {
        "uuid": "0c3ad41eeab0e15939ae89ead9943c52",
        "title": "斑竹祠",
        "author": "汪遵",
        "content": "九处烟霞九处昏，一回延首一销魂。\n因凭直节流红泪，图得千秋见血痕。",
        "dynasty": "唐",
        "collection_info": null
    },
    {
        "uuid": "567dbf8b55bb44b7d9293e5f891fd13f",
        "title": "题李太尉平泉庄",
        "author": "汪遵",
        "content": "水泉花木好高眠，嵩少纵横满目前。\n惆怅人间不平事，今朝身在海南边。",
        "dynasty": "唐",
        "collection_info": null
    },
    {
        "uuid": "2bf75fabe4679fc53f6cb5a1576aca68",
        "title": "战城南",
        "author": "汪遵",
        "content": "风沙刮地塞云愁，平旦交锋晚未休。\n白骨又霑新战血，青天犹列旧旄头。",
        "dynasty": "唐",
        "collection_info": null
    },
    {
        "uuid": "07f7393a4b2d79f3da26a98f0171eafa",
        "title": "延平津",
        "author": "汪遵",
        "content": "三尺晶荧射斗牛，岂随凡手报冤雠。\n延平一旦为龙处，看取风云布九州。",
        "dynasty": "唐",
        "collection_info": null
    },
    {
        "uuid": "2f061c7c2abbf184fe41a67b99cff338",
        "title": "项亭",
        "author": "汪遵",
        "content": "不修仁德合文明，天道如何拟力争。\n隔岸故乡归不得，十年空负拔山名。",
        "dynasty": "唐",
        "collection_info": null
    },
    {
        "uuid": "6a9c49b8f8b3e9d9f070fdff263a05df",
        "title": "乌江",
        "author": "汪遵",
        "content": "兵散弓残挫虎威，单枪匹马突重围。\n英雄去尽羞容在，看却江东不得归。",
        "dynasty": "唐",
        "collection_info": null
    },
    {
        "uuid": "c295830615ace79596eb49f454340ab5",
        "title": "绿珠",
        "author": "汪遵",
        "content": "大抵花颜最怕秋，南家歌歇北家愁。\n从来几许如君貌，不肯如君坠玉楼。",
        "dynasty": "唐",
        "collection_info": null
    },
    {
        "uuid": "70c882e64d4f26c4ce4768a2c1034731",
        "title": "升仙桥",
        "author": "汪遵",
        "content": "汉朝卿相尽风云，司马题桥众又闻。\n何事不如杨得意，解搜贤哲荐明君。",
        "dynasty": "唐",
        "collection_info": null
    },
    {
        "uuid": "8c3d0d669a1cf89329dc438a7dbc1240",
        "title": "隋柳",
        "author": "汪遵",
        "content": "夹浪分堤万树余，为迎龙舸到江都。\n君看靖节高眠处，只向衡门种五株。",
        "dynasty": "唐",
        "collection_info": null
    },
    {
        "uuid": "2262a945e758c8c2813e0d1a42f7b925",
        "title": "杨柳",
        "author": "汪遵",
        "content": "亚夫营畔柳蒙蒙，隋主堤边四路通。\n攀折赠君还有意，翠眉轻嫩怕春风。",
        "dynasty": "唐",
        "collection_info": null
    },
    {
        "uuid": "1215a245bd3ae65c7237b4ec3df9fc7f",
        "title": "桐江",
        "author": "汪遵",
        "content": "光武重兴四海宁，汉臣无不受浮荣。\n严陵何事轻轩冕，独向桐江钓月明。",
        "dynasty": "唐",
        "collection_info": null
    },
    {
        "uuid": "58b7e00d36e70a4453a817120e99c231",
        "title": "招隐",
        "author": "汪遵",
        "content": "罢听泉声看鹿羣，丈夫才策合匡君。\n早携书劒离岩谷，莫待蒲轮辗白云。",
        "dynasty": "唐",
        "collection_info": null
    },
    {
        "uuid": "0bba402effe5bc50ce8e077bd5f538cd",
        "title": "陈宫",
        "author": "汪遵",
        "content": "椒宫荒宴竟无疑，倏忽山河尽入隋。\n留得后庭亡国曲，至今犹与酒家吹。",
        "dynasty": "唐",
        "collection_info": null
    },
    {
        "uuid": "d796a39afaead96660730f9af6932274",
        "title": "樊将军庙",
        "author": "汪遵",
        "content": "玉辇曾经陷楚营，汉皇心怯拟休兵。\n当时不得将军力，日月须分一半明。",
        "dynasty": "唐",
        "collection_info": null
    },
    {
        "uuid": "456f59166c709d81b1a99a9029d62da2",
        "title": "东海",
        "author": "汪遵",
        "content": "漾舟雪浪映花颜，徐福携将竟不还。\n同作危时避秦客，此行何似武陵滩。",
        "dynasty": "唐",
        "collection_info": null
    },
    {
        "uuid": "3a0e4ae34cb7da513c7701a83c4ef4b4",
        "title": "昭君",
        "author": "汪遵",
        "content": "汉家天子镇寰瀛，塞北羌胡未罢兵。\n猛将谋臣徒自贵，蛾眉一笑塞尘清。",
        "dynasty": "唐",
        "collection_info": null
    },
    {
        "uuid": "d81c0f8b8b094748c10d0ceb2ecb82ac",
        "title": "五湖",
        "author": "汪遵",
        "content": "已立平吴霸越功，片帆高扬五湖风。\n不知战国官荣者，谁似陶朱得始终。",
        "dynasty": "唐",
        "collection_info": null
    },
    {
        "uuid": "aa92c7c07e45a414a6caf1bb085ec8c6",
        "title": "渑池",
        "author": "汪遵",
        "content": "西秦北赵各称高，池上张筵列我曹。\n何事君王亲击缶，相如有劒可吹毛。",
        "dynasty": "唐",
        "collection_info": null
    },
    {
        "uuid": "11439c908503fa6d01e910758fc01ae3",
        "title": "函谷关",
        "author": "汪遵",
        "content": "脱祸东奔壮气摧，马如飞电毂如雷。\n当时若不听弹铗，那得关门半夜开。",
        "dynasty": "唐",
        "collection_info": null
    },
    {
        "uuid": "8b5376d0d236ac22bb6324375db8fac1",
        "title": "咏酒二首 一",
        "author": "汪遵",
        "content": "九酝松醪一曲歌，本图闲放养天和。\n后人不识前贤意，破国亡家事甚多。",
        "dynasty": "唐",
        "collection_info": null
    },
    {
        "uuid": "b5bc1f66f4a05de425be193a4dd2674d",
        "title": "咏酒二首 二",
        "author": "汪遵",
        "content": "万事销沈向一杯，竹门哑轧为风开。\n秋宵睡足芭蕉雨，又是江湖入梦来。",
        "dynasty": "唐",
        "collection_info": null
    },
    {
        "uuid": "fd816cdc27b9acab064daf49523befdd",
        "title": "苍颉台",
        "author": "汪遵",
        "content": "观迹成文代结绳，皇风儒教浩然兴。\n几人从此休耕钓，吟对长安雪夜灯。",
        "dynasty": "唐",
        "collection_info": null
    },
    {
        "uuid": "5f0f54449bcd03706042449df723c458",
        "title": "长城",
        "author": "汪遵",
        "content": "秦筑长城比铁牢，蕃戎不敢过临洮。\n虽然万里连云际，争及尧阶三尺高。",
        "dynasty": "唐",
        "collection_info": null
    },
    {
        "uuid": "4446c59501717d4f31bffad17a613ca6",
        "title": "过洞庭湖",
        "author": "许棠",
        "content": "惊波常不定，半日鬓堪斑。\n四顾疑无地，中流忽有山。\n鸟高恆畏坠，帆远却如闲。\n渔父闲相引，时歌浩渺间。",
        "dynasty": "唐",
        "collection_info": null
    },
    {
        "uuid": "0cd784656a06c9a2df45f85825a5f44c",
        "title": "登渭南县楼",
        "author": "许棠",
        "content": "近甸名偏着，登城景又宽。\n半空分太华，极目是长安。\n雪助河流涨，人耕烧色残。\n闲来时甚少，欲下重凭栏。",
        "dynasty": "唐",
        "collection_info": null
    },
    {
        "uuid": "5496f08719638129f2b227809ff92625",
        "title": "送李频之南陵主簿",
        "author": "许棠",
        "content": "赴县是还乡，途程岂觉长。\n听莺离灞岸，荡桨入陵阳。\n野蕨生公署，闲云拂印床。\n晴天调膳外，垂钓有池塘。",
        "dynasty": "唐",
        "collection_info": null
    },
    {
        "uuid": "265ca2cbc6cd16d7916c184b658d0fce",
        "title": "写怀",
        "author": "许棠",
        "content": "汩没与辛勤，全钟在此身。\n半生为下客，终老託何人。\n两鬓关中改，千岩海上春。\n青云知有路，自是致无因。",
        "dynasty": "唐",
        "collection_info": null
    },
    {
        "uuid": "9873b7d76a72dd7aeec0dc2987adb69c",
        "title": "过中条山",
        "author": "许棠",
        "content": "徒为经异岳，不得访灵踪。\n日尽行难尽，千重復万重。\n云垂多作雨，雷动半和钟。\n孤竹人藏处，无因认本峰。",
        "dynasty": "唐",
        "collection_info": null
    },
    {
        "uuid": "beb9b37440d4c37377ccae2676875a3b",
        "title": "早发洛中",
        "author": "许棠",
        "content": "半夜发清洛，不知过石桥。\n云增中岳大，树隐上阳遥。\n堑黑初沉月，河明欲认潮。\n孤村人尚梦，无处暂停桡。",
        "dynasty": "唐",
        "collection_info": null
    },
    {
        "uuid": "50d1a259c5fb96d9b96130b799ebdf2b",
        "title": "汝州郡楼望嵩山",
        "author": "许棠",
        "content": "不共众山同，岧嶤出迥空。\n几层高鸟外，万仞一楼中。\n水落难归地，云离便逐风。\n唯应霄汉客，绝顶路方通。",
        "dynasty": "唐",
        "collection_info": null
    },
    {
        "uuid": "a60ba1ef27555cedd93b387d6c37c198",
        "title": "将归江南留别友人",
        "author": "许棠",
        "content": "连春不得意，所业已疑非。\n旧国乱离后，新年惆怅归。\n雪开还楚地，花惹别秦衣。\n江徼多留滞，高秋会恐违。",
        "dynasty": "唐",
        "collection_info": null
    },
    {
        "uuid": "6301fc3f2813c6da25637ef32bb55671",
        "title": "塞外书事",
        "author": "许棠",
        "content": "征路出穷边，孤吟傍戍烟。\n河光深荡塞，碛色迥连天。\n残日沉鵰外，惊蓬到马前。\n空怀钓鱼所，未定卜归年。",
        "dynasty": "唐",
        "collection_info": null
    },
    {
        "uuid": "3fe3520cbca3c856813c9f81d202d237",
        "title": "日暮江上",
        "author": "许棠",
        "content": "孤帆收广岸，落照在遥峰。\n南北渡人少，高低归鸟重。\n潮回沙出树，雨过浦沉钟。\n渔父虽相问，那能话所从。",
        "dynasty": "唐",
        "collection_info": null
    },
    {
        "uuid": "4e6ca1980b868306466f6d292a455753",
        "title": "客行",
        "author": "许棠",
        "content": "旅食唯草草，此生谁我同。\n故园魂梦外，长路别离中。\n人事萍随水，年光鸟过空。\n欲吟先落泪，多是怨途穷。",
        "dynasty": "唐",
        "collection_info": null
    },
    {
        "uuid": "acd4e809abbbdd9f07f4f3f65081cdbf",
        "title": "送李员外知扬子州留务",
        "author": "许棠",
        "content": "帝命分留务，东南向楚天。\n几程迴送骑，中路见迎船。\n冶例开山铸，民多酌海煎。\n青云名素重，此去岂经年。",
        "dynasty": "唐",
        "collection_info": null
    },
    {
        "uuid": "4a5ca3b73ca7289379c5e0b761ea8021",
        "title": "春暮途次华山下",
        "author": "许棠",
        "content": "他皆宴牡丹，独又出长安。\n远道行非易，无图住自难。\n离城风已暖，近岳雨翻寒。\n此去知谁顾，闲吟祗自宽。",
        "dynasty": "唐",
        "collection_info": null
    },
    {
        "uuid": "7cc70b339d7c7634006f068ec79dea35",
        "title": "旅次滑台投献陆侍御",
        "author": "许棠",
        "content": "已是鸿来日，堪惊却背秦。\n天遥三楚树，路远两河人。\n旅梦难归隐，吟魂不在身。\n霜台欹冠豸，赖许往来频。",
        "dynasty": "唐",
        "collection_info": null
    },
    {
        "uuid": "fb1eb0415072f5a79434074434d2c89e",
        "title": "重归江南",
        "author": "许棠",
        "content": "无成归故里，不似在他乡。\n岁月逐流水，山川空夕阳。\n回潮迷古渡，迸竹过邻墻。\n耆旧休存省，胡为止泪行。",
        "dynasty": "唐",
        "collection_info": null
    },
    {
        "uuid": "6d84bfc1ab58949bd980c0412143750f",
        "title": "寄黔南李校书",
        "author": "许棠",
        "content": "从戎巫峡外，吟兴更应多。\n郡响蛮江涨，山昏蜀雨过。\n公筵饶越味，俗土尚巴歌。\n中夜怀吴梦，知经滟滪波。",
        "dynasty": "唐",
        "collection_info": null
    },
    {
        "uuid": "ec84003fe8a0936e5a9b92867bbeb09a",
        "title": "东归留辞沈侍郎",
        "author": "许棠",
        "content": "一第久乖期，深心已自疑。\n沧江归恨远，紫阁别愁迟。\n稽古成何事，龙钟负已知。\n依门非近日，不虑旧恩移。",
        "dynasty": "唐",
        "collection_info": null
    },
    {
        "uuid": "44273657bcc889e7fbaa003ba12341a7",
        "title": "题开明里友人居",
        "author": "许棠",
        "content": "城中尘外住，入望是田家。\n井出深山水，阑藏异国花。\n风巢和鸟动，雪竹向人斜。\n来往唯君熟，乡园共海涯。",
        "dynasty": "唐",
        "collection_info": null
    },
    {
        "uuid": "55676f320b4d211a77afebf714db3ca1",
        "title": "遣怀",
        "author": "许棠",
        "content": "此生何处遂，屑屑復悠悠。\n旧国归无计，他乡梦亦愁。\n飞尘长满眼，衰髪暗添头。\n章句非经济，终难动五侯。",
        "dynasty": "唐",
        "collection_info": null
    },
    {
        "uuid": "b23881c14ccf15a469722d388da23c3a",
        "title": "送龙州樊使君",
        "author": "许棠",
        "content": "曾见邛人说，龙州地未深。\n碧溪飞白鸟，红斾映青林。\n土产唯宜药，王租只贡金。\n政成开宴日，谁伴使君吟。",
        "dynasty": "唐",
        "collection_info": null
    },
    {
        "uuid": "12da2f727d8ecd91f2f791126985f461",
        "title": "寄盩厔薛能少府",
        "author": "许棠",
        "content": "满县唯云水，何曾似近畿。\n晓庭猿集惯，寒署吏衙稀。\n冰色封深涧，樵声出紫微。\n时闻迎隐者，依旧着山衣。",
        "dynasty": "唐",
        "collection_info": null
    },
    {
        "uuid": "9db358c99de10431d3cca7359b131285",
        "title": "送李左丞巡边",
        "author": "许棠",
        "content": "狂戎侵内地，左辖去萧关。\n走马衝边雪，鸣鞞动塞山。\n风收枯草定，月满广沙闲。\n西绕河兰匝，应多隔岁还。",
        "dynasty": "唐",
        "collection_info": null
    },
    {
        "uuid": "31bc24f7cd9ce8c16714d1670d77663c",
        "title": "题青山馆",
        "author": "许棠",
        "content": "境概殊诸处，依然是谢家。\n遗文齐日月，旧井照烟霞。\n水隔平芜远，山横度鸟斜。\n无人能此隐，来往谩兴嗟。",
        "dynasty": "唐",
        "collection_info": null
    },
    {
        "uuid": "a8d6a96f9eb8e25cd8ee11a5bc38dab7",
        "title": "鴈门关野望",
        "author": "许棠",
        "content": "高关闲独望，望久转愁人。\n紫塞唯多雪，胡山不尽春。\n河遥分断野，树乱起飞尘。\n时见东来骑，心知近别秦。",
        "dynasty": "唐",
        "collection_info": null
    },
    {
        "uuid": "f64d1b5a47575af61f5609e42cf160b6",
        "title": "五原书事",
        "author": "许棠",
        "content": "西出黄云外，东怀白浪遥。\n星河愁立夜，雷电独行朝。\n碛迥人防寇，天空鴈避鵰。\n如何非战卒，弓劒不离腰。",
        "dynasty": "唐",
        "collection_info": null
    },
    {
        "uuid": "26802cf27bd6f7b297e7dc31b7c5a5cc",
        "title": "送从弟归泉州",
        "author": "许棠",
        "content": "问省归南服，悬帆任北风。\n何山犹见雪，半路已无鸿。\n瘴杂春云重，星垂夜海空。\n往来如不住，亦是一年中。",
        "dynasty": "唐",
        "collection_info": null
    },
    {
        "uuid": "868fa28bda04faec0119ee9ea6fbc09c",
        "title": "留别故人",
        "author": "许棠",
        "content": "殊立本不偶，非唯今所难。\n无门闲共老，尽日泣相看。\n鸟畏闻鶗鴂，花惭背牡丹。\n何人知此计，復议出长安。",
        "dynasty": "唐",
        "collection_info": null
    },
    {
        "uuid": "de007e15a958efada98ebd6dfbaa6fd0",
        "title": "塞下二首 一",
        "author": "许棠",
        "content": "胡虏偏狂悍，边兵不敢闲。\n防秋朝伏弩，纵火夜搜山。\n鴈逆风鼙振，沙飞猎骑还。\n安西虽有路，难更出阳关。",
        "dynasty": "唐",
        "collection_info": null
    },
    {
        "uuid": "c7036d641b773cfe27dd9d1c40bdbcac",
        "title": "塞下二首 二",
        "author": "许棠",
        "content": "征役已不定，又缘无定河。\n塞深烽砦密，山乱犬羊多。\n汉卒闻笳泣，胡儿击劒歌。\n番情终未测，今昔谩言和。",
        "dynasty": "唐",
        "collection_info": null
    },
    {
        "uuid": "941853d00eb2f21a2f67bbbcf40fb544",
        "title": "题张乔昇平里居",
        "author": "许棠",
        "content": "下马似无人，开门只一身。\n心同孤鹤静，行过老僧真。\n乱水藏幽径，高原隔远津。\n匡庐曾共隐，相见自相亲。",
        "dynasty": "唐",
        "collection_info": null
    },
    {
        "uuid": "a40ca461e11a8af1b5b7c047618881cb",
        "title": "题郑拾遗南斋",
        "author": "许棠",
        "content": "明时无事谏，岂事隐明君。\n每值离丹陛，多陪宴白云。\n门连萧洞僻，地与曲江分。\n满院皆柽竹，期栖鸾鹤羣。",
        "dynasty": "唐",
        "collection_info": null
    },
    {
        "uuid": "24cf4097bfd0b403e68e85f8fe73e0c3",
        "title": "渭上送人南归",
        "author": "许棠",
        "content": "远役与归愁，同来渭水头。\n南浮应到海，北去阻无州。\n楚雨天连地，胡风夏甚秋。\n江人如见问，为话復贫游。",
        "dynasty": "唐",
        "collection_info": null
    },
    {
        "uuid": "37d0b5c1272ba4c95f36f212f135a337",
        "title": "寄睦州陆郎中",
        "author": "许棠",
        "content": "下国多高趣，终年半是吟。\n海涛通越分，部伍杂闽音。\n晓郭云藏市，春山鸟护林。\n东浮虽未遂，日日至中心。",
        "dynasty": "唐",
        "collection_info": null
    },
    {
        "uuid": "a26a896d3e6d3592bf0173c54ebca24a",
        "title": "投徐端公",
        "author": "许棠",
        "content": "无谋寻旧友，强喜亦如愁。\n丹桂阻丹恳，白衣成白头。\n穷吴迷钓业，大漠事贫游。\n霄汉期提引，龙钟未拟休。",
        "dynasty": "唐",
        "collection_info": null
    },
    {
        "uuid": "978caf9874ad1cd54c333a9789bfcd2d",
        "title": "出塞门",
        "author": "许棠",
        "content": "步步经戎虏，防兵不离身。\n山多曾战处，路断野行人。\n暴雨声同瀑，奔沙势异尘。\n片时怀万虑，白髮数茎新。",
        "dynasty": "唐",
        "collection_info": null
    },
    {
        "uuid": "794d53b37bb07f6ffa0b3e7b7bdbaa17",
        "title": "新年呈友",
        "author": "许棠",
        "content": "一月月相似，一年年不同。\n清晨窥古镜，旅貌近衰翁。\n处世闲难得，关身事半空。\n浮生能几许，莫惜醉春风。",
        "dynasty": "唐",
        "collection_info": null
    },
    {
        "uuid": "c6c21445358788c1bff0d7c04640f30a",
        "title": "银州北书事",
        "author": "许棠",
        "content": "南辞采石远，北背乞银深。\n碛路虽多险，江人不废吟。\n鵰依孤堠立，鸥向迥沙沈。\n因共边人熟，行行起战心。",
        "dynasty": "唐",
        "collection_info": null
    },
    {
        "uuid": "7177acb5a0518fb67df77bff43af6ba6",
        "title": "寄赵能卿",
        "author": "许棠",
        "content": "我命同君命，君诗似我诗。\n俱无中道计，各失半生期。\n素业沧江远，清时白髮垂。\n蹉跎一如此，何处卜栖迟。",
        "dynasty": "唐",
        "collection_info": null
    },
    {
        "uuid": "051eae469d49242f21e9bcff95b18fb7",
        "title": "夏州道中",
        "author": "许棠",
        "content": "茫茫沙漠广，渐远赫连城。\n堡迥烽相见，河移浪旋生。\n无蝉嘶折柳，有寇似防兵。\n不耐饥寒迫，终谁至此行。",
        "dynasty": "唐",
        "collection_info": null
    },
    {
        "uuid": "728a728337efba8ceb6ea07c3bc4558b",
        "title": "经故杨太尉旧居",
        "author": "许棠",
        "content": "在汉信垂功，于唐道更隆。\n一川留古迹，多代仰高风。\n树折巢堕鸟，阶荒草覆虫。\n行人过岂少，独驻夕阳中。",
        "dynasty": "唐",
        "collection_info": null
    },
    {
        "uuid": "cf1f67e981d35de9202231757fa67550",
        "title": "东归次采石江",
        "author": "许棠",
        "content": "东下经牛渚，依然是故关。\n客程临岸尽，乡思入鸥闲。\n雨涨巴来浪，云增楚际山。\n渔翁知未达，相顾不开颜。",
        "dynasty": "唐",
        "collection_info": null
    },
    {
        "uuid": "9bcffe9bdd1a3d92fce3164e2283e61a",
        "title": "陇上书事",
        "author": "许棠",
        "content": "城迭连云壑，人家似隐居。\n树飞鹦鹉众，川下鹡鸰疎。\n滴梦关山雨，资餐陇水鱼。\n谁知江徼客，此景倍相于。",
        "dynasty": "唐",
        "collection_info": null
    },
    {
        "uuid": "6d00d7d2db1d281acc3d9747bed24d2e",
        "title": "陈情献江西李常侍五首 一",
        "author": "许棠",
        "content": "二十二三年，游秦復滞燕。\n徒陪羣彦后，自苦此生前。\n径折啼猿树，岩荒喷月泉。\n东堂曾受荐，垂白志犹坚。",
        "dynasty": "唐",
        "collection_info": null
    },
    {
        "uuid": "7dee7d758cde08a7eb00d552e15c2a95",
        "title": "陈情献江西李常侍五首 二",
        "author": "许棠",
        "content": "淅淅復栖栖，人间只自迷。\n终年愁远道，到老去何蹊。\n始见红叶落，又闻黄鸟啼。\n不因趋大斾，谁肯暂提携。",
        "dynasty": "唐",
        "collection_info": null
    },
    {
        "uuid": "af0a8d53e25d0706ddc3044d5b5c12ef",
        "title": "陈情献江西李常侍五首 三",
        "author": "许棠",
        "content": "童蒙即苦辛，未识杏园春。\n谩倚无为日，还成不偶人。\n乡程长恨远，旅梦亦愁贫。\n天地虽云广，殊难寄此身。",
        "dynasty": "唐",
        "collection_info": null
    },
    {
        "uuid": "70ef4d82b1e49f7da7428522cba8ec0d",
        "title": "陈情献江西李常侍五首 四",
        "author": "许棠",
        "content": "春闱久已滞，秋赋又逢停。\n选士疑长阻，伤时自不宁。\n秦城还逐梦，楚徼影随形。\n此去吟虽苦，何人更肯听。",
        "dynasty": "唐",
        "collection_info": null
    },
    {
        "uuid": "2a1ee53029e1b66185a54f7528f750be",
        "title": "陈情献江西李常侍五首 五",
        "author": "许棠",
        "content": "孤立时全塞，求名势转难。\n身多离下国，分合阻长安。\n越鸟啼春早，蛮花送雨寒。\n丘门沾顾重，未别欲阑干。",
        "dynasty": "唐",
        "collection_info": null
    },
    {
        "uuid": "b76b986a76ba21536f43af223de3f3cd",
        "title": "经八合坂",
        "author": "许棠",
        "content": "蹑险入高空，初疑势不穷。\n又缘千嶂尽，还共七盘同。\n下辨东流水，平随北去鸿。\n天然无此道，应免患穷通。",
        "dynasty": "唐",
        "collection_info": null
    },
    {
        "uuid": "510cad333eb0412116c71517a013a09a",
        "title": "送友人北游",
        "author": "许棠",
        "content": "北出阴关去，何人肯待君。\n无青山拥晋，半浊水通汾。\n鴈塞虽多鴈，云州却少云。\n兹游殊不恶，莫恨暂离羣。",
        "dynasty": "唐",
        "collection_info": null
    },
    {
        "uuid": "b92ff728c0b28271eff6b50f1c6461f8",
        "title": "登凌歊台",
        "author": "许棠",
        "content": "平芜望已极，况復倚凌歊。\n江截吴山断，天临楚泽遥。\n云帆高出树，水市迥分桥。\n立久斜阳尽，无言似寂寥。",
        "dynasty": "唐",
        "collection_info": null
    },
    {
        "uuid": "472ffbd3beddb37b12a863ff1182c9f9",
        "title": "曲江三月三日",
        "author": "许棠",
        "content": "满国赏芳辰，飞蹄復走轮。\n好花皆折尽，明日恐无春。\n鸟避连云幄，鱼惊远浪尘。\n如何当此节，独自作愁人。",
        "dynasty": "唐",
        "collection_info": null
    },
    {
        "uuid": "782f36cdf30f3f335445a4b6d1a50c02",
        "title": "赠栖白上人",
        "author": "许棠",
        "content": "闲身却不闲，日日对天颜。\n已住城中寺，难归海上山。\n诗传华夏外，偈布市朝间。\n欲问空门事，空门岂有关。",
        "dynasty": "唐",
        "collection_info": null
    },
    {
        "uuid": "4566fbbad0d413a98c41ad4f8a052740",
        "title": "野步",
        "author": "许棠",
        "content": "闲赏步易远，野吟声自高。\n路无人到迹，林有鹤遗毛。\n物外趣都别，尘中心枉劳。\n沿溪收堕果，坐石唤饥猱。",
        "dynasty": "唐",
        "collection_info": null
    },
    {
        "uuid": "f8bf310eb93609382eb93381c143ba1f",
        "title": "过湍沟谷",
        "author": "许棠",
        "content": "西去穷胡处，嵓崖境不常。\n石形相对耸，天势一条长。\n栈底鸣流水，林端敛夕阳。\n虽随兵马至，未免畏豺狼。",
        "dynasty": "唐",
        "collection_info": null
    },
    {
        "uuid": "4b220932c80e047567847ec01bc81074",
        "title": "送友人游蜀",
        "author": "许棠",
        "content": "巴兴千万寻，此去若为心。\n蟋蟀既将定，猕猴应正吟。\n劒门秋断鴈，褒谷夜多砧。\n自古西南路，艰难直至今。",
        "dynasty": "唐",
        "collection_info": null
    },
    {
        "uuid": "6e36c530c0594bd58892b783c25cc9e0",
        "title": "题秦州城",
        "author": "许棠",
        "content": "圣泽滋遐徼，河堤四向通。\n大荒收虏帐，遗土復秦风。\n乱烧迷归路，遥山似梦中。\n此时怀感切，极目思无穷。",
        "dynasty": "唐",
        "collection_info": null
    },
    {
        "uuid": "7ea86897ae378b78ea33876cb9d416e1",
        "title": "寄敬亭山清越上人",
        "author": "许棠",
        "content": "南朝山半寺，谢朓故乡邻。\n岭上非无主，秋诗復有人。\n高禅星月近，野火虎狼驯。\n旧许陪闲社，终应待此身。",
        "dynasty": "唐",
        "collection_info": null
    },
    {
        "uuid": "e0bfc4a1a46afc6bffc6dc988b38b8d7",
        "title": "秋江霁望",
        "author": "许棠",
        "content": "高秋偏入望，霁景倍关情。\n落木满江水，离人怀渭城。\n山高孤戍断，野极暮天平。\n渔父时相问，羞真道姓名。",
        "dynasty": "唐",
        "collection_info": null
    },
    {
        "uuid": "67f02ce50fff0a791579e8c650ab403a",
        "title": "陇州旅中书事寄李中丞",
        "author": "许棠",
        "content": "三伏客吟过，长安未拟还。\n蛩声秋不动，燕别思仍闲。\n乱叶随寒雨，孤蟾起暮关。\n经时高岭外，来往斾旌间。",
        "dynasty": "唐",
        "collection_info": null
    },
    {
        "uuid": "5e0429a916419cc37ae7920f7174e2b5",
        "title": "秋日归旧山",
        "author": "许棠",
        "content": "山云蝉满树，欲住更何安。\n上国回将晚，孤峰别自难。\n碛遥鸿未到，江近夜先寒。\n泉石虽堪恋，行人不愿看。",
        "dynasty": "唐",
        "collection_info": null
    },
    {
        "uuid": "f7d0f90a4ec288209897d91f684055e8",
        "title": "下黄耳盘",
        "author": "许棠",
        "content": "独下黄盘路，多虞部落连。\n云晴仍着地，树古自参天。\n乱鸟飞人上，惊麋起马前。\n行行无郡邑，唯见虎狼烟。",
        "dynasty": "唐",
        "collection_info": null
    },
    {
        "uuid": "f62a39274427d1269bcd84e9150195f0",
        "title": "旅怀",
        "author": "许棠",
        "content": "终年唯旅舍，只似已无家。\n白髮除还出，丹霄去转赊。\n夏游穷塞路，春醉负秦花。\n应是穹苍意，空教老若耶。",
        "dynasty": "唐",
        "collection_info": null
    },
    {
        "uuid": "4a4c9ca233e651fb7da7dc48a4c42d05",
        "title": "题金山寺",
        "author": "许棠",
        "content": "四面波涛匝，中楼日月邻。\n上穷如出世，下瞷忽惊神。\n剎碍长空鸟，船通外国人。\n房房皆迭石，风扫永无尘。",
        "dynasty": "唐",
        "collection_info": null
    },
    {
        "uuid": "34ba5e3daf2883b9e2e6c690071c7d36",
        "title": "送王侍御赴宣城",
        "author": "许棠",
        "content": "朝回离九陌，岛外赏残春。\n经宿留闲客，看云作主人。\n时清难议隐，位重亦甘贫。\n岩洞真仙境，应休别卧邻。",
        "dynasty": "唐",
        "collection_info": null
    },
    {
        "uuid": "3dca67447e4ffe62ce95dddf4ab1b0ea",
        "title": "题汧湖二首 一",
        "author": "许棠",
        "content": "偶得湖中趣，都忘陇坻愁。\n边声风下鴈，楚思浪移舟。\n静极亭连寺，凉多岛近楼。\n吟游终不厌，还似曲江头。",
        "dynasty": "唐",
        "collection_info": null
    },
    {
        "uuid": "307feec1b9044bd62b1cd4dc6a9d1f10",
        "title": "题汧湖二首 二",
        "author": "许棠",
        "content": "陇首时无事，湖边日纵吟。\n游鱼来復去，浴鸟出还沈。\n蜃气藏孤屿，波光到远林。\n无人见垂钓，暗起洞庭心。",
        "dynasty": "唐",
        "collection_info": null
    },
    {
        "uuid": "0b0d1fa8767cb0c40894069938f70055",
        "title": "宿青山馆",
        "author": "许棠",
        "content": "下马青山下，无言有所思。\n云藏李白墓，苔暗谢公诗。\n烈烧飞荒野，栖凫宿广陂。\n东来与西去，皆是不闲时。",
        "dynasty": "唐",
        "collection_info": null
    },
    {
        "uuid": "60a7a77ceb7585fa44f8dce97c544380",
        "title": "宿同州厉评事旧业寄华下",
        "author": "许棠",
        "content": "从戎依远地，无日见家山。\n地近风沙处，城当甸服间。\n阻河通渭水，曲苑带秦关。\n待月登楼夜，何人相伴闲。",
        "dynasty": "唐",
        "collection_info": null
    },
    {
        "uuid": "72cd4b6cc7c222d68542e6991fa39242",
        "title": "闻蝉十二韵",
        "author": "许棠",
        "content": "造化生微物，常能应候鸣。\n初离何处树，又发去年声。\n未蜕唯愁动，纔飞似解惊。\n闻来邻海徼，恨起过边城。\n骚屑随风远，悠扬类雪轻。\n报秋凉渐至，嘶月思偏清。\n互默疑相荅，微摇似欲行。\n繁音人已厌，朽壳蚁犹争。\n朝士严冠饰，宫嫔逞鬓名。\n乱依西日噪，多引北归情。\n篠露凝潜吸，蛛丝忽迸萦。\n此时吟立者，不觉万愁生。",
        "dynasty": "唐",
        "collection_info": null
    },
    {
        "uuid": "e061ddbce92d865ba7d15e87806fac03",
        "title": "冬杪归陵阳别业五首 一",
        "author": "许棠",
        "content": "无媒归别业，所向自乖心。\n闾里故人少，田园荒草深。\n浪翻全失岸，竹迸别成林。\n鸥鸟犹相识，时来听苦吟。",
        "dynasty": "唐",
        "collection_info": null
    },
    {
        "uuid": "f82972d77eae765c37141122df0e0847",
        "title": "冬杪归陵阳别业五首 二",
        "author": "许棠",
        "content": "眠云终未遂，策马暂休期。\n上国劳魂梦，中心甚别离。\n冰封岩溜断，雪压砌松欹。\n骨肉嗟名晚，看归却泪垂。",
        "dynasty": "唐",
        "collection_info": null
    },
    {
        "uuid": "3deb991dab0e8c05f28f03ada35c28dc",
        "title": "冬杪归陵阳别业五首 三",
        "author": "许棠",
        "content": "学劒虽无术，吟诗似有魔。\n已贫甘事晚，临老爱闲多。\n鸡犬唯随鹿，儿童只衣簑。\n时因寻野叟，狂醉復狂歌。",
        "dynasty": "唐",
        "collection_info": null
    },
    {
        "uuid": "15a69770cdaa533df14289c1cd0b4bda",
        "title": "冬杪归陵阳别业五首 四",
        "author": "许棠",
        "content": "乡国乱离后，交亲半旅游。\n远闻诚可念，归见岂无愁。\n败苇迷荒径，寒簑没坏舟。\n衡门终不掩，倚杖看波流。",
        "dynasty": "唐",
        "collection_info": null
    },
    {
        "uuid": "e72690958fd869925ead9625c0c85879",
        "title": "冬杪归陵阳别业五首 五",
        "author": "许棠",
        "content": "游秦復滞燕，不觉近衰年。\n旅貌同柴毁，行衣对骨穿。\n篱寒多啄雀，木落断浮烟。\n楚夜闻鸣鴈，犹疑在塞天。",
        "dynasty": "唐",
        "collection_info": null
    },
    {
        "uuid": "bc69125006cf5837f271879b170b04d3",
        "title": "送王侍御赴宣城",
        "author": "许棠",
        "content": "戴豸却驱鸡，东南上句溪。\n路过金谷口，帆转石城西。\n水树连天暗，山禽绕郡啼。\n江人谙旧化，那復俟招携。",
        "dynasty": "唐",
        "collection_info": null
    },
    {
        "uuid": "9042d8fca5039e557c3c7b6d6178f0d1",
        "title": "春日乌延道中",
        "author": "许棠",
        "content": "边穷厄未穷，復此逐归鸿。\n去路多相似，行人半不同。\n山川藏北狄，草木背东风。\n虚负男儿志，无因立战功。",
        "dynasty": "唐",
        "collection_info": null
    },
    {
        "uuid": "aab5b2e21f323af628fe02ee16a82037",
        "title": "寄华阴刘拾遗",
        "author": "许棠",
        "content": "坚心持谏诤，自古亦艰难。\n寄邑虽行化，眠云似去官。\n河分中野断，岳入半天寒。\n瀑布冰成日，谁陪吟復看。",
        "dynasty": "唐",
        "collection_info": null
    },
    {
        "uuid": "c179afeda1f3e4692375496ab16433f3",
        "title": "忆江南",
        "author": "许棠",
        "content": "南楚西秦远，名迟别岁深。\n欲归难遂去，闲忆自成吟。\n雷电闲倾雨，猿猱鬬堕林。\n眠云机尚在，未忍负初心。",
        "dynasty": "唐",
        "collection_info": null
    },
    {
        "uuid": "ef80783894d181fd51ac4cd2986ef2e0",
        "title": "送前汝州李侍御罢归宣城",
        "author": "许棠",
        "content": "吟诗早得名，戴豸又加荣。\n下国闲归去，他人少此情。\n云移寒峤出，烧夹夜江明。\n重引池塘思，还登谢朓城。",
        "dynasty": "唐",
        "collection_info": null
    },
    {
        "uuid": "c712c4750489bd8adb449217ecbb8aa3",
        "title": "失题",
        "author": "许棠",
        "content": "独夜长城下，孤吟近北辰。\n半天初去鴈，穷碛远来人。\n月黯氛埃积，风羶帐幕邻。\n惟闻防虏寇，不语暗伤神。",
        "dynasty": "唐",
        "collection_info": null
    },
    {
        "uuid": "0ab5282d100bd7a4ed7e5d0b47abb66c",
        "title": "送裴拾遗宰下邽",
        "author": "许棠",
        "content": "受谪因延谏，兹行不出关。\n直庐辞玉陛，上马向仙山。\n地古桑麻广，城偏仆御闲。\n县斋高枕卧，犹梦犯天颜。",
        "dynasty": "唐",
        "collection_info": null
    },
    {
        "uuid": "c6fce1e000fd5357d83b8e45826ed87e",
        "title": "隗嚣宫晚望",
        "author": "许棠",
        "content": "西顾伊兰近，方惊滞极边。\n水随空谷转，山向夕阳偏。\n碛鸟多依地，胡云不满天。\n秋风动衰草，只觉犬羊羶。",
        "dynasty": "唐",
        "collection_info": null
    },
    {
        "uuid": "0c6b21f1d97f743f2f6ce8c02dacf7c9",
        "title": "江上行",
        "author": "许棠",
        "content": "片席随高鸟，连天积浪间。\n苇宽云不匝，风广雨无闲。\n戍影临孤浦，潮痕在半山。\n东原归未得，荏苒滞江关。",
        "dynasty": "唐",
        "collection_info": null
    },
    {
        "uuid": "6299cb01504aed2ed84cd07a1bef33ef",
        "title": "登山",
        "author": "许棠",
        "content": "信步上鸟道，不知身忽高。\n近空无世界，当楚见波涛。\n顶峭松多瘦，崖悬石尽牢。\n猕猴呼独散，隔水向人号。",
        "dynasty": "唐",
        "collection_info": null
    },
    {
        "uuid": "3f69e0beb3973c828acb49a39011e95b",
        "title": "哭宣城元征君",
        "author": "许棠",
        "content": "高眠终不起，远趣固难知。\n琴劒今无主，园林旧许谁。\n苔封僧坐石，苇涨鹤翘池。\n后代传青史，方钦道德垂。",
        "dynasty": "唐",
        "collection_info": null
    },
    {
        "uuid": "821b9e737cffbe7bd1886aa053e1d773",
        "title": "寄建州姚员外",
        "author": "许棠",
        "content": "诬谮遭遐谪，明君即自知。\n乡遥辞劒外，身独向天涯。\n岭堠蛮云积，闽空瘴雨垂。\n南来终不遂，日探北归期。",
        "dynasty": "唐",
        "collection_info": null
    },
    {
        "uuid": "e3b02da2e25933dfc6c60b7f3385e342",
        "title": "送厉校书从事鳯翔",
        "author": "许棠",
        "content": "赴辟依丞相，超荣事岂同。\n城池当陇右，山水是关中。\n日有来巴使，秋高出塞鸿。\n旬休随大斾，应到九成宫。",
        "dynasty": "唐",
        "collection_info": null
    },
    {
        "uuid": "d726f4c073e4ee24392730afed26976e",
        "title": "春夜同厉文学先辈会宿",
        "author": "许棠",
        "content": "江汉久分路，京关重聚吟。\n更为他夜约，方尽昔年心。\n月隔明河远，花藏宿鸟深。\n无眠将及曙，多是说山阴。",
        "dynasty": "唐",
        "collection_info": null
    },
    {
        "uuid": "715e647ec7c0193857e21743a09eb549",
        "title": "长安书情",
        "author": "许棠",
        "content": "疎散过闲人，同人不在秦。\n近来惊白髮，方解惜青春。\n僻寺居将遍，权门到绝因。\n行藏如此辈，何以谓谋身。",
        "dynasty": "唐",
        "collection_info": null
    },
    {
        "uuid": "3d884e52fca89a911880dab0e382860e",
        "title": "过故洛城",
        "author": "许棠",
        "content": "七百数还穷，城池一旦空。\n夕阳唯照草，危堞不胜风。\n岸断河声别，田荒野色同。",
        "dynasty": "唐",
        "collection_info": null
    },
    {
        "uuid": "43ccbcf310b6ff45f80b3972a125f61c",
        "title": "寄庐山贾处士",
        "author": "许棠",
        "content": "时泰亦高眠，人皆谓不然。\n穷经休望辟，饵朮止期仙。\n彭蠡波涵月，炉峰雪照天。\n常闻风雨夜，到晓在渔船。",
        "dynasty": "唐",
        "collection_info": null
    },
    {
        "uuid": "3acefe067c53b09ca3acb32a183ce75f",
        "title": "下第东归留别郑侍郎",
        "author": "许棠",
        "content": "无才副至公，岂是命难通。\n分合吟诗老，家宜逐浪空。\n别心悬阙下，归念极吴东。\n唯畏重回日，初情恐不同。",
        "dynasty": "唐",
        "collection_info": null
    },
    {
        "uuid": "008072ff4ea201dede35fd2d3bc5081d",
        "title": "泗上早发",
        "author": "许棠",
        "content": "独起无人见，长河夜泛时。\n平芜疑自动，落月似相随。\n楚外离空早，关西去已迟。\n渔歌闻不绝，却轸洞庭思。",
        "dynasty": "唐",
        "collection_info": null
    },
    {
        "uuid": "32a2646ace7213fab06683367aaadddc",
        "title": "赠天台僧",
        "author": "许棠",
        "content": "赤城霞外寺，不忘旧登年。\n石上吟分海，楼中语近天。\n重游空有梦，再隐定无缘。\n独夜休行道，星辰静照禅。",
        "dynasty": "唐",
        "collection_info": null
    },
    {
        "uuid": "c75dfc1ef8fb9ef7b4cbba86d750173b",
        "title": "冬夜与友人会宿",
        "author": "许棠",
        "content": "君初离鴈塞，我久滞雕阴。\n隔闰俱劳梦，通宵各话心。\n禁风吹漏出，原树映星沉。\n白昼常多事，无妨到晓吟。",
        "dynasty": "唐",
        "collection_info": null
    },
    {
        "uuid": "47ed668e16ffe97f8705d501562ac4b6",
        "title": "送元遂上人归吴中",
        "author": "许棠",
        "content": "落髪在王畿，承恩着紫衣。\n印心谁受请，讲疏自携归。\n泛浦龙惊锡，禅云虎绕扉。\n吴中知久别，庵树想成围。",
        "dynasty": "唐",
        "collection_info": null
    },
    {
        "uuid": "365f155144329c388642b3f2e0698ef0",
        "title": "赠志空上人",
        "author": "许棠",
        "content": "了了在心中，南宗与北宗。\n行高无外染，骨瘦是真容。\n饭野盂埋雪，禅云杖倚松。\n常修不住性，必拟老何峰。",
        "dynasty": "唐",
        "collection_info": null
    },
    {
        "uuid": "f92528b6df27d9346b86d37efa466161",
        "title": "边城晚望",
        "author": "许棠",
        "content": "广漠杳无穷，孤城四面空。\n马行高碛上，日堕迥沙中。\n逼晓人移帐，当川树列风。\n迢迢河外路，知直去崆峒。",
        "dynasty": "唐",
        "collection_info": null
    },
    {
        "uuid": "bc4fc63887d8a5c757055a28bb3324b2",
        "title": "汴上暮秋",
        "author": "许棠",
        "content": "独立长堤上，西风满客衣。\n日临秋草广，山接远天微。\n岸叶随波尽，沙云与鸟飞。\n秦人宁有素，去意自知归。",
        "dynasty": "唐",
        "collection_info": null
    },
    {
        "uuid": "6af703bd16504c4ead51b2866fa0cfd3",
        "title": "春日言怀",
        "author": "许棠",
        "content": "东风万物新，独未到幽人。\n赋命自多蹇，阳和非不均。\n五陵三月暮，百越一家贫。\n早悞闲眠处，无愁异此身。",
        "dynasty": "唐",
        "collection_info": null
    },
    {
        "uuid": "200cf88fa636a467559e4134426d0f06",
        "title": "奉天寒食书事",
        "author": "许棠",
        "content": "处处无烟火，人家似暂空。\n晓林花落雨，寒谷鸟啼风。\n故里芳洲外，残春甸服中。\n谁知独西去，步步泣途穷。",
        "dynasty": "唐",
        "collection_info": null
    },
    {
        "uuid": "2bc02e0a889945c3c2c5486a45f10905",
        "title": "长安寓居",
        "author": "许棠",
        "content": "贫寄帝城居，交朋日自疎。\n愁迎离碛鴈，梦逐出关书。\n经雨蝉声尽，兼风杵韵余。\n谁知江徼塞，所忆在樵渔。",
        "dynasty": "唐",
        "collection_info": null
    },
    {
        "uuid": "3a434cd71e55dbdfc75550ba7dec8a9f",
        "title": "写怀",
        "author": "许棠",
        "content": "此生居此世，堪笑復堪悲。\n在处有岐路，何人无别离。\n长当多难日，愁过少年时。\n穷达都判了，休闲镊白髭。",
        "dynasty": "唐",
        "collection_info": null
    },
    {
        "uuid": "a689fa211b338ac3fa10f1a185abb364",
        "title": "白菊",
        "author": "许棠",
        "content": "所尚雪霜姿，非关落帽期。\n香飘风外别，影到月中疑。\n发在林雕后，繁当露冷时。\n人间稀有此，自古乃无诗。",
        "dynasty": "唐",
        "collection_info": null
    },
    {
        "uuid": "657212f166eb0b0e4191c41f1743223a",
        "title": "中秋夜对月",
        "author": "许棠",
        "content": "月月势皆圆，中秋朗最偏。\n万方期一夕，到晓是经年。\n影蔽星芒尽，光分物状全。\n惟应苦吟者，目断向遥天。",
        "dynasty": "唐",
        "collection_info": null
    },
    {
        "uuid": "f76f64871189eb2446d788f3ac7d7c41",
        "title": "陪郢州张员外宴白雪楼",
        "author": "许棠",
        "content": "高情日日闲，多宴雪楼间。\n洒槛江干雨，当筵天际山。\n带帆分浪色，驻乐话朝班。\n岂料羁浮者，樽前得解颜。",
        "dynasty": "唐",
        "collection_info": null
    },
    {
        "uuid": "1ae95296cfcca8314bae5e3979cf5f59",
        "title": "和薛侍御题兴善寺松",
        "author": "许棠",
        "content": "何年斸到城，满国响高名。\n半寺阴常匝，邻坊景亦清。\n代多无朽势，风定有余声。\n自得天然状，非同涧底生。",
        "dynasty": "唐",
        "collection_info": null
    },
    {
        "uuid": "69074f71172c00415df7eebe8d366165",
        "title": "题郑侍郎岩隐十韵",
        "author": "许棠",
        "content": "朝退常归隐，真修大隐情。\n园林应得趣，岩谷自为名。\n野步难寻寺，闲吟少在城。\n树藏幽洞黑，花照远村明。\n海石分湖路，风泉遰雨声。\n性高怜散逸，官达厌公卿。\n架引藤重长，阶延笋迸生。\n青门无到客，紫阁有来莺。\n物外身虽隐，区中望本清。\n终难依此境，坐卧避钧衡。",
        "dynasty": "唐",
        "collection_info": null
    },
    {
        "uuid": "24149b881502ec55f34bab56a368961c",
        "title": "宿灵山兰若",
        "author": "许棠",
        "content": "江心天半寺，一夕万缘空。\n地出浮云上，星摇积浪中。\n滴沤垂阁雨，吹桧送帆风。\n旦夕闻清磬，唯应是钓翁。",
        "dynasty": "唐",
        "collection_info": null
    },
    {
        "uuid": "f5266602687e342a209336ef5dac8876",
        "title": "亲仁里双鹭",
        "author": "许棠",
        "content": "双去双来日已频，只应知我是江人。\n对欹雪顶思寻水，更振霜翎恐染尘。\n三楚几时初失侣，五陵何树又栖身。\n天然不与凡禽类，傍砌听吟性自驯。",
        "dynasty": "唐",
        "collection_info": null
    },
    {
        "uuid": "c32b28d771a66a19e63a904bf85fa81a",
        "title": "成纪书事二首 一",
        "author": "许棠",
        "content": "东吴远别客西秦，怀旧伤时暗洒巾。\n满野多成无主冢，防边半是异乡人。\n山河再阔千余里，城市曾经一百春。\n闲与将军议戎事，伊兰犹未绝胡尘。",
        "dynasty": "唐",
        "collection_info": null
    },
    {
        "uuid": "41279ad1a6ba36d613d76559cf007dff",
        "title": "成纪书事二首 二",
        "author": "许棠",
        "content": "蹉跎远入犬羊中，荏苒将成白首翁。\n三楚田园归未得，五原岐路去无穷。\n天垂大野鵰盘草，月落孤城角啸风。\n难问开元向前事，依稀犹认隗嚣宫。",
        "dynasty": "唐",
        "collection_info": null
    },
    {
        "uuid": "7a4984384e8bb01abad6ae350ff0f843",
        "title": "秦中遇友人",
        "author": "许棠",
        "content": "半生南走復西驰，愁过杨朱罢泣岐。\n远梦亦羞归海徼，贫游多是滞边陲。\n胡云不聚风无定，陇路难行栈更危。\n旦暮唯闻语征战，看看已欲废吟诗。",
        "dynasty": "唐",
        "collection_info": null
    },
    {
        "uuid": "351711e8bbf14c02a3c49cda147921fc",
        "title": "过分水岭",
        "author": "许棠",
        "content": "陇山高共鸟行齐，瞰险盘空甚蹑梯。\n云势崩腾时向背，水声呜咽若东西。\n风兼雨气吹人面，石带冰棱碍马蹄。\n此去秦川无别路，隔崖穷谷却难迷。",
        "dynasty": "唐",
        "collection_info": null
    },
    {
        "uuid": "c6386069a62605b7e3f5813ac1cc6a42",
        "title": "讲德陈情上淮南李仆射八首 一",
        "author": "许棠",
        "content": "天降贤人佐圣时，自然声教满华夷。\n英明不独中朝仰，清重兼闻外国知。\n凉夜酒醒多对月，晓庭公退半吟诗。\n梁城东下虽经战，风俗犹传守旧规。",
        "dynasty": "唐",
        "collection_info": null
    },
    {
        "uuid": "4b32317f06b12e0c482c4e97bc43bb14",
        "title": "讲德陈情上淮南李仆射八首 二",
        "author": "许棠",
        "content": "多朝轩冕冠干坤，四海皆推圣最尊。\n楚玉已曾分卞玉，膺门依旧是龙门。\n筵开乐振高云动，城掩鼙收落日昏。\n尝念苍生如赤子，九州无处不沾恩。",
        "dynasty": "唐",
        "collection_info": null
    },
    {
        "uuid": "c06afb63aa740dd149d9b06d8e1fd6ba",
        "title": "讲德陈情上淮南李仆射八首 三",
        "author": "许棠",
        "content": "未领春闱望早清，况联戎阃控强兵。\n风威遍布江山静，教化高同日月明。\n九郡竟歌兼煮海，四方皆得共和羹。\n东南自此全无事，只为期年政已成。",
        "dynasty": "唐",
        "collection_info": null
    },
    {
        "uuid": "5d3cac9bb49f656b580c4cd27ee7ee81",
        "title": "讲德陈情上淮南李仆射八首 四",
        "author": "许棠",
        "content": "帝念淮堧疫疹频，牢笼山海委名臣。\n古来比德由无侣，当代同途岂有人。\n夜宴独吟梁苑月，朝游重见广陵春。\n多年疲瘵全苏息，须到讴谣日满秦。",
        "dynasty": "唐",
        "collection_info": null
    },
    {
        "uuid": "7e925382aea2294241e7461963c2222d",
        "title": "讲德陈情上淮南李仆射八首 五",
        "author": "许棠",
        "content": "三纪吟诗望一名，丹霄待得白头成。\n已期到老还沾禄，无復偷闲却养生。\n当宴每垂听乐泪，望云长起忆山情。\n朱门旧是登龙客，初脱鱼鳞胆尚惊。",
        "dynasty": "唐",
        "collection_info": null
    },
    {
        "uuid": "1f0378180f063173b5f82debc3b53624",
        "title": "讲德陈情上淮南李仆射八首 六",
        "author": "许棠",
        "content": "东来淮海拜旌旟，不把公卿一字书。\n曾侍晚斋吟对雪，又容华馆食兼鱼。\n孤微自省恩非次，际会谁知分有余。\n唯耻旧桥题处在，荣归无计似相如。",
        "dynasty": "唐",
        "collection_info": null
    },
    {
        "uuid": "0dc415bb9a65f48e7eb8bf9a8cca72fd",
        "title": "讲德陈情上淮南李仆射八首 七",
        "author": "许棠",
        "content": "平生南北逐蓬飘，待得名成鬓已雕。\n寒浦一从抛钓艇，旧林无处认风飙。\n程途虽喜关河尽，时节犹惊骨肉遥。\n愁策羸蹄更归去，乱山流水满翻潮。",
        "dynasty": "唐",
        "collection_info": null
    },
    {
        "uuid": "0ec064b1f0ae4c029125db795e683fec",
        "title": "讲德陈情上淮南李仆射八首 八",
        "author": "许棠",
        "content": "丹霄空把桂枝归，白首依前着布衣。\n当路公卿谁见待，故乡亲爱自疑非。\n东风乍喜还沧海，栖旅终愁出翠微。\n应念无媒居选限，二年须更守渔矶。",
        "dynasty": "唐",
        "collection_info": null
    },
    {
        "uuid": "a02438969a38210a0f4edc34175cf9b9",
        "title": "献独孤尚书",
        "author": "许棠",
        "content": "虚抛南楚滞西秦，白首依前衣白身。\n退鹢已经三十载，登龙曾见一千人。\n魂离为役诗篇苦，泪竭缘嗟骨相贫。\n今日鞠躬高斾下，欲倾肝胆杳无因。",
        "dynasty": "唐",
        "collection_info": null
    },
    {
        "uuid": "0508a45a5bed272bbf4c368023c58f27",
        "title": "将过单于",
        "author": "许棠",
        "content": "荒碛连天堡戍稀，日忧蕃寇却忘机。\n江山不到处皆到，陇鴈已归时未归。\n行李亦须携战器，趋迎当便着戎衣。\n幷州去路殊迢遰，风雨何当达近畿。",
        "dynasty": "唐",
        "collection_info": null
    },
    {
        "uuid": "80c16477f361d453d4efeddfa7599908",
        "title": "贞女祠",
        "author": "许棠",
        "content": "何穴藏贞骨，荒祠见旧颜。\n精灵应自在，云雨不相关。\n落石泉多咽，无风树尽闲。\n唯疑千古后，为瑞向人间。",
        "dynasty": "唐",
        "collection_info": null
    },
    {
        "uuid": "78d310f8d8082210c7621eb6a7c23de9",
        "title": "宿华山",
        "author": "许棠",
        "content": "异境良难测，非仙岂合游。\n星辰方满岳，风雨忽移舟。\n喷月泉垂壁，栖松鹤在楼。\n因知休养处，不必在嵩丘。",
        "dynasty": "唐",
        "collection_info": null
    },
    {
        "uuid": "01df157416c3d760cfcd4d1a140c8530",
        "title": "送张员外西川从事",
        "author": "许棠",
        "content": "为郎不入朝，自是赴嘉招。\n豸角初离首，金章已在腰。\n劒横阴绿野，栈响近丹霄。\n迎驿应相续，悬愁去路遥。",
        "dynasty": "唐",
        "collection_info": null
    },
    {
        "uuid": "aec7df7b79d6411d20f49a1e7b815330",
        "title": "题慈恩寺元遂上人院",
        "author": "许棠",
        "content": "竹槛匝回廊，城中似外方。\n月云开作片，枝鸟立成行。\n径接河源润，庭容塔影凉。\n天台频去说，谁占最高房。",
        "dynasty": "唐",
        "collection_info": null
    },
    {
        "uuid": "3a8ebe666a8e5ed7df8fcfd4e4a7b64c",
        "title": "送杜仓曹往沧洲觐叔常侍",
        "author": "许棠",
        "content": "浮阳横巨浸，南巷拥旌旃。\n别带秦城雨，行闻魏国蝉。\n碛鸿来每后，朝日见常先。\n东鄙云霞广，高林间水天。",
        "dynasty": "唐",
        "collection_info": null
    },
    {
        "uuid": "82e637a19f955d5393071534d596000a",
        "title": "雕阴道中作",
        "author": "许棠",
        "content": "五月绥州北，途程少郁蒸。\n马依羶草聚，人抱浊河澄。\n蹟固长城垒，冤深太子陵。\n往来经此地，悲苦有谁能。",
        "dynasty": "唐",
        "collection_info": null
    },
    {
        "uuid": "c1e1fe826e92e060f2c45993e62bfede",
        "title": "留别从弟郴",
        "author": "许棠",
        "content": "同承太岳胤，俱值太平时。\n丹陛怀趋计，沧洲负去期。\n久贫成蹭蹬，多病惜支离。\n宗分兼交分，吾知汝亦知。",
        "dynasty": "唐",
        "collection_info": null
    },
    {
        "uuid": "0dd870ac8a7a564f288f92b3a7bce117",
        "title": "寻山",
        "author": "许棠",
        "content": "蹑履復支筇，深山草木中。\n隔溪遥避虎，当坞忽闻钟。\n落叶多相似，幽禽半不同。\n羣猱呼却散，如此异林翁。",
        "dynasty": "唐",
        "collection_info": null
    },
    {
        "uuid": "463801eb1c3bc07534bbec6cdb70b555",
        "title": "送徐侍御充南诏判官",
        "author": "许棠",
        "content": "西去安夷落，乘轺从节行。\n彤庭传圣旨，异城化戎情。\n瘴路穷巴徼，蛮川过峤城。\n地偏风自杂，天漏月稀明。\n危栈连空动，长江到底清。\n笑宜防狒狒，言好听猩猩。\n抚论如敦行，归情自合盟。\n迴期佩印绶，何更见新正。",
        "dynasty": "唐",
        "collection_info": null
    },
    {
        "uuid": "86e684b568130749c4ac6eb7723902ae",
        "title": "送省玄上人归江东",
        "author": "许棠",
        "content": "释律周儒礼，严持用戒身。\n安禅思剡石，留偈别都人。\n雨合吴江黑，潮移海路新。\n缾盂自此去，应不更还秦。",
        "dynasty": "唐",
        "collection_info": null
    },
    {
        "uuid": "1146beddc322443453c9814e2c725a69",
        "title": "送刘校书游东鲁",
        "author": "许棠",
        "content": "内阁劳雠校，东邦忽纵游。\n才编精二雅，分合遇诸侯。\n暗海龟蒙雨，连空赵魏秋。\n如经麟见处，驻马瞰荒丘。",
        "dynasty": "唐",
        "collection_info": null
    },
    {
        "uuid": "98c1ae827976aebd27bf53b34a14a12b",
        "title": "送金吾侍御奉使日东",
        "author": "许棠",
        "content": "还乡兼作使，到日倍荣亲。\n向化虽多国，如公有几人。\n孤山无返照，积水合苍旻。\n膝下知难住，金章已繫身。",
        "dynasty": "唐",
        "collection_info": null
    },
    {
        "uuid": "bbeca013c007dcb000e477e410cb85da",
        "title": "题甘露寺",
        "author": "许棠",
        "content": "丹槛拂丹霄，人寰下瞰遥。\n何年增造化，万古出尘嚣。\n地势盘三楚，江声换几朝。\n满栏皆异药，到顶尽飞桥。\n泽广方云梦，山孤数沃焦。\n中[宵]霞始散，经腊木稀凋。\n铎动天风度，窗明海气消。\n带鼙分迥堞，当日辨翻潮。\n鸟去沉葭菼，帆来映泬㵳。\n浮生自多事，无计免迴镳。",
        "dynasty": "唐",
        "collection_info": null
    },
    {
        "uuid": "2c44ff27a8cebf69645bd87983983a4e",
        "title": "冬夜怀真里友人会宿",
        "author": "许棠",
        "content": "静语与高吟，搜神又爽心。\n各来依帝里，相对似山阴。\n漏永星河没，堂寒月彩深。\n从容不易到，莫惜曙钟侵。",
        "dynasty": "唐",
        "collection_info": null
    },
    {
        "uuid": "40b8614f019950e589f840b160c5650b",
        "title": "陪友人夏夜对月",
        "author": "许棠",
        "content": "后伏中宵月，高秋满魄齐。\n轮移仙掌外，影下玉绳西。\n蝉雀飞多悞，星萤出自迷。\n烦蒸惊顿绝，吟翫畏闻鸡。",
        "dynasty": "唐",
        "collection_info": null
    },
    {
        "uuid": "8cfde35adab28a14d64950de59492440",
        "title": "送从弟筹任告成尉",
        "author": "许棠",
        "content": "海上从戎罢，嵩阳佐县初。\n故人皆羡去，吾祖旧曾居。\n地古多生药，溪灵不聚鱼。\n唯应寻隐者，闲寺讲仙书。",
        "dynasty": "唐",
        "collection_info": null
    },
    {
        "uuid": "3774cca4a1b6f3eb7b7b4414fada7032",
        "title": "秋日陪陆校书游玉泉",
        "author": "许棠",
        "content": "共爱泉源异，频来不觉劳。\n散光垂草细，繁响出风高。\n沫滞潭花片，沙遗浴鸟毛。\n尘间喧与闷，须向此中逃。",
        "dynasty": "唐",
        "collection_info": null
    },
    {
        "uuid": "070ee95bdfcef71bb6f1906f9b484ff9",
        "title": "送防州邬员外",
        "author": "许棠",
        "content": "千溪与万嶂，缭绕復峥嵘。\n太守劳车马，何从驻斾旌。\n椒香近满郭，漆货远通京。\n唯涤双尘耳，东南听政声。",
        "dynasty": "唐",
        "collection_info": null
    },
    {
        "uuid": "555f64d857ff98209bb387cb6c0c20eb",
        "title": "过穆陵关",
        "author": "许棠",
        "content": "荒关无守吏，亦耻白衣过。\n地广人耕绝，天寒鴈下多。\n东西方自感，雨雪更相和。\n日暮聊摅思，摇鞭一放歌。",
        "dynasty": "唐",
        "collection_info": null
    },
    {
        "uuid": "feeb9c6d37bf0817857fe07fbbe99823",
        "title": "江上遇友人",
        "author": "许棠",
        "content": "阙下分离日，杏园花半开。\n江边相值夜，榆塞鴈初来。\n坐久河沉斗，吟长月浸杯。\n鲈鱼非不恋，共有客程催。",
        "dynasty": "唐",
        "collection_info": null
    },
    {
        "uuid": "ddb827310854b0449b50d1b5cc88dfa9",
        "title": "忆宛陵旧居",
        "author": "许棠",
        "content": "旧忆陵阳北，林园近板桥。\n江晴帆影满，野迥鹤声遥。\n鸟径通山市，汀扉上海潮。\n秦城归去梦，夜夜到渔樵。",
        "dynasty": "唐",
        "collection_info": null
    },
    {
        "uuid": "64ca0c92d55f0da7d302b82a8e9156d5",
        "title": "题闻琴馆",
        "author": "许棠",
        "content": "城非宓贱邑，馆亦号闻琴。\n乃是前贤意，常留化俗心。\n代公存绿绮，谁更寄清音。\n此迹应无改，寥寥毕古今。",
        "dynasty": "唐",
        "collection_info": null
    },
    {
        "uuid": "036f88c6e278ff1be35ce20e1dcb0996",
        "title": "寄江上弟妹",
        "author": "许棠",
        "content": "无成归未得，不是不谋归。\n垂老登云路，犹胜守钓矶。\n大荒身去数，穷海信来稀。\n孤立皆难进，非关命独违。",
        "dynasty": "唐",
        "collection_info": null
    },
    {
        "uuid": "cda89ae09e77c48c44f423d71eacb323",
        "title": "题李昌符丰乐幽居",
        "author": "许棠",
        "content": "诗家依阙下，野景似山中。\n兰菊俱含露，杉梧为奏风。\n破门韦曲对，浅岸御沟通。\n莫叹连年屈，君须遇至公。",
        "dynasty": "唐",
        "collection_info": null
    },
    {
        "uuid": "0e6c4e76b7eec1c32f51c64a487ec0c2",
        "title": "青山晚望",
        "author": "许棠",
        "content": "昔人怀感处，此地倍魂消。\n四海经摇落，三吴正寂寥。\n风移残烧远，帆带夕阳遥。\n欲继前贤迹，谁能似隐招。",
        "dynasty": "唐",
        "collection_info": null
    },
    {
        "uuid": "6418c35ce27aa89f39e2a73e6ffc2463",
        "title": "宣城送进士郑徽赴举",
        "author": "许棠",
        "content": "长安去是归，上马肯沾衣。\n水国车通少，秦人楚荐稀。\n鸿方离北鄙，叶下已西畿。\n好整丹霄步，知音在紫微。",
        "dynasty": "唐",
        "collection_info": null
    },
    {
        "uuid": "39078a18f2765919b11c65127db63ccc",
        "title": "言怀",
        "author": "许棠",
        "content": "万事不关心，终朝但苦吟。\n久贫惭负债，渐老爱山深。\n日月销天外，帆樯弃海阴。\n荣枯应已定，无復繫浮沉。",
        "dynasty": "唐",
        "collection_info": null
    },
    {
        "uuid": "b17885770426ddf651f7c58fb8378a21",
        "title": "汴河十二韵",
        "author": "许棠",
        "content": "昔年开汴水，元应别有由。\n或兼通楚塞，宁独为扬州。\n直断平芜色，横分积石流。\n所思千里便，岂计万方忧。\n首甚资功济，终难弭宴游。\n空怀龙舸下，不见锦帆收。\n浪倒长汀柳，风欹远岸楼。\n奔逾怀许竭，澄彻泗滨休。\n路要多行客，鱼稀少钓舟。\n日开天际晚，鴈合碛西秋。\n一派注沧海，几人生白头。\n常期身事毕，于此泳东浮。",
        "dynasty": "唐",
        "collection_info": null
    },
    {
        "uuid": "7e19933f4a89544cb16778b059dff40e",
        "title": "旅中送人归九华",
        "author": "许棠",
        "content": "分与仙山背，多年负翠微。\n无因随鹿去，只是送人归。\n顶木晴摩日，根岚晓润衣。\n会于猨鸟外，相对掩高扉。",
        "dynasty": "唐",
        "collection_info": null
    },
    {
        "uuid": "6a277179a3760df1715edd559c90035c",
        "title": "送友人归江南",
        "author": "许棠",
        "content": "皇州五更鼓，月落西南维。\n此时有行客，别我孤舟归。\n上国身无主，下第诚可悲。",
        "dynasty": "唐",
        "collection_info": null
    },
    {
        "uuid": "a2941dfcda9fa7c0dba445beee1161ff",
        "title": "洞庭湖",
        "author": "许棠",
        "content": "空江浩荡景萧然，尽日菰蒲泊钓船。\n青草浪高三月渡，绿杨花扑一溪烟。\n情多莫举伤春目，愁极兼无买酒钱。\n犹有渔人数家住，不成村落夕阳边。",
        "dynasty": "唐",
        "collection_info": null
    },
    {
        "uuid": "98b9dcfb21b0eb07d257613c41c84479",
        "title": "句",
        "author": "许棠",
        "content": "晓嶂猨开户，寒湫鹿舐冰。\n当空吟待月，到晚坐看山。\n一年三领郡，领郡管仙山。",
        "dynasty": "唐",
        "collection_info": null
    },
    {
        "uuid": "8703c55f20a807a794cdccb57853e36e",
        "title": "放歌行",
        "author": "邵谒",
        "content": "龟为秉灵亡，鱼为弄珠死。\n心中自有贼，莫怨任公子。\n屈原若不贤，焉得沈湘水。",
        "dynasty": "唐",
        "collection_info": null
    },
    {
        "uuid": "4cce981faad81b39deaf68ba2b056db1",
        "title": "长安寒食",
        "author": "邵谒",
        "content": "春日照九衢，春风媚罗绮。\n万骑出都门，拥在香尘裏。\n莫辞弔枯骨，千载长如此。\n安知今日身，不是昔时鬼。\n但看平地游，亦见摧辀死。",
        "dynasty": "唐",
        "collection_info": null
    },
    {
        "uuid": "f8e2a614fb14de66eb553e4ea157056a",
        "title": "贞女墓",
        "author": "邵谒",
        "content": "生持节操心，死作坚贞鬼。\n至今坟上春，草木无花卉。",
        "dynasty": "唐",
        "collection_info": null
    },
    {
        "uuid": "b0f97a6bfaea9805ad07226cc8972ec4",
        "title": "自叹",
        "author": "邵谒",
        "content": "春蚕未成茧，已贺箱笼实。\n蟢子徒有丝，终年不成匹。\n每念古人言，有得则有失。\n我命独如何，憔悴长如一。\n白日九衢中，幽独暗如漆。\n流泉有枯时，穷贱无尽日。\n惆怅復惆怅，几迴新月出。",
        "dynasty": "唐",
        "collection_info": null
    },
    {
        "uuid": "dcee69bc6c848bfe0a856d845fbeaa2d",
        "title": "送徐羣宰望江",
        "author": "邵谒",
        "content": "古人力文学，所务安疲甿。\n今人力文学，所务惟公卿。\n大贤重邦本，屈迹官武城。\n劝民勤机杼，自然国用幷。\n但见富贵者，知食不知耕。\n忽尔秋不熟，储廪焉得盈。\n贡艺既精苦，用心必公平。\n吾道不遗贤，霄汉期芳馨。\n一夫若有德，千古称其英。\n陶潜虽理邑，崔烈徒台衡。\n浊者必恶清，瞽者必恶明。\n孤松自有色，岂夺众草荣。\n为刀若不利，焉得宰牛名。\n为丝若不直，焉得琴上声。\n好去立高节，重来振羽翎。",
        "dynasty": "唐",
        "collection_info": null
    },
    {
        "uuid": "f9bf26e5018aca17a6ddc155b79ae36d",
        "title": "秋夕",
        "author": "邵谒",
        "content": "万里凭梦归，骨肉皆在眼。\n觉来益惆怅，不信长安远。\n人人但为农，我独常逢旱。\n恶命如漏巵，滴滴添不满。\n天末雁来时，一呌一肠断。",
        "dynasty": "唐",
        "collection_info": null
    },
    {
        "uuid": "a1711e3a7d8404a374f959c8ff884592",
        "title": "览孟东野集",
        "author": "邵谒",
        "content": "蚌死留夜光，剑折留锋铓。\n哲人归大夜，千古传珪璋。\n珪璋徧四海，人伦多变改。\n题花花已无，翫月月犹在。\n不知天地间，白日几时昧。",
        "dynasty": "唐",
        "collection_info": null
    },
    {
        "uuid": "2bd8fcc1271e30750d7c35fe1e9e71b0",
        "title": "送友人江行",
        "author": "邵谒",
        "content": "送君若浪水，迭迭愁思起。\n梦魂如月明，相送秋江裏。",
        "dynasty": "唐",
        "collection_info": null
    },
    {
        "uuid": "820b33689012bcdc1f0c3a780e63aa71",
        "title": "下第有感",
        "author": "邵谒",
        "content": "古人有遗言，天地如掌阔。\n我行三十载，青云路未达。\n尝闻读书者，所贵免征伐。\n谁知失意时，痛于刃伤骨。\n身如石上草，根蔕浅难活。\n人人皆爱春，我独愁花发。\n如何归故山，相携采薇蕨。",
        "dynasty": "唐",
        "collection_info": null
    },
    {
        "uuid": "dc7c5dd7a01127e21014a788d15143ee",
        "title": "论政",
        "author": "邵谒",
        "content": "贤哉三握髪，为有天下忧。\n孙弘不开阁，丙吉宁问牛。\n内政由股肱，外政由诸侯。\n股肱政若行，诸侯政自修。\n一物不得所，蚁穴满山丘。\n莫言万木死，不因一叶秋。\n朱云若不直，汉帝终自由。\n子婴一失国，渭水东悠悠。",
        "dynasty": "唐",
        "collection_info": null
    },
    {
        "uuid": "09de7b3ee41fb1366c182b191467ff8b",
        "title": "战城南",
        "author": "邵谒",
        "content": "武皇重征伐，战士轻生死。\n朝争刃上功，暮作泉下鬼。\n悲风弔枯骨，明日照荒垒。\n千载留长声，呜咽城南水。",
        "dynasty": "唐",
        "collection_info": null
    },
    {
        "uuid": "69b59c2089ea48cdd18e91f4e9c6b596",
        "title": "赠郑殷处士",
        "author": "邵谒",
        "content": "善琴不得听，嘉玉不得名。\n知音既已死，良匠亦未生。\n退居一河湄，山中物景清。\n鱼沈池水碧，鹤去松枝轻。\n长材靡入用，大厦失巨楹。\n颜子不得禄，谁谓天道平。",
        "dynasty": "唐",
        "collection_info": null
    },
    {
        "uuid": "2d1c3ca83629243509061a58583b395b",
        "title": "古乐府",
        "author": "邵谒",
        "content": "对酒弹古琴，弦中发新音。\n新音不可辨，十指幽怨深。\n妾颜不自保，四时如车轮。\n不知今夜月，曾照几时人。\n露滴芙蓉香，香销心亦死。\n良时无可留，残红谢池水。",
        "dynasty": "唐",
        "collection_info": null
    },
    {
        "uuid": "4210e7d5771b616cd6233355fcc9d388",
        "title": "经安容先生旧居",
        "author": "邵谒",
        "content": "羽化留遗踪，千载踪难没。\n一泉岩下水，几度换明月。\n松老不改柯，龙久皆变骨。\n云雨有归时，鸡犬无还日。\n至今青山中，寂寞桃花发。",
        "dynasty": "唐",
        "collection_info": null
    },
    {
        "uuid": "e97508aacdbfe800718ae97120889f9a",
        "title": "望行人",
        "author": "邵谒",
        "content": "登楼恐不高，及高君已远。\n云行郎即行，云归郎不返。\n嗟为楼上人，望望不相近。\n若作辙中泥，不放郎车转。\n白日下西山，望尽妾肠断。",
        "dynasty": "唐",
        "collection_info": null
    },
    {
        "uuid": "15062deeb43c8c3a02e29a2b372c1f37",
        "title": "岁丰",
        "author": "邵谒",
        "content": "皇天降丰年，本忧贫士食。\n贫士无良畴，安能得稼穑。\n工佣输富家，日落长叹息。\n为供豪者粮，役尽匹夫力。\n天地莫施恩，施恩强者得。",
        "dynasty": "唐",
        "collection_info": null
    },
    {
        "uuid": "2edf64fc053e7137eb9764a6a13bb25e",
        "title": "金谷园怀古",
        "author": "邵谒",
        "content": "在富莫骄奢，骄奢多自亡。\n为女莫骋容，骋容多自伤。\n如何金谷园，郁郁椒兰房。\n昨夜绮罗列，今日池馆荒。\n竹死不变节，花落有余香。\n美人抱义死，千载名犹彰。\n娇歌无遗音，明月留清光。\n浮云易改色，衰草难重芳。\n不学韩侯妇，衔冤报宋王。",
        "dynasty": "唐",
        "collection_info": null
    },
    {
        "uuid": "4bce6e1fa843315ec8800d639e2dfe57",
        "title": "春日有感",
        "author": "邵谒",
        "content": "我心如蘗苦，他见如荠甘。\n火未到身者，痛楚难共谙。\n但言贫者拙，不言富者贫。\n谁知苦寒女，力尽为桑蚕。",
        "dynasty": "唐",
        "collection_info": null
    },
    {
        "uuid": "e37dfb6ecb7f1d2605bc4897c60e24d2",
        "title": "学仙词",
        "author": "邵谒",
        "content": "上仙传秘诀，澹薄与无营。\n炼药□□□，变姓不变形。\n三尸既无累，百虑自不生。\n是知寸心中，有路通上清。\n祖龙好仙术，烧却黄金精。",
        "dynasty": "唐",
        "collection_info": null
    },
    {
        "uuid": "55cfa8a8278690332ff5475b33d39191",
        "title": "妓女",
        "author": "邵谒",
        "content": "天若许人登，青山高不止。\n地若许人穷，黄泉深无水。\n量诸造化情，物成皆有以。\n如何上青冥，视之平若砥。\n日下骋琅玕，空中无罗绮。\n但见势腾凌，将为长如此。\n炫耀一时间，逡巡九泉裏。\n一种为埃尘，不学堕楼死。",
        "dynasty": "唐",
        "collection_info": null
    },
    {
        "uuid": "ad5b9d6d2f2021abbe58ef8be4b5dde6",
        "title": "寒女行",
        "author": "邵谒",
        "content": "寒女命自薄，生来多贱微。\n家贫人不聘，一身无所归。\n养蚕多苦心，茧熟他人丝。\n织素徒苦力，素成他人衣。\n青楼富家女，纔生便有主。\n终日着罗绮，何曾识机杼。\n清夜闻歌声，听之泪如雨。\n他人如何欢，我意又何苦。\n所以问皇天，皇天竟无语。",
        "dynasty": "唐",
        "collection_info": null
    },
    {
        "uuid": "b7e46b9b4728c411a55a279f5e71e537",
        "title": "览镜",
        "author": "邵谒",
        "content": "一照一迴悲，再照颜色衰。\n日月自流水，不知身老时。\n昨日照红颜，今朝照白丝。\n白丝与红颜，相去咫尺间。",
        "dynasty": "唐",
        "collection_info": null
    },
    {
        "uuid": "9747110200081d4f340593be653282bc",
        "title": "轻薄行",
        "author": "邵谒",
        "content": "薄薄身上衣，轻轻浮云质。\n长安一花开，九陌马蹄疾。\n谁言公子车，不是天上力。",
        "dynasty": "唐",
        "collection_info": null
    },
    {
        "uuid": "6a9adf99d6c9945cdf458bec928ec1c7",
        "title": "苦别离",
        "author": "邵谒",
        "content": "十五为君婚，二十入君门。\n自从入户后，见君长出门。\n朝看相送人，暮看相送人。\n若遣折杨柳，此地树无根。\n愿为陌上土，得作马蹄尘。\n愿为曲木枝，得作双车轮。\n安得太行山，移来君马前。",
        "dynasty": "唐",
        "collection_info": null
    },
    {
        "uuid": "ec272f3c8ba845ad19999ed76341bded",
        "title": "览张骞传",
        "author": "邵谒",
        "content": "采药不得根，寻河不得源。\n此时虚白首，徒感武皇恩。\n桑田未闻改，日月曾几昏。\n仙骨若求得，垄头无新坟。\n不见杜陵草，至今空自繁。",
        "dynasty": "唐",
        "collection_info": null
    },
    {
        "uuid": "c0978ed7e137fa73f0d2c2937406abba",
        "title": "白头吟",
        "author": "邵谒",
        "content": "汉家天宇阔，日月不暂闲。\n常将古今骨，裨作北邙山。\n山高势已极，犹自凋朱颜。",
        "dynasty": "唐",
        "collection_info": null
    },
    {
        "uuid": "e8d779a4063a0fb587aa2682f1dd38a3",
        "title": "瞽者叹",
        "author": "邵谒",
        "content": "我心岂不平，我目自不明。\n徒云备双足，天下何由行。",
        "dynasty": "唐",
        "collection_info": null
    },
    {
        "uuid": "7796f0b011cbb60242981461932f2276",
        "title": "送从弟长安下第南归觐亲",
        "author": "邵谒",
        "content": "白日不得照，戴天如戴盆。\n青云未见路，丹车劳出门。\n采薇秦山镇，养亲湘水源。\n心中岂不切，其如行路难。\n为文清益峻，为心直且安。\n芝兰未入用，馨香志独存。\n他门种桃李，犹能荫子孙。\n我家有棠阴，枝叶竟不繁。\n心醉岂因酒，愁多徒见萱。\n征徒忽告归，执袂殷勤论。\n在鸟终为凤，为鱼须化鲲。\n富贵岂长守，贫贱宁有根。\n丈夫志不大，何以佐干坤。\n昼短疾于箭，早来献天言。\n莫恋苍梧畔，野烟横破村。",
        "dynasty": "唐",
        "collection_info": null
    },
    {
        "uuid": "34898f16528d5915936f275b5ce492c1",
        "title": "少年行",
        "author": "邵谒",
        "content": "丈夫十八九，胆气欺韩彭。\n报雠不用剑，辅国不用兵。\n以目为水鑑，以心作权衡。\n愿君似尧舜，能使天下平。\n何必走马夸弓矢，然后致得人心争。",
        "dynasty": "唐",
        "collection_info": null
    },
    {
        "uuid": "327d165a498710e907da74efd9d89d4c",
        "title": "汉宫井",
        "author": "邵谒",
        "content": "辘轳声绝离宫静，班姬几度照金井。\n梧桐老去残花开，犹似当时美人影。",
        "dynasty": "唐",
        "collection_info": null
    },
    {
        "uuid": "1119eb8ecf3305bcd8a6f955667a537e",
        "title": "显茂楼",
        "author": "邵谒",
        "content": "秦山渭水尚悠悠，如何草树迷宫阙。\n繁华朱翠尽东流，唯有望楼对明月。",
        "dynasty": "唐",
        "collection_info": null
    },
    {
        "uuid": "74d026a6ce7a8b6b88cba3ea0f95ee4b",
        "title": "紫阁峯",
        "author": "邵谒",
        "content": "壮国山河倚空碧，迥拔烟霞侵太白。\n绿崖下视千万寻，青天只据百余尺。",
        "dynasty": "唐",
        "collection_info": null
    },
    {
        "uuid": "40297b0166553c5e25945f561521e04b",
        "title": "送李员外频之建州",
        "author": "林宽",
        "content": "句践江头月，客星台畔松。\n为郎久不见，出守暂相逢。\n鸟泊牵滩索，花空押号钟。\n远人思化切，休上武夷峰。",
        "dynasty": "唐",
        "collection_info": null
    },
    {
        "uuid": "6f0a3bde38c97d541da044496a85f194",
        "title": "送许棠先辈归宣州",
        "author": "林宽",
        "content": "髪枯穷律韵，字字合埙篪。\n日月所到处，姓名无不知。\n莺啼谢守垒，苔老谪仙碑。\n诗道丧来久，东归为弔之。",
        "dynasty": "唐",
        "collection_info": null
    },
    {
        "uuid": "2912f763abc93bc64836a33991e14d29",
        "title": "穷冬太学",
        "author": "林宽",
        "content": "投迹依槐馆，荒亭草合时。\n雪深鸢啸急，薪湿鼎吟迟。\n默坐同谁话，非僧不我知。\n匡庐瀑布畔，何日副心期。",
        "dynasty": "唐",
        "collection_info": null
    },
    {
        "uuid": "472586264bfa8378f7397790d3ee55d6",
        "title": "陪郑諴郎中假日省中寓直",
        "author": "林宽",
        "content": "宪厅名最重，假日许从容。\n床满诸司印，庭高五粒松。\n井寻芸吏汲，茶拆岳僧封。\n鸟度帘旌暮，犹吟隔苑钟。",
        "dynasty": "唐",
        "collection_info": null
    },
    {
        "uuid": "6d1da976e4c3699ef284866c85e1ba1e",
        "title": "送谢石先辈归宣州",
        "author": "林宽",
        "content": "名随春色远，湖外已先知。\n花尽方辞醉，莺残是放时。\n天寒千尺岳，颔白半联诗。\n笋蕨犹堪采，荣归及养期。",
        "dynasty": "唐",
        "collection_info": null
    },
    {
        "uuid": "fc2ac2b41cd7523e3e8adeed24e8471a",
        "title": "下第寄欧阳瓒",
        "author": "林宽",
        "content": "诗人道僻命多奇，更值干戈乱起时。\n莫作江宁王少府，一生吟苦竟谁知。",
        "dynasty": "唐",
        "collection_info": null
    },
    {
        "uuid": "341bb0ea84a24a5e34610b8d8c384192",
        "title": "寄何绍余",
        "author": "林宽",
        "content": "雁过君犹未入城，清贤门下旧知名。\n风波冻马遥逢见，革橐饥僮尚挈行。\n住在闲坊无辙迹，别来何寺有泉声。\n芙蓉苑北曲江岸，期看终南新雪晴。",
        "dynasty": "唐",
        "collection_info": null
    },
    {
        "uuid": "82c54dbbb5be3b561ca02d97662d81e5",
        "title": "送人宰浦城",
        "author": "林宽",
        "content": "东南犹阻寇，梨岭更谁登。\n作宰应无俸，归船必有僧。\n滩平眠獭石，烧断饮猨藤。\n岁尽校殊最，方当见异能。",
        "dynasty": "唐",
        "collection_info": null
    },
    {
        "uuid": "ff43ca98f426091e4a521d26e4a792b0",
        "title": "省试腊后望春宫",
        "author": "林宽",
        "content": "皇都初度腊，凤辇出深宫。\n高凭楼台上，遥瞻灞浐中。\n仗凝霜彩白，袍映日华红。\n柳眼方开冻，莺声渐转风。\n御沟穿断霭，骊岫照斜空。\n时见宸游兴，因观稼穑功。",
        "dynasty": "唐",
        "collection_info": null
    },
    {
        "uuid": "dab0e642ae52b598d2c8649f5c516c5f",
        "title": "寄省中知己",
        "author": "林宽",
        "content": "门掩清曹晚，静将乌府邻。\n花开封印早，雪下典衣频。\n怪木风吹阁，废巢时落薪。\n每怜吾道苦，长说向同人。",
        "dynasty": "唐",
        "collection_info": null
    },
    {
        "uuid": "3ac3497d6fa9beee4879abf5451e4ad9",
        "title": "朱坡",
        "author": "林宽",
        "content": "朱坡坡上望，不似在秦京。\n渐觉溪山秀，更高鱼鸟情。\n夜吟禅子室，晓爨猎人铛。\n恃此偷佳赏，九衢蜩未鸣。",
        "dynasty": "唐",
        "collection_info": null
    },
    {
        "uuid": "fec9f1d3a10e00040416764e17c23003",
        "title": "酬陈樵见寄",
        "author": "林宽",
        "content": "失意闲眠起更迟，又将羁薄谢深知。\n囊书旋入酒家尽，纱帽长依僧壁垂。\n待月句新遭鬼哭，寻山貌古被猨窥。\n元和才子多如此，除却清吟何所为。",
        "dynasty": "唐",
        "collection_info": null
    },
    {
        "uuid": "8173cec7ba2e4c223b359558cf4c80dc",
        "title": "华清宫",
        "author": "林宽",
        "content": "殿角钟残立宿鸦，朝元归驾望无涯。\n香泉空浸宫前草，未到春时争发花。",
        "dynasty": "唐",
        "collection_info": null
    },
    {
        "uuid": "85108b447011ba13a6fa33f4f839d11a",
        "title": "终南山",
        "author": "林宽",
        "content": "标奇耸峻壮长安，影入千门万户寒。\n徒自倚天生气色，尘中谁为举头看。",
        "dynasty": "唐",
        "collection_info": null
    },
    {
        "uuid": "f8471ce5deb368d82b82c0270ed30209",
        "title": "歌风台",
        "author": "林宽",
        "content": "蒿棘空存百尺基，酒酣曾唱大风词。\n莫言马上得天下，自古英雄尽解诗。",
        "dynasty": "唐",
        "collection_info": null
    },
    {
        "uuid": "b62cc98208c2c53412f5464ecb53d12e",
        "title": "送人归日东",
        "author": "林宽",
        "content": "沧溟西畔望，一望一心摧。\n地即同正朔，天教阻往来。\n波翻夜作电，鲸吼昼为雷。\n门外人参径，到时花几开。",
        "dynasty": "唐",
        "collection_info": null
    },
    {
        "uuid": "3110b7d631a651c850c62c50b70bba14",
        "title": "寓兴",
        "author": "林宽",
        "content": "西母一杯酒，空言浩劫春。\n英雄归厚土，日月照闲人。\n衰草珠玑冢，冷灰龙凤身。\n茂陵骊岫晚，过者暗伤神。",
        "dynasty": "唐",
        "collection_info": null
    },
    {
        "uuid": "215ff26444d94a9abf5c2cae01dfabd6",
        "title": "少年行",
        "author": "林宽",
        "content": "柳烟侵御道，门映夹城开。\n白日莫空过，青春不再来。\n报雠衝雪去，乘醉臂鹰迴。\n看取歌钟地，残阳满坏台。",
        "dynasty": "唐",
        "collection_info": null
    },
    {
        "uuid": "fbfaea0986ab774c5eb7034dc901c666",
        "title": "塞上还荅友人",
        "author": "林宽",
        "content": "无端游绝塞，归鬓已苍然。\n戎羯围中过，风沙马上眠。\n草衰频过烧，耳冷不闻蝉。\n从此甘贫坐，休言更到边。",
        "dynasty": "唐",
        "collection_info": null
    },
    {
        "uuid": "12a60e9fa4c0efa02a1b4a72e87a00d6",
        "title": "哭栖白供奉",
        "author": "林宽",
        "content": "侍辇才难得，三朝有上人。\n琢诗方到骨，至死不离贫。\n风帐孤萤入，霜阶积叶频。\n夕阳门半掩，过此亦无因。",
        "dynasty": "唐",
        "collection_info": null
    },
    {
        "uuid": "fae5018adece74ef653ceff5baf07dcc",
        "title": "送昇道靖恭相公分司",
        "author": "林宽",
        "content": "东风时不遇，果见致君难。\n海岳影犹动，鵾鹏势未安。\n星沈关锁冷，鸡唱驿灯残。\n谁似二宾客，门闲嵩洛寒。",
        "dynasty": "唐",
        "collection_info": null
    },
    {
        "uuid": "1917a0c5dda8a5f3f3489999a716c027",
        "title": "关下早行",
        "author": "林宽",
        "content": "轧轧推危辙，听鸡独早行。\n风吹宿霭散，月照华山明。\n白首东西客，黄河昼夜清。\n相逢皆有事，唯我是闲情。",
        "dynasty": "唐",
        "collection_info": null
    },
    {
        "uuid": "c71a735a39a838c7c706d8775705baa5",
        "title": "曲江",
        "author": "林宽",
        "content": "曲江初碧草初青，万毂千蹄匝岸行。\n倾国妖姬云鬓重，薄徒公子雪衫轻。\n琼镌狒𤝞遶觥舞，金蹙辟邪拏拨鸣。\n柳絮杏花留不得，随风处处逐歌声。",
        "dynasty": "唐",
        "collection_info": null
    },
    {
        "uuid": "72c983af3dc82e0a8b77ed45669dd063",
        "title": "长安遣怀",
        "author": "林宽",
        "content": "醉下高楼醒復登，任从浮薄笑才能。\n青龙寺裏三门上，立为南山不为僧。",
        "dynasty": "唐",
        "collection_info": null
    },
    {
        "uuid": "308574fc686980457ae20a7308cec5a5",
        "title": "送僧游太白峰",
        "author": "林宽",
        "content": "云深游太白，莫惜遍探奇。\n顶上多灵迹，尘中少客知。\n悬崖倚冻瀑，飞狖过孤枝。\n出定更何事，相逢必有诗。",
        "dynasty": "唐",
        "collection_info": null
    },
    {
        "uuid": "3bc5a36425c4f48c856ac1a1790c4b04",
        "title": "哭造微禅师",
        "author": "林宽",
        "content": "神迁不火葬，新塔露疎柽。\n是物皆磨灭，唯师出死生。\n虚堂散钓叟，怪木哭山精。\n林下路长在，无因更此行。",
        "dynasty": "唐",
        "collection_info": null
    },
    {
        "uuid": "3a93bd9b3ee63a4a80fc4ffc9e1e7cc4",
        "title": "献同年孔郎中",
        "author": "林宽",
        "content": "炊琼爇桂帝关居，卖尽寒衣典尽书。\n驱马每寻霜影裏，到门常在鼓声初。\n蟾枝交彩清兰署，鸾佩排光映玉除。\n一顾深恩身未杀，争期皎日负吹嘘。",
        "dynasty": "唐",
        "collection_info": null
    },
    {
        "uuid": "aae8d7d3768e551a7254be46399b0336",
        "title": "闻雁",
        "author": "林宽",
        "content": "接影横空背雪飞，声声寒出玉关迟。\n上阳宫裏三千梦，月冷风清闻过时。",
        "dynasty": "唐",
        "collection_info": null
    },
    {
        "uuid": "0125a3526f6a1ee54e3a67f91aab0a5a",
        "title": "送惠补阙",
        "author": "林宽",
        "content": "诏下搜岩野，高人入竹林。\n长因抗疏日，便作去官心。\n清俸供僧尽，沧洲寄迹深。\n东门有归路，徒自弃华簪。",
        "dynasty": "唐",
        "collection_info": null
    },
    {
        "uuid": "8375653cb1ef57818478c9644016febc",
        "title": "和友人贼后",
        "author": "林宽",
        "content": "带号乞兵急，英雄陷贼围。\n江山犹未静，鱼鸟欲何归。\n城露桑榆尽，时平老幼稀。\n书从战后得，读彻血盈衣。",
        "dynasty": "唐",
        "collection_info": null
    },
    {
        "uuid": "2dd142320f7131732d0a55b7dfa00f43",
        "title": "长安即事",
        "author": "林宽",
        "content": "暝鼓纔终復晓鸡，九门何计出沈迷。\n樵童乱打金吾鼓，豪马争奔丞相堤。\n翡翠鬟欹钗上燕，麒麟衫束海中犀。\n须知不是诗人事，空忆泉声菊畔畦。",
        "dynasty": "唐",
        "collection_info": null
    },
    {
        "uuid": "20f7f7e78e9730672e8ab32a9f4ac0a7",
        "title": "和周繇校书先辈省中寓直",
        "author": "林宽",
        "content": "古木重门掩，幽深秖欠溪。\n此中真吏隐，何必更岩栖。\n名姓镌幢记，经书逐库题。\n字随飞蠹缺，阶与落星齐。\n伴直僧谈静，侵霜蛩韵低。\n粘尘贺草没，剥粉薛禽迷。\n衰藓墙千堵，微阳菊半畦。\n鼓残鸦去北，漏在月沈西。\n每忆终南雪，几登云阁梯。\n时因搜句次，那惜一招携。",
        "dynasty": "唐",
        "collection_info": null
    },
    {
        "uuid": "47c0de671ec4ac65d28201fe0599c781",
        "title": "苦雨",
        "author": "林宽",
        "content": "霪霖翳日月，穷巷变沟坑。\n骤洒纤枝折，奔倾坏堵平。\n蒙[簦]来客绝，跃甃噪蛙狞。\n败屐阴苔积，摧檐湿菌生。\n斜飞穿裂瓦，迸落打空铛。\n叶底迟归蝶，林中滞出莺。\n润侵书缝黑，冷浸鬓丝明。\n牖暗参差影，阶寒断续声。\n尺薪功比桂，寸粒价高琼。\n遥想管弦裏，无因识此情。",
        "dynasty": "唐",
        "collection_info": null
    },
    {
        "uuid": "ccd6dda5af215585739177b519f98c08",
        "title": "翰林作",
        "author": "刘邺",
        "content": "曾是江波垂钓人，自怜深厌九衢尘。\n浮生渐老年随水，往事曾闻泪满巾。\n已觉远天秋色动，不堪闲夜雨声频。\n多惭不是相如笔，虚直金銮接侍臣。",
        "dynasty": "唐",
        "collection_info": null
    },
    {
        "uuid": "ed02f1d136dba7f6c77fb913a4c0ce67",
        "title": "待漏院吟",
        "author": "刘邺",
        "content": "玉堂帘外独迟迟，明月初沈勘契时。\n闲听景阳钟尽后，两莺飞上万年枝。",
        "dynasty": "唐",
        "collection_info": null
    },
    {
        "uuid": "13c678ef19177a05654dc71e2adb21c4",
        "title": "慧山寺肄业送怀坦上人",
        "author": "李骘",
        "content": "流水何山分，浮云空中遇。\n我生无根株，聚散亦难固。\n忆昨鬬龙春，岩栖侣高步。\n清怀去羁束，幽境无滓污。\n日落九峰明，烟生万华暮。\n兹欢未云隔，前笑倏已故。\n四时难信留，百草换霜露。\n离襟一成解，怅抱将何谕。\n惊泉有余哀，永日谁与度。\n缅思孤帆影，再往重江路。\n去去忽悽悲，因风暂回顾。",
        "dynasty": "唐",
        "collection_info": null
    },
    {
        "uuid": "93fd88b5f9c404b5b96ee708c7d86961",
        "title": "读惠山若冰师集因题故院三首 一",
        "author": "李骘",
        "content": "五天何处望，心念起皆知。\n化塔留今日，泉鸣自昔时。\n古苔生石静，秋草满山悲。\n莫道声容远，长歌白雪词。",
        "dynasty": "唐",
        "collection_info": null
    },
    {
        "uuid": "8bb09bc31b0245f9f519ff53bc9d5098",
        "title": "读惠山若冰师集因题故院三首 二",
        "author": "李骘",
        "content": "高怀逢异境，佳句想吟频。\n月冷松溪夜，烟浓草寺春。\n浮云将世远，清听与名新。\n不见开岩日，空为拜影人。",
        "dynasty": "唐",
        "collection_info": null
    },
    {
        "uuid": "ff5c48afab1f241c0f7c721efe359807",
        "title": "读惠山若冰师集因题故院三首 三",
        "author": "李骘",
        "content": "景物搜求歇，山云放纵飞。\n树寒烟鹤去，池静水龙归。\n暗榻尘飘满，阴檐月到稀。\n何年灯焰尽，风动影堂扉。",
        "dynasty": "唐",
        "collection_info": null
    },
    {
        "uuid": "bebbcd271fa164ceb24024a09264cbed",
        "title": "自惠山至吴下寄酬南徐从事",
        "author": "李骘",
        "content": "不接芳晨游，独此长洲苑。\n风颜一成阻，翰墨劳空返。\n悠悠汀渚长，杳杳苹花晚。\n如何西府欢，尚念东吴远。\n瑶音动清韵，兰思芬盈畹。\n犹及九峰春，归吟白云巘。",
        "dynasty": "唐",
        "collection_info": null
    },
    {
        "uuid": "414ac06f272b1afaab06b43030a8a945",
        "title": "中秋夜戏酬顾道流",
        "author": "孙蜀",
        "content": "不那此身偏爱月，等闲看月即更深。\n仙翁每被嫦娥使，一度逢圆一度吟。",
        "dynasty": "唐",
        "collection_info": null
    },
    {
        "uuid": "2fe195f6a55aa7ba63062e581e4a6c69",
        "title": "咏燕上主司郑愚",
        "author": "欧阳澥",
        "content": "翩翩双燕画堂开，送古迎今几万回。\n长向春秋社前后，为谁归去为谁来。",
        "dynasty": "唐",
        "collection_info": null
    },
    {
        "uuid": "af99c0a91e9b3abe9a960a335875fdaa",
        "title": "句",
        "author": "欧阳澥",
        "content": "黄菊离家十四年，离家已是梦松年。\n落日望乡处，何人知客情。",
        "dynasty": "唐",
        "collection_info": null
    },
    {
        "uuid": "bc2a8d28bd96ae4e82dbec8ede1ccf98",
        "title": "自咏豆花",
        "author": "陈黯",
        "content": "玳瑁应难比，斑犀定不加。\n天嫌未端正，满面与妆花。",
        "dynasty": "唐",
        "collection_info": null
    },
    {
        "uuid": "d7c7d73f9bfbc3965e93b6482ad15197",
        "title": "雪诗",
        "author": "张孜",
        "content": "长安大雪天，鸟雀难相觅。\n其中豪贵家，捣椒泥四壁。\n到处爇红炉，周迴下罗幂。\n暖手调金丝，蘸甲斟琼液。\n醉唱玉尘飞，困融香汗滴。\n岂知饥寒人，手脚生皴劈。",
        "dynasty": "唐",
        "collection_info": null
    },
    {
        "uuid": "065a9a9f387da3c7e67eeaff7987b16e",
        "title": "句",
        "author": "张孜",
        "content": "着牙卖朱紫，断钱赊举选。\n华山秀作英雄骨，黄河泻出纵横才。\n梦破青霄春，烟霞无去尘。\n若夸郭璞五色笔，江淹却是寻常人。",
        "dynasty": "唐",
        "collection_info": null
    },
    {
        "uuid": "4270502185b36f0ddc0555795db556ce",
        "title": "赠妓僊哥",
        "author": "郑仁表",
        "content": "严吹如何下太清，玉肌无疹六铢轻。\n自知不是流霞酌，愿听云和瑟一声。",
        "dynasty": "唐",
        "collection_info": null
    },
    {
        "uuid": "8bd3b31e6073dffd019b710c0cb61829",
        "title": "赠妓命洛真",
        "author": "郑仁表",
        "content": "巧制新章拍拍新，金罍巡举助精神。\n时时欲得横波眄，又怕回筹错指人。",
        "dynasty": "唐",
        "collection_info": null
    },
    {
        "uuid": "b522e177424f63bef1e136a635263041",
        "title": "句",
        "author": "郑仁表",
        "content": "文章世上争开路，阀阅山东拄破天。",
        "dynasty": "唐",
        "collection_info": null
    },
    {
        "uuid": "d1c3af2564d74de61ff894f04479dae6",
        "title": "杜甫同谷茅茨",
        "author": "赵鸿",
        "content": "工部栖迟后，邻家大半无。\n青羌迷道路，白社寄杯盂。\n大雅何人继，全生此地孤。\n孤云飞鸟什，空勒旧山隅。",
        "dynasty": "唐",
        "collection_info": null
    },
    {
        "uuid": "516480277741a17aad6d45f6a2c023cd",
        "title": "栗亭",
        "author": "赵鸿",
        "content": "杜甫栗亭诗，诗人多在口。\n悠悠二甲子，题纪今何有。",
        "dynasty": "唐",
        "collection_info": null
    },
    {
        "uuid": "9b26e74c82b6ad7066f4893df37d591b",
        "title": "泥功山",
        "author": "赵鸿",
        "content": "立石泥功状，天然诡怪形。\n未尝私祸福，终不费丹青。",
        "dynasty": "唐",
        "collection_info": null
    },
    {
        "uuid": "c16d5fa977b9d1b88553b616cd58ba99",
        "title": "昆明池织女石",
        "author": "童翰卿",
        "content": "一片昆明石，千秋织女名。\n见人虚脉脉，临水更盈盈。\n苔作轻衣色，波为促杼声。\n岸云连鬓湿，沙月对眉生。\n有脸莲同笑，无心鸟不惊。\n还如朝镜裏，形影两分明。",
        "dynasty": "唐",
        "collection_info": null
    },
    {
        "uuid": "d759afa073fc52972c188c9b727ae4fd",
        "title": "绝句",
        "author": "童翰卿",
        "content": "大朴逐物尽，哀我天地功。\n争得荣辱心，洒然归西风。",
        "dynasty": "唐",
        "collection_info": null
    },
    {
        "uuid": "6cf19e63a462822f80ef947a5b9e6d10",
        "title": "补周礼九夏系文   一",
        "author": "皮日休",
        "content": "爣爣皎日，歘丽于天。\n厥明御舒，如王出焉。",
        "dynasty": "唐",
        "collection_info": null
    },
    {
        "uuid": "7f00cfdd91ecf2959ac80672152fcbe8",
        "title": "补周礼九夏系文   二",
        "author": "皮日休",
        "content": "爣爣皎日，歘入于地。\n厥晦厥贞，如王入焉。",
        "dynasty": "唐",
        "collection_info": null
    },
    {
        "uuid": "5efd0fb910607d08f081eb2fab57ad9f",
        "title": "补周礼九夏系文   三",
        "author": "皮日休",
        "content": "出有龙旗，入有珩佩。\n勿驱勿驰，惟慎惟戒。",
        "dynasty": "唐",
        "collection_info": null
    },
    {
        "uuid": "09ab5daccb51945c9433475b38f0012e",
        "title": "补周礼九夏系文   四",
        "author": "皮日休",
        "content": "出有嘉谋，入有内则。\n繄彼臣庶，钦王之式。",
        "dynasty": "唐",
        "collection_info": null
    },
    {
        "uuid": "9c4fc63b0a09f5366d01f2142f078eb8",
        "title": "补周礼九夏系文   一",
        "author": "皮日休",
        "content": "愔愔清庙，仪仪象服。\n我尸出矣，迎神之谷。",
        "dynasty": "唐",
        "collection_info": null
    },
    {
        "uuid": "e07a655f921cde22ce11c09df7d41599",
        "title": "补周礼九夏系文   二",
        "author": "皮日休",
        "content": "杳杳阴竹，坎坎路鼓。\n我尸入矣，得神之祜。",
        "dynasty": "唐",
        "collection_info": null
    },
    {
        "uuid": "f4e9930d1402b4b977130fd443044e01",
        "title": "补周礼九夏系文   一",
        "author": "皮日休",
        "content": "有郁其鬯，有俨其彝。\n九变未作，全乘来之。",
        "dynasty": "唐",
        "collection_info": null
    }
]