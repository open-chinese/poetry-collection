[
    {
        "title": "诗偈 三十",
        "author": "庞藴",
        "content": "别人终不贱，别宝终不贪。\n祇今担铁汉，不肯博金银。",
        "dynasty": "唐",
        "collection_info": null
    },
    {
        "title": "诗偈 三十一",
        "author": "庞藴",
        "content": "有男不肯婚，有女不肯嫁（《景德传灯录》卷八录二句皆无「肯」字）。\n父子自团栾（《景德传灯录》作「大家团栾头」），共说无生话。",
        "dynasty": "唐",
        "collection_info": null
    },
    {
        "title": "诗偈 三十二",
        "author": "庞藴",
        "content": "四性同一舍，三身同一室。\n一切恶知识，总见弥陀佛。",
        "dynasty": "唐",
        "collection_info": null
    },
    {
        "title": "诗偈 三十三",
        "author": "庞藴",
        "content": "教君一箇法，有事无处避。\n若能如理修，存本却有利。",
        "dynasty": "唐",
        "collection_info": null
    },
    {
        "title": "诗偈 三十四",
        "author": "庞藴",
        "content": "道是无为道，修人自有为。\n假即无头数，真中实是稀。\n。",
        "dynasty": "唐",
        "collection_info": null
    },
    {
        "title": "诗偈 三十五",
        "author": "庞藴",
        "content": "无求胜礼佛，知足胜持斋。\n本自无薪火，何劳更拾柴。",
        "dynasty": "唐",
        "collection_info": null
    },
    {
        "title": "诗偈 三十六",
        "author": "庞藴",
        "content": "说事满天下，入理实无多。\n常被有为缚，何日见弥陀。",
        "dynasty": "唐",
        "collection_info": null
    },
    {
        "title": "诗偈 三十七",
        "author": "庞藴",
        "content": "起时惟法起，行时共佛行。\n腾腾三界内，诸法自无生。",
        "dynasty": "唐",
        "collection_info": null
    },
    {
        "title": "诗偈 三十八",
        "author": "庞藴",
        "content": "大海淼无涯，众生自着枷。\n无求出妙德，心生劳算沙。",
        "dynasty": "唐",
        "collection_info": null
    },
    {
        "title": "诗偈 三十九",
        "author": "庞藴",
        "content": "一念心清净，处处莲花开。\n一华一净土，一土一如来。",
        "dynasty": "唐",
        "collection_info": null
    },
    {
        "title": "诗偈 四十",
        "author": "庞藴",
        "content": "大唐三百六十州，我暂放閒乘兴游。\n瞬息之间知事尽，若论入理更深幽。\n共外知识呷清水，总是妄想无骨头。\n却归东西山道去，不舍因缘骑牯牛。\n后望青山平似掌，前瞻汉水水东流。\n试问西域那提子，遗法慇懃无所求。\n自入大海归火宅，不觉乘空失却牛。\n有人见我归东土，我本元居西海头。\n来去自然无障碍，出入生死有何忧。",
        "dynasty": "唐",
        "collection_info": null
    },
    {
        "title": "诗偈 四十一",
        "author": "庞藴",
        "content": "无思无念是真空，妙德法身自见中。\n应机接物契真智，十方世界总流通。\n通达无我无人法，人法不见有行踪。\n神识自然无罣碍，廓周沙界等虚空。\n不假坐禅持戒律，超然解脱岂劳功。\n（按：《全唐诗》卷八一○收末四句为一首，未完。\n）。",
        "dynasty": "唐",
        "collection_info": null
    },
    {
        "title": "诗偈 四十二",
        "author": "庞藴",
        "content": "菩提般若名相假，湼槃真如亦是虚。\n欲得心神真解脱，一切名相本来无。\n十方世界风尘净，州州县县绝艰虞。\n王道荡荡无偏党，举国众生同一如。\n不动干戈安万姓，法王合掌髻中珠。",
        "dynasty": "唐",
        "collection_info": null
    },
    {
        "title": "诗偈 四十三",
        "author": "庞藴",
        "content": "空中自见清凉月，一光普照婆娑彻。\n此光湛然无去来，不增不减无生灭。\n尔是妙德现真身，剎那不起恆沙劫。\n无边无尽如虚空，虚空无边不可说。\n。",
        "dynasty": "唐",
        "collection_info": null
    },
    {
        "title": "诗偈 四十四",
        "author": "庞藴",
        "content": "但自无心于万物，何妨万物常围遶。\n铁牛不怕师子吼，恰似木人见花鸟。\n木人本体自无情，花鸟逢人亦不惊。\n心境如如祇箇（《缁门警训》卷九作「遮」）是，何虑菩提道不成。",
        "dynasty": "唐",
        "collection_info": null
    },
    {
        "title": "诗偈 四十五",
        "author": "庞藴",
        "content": "清静无为无识尘，不舍内身妙法身。\n祇为众生有漏习，权止草庵转法轮。\n法轮常转而人见，优昙时时一出现。\n无相真空妙法身，历劫恆沙不迁变。",
        "dynasty": "唐",
        "collection_info": null
    },
    {
        "title": "诗偈 四十六",
        "author": "庞藴",
        "content": "莫求佛兮莫求人，但自心裏莫贪瞋。\n贪瞋痴病前顿尽，便是如来的的亲。\n内无垢兮外无尘，中间豁达无关津。\n神无障碍居三界，恰是琉璃处日轮。",
        "dynasty": "唐",
        "collection_info": null
    },
    {
        "title": "诗偈 四十七",
        "author": "庞藴",
        "content": "心王若解依真智，一切有无俱遣弃。\n身随世流心不流，夜来眼睡心不睡。\n天堂地狱总无情，任运幽玄到此地。",
        "dynasty": "唐",
        "collection_info": null
    },
    {
        "title": "诗偈 四十八",
        "author": "庞藴",
        "content": "报汝世人莫痴憨，暂时权住此草庵。\n无想衣食饱暖后，世间有物不须贪。\n此身幻化如灯焰，须臾不觉即头南。",
        "dynasty": "唐",
        "collection_info": null
    },
    {
        "title": "诗偈 四十九",
        "author": "庞藴",
        "content": "一切有求枉用功，想念真成着色空。\n差之亳釐失千里，有生劫劫道难通。\n痴心望出三界外，不知元在铁围中。",
        "dynasty": "唐",
        "collection_info": null
    },
    {
        "title": "诗偈 五十",
        "author": "庞藴",
        "content": "二十部经兼戒律，执相依文常受持。\n生生获得有为果，随在三界无出期。\n若能离相真入理，理中无念亦无思。",
        "dynasty": "唐",
        "collection_info": null
    },
    {
        "title": "诗偈 五十一",
        "author": "庞藴",
        "content": "贝多叶裏优昙华，万象皆如同一家。\n欢喜摘花不见菓，吉祥采菓不观华。\n缘之本来元不识，法王呵之如稻麻。\n。",
        "dynasty": "唐",
        "collection_info": null
    },
    {
        "title": "诗偈 五十二",
        "author": "庞藴",
        "content": "田舍老翁如聚落，眼耳鼻舌俱失却。\n内外寻访觅无踪，旧时住处空寂寞。\n却归堂上问空王，总在此间学无作。",
        "dynasty": "唐",
        "collection_info": null
    },
    {
        "title": "诗偈 五十三",
        "author": "庞藴",
        "content": "黄叶飘零化作尘，本来非妄亦非真。\n有情故宅含秋色，无名君子湛然春。",
        "dynasty": "唐",
        "collection_info": null
    },
    {
        "title": "诗偈 五十四",
        "author": "庞藴",
        "content": "迷时爱欲心如火，心开悟理火成灰。\n灰火本来同一体，当知妄尽即如来。",
        "dynasty": "唐",
        "collection_info": null
    },
    {
        "title": "诗偈 五十五",
        "author": "庞藴",
        "content": "真为家贫无一物，此语总是空裏出。\n出语还须归本源，不敢违他过去佛。",
        "dynasty": "唐",
        "collection_info": null
    },
    {
        "title": "诗偈 五十六",
        "author": "庞藴",
        "content": "父子相守空山坐，无相如如寄有间。\n世人见静元无静，看似闲时亦不闲。",
        "dynasty": "唐",
        "collection_info": null
    },
    {
        "title": "诗偈 五十七",
        "author": "庞藴",
        "content": "八万四千同一理，事相差别立异名。\n十二围陀及疏论，慇懃三六不须生。",
        "dynasty": "唐",
        "collection_info": null
    },
    {
        "title": "诗偈 五十八",
        "author": "庞藴",
        "content": "十方国土皆吾宅，长者大门常日开。\n有识名人守院外，无心入理见如来。",
        "dynasty": "唐",
        "collection_info": null
    },
    {
        "title": "诗偈 五十九",
        "author": "庞藴",
        "content": "世人爱假不爱真，世人怜富却憎贫。\n唯敬三涂八不净，背却如来妙色身。",
        "dynasty": "唐",
        "collection_info": null
    },
    {
        "title": "诗偈 六十",
        "author": "庞藴",
        "content": "更无别路超生死，前佛后佛同一般。\n舒即周流十方剎，敛时还在一毛端。",
        "dynasty": "唐",
        "collection_info": null
    },
    {
        "title": "诗偈 六十一",
        "author": "庞藴",
        "content": "唯有一门无钥匙，伸缩低昂说是非。\n但能宣得无生理，善巧方便亦从伊。",
        "dynasty": "唐",
        "collection_info": null
    },
    {
        "title": "诗偈 六十二",
        "author": "庞藴",
        "content": "二乘皆曰不堪任，上士之人智慧深。\n欲得神通等居士，无过无物总无心。",
        "dynasty": "唐",
        "collection_info": null
    },
    {
        "title": "杂句 一",
        "author": "庞藴",
        "content": "行路易，行路易，内外中间依本智。\n本智无情法不生，无生即是入正理。\n非色非心放一光，空裏优昙显心地。\n名为智，智为尊，心智通同达本源，万物同归不二门。\n有非有兮理常存，无非无兮无有根，未来诸佛亦如是，现在还同古世尊。\n三世俱皆无别道，佛佛相授至今传。\n。",
        "dynasty": "唐",
        "collection_info": null
    },
    {
        "title": "杂句 二",
        "author": "庞藴",
        "content": "外无他兮内无自，不动干戈契佛智。\n通达佛道行非道，不舍凡夫有为事。\n有为名相尽空华，无名无相出生死。",
        "dynasty": "唐",
        "collection_info": null
    },
    {
        "title": "杂句 三",
        "author": "庞藴",
        "content": "余有一大衣，非是世间绢。\n众色染不着，晶晶如素练。\n裁时不用刀，缝时不用线。\n常持不离身，有人自不见。\n三千世间遮寒暑，无情有情悉覆遍，如来持得此大衣，披了直入空王殿。",
        "dynasty": "唐",
        "collection_info": null
    },
    {
        "title": "杂句 四",
        "author": "庞藴",
        "content": "思思低思思，自叹一双眉。\n向他胜地坐，万事总不知。\n六识若似眉，即得不思议。\n六识若嫌眉，论时没脑痴。\n伊若去却眉，即被世人欺。\n饶你六识喽啰汉，总成乞索儿。",
        "dynasty": "唐",
        "collection_info": null
    },
    {
        "title": "杂句 五",
        "author": "庞藴",
        "content": "出一屋，入一屋，来来去去教他哭。\n来去祇为贪瞋痴，于今悟罢须知足。\n知足常须达本源，去却昔时恶知识。\n恶知识，将伊作，手力法施无前后，共护无生国。",
        "dynasty": "唐",
        "collection_info": null
    },
    {
        "title": "杂句 六",
        "author": "庞藴",
        "content": "无事失却心，走向门前觅。\n借问旧知识，寂绝无踪迹。\n却归堂上审思看，改却众生称心安。\n不能出外求知识，自向家中入湼槃。\n大丈夫，昔日有，今日无，家计破除尽，赎得一羣奴。\n奴婢有六人，一人有六口。\n六六三十六，常随我前后。\n我亦不拘伊，伊亦不敢走。\n若道菩提难，菩提亦不难。\n少欲知足毛头宽，远离财色神自安。\n分明了见三涂苦，世上名闻不相关。",
        "dynasty": "唐",
        "collection_info": null
    },
    {
        "title": "杂句 七",
        "author": "庞藴",
        "content": "难復难，持心离欲贪湼槃。\n一向他方求净土，若论实行不相关。\n枉用功夫来去苦，毕竟到头空色还。",
        "dynasty": "唐",
        "collection_info": null
    },
    {
        "title": "杂句 八",
        "author": "庞藴",
        "content": "易復易，即此五阴成（《祖堂集》卷十五作「藴有」）真智。\n十方世界一乘同，无相法身岂有二。\n若舍烦恼觅（《五灯会元》卷三作「入」）菩提，不知何方有佛地。",
        "dynasty": "唐",
        "collection_info": null
    },
    {
        "title": "杂句 九",
        "author": "庞藴",
        "content": "正中正，心王如如六根莹。\n六尘空，六识净，六六三十六，同归大圆镜。\n。",
        "dynasty": "唐",
        "collection_info": null
    },
    {
        "title": "杂句 十",
        "author": "庞藴",
        "content": "阿难贝多叶，持来数千劫。\n匕宝藏中付迦叶，分为十二部，析作三乘法。",
        "dynasty": "唐",
        "collection_info": null
    },
    {
        "title": "杂句 十一",
        "author": "庞藴",
        "content": "非故亦非新，应化随缘百亿身。\n若有真如一合相，一亿还同一聚尘。",
        "dynasty": "唐",
        "collection_info": null
    },
    {
        "title": "杂句 十二",
        "author": "庞藴",
        "content": "珠从藏中现，显赫呈光辉。\n昔日逃走为穷子，今日还家作富儿。",
        "dynasty": "唐",
        "collection_info": null
    },
    {
        "title": "杂句 十三",
        "author": "庞藴",
        "content": "心依真智，理逐心行，理智无碍，心亦无生。\n迷即有我，悟即无情。\n通达大智，诸法不成。\n五神无主，六国安宁。\n七死弗受，八镜圆明。\n随宜善化，总合佛经。\n过即已过，更莫再寻。\n现在不住，念念勿侵。\n未来未至，亦莫预斟。\n既无三世，心同佛心。\n依空默用，即是行深。\n无有少法，触目平任。\n无戒可持，无垢可净。\n洞达虚心，法无寿命。\n若能如是，圆通究竟。\n（以上七十五首皆见《庞居士语录》卷下）。",
        "dynasty": "唐",
        "collection_info": null
    },
    {
        "title": "居士见僧讲金刚经至无我无人居士问云既无我无人是谁讲谁听座主无语乃与颂曰",
        "author": "庞藴",
        "content": "无我復无人，作么有疎亲。\n劝师（《景德传灯录》卷八作「君」）休历坐，不是（《景德传灯录》作「似」）直求真。\n金刚般若性，外绝一纤尘。\n我闻并信受，总是假名陈。\n（同前书卷上）。",
        "dynasty": "唐",
        "collection_info": null
    },
    {
        "title": "与谷隐道者颂",
        "author": "庞藴",
        "content": "焰火无鱼下底钩，觅鱼无处笑君愁。\n可怜谷隐孜禅伯，被唾如今见亦羞。\n（同前）按：《全唐诗》卷八一○收此首，缺题，今重录。",
        "dynasty": "唐",
        "collection_info": null
    },
    {
        "title": "诗偈 一",
        "author": "庞藴",
        "content": "须弥颓，五岳崩，大海竭，十方空。\n干坤尚纳毛头裏，日月犹潜毫相中。\n此是西国那提子，示寂不起现神通。\n妙德启口问不二，忘言入理显真宗。\n（见吴越释延寿《宗镜录》卷二三）。",
        "dynasty": "唐",
        "collection_info": null
    },
    {
        "title": "诗偈 二",
        "author": "庞藴",
        "content": "居士元无病，方丈现有疾。\n唯忧二乘者，缘事不得出。\n所以诃秽食，纯说波罗蜜。\n上方一盂饭，气满于七日。\n不假日月光，心王照斯室。\n文殊问不二，忘言功自毕。\n过去即如然，现在还同一。\n若能达此理，无求总成佛。\n（见前书卷二五）。",
        "dynasty": "唐",
        "collection_info": null
    },
    {
        "title": "诗偈 三",
        "author": "庞藴",
        "content": "心如境亦如，无实亦无虚。\n有亦不管，无亦不居（《五灯会元》作「拘」）。\n不事贤圣，了事凡夫。",
        "dynasty": "唐",
        "collection_info": null
    },
    {
        "title": "诗偈 四",
        "author": "庞藴",
        "content": "心若如，神自虚。\n不服药，病自除。\n病既除，自见莲华如意珠。\n无劳事，莫駈駈。\n智者观财色，了知如（《语录》作「是」）幻虚。\n衣食支身命，相劝学如如。\n时至移庵去，无物可盈余。\n（以上二首均见影印本日本花园大学图书馆藏高丽覆刻本南唐招庆寺静筠二僧着《祖堂集》卷十五）（按：《庞居士语录》卷中以后六句为一首，似未全。\n）。",
        "dynasty": "唐",
        "collection_info": null
    },
    {
        "title": "诗偈 五",
        "author": "庞藴",
        "content": "事上说佛国，此去十万里。\n大海渺无边，动即黑风起。\n往者虽千万，达者无一二。\n忽遇本来人，不在阴阳里。\n（见日本《大正新修大藏经》第四八册吴越释延寿撰《万善同归集》卷上）。",
        "dynasty": "唐",
        "collection_info": null
    },
    {
        "title": "诗偈 六",
        "author": "庞藴",
        "content": "护身须是杀，杀尽始安居。\n会得箇中意，铁船水上浮。\n（《五灯会元》卷三）。",
        "dynasty": "唐",
        "collection_info": null
    },
    {
        "title": "诗偈 七",
        "author": "庞藴",
        "content": "穷厮煎，饿厮吵，父子不同途，大家相脱卯。\n万顷湘江洗不清，无生曲调何时了。\n（见《大正新修大藏经》四七册宋《虚堂和尚语录》卷十引）（按：《祖堂集》卷十五《庞居士传》云：「平生乐道偈颂，可三百余首，广行于世。\n皆以言符至理，句阐玄猷，为儒彦之珠金，乃缁流之箧宝。\n」）（〖1〗《景德传灯录》卷八本传云：「有诗偈三百余篇传于世。\n」〖2〗《新唐书》卷五九《艺文志》三着录庞藴《诗偈》三卷，注云：「字道玄，衡州衡阳人，贞元初人。\n三百余篇。\n」〖3〗无名子《庞居士语录诗颂序》云：「其余玄谈道颂，流传人间，颇多散轶。\n今姑以所闻成编，釐为二卷，永示将来，庶警后学。\n」）。",
        "dynasty": "唐",
        "collection_info": null
    },
    {
        "title": "谒赠何国子监司籍坚",
        "author": "阳城",
        "content": "久仰高明抱朴忠，倏传马首向城东。\n锦袍光射三千里，汗史功高百二雄。\n童稚候门烹雀舌，黎老植杖盼菊松。\n皇天应欲逸家辅，故遣盘桓醉碧筒。\n（见光绪三年刊许清源纂《道州志》卷十一）。",
        "dynasty": "唐",
        "collection_info": null
    },
    {
        "title": "次韵答阳刺史城",
        "author": "何坚",
        "content": "素履衡门秉直忠，挂冠金阙回江东。\n戢羽应知非健翮，守雌或可谓知雄。\n午夜鸣琴餐玄露，深山弄月友赤松。\n多感君侯欢导引，临流遣兴醉碧筒。",
        "dynasty": "唐",
        "collection_info": null
    },
    {
        "title": "除授太学国子监司籍之职因赋",
        "author": "何坚",
        "content": "九重天子重英豪，御殿传恩赐绿袍。\n乐道直欲学商尹，致君恒切佐唐尧。\n琼林日照宫花灿，金榜风摇姓字高。\n幸荷召颁入太学，相期联步觐天朝。\n（见同前书卷十一）。",
        "dynasty": "唐",
        "collection_info": null
    },
    {
        "title": "渔父词",
        "author": "顾况",
        "content": "新妇矶边月明，女儿浦口潮平，沙头鹭宿鱼惊。\n（见宋曾慥《乐府雅词》卷中徐俯词跋引、吴曾《能改斋漫录》卷十六《水光山色渔父家风》引徐师川云引）（按：《全唐诗》卷二六七据《野客丛书》卷二一所录，仅存前二句，今重录。\n）。",
        "dynasty": "唐",
        "collection_info": null
    },
    {
        "title": "题梨花睡鸭图",
        "author": "顾况",
        "content": "昔年家住太湖西，常过吴兴罨画溪。\n水阁筠帘春似海，梨花影裏睡凫鹥。\n（见《吴兴艺文志补》卷四四）。",
        "dynasty": "唐",
        "collection_info": null
    },
    {
        "title": "委羽山",
        "author": "顾况",
        "content": "昔人乘鹤玉京游，翮遗仙洞何悠悠。\n我来寻觅空彝犹，烟霞万壑明清秋。\n何当骑麟翳凤登瀛洲，倏忽能消万古愁。\n（见《古今图书集成·山川典》卷一二○《委羽山部》）。",
        "dynasty": "唐",
        "collection_info": null
    },
    {
        "title": "赠顾况诗",
        "author": "苏州刺史",
        "content": "辟彊东晋日，竹树有名园。\n年代更多主，池塘復裔孙。\n（见宋朱长文《吴郡图经续纪》卷下）（〖1〗《吴郡图经续记》：「辟彊园，唐时犹在。\n顾况尝假以居。\n郡守赠诗曰〖略〗。\n」郡守姓名不详。\n）。",
        "dynasty": "唐",
        "collection_info": null
    },
    {
        "title": "问如满禅师 一",
        "author": "顺宗皇帝李诵",
        "content": "",
        "dynasty": "唐",
        "collection_info": null
    },
    {
        "title": "问如满禅师 二",
        "author": "顺宗皇帝李诵",
        "content": "佛向王宫生，灭向双林灭。\n住世四十九，又言无法说。\n山河及大海，天地及日月。\n时至皆归尽，谁言不生灭？\n疑情犹若斯，智者善分别。\n（《景德传灯录》卷六）。",
        "dynasty": "唐",
        "collection_info": null
    },
    {
        "title": "",
        "author": "如满",
        "content": "。",
        "dynasty": "唐",
        "collection_info": null
    },
    {
        "title": "答顺宗皇帝问 一",
        "author": "如满",
        "content": "佛从无为来，灭向无为去。\n法身等虚空，常住无心处。\n有念归无念，有住归无住。\n来为众生来，去为众生去。\n清净真如海，湛然体常住。\n智者善思惟，更勿生疑虑。",
        "dynasty": "唐",
        "collection_info": null
    },
    {
        "title": "答顺宗皇帝问 二",
        "author": "如满",
        "content": "佛体本无为，迷情妄分别。\n法身等虚空，未曾有生灭。\n有缘佛出世，无缘佛入灭。\n处处化众生，犹如水中月。\n非常亦非灭。\n生亦未曾生，灭亦未曾灭。\n了见无心处，自然无法说。\n（同前）。",
        "dynasty": "唐",
        "collection_info": null
    },
    {
        "title": "山庄早春连雨即事",
        "author": "朱千乘",
        "content": "崇朝竟日雨{风衰}{风衰}（疑），万物萌牙春（疑）水灾。\n白屋世情轻席户，青山老大厌莓苔。\n常时杨柳烟中绽，今岁花枝雪未开。\n节往始知阳气晚，和风不借后亭梅。",
        "dynasty": "唐",
        "collection_info": null
    },
    {
        "title": "早春霁后山庄即事",
        "author": "朱千乘",
        "content": "插槿未成篱，啼莺早已知。\n日长春霁后，风暖柳烟宜。\n席户门斜掩，渔舟钓直垂。\n久将松竹比，宁惧岁寒移。\n上药幽前圃，繁花压小枝。\n素琴延翫月，清渭酌临池。\n守道安贫（疑）老，专经数欲奇。\n若为裁二鬓，羞向镜中窥。\n（日本藏唐抄本《新撰类林抄》卷四）。",
        "dynasty": "唐",
        "collection_info": null
    },
    {
        "title": "送日本国三藏空海上人朝宗我唐兼贡方物而归海东诗（幷序）",
        "author": "朱千乘",
        "content": "古貌宛休公，谈真说苦空。\n应传六祖后，远化岛夷中。\n去岁朝秦阙，今春赴海东。\n威仪易旧体，文字冠儒宗。\n留学幽微旨，云关护法崇。\n凌波无际碍，振锡路何穷。\n水宿鸣金磬，云行侍玉童。\n承恩见明主，偏沐僧家风。\n（收入《弘法大师正传》，见《弘法大师全集》第七卷）。",
        "dynasty": "唐",
        "collection_info": null
    },
    {
        "title": "送空海上人朝谒后归日本",
        "author": "朱少端",
        "content": "禅客祖州来，中华谒帝回。\n腾空犹振锡，过海来浮杯。\n佛法逢人授，天书到国开。\n归程数万里，归国信悠哉。\n（同前）。",
        "dynasty": "唐",
        "collection_info": null
    },
    {
        "title": "奉送日本国使空海上人橘秀才朝献后却还",
        "author": "昙靖",
        "content": "异国桑门客，乘杯望斗星。\n来朝汉天子，归译竺干经。\n万里洪涛白，三春孤岛青。\n到宫方奏对，图像列王庭。\n（同前）。",
        "dynasty": "唐",
        "collection_info": null
    },
    {
        "title": "奉送日本国使空海上人橘秀才朝献后却还",
        "author": "鸿渐",
        "content": "禅居一海间，乡路祖州东。\n到国宣周礼，朝天得僧风。\n山冥鱼梵远，日正蜃楼空。\n人至非徐福，何由寄信通。\n（同前）。",
        "dynasty": "唐",
        "collection_info": null
    },
    {
        "title": "奉送日本国使空海上人橘秀才朝献后却还",
        "author": "郑壬",
        "content": "承化来中国，朝天是外臣。\n异才谁作侣，孤屿自为邻。\n鴈塔归殊域，鲸波涉巨津。\n他年续僧史，更载一贤人。\n（同前）（按：朱千乘等五人送空海归国诗五首，均录自张步云《唐代逸诗辑存》。\n）。",
        "dynasty": "唐",
        "collection_info": null
    },
    {
        "title": "赠释空海歌",
        "author": "胡伯崇",
        "content": "说四句，演毗尼，凡夫听者尽归依。\n天假吾师多伎术，就中草圣最狂逸，不可得，难再见。\n（见日僧真济《遍照发挥性灵集序》，见《日本古典文学大系》七一册空海《性灵集》卷首）（按：《全唐诗逸》卷中录此诗，缺末二句，今重录。\n）。",
        "dynasty": "唐",
        "collection_info": null
    },
    {
        "title": "奉赠叶□郎新湖诗",
        "author": "余鼎",
        "content": "赏眺新湖趣，澄漪写物华。\n采苹经绿溆，垂钓倚枯槎。\n水动鱼惊鸟，风摇蝶□花。\n宛然登兴处，宁羡武陵家。\n（光绪《上虞县志》卷三七《金石》）。",
        "dynasty": "唐",
        "collection_info": null
    },
    {
        "title": "奉赠叶□郎新湖诗",
        "author": "汪仲阳",
        "content": "平湖近闢千□□，物色如今满面新。\n风摆野花香扑扑，水澄丝柳影鳞鳞。\n高低菡萏分红蘂，出没鵁鶄间白苹。\n迴首更看南北岸，不知何处不宜人。\n（以上二首，均为陶敏先生录示。\n）。",
        "dynasty": "唐",
        "collection_info": null
    },
    {
        "title": "善卷祠",
        "author": "薛巽",
        "content": "子长爱奇故不收，况乃着论非许由。\n先生踪迹重埋没，引舜作证应点头。\n天下大器尚不欲，万古虚名岂愿留？\n江北漫空山不静，说着高风簪可投。\n（同治《武陵县志》卷四八。\n本诗为陶敏先生录示，小传亦从陶说。\n）。",
        "dynasty": "唐",
        "collection_info": null
    },
    {
        "title": "金灯",
        "author": "卢殷",
        "content": "疎茎秋拥翠，幽艳夕添红。\n有月长灯在，无烟烬火同。\n香浓初受露，势庳不知风。\n应笑金台上，先随晓漏终。\n（见令狐楚《御览诗》）（按：《全唐诗》卷五六三误收于卢溵下，今移正。\n）。",
        "dynasty": "唐",
        "collection_info": null
    },
    {
        "title": "秋怀",
        "author": "段弘古",
        "content": "野阔平收潦水香，园林恰似郑公乡。\n懒云未许寒风卷，落叶从他零露伤。\n夜静猿声添客泪，朝闻雁字引诗狂。\n生涯不共秋光老，浊酒丹经一钓航。\n（见同治十三年刊《直隶澧州志》卷二五）。",
        "dynasty": "唐",
        "collection_info": null
    },
    {
        "title": "孤竹",
        "author": "段弘古",
        "content": "亭亭骨屹短墻颠，摇曳空明漾素妍。\n带雨微添寒鹤泪，凌霜不受野云怜。\n老松立地同高节，芳草何心弔[谪]（滴）仙。\n抱此孤根滋九畹，青山一道送流泉。\n（见道光刊本邓显鹤辑《沅湘耆旧集》卷二）。",
        "dynasty": "唐",
        "collection_info": null
    },
    {
        "title": "登石伞峰",
        "author": "王承邺",
        "content": "作镇得良牧，抚戎惭匪仁。\n每观龚黄化，煦物如阳春。\n政简似多暇，游从邀众宾。\n鸣驺镜水畔，舍棹耶溪津。\n偶兹逢胜境，顿觉离嚣尘。\n丞相筑室在，季方结庐新。\n登临经绝顶，瞩眺怡心神。\n金章照玉伞，龙节陵松鳞。\n笙歌入中流，声角闻城闉。\n更吟琼瑶篇，愿言书诸绅。\n（见《会稽掇英总集》卷四）。",
        "dynasty": "唐",
        "collection_info": null
    },
    {
        "title": "登石伞峰",
        "author": "齐推",
        "content": "能以郡中暇，不遗尘外踪。\n啸俦得鸳鸯，探策入云松。\n缘径历空际，望崖来剑峰。\n况当会天人，復此陈歌钟。\n贱子固多癖，偶兹安一峰。\n步林欣有适，筑室幸可容。\n宁期樵牧处，忽与轩盖逢。\n仰荷高兴属，俯惭危磴重。\n攀幽破岩霭，践滑触苔封。\n秋景山光动，寒丛菊艷浓。\n赏心惬觞酌，逸韵陶襟胸。\n仍叨勒名字，永纪今所从。\n（见《会稽掇英总集》卷四）。",
        "dynasty": "唐",
        "collection_info": null
    },
    {
        "title": "",
        "author": "路黄中",
        "content": "。",
        "dynasty": "唐",
        "collection_info": null
    },
    {
        "title": "登石伞峰",
        "author": "路黄中",
        "content": "总戎诣幽胜，天使相追随。\n跻山玉笥号，到峰石伞奇。\n接武白云表，放情玄月时。\n恬旷薄沆瀣，峻极超崦嵫。\n平视羲和辔，俯观朝夕池。\n岩中復何揖，坐位多所宜。\n郁烈桂香眇，寅缘霞彩披。\n孤光逗绮翼，独秀分琼枝。\n灵气达心久，华容招目移。\n遂忘日云暮，登降不知疲。\n眷言丘壑士，养节松竹滋。\n感激旌盖顾，干以献贞词。\n（见《会稽掇英总集》卷四）。",
        "dynasty": "唐",
        "collection_info": null
    },
    {
        "title": "正月十五夜翫月诗 一",
        "author": "范传正",
        "content": "风凄城上楼。",
        "dynasty": "唐",
        "collection_info": null
    },
    {
        "title": "正月十五夜翫月诗 二",
        "author": "范传正",
        "content": "月满庾公楼。",
        "dynasty": "唐",
        "collection_info": null
    },
    {
        "title": "正月十五夜翫月诗 三",
        "author": "范传正",
        "content": "夕照下西楼。\n（均见《嘉泰吴兴志》卷十三「明月楼」条）。",
        "dynasty": "唐",
        "collection_info": null
    },
    {
        "title": "云居寺",
        "author": "武元衡",
        "content": "玉峰山下云居寺，六百年来选佛场。\n满地白云关不住，石泉流出落花香。\n（见光绪元年刊支恒春纂《松阳县志》卷十一）。",
        "dynasty": "唐",
        "collection_info": null
    },
    {
        "title": "奉酬窦三中丞见赠",
        "author": "刘伯翁",
        "content": "多幸尝陪侍玉墀，俄惊负谴阻天涯。\n今日相逢问荣悴，更嗟年辈飒然衰。\n（见《窦氏联珠集·窦羣》附）（按：窦羣诗题为《赠刘大兄院长》，刘诗下署「金州员外司马刘伯翁」。\n岑仲勉先生《唐人行第录》疑即两《唐书》皆有传之刘伯刍，然二书均未载伯刍贬金州事，尚无从定论。\n今仍题作刘伯翁，俟考详。\n）。",
        "dynasty": "唐",
        "collection_info": null
    },
    {
        "title": "云门寺（《禅》作「归云门」）",
        "author": "灵澈",
        "content": "湖边归鹤（《禅》作「雁」）唳寥泬，僧房半倚秦峰缺。\n云生幽石何逍遥，泉去疎林几呜咽。\n天寒猛虎叫岩月（《禅》作「雪」），松下无人空有雪（《禅》作「月」）。\n千年像教人不闻，烧（《禅》作「焚」）香独为鬼神说。\n（见《会稽掇英总集》卷七，以《古今禅藻集》卷三相校）。",
        "dynasty": "唐",
        "collection_info": null
    },
    {
        "title": "谪汀州",
        "author": "灵澈",
        "content": "青蝇为弔客，黄耳（《纪事》作「黄犬」）寄家书。\n（见《刘宾客文集》卷十九《澈上人文集纪》、《唐诗纪事》卷七二）。",
        "dynasty": "唐",
        "collection_info": null
    },
    {
        "title": "过秦松岭",
        "author": "林藴",
        "content": "散髮长林下，松风入太清。\n空山容暮色，落叶起秋声。\n世险江天窄，云深草木平。\n从兹归故土，勿作失羣鸣。\n（《闽诗录甲集》卷一）。",
        "dynasty": "唐",
        "collection_info": null
    },
    {
        "title": "答颜太守",
        "author": "林藴",
        "content": "物力孤穷甚，无由蔽草庐。\n抱疴明盛世，丐食兵荒余。\n马革藏身拙，鸱夷报主疎。\n勉哉吾二子，太岁易消除。\n（见《王氏刊唐人集》收《林邵州遗集》，注云：「见郑王臣《莆风清籁集》。\n」）。",
        "dynasty": "唐",
        "collection_info": null
    },
    {
        "title": "长句赠微之（题拟）",
        "author": "马逢",
        "content": "灵溪试为访金丹。\n（见《元氏长庆集》卷十六《天坛上境》题注引）。",
        "dynasty": "唐",
        "collection_info": null
    },
    {
        "title": "大涤山（题拟）",
        "author": "白元鉴",
        "content": "天坛绝顶山，髣髴翠微间。\n迹久苔纹碎，云根古木閒。\n丹成人已去，鹤驾未曾还。\n犹有箫吹响，时时下旧山。\n（见《咸淳临安志》卷二四）（按：《全唐诗补逸》卷十八据《洞霄诗集》收《天坛》，为此诗之别本，然四十字中有二十八字不同，今重录。\n《咸淳临安志》收《大涤洞》一首，首三句与《全唐诗补逸》不同，录如次：「灵山实秀德，仙圣杳难亲。\n水溜空岩石，……」余同，不录。\n）。",
        "dynasty": "唐",
        "collection_info": null
    },
    {
        "title": "法堂",
        "author": "白元鉴",
        "content": "高踪遗可继，虚室即流尘。\n越国曾封邑，蓬莱早会真。\n余风生户牖，残影照江滨。\n化鹤年犹远，空悲云水亲。\n（影印本《诗渊》第三册第一五六九页）。",
        "dynasty": "唐",
        "collection_info": null
    },
    {
        "title": "新池",
        "author": "白元鉴",
        "content": "昔尝游胜境，今喜尽幽踪。\n丹满镜潭色，云疏锦碛容。\n响中闻细溜，波裏见乔松。\n唯广花源赏，人间不可逢。\n（同前第二○四三页）。",
        "dynasty": "唐",
        "collection_info": null
    },
    {
        "title": "瀑布",
        "author": "白元鉴",
        "content": "太极生柔德，雄姿不可名。\n凌空虹永挂，泻涧布长成。\n映日添霞色，当风振浪声。\n潺潺云水下，已得涤幽情。\n（同前第二一八○页）（按：《全唐诗补逸》卷十八收白诗，有《讲堂》、《瀑布》、《新池》诸诗，但内容均不同。\n）。",
        "dynasty": "唐",
        "collection_info": null
    },
    {
        "title": "偈",
        "author": "隐峯",
        "content": "独絃琴子为君弹，松栢长青不怕（《宋高僧传》作「怯」）寒。\n金矿相和性自别，任向君前试取看。\n（见《祖堂集》卷十五、《宋高僧传》卷二一）。",
        "dynasty": "唐",
        "collection_info": null
    },
    {
        "title": "临化示偈（题拟）",
        "author": "无了",
        "content": "八十年来辨东西（《五灯会元》作「西东」），如今不要白头公（《五灯会元》作「翁」）。\n非长非短非大小，还与诸人性相同。\n无来无去兼无住，了却本来自性空。\n（见《祖堂集》卷十五、《五灯会元》卷三）。",
        "dynasty": "唐",
        "collection_info": null
    },
    {
        "title": "讚马氏子",
        "author": "粲和尚",
        "content": "丰姿窈窕鬓欲斜，赚煞郎君念法华。\n一把骨头挑去后，不知明月落谁家。\n（见《全闽诗话》卷十二引《感应传》）。",
        "dynasty": "唐",
        "collection_info": null
    },
    {
        "title": "零陵寺井栏讚",
        "author": "郭通",
        "content": "此是南山石，将来造井栏。\n流传千万代，各结佛家缘。\n尽意修功德，应无朽坏年。\n同霑胜福者，超于弥勒前。\n（《江苏金石志》卷五、《宝铁斋金石文字跋尾》卷上、《灵芬馆诗话》卷六）。",
        "dynasty": "唐",
        "collection_info": null
    },
    {
        "title": "夜",
        "author": "林藻",
        "content": "久绝白云信，愁心如水长。\n蛩鸣万户月，鸦步一溪霜。\n不识红尘险，安知皓首狂。\n捣衣中夜望，今古事寻常。\n（《莆风清籁集》卷一）。",
        "dynasty": "唐",
        "collection_info": null
    },
    {
        "title": "晚泊鄞阳",
        "author": "林藻",
        "content": "孤帆高楼鄞阳城，万顷清流一应声。\n青鬓初随衰草谢，白云还傍故山行。\n梦中美酒酬枚乘，江上秋风属屈平。\n愧我一生潦倒甚，全无佳句答长庚。\n（同前）。",
        "dynasty": "唐",
        "collection_info": null
    },
    {
        "title": "为樵",
        "author": "林藻",
        "content": "致政惭轻举，为樵亦易穷。\n文章还古道，礼数逐秋风。\n独鹤千松下，万航一水中。\n最怜当路草，衰败与人同。\n（《莆风清籁集》卷六十）。",
        "dynasty": "唐",
        "collection_info": null
    },
    {
        "title": "题桂林七星岩栖霞洞诗（题拟）",
        "author": "怀信",
        "content": "石古苔痕厚，岩深日影悠。\n参禅因久坐，老佛总无愁。\n（见桂林市文物管理局编《桂林石刻》第一册）（按：《桂林石刻》编者注：「右摩崖在七星岩口，高一尺五寸，宽九寸，径一寸五分。\n原石已毁，据旧搨本校录。\n」诗末署「释怀信书」。\n同书又载《南溪山元岩磨崖题名》云：「怀信、觉救、惟则、惟亮、无等、无业，元和十二年九同游。\n业记。\n」今据以确定作者之时代。\n《宋高僧传》卷十九有《唐扬州西灵塔寺怀信传》，为会昌间人。\n时代虽相接，然无从证明即此诗作者，故不取。\n）。",
        "dynasty": "唐",
        "collection_info": null
    },
    {
        "title": "石塘路有怀院中诸公",
        "author": "权德舆",
        "content": "迴合千峰裏，晴光似画图。\n征车随反照，候吏暎寒芜。\n石濑侵行径，溪云拂路隅。\n未酬知己分，宁敢学潜夫。\n。",
        "dynasty": "唐",
        "collection_info": null
    },
    {
        "title": "晓发桐庐",
        "author": "权德舆",
        "content": "客路去漫漫，桐溪上水滩。\n扣船乘晓月，欹枕听迴滩。\n烟重江枫湿，沙平宿鹭寒。\n闲吟试一望，疑在画屏看。\n（均见《四部丛刊》本《权载之文集》卷六）。",
        "dynasty": "唐",
        "collection_info": null
    },
    {
        "title": "越州观察使差人问师以禅住持依律住持师以偈答",
        "author": "灵默",
        "content": "寂寂不持律，滔滔不坐禅。\n俨茶两三垸，意在镢头边。\n（见《祖堂集》卷十五）。",
        "dynasty": "唐",
        "collection_info": null
    },
    {
        "title": "牧护歌",
        "author": "苏溪和尚",
        "content": "听说衲僧牧护，任运逍遥无住。\n一条百纳瓶盂，便是生涯调度。\n为求至理参寻，不惮寒暑辛苦。\n还曾四海周游，山水风云满肚。\n内除戒律精严，不学威仪行步。\n三乘笑我无能，我笑三乘谩做。\n智人权立阶梯，大道本无迷悟。\n达者不假修治，不在能言能语。\n披麻目视云霄，遮莫王侯不顾。\n道人本体如然，不是知佛去处。\n生也犹如着衫，死也还同脱袴。\n生也无喜无忧，八风岂能惊怖。\n外相犹似痴人，肚裏非常峭措。\n活计原无一钱，敢与君王鬬富。\n愚人摆手憎嫌，智者点头相许。\n那知傀儡牵抽，歌舞尽由行主。\n一言为报诸人，打破画瓶归去。\n（《景德传灯录》卷三十）（按：此诗原署云：「苏溪和尚，即五洩小师也。\n」）。",
        "dynasty": "唐",
        "collection_info": null
    },
    {
        "title": "坐禅铭",
        "author": "大义",
        "content": "参禅学道几般样，要在当人能择上。\n莫只忘形与死心，此箇难医病最深。\n直须坐究探渊源，此道古今天下传。\n正坐端然如泰山，巍巍不要守空闲。\n直须提起吹毛利，要剖西来第一义。\n瞠却眼兮剔起眉，反覆看渠渠是谁。\n还如捉贼须见赃，不怕贼理深处藏。\n有智捉获剎那顷，无智经年不见影。\n深嗟兀坐常如死，千年万岁只如此。\n若将此等当禅宗，拈花微笑丧家风。\n黑山下坐死水浸，大地漫漫如何禁。\n若是铁眼铜睛汉，把手心头能自判。\n直须着到悟为期，哮吼一声狮子儿。\n君不见磨砖作镜喻有由，车不行兮在打牛。\n又不见岩前湛水万丈清，沈沈寂寂杳无声。\n一朝鱼龙来搅动，波翻浪涌真堪重。\n譬如静坐不用工，何年及第悟心空？\n急下手兮高着眼，管取今生教了办。\n若还默默恣如愚，知君未解作工夫。\n抖擞精神着意看，无形无影悟不难。\n此是十分真用意，勇猛丈夫却须记。\n切莫听道不须参，古圣孜孜为指南。\n虽然旧阁闲田地，一度赢来得也未。\n要识坐禅不动尊，风行草偃悉皆论。\n而今四海清如镜，头头物物皆吾听。\n长短方圆只自知，从来丝髮不曾移。\n若问坐禅成底事，日出东方夜落西。\n（《缁门警训》卷二）。",
        "dynasty": "唐",
        "collection_info": null
    },
    {
        "title": "颂",
        "author": "大义",
        "content": "直下识玄旨，罗纹结角是。\n不识玄旨人，徒劳逐所示。\n䲺䲺鸟，守空池，鱼从脚下过，䲺䲺总不知。\n（见《祖堂集》卷十五）。",
        "dynasty": "唐",
        "collection_info": null
    },
    {
        "title": "偈",
        "author": "新罗僧",
        "content": "三千里路礼师颜，师已归真塔已关。\n鬼神哭泣嗟无主，空山只见水潺湲。\n（见《江西诗征》卷八七）。",
        "dynasty": "唐",
        "collection_info": null
    },
    {
        "title": "催妆诗",
        "author": "张仲素",
        "content": "舜耕余草木，禹凿旧山川。\n（见《说郛》卷三二高怿《羣居解颐》、卷六五宋无和子《善谑集》、《古今说海》本陆游《避暑漫抄》引《解颐》）。",
        "dynasty": "唐",
        "collection_info": null
    },
    {
        "title": "弄珠吟",
        "author": "慧藏",
        "content": "落落明珠耀百千，森萝万像镜中悬。\n光透三千越大千，四生六类一灵源。\n凡圣闻珠谁不羡，瞥起心求浑不见。\n对面看珠不识珠，寻珠逐物当时变。\n千般万般况珠喻，珠离百非超四句。\n只这珠生是不生，非为无生珠始住。\n如意珠，大圆镜，亦有人中（《宗》作「中人」）唤作性。\n分身百亿我珠分，无始本净如今净。\n日用真珠是佛陀，何劳逐物浪波波。\n隐现则（《宗》作「即」）今无二相，对面看珠识得摩（《宗》作「么」）。\n（见《祖堂集》卷十四，《宗镜录》卷十一收末九句）。",
        "dynasty": "唐",
        "collection_info": null
    },
    {
        "title": "",
        "author": "米岭和尚",
        "content": "。",
        "dynasty": "唐",
        "collection_info": null
    },
    {
        "title": "遗偈",
        "author": "米岭和尚",
        "content": "祖祖不思议，不许常住世。\n大众审思惟，毕竟祇这是。\n（《景德传灯录》卷八、《五灯会元》卷三）。",
        "dynasty": "唐",
        "collection_info": null
    },
    {
        "title": "冶山二十咏（幷序） 天泉池",
        "author": "裴次元",
        "content": "鱼鳞息枯池，广之使涵泳。\n疏凿得蒙泉，澄明覩明镜。\n（《淳熙三山志》卷一）（按：《淳熙三山志》云：「唐元和八年，刺史裴次元于其〖指冶山〗南闢为毬场，即山为亭，作诗题于其壁。\n」次录其序之大略，幷云二十首的诗题是：《望京山》、《观海亭》、《双桧岭》、《登山路》、《天泉池》、《翫琴台》、《筯竹岩》、《枇杷川》、《荻芦岗》、《桃花坞》、《芳茗原》、《山阴亭》、《含清洞》、《红蕉坪》、《越壑桥》、《独秀峰》、《篔筜坳》、《八角亭》、《椒盘石》、《白土谷》。\n诗各一章，章六句。\n今存者惟《淳熙三山志》所录之《天泉池》四句及《望京楼》二句，后者已收入《全唐诗》卷四六六。\n《淳熙三山志》另录冯审所作记。\n）。",
        "dynasty": "唐",
        "collection_info": null
    },
    {
        "title": "",
        "author": "李直方",
        "content": "。",
        "dynasty": "唐",
        "collection_info": null
    },
    {
        "title": "句",
        "author": "李直方",
        "content": "岘山依旧远，汉水遶城流。\n（见《舆地纪胜》卷八二《襄阳府》）。",
        "dynasty": "唐",
        "collection_info": null
    },
    {
        "title": "壶公山",
        "author": "潘存实",
        "content": "双旌牧清源，吟看壶公翠。\n（见黄滔《黄御史公集》卷四《壶公山》诗注、《舆地纪胜》卷一三五、《莆阳比事》卷一、《记纂渊海》卷十）。",
        "dynasty": "唐",
        "collection_info": null
    },
    {
        "title": "九日夜",
        "author": "陆畅",
        "content": "灯下竹烟看更碧，月间花色不分红。\n（《千载佳句》卷上《天象部·夜》）。",
        "dynasty": "唐",
        "collection_info": null
    },
    {
        "title": "答问附歌",
        "author": "柳宗元",
        "content": "尧舜之修兮，禹益之忧兮，能者任而愚者休兮。\n蹮蹮蓬藋，乐吾（一作「夫」）囚兮，文墨之彬彬（一本作「申申」），足以申吾愁兮。\n已乎已乎，曷之求乎！（见《柳河东集》卷十五）。",
        "dynasty": "唐",
        "collection_info": null
    },
    {
        "title": "送贾山人南游歌（幷序）",
        "author": "柳宗元",
        "content": "充乎其居，或以匮己之虚，（一作「或踬其涂，匮乎己之虚」。\n蜀本云：「或以」字下疑脱「两」字）。\n或盈其庐。\n孰匮孰充，为泰为穷，君子乌乎取以宁其躬！若君者之于道而已尔，世孰知其从容耶！（见《柳河东集》卷二五）。",
        "dynasty": "唐",
        "collection_info": null
    },
    {
        "title": "送元暠师诗（幷序）",
        "author": "柳宗元",
        "content": "侯门辞必服，忍位取悲增。\n去鲁心犹在，从周力未能。\n家山余五柳，人世遍千灯。\n莫让金钱施，无生道自弘。\n（中华书局校点本《柳宗元集》附录《外集补遗》录自宋干道永州本《柳柳州外集》）。",
        "dynasty": "唐",
        "collection_info": null
    },
    {
        "title": "秋怀",
        "author": "滕倪",
        "content": "袅袅芙蓉枝，灼灼当秋好。\n严霜一以冽，日夜色枯槁。\n讵惟华叶衰，柯条不自保。\n斩刈同束薪，秋江迹如扫。\n时事多推移，江流去浩浩。\n（见民国二十年戴鸿熙纂《汤溪县志》卷十九）。",
        "dynasty": "唐",
        "collection_info": null
    },
    {
        "title": "月桂",
        "author": "李正封",
        "content": "片月转洪蒙，扶疎万古同。\n根非生下土，叶不坠西风。\n每向圆时足，还随缺处空。\n影令羣木外，香满一轮[中]（木）。\n未种丹霄日，应虚白兔宫。\n何时得羽化，细得问元宫。\n（见《古今合璧事类备要前集》卷一）。",
        "dynasty": "唐",
        "collection_info": null
    },
    {
        "title": "句",
        "author": "李正封",
        "content": "三月后方有，百花中更无。\n（见《锦绣万花谷前集》卷七）。",
        "dynasty": "唐",
        "collection_info": null
    },
    {
        "title": "欲归山留别韩潮州愈偈",
        "author": "大颠",
        "content": "辞君莫恠归山早，为忆松萝对月宫。\n台殿不将金鏁闭，来时自有白云封。\n（见《祖堂集》卷五）。",
        "dynasty": "唐",
        "collection_info": null
    },
    {
        "title": "洗钵潭",
        "author": "邢允中",
        "content": "潭水澄初地，长为洗钵供。\n已能降虎豹，不问揽鱼龙。\n溅沫溪莎碧，疏流石濑重。\n此中清净理，继迹有禅宗。",
        "dynasty": "唐",
        "collection_info": null
    },
    {
        "title": "驻锡峯",
        "author": "邢允中",
        "content": "高峯常驻锡，灵异见当年。\n卓立惊沙界，光辉动梵天。\n鹤飞青霭外，龙护赤岚边。\n丈室仍相对，重来果夙缘。\n（见董庆酉《四明诗干》卷中。\n邢允中诗承张靖龙同志录示）。",
        "dynasty": "唐",
        "collection_info": null
    },
    {
        "title": "禹庙神座顷服金紫苹自到镇申牒礼司重加衮冕今因祈雨偶成八韵",
        "author": "薛苹",
        "content": "玉座新规盛，金章旧制非。\n列城初执礼，清庙重垂衣。\n不覩千箱咏，翻愁五稼微。\n祇将苹藻洁，宁在饩牢肥。\n徙市行应谬，焚巫事亦违，至诚期必感，昭报意犹希。\n海日明朱槛，溪烟湿画旗。\n迴瞻郡城路，未欲背山归。\n（《会稽掇英总集》卷八）（〖1〗《欧阳文忠公文集》卷一四二《集古录跋尾》卷九《唐薛苹唱和诗》〖大和中〗云：「右薛苹唱和诗，其间冯宿、冯定、李绅皆唐显人，灵澈以诗名后世，皆人所想见者，然诗皆不及苹，岂唱者得于自然，和者牵于强作耶！」〖2〗《宝刻丛编》卷十三引欧阳棐《集古录目》云：「《唐禹庙诗》，唐浙东观察使越州刺史薛苹诗，不着书人名氏。\n苹初至镇，易禹庙金紫服以冠冕，后因祈雨，作此诗，其和者盐铁转运崔述等凡十七首。\n」按：岑仲勉先生《贞石证史·薛苹唱和诗即禹庙诗》对此诗考证甚详，可参看。\n惟订欧阳修云「大和中」刻石为误，实未察《集古录跋尾》着录年岁，为刻石时间而非写作时间，为小疵耳。\n）。",
        "dynasty": "唐",
        "collection_info": null
    },
    {
        "title": "谒禹庙",
        "author": "崔词",
        "content": "（按：崔词疑即与薛苹同题禹庙十七人之一。\n）惟舜禅功始，惟尧锡命初。\n九州方奠画，万壑遂横疏。\n受箓尝开洞，过门不下车。\n诸侯会玉帛，沧海荐图书。\n玄默将遗世，崇高亦厌居。\n耘田自有鸟，浚泽岂为鱼。\n家及三王嗣，殷囚百代如。\n灵容肃清宇，衮服闭荒墟。\n枣径愁云暮，松扉撤祭余。\n叨荣陵寝邑，怀古益踌躇。\n（见《会稽掇英总集》卷八）。",
        "dynasty": "唐",
        "collection_info": null
    },
    {
        "title": "历山",
        "author": "羊士谔",
        "content": "（按：《全唐诗》卷三三二收此二句，缺题，今重录。\n）风泉（《历代诗话续编》本《诗人主客图》作「前」）留古颜（《全唐诗》作「韵」），笙磬想遗音。\n（见汲古阁本《唐诗纪事》卷四三引《诗人主客图》）。",
        "dynasty": "唐",
        "collection_info": null
    },
    {
        "title": "",
        "author": "崔备",
        "content": "。",
        "dynasty": "唐",
        "collection_info": null
    },
    {
        "title": "寄羊士谔永宁里居（题拟）",
        "author": "崔备",
        "content": "图书锁尘阁，符节守山城。\n（见江标影宋书棚本《羊士谔诗集》收《酬礼部崔员外备独永宁里弊居见寄来诗云图书锁尘阁符节守山城》）。",
        "dynasty": "唐",
        "collection_info": null
    },
    {
        "title": "放少师行脚时颂",
        "author": "自在",
        "content": "放汝南行入大津，碧潭深处养金鳞。\n等闲莫与凡鱼伴，直透龙门便出身。",
        "dynasty": "唐",
        "collection_info": null
    },
    {
        "title": "三个不归颂",
        "author": "自在",
        "content": "（按：《全唐诗续补遗》据《鑑诫录》卷十《高僧谕》条，录伏牛上人《三伤颂》三首，拟传云「王蜀时高僧」。\n今检《宋高僧传》卷十一《唐洛京伏牛山自在传》云：「所着《三伤歌》，辞理俱美，警发迷蒙，有益于代。\n」后接述王蜀干德间人引此歌事。\n《三伤歌》即《三伤颂》，可知三诗皆元和间自在作，王蜀时另无伏牛上人其人。\n）。",
        "dynasty": "唐",
        "collection_info": null
    },
    {
        "title": "三个不归颂 一",
        "author": "自在",
        "content": "割爱慈亲异俗迷，如云似鹤更高飞。\n五湖四海随缘去，到处为家一不归。",
        "dynasty": "唐",
        "collection_info": null
    },
    {
        "title": "三个不归颂 二",
        "author": "自在",
        "content": "苦节劳形守法威，幸逢知识决玄微。\n慧灯初照昏衢朗，唯报自亲二不归。",
        "dynasty": "唐",
        "collection_info": null
    },
    {
        "title": "三个不归颂 三",
        "author": "自在",
        "content": "峭壁幽嵒往復希，片云孤月每相依。\n经行宴坐闲无事，乐道逍遥三不归。\n（以上四首均见《祖堂集》卷十五）。",
        "dynasty": "唐",
        "collection_info": null
    },
    {
        "title": "答伏牛和尚（题拟）",
        "author": "伏牛小师",
        "content": "鱼龙未变志常存，变了还教海气浑。\n两眼不曾窥小水，一心专拟透龙门。\n千迴下网终难繫，万度垂钩誓不天。\n待我一朝鳞甲备，解将云雨洒干坤。\n（见《祖堂集》卷十五）。",
        "dynasty": "唐",
        "collection_info": null
    },
    {
        "title": "句",
        "author": "张署",
        "content": "越罗巴锦不胜春。\n（见《分门纂类唐宋时贤千家诗选》卷十六闻人详正《集句》引）（按：《宋诗纪事》卷六九引作张曙）。",
        "dynasty": "唐",
        "collection_info": null
    },
    {
        "title": "同窦羣雪中寓直（题拟）",
        "author": "韦贯之",
        "content": "耿耿风雪暮，直庐未掩扉。\n咏兰幽助兴，俪玉粲相辉。\n气劲琴韵切，夜深鑪火微。\n虽殊江海远，即此恋彤闱。\n（见《窦氏联珠集》。\n题下原署「吏部员外郎韦贯之」）。",
        "dynasty": "唐",
        "collection_info": null
    },
    {
        "title": "颜鲁公挽歌词",
        "author": "柳登",
        "content": "杀身终不恨，归丧遂如生。\n（《唐语林》卷六）（按：《唐语林》原称柳常侍作，此从周勋初先生《唐语林校证》说。\n据周考，此段文字出自韦绚《戎幕闲谈》。\n）。",
        "dynasty": "唐",
        "collection_info": null
    },
    {
        "title": "沙堤葬母",
        "author": "李头陀",
        "content": "守堤三年念生缘，种树为阴出世恩。\n划石寄言相瞩付，一重孙付一重孙。\n（《闽诗录甲集》卷四）。",
        "dynasty": "唐",
        "collection_info": null
    },
    {
        "title": "孤寂吟",
        "author": "天然",
        "content": "时人见余守孤寂，为言一生无所益。\n余则闲吟孤寂章，始知光阴不虚掷。\n不弃光阴须努力，此言虽说人不识。\n识者同为一路行，岂可颠坠缘榛棘。\n榛棘茫茫何是边，只为终朝尽众喧。\n众喧不觉无涯际，哀哉真实不虚传。\n传之响之只不闻，犹如灯烛合盂盆。\n共知总有光明在，看时未免暗昏昏。\n昏昏不觉一生了，斯类尘沙比不少。\n直似潭中吞鈎鱼，何异空中荡罗鸟。\n此患由来实是长，四维上下远茫茫。\n倏忽之间迷病死，尘劳难脱哭怆怆。\n怆怆哀怨终无益，只为将身居痛室。\n到此之时悔何及，云泥未可访孤寂。\n孤寂宇宙穷为良，长吟高卧一闲堂。\n不虑寒风吹落叶，岂愁霜草遍遭霜。\n但看松竹岁寒心，四时不变流清音。\n春夏暂为羣木暎，秋冬方见郁高林。\n故知世相有刚柔，何必将心清浊流。\n二时麁糖随缘过，一身遮莫布毛裘。\n随风逐浪住东西，岂愁地迮与天低（此字原写作「{伭右上为一}」）。\n时人未解将为错，余则了然自不迷。\n不迷须有不迷心，看时浅浅用时深。\n此个真珠若采得，岂同樵夫负黄金。\n黄金烹练转为真（《宗镜录》卷二十引作「新」），明（同前书作「此」）珠含光未示人。\n了即毛端滴（《宗镜录》作「吞」）巨海，始知大地一微尘。\n尘滴存乎未免{僭右下为心}，莫弃这边留那边。\n直似长空搜鸟迹，始得玄中又更玄。\n举一例诸足可知，何用諵諵说引词。\n只见饿夫来取饱，未闻浆逐渴人死。\n多人说道道不行，他家未悟诈头明。\n三寸利刀开旷路，万株榛棘拥身生。\n尘滓茫茫都不知，空将辩口泻玄微。\n此物那堪为大用，千生万刦作贫儿。\n聊书孤寂事还深，钟期能听[伯]（白）牙琴。\n道者知音指其掌，方贵名为孤寂吟。",
        "dynasty": "唐",
        "collection_info": null
    },
    {
        "title": "翫珠吟",
        "author": "天然",
        "content": "识得衣中宝，无明醉（伯作「酒」）自惺（《灯录》、《通载》、伯作「醒」）。\n百骸俱（《灯录》、《宗镜录》作「虽」）溃散（伯作「悔尽」），一物镇长灵。\n知（《通载》作「智」）境浑非体（伯作「智剑挥非体」），寻（伯、《灯录》、《通载》作「神」）珠不定（伯作「见」）形。\n悟即（伯、《灯录》、《通载》作「则」）三身佛，迷疑万卷经。\n在心心岂（《灯录》、《通载》、伯作「可」）测，居（《灯录》、《通载》作「历」）耳耳难听。\n罔像先天地，渊玄（《灯录》、《通载》作「玄泉」，伯作「悬泉」）出杳冥（伯作「名」）。\n本刚非锻（伯作「断」）炼，元净（《灯录》、《通载》作「镜」）莫澄停（伯作「亭」、《灯录》、《通载》作「渟」）。\n盘泊（《通载》作「礴」）逾（伯作「转」，《灯录》、《通载》作「轮」）朝日，玲珑（伯作「铃鑨」）暎晓星。\n瑞光流不灭，真澄（伯作「气」）浊还清（《灯录》、《通载》作「真气触还生」）。\n鉴照崆峒（伯作「空洞」）寂，劳（《灯录》、《通载》、伯作「罗」）笼法界明。\n剉（《灯录》作「挫」，伯作「春」）凡功不灭（伯作「狭」），超圣果非盈。\n龙女心亲献，虵（《灯录》、《通载》作「阇」）王口自倾（伯作「经」，《灯录》、《通载》作「呈」）。\n护鹅人却活，黄雀义（《灯录》、《通载》作「意」）犹轻。\n解语非关舌，能言不是声。\n绝边弥瀚（《灯录》、《通载》作「汗」）漫，三（《灯录》、《通载》作「无」）际等空平。\n演教非为教（《灯录》、《通载》作「说」），闻名不（《灯录》作「勿」，《通载》作「忽」）认名。\n（伯无以上四句）。\n二（伯、《通载》、《灯录》作「两」）边俱不（《通载》作「莫」）立（伯作「守」），中道不须行。\n见月休看（《灯录》、《通载》作「观」）指（伯作「纸」），归（伯作「知」，《灯录》、《通载》作「还」）家罢问程（伯作「逞」）。\n识心岂测（《灯录》作「心则」，伯、《通载》作「心即」）佛，何佛更堪成。\n（按：《景德传灯录》卷三十收丹霞和尚《翫珠吟二首》，此为其二。\n另伯三五九七卷、《佛祖历代通载》卷十六亦收此诗。\n异文并注出。\n《宗镜录》卷四十收「百骸虽溃散，一物镇长灵」二句，题作《般若吟》，不注作者名。\n）。",
        "dynasty": "唐",
        "collection_info": null
    },
    {
        "title": "又颂",
        "author": "天然",
        "content": "丹霞有一宝，藏之岁月久。\n从来人不识，余自独防守。\n山河无隔碍，光明处处透。\n体寂常湛然，莹澈无尘垢。\n世间采取人，颠狂逐路走。\n余则为渠说，抚掌笑破口。\n忽遇解空人，放旷在林薮。\n相逢不擎出，举意便知有。",
        "dynasty": "唐",
        "collection_info": null
    },
    {
        "title": "骊龙珠吟",
        "author": "天然",
        "content": "骊龙珠，骊龙珠，光明𪹥（疑即「灿」字）烂与人殊。\n十方世界无求处，纵然求得亦非珠。\n珠本有，不昇沉，时人不识外追寻。\n行尽天涯自疲寂，不如体取自家心。\n莫求觅，损功夫，转求转灭转元无。\n恰如渴鹿趁阳燄，又似狂人在道途。\n须自体，了分明，了得不用更磨莹。\n深知不是人间得，非论六类及生灵。\n虚用意，损精神，不如闲处绝纤尘。\n停心息意珠常在，莫向途中别问人。\n自迷失，珠元在，此个骊龙终不改。\n虽然埋在五阴山，自是时人生懈怠。\n不识珠，每抛掷，却向骊龙前作客。\n不知身是主人公，弃却骊龙别处觅。\n认取宝，自家珍，此珠元是本来人。\n拈得翫弄无穷尽，始觉骊龙本不贫。\n若能晓了骊珠后，只这骊珠在我身。",
        "dynasty": "唐",
        "collection_info": null
    },
    {
        "title": "弄珠吟（《景德传灯录》卷三十作《翫珠吟二首》之一）",
        "author": "天然",
        "content": "般若神（《灯录》作「灵」）珠妙难测，法性海中亲认得。\n隐现时游五藴山（《灯录》作「隐显常游五藴中」），内外光明大神力。\n此珠无状非大小，昼夜圆明悉能照。\n（《灯录》作「此珠非大亦非小，昼夜光明皆悉照」。\n）用时无处復无踪（《灯录》作「觅时无物又无踪」），行住（《灯录》作「起坐」）相随常了了。\n先圣相传相指授，信此珠人世希有。\n智者号明不离珠，迷人将珠不识走。\n（以上四句，《传灯录》作「黄帝曾游于赤水，争听争求都不遂。\n罔像无心却得珠，能见能闻是虚僞。\n」）吾师权指喻摩尼，采人无数入（《灯录》作「溺」）春池。\n争拈瓦砾将为宝，智者安然而得之。\n言下非近亦非远（《灯录》作「森罗万象光中现」），体用如如转无转。\n万机珠对（《灯录》作「消遣」）寸心中，一切时中巧方便。\n皇帝曾游于赤水，视听争求都不遂。\n罔像无心却得珠，能见能闻是虚僞。\n非自心，非因缘，妙中之妙玄中玄。\n森罗万像光中现，寻之不见有根源。\n（《灯录》无以上九句）烧六贼（《宗镜录》卷七六「贼」下有「兮」字），烁四（《灯录》作「众」）魔，能摧我山（《宗镜录》作「摧我山兮」）竭爱（《灯录》作「我」）河。\n龙女灵山亲献佛，贫儿衣裏几（《宗镜录》作「枉」，《灯录》作「下任」）蹉{趷右下为也}。\n亦非性，亦非心（《灯录》二「非」字皆作「名」），非性非心超古今。\n体绝名言名不得（《灯录》作「全体明时明不得」），权时题作《弄珠吟》。\n（以上皆见影印日本花园大学图书馆藏高丽覆刻本南唐招庆寺静筠二僧着《祖堂集》卷四）。",
        "dynasty": "唐",
        "collection_info": null
    },
    {
        "title": "过施水庵",
        "author": "李谔",
        "content": "胜地开阑若，幽寻信短筇。\n僧贫祇施水，客至但闻钟。\n讲坐天花满，香台翠霭重。\n何当谢尘绂，白社此相从。\n（见明李培等万历十四年修《秀水县志》卷八、《檇李诗繫》卷三七）。",
        "dynasty": "唐",
        "collection_info": null
    },
    {
        "title": "白乌呈瑞赋附歌",
        "author": "孟简",
        "content": "素德式昭兮何写奕，玄质从化兮为洁白。\n符仁孝兮叶佳册，见祥瑞兮流圣泽。\n（见《文苑英华》卷八九）。",
        "dynasty": "唐",
        "collection_info": null
    },
    {
        "title": "谒禹庙",
        "author": "孟简",
        "content": "九土昔沦垫，八方抱殷忧。\n哲王受《洪范》，羣物承天休。\n源委有所在，勤劳会东州。\n稽山何峻极，清庙居上头。\n律度非外事，辛壬宁少留。\n歌谣自不去，覆载将何求？\n灵长表远绩，经启蒙宏猷。\n孰敢备佐命，天吴与阳侯。\n玄功余玉帛，茂实结松楸。\n盖影庇风雨，湖光摇冕旒。\n质明箫鼓作，通昔礼容修。\n骍牢设旧物，洿水配庶羞。\n深沈本建极，傲很亦思柔。\n阴怪尚奔走，灵徒如献酬。\n怳疑仙驾动，静见宿云收。\n竹树依积润，菰蒲託清流。\n谬兹领百越，忽復历三秋。\n丹恳谅可荐，庶几无年尤。\n（见《会稽掇英总集》卷八）。",
        "dynasty": "唐",
        "collection_info": null
    },
    {
        "title": "临蒸诸葛亮宅（题拟）",
        "author": "蒋防",
        "content": "始有诸葛翁，柯亭寄翠霭。\n（见《舆地纪胜》卷五五《衡州》）。",
        "dynasty": "唐",
        "collection_info": null
    },
    {
        "title": "太常寺观舞圣寿乐",
        "author": "徐元弼",
        "content": "舞字传新庆，人文迈旧章。\n冲融和气洽，悠远圣功长。\n盛德流无外，时时乐未央。\n日华增顾眄，风物助低昂。\n翥凤方齐首，高鸿忽继行。\n云门与兹曲，同是奉陶唐。\n（《文苑英华》卷一八四）（按：《全唐诗》卷七八一误以作者为徐元鼎，无事迹，今改正重录。\n）。",
        "dynasty": "唐",
        "collection_info": null
    },
    {
        "title": "登石伞峰（幷序）",
        "author": "陈谏",
        "content": "贤相昔未遇，耶溪藏卧龙。\n宛然东山居，已韵西林钟。\n仲氏亦遐旷，尔来习高踪。\n杨公偶閒暇，中贵同游从。\n曲渚拥驺驭，迴潭转艨艟。\n既登寅缘岸，遂践岧嶤峰。\n径侧萦巨石，磴危攀茂松。\n伞开自罗列，笥闭谁箴封？\n迥立霄汉表，俯看严嶂重。\n远村暮杳杳，秋海晴溶溶。\n染翰纪胜绝，飞觞畅心胸。\n仍闻待新月，归棹何从容。\n（见《会稽掇英总集》卷四）。",
        "dynasty": "唐",
        "collection_info": null
    },
    {
        "title": "题京兆大兴善寺释南素院",
        "author": "玄幽",
        "content": "三万莲经三十春，半生不踏院门尘。\n（见《宋高僧传》卷二五。\n又见《酉阳杂俎续集》卷五）（按：《全唐诗》卷八五一录二句，仅题作《逸句》，作者亦缺事迹，今重录。\n）。",
        "dynasty": "唐",
        "collection_info": null
    },
    {
        "title": "送李愿归盘谷歌",
        "author": "韩愈",
        "content": "盘之中，维子之宫；盘之土，维子之稼；盘之泉，可濯可沿；盘之阻，谁争子所！窈而深，廓其有容；缭而曲，如往而復。\n嗟盘之乐兮乐且无央，虎豹远迹兮蛟龙遁藏，鬼神守护兮呵禁不祥，饮且食兮寿而康，无不足兮奚所望！膏吾车兮秣吾马，从子于盘兮终吾生以徜徉！（《四部丛刊》影元刻本《朱文公校昌黎先生集》卷十九《送李愿归盘谷序》附此歌）。",
        "dynasty": "唐",
        "collection_info": null
    },
    {
        "title": "袁氏先庙碑附诗",
        "author": "韩愈",
        "content": "袁自陈分，初尚蹇连（方云：作「连连」）。\n越秦造汉，博士发论。\n司徒任德，忍不锢人。\n收功厥后，五公重尊。\n晋氏于南，来处华下。\n鸿胪、孝侯，用适操舍。\n南州勤治，取最不懈。\n当阳耽经，唯义之畏。\n石州烈烈，学专春秋。\n懿哉咸宁，不名一休。\n趋难避成，与时泛浮。\n是生孝子，天子之宰，出把（或作「祀」、或作「持」）将符，羣（或作「郡」）州承楷。\n数（或作「教」）以立庙，禄以备器。\n由曾及考，同堂异置。\n栢版松楹，其筵（或作「业」）肆肆。\n维袁之庙，孝孙之为。\n顺势即宜，以诹以龟。\n以平其巇，屋墙持持。\n孝孙来享，来拜庙庭。\n陟堂进室，亲登笾铏。\n肩臑胉骼，其樽玄清。\n降登受胙，于庆尔（方作「示」，非是）成。\n维曾维祖，维考之施。\n于汝孝嗣，以报以祗。\n凡我有今，非本曷思。\n刻诗牲繫（或作「繫牲」），维以告之。\n（同前书卷二七）。",
        "dynasty": "唐",
        "collection_info": null
    },
    {
        "title": "南海神庙碑附诗",
        "author": "韩愈",
        "content": "南海阴（或作「之」）墟，祝融之宅，即祀于旁。\n帝命南伯：「吏惰不躬，正自令公，明用享锡，右（《唐文粹》作「佑」）我家邦。\n」惟明天子，惟慎厥使，我公在官，神人致喜。\n海岭之陬，既足既濡，胡不均弘，俾执事枢。\n公行勿迟，公无遽归。\n匪我私公，神人具依。\n（同前书卷三一，校以《唐文粹》卷五十所录示）（〖1〗清陆耀遹《金石续编》卷七据石刻录此碑，题作《南海广利王碑》，云碑在广州府，元和十五陈谏书。\n按：就常理言，碑末所附韵文或称铭，或称颂，称诗者较少见。\n然韩愈性好奇，碑末附诗，不止一见。\n碑文云：「咸愿刻庙石以着厥美而繫以诗。\n乃作诗曰〖略〗。\n」各本《韩集》、清人所录石刻、《文苑英华》卷八七九、《唐文粹》等所载碑文，均作诗而不作铭，故仍录出之。\n）。",
        "dynasty": "唐",
        "collection_info": null
    },
    {
        "title": "处州孔子庙碑附诗",
        "author": "韩愈",
        "content": "惟此庙学，邺侯所作。\n厥初庳下，神不以宇。\n生（《唐文粹》作「先」）师所处，亦窘寒暑。\n乃新斯宫，神降其献。\n讲读有常，不诫用劝。\n揭揭元[哲]（誓），有师之尊。\n羣圣严严，大法以存。\n像图孔肖，咸在斯堂。\n以瞻以仪，俾不[或]（惑）忘。\n后之君子，无废成美。\n琢词碑石，以赞攸始。\n（同前书卷三一。\n据《唐文粹》卷五一校改）。",
        "dynasty": "唐",
        "collection_info": null
    },
    {
        "title": "柳州罗池庙诗（题拟）",
        "author": "韩愈",
        "content": "荔子丹兮蕉黄（「蕉」下或有「叶」字，或有「子」字），杂肴蔬兮进侯堂。\n侯之船兮两旗，度中流兮风泊之，待侯不来兮不知我悲。\n侯乘驹兮入庙，慰我民兮不嚬以笑。\n鹅之山兮柳之水，桂树团团兮白石齿齿。\n侯朝出游兮暮来归，春与猿吟兮秋鹤与飞。\n（《唐文粹》及欧阳修所见《韩集》均作「秋与鹤飞」。\n《集古录跋尾》卷八录碑文作「秋鹤与飞」，欧疑碑文有误。\n沈括《梦溪笔谈》卷十四以为此用《楚辞》相错成文格，今从其说。\n）北方之人兮为侯是非，千秋万岁兮侯无我违。\n福我兮寿我，驱厉鬼兮山之左。\n下无湿兮高无干，秔稌充羡兮蛇蛟结蟠。\n我民报事兮无怠其始，自今兮钦于世世。\n（同前书卷三一、《唐文粹》卷五二《柳州罗池庙碑》附）（〖1〗《柳州罗池庙碑》云：「三年孟秋辛卯，侯降于州之后堂，欧阳翼等见而拜之。\n其夕，梦翼而告之曰：『馆我于罗池。\n』其日景辰，庙成，大祭。\n过客李仪醉酒，慢侮堂上，得疾，扶出庙门即死。\n明年春，魏忠、欧阳翼使谢宁来京师，请书其事于石。\n余谓柳侯生能泽其民，死能惊动祸福之，以食其土，可谓灵也已。\n作迎享送神诗遗柳民，俾歌以祀焉而幷刻之。\n……其词曰〖词略〗。\n」《湖南通志·金石》六着录嘉定刻此碑，题作《唐罗池庙享神词碑》，附魏绍芳跋此为享神诗。\n《唐诗别裁集》卷七收入。\n朱东润师主编《中国历代文学作品选》中编第一册收此诗，题作《柳州罗池庙诗》，解题云：「此庙建成后，韩愈为撰《柳州罗池庙碑》，诗就附在碑文的后面。\n诗效《楚辞·九歌》体，作为祭祀中迎神、送神时歌唱之用。\n」）。",
        "dynasty": "唐",
        "collection_info": null
    },
    {
        "title": "唐故江南西道观察使中大夫洪州刺史兼御史中丞上柱国赐紫金鱼袋赠左散骑常侍太原王公神道碑铭附诗",
        "author": "韩愈",
        "content": "生人之治，本乎斯文。\n有事其末，而忘其源，切近昧陋，道由是堙。\n有志其本，而泥古陈，当用而迂，乖戾不伸。\n较是二者，其过也均。\n其美王公，志儒之本，达士之经。\n秩秩而积，涵涵而停。\n韡为华英（一作「英华」），不矜不盈。\n孰播其馨？孰发其明？介然而居，士友以倾。\n敷文帝阶，擢列侍从，以忠远名，有直有讽。\n辨遏坚（或作「圣」）恳，巨邪不用。\n秀出班行，乃动帝目。\n帝省竭心，恩顾日渥。\n翔于郎署，鶱于禁密。\n发帝之令，简古而蔚。\n不比于权，以直友冤，敲撼挫揠，竟遭斥奔。\n久淹于外，历守大藩。\n所至极思，必悉利病，萎枯以膏，燠暍（或作「旸」）以醒，坦之敞之，必绝其径，浚之咏之，使安其泳。\n帝思其文，復命掌诰。\n公潜谓人：「此职宜少，岂无凋郡，庸以自效。\n」上藉（或作「籍」）其实，俾统于洪。\n逋滞攸除，姦讹革风，祛蔽于目，释负于躬。\n方乎（或作「平」）所部，禁绝浮屠。\n风雨顺易，秔稻盈畴。\n人得其所（或作「饶」），乃恬乃讴（或作「谣」）。\n化成有代，思以息劳。\n虚位而竢，奄忽（方作「勿随」）滔滔。\n维德维绩，志于斯石，日远弥高。\n（同前书卷三一）（按：王公为王仲舒。\n碑文末云：「既以公之德刻而藏之墓矣，子初又请诗以揭之。\n」称诗而不称铭，故录出。\n）。",
        "dynasty": "唐",
        "collection_info": null
    },
    {
        "title": "曹成王碑附诗",
        "author": "韩愈",
        "content": "太支十三，曹于弟季。\n或亡或微，曹始就事。\n曹之祖王，畏塞绝迁。\n零王黎公，不闻仅存。\n子父易封，三王守名。\n延延百载，以有成王。\n成王之作，一自其躬。\n文被明章，武荐畯功。\n苏枯弱彊，龈其姦猖。\n以报于宗，以昭于王。\n王亦有子，处王之所，唯旧之视，蹶蹶陛陛。\n实取实似，刻诗其碑，为示无止。\n（同前书卷二八）（按：碑云：「乃序而诗之。\n」）。",
        "dynasty": "唐",
        "collection_info": null
    },
    {
        "title": "游祝融峯",
        "author": "韩愈",
        "content": "祝融万丈拔地起，欲见不见轻烟裏。\n山翁爱山不肯归，爱山醉眠山根底。\n山童寻着不敢惊，沉吟为怕山翁嗔。\n梦迴抖擞下山去，一径萝月松风清。\n（嘉靖《衡山府志》卷二。\n陶敏先生录示此诗，幷云：「此诗风格不类韩诗，疑僞，姑录以存疑。\n」）。",
        "dynasty": "唐",
        "collection_info": null
    },
    {
        "title": "题西白涧",
        "author": "韩愈",
        "content": "太行之下清且浅，一水盘桓纡山转。\n千峰万壑不可数，异草幽花几曾见。\n波中白日隐出明，风翻不动浮云轻。\n翠峦玉女下双鹤，笑倚秋练开新晴。\n又疑武陵溪上原，桃花溪尽空潺湲。\n幽泉间復逗嵒侧，喷珠潄玉相交喧。\n羣猿见之走绝壁，缘峰虚梯弗劳力。\n鸣禽迴面背人飞，为是从来不相识。\n杖藜因贪仰面看，碍石牵萝错移屐。\n路穷屈曲疑欲回，迤逦屏开一重碧。\n残樽遇坐酒即倾，旋摘山菓都无名。\n题诗且欲尽佳句，能歌翻咏仙难成。\n天门幽深十里西，无奈落日催人归。\n谁能可属天宫事，为我乞取须臾期。\n上天无梯日不顾，牢落归来坛未暮。\n闭门下马一衾寒，梦想魂驰在何处。\n（见《古今图书集成·山川典》卷四八《太行山部》、干隆廿四年刊萧应植纂《济源县志》卷十六）。",
        "dynasty": "唐",
        "collection_info": null
    },
    {
        "title": "别韩湘（附存）",
        "author": "韩愈",
        "content": "未为世用古来多，如子雄文世孰过。\n好待功成身退后，却抽身去卧烟萝。\n（见《青琐高议别集》卷四）（按：此诗似出后人僞託。\n然韩湘仙事，始于唐时，此诗为唐人或宋人作，今已无从辨明，姑录存于此。\n）。",
        "dynasty": "唐",
        "collection_info": null
    },
    {
        "title": "题游息洞（题拟）",
        "author": "韩愈",
        "content": "所乐非吾独，人人共此情。\n往来三伏裏，试酌一泓清。\n（见民国廿七年刊朱汝珍纂《阳山县志》卷十七《金石》）（按：《阳山县志》录《陆志》云：「右诗字大一寸五分，在游息洞口石壁。\n」）。",
        "dynasty": "唐",
        "collection_info": null
    },
    {
        "title": "歌行一首",
        "author": "法藏",
        "content": "古人重义不重金，曲高和寡勿（《宗镜录》、《偈颂》作「无」）知音。\n今时志（《宗镜录》、《偈颂》作「学」）士还如此，语默动用迹难寻。\n所嗟世上歧路者，终日崎岖狂（《宗镜录》、《偈颂》作「枉」）用心。\n平坦旃檀不肯收，要须登险（《宗镜录》作「陟」）访椿林。\n穷子舍父远逃逝，却于本舍绝知音。\n贫女宅中无价宝，却将秤卖他人（《宗镜录》、《偈颂》作「小秤买他」）金。\n心无相，用还（《偈颂》作「能」）深，无常境界不能侵。\n运用能随高与下，灵光且（《偈颂》作「元」）不是浮沉。\n无相无（《偈颂》、《宗镜录》无此字）心能运曜，应声应色随方照。\n虽在方而不在方，任运高低总能妙。\n亦（《偈颂》、《宗镜录》作「寻」）无头，復无尾，灵（《偈颂》、《宗镜录》作「焰」）光运运从何起？\n只今起者便是心（《偈颂》、《宗镜录》作「祇者如今全是心」），心用明时更何你（《偈颂》、《宗镜录》作「心用明心心復尔」）。\n不居方，无（一作「何」）处觅，运用无踪復无迹。\n识取如今明觅（《偈颂》作「密」）人，终朝莫慢（《偈颂》作「漫」，《宗镜录》作「谩」）别求的。\n懃（《宗镜录》作「劝」）心学，近藂林，莫将病眼认花针。\n说教本穷无相理，广读元来不识心。\n了（《偈颂》、《宗镜录》作「识」）取心，识（《偈颂》、《宗镜录》作「了」）取境，了心识境（《偈颂》、《宗镜录》作「识心了境」）禅河净。\n但（《宗镜录》作「若」，《偈颂》作「知」）能了境便识心，万法都如闼婆影。\n劝且学，莫为师，不用登高向下窥。\n平源不用金刚钻，剑刃之中错下锥。\n向前来，莫人我，山僧有曲无人和。\n了空无相即法师（《偈颂》作「了境心空即法王」），不用绫罗将作幡（《偈颂》作「为播」）。\n可中了，大希奇，大人幽邃不思议。\n（《偈颂》三句作「大幽邃，不思议，可中学得大希奇」）。\n自家坏（《偈颂》作「怀」）却真宝藏，终日从人乞布衣。\n取境界，妄情生，只如水面（《偈颂》作「上」）一波成。\n但能当境无情计（《偈颂》作「繫」），还同水面本地平。\n应大躯，应小躯，运用只随如（《偈颂》作「如随」）意珠。\n被（《偈颂》作「披」）毛戴角形虽异，能应之心（《偈颂》作「应物之情」）体不殊。\n应眼时，若千日，万像不能逃影质。\n凡夫只是未曾观，那得自轻而退屈。\n应耳时，若幽谷，大小音声无不足。\n什（《偈颂》作「十」）方钟鼓一时鸣，灵光运运常相续。\n应意时，绝分别，照烛森罗长（《偈颂》作「恒」）不歇。\n透过山河石壁间，要且照时常寂灭。\n境自虚，不须畏，终朝照烛无形（《偈颂》作「元无」）对。\n设使（《偈颂》作「尔」）任持浮幻身，运用都无舌身意。\n（南唐静筠二僧《祖堂集》卷十四，宋子昇、本如《禅门诸祖师偈颂》卷上之下，另《宗镜录》卷九〖作古德歌〗、卷十八、卷四四、卷九八收此歌部分文字。\n）。",
        "dynasty": "唐",
        "collection_info": null
    },
    {
        "title": "滤水罗赋附歌",
        "author": "白行简",
        "content": "玉巵无当兮安可拟，风飘有声兮不足比。\n惟滤罗之用也大哉，故去此而取彼。\n（见《文苑英华》卷一一○）。",
        "dynasty": "唐",
        "collection_info": null
    },
    {
        "title": "见杭州乌窠和尚后作（题拟）",
        "author": "白行简",
        "content": "白头居士对禅师，正是楞严三昧时。\n一物也无百味足，恒沙能有几人知？\n（见《祖堂集》卷三）。",
        "dynasty": "唐",
        "collection_info": null
    },
    {
        "title": "登石伞峰",
        "author": "卫中行",
        "content": "威凤昔未起，兹山嘉气深。\n逶迤抱川阜，萝茑方沈沈。\n龙节稍岩径，星轩伴幽寻。\n尝闻谢公事，今嘉昭旷心。\n绝顶上巍峨，秋晨好登临。\n芦洲辨微色，天籁闻虚吟。\n支策睇归湖，舒情凝远岑。\n徘徊绕灵伞，登坐延芳襟。\n溪路鏁重扃，松门交翠阴。\n贞姿在空谷，瑞色仍栖林。\n晚霭覆迴汀，轻桡环碧浔。\n探奇幸陪唱，愿继咸池音。\n（见《会稽掇英总集》卷四）。",
        "dynasty": "唐",
        "collection_info": null
    },
    {
        "title": "赠白使君乐天（题拟）",
        "author": "次休",
        "content": "闻有余霞千万首，何妨一句乞閒人。\n（见《白氏长庆集》卷二四《答次休上人》题注引）。",
        "dynasty": "唐",
        "collection_info": null
    },
    {
        "title": "及第后返闭户穷（下缺）",
        "author": "欧阳衮",
        "content": "为学心虽满，知君如掩扉。\n（见《吟窗杂录》卷四四）。",
        "dynasty": "唐",
        "collection_info": null
    },
    {
        "title": "范忠韩喜得刘先生诗",
        "author": "刘叉",
        "content": "玉尺沈埋久，得之铭篆深。\n指磨露正色，扣击吐哀音。\n（《后村诗话续集》卷二引《刘叉集》）。",
        "dynasty": "唐",
        "collection_info": null
    },
    {
        "title": "暑中即事",
        "author": "孔仲良",
        "content": "云起松关作远山，一庭细草未曾删。\n吏书抱去琴声静，骢使何须采下艰。\n（《莆风清籁集》卷五七）。",
        "dynasty": "唐",
        "collection_info": null
    },
    {
        "title": "",
        "author": "薛昌朝",
        "content": "。",
        "dynasty": "唐",
        "collection_info": null
    },
    {
        "title": "紫阁",
        "author": "薛昌朝",
        "content": "阁下寒溪涨碧湍，阁前苍翠数峯环。\n危梯续蹬穿松外，细竹分泉落石间（卷九作「前」）。\n好鸟啁啾争唤客，乱云开合巧藏山。\n独来应为禅僧笑，少有人能伴我闲。\n（《类编长安志》卷三、卷九）。",
        "dynasty": "唐",
        "collection_info": null
    },
    {
        "title": "同观察使张公仲方大和元年夏祷雨归至圣泉寺作（题拟）",
        "author": "李敬彝",
        "content": "雨随青嶂合，云拂画旗来。\n（见《淳熙三山志》卷八、《闽都记》卷十一）（〖1〗《淳熙三山志》云：「今诗牌在圣泉。\n」同作者为张仲方、李贻孙、彭城三人，《全唐诗》仅收仲方诗。\n）。",
        "dynasty": "唐",
        "collection_info": null
    },
    {
        "title": "同观察使张公仲方大和元年夏祷雨归至圣泉寺作",
        "author": "彭城",
        "content": "云阴随雨度，桂馥逐风来。\n（同前）。",
        "dynasty": "唐",
        "collection_info": null
    },
    {
        "title": "宿猿洞",
        "author": "徐凝",
        "content": "万屋人家云阁下，一屏烟水石桥西。\n（见《舆地纪胜》卷一二八《福州》）。",
        "dynasty": "唐",
        "collection_info": null
    },
    {
        "title": "题瀑布诗三首 一",
        "author": "王师闵",
        "content": "殷勤[对]绿醽，闲坐绕沙[汀]。\n怪来喧语笑，一派落青屏。\n（缺字据《永乐大典》补）。",
        "dynasty": "唐",
        "collection_info": null
    },
    {
        "title": "题瀑布诗三首 二",
        "author": "王师闵",
        "content": "嵌崆（《舆地纪胜》作「空」）石洞古，飘洒玉泉吐。\n飞流势不定，散作松间雨。",
        "dynasty": "唐",
        "collection_info": null
    },
    {
        "title": "题瀑布诗三首 三",
        "author": "王师闵",
        "content": "清明云日开，山路足莓苔。\n瀑溜千寻落，乘闲一看来。\n（见刘喜海《金石苑》卷二。\n《舆地纪胜》卷一五七《资州》录第二首。\n张忱石先生告：《永乐大典》卷九七六六引《成都府志》录第一首，今据以校补。\n）（〖1〗《金石苑》云：「高约二尺，广三尺六寸，十二行，行七字，字径寸余至二寸不等。\n正书。\n下端石残缺。\n」石刻题下署：「资□刺史王师闵。\n」末署：「大和二年正月七日。\n」〖2〗刘喜海跋云：「右诗刻在资州。\n此西岩龙潭瀑布诗也，见王象之《碑目》。\n王师闵为资州刺史，史失载。\n」〖3〗《舆地纪胜》云：「唐王师闵守资中，政有能声。\n尝游西岩，留《瀑布诗》于石壁。\n其一曰〖录第二首，略〗。\n」按：据《舆地纪胜》及《永乐大典》所录诗，知石刻除稍有漫漶外，大致完整。\n《金石苑》谓「下端石残缺」，未允。\n）。",
        "dynasty": "唐",
        "collection_info": null
    },
    {
        "title": "谢人送鲫鱼鲙",
        "author": "杨巨源",
        "content": "君家一筯万钱𢬵，分我银丝侑客欢。\n芳饵得来珍丙穴，金刀落处照辛盘。\n腹空羞迫诗肩瘦，鳞活能生酒面寒。\n玉手行厨如许巧，说教鱼婢学应难。\n（影印本《诗渊》第一册第一一三页）。",
        "dynasty": "唐",
        "collection_info": null
    },
    {
        "title": "谢人送粽",
        "author": "杨巨源",
        "content": "来时三月春犹在，到日端阳节又临。\n珍重主人意勤腆，满槃角黍细包金。\n（同前第一五六页）。",
        "dynasty": "唐",
        "collection_info": null
    },
    {
        "title": "别薛柳二员外",
        "author": "杨巨源",
        "content": "江上月明胡雁过，淮南木落楚山多。\n（《千载佳句》卷上《四时部·暮秋》）。",
        "dynasty": "唐",
        "collection_info": null
    },
    {
        "title": "太原寒食观仗上严司空",
        "author": "杨巨源",
        "content": "天倚王师静沙漠，年年寒食幷州乐。\n珠华相压驾重（下缺。\n见上海图书馆藏明抄本《古今岁时杂咏》卷十一，末注：「以下古本缺二页。\n」《四库全书》本无。\n）。",
        "dynasty": "唐",
        "collection_info": null
    },
    {
        "title": "赠卢洺州",
        "author": "杨巨源",
        "content": "三刀梦益州，一箭取辽城。\n（见《白氏长庆集》卷十五《赠杨秘书巨源》自注）（按：《全唐诗》卷三三三收此二句，缺题，系源出《唐诗纪事》卷三五，今重录之。\n）。",
        "dynasty": "唐",
        "collection_info": null
    },
    {
        "title": "句",
        "author": "杨巨源",
        "content": "思出秦云外，恩生汉水东。\n（《舆地纪胜》卷八二《襄阳府》）。",
        "dynasty": "唐",
        "collection_info": null
    },
    {
        "title": "秪（疑当作「抵」）剡",
        "author": "韦处厚",
        "content": "秋渚涵容碧，秋水刷眼青。\n排头烟树老，扑面水风腥。\n上濑復下濑，长亭仍短亭。\n夜船明月好，客梦满流萤。\n（《记纂渊海》卷九）。",
        "dynasty": "唐",
        "collection_info": null
    },
    {
        "title": "又",
        "author": "韦处厚",
        "content": "船撑鑑湖月，路指沃洲云。\n（同前）。",
        "dynasty": "唐",
        "collection_info": null
    },
    {
        "title": "句",
        "author": "韦处厚",
        "content": "缘崖踏石层。\n（见李壁《王荆文公诗笺注》卷三十《次韵吴季野题岳上人澄心亭》引）。",
        "dynasty": "唐",
        "collection_info": null
    },
    {
        "title": "曜日颂",
        "author": "惟俨",
        "content": "遍身烘烂更何人？卧棘森森一智真。\n为报你来须体妙，时中不拟宛然新。\n（《祖堂集》卷四）。",
        "dynasty": "唐",
        "collection_info": null
    },
    {
        "title": "李独携酒见访",
        "author": "李涉",
        "content": "晓斋独坐霜景寒，草堂逸士来相干。\n风神左峭心意阔。\n自言山中新醖熟，手挈一壶兼一轴。\n果然文字称仪容，已觉建安风彩俗。\n嗟予潦倒身无成，偶因章句生浮名。\n就中怜爱李景俭，酒狂大语欺奴兵。\n老夫昔逐巴江岸，唱得《竹枝》肠欲断。\n为君试发一声看，九派烟霞愁漫漫。\n（影印本《诗渊》第一册一三一页）。",
        "dynasty": "唐",
        "collection_info": null
    },
    {
        "title": "赠苏小",
        "author": "李涉",
        "content": "地人仙人家洛浦，闻道新年年十五。\n巧转明眸双剑连，开粧一面千花吐。\n流苏帐，云母屏，碧罗作卷花亭亭。\n昆崙阿母暗鈎引，东海麻姑投姓名。\n梭能织诗筝解语，鸳鸯难称烟波侣。\n偶逢曼倩巧言词，不觉投花忽相许。\n自言夫婿心不骨，黄金买笑轻侯王。\n掌中看舞腰欲断，暗裏听歌愁满堂。\n莫学为云去无迹，巫山高高接天碧。\n（同前第五五一页）。",
        "dynasty": "唐",
        "collection_info": null
    },
    {
        "title": "商州（题拟）",
        "author": "李涉",
        "content": "宫址蔓生草，洞门低枕泉。\n废兴人目击，何处是神仙？\n（《记纂渊海》卷二四）。",
        "dynasty": "唐",
        "collection_info": null
    },
    {
        "title": "游栖岩寺",
        "author": "李益",
        "content": "晚上梯延洞，通宵兴莫穷。\n高明千嶂月，清爽一岩风。\n坐久衣衫润，吟余物象空。\n举头星可摘，疑在广寒宫。\n（见《古今图书集成·山川典》卷三五《中条山部》）。",
        "dynasty": "唐",
        "collection_info": null
    },
    {
        "title": "咏诸葛亮（题拟）",
        "author": "郑絪",
        "content": "草庐龙旧卧，花府凤曾栖。\n（见《舆地纪胜》卷八二《襄阳府》）。",
        "dynasty": "唐",
        "collection_info": null
    },
    {
        "title": "小庭水植率尔成诗",
        "author": "钱徽",
        "content": "泓然一缶水，下与㘭堂接。\n青菰八九枝，圆荷四五叶。\n动摇香风至，顾盼野心惬。\n行可采芙蓉，长江讵云涉。\n（见钱仲联《韩昌黎诗繫年集释》卷九《奉和钱七兄曹长盆池所植》附）（按：宋方崧卿《韩集举正》卷三云：「钱徽也。\n唐本具钱诗于前。\n」）。",
        "dynasty": "唐",
        "collection_info": null
    },
    {
        "title": "同乐天登青龙寺上方望蓝田山绝句（题拟）",
        "author": "钱徽",
        "content": "偶来上寺因高望，松雪分明见旧山。\n（见《白氏长庆集》卷十一《登龙昌上寺望江南山怀钱舍人》自注引）。",
        "dynasty": "唐",
        "collection_info": null
    },
    {
        "title": "题从生假山",
        "author": "薛涛",
        "content": "宅相多能好自持，爱山攒石倚庭陲。\n铜梁公阜□□□，□□□□□□□。\n（见北京图书馆藏《分门纂类唐歌诗》宋刻残本，转录自张篷舟《薛涛诗笺·后记》。\n《宛委别藏》本将此诗删弃。\n）。",
        "dynasty": "唐",
        "collection_info": null
    },
    {
        "title": "登石伞峰",
        "author": "杨于陵",
        "content": "夙志慕遐峤，偶时叨抚封。\n幸兹秋成候，得与心期从。\n宛在洲渚外，稍跻林岭重。\n紫垣感嘉惠，丹壑畅幽踪。\n之子绰有裕，结庐枕前峰。\n亭台互亏蔽，物象分轻浓。\n玉伞践危石，苔枝栖古松。\n登攀逐羣彦，息偃惭衰容。\n阊阖如可接，灵仙疑暂逢。\n海帆去的的，霜雁来噰噰。\n赫奕护军重，导迎裨将恭。\n迴舟迟新月，鼙鼓迎疏钟。\n（见《会稽掇英总集》卷四）。",
        "dynasty": "唐",
        "collection_info": null
    },
    {
        "title": "习家池大堤诗（题拟）",
        "author": "杨于陵",
        "content": "习氏踪谁寄，羊氏道可跻。\n（见《舆地纪胜》卷八二《襄阳府》）。",
        "dynasty": "唐",
        "collection_info": null
    },
    {
        "title": "句",
        "author": "杨于陵",
        "content": "云敛荆门近，江平岘首低。\n（《记纂渊海》卷十二）（按：此二句与前「习氏」二句疑出同一首诗。\n）。",
        "dynasty": "唐",
        "collection_info": null
    },
    {
        "title": "咏陀罗山",
        "author": "张籍",
        "content": "凿开混沌露元气，散布森罗弥梵天。\n云外无时不閒在，楼居何处得超然。\n（《记纂渊海》卷二三）。",
        "dynasty": "唐",
        "collection_info": null
    },
    {
        "title": "梦好梨花歌",
        "author": "王建",
        "content": "薄薄落落雾（别本作「路」）不分，梦中唤作梨花云。\n瑶池水光蓬莱雪，青叶白花相次发。\n不从地上生枝柯，合在天头遶宫阙。\n天风微微吹不破，白艷却愁香涴露。\n玉房綵女齐看来，错认仙山鹤飞过。\n落花散粉飘满空，梨花颜色同不同。\n眼穿臂短取不得，取得亦如从梦中。\n无人为我解此梦，梨花一曲心珍重。\n（见宋张邦基《墨庄漫录》卷六）（按：《墨庄漫录》：「东坡作梅花词云：『高情已逐晓云空，不与梨花同梦。\n』注云：『唐王建有《梦看梨花云诗》。\n』予求王建诗，行世甚少，唯印行本一卷，乃无此篇。\n后得之于晏元献《类要》中。\n后又得建全集七卷，乃得全篇，题云《梦好梨花歌》。\n〖诗略〗或误传为王昌龄，非也。\n」另参本书卷九王昌龄诗附按。\n）。",
        "dynasty": "唐",
        "collection_info": null
    },
    {
        "title": "讚碎金",
        "author": "王建",
        "content": "一轴零书则（斯六一九卷作「时」）未多，要来不得（斯六一九卷作「问」）那人何？\n从头至尾无闲字，胜看真（斯六一九卷作「珍」）珠一百螺。\n（见斯六二○四卷《字宝碎金》末附，署「吏部郎中王建」。\n斯六一九卷署「王建郎中」。\n）。",
        "dynasty": "唐",
        "collection_info": null
    },
    {
        "title": "灵隐寺",
        "author": "卢元辅",
        "content": "长松晋家树，绝顶客儿亭。\n（见《淳佑临安志》残本卷八）。",
        "dynasty": "唐",
        "collection_info": null
    },
    {
        "title": "梦游仙赋附诗 一",
        "author": "沈亚之",
        "content": "白日低兮春塘满，红华芳兮草芽短。\n菱结带兮荇含丝，设遨游兮遵佳期。",
        "dynasty": "唐",
        "collection_info": null
    },
    {
        "title": "梦游仙赋附诗 二",
        "author": "沈亚之",
        "content": "秾光醉兮，昏绵绵焉。\n与久乐万年春，留连兮其未央。\n（均见《沈下贤文集》卷一）。",
        "dynasty": "唐",
        "collection_info": null
    },
    {
        "title": "湘中怨解载郑生愁吟",
        "author": "沈亚之",
        "content": "情无垠兮荡洋洋，怀佳期兮属三湘。\n（见《沈下贤文集》卷二）。",
        "dynasty": "唐",
        "collection_info": null
    },
    {
        "title": "观元相公花饮（一作「宴」）",
        "author": "直言",
        "content": "尺八调悲银字管，琵琶声送紫檀槽。\n（《千载佳句》卷下《宴喜部·管絃》）（按：此诗署「僧直言」。\n同书卷上作「僧直玄」，《和汉朗咏集》卷下作「僧亘玄」，《全唐诗逸》卷中作「真元」。\n未详孰是。\n）。",
        "dynasty": "唐",
        "collection_info": null
    },
    {
        "title": "再酬復言和夸州宅",
        "author": "元稹",
        "content": "会稽天下本无俦，任取苏杭作辈流。\n断髮仪刑千古学，奔涛（一作「腾」）翻动万人忧。\n石缘类鬼名罗剎，寺为因坟号虎丘。\n莫着诗章远牵引，由来北郡似南州。\n（见宋孔延之编《会稽掇英总集》卷一）。",
        "dynasty": "唐",
        "collection_info": null
    },
    {
        "title": "游云门",
        "author": "元稹",
        "content": "遥泉滴滴度更迟，秋夜霜天入竹扉。\n明月自随山影去，清风长送白云归。\n（同前书卷六）。",
        "dynasty": "唐",
        "collection_info": null
    },
    {
        "title": "题法华山天衣寺",
        "author": "元稹",
        "content": "马踏红尘古塞平，出门谁不为功名。\n到头争似栖禅客，林下无言过一生。\n（同前书卷八）。",
        "dynasty": "唐",
        "collection_info": null
    },
    {
        "title": "拜禹庙",
        "author": "元稹",
        "content": "恢能咨岳日，悲慕羽山秋。\n父陷功仍继，君名礼不雠。\n洪水襄陵后，玄圭菲食由。\n已甘鱼父子，翻荷粒咽喉。\n古庙苍烟冷，寒亭翠柏稠。\n马泥真骨动，龙画活睛留。\n祀典稽千圣，孙谋绝一丘。\n道虽污世载，恩岂酌沈浮。\n洞穴探常近，图书即可求。\n德崇人不惰，风在俗斯柔。\n茭色湖光上，泉声雨脚收。\n歌诗呈志义，箫鼓渎清猷。\n史亦明勋最，时方怒校酋。\n还希四载术，将以拯虔刘。\n（同前）（按：以上四首，卞孝萱《元稹年谱》、冀勤校《元稹集》均出揭出。\n）。",
        "dynasty": "唐",
        "collection_info": null
    },
    {
        "title": "奉使往蜀路傍见山花吟寄乐天（题拟） 一",
        "author": "元稹",
        "content": "深红山木艷丹云，路远无由摘寄君。\n恰似牡丹如许大，浅深看取石榴裙。",
        "dynasty": "唐",
        "collection_info": null
    },
    {
        "title": "奉使往蜀路傍见山花吟寄乐天（题拟） 二",
        "author": "元稹",
        "content": "向前已说深红木，更有轻红说向君。\n深叶浅花何所似，薄妆愁坐碧罗裙。\n（人民文学出版社刊周本淳校点本《诗话总龟》卷二七引《唐贤抒情》）。",
        "dynasty": "唐",
        "collection_info": null
    },
    {
        "title": "封书",
        "author": "元稹",
        "content": "每书题作上都字，怅望关东无限情。\n寂寞此心新雨后，槐花高树晚蝉声。\n（《千载佳句》卷上《四时部·早秋》）。",
        "dynasty": "唐",
        "collection_info": null
    },
    {
        "title": "春词",
        "author": "元稹",
        "content": "一双玉手十三弦，移柱高低落鬓边。\n即问向来弹了曲，羞人不道《想夫怜》。\n（《千载佳句》卷下《宴喜部·筝》）。",
        "dynasty": "唐",
        "collection_info": null
    },
    {
        "title": "咏莺",
        "author": "元稹",
        "content": "天下金衣侣，还能贶草莱。\n风流晋王谢，言语汉邹枚。\n公等久安在，今绝何处来？\n山禽正嘈杂，慰我日徘徊。\n（《梦梁录》卷十八）。",
        "dynasty": "唐",
        "collection_info": null
    },
    {
        "title": "石榴花",
        "author": "元稹",
        "content": "寥落山榴深映叶，红霞浅带碧霄云。\n曲尘枝下年年见，别似衣裳不似裙。\n（《永乐大典》卷八二一引《瓮牖闲评》引）（〖1〗以上二诗据《古籍整理出版情况简报》一六六期刊冀勤同志《元稹佚诗续辑》录出。\n）。",
        "dynasty": "唐",
        "collection_info": null
    },
    {
        "title": "送晏秀才归江陵",
        "author": "元稹",
        "content": "长堤纤草河边绿，近郭新莺竹裏啼。\n（《千载佳句》卷上《四时部·早春》）。",
        "dynasty": "唐",
        "collection_info": null
    },
    {
        "title": "早春书情",
        "author": "元稹",
        "content": "空城月落方知晓，浅水荷香始觉春。\n（同前《四时部·春情》）。",
        "dynasty": "唐",
        "collection_info": null
    },
    {
        "title": "雨后书情",
        "author": "元稹",
        "content": "溪上懒蒲藏钓艇，窗前新笋长渔竿。\n（同前《四时部·暮春》）。",
        "dynasty": "唐",
        "collection_info": null
    },
    {
        "title": "雨后感怀",
        "author": "元稹",
        "content": "云际日光分万井，烟消山色露千峰。\n（同前《天象部·晴霁》）。",
        "dynasty": "唐",
        "collection_info": null
    },
    {
        "title": "雨后感情",
        "author": "元稹",
        "content": "瓮开白酒花间醉，帘卷青山雨后看。\n（同前卷下《宴喜部·醉后》）（按：此诗与前录之《雨后书情》疑为一首诗。\n）。",
        "dynasty": "唐",
        "collection_info": null
    },
    {
        "title": "题李端",
        "author": "元稹",
        "content": "新笋短松低晓露，晚花寒沼漾残晖。\n（同前卷上《人事部·文藻》）。",
        "dynasty": "唐",
        "collection_info": null
    },
    {
        "title": "春情多",
        "author": "元稹",
        "content": "白髮镜中惭易老，青山江上几迴春。\n（同前《人事部·老》）。",
        "dynasty": "唐",
        "collection_info": null
    },
    {
        "title": "蔷薇",
        "author": "元稹",
        "content": "千重密叶侵阶绿，万（一作「百」）朵闲花向日红。\n（同前卷下《草木部·蔷薇》）。",
        "dynasty": "唐",
        "collection_info": null
    },
    {
        "title": "夜花",
        "author": "元稹",
        "content": "灯照露花何所似，馆娃宫殿夜妆台。\n（同前《草木部·杂花》）。",
        "dynasty": "唐",
        "collection_info": null
    },
    {
        "title": "送故人归府",
        "author": "元稹",
        "content": "落日樽前添别思，碧潭滩上荻花秋。\n（同前《离别部·饯别》）。",
        "dynasty": "唐",
        "collection_info": null
    },
    {
        "title": "送刘秀才归江陵",
        "author": "元稹",
        "content": "花间祖席离人醉，水上归帆落日行。\n（同前）。",
        "dynasty": "唐",
        "collection_info": null
    },
    {
        "title": "送裴侍御",
        "author": "元稹",
        "content": "欲知别后思君处，看取湘江秋月明。\n（同前《离别部·秋别》）。",
        "dynasty": "唐",
        "collection_info": null
    },
    {
        "title": "上西陵留别",
        "author": "元稹",
        "content": "□忧去国三千里，遥指江南一道云。\n（同前《离别部·留别》）。",
        "dynasty": "唐",
        "collection_info": null
    },
    {
        "title": "旅舍感怀",
        "author": "元稹",
        "content": "因依客路烟波上，迢递乡心夜梦中。\n（同前《离别部·水行》）。",
        "dynasty": "唐",
        "collection_info": null
    },
    {
        "title": "罢弊务思归故国寄知友",
        "author": "元稹",
        "content": "如今欲种韩康药，未卜云山第几峰。\n（同前《隐逸部·思隐》）。",
        "dynasty": "唐",
        "collection_info": null
    },
    {
        "title": "闭门即事",
        "author": "元稹",
        "content": "数竿修竹衡门裏，一径松杉落日中。\n（同前《隐逸部·幽居》）。",
        "dynasty": "唐",
        "collection_info": null
    },
    {
        "title": "题王右军遗迹",
        "author": "元稹",
        "content": "生卧竹堂虚室白，逍遥松径远山青。\n（同前）（按：《封书》、《春词》及《送晏秀才归江陵》以降各句，冀勤校点本《元稹集》均已据花房英树《元稹研究》收录。\n今据王水照教授自日本携归之东京大学图书馆藏森鸥外捐赠抄本《千载佳句》复印本校录。\n）。",
        "dynasty": "唐",
        "collection_info": null
    },
    {
        "title": "题蓝桥驿",
        "author": "元稹",
        "content": "江陵归时逢春雪。\n（见《白氏长庆集》卷十五《蓝桥驿见元九诗》自注引）。",
        "dynasty": "唐",
        "collection_info": null
    },
    {
        "title": "宫词",
        "author": "元稹",
        "content": "外人不识承恩处，唯有罗衣染御香。\n（见日藤原公任《倭汉朗咏集》卷下《妓女》）。",
        "dynasty": "唐",
        "collection_info": null
    },
    {
        "title": "咏李花",
        "author": "元稹",
        "content": "苇绡开万朶。\n（见冯贽《云仙杂记》卷七引《高隐外书》）。",
        "dynasty": "唐",
        "collection_info": null
    },
    {
        "title": "拗花（题拟）",
        "author": "元稹",
        "content": "试问酒旗歌板地，今朝谁是拗花人。\n（见陶宗仪《南村辍耕录》卷十二）。",
        "dynasty": "唐",
        "collection_info": null
    },
    {
        "title": "山茶花",
        "author": "元稹",
        "content": "冷蜂寒蝶（一作「冷蝶寒蜂」）尚未来。\n（见宋郑元佐《朱淑真〈断肠诗集〉注》卷二《春归》、卷三《窗西桃花盛开》注引）。",
        "dynasty": "唐",
        "collection_info": null
    },
    {
        "title": "崔徽歌 一",
        "author": "元稹",
        "content": "崔徽本不是娼家，教歌按舞娼家长。\n使君知有不自由，坐在显时立在掌。",
        "dynasty": "唐",
        "collection_info": null
    },
    {
        "title": "崔徽歌 二",
        "author": "元稹",
        "content": "有客有客名丘夏，善写仪容得艷姿。\n为徽持此寄敬中，以死报郎为终始。\n（以上见《绿窗新话》卷上）（按：《全唐诗》卷四二三收以上二节，有缺误，又误连作一首，今重录。\n）。",
        "dynasty": "唐",
        "collection_info": null
    },
    {
        "title": "崔徽歌 三",
        "author": "元稹",
        "content": "眼明正似琉璃瓶，心荡秋水横波清。\n（见施元之等《注东坡先生诗》卷十五《百步洪》注引）。",
        "dynasty": "唐",
        "collection_info": null
    },
    {
        "title": "崔徽歌 四",
        "author": "元稹",
        "content": "吏感徽心关锁开。\n（见任渊《山谷诗注》卷九《出礼部试院王才元惠梅花三种皆妙绝戏答三首》注引）（按：以上五题皆据冀勤校《元稹集·外集》卷七《续补》一。\n）。",
        "dynasty": "唐",
        "collection_info": null
    },
    {
        "title": "崔徽歌 五",
        "author": "元稹",
        "content": "凤凰宝钗为郎戴。\n（见陈元龙《片玉集注》卷二《秋蘂香》注引元微之诗）。",
        "dynasty": "唐",
        "collection_info": null
    },
    {
        "title": "崔徽歌 六",
        "author": "元稹",
        "content": "舞态低迷误招拍。\n（同前书卷八《蝶恋花》之二注引崔徽诗）。",
        "dynasty": "唐",
        "collection_info": null
    },
    {
        "title": "崔徽歌 七",
        "author": "元稹",
        "content": "凤钗乱折金钿碎。\n（同前书卷二《忆旧游》注引元徽之诗）（按：以上三句，《元氏长庆集》不收，似皆《崔徽歌》佚文。\n）。",
        "dynasty": "唐",
        "collection_info": null
    },
    {
        "title": "和浙西李大夫晚下北固山喜松径成阴怅然怀古偶题临江亭",
        "author": "元稹",
        "content": "自公镇南徐，三换营门柳。\n（《嘉定镇江志》卷十四）（按：傅璇琮先生《李德裕年谱》宝历元年谱录出二句，诗题亦从传说。\n）。",
        "dynasty": "唐",
        "collection_info": null
    },
    {
        "title": "句",
        "author": "元稹",
        "content": "无妙思帝里，不合厌杭州。\n（俞文豹《吹剑三录》。\n此则亦从冀勤同志说）。",
        "dynasty": "唐",
        "collection_info": null
    },
    {
        "title": "咏廿四气诗 立春正月节",
        "author": "元稹",
        "content": "春冬移律吕，天地换星霜。\n间泮游鱼跃，和风待柳芳。\n早梅迎雨水，残雪怯朝阳。\n万物含新意，同欢圣日长。",
        "dynasty": "唐",
        "collection_info": null
    },
    {
        "title": "咏廿四气诗 雨水正月中",
        "author": "元稹",
        "content": "雨水洗春容，平田已见龙。\n祭鱼盈浦屿，归雁□山峰。\n云色轻还重，风光淡又浓。\n向春入二月，花色影重重。",
        "dynasty": "唐",
        "collection_info": null
    },
    {
        "title": "咏廿四气诗 惊蛰二月节",
        "author": "元稹",
        "content": "阳气初惊蛰，韶光大（一作「天」）地周。\n桃花开蜀锦，鹰老化春（一作「为」）鸠。\n时候争催迫，萌芽牙{丿为丶}（一作「护」）矩修。\n人间务生事，耕种满田畴。\n。",
        "dynasty": "唐",
        "collection_info": null
    },
    {
        "title": "咏廿四气诗 春分二月中",
        "author": "元稹",
        "content": "二气莫交争，春分雨处行。\n雨来看电影，云过听雷声。\n山色连天碧，林花向日明。\n樑间玄鸟语，欲似解人情。",
        "dynasty": "唐",
        "collection_info": null
    },
    {
        "title": "咏廿四气诗 清明三月节",
        "author": "元稹",
        "content": "清明来向晚，山渌正光华。\n杨柳先飞絮，梧桐续放花。\n鴽声知化鼠，虹影指天涯。\n已识风云意，宁愁雨谷（一作「谷雨」）赊。",
        "dynasty": "唐",
        "collection_info": null
    },
    {
        "title": "咏廿四气诗 谷雨春光晓",
        "author": "元稹",
        "content": "谷雨春光晓，山川黛色青。\n叶间鸣戴胜，泽水长浮萍。\n暖屋生蚕蚁，喧风引麦葶。\n鸣鸠徒拂羽，信矣不堪听。",
        "dynasty": "唐",
        "collection_info": null
    },
    {
        "title": "咏廿四气诗 立夏四月节",
        "author": "元稹",
        "content": "欲知春与夏，仲[吕]（侣）启朱明。\n蚯蚓谁教出，王苽自合生。\n帘（一作「簇」）蚕呈蠒样，林鸟哺雏声。\n渐觉云峰好，徐徐带雨行。",
        "dynasty": "唐",
        "collection_info": null
    },
    {
        "title": "咏廿四气诗 小满四月中",
        "author": "元稹",
        "content": "小满气全时，如何靡草衰。\n田家私黍稷，方伯问蚕丝。\n杏麦修镰钐，錋苽{下为爪}竖棘篱。\n向来看苦菜，独秀也何为？\n。",
        "dynasty": "唐",
        "collection_info": null
    },
    {
        "title": "咏廿四气诗 芒种五月节",
        "author": "元稹",
        "content": "芒种看今日，螗螂应节生。\n彤云高下影，鷃鸟往来声。\n渌沼莲花放，炎风暑雨情。\n相逢问蚕麦，幸得称人情。",
        "dynasty": "唐",
        "collection_info": null
    },
    {
        "title": "咏廿四气诗 夏至五月中",
        "author": "元稹",
        "content": "处处闻蝉响，须知五月中。\n龙潜渌水坑，火助太阳宫。\n过雨频飞电，行云屡带虹。\n蕤宾移去后，二气各西东。",
        "dynasty": "唐",
        "collection_info": null
    },
    {
        "title": "咏廿四气诗 小暑六月节",
        "author": "元稹",
        "content": "倏忽温风至，因循小暑来。\n竹喧先觉雨，山暗已闻雷。\n户牖深青霭，阶庭长绿苔。\n鹰鹯新习学，蟋蟀莫相催。",
        "dynasty": "唐",
        "collection_info": null
    },
    {
        "title": "咏廿四气诗 大暑六月中",
        "author": "元稹",
        "content": "大暑三秋近，林钟九夏移。\n桂轮开子夜，萤火照空时。\n苽菓邀儒客，菰蒲长墨池。\n绛纱浑卷上，经史待风吹。",
        "dynasty": "唐",
        "collection_info": null
    },
    {
        "title": "咏廿四气诗 立秋七月节",
        "author": "元稹",
        "content": "不期朱夏尽，凉吹暗迎秋。\n天汉成桥鹊，星娥会玉楼。\n寒声喧耳外，白露滴林头。",
        "dynasty": "唐",
        "collection_info": null
    },
    {
        "title": "咏廿四气诗 处暑七月中",
        "author": "元稹",
        "content": "向来鹰祭鸟，渐觉白藏深。\n叶下空惊吹，天高不见心。\n气收禾黍熟，风静草虫吟。\n缓酌罇中酒，容调膝上琴。",
        "dynasty": "唐",
        "collection_info": null
    },
    {
        "title": "咏廿四气诗 白露八月节",
        "author": "元稹",
        "content": "露霑蔬草白，天气转青高。\n叶下和秋吹，惊看两鬓毛（一作「毫」）。\n养羞因野鸟，为客[讶]蓬蒿。\n火急收田种，晨昏莫辞劳。",
        "dynasty": "唐",
        "collection_info": null
    },
    {
        "title": "咏廿四气诗 秋分八月中",
        "author": "元稹",
        "content": "琴弹南吕调，风色已高清。\n云[散]飘飖影，雷收振怒声。\n干坤能静肃，寒暑喜（一作「合」）均平。",
        "dynasty": "唐",
        "collection_info": null
    },
    {
        "title": "咏廿四气诗 寒露九月节",
        "author": "元稹",
        "content": "寒露惊秋晚，朝看菊渐黄。\n千家风扫叶，万里雁随阳。\n化蛤悲羣鸟，收田畏早霜。\n因知松柏志，冬夏色苍苍。",
        "dynasty": "唐",
        "collection_info": null
    },
    {
        "title": "咏廿四气诗 霜降九月中",
        "author": "元稹",
        "content": "风卷晴霜（一作「清云」）尽，空天万里霜。\n野豺先祭月，仙菊遇重阳。\n秋色悲疏木，鸿鸣忆故乡。\n谁知一罇酒，能使百秋亡。",
        "dynasty": "唐",
        "collection_info": null
    },
    {
        "title": "咏廿四气诗 立冬十月节",
        "author": "元稹",
        "content": "霜降向人寒，轻冰渌水漫。\n蟾将纤（一作「轻」）影出，雁带几行残。\n田种收藏了，衣裘制造看。\n野鷄投水日，化蜃不将难。",
        "dynasty": "唐",
        "collection_info": null
    },
    {
        "title": "咏廿四气诗 小雪十月中",
        "author": "元稹",
        "content": "莫怪虹无影，如今小雪时。\n阴阳依上下，寒暑喜分离。\n满月光天汉，长风响树枝。\n横琴对渌醑，犹（一作「独」）自敛愁眉。",
        "dynasty": "唐",
        "collection_info": null
    },
    {
        "title": "咏廿四气诗 大雪十一月节",
        "author": "元稹",
        "content": "积阴成大雪，看处乱霏霏。\n玉管鸣寒夜，披书晓绛帷。\n黄钟随气改，鷃鸟不鸣时。\n何限苍生类，依依惜暮晖。",
        "dynasty": "唐",
        "collection_info": null
    },
    {
        "title": "咏廿四气诗 冬至十一月中",
        "author": "元稹",
        "content": "二气俱生处，周家正立年。\n岁星瞻北极，舜（一作「景」）日照南天。\n拜庆朝金殿，欢娱列绮筵。",
        "dynasty": "唐",
        "collection_info": null
    },
    {
        "title": "咏廿四气诗 小寒十二月节",
        "author": "元稹",
        "content": "小寒连大吕，欢鹊垒新巢。\n拾食寻河曲，衔紫遶树梢。\n霜鹰近北首，雊雉隐藂茅。\n莫怪严凝切，春冬正月交。",
        "dynasty": "唐",
        "collection_info": null
    },
    {
        "title": "咏廿四气诗 大寒十二月中",
        "author": "元稹",
        "content": "腊酒自盈罇，金炉兽炭温。\n大寒宜近火，无事莫开门。\n冬与春交替，星周月讵存？\n明朝换新律，梅柳待阳春。\n（见伯二六二四、斯三八八○卷）（按：此组诗存两个钞本。\n伯二六二四卷较完整，卷首题「卢相公咏廿四气诗」。\n斯三八八○卷卷首已缺雨水、春分、谷雨、小满、夏至〖此首仅存末八字〗等五首，卷末题：「甲辰年夏月上旬写记。\n元相公撰，李庆君书。\n」今以伯二六二四卷为底本，以斯三八八○卷参校。\n至其作者，二书有异。\n元相公可确定为元稹，卢相公不详为谁。\n究为谁作，今已难甄辨。\n亦有可能元、卢二人皆为依託之名。\n今姑从一说录附元稹之末。\n）。",
        "dynasty": "唐",
        "collection_info": null
    },
    {
        "title": "霍小玉歌 一",
        "author": "李惟",
        "content": "衣飘荳蔻减浓香，脸射芙蓉失娇色。\n（明刻本宋佚名《锦绣万花谷前集》卷十七引《霍小玉歌》）。",
        "dynasty": "唐",
        "collection_info": null
    },
    {
        "title": "霍小玉歌 二",
        "author": "李惟",
        "content": "粧成落日捲帘坐，小玉焚香罗帐深。\n（见同书同卷引李惟诗）。",
        "dynasty": "唐",
        "collection_info": null
    },
    {
        "title": "霍小玉歌 三",
        "author": "李惟",
        "content": "西北槛前挂鹦鹉，笼中报道李郎来。\n（见宋陈元龙《片玉集注》卷一《荔枝香》注引《丽情集》引《小玉歌》）（按：此诗作者之推定，与本书卷二十二崔珏《灼灼歌》相类，可参看。\n《新唐书》卷七二《宰相世系表》载李义琛孙、李绾子名惟，约为盛君时人，当非此诗作者。\n）。",
        "dynasty": "唐",
        "collection_info": null
    },
    {
        "title": "招李夫人魂赋附楚词 一",
        "author": "谢观",
        "content": "白玉洁兮红兰芳，忽玉折兮兰已伤。\n魂兮勿復游他方，盍归来兮慰我皇。",
        "dynasty": "唐",
        "collection_info": null
    },
    {
        "title": "招李夫人魂赋附楚词 二",
        "author": "谢观",
        "content": "彩云裾兮流霞袂，倏而来兮忽而逝。\n魂兮勿復游四裔，[盍]归来兮膺万岁。\n（见《文苑英华》卷九六）。",
        "dynasty": "唐",
        "collection_info": null
    },
    {
        "title": "偈 一",
        "author": "普化和尚",
        "content": "少室人不识，金陵又再来。\n临济一隻眼，到处为人开。",
        "dynasty": "唐",
        "collection_info": null
    },
    {
        "title": "偈 二",
        "author": "普化和尚",
        "content": "河阳新妇子，木塔老婆禅。\n临济小厮儿，却具一隻眼。\n（《五灯会元》卷四）。",
        "dynasty": "唐",
        "collection_info": null
    },
    {
        "title": "十二月四日寄乐天（题拟）",
        "author": "崔玄亮",
        "content": "共相呼唤醉归来。\n（见《白氏长庆集》卷二一《答崔宾客晦叔十二月四日见寄》题注引）。",
        "dynasty": "唐",
        "collection_info": null
    },
    {
        "title": "登第后自咏（题拟）",
        "author": "崔玄亮",
        "content": "人间不会云间事，应笑蓬莱最后仙。\n（见前书卷二三《得湖州崔十八使君书喜与杭越邻郡因成长句代贺兼寄微之》诗末自注引）（按：白氏诗注云：「贞元初同登科，崔君名最在后。\n当时崔自咏云〖略〗。\n」）。",
        "dynasty": "唐",
        "collection_info": null
    },
    {
        "title": "石床石鑑",
        "author": "李合",
        "content": "麓床高接天，伏虎上栖烟。\n松低轻盖偃，藤细若钩悬。\n石明如挂镜，照物别媸妍。\n鹤鸾时弄影，何处觅神仙。\n（见嘉庆十一年曾珏纂《宁远县志》卷九）（按：《沅湘耆旧集》卷三以此诗为二首，前四句题作《麓床》，后四句题作《石鑑》。\n今详诗意，似作一首为是。\n又此诗与《全唐诗》卷七七骆宾王《出石门》甚相似，疑即据骆诗僞託。\n）。",
        "dynasty": "唐",
        "collection_info": null
    },
    {
        "title": "赠杜顗",
        "author": "崔岐",
        "content": "贾马死来生杜顗，中间寥落一千年。\n（见《樊川文集》卷九《唐故淮南支使试大理评事兼监察御史杜君墓志铭》）。",
        "dynasty": "唐",
        "collection_info": null
    },
    {
        "title": "和入京",
        "author": "吕让",
        "content": "俘囚经万里，憔悴度三春。\n髮改河阳鬓，衣余京洛尘。\n钟仪悲去楚，随会泣留秦。\n既谢（一作「得」）平吴利，终成失路人。\n（见《文苑英华》卷二四○）（按：《古诗纪》、《全隋诗》及逯钦立辑《先秦汉魏晋南北朝诗》皆收此诗为隋诗，实误。\n隋无吕让其人，《文苑英华》另收吕让大和八年作《楚州刺史厅记》，可证。\n）。",
        "dynasty": "唐",
        "collection_info": null
    },
    {
        "title": "",
        "author": "范酇",
        "content": "。",
        "dynasty": "唐",
        "collection_info": null
    },
    {
        "title": "句",
        "author": "范酇",
        "content": "岁尽天涯雨。\n（见《唐诗纪事》卷五十、《增修诗话总龟前集》卷十四引《北梦琐言》）。",
        "dynasty": "唐",
        "collection_info": null
    },
    {
        "title": "与于驸马",
        "author": "严休復",
        "content": "莫惜歌喉一串珠。\n（见《白氏长庆集》卷三二《寄明州于驸马使君三绝句》自注引）。",
        "dynasty": "唐",
        "collection_info": null
    },
    {
        "title": "句",
        "author": "卢仝",
        "content": "不鲫溜钝汉。\n（见《宋景文公笔记》卷上）。",
        "dynasty": "唐",
        "collection_info": null
    },
    {
        "title": "",
        "author": "陆亘",
        "content": "。",
        "dynasty": "唐",
        "collection_info": null
    },
    {
        "title": "游天衣寺",
        "author": "陆亘",
        "content": "处世空旦夕，探幽放情志。\n长歌向闲云，引客游古寺。\n秦山倚寥廓，高鸟下苍翠。\n凝阴向杉松，界法齐天地。\n疏钟远僧舍，深殿有猨戏。\n警梵千溪中，真禅寂无二。\n寒泉耸毛髮，清露遣心累。\n省虑因悟非，劳神岂为贵。\n起然静中见，觉了愚胜智。\n愿得栖烟霞，书之谢名利。\n（见《会稽掇英总集》卷八）。",
        "dynasty": "唐",
        "collection_info": null
    },
    {
        "title": "白云亭",
        "author": "沈传师",
        "content": "僧爱白云溪上飞，白云深处敞禅扉。\n莫言便是无情物，思着故乡依旧归。\n（见嘉庆二十年洪亮吉纂《宁国府志》卷二四）。",
        "dynasty": "唐",
        "collection_info": null
    },
    {
        "title": "讚碎金",
        "author": "沈传师",
        "content": "墨宝三千三百余，展开胜读两车书。\n人间要字应来尽，呼作零金也不虚。\n（见斯六二○四卷，原署「沈侍郎」）。",
        "dynasty": "唐",
        "collection_info": null
    },
    {
        "title": "久住投机偈",
        "author": "普愿",
        "content": "今日还乡入大门，南泉亲道遍干坤。\n法法分明皆祖父，迴头惭愧好儿孙。\n（见《景德传灯录》卷十）。",
        "dynasty": "唐",
        "collection_info": null
    },
    {
        "title": "偈",
        "author": "性空",
        "content": "乌不前，兔不后，几人于此茫然走。\n祇有阇黎达本源，结舌何曾着空有？\n（《五灯会元》卷五）。",
        "dynasty": "唐",
        "collection_info": null
    },
    {
        "title": "宫词",
        "author": "王涯",
        "content": "帘外微明烛下粧，殿明放锁待君王。\n玉阶地冷罗鞋薄，众裏偷身倚玉床。\n（《分门纂类唐宋时贤千家诗选》卷十六）。",
        "dynasty": "唐",
        "collection_info": null
    },
    {
        "title": "",
        "author": "崔觐",
        "content": "。",
        "dynasty": "唐",
        "collection_info": null
    },
    {
        "title": "灙谷",
        "author": "崔觐",
        "content": "高峰偃蹇云崔嵬，层崖巨壑长峡开。\n龙蛇纵横虎豹乱，古（《洋县志》作「石」）栈朽灭埋深苔。\n（见宋祝穆《方舆胜览》卷六六，校以光绪二十八年张鹏翼纂《洋县志》卷七）。",
        "dynasty": "唐",
        "collection_info": null
    },
    {
        "title": "缺题",
        "author": "崔觐",
        "content": "寥寥官舍静于僧，虽有园亭亦倦登。\n桃李光阴流似水，图书滋味冷如冰。",
        "dynasty": "唐",
        "collection_info": null
    },
    {
        "title": "缺题",
        "author": "崔觐",
        "content": "地形连楚阔，山势入秦豪。\n平外斜通骆，深中远认褒。\n图经何壮观，故事有萧曹。",
        "dynasty": "唐",
        "collection_info": null
    },
    {
        "title": "汉中城楼",
        "author": "崔觐",
        "content": "断烟横沔水，孤鹜入洋州。\n（按：四句当分属二首。\n）。",
        "dynasty": "唐",
        "collection_info": null
    },
    {
        "title": "廉水渡",
        "author": "崔觐",
        "content": "江水不流廉节去，清名长解胜贪泉。",
        "dynasty": "唐",
        "collection_info": null
    },
    {
        "title": "教场",
        "author": "崔觐",
        "content": "岂知王子山前月，曾照曹刘夜战来。",
        "dynasty": "唐",
        "collection_info": null
    },
    {
        "title": "句",
        "author": "崔觐",
        "content": "直望汉江三百里，一条如线下洋州。\n（以上六题均见宋王象之《舆地纪胜》卷一八三《兴元府》）（〖1〗北宋文同《丹渊集》卷十五《崔觐诗》〖原注：大中时人〗：「崔觐者高士，梁州城固人。\n读书不求官，但与耕稼亲。\n夫妇既已老，左右无子孙。\n一日召奴婢，尽以田宅均。\n俾之各为业，不用来相闻。\n遂去隐南山，杂迹麋鹿羣。\n约曰或过汝，所给为我陈。\n有时携其妻，来至诸人门。\n乃与具酒食，啸咏相欢欣。\n山南郑余庆，辟之为参军。\n见趣使就职，漫不知吏文。\n已復许谢事，但谓长者云。\n补阙王直方，本觐之比邻。\n文宗时上书，召见蒙咨询。\n荐觐有高行，用可追至淳。\n诏授起居郎，裒斜走蒲轮。\n辞疾不肯至，高风概秋旻。\n我昨过其县，裴回想芳尘。\n访问诸故老，寂无祠与坟。\n斯人久不竞，薄夫何由敦？\n此县汉唐时，诸公扬清芬。\n刻诗子坚庙，来者期不泯。\n」按：文同于北宋熙宁六年知汉中府，此诗为其时作。\n诗中保存了一些崔觐事迹的传闻，故附存之。\n）。",
        "dynasty": "唐",
        "collection_info": null
    },
    {
        "title": "过金山寺",
        "author": "空海",
        "content": "古貌满堂尘暗色，新华落地鸟繁声。\n经行观礼自心感，一雨僧人不显名。\n（《经国集》卷十。\n转录自《空海全集》第七卷《拾遗杂集》）。",
        "dynasty": "唐",
        "collection_info": null
    },
    {
        "title": "青龙寺留别义操阇梨",
        "author": "空海",
        "content": "同法同门喜遇深，空随白雾忽归岑。\n一生一别难再见，非梦思中数数寻。\n（同前）。",
        "dynasty": "唐",
        "collection_info": null
    },
    {
        "title": "在唐日观昶法和尚小山",
        "author": "空海",
        "content": "看竹看花本国春，人声鸟咔汉家新。\n见君庭际小山色，还识君情不染尘。\n（同前）。",
        "dynasty": "唐",
        "collection_info": null
    },
    {
        "title": "在唐日赠剑南僧惟上离合诗",
        "author": "空海",
        "content": "磴危人难行，石崄兽无登。\n烛暗迷前后，蜀人不得登。\n（同前）（按：张步云《唐代逸诗辑存》收入后三首。\n）。",
        "dynasty": "唐",
        "collection_info": null
    },
    {
        "title": "示柳珵（题拟）",
        "author": "鑑空",
        "content": "兴一沙衰恒河沙，兔而罝，犬而拏，牛虎相交与角牙，宝檀终不灭其华。\n（《宋高僧传》卷二十《唐洛阳香山寺鑑空传》）。",
        "dynasty": "唐",
        "collection_info": null
    },
    {
        "title": "奉和酬相公宾客汉南留赠八韵",
        "author": "李逢吉",
        "content": "自作分忧别，今方便道过。\n悲酸如我少，语笑为君多。\n泪亦因杯酒，欢非待（一作「侍」）绮罗。\n路[歧]（岐）伤不已，松栢性无他。\n怅望商山老，慇懃汉水波。\n重言尘外约（相公往年垂赠六约），难继郢中歌。\n玉管离声发，银[釭]（缸）曙色和。\n碧霄看又远，其奈独愁和。\n（见《文苑英华》卷二四五）（按：《文苑英华》在令狐楚《将赴洛下旅次汉南献上相公二十兄言怀八韵》后，紧接本诗，署「前人」。\n中华书局影印本新编目录订为李逢吉诗，是。\n二诗押韵相同，诗中事迹亦皆可考，兹不赘述。\n〖《全唐诗》不收此诗〗）。",
        "dynasty": "唐",
        "collection_info": null
    },
    {
        "title": "句",
        "author": "李逢吉",
        "content": "姮娥归处月华深。\n（胡伟《宫词》）。",
        "dynasty": "唐",
        "collection_info": null
    },
    {
        "title": "万卷讚",
        "author": "智常",
        "content": "出廓送钱嫌不要，手提葼笠向庐山。\n昔日曾闻青霄鹤，更有青霄鹤不如。",
        "dynasty": "唐",
        "collection_info": null
    },
    {
        "title": "偈 一",
        "author": "智常",
        "content": "归宗事理绝，日轮正当午。\n自在如师子，不与物依怙。\n独步四山顶，优游三大路。\n吹嘘（《灯录》、《事苑》作「欠呿」）飞禽堕（《灯录》、《事苑》作「坠」），嚬呻众兽（《灯录》、《事苑》作「邪」）怖。\n机竖箭易及，影没手难覆。\n施张如（《灯录》、《事苑》作「若」）工（《事苑》作「二」）使，剪截（《灯录》、《事苑》作「裁剪」）成尺度。\n巧镂万盘（《灯录》、《事苑》作「般」）名，归宗还似土。\n语密（《灯录》、《事苑》作「默」）音声绝，理（《灯录》作「旨」，《事苑》作「音」）妙言（《灯录》、《事苑》作「情」）难措。\n弃箇耳（《灯录》、《事苑》作「眼」）还聋，取箇目还瞽。\n一镞破三关，分明箭后路。\n𪫧（《灯录》、《事苑》作「可」）怜箇（《事苑》作「大」）丈夫，先天为心祖。\n（《祖堂集》卷十五、《景德传灯录》卷二九、《祖庭事苑》卷二）。",
        "dynasty": "唐",
        "collection_info": null
    },
    {
        "title": "偈 二",
        "author": "智常",
        "content": "牛皮靸（《五灯会元》作「鞔」）露柱，露柱啾啾叫。\n凡耳听不闻，诸圣呵呵笑。\n（《景德传灯录》卷七、《五灯会元》卷三）。",
        "dynasty": "唐",
        "collection_info": null
    },
    {
        "title": "拨棹歌 一",
        "author": "德诚",
        "content": "千尺丝纶直下垂，一波纔动万波随。\n夜静水寒鱼不食，满船空载月明归。\n（按：《五灯会元》卷八载五代时建州白云令弇禅师引后二句。\n）。",
        "dynasty": "唐",
        "collection_info": null
    },
    {
        "title": "拨棹歌 二",
        "author": "德诚",
        "content": "三十年来（《嘉禾志》作「二十余年」）江（《五灯会元》作「海」）上游，水清鱼见不吞钩。\n钓竿斫尽重栽竹，不计工夫（《五灯会元》作「功程」，《嘉禾志》作「工程」）得便休。",
        "dynasty": "唐",
        "collection_info": null
    },
    {
        "title": "拨棹歌 三",
        "author": "德诚",
        "content": "三（《嘉禾志》作「二」）十余年（《五灯会元》作「年来」、《四溟诗话》作「年前」）坐钓台，竿（《五灯会元》、《嘉禾志》、《四溟诗话》皆作「钩」）头往往得黄龙。\n锦（《五灯会元》、《四溟诗话》作「金」）麟不遇空（《嘉禾志》作「虚」）劳力，收取（《四溟诗话》作「拾」）丝纶归去来。\n（以上三首，《嘉禾志》题作《自题三绝》）。",
        "dynasty": "唐",
        "collection_info": null
    },
    {
        "title": "拨棹歌 四",
        "author": "德诚",
        "content": "一叶虚舟一副竿，了然无事坐烟滩。\n忘得丧，任悲欢，却教人唤有多端。",
        "dynasty": "唐",
        "collection_info": null
    },
    {
        "title": "拨棹歌 五",
        "author": "德诚",
        "content": "一任孤舟正又斜，干坤何路指生涯。\n抛岁月，卧烟霞，在处江山便是家。",
        "dynasty": "唐",
        "collection_info": null
    },
    {
        "title": "拨棹歌 六",
        "author": "德诚",
        "content": "愚人未识主人公，终日孜孜恨不同。\n到彼岸，出樊笼，元来祇是旧时翁。\n（以上三首，《嘉禾志》题作《题松泽西亭三首》）。",
        "dynasty": "唐",
        "collection_info": null
    },
    {
        "title": "拨棹歌 七",
        "author": "德诚",
        "content": "有一鱼兮日溯洄（《五灯会元》作「伟莫裁」），混虚（《五灯会元》作「融」）包纳信奇哉。\n能变化，吐风雷，下线何曾钓得来。",
        "dynasty": "唐",
        "collection_info": null
    },
    {
        "title": "拨棹歌 八",
        "author": "德诚",
        "content": "别人祇看采芙蓉，香气长黏绕指风。\n两岸映，一船红，何曾解染得虚空。",
        "dynasty": "唐",
        "collection_info": null
    },
    {
        "title": "拨棹歌 九",
        "author": "德诚",
        "content": "问我生涯祇是船，子孙各自赌机缘。\n不由地，不由天，除却簑衣无可传。",
        "dynasty": "唐",
        "collection_info": null
    },
    {
        "title": "拨棹歌 十",
        "author": "德诚",
        "content": "莫学他家弄钓船，海风起也不知边。\n风拍岸，浪掀天，不易安排得帖然。",
        "dynasty": "唐",
        "collection_info": null
    },
    {
        "title": "拨棹歌 十一",
        "author": "德诚",
        "content": "大钓何曾离钓求，抛竿卷线却成愁。\n活泼泼，乐悠悠，自是迟疑不下钩。",
        "dynasty": "唐",
        "collection_info": null
    },
    {
        "title": "拨棹歌 十二",
        "author": "德诚",
        "content": "静在须禅动即禅，断云孤鹤两萧然。\n烟浦畔，月川前，槁木形骸在一船。",
        "dynasty": "唐",
        "collection_info": null
    },
    {
        "title": "拨棹歌 十三",
        "author": "德诚",
        "content": "莫道无修便不修，菩提痴坐若为求？勤作棹，慧为舟，者箇男儿始出头。",
        "dynasty": "唐",
        "collection_info": null
    },
    {
        "title": "拨棹歌 十四",
        "author": "德诚",
        "content": "水色山光处处新，本来不俗不同尘。\n着气力，用精神，莫作虚生浪死人。",
        "dynasty": "唐",
        "collection_info": null
    },
    {
        "title": "拨棹歌 十五",
        "author": "德诚",
        "content": "独倚兰桡入远滩，江花漠漠水漫漫。\n空钩线，没腥羶，那得凡鱼都上竿。",
        "dynasty": "唐",
        "collection_info": null
    },
    {
        "title": "拨棹歌 十六",
        "author": "德诚",
        "content": "揭却云篷进却船，一竿云影一潭烟。\n既掷网，又抛筌，莫教倒被钓丝牵。",
        "dynasty": "唐",
        "collection_info": null
    },
    {
        "title": "拨棹歌 十七",
        "author": "德诚",
        "content": "苍苔滑净坐忘机，截眼寒云叶叶飞。\n戴箬笠，挂簑衣，别无归处是吾归。\n。",
        "dynasty": "唐",
        "collection_info": null
    },
    {
        "title": "拨棹歌 十八",
        "author": "德诚",
        "content": "外却形骸放却情，萧然孤坐一舟轻。\n圆月上，四方明，不是奇人不易行。",
        "dynasty": "唐",
        "collection_info": null
    },
    {
        "title": "拨棹歌 十九",
        "author": "德诚",
        "content": "世知吾懒懒原真，宇宙船中不管身。\n烈香饮，落花茵，祖师元是箇闲人。",
        "dynasty": "唐",
        "collection_info": null
    },
    {
        "title": "拨棹歌 二十",
        "author": "德诚",
        "content": "都大无心罔象间，此中那许是非关。\n山兀兀，水潺潺，忙者自忙闲者闲。",
        "dynasty": "唐",
        "collection_info": null
    },
    {
        "title": "拨棹歌 二十一",
        "author": "德诚",
        "content": "浪宕从来水郭间，高歌欹枕看遥山。\n红蓼岸，白苹湾，肯被兰桡使不闲。",
        "dynasty": "唐",
        "collection_info": null
    },
    {
        "title": "拨棹歌 二十二",
        "author": "德诚",
        "content": "古钓先生鹤髮垂，穿波出浪不曾疑。\n心荡荡，笑怡怡，长道无人画得伊。",
        "dynasty": "唐",
        "collection_info": null
    },
    {
        "title": "拨棹歌 二十三",
        "author": "德诚",
        "content": "动静由来本两空，谁教日夜强施功。\n波渺渺，雾蒙蒙，却来江上隐云中。",
        "dynasty": "唐",
        "collection_info": null
    },
    {
        "title": "拨棹歌 二十四",
        "author": "德诚",
        "content": "媚俗无机独任真，何须洗耳復澄神。\n云与月，友兼亲，敢向浮沤任此身。",
        "dynasty": "唐",
        "collection_info": null
    },
    {
        "title": "拨棹歌 二十五",
        "author": "德诚",
        "content": "逐块追欢不识休，津梁浑不挂心头。\n霜叶落，岸花秋，却教渔父为人愁。",
        "dynasty": "唐",
        "collection_info": null
    },
    {
        "title": "拨棹歌 二十六",
        "author": "德诚",
        "content": "一片江云倏忽开，翳空晴日绝尘埃。",
        "dynasty": "唐",
        "collection_info": null
    },
    {
        "title": "拨棹歌 二十七",
        "author": "德诚",
        "content": "鼓棹高歌自适情，音稀和寡不求名。\n清风起，浪花平，也且随流逐势行。",
        "dynasty": "唐",
        "collection_info": null
    },
    {
        "title": "拨棹歌 二十八",
        "author": "德诚",
        "content": "不妨纶线不妨钩，祇要钩轮得自由。\n掷即掷，收即收，无踪无迹乐悠悠。",
        "dynasty": "唐",
        "collection_info": null
    },
    {
        "title": "拨棹歌 二十九",
        "author": "德诚",
        "content": "钩下俄逢赤水珠，光明圆彻等清虚。\n静即出，觅还无，不在骊龙不在鱼。",
        "dynasty": "唐",
        "collection_info": null
    },
    {
        "title": "拨棹歌 三十",
        "author": "德诚",
        "content": "卧海拏云势莫知，优悠何处不相宜。\n香象子，大龙儿，甚么波涛扬得伊。",
        "dynasty": "唐",
        "collection_info": null
    },
    {
        "title": "拨棹歌 三十一",
        "author": "德诚",
        "content": "虽慕求鱼不食鱼，网帘蓬户本空无。\n在世界，作凡夫，知闻祇是箇毘卢。",
        "dynasty": "唐",
        "collection_info": null
    },
    {
        "title": "拨棹歌 三十二",
        "author": "德诚",
        "content": "香饵竿头也不无，向来祇是钓名鱼。\n波沃日，浪涵虚，万象牢笼号有余。",
        "dynasty": "唐",
        "collection_info": null
    },
    {
        "title": "拨棹歌 三十三",
        "author": "德诚",
        "content": "干坤为舸月为篷，一带云山一径风。\n身放荡，性灵空，何妨南北与西东。\n。",
        "dynasty": "唐",
        "collection_info": null
    },
    {
        "title": "拨棹歌 三十四",
        "author": "德诚",
        "content": "终日江头理棹间，忽然失济若为还。\n滩急急，水潺潺，争把浮生作等闲。",
        "dynasty": "唐",
        "collection_info": null
    },
    {
        "title": "拨棹歌 三十五",
        "author": "德诚",
        "content": "有鹤翱翔出海风，往来踪迹在虚空。\n图不得，弄何穷，日月还教没此中。",
        "dynasty": "唐",
        "collection_info": null
    },
    {
        "title": "拨棹歌 三十六",
        "author": "德诚",
        "content": "钓头曾未曲些些，静向江滨度岁华。\n酌山茗，折芦花，谁言埋没在烟霞。",
        "dynasty": "唐",
        "collection_info": null
    },
    {
        "title": "拨棹歌 三十七",
        "author": "德诚",
        "content": "吾自无心无事间，此心祇有水云关。\n携钓竹，混尘寰，喧静都来离又闲。",
        "dynasty": "唐",
        "collection_info": null
    },
    {
        "title": "拨棹歌 三十八",
        "author": "德诚",
        "content": "晴川清濑水横流，潇洒元同不繫舟。\n长自在，任夷犹，将心随逐几时休。",
        "dynasty": "唐",
        "collection_info": null
    },
    {
        "title": "拨棹歌 三十九",
        "author": "德诚",
        "content": "欧冶铦锋价最高，海中收得用吹毛。\n龙凤绕，鬼神号，不见全牛可下刀。\n（以上三十九首，均见嘉庆间刻本《机缘集》，原为宋大观四年风泾海会寺石刻。\n转录自《词学》第二期刊施蛰存先生《船子和尚拨棹歌》。\n宋明间收录船子和尚诗偈的着作，笔者所见有：宋释惠洪《冷斋夜话》卷五、胡仔《苕溪渔隐丛话前集》卷五六收第一首，宋释慧明《五灯会元》卷五收其一、其二、其三、其七、其八、其九，共六首，宋吴聿《观林诗话》收第三十九首，元至元《嘉禾志》卷三二收其一至其六，共六首，明谢榛《四溟诗话》卷三收第三首，杨慎《艺林伐山》卷十七收第一至第三首，今即据诸书所引出校。\n）（〖1〗《机缘集》附石刻后吕益柔跋云：「云间船子和尚嗣法药山，飘然一舟，泛于华亭吴江洙泾之间。\n夹山一见悟道。\n尝为《拨棹歌》，其传播人口者纔一二首。\n益柔于先子遗篇中得三十九首，属词寄意，脱然迥出尘网之外。\n篇篇可观，决非庸常学道辈所能乱真者。\n因书以遗风泾海会卿者，俾镵之石，以资禅客翫味云。\n」〖2〗吴聿《观林诗话》：「华亭船子和尚诗，少见于世，吕益柔刻三十九首于枫泾寺，云得其父遗编中。\n……涪翁屡用其语。\n」）。",
        "dynasty": "唐",
        "collection_info": null
    },
    {
        "title": "偈",
        "author": "德诚",
        "content": "本是钓鱼船上客，偶力须髮着袈裟。\n佛祖位中留不住，夜深依旧宿芦花。\n（见明杨慎《艺林伐山》卷十七《船子和尚四偈》）（〖1〗施蛰存先生云：「此首杨升庵所录四偈之三，疑是僞作。\n」）。",
        "dynasty": "唐",
        "collection_info": null
    },
    {
        "title": "王右军宅",
        "author": "裴通",
        "content": "寂寂金庭洞，清香发桂枝。\n鱼吞左慈钓，鹅踏右军池。\n此地常无事，冲天自有期。\n向来逢道士，多欲驾文螭。\n（见同治九年刊蔡以瑺撰《鄞县志》卷二四）（按：宋高似孙《剡录》卷四及《全唐诗续补遗》卷二十据《永乐大典》卷一三○七四所录，均仅存前四句。\n）。",
        "dynasty": "唐",
        "collection_info": null
    },
    {
        "title": "偈",
        "author": "齐安和尚",
        "content": "猛炽燄中人有路，旋风顶上屹然栖。\n；镇常历劫谁差互，杲日无言运照齐。\n（见《景德传灯录》卷十、《五灯会元》卷四）。",
        "dynasty": "唐",
        "collection_info": null
    },
    {
        "title": "偈",
        "author": "神赞",
        "content": "空门不肯出，投窗也大痴。\n百年钻故纸，何日出头时？\n（见《五灯会元》卷四）。",
        "dynasty": "唐",
        "collection_info": null
    },
    {
        "title": "偈",
        "author": "公畿和尚",
        "content": "有名非大道，是非具不禅。\n欲识箇中意，黄叶止啼钱。\n（《祖堂集》卷十七、《五灯会元》卷四）。",
        "dynasty": "唐",
        "collection_info": null
    },
    {
        "title": "再劝乐天酒（题拟）",
        "author": "皇甫曙",
        "content": "且劝香醪一屈巵。\n（《白氏文集管见抄》载白居易《戏酬皇甫十再劝酒》题注引）。",
        "dynasty": "唐",
        "collection_info": null
    },
    {
        "title": "洗墨池",
        "author": "李翱",
        "content": "剩有临池兴，人称协律郎。\n至今蝌蚪迹，犹带墨痕香。\n（见影印文渊阁《四库全书》本《湖广通志》卷八九）。",
        "dynasty": "唐",
        "collection_info": null
    },
    {
        "title": "惆怅诗",
        "author": "朱庆余",
        "content": "梦裏分明入汉宫，觉来灯背锦屏空。\n紫台日落关山晓，肠断君恩信画工。\n（见《才调集》卷八）（按：《才调集》卷七复收此诗于王涣名下，《全唐诗》卷六九○沿之。\n一书而两见，孰作较难确定，今重收之，以俟知者。\n）。",
        "dynasty": "唐",
        "collection_info": null
    },
    {
        "title": "永嘉百咏 滴水卷",
        "author": "张又新",
        "content": "。",
        "dynasty": "唐",
        "collection_info": null
    },
    {
        "title": "永嘉百咏",
        "author": "张又新",
        "content": "滴水泠泠彻碧纱，旱时无减雨无加。\n澄清好是为官侣，引入孤城一带斜。\n（按：此诗序见明姜准《歧海琐谭》卷十，承张靖龙同志录示。\n）。",
        "dynasty": "唐",
        "collection_info": null
    },
    {
        "title": "永嘉百咏 郭公山",
        "author": "张又新",
        "content": "昔贤登步立神州，气象千年始一浮。\n南望羣州如列宿，北观江水似龙虬。",
        "dynasty": "唐",
        "collection_info": null
    },
    {
        "title": "永嘉百咏 大罗山",
        "author": "张又新",
        "content": "越王曾保此山巅，杨仆楼船几控弦。\n犹有旧时悬冰在，鲛绡千尺玉潺湲。",
        "dynasty": "唐",
        "collection_info": null
    },
    {
        "title": "永嘉百咏 白鹤山",
        "author": "张又新",
        "content": "白鹤山边秋復春，文君宅畔少风尘。\n欲驱五马寻真隐，谁是当年入竹人？\n（见永乐《乐清志》卷二、同治丙寅年刊齐召南纂《温州府志》卷四）（按：《全唐诗》卷四七九收本诗有缺误，今重录之。\n）。",
        "dynasty": "唐",
        "collection_info": null
    },
    {
        "title": "永嘉百咏 百里芳",
        "author": "张又新",
        "content": "时清游骑南徂暑，正值荷花百里开。\n民喜出行迎五马，全家知是使君来。\n（光绪《永嘉县志》卷二一《古迹》）。",
        "dynasty": "唐",
        "collection_info": null
    },
    {
        "title": "永嘉百咏 周公庙",
        "author": "张又新",
        "content": "祠像已加唐衮冕，乐工犹服晋衣冠。\n（见光绪《永嘉县志》卷四「横山周公庙」条）（按：《百里芳》、《周公庙》二题，承张靖龙同志录示。\n）。",
        "dynasty": "唐",
        "collection_info": null
    },
    {
        "title": "永嘉百咏",
        "author": "张又新",
        "content": "空（按：《中界山》诗，《全唐诗》卷四七九已收。\n按：又新《永嘉百咏》，《全唐诗》卷四七九收《游白鹤山》、《白石岩》〖从一作〗、《罗浮山》、《青嶂山》、《中界山》、《帆游山》、《谢池》、《华盖山》、《吹台山》、《青㠗山》、《孤屿》〖弘治《温州府志》卷二二题作《改孤屿为双峰》〗、《春草池》等十二首，《全唐诗续补遗》卷八收《题常云峰》、《太玉洞》〖存二句〗二首，本书补五首，凡存十九首〖二首残〗。\n从《滴水巷》、《中界山》二诗序推测，各诗原似皆有序。\n）。",
        "dynasty": "唐",
        "collection_info": null
    },
    {
        "title": "临终（题拟）",
        "author": "郑居中",
        "content": "云山游已徧。\n（《太平御览》卷二二二引《唐书》引）。",
        "dynasty": "唐",
        "collection_info": null
    },
    {
        "title": "",
        "author": "吴士矩",
        "content": "。",
        "dynasty": "唐",
        "collection_info": null
    },
    {
        "title": "独酌谣",
        "author": "吴士矩",
        "content": "愚夫子不招。\n（见《白氏长庆集》卷三三《吴秘监每有美酒独酌独醉但蒙诗报不以饮招辄此戏酬兼呈梦得》自注引）。",
        "dynasty": "唐",
        "collection_info": null
    },
    {
        "title": "赠元微之（题拟）",
        "author": "吴士矩",
        "content": "永惭沾药犬，多谢出囊锥。\n（见《元氏长庆集》卷十《开元观闲居酬吴士矩侍御三十韵》自注引）。",
        "dynasty": "唐",
        "collection_info": null
    },
    {
        "title": "句",
        "author": "开成朝士",
        "content": "几人天上争仙桂，一岁闽南折四枝。\n（见干隆十九年刊鲁曾煜等纂《福州府志》卷六十《文苑》）（〖1〗《福州府志》：「萧膺，字次元，侯官人，开成三年登第。\n是岁闽中同举者三人，朝士诗云〖诗略〗。\n自是闽号为文儒之乡。\n官至大理司直。\n」注：「万历《府志》，参《闽书》。\n」）。",
        "dynasty": "唐",
        "collection_info": null
    },
    {
        "title": "九日黄白二菊花盛开对怀刘二十八",
        "author": "令狐楚",
        "content": "西花虽未谢，二菊又初芳。\n鬓云徒云白，腰金未是黄。\n曙花凌露彩，宵艳射星芒。\n日正开边树，风清发更香。\n山椒应散乱，篱下倍荧煌。\n泛酒遥相忆，何由共醉狂。\n（见蒲积中《古今岁时杂咏》卷三五）（按：此诗原署「相公」，其次为刘禹锡和诗「素萼迎寒秀」云云，检刘诗收《刘宾客外集》卷四，题作《和令狐相公九日对黄白二菊花见怀》，知此诗为楚作。\n）。",
        "dynasty": "唐",
        "collection_info": null
    },
    {
        "title": "酬苏少尹中元夜追怀去年此夕鄙人与故李谏议郭员外见访感时伤旧之作",
        "author": "令狐楚",
        "content": "直继先朝卫与英，能移孝友作忠贞。\n剑门失险曾缚虎，淮水安流缘斩鲸。\n黄阁碧幢惟是俭，三公二伯未为荣。\n惠连忽赠池塘句，又遣羸师破胆惊。\n（见蒲积中《古今岁时杂咏》卷二八）（按：《全唐诗》卷四七三收此为李逢吉诗，题作《奉酬忠武李相公见寄》，疑误。\n）。",
        "dynasty": "唐",
        "collection_info": null
    },
    {
        "title": "社日早出赴祠祭",
        "author": "令狐楚",
        "content": "满城人尽闲，惟我早开关。\n惭被家童问，因何别旧山？\n（见同书卷十）。",
        "dynasty": "唐",
        "collection_info": null
    },
    {
        "title": "鄂州使至窦七副使中丞（《王》作「窦巩中丞副使」）见示与元（《王》此下有「稹」字）相公献酬之什鄙人（《王》作「余顷」）任户部尚书时（《王》作「日」）中丞是当司员外郎每示（《王》作「有」）篇章多相唱和今因（《王》作「因题」）四韵以寄所怀",
        "author": "令狐楚",
        "content": "仙吏秦城别，新诗鄂渚来。\n才推今八[斗]（米）（从《王》改），职副旧三台。\n雕镂心偏许，缄封手自开。\n何年相赠答，却得在中台。\n（录自《四部丛刊续编》影宋本《窦氏联珠集》，以王安石《唐百家诗选》〖简作《王》〗卷十四所录诗相校。\n）（按：《全唐诗》卷三三四收此诗，题仅作《和寄窦七中丞》，诗中有误字，故重录之。\n同卷同人《秋怀寄钱侍郎》，《唐百寄诗选》作《郢城秋怀寄江州钱徽侍郎》，附记于此，以备征考。\n）。",
        "dynasty": "唐",
        "collection_info": null
    },
    {
        "title": "奉送李相公重镇襄阳",
        "author": "令狐楚",
        "content": "海内埏埴徧，汉阴旌旆还。\n望留丹阙下，恩在紫霄间。\n冰雪背秦岭，风烟经武关。\n树皆人尚爱，辕即吏曾攀。\n自惜两心合，相看双鬓斑。\n终期谢戎务，同隐凿龙山。\n（见《文苑英华》卷二四五）（按：《全唐诗》卷四七三收此诗于李逢吉名下，实误。\n明刻本《文苑英华》误归逢吉，中华书局影印本参据各本，重编新目，移归令狐楚，是。\n检《唐方镇年表》卷四，逢吉于元和十五年初任山南东道节度使，至宝历二年再任，即诗题所谓「重镇襄阳」。\n《文苑英华》同卷录逢吉《再赴襄阳辱宣武相公贻诗今用奉酬》，即酬和令狐楚送诗之作，皆六韵。\n《唐方镇年表》卷二载：楚于长庆四年至大和二年间任宣武军节度使。\n）。",
        "dynasty": "唐",
        "collection_info": null
    },
    {
        "title": "重修望京楼因登楼赋诗（题拟）",
        "author": "令狐楚",
        "content": "夷门一镇五经秋，未得朝天未免愁。\n因上此楼望京国，便名楼作望京楼。\n（见宋乐史《太平寰宇记》卷一）（按：《全唐诗》卷五六三收此为令狐绹诗，题作《登望京楼赋》。\n岑仲勉先生《读全唐诗札记》云：「按《寰宇记》一开封府浚仪县，『望京楼，城西门楼，本无名，唐文宗太和二年，节度使令狐绹重修，因登楼赋诗曰』云云，诗中不免作未免。\n据《旧书》一七上，长庆四年九月，『庚戌，以河南尹令狐楚检校礼部尚书、汴州刺史宣武军节度宋汴亳观察等使』，由此计至大和二年，恰是五年。\n绹虽尝一镇宣武，但《旧书》一七二《绹传》云：『咸通二年，改汴州刺史宣武军节度使，三年冬，迁扬州大都督府长史淮南节度副大使知节度事』，则先后祇两年，非五经秋也。\n且在大和二年后三十余祀，纪年亦不合，是知《寰宇记》云令狐绹，实令狐楚之讹，此诗应移收前五函九册，绹更无他诗，名应删却。\n」今从其说录归楚名下。\n《旧唐书》卷十七上载大和二年十月李逢吉移宣武，「代令狐楚，以楚为户部尚书」。\n楚在宣武任时间正与诗合。\n）。",
        "dynasty": "唐",
        "collection_info": null
    },
    {
        "title": "元和初任礼部员外郎作",
        "author": "令狐楚",
        "content": "移石几回敲废印，开箱何处送（《吟》作「纳」）新图。\n（见《春明退朝录》卷上。\n《吟窗杂录》卷四十作初任员外郎作诗。\n）（按：《全唐诗》卷三三四已收二句，故重录之。\n）。",
        "dynasty": "唐",
        "collection_info": null
    },
    {
        "title": "土圭诗",
        "author": "萧膺",
        "content": "白日在重云，如何分曲直。\n（见宋陈应诗《吟窗杂录》卷二九）。",
        "dynasty": "唐",
        "collection_info": null
    },
    {
        "title": "咏愁",
        "author": "李滂",
        "content": "应缘心裏难停住，化作新丝出鬓边。\n（同前）。",
        "dynasty": "唐",
        "collection_info": null
    },
    {
        "title": "",
        "author": "陈嘏",
        "content": "。",
        "dynasty": "唐",
        "collection_info": null
    },
    {
        "title": "霓裳羽衣曲赋附歌",
        "author": "陈嘏",
        "content": "圣功成兮至乐修，大道叶兮皇风流。\n（《文苑英华》卷七四）。",
        "dynasty": "唐",
        "collection_info": null
    },
    {
        "title": "重建东峰亭（有序）",
        "author": "裴丹",
        "content": "大贤志勋略，琢石依崔嵬。\n声容问古今，文字埋草莱。\n仰想驻旌戟，仍闻建亭台。\n胡为积岁荒，密迩无人开。\n顾鄙作吏间，探幽来此隈。\n披寻忽惊喜，叹咏空徘徊。\n盼睐得殊境，卑高怯冗材。\n薙芜碧藓出，芟竹鲜风来。\n危槛架幽谷，飞轩标胜垓。\n分明见城郭，毕竟抛尘埃。\n迭嶂天外展，长溪林际迴。\n平原淡烟境，远壑生云雷。\n物象宁极已，英灵信悠哉。\n凄清泛瑶瑟，放浪酣金杯。\n求古外凡意，立言悲自媒。\n永怀紫芝客，眺览期相陪。\n（清嘉庆十一年刊洪亮吉纂《泾县志》卷三一）（〖1〗清赵绍祖《泾川金石记》载宋蒋之奇跋云：「裴丹《东峰亭诗》十六句，其碑亡之久矣。\n初中裕得断碑以示余，有其诗幷序，纔十〖「十」字似为衍文〗六韵，而阙其十韵。\n今年至水西，及还，中裕以其碑见寄云：『白云院僧处琎掘土获之。\n』十六韵皆全，而缺二十余字。\n其前六韵幷序所缺字，则以断编正之。\n独后十韵中缺一字不可考。\n既而公曼復于民间访得一本为示，又补后所阙一字，遂为完篇矣。\n序虽不甚佳，而诗颇近雅，重刻之，所以存故事也。\n熙宁二年十一月十六日，尚书主客员外郎前殿中侍御史裏行蒋之奇颖叔题。\n」）。",
        "dynasty": "唐",
        "collection_info": null
    },
    {
        "title": "新开龙泉晋水二池",
        "author": "裴度",
        "content": "方塘含白水。\n（见《白氏长庆集》卷三四《又和令公新开龙泉晋水二池诗》注引）。",
        "dynasty": "唐",
        "collection_info": null
    },
    {
        "title": "夏中雨后游城南庄示乐天八韵（题拟）",
        "author": "裴度",
        "content": "何处趁杯盘。\n（见《白氏长庆集》卷三二《奉酬侍中夏中雨后游城南庄见示八韵》自注引）。",
        "dynasty": "唐",
        "collection_info": null
    },
    {
        "title": "送义存出家（题拟）",
        "author": "开成时儒",
        "content": "。",
        "dynasty": "唐",
        "collection_info": null
    },
    {
        "title": "送义存出家（题拟） 一",
        "author": "开成时儒",
        "content": "光阴轮谢又逢春，池柳亭梅几度新。\n汝别家乡须努力，莫将辜负丈夫身。",
        "dynasty": "唐",
        "collection_info": null
    },
    {
        "title": "送义存出家（题拟） 二",
        "author": "开成时儒",
        "content": "鹿羣相受岂能成，鸾凤终须万里征。\n何况故乡贫与贱，苏秦花锦事分明。",
        "dynasty": "唐",
        "collection_info": null
    },
    {
        "title": "送义存出家（题拟） 三",
        "author": "开成时儒",
        "content": "[原宪]（宪原）守贫志不移，颜回安命更谁知？\n嘉禾未必春前熟，君子从来用有时。\n（见《祖堂集》卷七）（按：《祖堂集》云：「师初出家，时儒假大德送三首诗。\n」师指义存，长庆二年生，十七出家，时在开成三年。\n「假大德」似非人名，「假」疑「贾」之误，未能臆定，故姑以「开成时儒」立目。\n）。",
        "dynasty": "唐",
        "collection_info": null
    },
    {
        "title": "答盐官齐安国师见招 一",
        "author": "法常",
        "content": "摧残枯木倚寒（《祖堂集》作「青」）林，几度逢春不变心。\n樵客遇（《祖堂集》作「见」）之犹不顾（《比事》作「采」），郢人何事（《祖堂集》作「那更」，《传灯录》、《五灯会元》作「那得」）苦追（《比事》作「搜」）寻。\n（见《古今禅藻集》卷七。\n《祖堂集》卷八作曹和尚引古人偈，《景德传灯录》卷七、《苕溪渔隐丛话后集》卷三七均作偈，《莆阳比事》卷七引《禅林宝传》载唐末闽僧躭章称引此偈，今取以对校。\n）（按：《全唐诗》卷八二三收此诗于躭章名下，误。\n躭章系引此偈辞钟传召，非自作。\n《莆阳比事》云躭章即曹山本寂，可与《祖堂集》相参。\n）。",
        "dynasty": "唐",
        "collection_info": null
    },
    {
        "title": "答盐官齐安国师见招 二",
        "author": "法常",
        "content": "一池荷叶衣无尽，数树松花食有余。\n刚被世人知住处，又移茆舍（《沅湘耆旧集》作「屋」）入深居。\n（见《五灯会元》卷四、《古今禅藻集》卷七。\n张靖龙云见董庆酉《四明诗干》卷下引《鄞县志》、明李邺嗣《甬上高僧诗》卷首）（按：《沅湘耆旧集》卷十收作隐山和尚诗，似误。\n《全唐诗》卷八六○收许宣平《见李白诗又吟》，与此诗相似，唯异文较多。\n检最早记载许宣平诗事沈汾《续仙传》，幷不载此诗。\n杜文澜《古谣谚》卷五二引《云谷卧余》谓初见于焦竑《焦氏类林》，似候许诗为明人附会。\n今互收。\n）。",
        "dynasty": "唐",
        "collection_info": null
    },
    {
        "title": "偈",
        "author": "宗密",
        "content": "乐儿本是一形躯，乍作官人乍作奴。\n名目服章虽改变，始终奴主了无殊。\n（见《宗镜录》卷七四）。",
        "dynasty": "唐",
        "collection_info": null
    },
    {
        "title": "座右铭",
        "author": "宗密",
        "content": "寅起可办事，省语终寡尤。\n身安勤戒定，事简疎交游。\n他非不足辨，己过当自修。\n百岁既有限，世事何时休。\n落髮堕僧数，应须侔上流。\n胡为逐世变，志虑尚嚣浮。\n四恩重山岳，锱铢未能酬。\n蚩蚩居大厦，汲汲将焉求。\n死生在呼吸，起灭若浮沤。\n无令方服下，番作阿鼻由。\n（《缁门警训》卷二）。",
        "dynasty": "唐",
        "collection_info": null
    },
    {
        "title": "答復礼禅师《真妄偈》（题拟） 一",
        "author": "宗密",
        "content": "本净本不觉，由斯妄念起。\n知真妄即空，知空妄即止。\n止处名有终，迷时号无始。\n因缘如幻梦，何终復何始？\n此是众生源，穷之出生死。\n。",
        "dynasty": "唐",
        "collection_info": null
    },
    {
        "title": "答復礼禅师《真妄偈》（题拟） 二",
        "author": "宗密",
        "content": "不是真生妄，妄迷真而起。\n悟妄本自真，知真妄即止。\n妄止似终末，悟来似初始。\n迷悟性皆空，皆空无终始。\n生死由此迷，达此出生死。\n（《林间录》卷上）。",
        "dynasty": "唐",
        "collection_info": null
    },
    {
        "title": "望赋附宫人忆月之歌",
        "author": "刘禹锡",
        "content": "张衡侧身愁思久，王粲登楼日回首。\n不作渭滨垂钓臣，羞为洛阳拜尘友。\n（见《刘宾客集》卷一）。",
        "dynasty": "唐",
        "collection_info": null
    },
    {
        "title": "改高陵人颂刘仁师诗（题拟）",
        "author": "刘禹锡",
        "content": "噫泾水之逶迤，溉我公兮及我私。\n水无心兮人多僻，锢上游兮干我泽。\n时逢理兮官得材，墨绶繠兮刘君来。\n能爱人兮恤其隐，心既公兮言既尽。\n县申府兮府闻天，积愤刷兮沈痾痊。\n划新渠兮百亩流，行龙蛇兮止膏油。\n遵水式兮復田制，无荒区兮有良岁。\n嗟刘君兮去翱翔，遗我福兮牵我肠。\n纪成功兮镌美石，求信词兮昭懿绩。\n（见《刘宾客集》卷二《高陵县令刘君遗爱碑》）（〖1〗碑云：「先是高陵人蒙被惠风而惜于舍去，发于胸怀，播为声诗。\n今采其旨而变其词，志于石。\n」）。",
        "dynasty": "唐",
        "collection_info": null
    },
    {
        "title": "祭韩吏部文附诗",
        "author": "刘禹锡",
        "content": "岐山威凤不復鸣，华亭别鹤中夜惊。\n畏简书兮拘印绶，思临恸兮志莫就。\n生刍一束酒一杯，故人故人歆此来。\n（见《刘宾客外集》卷十）。",
        "dynasty": "唐",
        "collection_info": null
    },
    {
        "title": "听轧筝",
        "author": "刘禹锡",
        "content": "满座无言听轧筝，秋山碧树一蝉清。\n只应曾送秦王女，写得云间鸾凤声。\n（见《千载佳句》卷下《宴喜门·筝》）。",
        "dynasty": "唐",
        "collection_info": null
    },
    {
        "title": "赠乐天",
        "author": "刘禹锡",
        "content": "唯君比萱草，相见可忘忧。\n（《白氏长庆集》卷三四《酬梦得比萱草见赠》自注引）。",
        "dynasty": "唐",
        "collection_info": null
    },
    {
        "title": "贫居咏怀赠乐天",
        "author": "刘禹锡",
        "content": "若有金挥胜二疏。\n（同前卷三五《酬梦得贫居咏怀见赠》自注引）。",
        "dynasty": "唐",
        "collection_info": null
    },
    {
        "title": "酬乐天",
        "author": "刘禹锡",
        "content": "炼尽美少年。\n（同前《梦得前所酬篇有炼尽美少年之句因思往事兼咏今怀重以长句答之》）。",
        "dynasty": "唐",
        "collection_info": null
    },
    {
        "title": "贺乐天谈氏外孙女初生",
        "author": "刘禹锡",
        "content": "从此引鸳雏。\n（同前《谈氏外孙生三日喜是男偶吟成篇兼戏呈梦得》自注引。\n以上四题皆承陶敏先生见示）（按：陶敏先生告：《南京日报》一九七八年十月二十八日刊许总《友谊的遗珍》一文，云刘禹锡作《赠日本僧智藏》诗，智藏有和诗云：「杯浮碧海海浮天，飘向中华五岳巅。\n佛法精微期妙悟，诗灵肸蠁总勾牵。\n流连胜境忘来处，契翕嘉宾结异缘。\n谁说个中多障碍，试开心镜照飞烟。\n」云出「埋没数百年的未刊钞本」。\n此诗出处不明，姑附此以俟考详。\n）。",
        "dynasty": "唐",
        "collection_info": null
    },
    {
        "title": "",
        "author": "路单",
        "content": "。",
        "dynasty": "唐",
        "collection_info": null
    },
    {
        "title": "和元常侍晦除浙东留题越亭（题拟）",
        "author": "路单",
        "content": "谢安致理逾三载，黄霸清声彻九重。\n犹辍佩环归凤阙，且将仁政到稽峰。\n林间立马罗千骑，池上开筵醉一钟。\n共喜甘棠有新咏，独惭霜鬓又攀龙。\n（《桂林风土记》）（按：《全唐诗》卷五四七收此诗，作者误为路贯，今改正重录之。\n）。",
        "dynasty": "唐",
        "collection_info": null
    },
    {
        "title": "乐天偶眠诗",
        "author": "卢贞",
        "content": "放杯书桉上，枕臂火炉前。\n（《吟窗杂录》卷二六）。",
        "dynasty": "唐",
        "collection_info": null
    },
    {
        "title": "咏山魈",
        "author": "施肩吾",
        "content": "山魈本是伍家奴，何事今为圣者呼？小鬼不须乖去就，国家才子号肩吾。\n（见何光远《鑑诫录》卷八）（《鑑戒录》云：肩吾「及第后，游南楚。\n楚多山魈为患，俗号圣者。\n是时亦来馆谷，搅扰施君，施君当风一咏，于是屏迹。\n诗曰〖略〗」。\n）。",
        "dynasty": "唐",
        "collection_info": null
    },
    {
        "title": "下元歌",
        "author": "施肩吾",
        "content": "契真之道飘飖易，动不动中如有寄。\n那知有无可超忽，去住玄机此其义。\n（《云笈七籤》卷八八施肩吾《养生辨疑诀》附）。",
        "dynasty": "唐",
        "collection_info": null
    },
    {
        "title": "赠袁将军",
        "author": "施肩吾",
        "content": "白锦满胸鹰未老，青鳞动匣剑长寒。\n（《千载佳句》卷上《人事部·将军》）。",
        "dynasty": "唐",
        "collection_info": null
    },
    {
        "title": "太白经附颂",
        "author": "施肩吾",
        "content": "神水华池便是丹，东西高下自相看。\n劝君莫把凡铅弄，活计生涯便好捐。\n铅则何妨本自铅，铅中何处觅神仙？\n东西南北还丹了，争奈仙家不肯传。\n同色同名合好音，亦能烁烁亦沉沉。\n干坤颠倒驱雷雨，龙跃安能出上阴？\n（《正统道藏》本《太白经》）。",
        "dynasty": "唐",
        "collection_info": null
    },
    {
        "title": "皇恩寺（题拟）",
        "author": "潘咸",
        "content": "睿（别本作「广」）泽潭来数百年，海山高处有祇园。\n禅林自是三三（别本作「山」）界，尘世谁知十二门。\n诗客迢迢寻义路，禅翁特特（别本作「转」）起谈轩。\n香炉顶上垂东注，万派分明出一源。\n（见影印文渊阁《四库全书》本《淳熙三山志》卷三五，所注别本指上海图书馆藏清红格抄本。\n原署作者为「潘诚」，今从《全唐诗》以咸为正名。\n）。",
        "dynasty": "唐",
        "collection_info": null
    },
    {
        "title": "歌",
        "author": "宜春头陀",
        "content": "经世学，经世学成无用着。\n山中乐，山中乐土堪耕凿。\n瘿飘有酒同君酌，醉卧草庐谁唤觉。\n松阴忽听双鸣（《中国医籍考》卷七十引作「鸠」）鹤，起来日出穿林薄。\n（见《道藏·太平部》收《急救仙方》卷六十《仙授理伤续断仙方序》引）。",
        "dynasty": "唐",
        "collection_info": null
    },
    {
        "title": "乐道歌（《灯录》作「获珠吟」）",
        "author": "道常",
        "content": "三界兮和燄（一作「幻」），六道兮如幻（一作「梦」），圣贤出世兮同（一作「如」）。\n国土犹如水上泡，无常生灭频（一作「无生灭」）迁变。\n唯有摩诃大般若（一作「般若坚」），坚（一作「犹」）如金刚是可羡（一作「不可讚」）。\n软似兜罗大等空，极小纤（一作「小极微」）尘不可见。\n拥之令聚而不聚，拨之令散而不散，侧耳欲闻而不闻，瞪目观之不能见（一作「而不见」）。\n謌復謌，盘陀石上笑诃诃。\n笑復笑，青萝松（一作「松影」）下高声叫。\n自从顿获此明珠（一作「获得此心珠」），帝释轮王都（一作「俱」）不要。\n不是山僧独施为，自古先贤作此调。\n不坐禅，不修道，任运逍遥只摩好（一作「么了」）。\n但知万（一作「能方」）法不干怀，无如（一作「始」）何曾有生老。\n（见《祖堂集》卷十七，注「一作」者，为《景德传灯录》卷三十所收此诗之异文。\n）。",
        "dynasty": "唐",
        "collection_info": null
    },
    {
        "title": "船子和尚东游泊钓船处",
        "author": "愚公谷人",
        "content": "和尚东来泊钓船，一溪秋水月明天。\n此中定有高人出，为忆前身几百年。\n（《续机缘集》卷上）（按：清嘉庆六年三月二十七日，法忍寺天空阁毁于火，于灰烬中得小碣，中刻此诗，后勒会昌元年十一月款，书愚公谷人记。\n）。",
        "dynasty": "唐",
        "collection_info": null
    },
    {
        "title": "逢友人",
        "author": "贾岛",
        "content": "还似不才命未通，相逢云水思无穷。\n清时年少为幽客，寒月更深听过鸿。\n东越山多连楚迭，南朝城古枕江空。\n苍崖欲隐谁招我？姜子生涯只此中。\n（见《吟窗杂录》卷十三梅尧臣《续金针诗格》引）。",
        "dynasty": "唐",
        "collection_info": null
    },
    {
        "title": "送人",
        "author": "贾岛",
        "content": "半夜长安雨，灯前越客心。\n（见同书卷十二沙门文彧《诗格》）。",
        "dynasty": "唐",
        "collection_info": null
    },
    {
        "title": "桃氏林亭",
        "author": "贾岛",
        "content": "窗含明月树，沙起白云鸥。\n（见同书卷十四正字王元《诗中旨格》）。",
        "dynasty": "唐",
        "collection_info": null
    },
    {
        "title": "南台对月",
        "author": "贾岛",
        "content": "僧归湖裏寺，鱼听水边经。",
        "dynasty": "唐",
        "collection_info": null
    },
    {
        "title": "寄[贞]（正）空二上人",
        "author": "贾岛",
        "content": "老窥明镜少，秋忆故山多。\n（均见同书卷三五《贾岛句对》）。",
        "dynasty": "唐",
        "collection_info": null
    },
    {
        "title": "句 一",
        "author": "贾岛",
        "content": "风雷一夜雨，山川半年行。\n（见同书卷十三王梦简《进士王氏诗要格律》）。",
        "dynasty": "唐",
        "collection_info": null
    },
    {
        "title": "句 二",
        "author": "贾岛",
        "content": "祭閒收朔雪，弔后折寒花。",
        "dynasty": "唐",
        "collection_info": null
    },
    {
        "title": "句 三",
        "author": "贾岛",
        "content": "离人隔楚水，落叶满长安。\n（均见同书卷十三僧虚中《流类手鑑》）。",
        "dynasty": "唐",
        "collection_info": null
    },
    {
        "title": "梧桐诗",
        "author": "周贺",
        "content": "只期丹凤宿，不许别禽栖。\n（见《吟窗杂录》卷十四正字王元《诗中旨格》）。",
        "dynasty": "唐",
        "collection_info": null
    },
    {
        "title": "句",
        "author": "周贺",
        "content": "两鬓已垂白，五湖归钓鱼。\n（见《唐诗纪事》卷七六）。",
        "dynasty": "唐",
        "collection_info": null
    },
    {
        "title": "秋望",
        "author": "刘得仁",
        "content": "西风蝉满树，东岸有残晖。\n（《吟窗杂录》卷十徐衍《风骚要式》）。",
        "dynasty": "唐",
        "collection_info": null
    },
    {
        "title": "",
        "author": "贺兰朋吉",
        "content": "。",
        "dynasty": "唐",
        "collection_info": null
    },
    {
        "title": "句",
        "author": "贺兰朋吉",
        "content": "五更愁处雨，三月尽时花。\n（见《吟窗杂录》卷三五）。",
        "dynasty": "唐",
        "collection_info": null
    },
    {
        "title": "句",
        "author": "滕迈",
        "content": "多少千条拂地垂。\n（《江湖小集》卷七绍嵩《江浙纪行集句诗》引）。",
        "dynasty": "唐",
        "collection_info": null
    },
    {
        "title": "玉泉寺次韵寄白乐天刺史",
        "author": "僧初",
        "content": "古泉犹玉色，散木自闲身。\n挹秀寻芳躅，赓题步后尘。\n登山谢双屐，漉酒一陶巾。\n谁得向清净，居亭作主人。\n（见《古今禅藻集》卷四）。",
        "dynasty": "唐",
        "collection_info": null
    },
    {
        "title": "悼故妓",
        "author": "李播",
        "content": "直应人世无风月，始是心中忘却时。\n（见《白氏长庆集》卷三五《对酒有怀寄李十九郎中》自注引）（按：李十九即李播，从郁贤皓先生《唐刺史考》卷一三一《蕲州》考证。\n）。",
        "dynasty": "唐",
        "collection_info": null
    },
    {
        "title": "长相思",
        "author": "吴二娘",
        "content": "深画眉，浅画眉，蝉鬓鬅鬙云满衣，阳台行雨迴。\n巫山高，巫山低，暮雨潇潇郎不归，空房独守时。\n（见宋黄昇《唐宋诸贤绝妙词选》卷一，原署为白居易作）（〖1〗明刻本《吟窗杂录》卷五十录吴二娘《长相思令》云：「深黛眉，浅黛眉，十指茏葱云染衣，巫山行雨行〖疑为迴之误〗。\n巫山高，巫山低，暮暮朝朝良不归，空房独守谁？\n」〖2〗明杨慎《升庵诗话》卷四云：「吴二娘，杭州名妓也。\n有《长相思》一词云：『深花枝，浅花枝，深浅花枝相间时，花枝难似伊。\n巫山高，巫山低，暮雨潇潇郎不归，空房独守时。\n』白乐天诗：『吴娘暮雨潇潇曲，自别江南久不闻。\n』又：『夜舞吴娘袖，春歌蛮子词。\n』自注：『吴二娘歌词有暮雨潇潇郎不归之句。\n』《绝妙词选》以此为白乐天词，误矣。\n吴二娘亦杜公之黄四娘也，聊表出之。\n」今按：杨慎引白氏二诗，前诗为《寄殷协律》，后诗为《听弹湘妃怨》。\n其订黄氏之失，甚是。\n《吟窗杂录》为北宋末蔡传所作书〖详拙文《殷璠〈丹阳集〉辑考》〗，已径题吴二娘作，可证。\n惟三本文字差异较大，黄昇所录，似与白氏所闻者最为接近，故录为正文，而以余二本附于后。\n《全唐诗》卷八九○据黄昇所录收归白居易，今为移正之。\n）。",
        "dynasty": "唐",
        "collection_info": null
    },
    {
        "title": "",
        "author": "白居易",
        "content": "。",
        "dynasty": "唐",
        "collection_info": null
    },
    {
        "title": "济源上枉舒员外两篇因酬六韵",
        "author": "白居易",
        "content": "歇手不判案，举头仍见山。\n虽来鞍马上，不离诗酒间。\n济源三临泛，王屋一登攀。\n犹嫌百里近，祇得十日閒。\n明朝却归府，尘事如循环。\n犹听瑶华曲，稍开风土颜。\n（见《四部丛刊》影印那波道圆本《白氏文集》卷五二）。",
        "dynasty": "唐",
        "collection_info": null
    },
    {
        "title": "同崔十八宿龙门兼寄令狐尚书冯常侍",
        "author": "白居易",
        "content": "水碧玉磷磷，龙门秋胜春。\n山中一夜月，海内两閒人。\n等是幽栖伴，俱非富贵身。\n尚书与常侍，不可得相亲。\n（见前书卷五七）。",
        "dynasty": "唐",
        "collection_info": null
    },
    {
        "title": "雨歇池上",
        "author": "白居易",
        "content": "檐前微雨歇，池上凉风起。\n桥竹碧鲜鲜，岸移莎靡靡。\n苍然古苔石，清浅平流水。\n何言中门前，便是深山裏。\n双僮侍坐卧。\n一杖扶行止。\n饥闻麻粥香，渴觉云汤美。\n平生所好物，今日多在此。\n此外更何思？\n市朝心已矣！（见前书卷六三）。",
        "dynasty": "唐",
        "collection_info": null
    },
    {
        "title": "十二时行孝文 一",
        "author": "白居易",
        "content": "平旦寅，早起堂前参二亲。\n处分家中送疎水，莫[教]（交）父母唤频声。",
        "dynasty": "唐",
        "collection_info": null
    },
    {
        "title": "十二时行孝文 二",
        "author": "白居易",
        "content": "日出卯，立身之本须行孝。\n甘{饸右为危}盘中莫使空，时时奉上知饥饱。",
        "dynasty": "唐",
        "collection_info": null
    },
    {
        "title": "十二时行孝文 三",
        "author": "白居易",
        "content": "食时辰，居家治务最须懃。\n无事等闲莫外宿，归来劳费父嫌憎。",
        "dynasty": "唐",
        "collection_info": null
    },
    {
        "title": "十二时行孝文 四",
        "author": "白居易",
        "content": "隅中巳，终孝之心不合二。\n竭力懃酬乳哺恩，自得名高上史记。\n。",
        "dynasty": "唐",
        "collection_info": null
    },
    {
        "title": "十二时行孝文 五",
        "author": "白居易",
        "content": "正南午，侍奉尊亲莫辞[诉]（欣）。\n迴干就湿长成人，如今去（疑为「未」字）合论辛苦。",
        "dynasty": "唐",
        "collection_info": null
    },
    {
        "title": "十二时行孝文 六",
        "author": "白居易",
        "content": "日昳未，在家行孝兼行义。\n莫取妻言兄弟疏，却[教]（交）父母流双泪。",
        "dynasty": "唐",
        "collection_info": null
    },
    {
        "title": "十二时行孝文 七",
        "author": "白居易",
        "content": "晡时申，父母堂前莫动尘。\n纵月些些不称意，向前小语善咨闻。",
        "dynasty": "唐",
        "collection_info": null
    },
    {
        "title": "十二时行孝文 八",
        "author": "白居易",
        "content": "日入酉，但愿父母得长[寿]（受）。\n身如松栢色坚政，莫学愚人多饮酒。",
        "dynasty": "唐",
        "collection_info": null
    },
    {
        "title": "十二时行孝文 九",
        "author": "白居易",
        "content": "黄昏戌，下帘拂床早交毕。\n安置父母卧高堂，睡定然乃抽身出。",
        "dynasty": "唐",
        "collection_info": null
    },
    {
        "title": "十二时行孝文 十",
        "author": "白居易",
        "content": "人定亥，父母年高须[保]（报）爱。\n但能行孝向尊亲，总得扬名于后世。",
        "dynasty": "唐",
        "collection_info": null
    },
    {
        "title": "十二时行孝文 十一",
        "author": "白居易",
        "content": "夜半子，孝养父母存终始。\n百年恩爱暂时间，莫学愚人不欢喜。",
        "dynasty": "唐",
        "collection_info": null
    },
    {
        "title": "十二时行孝文 十二",
        "author": "白居易",
        "content": "鷄鸣丑，高楼大宅得安久。\n常劝父母发慈心，孝得题名终不朽。\n（见伯三八二一卷。\n原题作「白侍郎作《十二时行孝文》」）。",
        "dynasty": "唐",
        "collection_info": null
    },
    {
        "title": "行香子（清凉山文殊讚）",
        "author": "白居易",
        "content": "文殊菩萨，出化清凉，神通力以（一作「应」）现他方。\n真（一作「身」）座金毛师子，微放珠光。\n众生仰持宝盖，绝名香。\n我今发愿，虔诚归命，不求富贵，不恋荣华。\n愿当来世，生（一作无「世」、「生」二字，下同）净土，法王家。\n愿当来世，生净土，法王家。\n（见日本长惠编《鱼山诗钞》，注「一作」者，为《声明古调》本之异文。\n）。",
        "dynasty": "唐",
        "collection_info": null
    },
    {
        "title": "鸟窠和尚赞",
        "author": "白居易",
        "content": "形羸骨瘦久修行，一纳麻衣称道情。\n曾结草庵倚碧树，天涯知有鸟窠名。\n（见《祖堂集》卷三）。",
        "dynasty": "唐",
        "collection_info": null
    },
    {
        "title": "赠鸟窠和尚诗（题拟）",
        "author": "白居易",
        "content": "空门有路不知处，头白齿黄犹念经。\n何年饮着声闻酒，迄至如今醉未醒。\n（同前）（按：《全唐诗》卷四五八《戏礼经老僧》与此诗后二句同，前二句全异，未审为一诗抑为二诗。\n）。",
        "dynasty": "唐",
        "collection_info": null
    },
    {
        "title": "南岳横龙寺（题拟）",
        "author": "白居易",
        "content": "月射冷光新殿宇，风敲清韵古杉松。\n问师宝额因何立，笑指横溪有卧龙。\n（见《南岳总胜集》卷中）。",
        "dynasty": "唐",
        "collection_info": null
    },
    {
        "title": "游紫霄宫七言八句（藏头拆字诗）",
        "author": "白居易",
        "content": "水洗尘埃道味甞，甘于于名利相相忘。\n心怀天洞丹霞客，各诵三清紫府章。\n早裏采莲歌达旦，一轮明月桂飘香。\n日高公子还相觅，见得山中好酒浆。\n（见宋桑世昌《回文类聚》卷二引）（按：《回文类聚》收此诗作环行排列，各句首字皆略去。\n附《读法》云：「每句取第一字下半为起字，从右转，首句用浆字之下半水字读起，如『水洗尘埃道味甞，甘于名利两相忘』是也。\n」）。",
        "dynasty": "唐",
        "collection_info": null
    },
    {
        "title": "讚崔氏夫人（幷序○题拟） 一",
        "author": "白居易",
        "content": "亭亭独步□枝花，红脸青娥不是夸。\n作将喜貌为愁貌，未惯离家往婿家。",
        "dynasty": "唐",
        "collection_info": null
    },
    {
        "title": "讚崔氏夫人（幷序○题拟） 二",
        "author": "白居易",
        "content": "拜别高堂日欲斜，红巾拭泪贵新花。\n徒来生处却为客，今日随夫始是家。\n（见《敦煌掇琐》二○录伯二六三三卷。\n原附《崔氏夫人要女文一本》后，题作「白侍郎讚」。\n）。",
        "dynasty": "唐",
        "collection_info": null
    },
    {
        "title": "采石墓",
        "author": "白居易",
        "content": "采石江边李白坟，遶田无限草连云。\n可怜荒壠泉骨，曾有惊天动地文。\n但是诗人多薄命，就中沦落不过君。\n渚苹溪草犹堪荐，大雅遗风不可闻。\n（见《采石志》，转录自《李白在安徽》）（按：《全唐诗》卷四四○收本诗，缺末二句，今重录。\n今人或谓末二句系人僞託。\n）。",
        "dynasty": "唐",
        "collection_info": null
    },
    {
        "title": "宿云门寺",
        "author": "白居易",
        "content": "昨夜有风雨，云奔天地合。\n龙吟古石楼，虎啸层岩阁。\n幽意未尽怀，更行三五匝。\n（《会稽掇英总集》卷七）。",
        "dynasty": "唐",
        "collection_info": null
    },
    {
        "title": "会二同年",
        "author": "白居易",
        "content": "一樽聊接故人欢，百岁堪嗟鬓渐残。\n莫见白云容易爱，照湖澄碧四明寒。\n（同前卷十三）。",
        "dynasty": "唐",
        "collection_info": null
    },
    {
        "title": "题法华山天衣寺",
        "author": "白居易",
        "content": "山为莲宫作画屏，楼台迤逦插青冥。\n云生座底铺金地，风起松梢韵宝铃。\n龙喷水声连击罄，猿啼月色闲持经。\n时人不信非凡境，试入玄关一夜听。\n（同前卷八。\n以上三首参邹志方《唐诗补录》收入）。",
        "dynasty": "唐",
        "collection_info": null
    },
    {
        "title": "戏酬皇甫十再劝酒",
        "author": "白居易",
        "content": "净名居士眼方丈，玄晏先生酿老春。\n手把屈巵未（疑应作「来」）劝我，世间何处觅波旬？\n（前二句见《千载佳句》卷上《人事部·闲放》后二句见卷下《宴喜部·酒》）。",
        "dynasty": "唐",
        "collection_info": null
    },
    {
        "title": "重阳日（一无「日」字）",
        "author": "白居易",
        "content": "敬亭山外人归远，峡石溪边水去斜。\n茅屋老妻良酿酒，东篱黄菊任开花。\n（前二句见《千载佳句》卷下《别离部·送别》，后二句见《草木部·菊酒》）。",
        "dynasty": "唐",
        "collection_info": null
    },
    {
        "title": "新艷",
        "author": "白居易",
        "content": "云环独𢮿细蜻蜓，雪手轻柔玳瑁筝。\n飞鴈一行挑玉柱，十三絃上语嘤嘤。\n（同上《宴喜部·筝》）。",
        "dynasty": "唐",
        "collection_info": null
    },
    {
        "title": "江郎山",
        "author": "白居易",
        "content": "林虑双童长不食，江郎三子梦还家。\n安得此身生羽翼，与君来往共烟霞。\n（《古今图书集成·职方典》卷一○一六《衢州府部》、《山川典》卷一三○《江郎山部》）。",
        "dynasty": "唐",
        "collection_info": null
    },
    {
        "title": "题天柱峰",
        "author": "白居易",
        "content": "太微星斗拱琼宫，圣祖琳宫镇九垓。\n天柱一峰擎日月，洞门千仞锁云雷。\n玉光白橘相争秀，金翠佳莲蕊鬬开。\n时访左慈高隐处，紫清仙鹤认巢来。\n（《天柱山志》）（按：《舆地纪胜》收三、四两句为南唐李明作，详本书卷四十四。\n）。",
        "dynasty": "唐",
        "collection_info": null
    },
    {
        "title": "讚碎金",
        "author": "白居易",
        "content": "獡头𧭉趠人难识，瀎𣳡𥏠{矲右为面}恼家心。\n写向箧中甚敬重，要来一字一{碈右上为尤}（当即「碎」字）金。",
        "dynasty": "唐",
        "collection_info": null
    },
    {
        "title": "寄卢协律",
        "author": "白居易",
        "content": "满卷玲珑实碎金，展开无不称人心。\n晓眉歌得白居易，藐䓬卢郎更敢寻。\n（二首见敦煌遗书斯六二○四卷，皆署「白侍郎」）。",
        "dynasty": "唐",
        "collection_info": null
    },
    {
        "title": "登西山望硖石湖",
        "author": "白居易",
        "content": "菱歌清唱棹舟迴，树裏南湖似鉴开。\n平障烟浮低落日，出溪路细长新苔。\n居民地僻常无事，太守官闲好独来。\n犹忆长安论诗句，至今惆怅独书台。\n（见《海昌胜蹟志》卷三。\n同书引秦瀛语，谓疑出后人附会。\n此诗承陶敏先生录示。\n）。",
        "dynasty": "唐",
        "collection_info": null
    },
    {
        "title": "和杨同州寒食干坑会后闻杨工部欲到知予与工部有敷水之期荣喜虽多欢宴且阻辱示长句因而答之",
        "author": "白居易",
        "content": "往来东道千余骑，新旧西曹两侍郎。\n（去年兄自工部拜同州，今年弟从常州拜工部。\n）家占冬官传印绶，路逢春日助恩光。\n停留五马经寒食，指点三峰过故乡。\n犹恨干坑敷水会，差池归雁不成行。\n（见金泽文库本《白氏文集》卷六五，据朱金城先生《白居易年谱》大和九年谱转引。\n《千载佳句》卷下《宴喜部·宴后》引五、六两句）。",
        "dynasty": "唐",
        "collection_info": null
    },
    {
        "title": "早春闲行",
        "author": "白居易",
        "content": "鸎早乍啼犹冷落，花寒欲发尚迟疑。\n（见日本大江维时《千载佳句》卷上《四时部·早春》）。",
        "dynasty": "唐",
        "collection_info": null
    },
    {
        "title": "对酒当歌",
        "author": "白居易",
        "content": "强来便住无禁老，暗去难留不奈春。\n（同上《四时部·送春》）。",
        "dynasty": "唐",
        "collection_info": null
    },
    {
        "title": "早夏闲兴",
        "author": "白居易",
        "content": "簟冷乍逞新气味，扇凉重敍旧恩情。\n（同上《四时部·首夏》）。",
        "dynasty": "唐",
        "collection_info": null
    },
    {
        "title": "辱牛仆射一札寄诗篇遇物寄怀情",
        "author": "白居易",
        "content": "风云聚散期难定，鱼鸟飞沈势不同。\n（同上《人事部·朋友》）。",
        "dynasty": "唐",
        "collection_info": null
    },
    {
        "title": "辱牛仆射相公一札兼寄三篇寄怀雅意多兴味亦以三长句各各继来意次而和之",
        "author": "白居易",
        "content": "忧悲欲作煎心火，荣利先为翳眼尘。\n（同上《人事部·感兴》）（按：严绍荡以上列二首同列后题下，视为同作三首中之二首，可参考。\n今仍分列。\n）。",
        "dynasty": "唐",
        "collection_info": null
    },
    {
        "title": "任氏行 一",
        "author": "白居易",
        "content": "兰膏新沐云鬓滑，宝钗斜坠青丝髮。",
        "dynasty": "唐",
        "collection_info": null
    },
    {
        "title": "任氏行 二",
        "author": "白居易",
        "content": "蝉鬓尚随云势动，素衣犹带月光来。\n（均见《锦绣万花谷》卷十七）（按：以上两联，《全唐诗续补遗》收作无名氏诗。\n）。",
        "dynasty": "唐",
        "collection_info": null
    },
    {
        "title": "任氏行 三",
        "author": "白居易",
        "content": "燕脂漠漠桃花浅，青黛微微柳叶新。\n（《千载佳句》卷上《人事部·美女》）。",
        "dynasty": "唐",
        "collection_info": null
    },
    {
        "title": "任氏行 四",
        "author": "白居易",
        "content": "玉爪苍鹰云际灭，素牙黄犬草头飞。\n（同书卷下《游牧部·游猎》）。",
        "dynasty": "唐",
        "collection_info": null
    },
    {
        "title": "闺情",
        "author": "白居易",
        "content": "烟攒锦帐凝还散，风卷罗帷掩更开。\n（同书卷上《人事部·艷情》）。",
        "dynasty": "唐",
        "collection_info": null
    },
    {
        "title": "木芙蓉",
        "author": "白居易",
        "content": "晚函（一作「涵」）秋雾谁相似，如玉佳人带酒容。\n（同书卷下《草木部·木芙蓉》）。",
        "dynasty": "唐",
        "collection_info": null
    },
    {
        "title": "杭州景致",
        "author": "白居易",
        "content": "松风碎助潮声急，竹露零添涧水流。\n（同上《草木部·松竹》）。",
        "dynasty": "唐",
        "collection_info": null
    },
    {
        "title": "春兴",
        "author": "白居易",
        "content": "晚随酒客花间散，夜与琴僧月下期。\n（同上《宴喜部·琴酒》）。",
        "dynasty": "唐",
        "collection_info": null
    },
    {
        "title": "同梦得醉后戏赠",
        "author": "白居易",
        "content": "唯欠与君同制令（一作「命」），一时封作醉乡侯。\n（同上《宴喜部·醉》）。",
        "dynasty": "唐",
        "collection_info": null
    },
    {
        "title": "题新涧亭",
        "author": "白居易",
        "content": "今日望乡迷处所，猿声暮雨一时来。\n（同上《别离部·旅情》。\n原注：「一作刘禹锡《元日登高》」）。",
        "dynasty": "唐",
        "collection_info": null
    },
    {
        "title": "赠隐士",
        "author": "白居易",
        "content": "御风烟眇（一作「渺」）多无伴，入鸟差池不乱羣。\n（同上《隐逸部·隐士》）（按：以上所据《千载佳句》，系据日本东京大学藏森鸥外所赠抄本。\n此本系由王水照教授影印携归。\n此本有校录异文。\n《文史》二十三辑刊严绍荡同志《日本〈千载佳句〉白居易诗佚句辑稿》，系据金子彦二郎校本，今亦据以参校。\n）。",
        "dynasty": "唐",
        "collection_info": null
    },
    {
        "title": "七夕",
        "author": "白居易",
        "content": "忆得少年长乞巧，竹竿头上愿丝多。\n（见《日本古典文学大系》七三册藤原公任《和汉朗咏集》卷上《七夕》）（〖1〗川口久雄校注云：「《佳句·七夕》题作『《七夕》，白』。\n《全唐诗》、《文集》、《全唐诗逸》均未见。\n当为在中国已散逸而在我国流传下来的白诗断句。\n」）。",
        "dynasty": "唐",
        "collection_info": null
    },
    {
        "title": "闻裴李二舍人拜纶阁",
        "author": "白居易",
        "content": "凤池后面新秋月，龙阙前头薄暮山。\n（见前书卷下《禁中》）（〖1〗川口久雄校注云：「《佳句·早秋》及《禁中》作『白《闻裴李二舍人拜纶阁》』。\n私注作『《题东北旧院小亭》，白』。\n《文集》及《全唐诗》均未见。\n《江谈》四作《同裴李文拜纶阁》。\n」）。",
        "dynasty": "唐",
        "collection_info": null
    },
    {
        "title": "别后寄美人",
        "author": "白居易",
        "content": "莫怪红巾遮面笑，春风吹绽牡丹花。\n（见前书卷下《妓女》）（〖1〗川口久雄校注云：「私注作『《别后寄美人》，白』。\n《佳句·美女》作『白《春词》』。\n《文集》、《全唐诗》均未见。\n」）。",
        "dynasty": "唐",
        "collection_info": null
    },
    {
        "title": "句 一",
        "author": "白居易",
        "content": "空夜窗闲萤度后，深更轩白月明初。\n（同前书卷上《夏夜》）（〖1〗川口久雄校注：「私注以下诸本作『《夜阴归房》，纪纳言』。\n」）。",
        "dynasty": "唐",
        "collection_info": null
    },
    {
        "title": "句 二",
        "author": "白居易",
        "content": "碧浪金波三五初，秋风计会似空虚。\n（同前书卷上《十五夜》）（〖1〗川口久雄校注云：「私注作『《月影满秋池诗》发句，菅淳茂』。\n《文粹》八作『《八月十五夜侍亭子院同赋月影满秋池应太上法皇制》，菅淳茂』。\n……底本注作者『白』，似误。\n」）。",
        "dynasty": "唐",
        "collection_info": null
    },
    {
        "title": "句 三",
        "author": "白居易",
        "content": "嫌褰锦帐长熏麝，恶卷珠帘晚着钗。\n（见前书卷下《妓女》）（〖1〗川口久雄校注：「私注作『《佳人难出》，田达音』。\n集注作『《古题》，作者不知。\n或云菅三品作』。\n底本『白』字疑误。\n」按：以上三联疑皆非白居易作。\n因其出处甚早，仍附存之。\n）。",
        "dynasty": "唐",
        "collection_info": null
    },
    {
        "title": "句 四",
        "author": "白居易",
        "content": "樱桃樊素口，杨柳小蛮腰。\n（《云溪友议》、《本事诗》）。",
        "dynasty": "唐",
        "collection_info": null
    },
    {
        "title": "新妇石",
        "author": "白居易",
        "content": "堂堂不语望夫君，四畔无家石作邻。\n蝉鬓一梳千岁髻，蛾眉长扫万年春。\n雪为轻粉凭风拂，霞作胭脂使日匀。\n莫道面前无宝鑑，月来山下照夫人。\n（《咸淳临安志》卷二六。\n以下皆转录自朱金城先生《白居易集笺校》）。",
        "dynasty": "唐",
        "collection_info": null
    },
    {
        "title": "西岩山",
        "author": "白居易",
        "content": "千古仙居物象饶，道成丹熟昼昇霄。\n岩前宝磬转松韵，洞口灵池应海潮。\n崖折百花迟日晚，鹤归清夜唳声遥。\n登临渐到希夷境，手拂行云度石桥。\n（同前卷二七）。",
        "dynasty": "唐",
        "collection_info": null
    },
    {
        "title": "懒出",
        "author": "白居易",
        "content": "慵游懒出门多掩，纵暂逢迎不下堂。\n不是向人情渐薄，病宜闲静老宜藏。\n（金泽文库本《白氏文集》卷六八）。",
        "dynasty": "唐",
        "collection_info": null
    },
    {
        "title": "听琵琶劝殷协律酒",
        "author": "白居易",
        "content": "何堪朔塞胡关曲，又是秋天雨夜闻。\n青冢葬时沙莽莽，乌孙愁处雪纷纷。\n知君怕病推辞酒，故遣琵琶劝谏君。\n（《白氏文集管见抄》）。",
        "dynasty": "唐",
        "collection_info": null
    },
    {
        "title": "歙州山行怀故山",
        "author": "白居易",
        "content": "悔别故山远，愁行归路迟。\n云峯杂满眼，不当隐沦时。\n（同前。\n以上四诗皆转录自日本花房英树《白氏文集批判研究》）。",
        "dynasty": "唐",
        "collection_info": null
    },
    {
        "title": "赠牛思黯",
        "author": "白居易",
        "content": "百寻竿上掷身难。\n（《后山诗注》卷六《送杜择之》注引）。",
        "dynasty": "唐",
        "collection_info": null
    },
    {
        "title": "句 一",
        "author": "白居易",
        "content": "慈恩塔下题名处，十七人中最少年。\n（《唐遮言》卷三）。",
        "dynasty": "唐",
        "collection_info": null
    },
    {
        "title": "句 二",
        "author": "白居易",
        "content": "长生不似无生理，休向青山学炼丹。\n（《唐诗纪事》卷三八引《诗人主客图》）。",
        "dynasty": "唐",
        "collection_info": null
    },
    {
        "title": "句 三",
        "author": "白居易",
        "content": "白髮镊不尽，根在愁肠中。\n（同前）。",
        "dynasty": "唐",
        "collection_info": null
    },
    {
        "title": "句 四",
        "author": "白居易",
        "content": "生为汉宫妃，死作胡地鬼。\n（《集注分类东坡诗》卷四《昭君村》注引）。",
        "dynasty": "唐",
        "collection_info": null
    },
    {
        "title": "句 五",
        "author": "白居易",
        "content": "汉庭重少公何在？（《后山诗注》卷一《次韵答邢居实二首》引）。",
        "dynasty": "唐",
        "collection_info": null
    },
    {
        "title": "句 六",
        "author": "白居易",
        "content": "百年青天过鸟翼。\n（《山谷诗注》卷九《乞桃花二首》注引）。",
        "dynasty": "唐",
        "collection_info": null
    },
    {
        "title": "句 七",
        "author": "白居易",
        "content": "园林亦要闻闲置。\n（《山谷诗注》卷十四《万州太守高仲本约游岑公洞而夜雨连明戏作二首》注引）。",
        "dynasty": "唐",
        "collection_info": null
    },
    {
        "title": "暮宿清凉院",
        "author": "李绅",
        "content": "野客闲来日，山房落叶中。\n微寒生夜半，积雨向秋终。\n证道方离法，安禅不住空。\n□迷将觉路，语默在西东。\n（影印本《诗渊》第五册第三七三六页）。",
        "dynasty": "唐",
        "collection_info": null
    },
    {
        "title": "在端州知家累以九月九日发衡州因寄（题拟）",
        "author": "李绅",
        "content": "菊花开日有人逢，知过衡阳迴雁峰。\n江树送秋黄叶少，海天迎远碧云重。\n音书断达听蛮鹊，风水多虞祝媪龙。\n想见病身浑不识，自磨青镜照衰容。\n（李绅《追昔游诗》卷一《逾岭峤止荒陬抵高要》诗「雁飞难渡漳江东」句下自注引。\n）（按：自注云：「余在南中日，知家累以其年九月九日发衡州，因寄云〖略〗。\n」为后来追述语气。\n今据以拟题。\n宣统《高要县志》拟题为《移家来端州先寄以诗》，与原注不甚契合。\n）。",
        "dynasty": "唐",
        "collection_info": null
    },
    {
        "title": "再游应天寺圣母阁",
        "author": "李绅",
        "content": "越地灵踪多少处，伽蓝难尚此楼台。\n有时风掣浪声到，半夜月排山势来。\n极目烟岚迷远近，百般花木离尘埃。\n可怜光景吟不尽，知我登临更几回。\n（宋孔延之编《会稽掇英总集》卷八）。",
        "dynasty": "唐",
        "collection_info": null
    },
    {
        "title": "仙都即事",
        "author": "李绅",
        "content": "独出诸峰表，周围百丈圆。\n千寻雄镇地，万仞上擎天。\n湖浪动星际，莲花生日边。\n终当驾云鹤，绝顶会羣仙。\n（光绪《缙云县志》卷八）。",
        "dynasty": "唐",
        "collection_info": null
    },
    {
        "title": "题北峰黄道士草堂",
        "author": "李绅",
        "content": "清溪道士紫微仙，暗诵真经北斗前。\n坛上独窥华顶月，雾中潜到羽人天。\n飞流夜落银河水，乔木朝含绛阙烟。\n会了浮名休世事，伴君闲种五芝田。\n（按：宋林表民《天台前集别编》于杨衡《登紫霄峰赠黄仙师》诗下注：「即李绅所题北峰黄道士也。\n」杨诗收入《全唐诗》卷四六五。\n）。",
        "dynasty": "唐",
        "collection_info": null
    },
    {
        "title": "题龙宫寺净院四上人",
        "author": "李绅",
        "content": "拥褐梵香四道师，灵山香侣自肩随。\n前期鴈塔应同化，今日龙宫又再期。\n炎月护生依宝地，夜灯观性息禅枝。\n东方几度留车马，谈尽空门习氏知。\n（以上二首见宋林师蒧《天台前集》卷中）。",
        "dynasty": "唐",
        "collection_info": null
    },
    {
        "title": "与李频诗",
        "author": "李绅",
        "content": "鸬鷀山头片云晴，扬州城裏见潮生。\n（见宋胡仔《苕溪渔隐丛话前集》卷二四《蔡宽夫诗话》引、《嘉定镇江志》卷二二）（按：《全唐诗》卷一三三李颀《送刘昱》云：「鸬鷀山头微雨晴，扬州城裏暮潮生。\n」与此二句极相似，未详系蔡氏误记，抑为李绅用李颀之成句。\n）。",
        "dynasty": "唐",
        "collection_info": null
    },
    {
        "title": "句",
        "author": "李绅",
        "content": "鱼惊翠羽金鳞跃，莲脱红衣紫菂擢。\n（见宋高似孙《剡录》卷十引）。",
        "dynasty": "唐",
        "collection_info": null
    },
    {
        "title": "芝草（题拟）",
        "author": "李绅",
        "content": "灵根盘错呈天瑞，宝叶蝉联表地仙。\n（见宋陈景沂《全芳备祖后集》卷十一《卉部·芳草》、无名氏《翰苑新书后集》卷十三）。",
        "dynasty": "唐",
        "collection_info": null
    },
    {
        "title": "过盱江麻姑山题绝句",
        "author": "缪岛云",
        "content": "万迭峰峦入太清，麻姑从此会方平。\n一从燕罢归何处，宝殿瑶台空月明。\n（见宋赵与虤《娱书堂诗话》卷下）（〖1〗《娱书堂诗话》：「先作『自从』，后于同辈举似，同辈云：『诗固清矣，自字未稳，当作一字。\n』云服其言。\n暨再入山，已为人改作『一从』矣。\n亦可谓一字师。\n」）。",
        "dynasty": "唐",
        "collection_info": null
    },
    {
        "title": "赠敬睦助教",
        "author": "无可",
        "content": "禁掖人知连状荐，国庠官满一家贫。\n清仪都道蓬瀛客，直气堪为谏诤臣。\n（见宋谢维新《古今合璧事类备要后集》卷四十、宋潘自牧《记纂渊海》卷三二）。",
        "dynasty": "唐",
        "collection_info": null
    },
    {
        "title": "江宁咏雪",
        "author": "无可",
        "content": "常持皎洁性，终恰艷阳年。\n（见《吟窗杂录》卷三六《续句图》）。",
        "dynasty": "唐",
        "collection_info": null
    },
    {
        "title": "句",
        "author": "喻凫",
        "content": "煮雪问茶味，当风看鴈门。\n（宋高似孙《纬略》卷七）。",
        "dynasty": "唐",
        "collection_info": null
    },
    {
        "title": "春寒夜宿先天寺无可上人房",
        "author": "喻凫",
        "content": "双扉桧下开，寄宿石莓苔。\n{墙左为阝}北香风动，城寒散雪来。\n收棋想云梦，罢茗议天台。\n同忆前年腊，师初白阁回。\n（见《四库珍本初集》本宋李庚《天台前集》卷七）（按：《全唐诗》卷六四九收此诗为方干作，文字略异。\n今考方干年辈晚于无可，喻凫则与无可年次相当。\n据诗意，似以喻作为近是。\n）。",
        "dynasty": "唐",
        "collection_info": null
    },
    {
        "title": "海上",
        "author": "薛莹",
        "content": "花留身住越，月递梦还秦。\n（见《海录碎事》卷十）（按：《全唐诗》卷五四二收此二句，缺题，今重录。\n）。",
        "dynasty": "唐",
        "collection_info": null
    },
    {
        "title": "曹娥庙",
        "author": "章孝标",
        "content": "孝女魂兮何所之？故园遗庙两堪悲。\n岭头霞散漫涂脸，江口月沈难画眉。\n恨迹未消云黯黯，愁痕长在浪漪漪。\n人间荣谢不迴首，千载波涛丧色丝。\n（嘉庆《曹江孝女庙志》卷八《题咏》。\n此则承陶敏先生告知。\n）。",
        "dynasty": "唐",
        "collection_info": null
    },
    {
        "title": "及第日报破东平",
        "author": "章孝标",
        "content": "三十仙人谁得听，含元殿角管絃声。\n（见《日本古典文学大系》七三册日人藤原公任一○一八年顷纂《倭汉朗咏集》卷下《禁中》）（按：题据川口久雄校注引家藏私注本补。\n）。",
        "dynasty": "唐",
        "collection_info": null
    },
    {
        "title": "秋夜旅情诗",
        "author": "章孝标",
        "content": "枕上用心天未曙，北风吹出禁中钟。\n（《千载佳句》卷上《时节部·闲夜》）。",
        "dynasty": "唐",
        "collection_info": null
    },
    {
        "title": "句",
        "author": "章孝标",
        "content": "露寒钟结乳，风定玉花香。\n（《剡录》卷十）。",
        "dynasty": "唐",
        "collection_info": null
    },
    {
        "title": "答广宣上人",
        "author": "王起",
        "content": "延英面奉入春闱，亦选功夫亦选奇。\n在治只求金不耗，用心空学秤无私。\n龙门变化人皆望，莺谷飞鸣自有时。\n独喜向公谁是证？弥天大士与新诗。\n（见《唐摭言》卷三、《唐诗纪事》卷七二。\n）（按：二书皆云此诗为起会昌放第二牓后答广宣贺诗作，《唐诗纪事》又录刘梦得、元微之二人和诗，二人皆前卒。\n会昌当为长庆之误，此诗作于长庆三年春，详卞孝萱《刘禹锡年谱》。\n《全唐诗》卷三四六以此诗为王涯作，王涯未曾知贡举，上举二书皆明确载为王起作。\n）。",
        "dynasty": "唐",
        "collection_info": null
    },
    {
        "title": "訾州宴游",
        "author": "杨汉公",
        "content": "桂林云物画漫漫，雨裏花开雨裏残。\n惟有今朝好风景，樱桃含笑柳眉攒。\n（见唐莫休符《桂林风土记》、清汪森辑《粤西诗载》卷二二。\n）。",
        "dynasty": "唐",
        "collection_info": null
    },
    {
        "title": "八月十五夜销楼翫月",
        "author": "杨汉公",
        "content": "人在虚空月在溪。\n（见宋谈钥《嘉泰吴舆志》卷十三「明月楼」条引）（按：诗题中「夏」当作「暑」，宋人讳改。\n此句下尚有「溪上玉楼楼上月」一句，为《全唐诗》卷五一六已收之《明月楼》中句，《嘉泰吴兴志》同卷亦引之。\n另阵元靓《岁时广记》卷三录汉公《九月十五日夜绝句》，与《全唐诗》所收之《明月楼》异文全同。\n今辑出此句，与《明月楼》关系尚骓确定。\n《明月楼》题为后人代拟，大约不成问题。\n）。",
        "dynasty": "唐",
        "collection_info": null
    },
    {
        "title": "答乐天见寄履道新小滩诗（题拟）",
        "author": "牛僧孺",
        "content": "请向归仁砌下看。\n（见《白氏长庆集》卷三五《赠思黯》题注引）。",
        "dynasty": "唐",
        "collection_info": null
    },
    {
        "title": "句",
        "author": "牛僧孺",
        "content": "萤烛多愁对九枝。\n（宋苏颂《苏魏集》卷十二引《牛僧孺集》）。",
        "dynasty": "唐",
        "collection_info": null
    },
    {
        "title": "句",
        "author": "韦瓘",
        "content": "作官不了却归来，还是杜陵一男子。\n（见《全唐文》卷六九五韦瓘《浯溪题壁记》引）。",
        "dynasty": "唐",
        "collection_info": null
    },
    {
        "title": "画桐华凤扇赋附歌",
        "author": "李德裕",
        "content": "东风（一作「青春」）晚兮芳节阑，敷紫华兮荫碧湍。\n美斯鸟（一作「兹禽」）兮类鹓鸾，具体微兮容色丹。\n（见《文苑英华》卷一○八、《李文饶别集》卷一。\n）。",
        "dynasty": "唐",
        "collection_info": null
    },
    {
        "title": "白芙蓉赋附歌",
        "author": "李德裕",
        "content": "秋水阔兮秋露浓，盛华落兮叹芙蓉。\n菖花紫兮君不识，萍实丹兮君不逢。\n想佳人兮密静处，颜如玉兮无冶容。\n（见《李卫公别集》卷一）。",
        "dynasty": "唐",
        "collection_info": null
    },
    {
        "title": "重台芙蓉赋附歌",
        "author": "李德裕",
        "content": "吴山秀兮烟景媚，因淑女兮感斯瑞。\n莲虽多兮无厥类，兰徒芳兮何足贵。\n人已去兮代不留，独含情兮託兹地。\n（同前）。",
        "dynasty": "唐",
        "collection_info": null
    },
    {
        "title": "柳栢赋附谣",
        "author": "李德裕",
        "content": "楚山侧兮秋（一作「湘」）水源，美斯栢兮託幽根，条总翠兮冬转茂，实垂昧兮秋始蕃，彼变化兮不测焉，知非张绪之精魂。\n（见《文苑英华》卷一四五）。",
        "dynasty": "唐",
        "collection_info": null
    },
    {
        "title": "晚下北固山喜松行径成阴怅然怀古偶题临江亭",
        "author": "李德裕",
        "content": "□□□□□，□□□□柳。\n□□□□□，□□□□久。\n□□□□□，□□□□阜。\n自有此山川，于今几太守？\n忆昔蔡与谢，兹焉屡迴首。\n□□□□□，□□□□口。\n□□□□□，□□□□吼。\n□□□□□，□□□□后。\n□□□□□，□□□□朽。\n□□□□□，□□□□有。\n近世二千石，毕公宣化厚。\n丞相量纳川，平阳气衝斗。\n三贤若时雨，所至跻仁寿。\n凛凛君子风，余将千载友。\n（丞相谓陆兖公，尚书谓毕隆择，平阳谓齐詹事澣，三贤皆历此郡。\n）□□□□□，□□□□偶。\n□□□□□，□□□□绶。\n□□□□□，□□□□茍。\n□□□□□，□□□□酒。\n□□□□□，多景悬窗牖。\n□□□□□，□□□□负。\n（详附按）班剑出妓堂。\n（郡城东南有谢公妓院堂遗迹。\n○见《嘉定镇江志》卷十二）（按：「自有」二句、「忆昔」二句见《舆地纪胜》卷七《镇江府》，题作《游北固》；「自有」二句、「近世」六句见《野客丛书》卷十七、《嘉定镇江志》卷十四；自注据《嘉定镇江志》，《野客丛书》所录稍异，录如次：「毕构政事为开元第一，陆丞相象先、平阳齐澣，三贤皆为此郡。\n」疑已经引录者改写；「凛凛」二句及诗题见《嘉定镇江志》卷十四；「多景」句见《墨庄漫录》卷四；各韵字据《刘宾客外集》卷七《和浙西李大夫晚下北固山喜松径成阴怅然怀古偶题临江亭幷浙东元相公所和〖注：依本韵〗》。\n全诗据传璇琮先生《李德裕年谱》宝历元年谱考证处理。\n《全唐诗》卷四七五据《野客丛书》录八句及注。\n）。",
        "dynasty": "唐",
        "collection_info": null
    },
    {
        "title": "阙题",
        "author": "李德裕",
        "content": "宛转双翘钗举，飘飘翠云轻楚楚。\n映烛看花未敢前，低鬟向人娇不语。\n（见《锦绣万花谷前集》卷十七《美人》）。",
        "dynasty": "唐",
        "collection_info": null
    },
    {
        "title": "游北固 一",
        "author": "李德裕",
        "content": "南山寂历风飈发，半夜青崖吐明月。",
        "dynasty": "唐",
        "collection_info": null
    },
    {
        "title": "游北固 二",
        "author": "李德裕",
        "content": "地接三茅岭，江迎子胥涛。\n（《至顺镇江志》作「川迎伍子涛」）。",
        "dynasty": "唐",
        "collection_info": null
    },
    {
        "title": "游北固 三",
        "author": "李德裕",
        "content": "水国逾千里，风帆过万艘。\n（见《舆地纪胜》卷七《镇江府》。\n「地接」二句又见《至顺镇江志》卷七。\n）。",
        "dynasty": "唐",
        "collection_info": null
    },
    {
        "title": "庐山",
        "author": "李德裕",
        "content": "轻烟冒炉峰，飞流洒星湾。\n（见《舆地纪胜》卷二五《南康军》、《记纂渊海》卷十。\n）。",
        "dynasty": "唐",
        "collection_info": null
    },
    {
        "title": "赠甘露寺僧道行（题拟）",
        "author": "李德裕",
        "content": "削圆方竹杖，漆却断纹琴。\n（《尧山堂外纪》卷三三）。",
        "dynasty": "唐",
        "collection_info": null
    },
    {
        "title": "句",
        "author": "李德裕",
        "content": "遥思宫苑青春夜，坐得宫人画诏迴。\n（见《海录碎事》卷十一）。",
        "dynasty": "唐",
        "collection_info": null
    },
    {
        "title": "句",
        "author": "陈商",
        "content": "当时还见鴈南飞。\n（见《吟窗杂录》卷三五王安石《胡笳十八拍集句》。\n王诗收入本集时不注出处。\n）。",
        "dynasty": "唐",
        "collection_info": null
    },
    {
        "title": "登天姥",
        "author": "李敬方",
        "content": "天姥三重岭，危途遶峻溪。\n水喧无昼夜，云暗失东西。\n问路音难辨，通樵迹易迷。\n依稀日将午，何处一声鷄？\n（见孔延之《会稽掇英总集》卷四）。",
        "dynasty": "唐",
        "collection_info": null
    },
    {
        "title": "句",
        "author": "李敬方",
        "content": "相逢不饮空归去，洞口桃花也笑人。\n（见《苕溪渔隐丛话后集》卷十六引《復斋漫录》引）。",
        "dynasty": "唐",
        "collection_info": null
    },
    {
        "title": "句",
        "author": "贾驰",
        "content": "东风吹晓霜，雪鸟双双来。\n（见《唐诗纪事》卷六十引张为《诗人主客图》）。",
        "dynasty": "唐",
        "collection_info": null
    },
    {
        "title": "寄刘环中秀才",
        "author": "张文规",
        "content": "待醉乌程酒，思斟平望羹。\n烟云金斗暗，苔藓石尊平。\n（见宋程大昌《演繁露续集》卷四引《顾渚茶录》）。",
        "dynasty": "唐",
        "collection_info": null
    },
    {
        "title": "郡斋书情",
        "author": "张文规",
        "content": "食有吴兴鲊。\n（见《嘉泰吴兴志》卷十八）。",
        "dynasty": "唐",
        "collection_info": null
    },
    {
        "title": "和兵部郑侍郎省中四松诗",
        "author": "雍陶",
        "content": "右相历兵署，四松皆手栽。\n斸时惊鹤去，移处带云来。\n根倍双桐植，花分八桂开。\n生成造化力，长作栋梁材。\n岂羡兰依省，犹嫌栢占台。\n出楼终百尺，入梦已三台。\n幽韵和宫漏，余香度酒杯。\n拂冠枝上雪，染履影中苔。\n高位相承地，新诗寡和才。\n何由比萝蔓，攀附在条[枚]（枝）。\n（从《全唐诗》卷四八八改。\n见《文苑英华》卷三二四）（按：《全唐诗》卷四八八收此诗作陶雍诗，系雍陶之误，今据中华书局影印本《文苑英华》新编目录移正。\n）。",
        "dynasty": "唐",
        "collection_info": null
    },
    {
        "title": "小桃源诗 一",
        "author": "雍陶",
        "content": "学山云顶遍寻游，烟棹夷犹出简州。\n夜雨借公三日水，秋风送我一兰舟。",
        "dynasty": "唐",
        "collection_info": null
    },
    {
        "title": "小桃源诗 二",
        "author": "雍陶",
        "content": "二水清浑合，三山锦绣张。\n迹况簿书冗，身在水云乡。\n（见《舆地纪胜》卷一四五《简州》）。",
        "dynasty": "唐",
        "collection_info": null
    },
    {
        "title": "贺王仆射放榜（幷序）",
        "author": "周墀",
        "content": "空（按：《全唐诗》卷五六三收此诗，缺序，今据《唐摭言》卷三补录之。\n）。",
        "dynasty": "唐",
        "collection_info": null
    },
    {
        "title": "缺题 一",
        "author": "杜牧",
        "content": "我爱朱处士，三吴居中央。\n罢亚百顷稻，西风吹半黄。",
        "dynasty": "唐",
        "collection_info": null
    },
    {
        "title": "缺题 二",
        "author": "杜牧",
        "content": "我昔造其室，羽仪鸾鹤翔。\n交横碧流上，竹映琴书床。\n出俗无近语，尧舜禹武汤。\n（见宋朱长文《吴郡图经续记》卷下）（按：此诗仅存两段，未全。\n）。",
        "dynasty": "唐",
        "collection_info": null
    },
    {
        "title": "贵池亭",
        "author": "杜牧",
        "content": "倚云轩槛夏疑秋，下视西江一带流。\n鸟簇晴沙残照堕，风迴极浦片帆收。\n惊涛隐隐遥天际，远树微微古岸头。\n祇此登攀心便足，何须箇箇到瀛洲。\n（见《古今图书集成·职方典》卷八一○《池州府部·艺文》）。",
        "dynasty": "唐",
        "collection_info": null
    },
    {
        "title": "暮春因游明月峡故留题",
        "author": "杜牧",
        "content": "从前闻说真仙景，今日追游始有因。\n满眼山川流水在，古来灵迹必通神。\n（《尘史》卷中）。",
        "dynasty": "唐",
        "collection_info": null
    },
    {
        "title": "安贤寺",
        "author": "杜牧",
        "content": "谢家池上安贤寺，面面松窗对水开。\n莫道闭门防俗客，爱閒能有几人来。\n（见民国十三年刊徐乃昌纂《南陵悬志》卷四二）。",
        "dynasty": "唐",
        "collection_info": null
    },
    {
        "title": "玉泉",
        "author": "杜牧",
        "content": "山股遥飞泉，泓澄傍岩石。\n乱垂寒玉条，碎洒珍珠滴。\n澄波涵万象，明镜泻天色。\n有时乘月来，赏迹还自适。\n（《古今图书集成·职方典》卷五七四《庆阳府部》）。",
        "dynasty": "唐",
        "collection_info": null
    },
    {
        "title": "游盘谷",
        "author": "杜牧",
        "content": "巉岩太行高，其下有幽谷。\n环绕两峰间，盘向廓山腹。\n甘泉注肥畴，茂草映修木。\n势阻絶諠譁，岩深易潜伏。\n昔人有李愿，筑地一居独。\n白鸟依芦塘，菰花映茅屋。\n心怡适所安，忧大反忘慾。\n掉头不肯应，谓我此乐足。\n友人韩昌黎，文章惊世俗。\n长言贵生毛，落落灿珠玉。\n好事买名石，镌文寄崖隩。\n已经三十年，磨灭仅可读。\n我来不復见，命吏广追逐。\n访知石氏遇，犹畏长官督。\n不爱石上字，秋风一砧覆。\n易之以千金，復使置岩麓。\n从此生光辉，万古从瞻瞩。\n（见《古今图书集成·山川典》卷四八《太行山部》）。",
        "dynasty": "唐",
        "collection_info": null
    },
    {
        "title": "走笔送杜十三归京",
        "author": "崔□",
        "content": "烟鸿上汉声声远，逸骥寻云步步高。\n应笑内兄年六十，郡城闲坐养霜毛。\n（见《樊川文集·外集》）（按：此诗自宋时起，即收杜牧名下。\n胡震亨《唐音戊籤》一〖《统籤》卷五六二〗云：「按牧之卒年五十，此云六十，或非牧诗也。\n」其说是。\n岑仲勉先生《唐人行第录》引后二句诗后云：「如谓内兄指被送者而言，则牧既为杜十三，其内兄〖即妻兄〗断不能为杜十三。\n如曰诗题『杜十三』错误，亦有疑问，因牧卒时年仅五十一，若牧尚未还京，行年更不及五十，诗苟牧自作，断不至如此荒唐。\n故对此诗之较合理解释，当是送者乃牧内兄之为郡守者，后人不求甚解，将此诗混入《樊川集》内也。\n」今按：《樊川文集》卷四有《寄内兄和州崔员外十二韵》，知作者即此人。\n《全唐诗》卷五二四误收杜牧名下，今为移正。\n又，杜牧《自撰墓志铭》称妻裴氏，未言另有崔氏妻。\n《樊川文集》卷九有其妻兄裴希颜墓志，希颜仕履未至州牧，姑存疑。\n）。",
        "dynasty": "唐",
        "collection_info": null
    },
    {
        "title": "赠李庠郊居",
        "author": "张祜",
        "content": "扬子东湾下板桥，密篱迂巷半通桡。\n霜鸣郭外深秋月，消到门前半夜潮。\n看着竹林成竹笋，别来箕树长新条。\n相逢未语平生意，莫忘倾樽慰寂寥。\n（影宋蜀刻本《张承吉文集》卷八）。",
        "dynasty": "唐",
        "collection_info": null
    },
    {
        "title": "春游东林寺",
        "author": "张祜",
        "content": "一到东林寺，春深景致芳。\n（见《吟窗杂录》卷十二沙门文彧《诗格》）。",
        "dynasty": "唐",
        "collection_info": null
    },
    {
        "title": "上牢盆使",
        "author": "张祜",
        "content": "椿儿绕树春园裏，桂子寻花夜月中。\n（见《桂苑丛谈》）（按：《全唐诗》卷五一一收二句，缺题，今补出。\n）。",
        "dynasty": "唐",
        "collection_info": null
    },
    {
        "title": "采莲（一作「花」）",
        "author": "张祜",
        "content": "常闻浣纱女，復有弄珠姬。\n（见《后村大全集》卷一七七《诗话续集》卷一引李康成《玉台后集》引）（按：《玉台后集》收诗迄于天宝末，不当收入张祜诗，后村所录，未详因何致误，今姑存此。\n）。",
        "dynasty": "唐",
        "collection_info": null
    },
    {
        "title": "李珏白日冲天诗",
        "author": "李珏",
        "content": "金字空中见，分明列姓名。\n三千功若满，云鹤自来迎。\n要警贪惏息，将萌宠辱惊。\n知之如不怠，霄汉是前程。\n（《灯下闲谈》卷下《升斗得仙》）（按：诗题中之李珏，为扬子县之小贩，积功成仙，与作者姓名同。\n）。",
        "dynasty": "唐",
        "collection_info": null
    },
    {
        "title": "上李珏相公诗（题拟）",
        "author": "淮南幕吏",
        "content": "同姓復同名，金书应梦灵。\n彼行功已满，此德政惟馨。\n中国为元老，遥天是昴星。\n将知贤相意，不去为时宁。\n（同前）。",
        "dynasty": "唐",
        "collection_info": null
    },
    {
        "title": "偈",
        "author": "灵佑",
        "content": "不是沩山不是牛，一身两号实难酬。\n离却两头应须道，如何道德出常流。\n（《五灯会元》卷九）。",
        "dynasty": "唐",
        "collection_info": null
    },
    {
        "title": "六言玉台体 一",
        "author": "顾非熊",
        "content": "梁间旧燕新归，塞外行人信稀。\n高树繁花漠漠，青楼细雨霏霏。\n妾伴待劝寒食，隣姑竞捣春衣。\n唯有妾颜憔悴，良时独怨芳菲。",
        "dynasty": "唐",
        "collection_info": null
    },
    {
        "title": "六言玉台体 二",
        "author": "顾非熊",
        "content": "未嫁谓如弄玉，嫁了却似淡容。\n小姑眠后飡饭，鵶舅鸣时起舂。\n对镜休梳堕马，照井暂掠盘龙。\n那以在家无事，浓粧闲趁游蜂。",
        "dynasty": "唐",
        "collection_info": null
    },
    {
        "title": "六言玉台体 三",
        "author": "顾非熊",
        "content": "少妇未离本家，新夫已行辽水。\n闺中梦觉一身，枕上泪流双耳。\n岁岁长羡鸳鸯，日日虚怜蟢子。\n有女莫嫁将军，可惜蛾眉愁死。\n（影印本《诗渊》第六册第四一三九页）。",
        "dynasty": "唐",
        "collection_info": null
    },
    {
        "title": "入云门五云溪上作（六言）",
        "author": "顾非熊",
        "content": "舟泊有时垂钓，舟行不废闲吟。\n沿山寺寺花树，枕水家家竹林。\n鸳鸯昼飞溪静，鸜鹆夜转村深。\n忽闻风动莲叶，起见波间月沉。\n（《会稽掇英总集》卷八）（按：《会稽棳英总集》卷六收非熊《宿云门寺》，《全唐诗》卷五八二作温庭筠诗，卷五一○作张祜诗，题均作《题造微禅师院》。\n《茅山志》卷二八收非熊《赠茅山高拾遗》，《全唐诗》卷五○六作章孝标诗。\n孰作尚难确定，姑附识于此。\n）。",
        "dynasty": "唐",
        "collection_info": null
    },
    {
        "title": "西明寺合欢牡丹",
        "author": "顾非熊",
        "content": "绿茎同本两花莲，似证分身色相圆。\n黄药鬬香欺瑞麦，檀葩幷秀掩嘉莲。\n奏开祥瑞来天使，折去芳枝到御筵。\n想得六宫人尽爱，几多纤指递相传。\n（影印本《诗渊》第四册第二三八○页）。",
        "dynasty": "唐",
        "collection_info": null
    },
    {
        "title": "赠舍弟",
        "author": "杨宇",
        "content": "秦云蜀浪两堪愁，尔养晨昏我远游。\n千里客心难寄梦，两行乡泪为君流。\n早驱风雨知龙圣，饿食鱼虾觉虎羞。\n袖裏镆铘光似水，丈夫不合等闲休。\n（《才调集》卷九）（按：《全唐诗》卷五六四误收此诗于宇兄牢名下，今为改正重录。\n）。",
        "dynasty": "唐",
        "collection_info": null
    },
    {
        "title": "游云门",
        "author": "赵嘏",
        "content": "五云溪影裏，万虑淡凉天。\n红叶斜阶日，清风满寺蝉。\n几多长道路，一饷暂留连。\n惜别疎钟去，看山坐水边。\n（见《会稽掇英总集》卷六）。",
        "dynasty": "唐",
        "collection_info": null
    },
    {
        "title": "赠陈处士",
        "author": "赵嘏",
        "content": "鈎捐烟江风艇在，雨依山酒夜琴横。\n（《千载佳句》卷下《隐逸部·幽居》）。",
        "dynasty": "唐",
        "collection_info": null
    },
    {
        "title": "陪卢侍御访庐山元处士",
        "author": "赵嘏",
        "content": "望腊早花缘路见，隋岩寒水隔梦闻。\n（《千载佳句》卷上《四时部·岁暮》）。",
        "dynasty": "唐",
        "collection_info": null
    },
    {
        "title": "句",
        "author": "崔涯",
        "content": "暗递花香入客衣。\n（《江湖小集》卷六绍嵩《江浙纪行集句诗》）。",
        "dynasty": "唐",
        "collection_info": null
    },
    {
        "title": "",
        "author": "希运",
        "content": "。",
        "dynasty": "唐",
        "collection_info": null
    },
    {
        "title": "答裴相国休",
        "author": "希运",
        "content": "心如大海无边际，口吐红莲养病身。\n虽有一双无事手，不曾只揖等闲人。\n（《黄蘖断际禅师宛陵录》、《天圣广灯录》卷八。\n）。",
        "dynasty": "唐",
        "collection_info": null
    },
    {
        "title": "同观察使张公仲方大和元年夏祷雨归至圣泉寺作（题拟）",
        "author": "李贻孙",
        "content": "旌斾忧民至，风云逐马（《闽都记》作「雨」）来。\n（见《淳熙三山志》卷八、《闽都记》卷十一。\n）。",
        "dynasty": "唐",
        "collection_info": null
    },
    {
        "title": "",
        "author": "李褒",
        "content": "。",
        "dynasty": "唐",
        "collection_info": null
    },
    {
        "title": "宿云门香阁院",
        "author": "李褒",
        "content": "香阁无尘雪后天，石盆如月贮寒泉。\n高僧洗足南轩罢，还枕蒲团就日眠。\n（见《会稽掇英总集》卷六）。",
        "dynasty": "唐",
        "collection_info": null
    },
    {
        "title": "醉石",
        "author": "张固",
        "content": "山南山北郁嵯峨，千古声名保不磨，笑入醉乡聊偃卧，我临苔石重摩挲。\n（见影印天一阁藏《正德南康府志》卷十）。",
        "dynasty": "唐",
        "collection_info": null
    },
    {
        "title": "东林寺",
        "author": "张固",
        "content": "鹿石晓寒云漠漠，虎溪春浅水潺潺。\n（见《舆地纪胜》卷三十《江州》）。",
        "dynasty": "唐",
        "collection_info": null
    },
    {
        "title": "笋（题拟）",
        "author": "李商隐",
        "content": "昨夜春霞迸藓根，乱披烟箨出柴门。\n稚川龙过应迴首，认得青青几代孙。\n（见《全芳备祖后集》卷二三）。",
        "dynasty": "唐",
        "collection_info": null
    },
    {
        "title": "句",
        "author": "李商隐",
        "content": "斜倚绿窗□□□。\n（见李壁《王荆文公诗笺注》卷三五《金陵怀古》注引）。",
        "dynasty": "唐",
        "collection_info": null
    },
    {
        "title": "赠方干",
        "author": "清越",
        "content": "弟子已折桂，先生犹灌园。\n（见王定保《唐摭言》卷四）（〖1〗《摭言》云：「李频师方干，后频及第，诗僧清越赠干诗云〖略〗。\n」《全唐诗》卷六五三误将二句收归方干，题作《寄李频及第》，今改正。\n又：《全唐诗》卷八二九据《禅月集》卷八收贯休《赠方干》一首，其三、四句云：「弟子已得桂，先生犹灌园。\n」与清越二句几全同。\n考李频为大中八年进士，《全唐文》收清越一文，大中十三年作，时正相合。\n疑贯休同清越句入诗以赠方干，或清越为贯休早年所用之法名，识此俟考详。\n）。",
        "dynasty": "唐",
        "collection_info": null
    },
    {
        "title": "浮云宫",
        "author": "宣宗皇帝李忱",
        "content": "道人西蜀来，自谓八万岁。\n爱此华林幽，穴居聊避世。\n真风度万劫，神仙邈相继。\n灵岫摩天空，鸟道入云际。\n石罅紫苔封，泉泓墨龙憇。\n碧桃花未开，白鹿迹已逝。\n春风撼山馆，急雪舞林底。\n涤除衣上尘，刮尽眼中瞖。\n何当赠刀圭，岂復便俗吏。\n吾不学李宽，盗名职嘲戏。\n（见影印文渊阁《四库全书》本《江西通志》卷一四七、同治十二年刊萧浚兰纂《瑞州府志》卷二一。\n）。",
        "dynasty": "唐",
        "collection_info": null
    },
    {
        "title": "悼盐官和尚（题拟《祖庭事苑》拟。《海昌胜蹟志》题作《悟空塔》）",
        "author": "宣宗皇帝李忱",
        "content": "像季何（一作「谁」）教祸所钟，释门光彩丧骊龙。\n香阶懒踏初生草，抵掌悲（一作「蕙帐愁」）看旧日容。\n玉柄永虽（一作「辞」）三教座，金鸣（一作「铭」）长镇万年踪。\n知师下界因缘尽，应（一作「却」）上诸天第几重？\n（见宋僧善卿《祖庭事苑》卷二。\n注「一作」者为《海昌胜蹟志》卷一〖承陶敏先生告〗之异文。\n）。",
        "dynasty": "唐",
        "collection_info": null
    },
    {
        "title": "送崔铉赴淮南",
        "author": "宣宗皇帝李忱",
        "content": "今遣股肱亲养治，一方狱市获来苏。\n（《金华子杂编》卷上）（按：《全唐诗》卷四收此诗，前一句完全不同，故重录。\n此承陶先生告知。\n）。",
        "dynasty": "唐",
        "collection_info": null
    },
    {
        "title": "题天乙山寺",
        "author": "宣宗皇帝李忱",
        "content": "门前山水丹青谱，洞裏干坤蓬岛图。\n（道光《奉新悬志》，转录自《文学遗产》一九八七年第二期刊谢先模文。\n）。",
        "dynasty": "唐",
        "collection_info": null
    },
    {
        "title": "还丹口诀",
        "author": "轩辕集",
        "content": "世上喧喧车马人，红颜绿鬓不长春。\n药术相传万甲子，学者茫茫寻不真。\n寻不真，莫生嗔，盖为黄芽不得真。\n铅是铅，汞是汞，世上之人总错用。\n草黄芽，木黄芽，世上闻说也乱夸。\n自古口传不形纸，烧者徒劳尽破家。\n堪分付，递相传，固济元来此道门。\n妄传非人遭殃祸，父子麤疎不合言。\n黑服硫黄烧不烟，饵之中寿几千年。\n更加金室干坤内，脱世浮空得飞仙。\n（《大还丹照鑑》）。",
        "dynasty": "唐",
        "collection_info": null
    },
    {
        "title": "简知举陈商（题拟）",
        "author": "高元裕",
        "content": "中丞为国拔英（《全唐诗》作「贤」）才，寒畯（《全唐诗》作「俊」）欣逢藻鑑开。\n九朶莲花秋浦隔，两枝丹桂一时开。\n（《登科记考》卷二二引《永乐大典》引《秋浦新志》。\n此诗承汤华泉同志录示。\n）（按：《全唐诗》卷七九五仅存此诗之前二句。\n）。",
        "dynasty": "唐",
        "collection_info": null
    },
    {
        "title": "句",
        "author": "南卓",
        "content": "芙蓉点露一枝开。\n（胡伟《宫词》）。",
        "dynasty": "唐",
        "collection_info": null
    },
    {
        "title": "寄剡溪友",
        "author": "项斯",
        "content": "歇马亭西酒一巵，半年閒事亦堪悲。\n船横镜水人眠后，蓼暗松江雁下时。\n山晚迥寻萧寺宿，雪寒谁与戴家期。\n夜来忽觉秋风急，应有鲈鱼触钓丝。\n（见宋高似孙《剡录》卷六）。",
        "dynasty": "唐",
        "collection_info": null
    },
    {
        "title": "泉",
        "author": "李郢",
        "content": "飞下数千尺，全然无定形。\n霓横天日射，龙出石云腥。\n壮势春曾看，寒声佛共听。\n昔人云此水，洗目最能醒。\n（见《宛委别藏》本《分门纂类唐宋时贤千家诗选》卷十五）。",
        "dynasty": "唐",
        "collection_info": null
    },
    {
        "title": "临终偈",
        "author": "智通",
        "content": "举手攀南斗，迴身倚北辰。\n出头天外见（《五灯会元》作「看」），谁是我般人？\n（见《景德传灯录》卷十、《五灯会元》卷四）。",
        "dynasty": "唐",
        "collection_info": null
    },
    {
        "title": "题东林寺 一",
        "author": "周碏",
        "content": "大中天子海恩深，再使迷徒识佛心。\n半死白莲初降[雨]（云）（从《殷礼在斯堂丛书》本改），欲成荒地又铺金。\n僧开石室经犹在，虎印溪泉迹未沉。\n谁谓五湖书剑客，此生重得见东林。",
        "dynasty": "唐",
        "collection_info": null
    },
    {
        "title": "题东林寺 二",
        "author": "周碏",
        "content": "再崇玄法象西天，宏闬新高碧嶂前。\n风送片云招白马，鹤迎贫女诱金钱。\n沙门觅佛曾谙路，苦海悲人易得船。\n三教共兴谈帝道，大中年是太平年。\n（见《吉石盦丛书》影宋本陈舜俞《庐山记》卷四，原署：「布衣周碏」。\n）。",
        "dynasty": "唐",
        "collection_info": null
    },
    {
        "title": "巢父井三绝 一",
        "author": "韩琮",
        "content": "巢山终古洒清风，四海轻于脱[屣]（徙）中。\n留此一泓来者见，蜗牛角上少争雄。",
        "dynasty": "唐",
        "collection_info": null
    },
    {
        "title": "巢父井三绝 二",
        "author": "韩琮",
        "content": "深沉千尺湛寒泉，来往无私施不偏，愧我扶衰酌灵液，谁知真暖发丹田。",
        "dynasty": "唐",
        "collection_info": null
    },
    {
        "title": "巢父井三绝 三",
        "author": "韩琮",
        "content": "高名已与白日连，遗迹犹闻故老传。\n吊古每来荒庙下，落花流水总依然。\n（见影印天一阁藏《正德汝州志》卷七）（按：诗下原署：「韩琮，员外郎。\n」）。",
        "dynasty": "唐",
        "collection_info": null
    },
    {
        "title": "游香山寺",
        "author": "韩琮",
        "content": "信马盘桓上碧穹，云埋松翠梵王宫。\n老僧细说禅机话，深会菩提色即空。\n（同前）（按：诗下原署：「宋韩琮，员外郎。\n」检宋人传记专书，未闻有韩琮其人。\n唐之韩琮，尝官司封员外郎，任陈许节度判官，官职既合，汝州亦其曾到之地，作宋人误。\n）。",
        "dynasty": "唐",
        "collection_info": null
    },
    {
        "title": "句",
        "author": "韩琮",
        "content": "昨夜小园春已老。\n（《江湖小集》卷二十李龏《梅花衲》引）。",
        "dynasty": "唐",
        "collection_info": null
    },
    {
        "title": "寄独孤处士",
        "author": "栖白",
        "content": "林下别多年，相逢事渺然。\n扁舟浙水上，轻策剡山前。\n坐石吟杉月，眠云忆岛仙。\n何期归太白，伴我雪中禅。\n（见高似孙《剡录》卷四）。",
        "dynasty": "唐",
        "collection_info": null
    },
    {
        "title": "怀竺法深",
        "author": "栖白",
        "content": "荒斋增暑梦，数留罢冥搜。\n南极高僧问，西园独鹤愁。\n兴生黄竹晚，吟断碧云秋。\n共是忘机者，何当卧沃洲。\n（同治《嵊县志》卷二五《文翰志·方外》。\n此首承陶敏先生录示。\n）。",
        "dynasty": "唐",
        "collection_info": null
    },
    {
        "title": "奉赠河西真法师",
        "author": "栖白",
        "content": "知师远自炖煌至，艺行兼通释与儒。\n还似法兰与上国，仍论博望献新图。\n已闻[□]陇春长在，更说河湟草不枯。\n郡去五天多少地，丕腾得见雪山无。\n（见伯三八八六卷。\n原署：「京荐福寺内供奉大德栖白上。\n」）。",
        "dynasty": "唐",
        "collection_info": null
    },
    {
        "title": "五言美瓜沙僧献款诗一首",
        "author": "圆鉴",
        "content": "圣主恩方洽，瓜沙有异僧。\n身中多种艺，心地几千灯。\n面进输诚款，亲论嚮化能。\n诏迥（疑应作「迴」）应锡赉，殊宠一层层。\n（同前，又见伯三七二○卷。\n原署：「右街千福寺内道场应制大德圆鉴」。\n）。",
        "dynasty": "唐",
        "collection_info": null
    },
    {
        "title": "五言述瓜沙（一下有「州」字）僧献款诗一首",
        "author": "彦楚",
        "content": "乡邑虽然异，衔恩万国同。\n远朝来凤阙，归顺贺宸聪。\n昌（疑应作「冒」字）暑闻莺啭，看花落晚红。\n辩清能击论，学富早成功。\n大教从西得，敷皂赐（一作「筵愿」）向东。\n今朝承圣旨，起坐沐天风。\n（同前。\n注「一作」者，为伯三七二○卷之异文。\n原署：「右街崇先寺内讲论兼应制大德彦楚。\n」）。",
        "dynasty": "唐",
        "collection_info": null
    },
    {
        "title": "五言美瓜沙僧献款诗一首",
        "author": "子言",
        "content": "圣泽布遐荒，僧来自远方。\n愿弘戎虏地，却作礼仪乡。\n博□谕乡雅，清谭义更长。\n□应恩意重，归路转生央。\n（见伯三八八六卷。\n原署：「右街千福寺沙门子言。\n」）。",
        "dynasty": "唐",
        "collection_info": null
    },
    {
        "title": "感圣皇之化有炖煌都法师悟真上人特疏来朝因成四韵",
        "author": "建初",
        "content": "名出炖煌郡，身游日月宫。\n柳烟轻古塞，边草靡春风。\n鼓舞千年圣，车书万里同。\n褐衣特献疏，不战四夷空。\n（同前。\n原署：「报恩寺赐紫僧建初。\n」）。",
        "dynasty": "唐",
        "collection_info": null
    },
    {
        "title": "五言四韵奉赠河西大德",
        "author": "太奉",
        "content": "{喁左为禹}{喁左为禹}空门客，洋洋艺行全。\n解投天上日，不住[□□]禅。\n飞锡登云路，抠衣拂戍烟。\n喜同清净教，乐我太平年。\n（同前。\n原署：「报圣寺内供奉沙门太奉。\n」）。",
        "dynasty": "唐",
        "collection_info": null
    },
    {
        "title": "立赠河西悟真法师",
        "author": "有孚",
        "content": "沙徼虏尘清，天亲入帝京。\n词华推翘类，经论许纵横。\n幸喜干坤泰，忻逢日月明。\n还乡报连[帅]（师），相宁□昇平。\n（同前。\n原署：「内供奉文章应制大德有孚。\n」）（按：有孚，疑即《全唐诗》、《全唐诗补逸》已收之元孚。\n元孚大中间自署为「上都左街保寿寺文章应制内供奉」，与有孚所署合。\n元、有二字，音亦相近，疑有抄误。\n今仍分列，以俟考详。\n）。",
        "dynasty": "唐",
        "collection_info": null
    },
    {
        "title": "七言美瓜沙僧献款诗二首 一",
        "author": "宗茝",
        "content": "沙漠关河路几程，师能献土远输诚。\n因兹却笑宾熬{下为火}旅，史籍徒章贡赋名。",
        "dynasty": "唐",
        "collection_info": null
    },
    {
        "title": "七言美瓜沙僧献款诗二首 二",
        "author": "宗茝",
        "content": "行尽平沙入汉川，手摇金锡意朝天。\n如今政是无为代，尧舜聪明莫比肩。\n（同前。\n原署：「右街千福寺内道场表白兼应制赐紫大德宗茝。\n」）。",
        "dynasty": "唐",
        "collection_info": null
    },
    {
        "title": "依韵奉酬悟真大德（题拟）",
        "author": "辨章",
        "content": "生居忠正地，远慕凤凰城。\n已见三冬学，何言徒聚萤？\n（伯三七二○卷。\n原附悟真诗后，题作「依韵奉酬」。\n其署衔为「右街千福寺三教首座入内讲论赐紫大德」。\n）。",
        "dynasty": "唐",
        "collection_info": null
    },
    {
        "title": "辞谢辨章大德（题拟）",
        "author": "悟真",
        "content": "生居狐[貊]（陌）地，长在碛边城。\n未能学吐凤，徒事聚飞萤。\n（同前。\n原题作「悟真未能酬答和尚，故有辞谢。\n」）（按：《敦煌歌辞总编》卷五收悟真《百岁篇》一组十首，兹不备录。\n）。",
        "dynasty": "唐",
        "collection_info": null
    },
    {
        "title": "",
        "author": "景导",
        "content": "。",
        "dynasty": "唐",
        "collection_info": null
    },
    {
        "title": "赠沙州僧悟真上人兼送归",
        "author": "景导",
        "content": "河湟旧邑新道復，天竺名僧汉地来。\n经论三乘鹙子辩，诗吟五字慧休才。\n登山振杖穿云锡，渡水还浮逆浪杯。\n明日玉阶辞圣主，恩光西迈送书迴。\n（斯四六五四卷。\n原署：「左街保寿寺供奉讲论大德景导。\n」）。",
        "dynasty": "唐",
        "collection_info": null
    },
    {
        "title": "过耒江吊子美",
        "author": "李节",
        "content": "耒阳浦口繫扁舟，红蓼滩头宿白鸥。\n半夜青灯千里客，数声寒雁一天秋。\n蛩吟隔岸情如诉，斗柄横江势欲流。\n惆怅杜陵老诗伯，断碑古木绕荒丘。\n（《杜诗详注》附《诸家咏杜续编》引《耒阳县志》。\n此诗承陶敏先生录示。\n）。",
        "dynasty": "唐",
        "collection_info": null
    },
    {
        "title": "泛若耶宿云门",
        "author": "于武陵",
        "content": "溪船泛数里，渐觉少炎晖。\n暎水花连影，逢人鸟背飞。\n深犹见白石，凉好换生衣。\n未得多诗句，终须隔宿归。\n（《会稽掇英总集》卷六）。",
        "dynasty": "唐",
        "collection_info": null
    },
    {
        "title": "韦曲",
        "author": "于武陵",
        "content": "韦曲城南锦作堆，千金不惜买花栽。\n谁知贵戚多羇束，落尽春红不看来。\n（《类编长安志》卷九）。",
        "dynasty": "唐",
        "collection_info": null
    },
    {
        "title": "白水洞飞泉",
        "author": "裴休",
        "content": "灵泉何太高，北斗想可挹。\n凌日五色云，直偪千仞急。\n白虹下饮涧，寒剑倚天立。\n闪电不得瞬，长雷无敢蛰。\n万丈石崖坼，一道林峦湿。\n险偪飞泻坠，冷心山鬼泣。\n须当截海去，浊浪不相入。\n（见干隆十二年刊张雄图纂《长沙府志》卷四五、光绪《湖南通志》卷四《山川》二。\n）。",
        "dynasty": "唐",
        "collection_info": null
    },
    {
        "title": "延庆化城寺",
        "author": "裴休",
        "content": "平生志在野云深，建立精蓝大用心。\n须达买园充圣地，祗陁施树不收金。\n鸣钟尚息刀轮苦，下击三涂地狱音。\n为报往来游翫者，园林常住勿相侵。\n（见道光五年刊方履籛编《河内县志》卷二十）（〖1〗《河内县志》云此诗石刻为正书，在河内悬，题下署裴相公诗，诗末题一行：「唐长兴四年癸巳主僧惠□立石。\n」县志作者附跋云：「裴公美本济源人，常读书野寺中，兹化城寺近其所居，故亦勒其诗。\n然考此诗殊不似唐人作，疑即梵徒託名为也。\n」今按：此跋既谓裴休为邻县人，有作诗可能，復疑其僞，立论不免抵牾。\n石刻既为后唐时立，休亦一生佞佛者，《景德传灯录》至为其立传，此诗与赠希运一诗相类，可决其非后世梵僧所僞撰。\n又干隆五十三年刊《济源县志》卷十六亦收此诗，题作《书留延庆化城寺壁》。\n）。",
        "dynasty": "唐",
        "collection_info": null
    },
    {
        "title": "颂黄陵断际禅师（题拟）",
        "author": "裴休",
        "content": "尘劳迥脱事非常，紧把绳头繫一场。\n不是一番寒彻骨，争得梅花扑鼻香。\n（见《大正新修大藏经》第四八册裴休撰《黄陵断际禅师宛陵录》）。",
        "dynasty": "唐",
        "collection_info": null
    },
    {
        "title": "武林石桥亭",
        "author": "裴休",
        "content": "山断石为桥。\n（见宋施谔撰《淳佑临安志》残本卷八）（按：影宋蜀刻《张承吉文集》卷八《题天竺寺》有此句。\n）。",
        "dynasty": "唐",
        "collection_info": null
    },
    {
        "title": "句 一",
        "author": "裴休",
        "content": "雷电下嵩阴。",
        "dynasty": "唐",
        "collection_info": null
    },
    {
        "title": "句 二",
        "author": "裴休",
        "content": "香连隣舍像。\n（见《唐诗纪事》卷四九引《酉阳杂俎》）。",
        "dynasty": "唐",
        "collection_info": null
    },
    {
        "title": "乐道歌",
        "author": "道吾和尚",
        "content": "乐道山僧纵性多，天迥地转任从他。\n闲卧孤峯无伴侣，独唱无生一曲歌。\n无生歌，出世乐，堪笑时人和不着。\n畅情乐道过残生，张三李四浑忘却。\n大丈夫，须气槩，莫顺人情莫妨碍。\n汝言顺即是菩提，我谓从来自相背。\n有时憨，有时痴，非我途中争得知。\n特达一生常任运，野客无乡可得归。\n今日山僧只遮是，元本山僧更若为。\n探祖机，空王子，休似浮云勿隈倚。\n自古长披一衲衣，曾经几度遭寒暑，不是真，不是僞，打鼓乐神施拜跪。\n明明一道汉江云，青山渌水不相似。\n禀性成，无揩改，结角罗纹不相碍。\n或运慈悲喜舍心，或即逢人以棒闿。\n慈悲恩爱落牵缠，棒打交伊破恩爱。\n报乎月下旅中人，若有恩情吾为改。\n（见《景德传灯录》卷三十）。",
        "dynasty": "唐",
        "collection_info": null
    },
    {
        "title": "句",
        "author": "毕诚",
        "content": "萍聚只因今日浪，荻斜都为夜来风。\n（《唐语林》卷三）。",
        "dynasty": "唐",
        "collection_info": null
    },
    {
        "title": "惜春",
        "author": "周繇",
        "content": "自从春草生，不敢下阶行。\n（见日本汲古书院出版《和刻本类书集成》本宋陈元靓《重编羣书类要事林广记癸集》卷十三《诙谐文话》引）。",
        "dynasty": "唐",
        "collection_info": null
    },
    {
        "title": "咏蝉",
        "author": "詹雄",
        "content": "雨余翼敛槐烟薄，风急声翻柳巷深。",
        "dynasty": "唐",
        "collection_info": null
    },
    {
        "title": "咏柳",
        "author": "詹雄",
        "content": "自从彭泽先生后，翠叶芳条祇自春。\n（均见《吟窗杂录》卷二九《历代吟谱》）。",
        "dynasty": "唐",
        "collection_info": null
    },
    {
        "title": "劝学偈",
        "author": "景岑",
        "content": "万丈竿头未得休，堂堂有路少人游。\n禅师欲（《景德传灯录》作「愿」）达南泉去，满目青山万万秋。\n（《祖堂集》卷十七、《景德传灯录》卷十）。",
        "dynasty": "唐",
        "collection_info": null
    },
    {
        "title": "诫人斫松竹偈",
        "author": "景岑",
        "content": "千年竹，万年松，枝枝叶叶尽皆同。\n为报四方参（《景德传灯录》作「玄」）学者，动手无非触祖翁（《景德传灯录》作「公」）。\n（同前）。",
        "dynasty": "唐",
        "collection_info": null
    },
    {
        "title": "投机偈",
        "author": "景岑",
        "content": "处处真，处处真，尘尘尽是本来人。\n真实说时声不现，正体堂堂没却身。\n（《祖堂集》卷十七）。",
        "dynasty": "唐",
        "collection_info": null
    },
    {
        "title": "因事颂",
        "author": "景岑",
        "content": "自觉开佛堂，慧放五道光。\n无人不佛佛，不悟意中藏。\n（同前）。",
        "dynasty": "唐",
        "collection_info": null
    },
    {
        "title": "须弥纳芥子颂",
        "author": "景岑",
        "content": "须弥本非有，芥子元来空。\n将空纳非有，何处不相容？\n（同前）。",
        "dynasty": "唐",
        "collection_info": null
    },
    {
        "title": "明教中幻意偈",
        "author": "景岑",
        "content": "若人见幻本来真，是即名为见佛人。\n圆通法界无生灭，无灭无生是佛身。\n（同前）。",
        "dynasty": "唐",
        "collection_info": null
    },
    {
        "title": "答南泉久住投机偈（题拟）",
        "author": "景岑",
        "content": "今日投机事莫论，南泉不道遍干坤。\n还乡须（《五灯会元》作「尽」）是儿孙事，祖父从来不入（《五灯会元》「出」）门。\n（《景德传灯录》卷十、《五灯会元》卷四）（按：《五灯会元》以此首为南泉普愿作，而以南泉之作为景岑作，似误。\n）。",
        "dynasty": "唐",
        "collection_info": null
    },
    {
        "title": "偈 一",
        "author": "景岑",
        "content": "百丈竿头不动人，虽然得入未为真。\n百丈竿头须进步，十方世界是全身。\n（《祖堂集》卷十七、《景德传灯录》卷十）。",
        "dynasty": "唐",
        "collection_info": null
    },
    {
        "title": "偈 二",
        "author": "景岑",
        "content": "也大奇，也大奇，一月之中两月疑。\n见与见缘无自性，常寂谁是復谁非。\n（《祖堂集》卷十七）。",
        "dynasty": "唐",
        "collection_info": null
    },
    {
        "title": "偈 三",
        "author": "景岑",
        "content": "最甚深，最甚深，法界人身便是心。\n迷者迷心为众色（《宗镜录》作「剎」），悟时剎海（《景德传灯录》作「境」）是真心。\n身界二尘无实性（《宗镜录》、《景德传灯录》作「相」），分明达此号知音。\n（《祖堂集》卷十七、《宗镜录》卷九八、《景德传灯录》卷十）。",
        "dynasty": "唐",
        "collection_info": null
    },
    {
        "title": "偈 四",
        "author": "景岑",
        "content": "摩诃般若照，解脱甚深香（《景德传灯录》作「深」，《五灯会元》作「法」）。\n法身寂灭体，三一理圆常。\n欲识功齐处，此名常寂光。\n（《祖堂集》卷十七、《景德传灯录》卷十、《五灯会元》卷四）。",
        "dynasty": "唐",
        "collection_info": null
    },
    {
        "title": "偈 五",
        "author": "景岑",
        "content": "虚空问万像，万像答虚空。\n何（《景德传灯录》作「谁」）人亲得闻，木叉丱角童。\n（《祖堂集》卷十七、《景德传灯录》卷十。\n）。",
        "dynasty": "唐",
        "collection_info": null
    },
    {
        "title": "偈 六",
        "author": "景岑",
        "content": "假有元非有，假灭亦非无。\n湼槃偿债义，一性更无殊。\n（《祖堂集》卷十七）。",
        "dynasty": "唐",
        "collection_info": null
    },
    {
        "title": "偈 七",
        "author": "景岑",
        "content": "妙空妙用不思议，无灭无生无所依。\n本觉性真为智父，父生智子妙难思。\n智智不觉元来妙，远见无观即本如。\n父子本来无二相，即今即本更无时。\n（同前）。",
        "dynasty": "唐",
        "collection_info": null
    },
    {
        "title": "偈 八",
        "author": "景岑",
        "content": "满眼本非色，满耳本非声。\n文殊常触目，观音塞耳根。\n会三元一体，达四本同真。\n堂堂法界性，无佛亦无人。\n（《祖堂集》卷十七、《景德传灯录》卷十。\n）。",
        "dynasty": "唐",
        "collection_info": null
    },
    {
        "title": "偈 九",
        "author": "景岑",
        "content": "谁问山河转，山河转向谁？\n圆通无两畔，法性本无归。\n（同前）。",
        "dynasty": "唐",
        "collection_info": null
    },
    {
        "title": "偈 十",
        "author": "景岑",
        "content": "碍处无（《景德传灯录》作「非」）墙壁，通处勿（《景德传灯录》作「没」）虚空。\n若能（《景德传灯录》作「人」）如是解，心色本来同。\n（《祖堂集》卷十七、《景德传灯录》卷十）。",
        "dynasty": "唐",
        "collection_info": null
    },
    {
        "title": "偈 十一",
        "author": "景岑",
        "content": "学道之人不识真，只为从来认识神。\n无始劫来生死本，痴人唤作本来身。\n（《景德传灯录》卷十、《五灯会元》卷四、《丛林公论》）。",
        "dynasty": "唐",
        "collection_info": null
    },
    {
        "title": "偈 十二",
        "author": "景岑",
        "content": "佛性堂堂显现，住性有情难见。\n若悟众生无我，我面何殊（《五灯会元》作「如」）佛面？\n（《景德传灯录》卷十、《五灯会元》卷四）。",
        "dynasty": "唐",
        "collection_info": null
    },
    {
        "title": "偈 十三",
        "author": "景岑",
        "content": "不识金刚体，却唤作缘生。\n十方真寂灭，谁在復谁行。\n（同前。\n又见《林间录》卷上）。",
        "dynasty": "唐",
        "collection_info": null
    },
    {
        "title": "偈 十四",
        "author": "景岑",
        "content": "万法一如不用拣，一如谁拣谁不拣。\n即今生死本菩提，三世如来同箇眼。\n（同前）。",
        "dynasty": "唐",
        "collection_info": null
    },
    {
        "title": "亡僧偈",
        "author": "景岑",
        "content": "目前无一法，当处亦无人。\n荡荡金刚体，非妄亦非真。\n（《林间录》卷上）。",
        "dynasty": "唐",
        "collection_info": null
    },
    {
        "title": "句",
        "author": "师復",
        "content": "君自成龙我成道。\n（见明王应山篡《闽都记》卷十九）（按：《闽都记》云：「双峰寺在绥平里，今四都也。\n唐咸通五年，僧师復自小箬双髻峰移建今所焉。\n观察使林衮同业儒同入关，至扬子渡口，师復有出尘之兴，赋诗曰〖略〗。\n浩然而归，卜筑于此。\n观察使李瓒请赐寺额。\n」）。",
        "dynasty": "唐",
        "collection_info": null
    },
    {
        "title": "偈",
        "author": "智真",
        "content": "。",
        "dynasty": "唐",
        "collection_info": null
    },
    {
        "title": "偈 一",
        "author": "智真",
        "content": "心本绝尘何用洗，身中无病岂求医。\n欲知是佛非身（《淳熙三山志》卷三七作「心」）处，明鑑高悬未照时。",
        "dynasty": "唐",
        "collection_info": null
    },
    {
        "title": "偈 二",
        "author": "智真",
        "content": "明月分形处处新，白衣宁坠解空人。\n谁言在俗解（《五灯会元》作「妨」）修道，金粟曾为长者（《五灯会元》作「居士」）身。",
        "dynasty": "唐",
        "collection_info": null
    },
    {
        "title": "偈 三",
        "author": "智真",
        "content": "忍仙林下坐禅时，曾被歌王割截肢。\n况我圣朝无此事，只今休道亦何悲。\n（见《景德传灯录》卷九、《五灯会元》卷四）（按：《祖堂集》卷十七以「心本」、「忍仙」二首作正原偈。\n《淳熙三山志》卷三七则以正原「沧溟几度变桑山」一偈归智真，今皆不取。\n）。",
        "dynasty": "唐",
        "collection_info": null
    },
    {
        "title": "偈 四",
        "author": "智真",
        "content": "勑命如雷下翠微，风前垂泪脱禅衣。\n云中有寺不容住，尘裏无家何处归。\n（见《五灯会元》卷四）（按：《舆地纪胜》卷十九录中和间僧麻衣禅师《麻衣颂》，与此颂仅数字不同。\n难以确定归属，今两收。\n《石仓历代诗选》卷一一一收「明月」、「勑命」二首。\n）。",
        "dynasty": "唐",
        "collection_info": null
    },
    {
        "title": "句 一",
        "author": "温庭筠",
        "content": "山寺明媚木芍药，野田叫噪官虾蟆。\n（见《能改斋漫录》卷五《汉以牡丹为木芍药》条）。",
        "dynasty": "唐",
        "collection_info": null
    },
    {
        "title": "句 二",
        "author": "温庭筠",
        "content": "窗疏眉语度。\n（见《类说》卷四九《汉上题襟》）。",
        "dynasty": "唐",
        "collection_info": null
    },
    {
        "title": "卜山居",
        "author": "温庭筠",
        "content": "山底采薇云不厌，洞中栽树鹤先知。\n（见《日本古典文学大系》七三册藤原公任《和汉朗咏集》卷下《仙家》引）（按：上毛河世宁《全唐诗逸》卷中收二句归「温达」。\n川口久雄注《和汉朗咏集》以为系沿袭《千唐佳句》抄本的误字而致误。\n题从架藏私注本。\n）。",
        "dynasty": "唐",
        "collection_info": null
    },
    {
        "title": "为湖州军倅日与同年李大谏诗酒唱酬以疾阻欢及愈作此诗（题拟）",
        "author": "封特卿",
        "content": "已负数年红画烛，更辜双带绣香毬。\n白苹洲上风烟好，扶病须𢬵到后筹。",
        "dynasty": "唐",
        "collection_info": null
    },
    {
        "title": "离别难",
        "author": "封特卿",
        "content": "佛许众生愿，心坚石也穿。\n今朝虽送别，会却有明年。\n（均见《增修诗话总龟》卷二三引江邻几《杂志》。\n今本《江邻几杂志》无此条）。",
        "dynasty": "唐",
        "collection_info": null
    },
    {
        "title": "",
        "author": "义玄",
        "content": "。",
        "dynasty": "唐",
        "collection_info": null
    },
    {
        "title": "将示灭说传法偈",
        "author": "义玄",
        "content": "沿流不止问如何？真照无偏（《五灯会元》、《林间录》作「边」）说似他。\n离相离名人不禀，吹毛用了急还（《林间录》、《五灯会元》作「须」）磨。\n（见《天圣广灯录》卷十、《五灯会元》卷十一、《林间录》卷下）。",
        "dynasty": "唐",
        "collection_info": null
    },
    {
        "title": "赵州和尚将游五台作偈留之（题拟）",
        "author": "某大德",
        "content": "何（《五灯会元》作「无」）处青山不道场，何须策杖礼清凉。\n云中纵有金毛现，正眼观时非吉祥。\n（见《景德传灯录》卷十、《五灯会元》卷四。\n《石仓历代诗选》卷一一一误作从谂诗）。",
        "dynasty": "唐",
        "collection_info": null
    },
    {
        "title": "十二时歌 一",
        "author": "从谂",
        "content": "鷄鸣丑，愁见起来还漏逗。\n裙子褊（《偈颂》作「偏」）衫箇也无，袈裟形相些些有。\n裩无腰（一作「裆」），袴无口，头上青灰三五斗。\n比望（一作「本为」）修行利济人，谁知变作（一作「翻成」）不唧溜。\n（按：宋圆悟《碧岩录》卷四仰山引此首，注「一作」者为其异文。\n）。",
        "dynasty": "唐",
        "collection_info": null
    },
    {
        "title": "十二时歌 二",
        "author": "从谂",
        "content": "平旦寅，荒村破院实难论。\n解斋粥米全无粒，空对闲窗与隙尘。\n唯雀噪，勿人亲，独坐时闻落叶频。\n谁道出家憎爱断，思量不觉泪沾巾。",
        "dynasty": "唐",
        "collection_info": null
    },
    {
        "title": "十二时歌 三",
        "author": "从谂",
        "content": "日出卯，清净却翻为烦恼。\n有为功德被尘谩（《偈颂》作「幔」），无限田地未曾扫。\n攒眉多，称心少，尀耐东村黑黄老。\n供利不曾将得来，放驴吃我堂前草。",
        "dynasty": "唐",
        "collection_info": null
    },
    {
        "title": "十二时歌 四",
        "author": "从谂",
        "content": "食时辰，烟火徒劳望四邻。\n馒头䭔子前年别，今日思量空嚥津。\n持念少，嗟叹频，一百家中无善人。\n来者祇道觅茶吃，不得茶童（《偈颂》作「噇」）去又嗔。",
        "dynasty": "唐",
        "collection_info": null
    },
    {
        "title": "十二时歌 五",
        "author": "从谂",
        "content": "禺中巳，削髮谁知到如此。\n无端被请作村僧，屈辱饥悽受欲死。\n胡张三，黑李四，恭敬不曾生些子。\n适来忽尔到门头，唯道借茶兼借纸。",
        "dynasty": "唐",
        "collection_info": null
    },
    {
        "title": "十二时歌 六",
        "author": "从谂",
        "content": "日南午，茶饭轮还无定度。\n行却南家到北家，果至北家不推註。\n苦沙盐，大麦醋，蜀黍米饭虀莴苣。\n唯称供养不等闲，和尚道心须坚固。",
        "dynasty": "唐",
        "collection_info": null
    },
    {
        "title": "十二时歌 七",
        "author": "从谂",
        "content": "日昳未，者回不践光阴地。\n曾闻一饱忘百饥，今日老僧身便是。\n不习禅，不论义，铺箇破席日裏睡。\n想料上方兜率天，也无如此日炙背。",
        "dynasty": "唐",
        "collection_info": null
    },
    {
        "title": "十二时歌 八",
        "author": "从谂",
        "content": "晡时申，也有烧香礼拜人。\n五箇老婆三箇瘿，一双面子黑皴皴。\n油麻茶，实是珍，金刚不用苦张筋。\n愿我来年蚕麦熟，罗㬋罗儿与一文。",
        "dynasty": "唐",
        "collection_info": null
    },
    {
        "title": "十二时歌 九",
        "author": "从谂",
        "content": "日入酉，除却荒凉更何守。\n云水高流定委无，历寺沙弥镇常有。\n出格言，不到口，枉续牟尼子孙后。\n一条拄杖麤楋蔾，不但登山兼打狗。\n。",
        "dynasty": "唐",
        "collection_info": null
    },
    {
        "title": "十二时歌 十",
        "author": "从谂",
        "content": "黄昏戌，独坐一间空暗室。\n阳燄灯光永不逢，眼前纯是金州漆。\n钟不闻，虚度日，唯闻老鼠闹啾唧。\n凭何更得有心情，思量念箇波罗蜜。",
        "dynasty": "唐",
        "collection_info": null
    },
    {
        "title": "十二时歌 十一",
        "author": "从谂",
        "content": "人定亥，门前明月谁人爱。\n向裏唯愁卧去时，勿箇衣裳着甚盖。\n刘维那，赵五戒，口头说善甚奇怪。\n任你山僧囊罄空，问着都缘总不会。",
        "dynasty": "唐",
        "collection_info": null
    },
    {
        "title": "十二时歌 十二",
        "author": "从谂",
        "content": "半夜子，心境何曾得暂止。\n思量天下出家人，似我住持能有几？\n土榻床，破芦蕟{下为废}，老榆木枕全无被。\n尊香不烧安息香，灰裏唯闻牛粪气。\n（此组诗又见《禅门诸祖师偈颂》卷上之下）。",
        "dynasty": "唐",
        "collection_info": null
    },
    {
        "title": "因见诸书见解异途乃有颂",
        "author": "从谂",
        "content": "石桥南，赵州北，中有观音有弥勒。\n祖师留下一隻履，直到如今觅不得。\n（此首又见《祖堂集》卷十八）。",
        "dynasty": "唐",
        "collection_info": null
    },
    {
        "title": "因鱼鼓有颂",
        "author": "从谂",
        "content": "四大犹（《五灯会元》卷四作「由」）来造化功，有声全贵裏头空。\n莫怪不与凡夫说，祇为宫商调不同。",
        "dynasty": "唐",
        "collection_info": null
    },
    {
        "title": "因莲花有颂",
        "author": "从谂",
        "content": "奇异根苗带雪鲜，不知何代别西天。\n淤泥深浅人不识，出水方知是白莲。",
        "dynasty": "唐",
        "collection_info": null
    },
    {
        "title": "颂",
        "author": "从谂",
        "content": "渠说佛有难，我说渠有灾。\n但看我避难，何处有相随？\n有无不是说，去来非去来。\n为你说难法，对面识得来。\n（以上十六首均见宋渭颐藏主《古尊宿语录》卷十四《赵州真际禅师语录》卷下）。",
        "dynasty": "唐",
        "collection_info": null
    },
    {
        "title": "送凌行婆颂",
        "author": "从谂",
        "content": "当机直面提，直面当机疾（《五灯会元》录二「直」字皆作「觌」）。\n报尔凌行婆，哭声何得失。\n（见《景德传灯录》卷八、《五灯会元》卷三）。",
        "dynasty": "唐",
        "collection_info": null
    },
    {
        "title": "答赵州和尚颂",
        "author": "凌行婆",
        "content": "哭声师已晓，已晓復谁知。\n当时魔（《五灯会元》作「摩」）竭国，几丧目前机。\n（同前）。",
        "dynasty": "唐",
        "collection_info": null
    },
    {
        "title": "伤淘者",
        "author": "郑玘",
        "content": "披沙辛苦见伤怀，往往分毫望亦乖。\n力尽半年深水裏，难全为一凤凰钗。\n（《太平御览》卷八一一引《岭表录异》，又见四库本《岭表录异》卷上）。",
        "dynasty": "唐",
        "collection_info": null
    },
    {
        "title": "大隐赋附歌 一",
        "author": "皇甫松",
        "content": "茫茫大块兮奫沦逶迤，生我至德兮其心孔殷，茫茫兮孰知其施？道之虚，维吾之庐；阛之隘，维吾之宾矣；道之谧，维吾之室；阛之嚣，维吾之党矣！杳乎徐乎，辽乎冥乎，维吾之娱矣！刚龙之蟠长云兮夭矫蜿蜒，修鳞之喜横海兮纷潾漩沿，游神于六合之外兮希夷自然。",
        "dynasty": "唐",
        "collection_info": null
    },
    {
        "title": "大隐赋附歌 二",
        "author": "皇甫松",
        "content": "曾澜起兮风自飘，云溶溶兮连[泬]（沉）寥，微风息兮波以平，云霏霏兮开杳冥。\n重岩邈兮修已远，洄潭渺兮深復浅，羽余觞兮空余罍，玉颜酡兮山已颓，羲皇何以不復回？\n捐形弃世兮如我何哉！金踊跃兮求莫耶，为不祥兮将奈何！（以上二首檀栾子歌）。",
        "dynasty": "唐",
        "collection_info": null
    },
    {
        "title": "大隐赋附歌 三",
        "author": "皇甫松",
        "content": "大道由由（一作「悠悠」）而熙熙，吾莫知施谁宗，栾子吾其嗣之。\n至化荡荡而一一，吾莫知专谁师，栾子吾其与焉。\n（此首招隐者歌。\n均见《文苑英华》卷九九）（按：檀栾子为皇甫松自号。\n）。",
        "dynasty": "唐",
        "collection_info": null
    },
    {
        "title": "绝句寄步非烟（题拟）",
        "author": "赵象",
        "content": "一覩倾城貌，尘心只自猜。\n不随萧史去，拟学阿兰来。",
        "dynasty": "唐",
        "collection_info": null
    },
    {
        "title": "赋诗以谢步非烟",
        "author": "赵象",
        "content": "珍重佳人赠好音，綵笺芳翰两情深。\n薄于蝉翼难供恨，密似蝇头未写心。\n疑是落花迷碧洞，只思轻雨洒幽襟。\n百回消息千回梦，裁作长谣寄绿琴。",
        "dynasty": "唐",
        "collection_info": null
    },
    {
        "title": "于前庭独坐赋诗",
        "author": "赵象",
        "content": "绿暗红藏起暝烟，独将幽恨小庭前。\n沉沉良夜与谁语，星隔银河月半天。",
        "dynasty": "唐",
        "collection_info": null
    },
    {
        "title": "寄步非烟（题拟）",
        "author": "赵象",
        "content": "见说伤情为见春，想封蝉锦绿蛾颦。\n叩头为报烟卿道，第一风流最损人。",
        "dynasty": "唐",
        "collection_info": null
    },
    {
        "title": "託门媪赠步非烟诗（题拟）",
        "author": "赵象",
        "content": "十洞三清虽路阻，有心还得傍瑶台。\n瑞香风引思深夜，知是蕊宫仙驭来。\n（均见《太平广记》卷四九一引《三水小牍》）。",
        "dynasty": "唐",
        "collection_info": null
    },
    {
        "title": "新丰吟",
        "author": "良价",
        "content": "古路坦然谁措足？无人解唱还乡曲。\n清风月下守株人，凉兔渐遥春草绿。\n天香袭兮绝芳馥，月色凝兮非照烛。\n行玄犹是涉崎岖，体妙因兹背延促，殊不然兮何展缩，纵得然兮混泥玉。\n獬豸同栏辨者嗤，熏莸共处须分郁。\n长天月兮遍豁谷，不断风兮偃松竹。\n我今到此得从容，吾师叱我相随逐。\n新丰路兮峻仍皾，新丰洞兮湛然沃。\n登者登兮不动摇，游者游兮莫勿速。\n绝荆榛兮罢釿斸，饮馨香兮味清肃。\n负重登临脱屣迴，看他早是空担鞠。\n来驾肩兮履芳躅，至澄心兮去凝目。\n亭堂虽有到人稀，林泉不长寻常木。\n道不镌雕非曲𩔂，郢人进步何瞻瞩。\n工夫不到不方圆，言语不通非眷属。\n事不然兮讵冥旭，我不然兮何断续。\n慇懃为报道中人，若恋玄关即拘束。",
        "dynasty": "唐",
        "collection_info": null
    },
    {
        "title": "宝镜三昧歌",
        "author": "良价",
        "content": "如是之法，佛祖密付。\n汝今得之，宜善保护。\n银盌盛雪，明月藏鹭。\n类之不（《五灯会元》卷十三作「弗」）齐，混则知处。\n意不在言，来机亦赴。\n动成窠臼，差落顾伫。\n背触俱非，如大火聚。\n但形文彩，即属染污。\n夜半正明，天晓不露。\n为物作则，用拔诸苦。\n虽非有为，不是无语。\n如临宝镜，形形（《五灯会元》作「影」）相覩。\n汝不是渠，渠正是汝。\n如世婴儿，五相完具。\n不去不来，不起不住。\n婆婆和和，有句无句。\n终不得物，语未正故。\n重离六爻，偏正回互。\n迭而为三，变尽成五。\n如荎（《五灯会元》注：「徒结切」）草味，如金刚杵。\n正中妙挟，敲唱双举。\n通宗通途，挟带挟路。\n错然则吉，不可犯忤。\n天真而妙，不属迷悟。\n因缘时节，寂然昭着。\n细入无间，大绝方所。\n毫忽之差，不应律吕。\n今有顿渐，缘立宗趣。\n宗趣分矣，即是规矩。\n宗通趣极，真常流注。\n外寂中谣，系驹伏鼠。\n先圣悲之，为法檀度。\n随其颠倒，以缁为素。\n颠倒想灭，肯心自许。\n要合古辙，请观前古。\n佛道垂成，十劫观树。\n如虎之缺，如马之馵（《五灯会元》注：「之戌切」）。\n以有下劣，宝几珍御。\n以有惊异，黧奴白牯。\n羿以巧力，射中百步。\n箭锋相值，巧力何预？\n木人方歌，石女起舞。\n非情识到，宁容思虑？\n臣奉于君，子顺于父。\n不顺不（《五灯会元》作「非」）孝，不奉不（《五灯会元》作「非」）辅。\n潜行密用，如愚如鲁。\n但能相续，名主中主。",
        "dynasty": "唐",
        "collection_info": null
    },
    {
        "title": "自诫",
        "author": "良价",
        "content": "不求名利不求荣，只么随缘度此生。\n三寸气消谁是主？百年身后谩虚名。\n衣裳破后重重补，粮食无时旋旋营。\n一箇幻躯能几日，为他间事长无明。",
        "dynasty": "唐",
        "collection_info": null
    },
    {
        "title": "辞北堂颂二首 一",
        "author": "良价",
        "content": "未了心源度数春，翻嗟浮世谩逡巡。\n几人得道空门裏，独我淹留在世尘。\n谨具尺书辞眷爱，愿明大法报慈亲。\n不须洒泪频相忆，譬似当初无我身。\n。",
        "dynasty": "唐",
        "collection_info": null
    },
    {
        "title": "辞北堂颂二首 二",
        "author": "良价",
        "content": "岩下白云常作伴，峰前碧障以为隣。\n免干世上名与利，永别人间爱与憎。\n祖意直教言下晓，玄微须透句中真。\n合门亲戚要相见，直待当来证果因。",
        "dynasty": "唐",
        "collection_info": null
    },
    {
        "title": "后寄北堂颂（斯二一六五卷作「辞亲偈」）",
        "author": "良价",
        "content": "不求名利不求儒（斯二一六五卷作「不好浮荣不好儒」），愿乐空门舍俗徒。\n烦恼尽时愁火灭，恩情断处爱河枯。\n六根戒定香风引，一念无生慧力扶。\n为报北堂休怅望（斯二一六五卷作「忆念」），譬言死了譬如无。",
        "dynasty": "唐",
        "collection_info": null
    },
    {
        "title": "网要颂（《五灯会元》卷十三作「偈」）三首 敲唱俱行",
        "author": "良价",
        "content": "金鍼双锁备，叶路隐全该。\n宝印当空（《五灯会元》作「风」）妙，重重锦缝开。",
        "dynasty": "唐",
        "collection_info": null
    },
    {
        "title": "网要颂（《五灯会元》卷十三作「偈」）三首 金锁玄路",
        "author": "良价",
        "content": "交互明中暗，功齐转觉难。\n力穷忘进退，金锁网鞔鞔。",
        "dynasty": "唐",
        "collection_info": null
    },
    {
        "title": "网要颂（《五灯会元》卷十三作「偈」）三首 不堕凡圣（《五灯会元》注：「亦名理事不涉」）",
        "author": "良价",
        "content": "事理俱不涉，迴照绝幽微。\n背风无巧拙，电火烁难追。",
        "dynasty": "唐",
        "collection_info": null
    },
    {
        "title": "功勋五位颂（原注：本则既已出上。异本作「上堂次示问话僧颂」） 一",
        "author": "良价",
        "content": "圣主由来法帝尧，御人以礼曲龙腰。\n有时闹市头边过，到处文明贺圣朝。\n（向）。",
        "dynasty": "唐",
        "collection_info": null
    },
    {
        "title": "功勋五位颂（原注：本则既已出上。异本作「上堂次示问话僧颂」） 二",
        "author": "良价",
        "content": "净洗浓粧为阿谁？子规声裏劝人归。\n百花落尽蹄无尽，更向乱峰深处啼。\n（奉）。",
        "dynasty": "唐",
        "collection_info": null
    },
    {
        "title": "功勋五位颂（原注：本则既已出上。异本作「上堂次示问话僧颂」） 三",
        "author": "良价",
        "content": "枯木花开劫外春，倒骑玉象乘（《五灯会元》作「趁」）麒麟。\n而今高隐千峰外，月皎风清好日辰。\n（功）。",
        "dynasty": "唐",
        "collection_info": null
    },
    {
        "title": "功勋五位颂（原注：本则既已出上。异本作「上堂次示问话僧颂」） 四",
        "author": "良价",
        "content": "众生诸佛不相侵，山自高兮水自深。\n万别千差明底事，鹧鸪啼处百花新。\n（共功）。",
        "dynasty": "唐",
        "collection_info": null
    },
    {
        "title": "功勋五位颂（原注：本则既已出上。异本作「上堂次示问话僧颂」） 五",
        "author": "良价",
        "content": "头角纔生已不堪，拟心求佛好羞惭。\n迟迟空劫无人识，肯向南訽五十三。\n（功功）（按：《五灯会元》卷十三所收连作一首。\n）。",
        "dynasty": "唐",
        "collection_info": null
    },
    {
        "title": "真讚",
        "author": "良价",
        "content": "□□□□□，□□□□□。\n徒观纸与墨，不是山中人。",
        "dynasty": "唐",
        "collection_info": null
    },
    {
        "title": "答僧问如何是主中主",
        "author": "良价",
        "content": "嗟见今时学道流，千千万万认门头。\n恰似入京朝圣主，祇到潼关便[即]（据《五灯会元》卷十三补）休。",
        "dynasty": "唐",
        "collection_info": null
    },
    {
        "title": "临寂示颂（题拟）",
        "author": "良价",
        "content": "学者恒沙无一悟，过在寻他舌头路。\n欲得忘形泯踪迹，努力慇懃空裏步。\n（以上均见《大正新修大藏经》第四七册《筠州洞山悟本禅师语录》）。",
        "dynasty": "唐",
        "collection_info": null
    },
    {
        "title": "过水覩影大悟前旨因有偈（题拟）",
        "author": "良价",
        "content": "切忌从他觅，迢迢与我疎。\n我今独自往，处处得逢渠。\n渠今正是我，我今不是渠。\n应须与么（《祖堂集》作「摩」，《五灯会元》、《悦心集》作「恁么」）会，方始（前引三书作「得」）契如如。\n（同前。\n以《祖堂集》卷五、卷七、《五灯会元》卷十三、《悦心集》卷一所引相校。\n《悦心集》题作《水中覩影口占》。\n《五灯会元》卷七作《过水偈》，引疎、渠二韵）。",
        "dynasty": "唐",
        "collection_info": null
    },
    {
        "title": "王子颂五首 诞生",
        "author": "良价",
        "content": "天然贵胤本非功，德合干坤育势隆。\n始末一期无杂种，分宫六宅不他宗。\n上和下睦阴阳顺，共气连枝器量同。\n欲识诞生王子父，鹤腾霄汉出银笼。",
        "dynasty": "唐",
        "collection_info": null
    },
    {
        "title": "王子颂五首 朝生",
        "author": "良价",
        "content": "苦学论情世不（《五灯会元》作「莫」）羣，出来凡事已超伦。\n诗成五字三冬雪，笔落分毫四海云。\n万卷积功彰圣代，一心忠孝辅明君。\n盐梅不是生知得，金榜何劳显至勋。",
        "dynasty": "唐",
        "collection_info": null
    },
    {
        "title": "王子颂五首 末生",
        "author": "良价",
        "content": "久栖岩岳（《五灯会元》作「壑」）用功夫，草榻柴扉守志孤。\n十载见闻心自委，一身冬夏衣缣无。\n澄凝愁看（《五灯会元》作「含笑」，《禅门诸祖师偈颂》作「愁笑」）三愁思，情苦高名上哲图。\n业就巍（《五灯会元》作「高」，《禅门诸祖师偈颂》作「帝」）科酬极志（《五灯会元》作「志极」），比来臣相不当途。",
        "dynasty": "唐",
        "collection_info": null
    },
    {
        "title": "王子颂五首 化生",
        "author": "良价",
        "content": "傍分帝化（《五灯会元》作「位」，《禅门诸祖师偈颂》作「命」）为传持，万里山河布政威。\n红影日轮凝下界，碧袖（《禅门诸祖师偈颂》作「油」）风冷暑炎时。\n高低岂废尊卑奉，五袴苏途远近知。\n妙印手持烟塞静，当阳那肯露纤机。",
        "dynasty": "唐",
        "collection_info": null
    },
    {
        "title": "王子颂五首 内生",
        "author": "良价",
        "content": "九重深密（《五灯会元》作「密处」）復何宣，挂弊繇（《禅门诸祖师偈颂》作「兴」）来显妙传。\n秖奉一人天地贵，从他诸道自分权。\n紫罗帐合君臣隔，黄閤帘垂禁制全。\n为汝方隅官（《禅门诸祖师偈颂》作「愚宫」）属恋，遂将黄叶止啼钱。\n（以上五首均见《大正新修大藏经》第四七册《筠州洞山悟本禅师语录·歌颂》校记引别本。\n又见《五灯会元》卷五石霜庆诸引「颂洞山五位王子」。\n《石仓历代诗选》卷一一一收末首，误为庆诸作。\n《禅门诸祖师偈颂》卷上之上云为「石霜诸禅师出题，洞山悟本大师颂。\n」）。",
        "dynasty": "唐",
        "collection_info": null
    },
    {
        "title": "心丹诀 一",
        "author": "良价",
        "content": "吾有药，号心丹，烦恼炉中炼岁年。\n知伊不变胎中色，照耀光明遍大千。\n开法眼，覩毫端，能变凡圣剎那间。\n要知真假成功用，一到底时中锻炼看。\n无形状，无方圆，言中无物物中言。\n有心用即乖真用，无意安禅无不禅。\n亦无灭，亦无起，森罗万像皆驱使。\n不论州土但将来，入此炉中无不是。\n无一意，是吾意，无一智，是吾智，无一味，无不异。\n色不变，转难辩，更无一物于中现。\n莫将一物制伏他，体合真空非锻炼。\n（见《大正新修大藏经》第四八册吴越释延寿《宗镜录》卷九八）。",
        "dynasty": "唐",
        "collection_info": null
    },
    {
        "title": "心丹诀 二",
        "author": "良价",
        "content": "茫茫天下虚寻觅，未肯迴头自相识。\n信师行到无为乡，始觉从来枉施力。\n（同前书卷十六引）。",
        "dynasty": "唐",
        "collection_info": null
    },
    {
        "title": "悟道偈",
        "author": "良价",
        "content": "向来物物上求通，祇为从前不识宗。\n如今见了浑无事，方知万法本来空。\n（同前书卷六引）。",
        "dynasty": "唐",
        "collection_info": null
    },
    {
        "title": "偈",
        "author": "良价",
        "content": "世间尘事乱如毛，不向空门何处消。\n若待境缘除荡尽，古人那得喻芭蕉。\n（同前书卷四十引）。",
        "dynasty": "唐",
        "collection_info": null
    },
    {
        "title": "缺题",
        "author": "良价",
        "content": "吾家本住在何方？鸟道无人到处乡。\n君若出家为释子，能行此路万相当。\n（同前书卷十二引）。",
        "dynasty": "唐",
        "collection_info": null
    },
    {
        "title": "五位君臣颂",
        "author": "良价",
        "content": "。",
        "dynasty": "唐",
        "collection_info": null
    },
    {
        "title": "五位君臣颂 一",
        "author": "良价",
        "content": "正中偏，三更初夜月明前。\n莫怪相逢不相识，隐隐犹怀旧日嫌（一作「妍」）。",
        "dynasty": "唐",
        "collection_info": null
    },
    {
        "title": "五位君臣颂 二",
        "author": "良价",
        "content": "偏中正，失晓老婆逢古镜。\n分明（一作「月」）觌面别无真，休更迷头犹（一作「还」）认影。",
        "dynasty": "唐",
        "collection_info": null
    },
    {
        "title": "五位君臣颂 三",
        "author": "良价",
        "content": "正中来，无中有路隔尘埃。\n但能不触当今（一作「时」）讳，也胜前朝断舌才。",
        "dynasty": "唐",
        "collection_info": null
    },
    {
        "title": "五位君臣颂 四",
        "author": "良价",
        "content": "兼（一作「偏」）中至，两刃交锋不须避。\n好手犹如火裏莲，宛然自有冲天志。\n（一作「气」）。",
        "dynasty": "唐",
        "collection_info": null
    },
    {
        "title": "五位君臣颂 五",
        "author": "良价",
        "content": "兼中到，不落有无谁敢和。\n人人尽欲出常流，折合还归炭裏坐。\n（见《五灯会元》卷十三，注「一作」者为《抚州曹山元证禅师语录》之异文）。",
        "dynasty": "唐",
        "collection_info": null
    },
    {
        "title": "呈云岩偈",
        "author": "良价",
        "content": "也大奇，也大奇（《祖堂集》作「可笑奇，可笑奇」），无情解说（《五灯会元》作「说法」）不思议。\n若将耳听声不现（《五灯会元》作「终难会」），眼处闻声始可知（《祖堂集》、《五灯会元》作「方得知」。\n）（见《景德传灯录》卷十五、《五灯会元》卷十三）。",
        "dynasty": "唐",
        "collection_info": null
    },
    {
        "title": "答仰山颂",
        "author": "良价",
        "content": "诗咏人间事，空门何不删？\n探珠宜静浪，动水取应难。\n名利心须剪，非朋不用攀。\n舍邪归正道，何虑不闲闲。\n（《天圣广灯录》卷十二）。",
        "dynasty": "唐",
        "collection_info": null
    },
    {
        "title": "颂",
        "author": "良价",
        "content": "道无心合人，人无心合道。\n欲知此（《五灯会元》作「箇」）中意，一老一不老。\n（《祖堂集》卷二十、《五灯会元》卷十三）。",
        "dynasty": "唐",
        "collection_info": null
    },
    {
        "title": "辞雪峰和尚（题拟）",
        "author": "道允",
        "content": "暂辞雪岭伴云行，谷口无关路坦平。\n禅师莫愁怀别恨，犹如秋月月常明。\n（《祖堂集》卷七）。",
        "dynasty": "唐",
        "collection_info": null
    },
    {
        "title": "示洞山偈",
        "author": "隐山和尚",
        "content": "青山白云父，白云青山儿。\n白云终日依（一作「倚」），青山都（一作「总」）不知。\n欲知此中意，寸步不相离。\n（见《祖堂集》卷二十）。",
        "dynasty": "唐",
        "collection_info": null
    },
    {
        "title": "留壁（题从《沅湘耆旧集》）",
        "author": "隐山和尚",
        "content": "三间茅屋从来住，一道神光万境闲。\n莫把事非来辨我，浮生穿凿不相关。\n（见《五灯会元》卷三、《石仓历代诗选》卷一一一、《沅湘耆旧集》卷十）（按：《沅湘耆旧集》另录一诗，为大梅法常偈误入，见本书卷二十七。\n《正法眼藏》卷三作「洞山颂」。\n）。",
        "dynasty": "唐",
        "collection_info": null
    },
    {
        "title": "栽松颂",
        "author": "师虔",
        "content": "短短一尺余（《景德传灯录》、《五灯会元》、《古今禅藻集》均作「长长三尺余」），纤纤（前引三书均作「郁郁」）覆绿（《景德传灯录》作「荒」，《五灯会元》、《古今禅藻集》作「青」）草。\n不知何世（前引三书均作「代」）人，得见此松老。\n（见《祖堂集》卷八，以《景德传灯录》卷十七、《五灯会元》卷十三、《古今禅藻集》卷七对校）。",
        "dynasty": "唐",
        "collection_info": null
    },
    {
        "title": "偈 一",
        "author": "正原",
        "content": "沧溟几度变桑田，唯有虚（《三山志》作「灵」）空独湛然。\n已到岸人休恋筏，未曾度者任（一作「要」）须（《三山志》作「便求」）船。",
        "dynasty": "唐",
        "collection_info": null
    },
    {
        "title": "偈 二",
        "author": "正原",
        "content": "寻师认得本心源，两岸俱玄一不全。\n是佛何（一作「不」）须更求（一作「觅」）佛，只因从（一作「如」）此便忘言（一作「缘」）。\n（见《祖堂集》卷十七、《景德传灯录》卷十、《五灯会元》卷四。\n注「一作」者为后二书之异文。\n《淳熙三山志》卷三七以前一首为释智真作，今不取。\n）。",
        "dynasty": "唐",
        "collection_info": null
    },
    {
        "title": "偈 三",
        "author": "正原",
        "content": "刘民周续岂颠痴，弃世犹求远大师。\n今日幸逢玄旨在，须将心地种禅枝。\n（见《淳熙三山志》卷三七）（按：《祖堂集》录正原偈四首，后二首应为智真作，参本卷智真条。\n）。",
        "dynasty": "唐",
        "collection_info": null
    },
    {
        "title": "判人求免税（题拟）",
        "author": "李隲",
        "content": "松垣笔力破沧溟，欲援任涛免税□。\n一段风流好公案，锦江重写入图经。\n（《尧山堂外纪》卷二六）。",
        "dynasty": "唐",
        "collection_info": null
    },
    {
        "title": "答王侍郎讽问黑豆未生芽时颂（题拟）",
        "author": "义忠",
        "content": "菩提慧日朝朝照，般若凉风夜夜吹。\n此处不生聚杂树，满山明月是禅枝。",
        "dynasty": "唐",
        "collection_info": null
    },
    {
        "title": "偈四首 一",
        "author": "义忠",
        "content": "即此见闻非见闻，无余声色可呈君。\n箇中若了全（《宗镜录》卷九八作「浑」）无事，体用无（《五灯会元》卷五作「何」）妨分不分。\n。",
        "dynasty": "唐",
        "collection_info": null
    },
    {
        "title": "偈四首 二",
        "author": "义忠",
        "content": "见闻觉知本非尘，识海波中自昧身。\n状似碧潭波沫覆，灵王翻作客中宾。",
        "dynasty": "唐",
        "collection_info": null
    },
    {
        "title": "偈四首 三",
        "author": "义忠",
        "content": "见闻知觉本非因，当体虚玄觉妄真。\n见相不生痴爱业，洞然全是释迦身。\n（见《祖堂集》卷五）。",
        "dynasty": "唐",
        "collection_info": null
    },
    {
        "title": "偈四首 四",
        "author": "义忠",
        "content": "解擘当胸箭，因何祇半人？\n为从途路晓，所以不全身。\n（《五灯会元》卷八）。",
        "dynasty": "唐",
        "collection_info": null
    },
    {
        "title": "谑杨莱儿",
        "author": "京师小子弟",
        "content": "尽道莱儿口可凭，一冬夸壻好声名。\n适来安远门前见，光远何曾解一鸣。\n（见《北里志》）。",
        "dynasty": "唐",
        "collection_info": null
    },
    {
        "title": "和江西李助副使早登开元寺阁",
        "author": "陈陶",
        "content": "空（按：《全唐诗》卷七四五此诗，第十五句缺一字。\n检胡震亨《唐首戊籤》八〖《统籤》卷五九七〗，收此诗于雍陶名下，题作《登武昌江山寺》，第十五句不缺，作「书剑忽若空」。\n全诗较长，不重录。\n胡氏未云因何收归雍陶名下。\n《唐音戊籤余》二八陈陶名下重收。\n）。",
        "dynasty": "唐",
        "collection_info": null
    },
    {
        "title": "",
        "author": "严都",
        "content": "。",
        "dynasty": "唐",
        "collection_info": null
    },
    {
        "title": "[拟]送贺秘监归会稽诗",
        "author": "严都",
        "content": "广成何必挂朝衣，已奉玄珠佐万机。\n还蹑旧衣凫舃去，不将新赐鹤书归。\n（先生因辞宠禄，竟追成命）暂凭风驭游清禁，终泛仙槎出紫微。\n今日汉庭因少别，人间无限白云飞。\n（将离洛都，历别公卿十数事，其处皆有白云起。\n见《会稽掇英总集》卷二）。",
        "dynasty": "唐",
        "collection_info": null
    },
    {
        "title": "宝贤堂",
        "author": "李频",
        "content": "游访曾经驻马看，窦犨遗像在林峦。\n泉分石洞千条碧，人在冰壶六月寒。\n时雨欲来腾雾霭，微风初动漾波澜。\n箇中若置羊裘叟，绝胜当年七里滩。\n（《古今图书集成·职方典》卷三○五《太原府部》）。",
        "dynasty": "唐",
        "collection_info": null
    },
    {
        "title": "苏州寒食日送人归觐",
        "author": "李频",
        "content": "江声寒食下，花木惨离魂。\n几宿投山寺，孤帆过海门。\n篷声泼火雨，柳色禁烟村。\n定看堂高后，斑衣灭泪痕。\n（见《择是居丛书》影宋绍定二年刊本宋范成大《吴郡志》卷四九）（按：《全唐诗》卷五八九录此诗，有缺字，今重录。\n另同卷《即席送许□之曹南省兄》，据《吴郡志》同卷，所缺一字为「制」字，诗不重录。\n）。",
        "dynasty": "唐",
        "collection_info": null
    },
    {
        "title": "句",
        "author": "李频",
        "content": "恩深转无语，怀抱自分明。\n（见《吟窗杂录》卷十三王梦简《进士王氏诗要格律》）（按：原署「李颖」，收二联，另一联「天下已归汉，山中犹避秦」，为李频《四皓庙》句，知此二句亦为李频诗。\n）。",
        "dynasty": "唐",
        "collection_info": null
    },
    {
        "title": "披云雾见青天诗",
        "author": "李罕",
        "content": "颜回似（《吟窗杂录》作「貌如」）青天。\n（《太平广记》卷二六一、《吟窗杂录》卷三九）。",
        "dynasty": "唐",
        "collection_info": null
    },
    {
        "title": "王氏殇女墓铭",
        "author": "王□",
        "content": "王氏殇女其名容，名由仪范三德充，诵诗阅史慕古风，卑盈乐善正养蒙。\n是宜百祥期无穷，奈何美疓{下为尔}剿其躬。\n芳年奄谢午咸通，季夏二十三遘凶，翌月十八即幽宫，寿逾及笄三而终。\n晋阳之胄冠诸宗，厥考长仁命不融，外族清河武城东，中外辉焯为世雄。\n今已矣夫石窌封，仲父刻铭藏户中，以纾临穴㛐悲恫。\n古往今来万化同，高高谁为问圆穹？姑安是兮龟筮从，竢吉良兮从乃公。\n（见饶宗颐编《唐宋墓志·远东学院藏拓片图录》）（按：此方墓志无序，铭文通篇为七言韵文，与诗无异。\n在唐志中颇罕见，故录出之。\n作者为死者王容之仲父，「午咸通」即咸通三年壬午岁。\n）。",
        "dynasty": "唐",
        "collection_info": null
    },
    {
        "title": "牡丹",
        "author": "卢肇",
        "content": "绝代祇西子，众芳唯牡丹。\n月中虚有桂，天上谩夸兰。\n夜濯金波满，朝倾玉露残。\n性应轻菡萏，根本是琅玕。\n夺日霞千片，[凌]（陵）风绮一端。\n稍宜经（一作「霑」）宿雨，偏觉耐春寒。\n见说开元岁，初令植御栏，贵妃娇欲比，侍女妬羞看。\n巧类鸳机织，光攒射月团。\n渐移公子第，还种杏花坛。\n豪士倾囊买，贫儒假乘观。\n叶藏梧际凤，枝动镜中鸾。\n似笑宾初至，如愁酒欲阑。\n诗人忘芍药，释子媿梅檀。\n酷烈宜名寿，姿容想姓潘。\n素光翻露羽，丹燄赩鷄冠。\n鷰拂惊还语，蜂贪困未安。\n傥令红脸笑，兼解翠眉攒。\n少长呈连萼，娇矜寄合欢。\n息肩移九轨，无胫到千官。\n日耀香房折，风披蘂粉干。\n好酬青玉案，称贮碧冰盘。\n璧要连城与，[珠]（殊）堪十斛判。\n更思初甲拆，那得异泥蟠。\n骚咏应遗恨，农经祇粗刊。\n鲁般雕不得，延寿笔将殚。\n醉客同攀折，佳人惜犯干。\n始知来苑圃，全胜在林峦。\n泥潭当浇洒，庭除又绰宽。\n若将桃李并，方觉效嚬难。\n（见《文苑英华》卷三二一）。",
        "dynasty": "唐",
        "collection_info": null
    },
    {
        "title": "送李羣玉",
        "author": "卢肇",
        "content": "君梦涔阳月，中秋忆[棹歌]（归棹）。\n铅黄辞秘府，诗酒寄沧波。\n妙吹应谐凤，工书定得鹅。\n[□□□□□，□□□□□。\n]（详附按）（按：此诗诗题及前四句，出宋王象之《舆地纪胜》卷七十。\n「归棹」二字不韵，从《全唐诗》卷五五一引《岳州府志》改。\n「妙吹」二句，出宋钱易《南部新书》卷乙。\n详诗意及押韵，与前四句应为一首。\n原诗应为五律，末二句缺。\n「君梦」、「妙吹」二联，《全唐诗》已收入。\n）。",
        "dynasty": "唐",
        "collection_info": null
    },
    {
        "title": "病马",
        "author": "卢肇",
        "content": "尘土卧多毛已（一作「色」）暗，风霜受尽眼犹（一作「光」）明。\n（见陆游《渭南文集》卷二八《跋唐卢肇集》引）（〖1〗陆游跋云：「子发尝谪春州，而集中误作『青州』，盖字之误也。\n《题清远峡观音院诗》，作『青州远峡』，则又因州名而妄窜定也。\n前辈谓印本之害，一误之后，遂无别本可证，真知言哉！《病马诗》云〖略〗。\n足为当时佳句。\n此本乃以『已』为『色』，『犹』为『光』，坏尽一篇语意，未必非妄校之罪也。\n可胜叹哉！庆元庚申二月三日，放翁灯下书。\n」按：《吟窗杂录》引《诗中旨格》收此二句为秦韬玉诗，见本书卷三十三。\n）。",
        "dynasty": "唐",
        "collection_info": null
    },
    {
        "title": "咤姚岩杰诗",
        "author": "卢肇",
        "content": "明月照巴山。\n（见《唐摭言》卷十）。",
        "dynasty": "唐",
        "collection_info": null
    },
    {
        "title": "题云峯寺",
        "author": "卢肇",
        "content": "朔风振林壑，楼殿虚无间。\n半夜云开月，流水满空山。\n（民国重刊明弘治《衡山县志》卷六。\n此诗承陶敏先生录示）。",
        "dynasty": "唐",
        "collection_info": null
    },
    {
        "title": "",
        "author": "刘瞻",
        "content": "。",
        "dynasty": "唐",
        "collection_info": null
    },
    {
        "title": "竹枝词（送李庚）",
        "author": "刘瞻",
        "content": "蹑履过沟（竹枝）恨渠深（女儿）。\n（见《中朝故事》）（按：《中朝故事》：瞻「至湖南，李庾方典是郡，出迎于江次竹牌亭。\n置酒，瞻唱《竹枝词》送李庾〖略〗。\n庾慑怒，乃上酒于瞻。\n瞻命庾酬唱。\n庾云：『不晓词间音律』。\n瞻投杯曰：『君应祇解为制词也。\n』是夕，庾饮鸩而卒。\n」）。",
        "dynasty": "唐",
        "collection_info": null
    },
    {
        "title": "将归寂有偈",
        "author": "从朗",
        "content": "三十年来住木陈，时中无一假功成。\n有人问我西来意，展似眉毛作么生。\n（见《大正藏》本《景德传灯录》卷十一〖影宋本无〗、《五灯会元》卷四）。",
        "dynasty": "唐",
        "collection_info": null
    },
    {
        "title": "送张晔赴举",
        "author": "卢庠",
        "content": "。",
        "dynasty": "唐",
        "collection_info": null
    },
    {
        "title": "送张晔赴举 一",
        "author": "卢庠",
        "content": "一直照千曲，一雅肃羣俗。\n如君一轴诗，把出姧妖服。",
        "dynasty": "唐",
        "collection_info": null
    },
    {
        "title": "送张晔赴举 二",
        "author": "卢庠",
        "content": "乃知诗日月，曈曈出平地。\n（见《千唐志斋藏志》咸通十一年李夷遇撰《唐故乡贡进士南阳郡张公〖晔〗墓志铭》引）。",
        "dynasty": "唐",
        "collection_info": null
    },
    {
        "title": "寄征衣",
        "author": "张晔",
        "content": "开箱整霞绮，欲制万里衣。\n愁剪鸳鸯破，恐为相背飞。\n（同前）。",
        "dynasty": "唐",
        "collection_info": null
    },
    {
        "title": "临终前月余作隐语（题拟）",
        "author": "孔纾",
        "content": "许下无言夺少年，震而不雨月当弦。\n风涛渭逆艅艎没，从此无舟济大川。\n（《金石萃编》卷一一七郑仁表《唐故左拾遗鲁国孔府君墓志铭》引）。",
        "dynasty": "唐",
        "collection_info": null
    },
    {
        "title": "予自右辖出镇钟陵秘监家兄不忍远别亟见宰坐求替遂得同赴江西时也荐福大德显公禅门上首言归东林亦获结侣道路陪游每承清论今过寺因留题诗一首",
        "author": "裴坦",
        "content": "麟台朝士辞书府，凤阙禅宗出帝京。\n归到双林亲慧远，行过五柳谒渊明。\n白衣居士轻班爵，败[衲]高僧[薄世]情。\n引得病夫无外想，一心师事[竺先生]。\n（见罗振玉《吉石盦丛书》影宋钞本、《殷礼在斯堂丛书》校排本宋陈舜俞纂《庐山记》卷四。\n诗缺六字，据《永乐大典》卷六六九九引宋佚名《江州志》补）（按：《全唐诗补逸》卷十二据《永乐大典》录此诗，归裴休，题阙另拟。\n诗有误字。\n今重录。\n「一心」，宋抄误作「二心」，罗校本已改正。\n《江州志》作「一生」。\n本诗作者，《永乐大典》及《庐山记》均题为裴休，后者并收有作者兄裴谟之和诗。\n岑仲勉先生《唐方镇年表正补》谓：裴「休自中舍除江西，有张又新《建碑记》及杜牧《代让平章事表》可证，非自右丞〖右辖〗出，休兄亦不名谟，唯《新表》中眷裴，僖宗相裴坦之兄名谟，乃知诗实坦作，后人误书坦为休也」。\n其说可从，今据以移正。\n）。",
        "dynasty": "唐",
        "collection_info": null
    },
    {
        "title": "与大愿和尚诗（题拟）",
        "author": "裴坦",
        "content": "竟辞圣主宫中诏，来赴遗民社内期。\n（见贯休《禅月集》卷五《寄大愿和尚》注引）（按：贯休诗注云二句为「太平裴相公与师诗」，又云：「时裴公出守钟陵，与师同行。\n」又云：「裴公镇襄阳，频使迎取，师坚不往。\n」《唐方镇年表》考之甚详，可参看。\n又前诗题中所称之「荐福大德显公」，岑仲勉以为与此大愿应为一人，只是「愿、显形近，未详孰正」。\n）。",
        "dynasty": "唐",
        "collection_info": null
    },
    {
        "title": "和舍弟寄题东林寺",
        "author": "裴谟",
        "content": "元非附凤龙客，本是山猿野鹿身。\n虚向班行纡[组]（祖）绂，争如[□□□□]尘。\n欢同玉季为良伴，喜奉金[□□□]因。\n今日香炉峰下过，方欣物外有遗民。\n（见《吉石盦丛书》本《庐山记》卷四，缺讹据罗振玉《殷礼在斯堂丛书》校排本补改）。",
        "dynasty": "唐",
        "collection_info": null
    },
    {
        "title": "送陈谠授本府长史（题拟）",
        "author": "裴谟",
        "content": "瓯闽地秀出文儒，书锦堪夸旧弃□。\n（见明刻本《吟窗杂录》卷四一）。",
        "dynasty": "唐",
        "collection_info": null
    },
    {
        "title": "咏万安邑（《方舆胜览》题作《万安驿》）",
        "author": "张演",
        "content": "劲兵重作付胡奴，驱雀驱鱼计自疎。\n地入万安知几许，却怜此邑始回车。\n（见《锦绣万花谷续集》卷十一「绵州」、《方舆胜览》卷五四《绵州》）（〖1〗诗后附记云：「唐明皇幸蜀，至此而叹曰：『一安尚不可，况万安乎？\n』」）。",
        "dynasty": "唐",
        "collection_info": null
    },
    {
        "title": "句",
        "author": "张演",
        "content": "雉膏美景在藂荫，红蘂丹跗次第寻。\n（见宋杨伯嵒《臆乘》）。",
        "dynasty": "唐",
        "collection_info": null
    },
    {
        "title": "吴兴诗",
        "author": "潘炜",
        "content": "桑柘远连云。\n（见《嘉泰吴兴志》卷二十）。",
        "dynasty": "唐",
        "collection_info": null
    },
    {
        "title": "真人酬寄羡门子",
        "author": "曹唐",
        "content": "云洞烟深意自迷，忆君肠断武陵溪。\n三山未觉家中远，九府那知路甚低。\n绛阙有时申再会，赤城何日手重携。\n唯愁不得分明语，惆怅长霄月又西。\n（见《四库珍本初集》本《天台前集别编》）。",
        "dynasty": "唐",
        "collection_info": null
    },
    {
        "title": "汉武帝宴西王母",
        "author": "曹唐",
        "content": "花影暗回三殿月，树声深锁九门霜。\n（《五代史补》卷一。\n此则承汤华泉同志见告）。",
        "dynasty": "唐",
        "collection_info": null
    },
    {
        "title": "灼灼歌 一",
        "author": "崔珏",
        "content": "坐中之客皆龙虎。\n（见《王状元集注分类东坡先生诗》卷九《九日黄楼作》注引崔班《灼灼歌》）。",
        "dynasty": "唐",
        "collection_info": null
    },
    {
        "title": "灼灼歌 二",
        "author": "崔珏",
        "content": "人心亦似春心逸。\n（见陈元龙《片玉集注》卷七《玉烛新》注引崔珏诗）。",
        "dynasty": "唐",
        "collection_info": null
    },
    {
        "title": "灼灼歌 三",
        "author": "崔珏",
        "content": "舞停歌罢来中坐。\n（见同书卷十《迎春乐》注引《灼灼歌》）（按：《片玉集注》引《丽情集》中诗，或称篇名，或称作者，或并引之，颇不一致，可参本书卷十八元稹《崔徽歌》条按语及拙辑《苏舜钦诗文续拾》《爱爱歌》附按。\n就《灼灼歌》三句出处不同称引考察，可知「崔班」即为崔珏之误。\n《才调集》卷三录韦庄《伤灼灼》诗，可证崔珏与灼灼恰为同时之人，有作诗之可能。\n灼灼故事，详《绿窗新话》卷上引《丽情集》。\n又按：《全唐诗》卷五九一收崔珏《门前柳》，首句缺一字。\n《文苑英华》卷三三七、《全蜀艺文志》卷十八收此诗皆不缺，前者作「先」，后者作「早」。\n诗不重录。\n）。",
        "dynasty": "唐",
        "collection_info": null
    },
    {
        "title": "它山歌",
        "author": "宗亮",
        "content": "它山堰，堰在四明之鄞悬。\n一条水出四明山，昼夜长流如白练。\n连接大江通海水，咸潮直到深潭裏。\n淡水虽多无计停，半邑人民田种费。\n大和中有王侯令，清优为官立民政。\n昨因祈祷入山行，识得水源知利病。\n棹舟直到溪岩畔，极目江山波澜漫。\n略呼父老问来由，便设机谋造其堰。\n迭石横铺两山嘴，截断咸潮积溪水。\n灌溉民田万顷余，此谓齐天功不毁。\n民间日用自不知，年年丰稔因阿谁。\n山边却立它神庙，不为长官兴一祠。\n本是长官治此水，却将饮食祭闲鬼。\n时人若解感此恩，年年祭拜王元暐。",
        "dynasty": "唐",
        "collection_info": null
    },
    {
        "title": "它山堰",
        "author": "宗亮",
        "content": "截断寒流迭石基，海潮从此作回期。\n行人自老青山路，涧急水声无绝时。\n（以上二首均见南宋魏岘《四明它山水利备览》卷下，《四明丛书三集》本。\n二诗承温州师院张靖龙同志录示）（〖1〗张靖龙云：南宋林元晋《回沙闸记》云：「唐僧元亮赋堰诗，有曰：『海潮从此作回期。\n』人谓绝唱。\n」明末李邺嗣《甬上高僧诗》卷上曰：「县令王元暐起它山堰，主水启闭，民德之，亮公为题一诗。\n宋志载吾最四绝句，以公题它山堰为第一。\n所云景绝诗亦绝者也。\n公又作长歌一首以记其事。\n」魏岘考订《它山歌》为元亮所作：「人知它山之诗而不知它山之歌。\n歌以言诗之未尽，诗以言歌之所不欲文。\n不观其诗，无以见亮公之绝唱，不观其歌，无以见王侯之始谋。\n予方幼时，盖尝耳其歌之大略矣。\n每以石刻不存为恨。\n咨询耆老有年于兹，近划得墨刻，读之甚喜。\n或疑图志上载绝句为唐僧元亮所作，此刻不载岁月名称，恐非亮公之笔。\n然即其歌以溯其意，如因祈祷入山与夫棹舟深入之语，非亮公距王侯未远，其孰能知此耶？\n」）。",
        "dynasty": "唐",
        "collection_info": null
    },
    {
        "title": "礼舍利塔",
        "author": "宗亮",
        "content": "铁轮王使鬼神功，灵塔飞来鄮岭东。\n有客不随流水去，罄敲疎雪细云中。\n（明郭子章《明州阿育王山志》卷十）。",
        "dynasty": "唐",
        "collection_info": null
    },
    {
        "title": "灵鳗井",
        "author": "宗亮",
        "content": "散尽残云碧甃开，灵鱼石缝露星腮。\n寒生镜底长清浅，泉脉流从印土来。\n（同前。\n又见同书卷五引吴越释赞宁开宝五年撰《护塔灵鳗菩萨传》引）。",
        "dynasty": "唐",
        "collection_info": null
    },
    {
        "title": "东洲",
        "author": "曹邺",
        "content": "江城隔水是东洲，浑似金鰲水上浮。\n万顷颓波分泻去，一洲千古砥中流。\n。",
        "dynasty": "唐",
        "collection_info": null
    },
    {
        "title": "东郎山",
        "author": "曹邺",
        "content": "东郎矻立向东方，翘首朝朝候太阳。",
        "dynasty": "唐",
        "collection_info": null
    },
    {
        "title": "西郎山",
        "author": "曹邺",
        "content": "西郎何事面西方？欲会东郎隔大江。\n自古朋良时一遇，东郎未会恨斜阳。\n（均见清汪森辑《粤西诗载》卷二二）（按：以上三诗，梁超然先生《曹邺诗注》已收入。\n《文学评论丛刊》第七辑刊同人《论晚唐诗人曹邺》云：「《东郎山》、《西郎山》二诗在阳朔东、西郎山有石刻。\n」）。",
        "dynasty": "唐",
        "collection_info": null
    },
    {
        "title": "东都望幸赓歌（题拟）",
        "author": "李庾",
        "content": "晓云行兮西风，庆摇裔兮龙在中。\n望云光兮拜千百，西泽霈兮均东泽。\n（见《文苑英华》卷四四《东都赋》）。",
        "dynasty": "唐",
        "collection_info": null
    },
    {
        "title": "白鹿山人李端符舍书奉报四恩三有永充供奉善众君子建尊胜幢因书长句",
        "author": "道朗",
        "content": "善往因来诣法王，七生丛累获销亡。\n还居忉利持章句，不遂天人恋色香。\n波利一心瞻佛祖，文殊再遣往西方。\n今朝国土云幢立，□智巍巍天地长。\n（见《江苏通志稿金石略》卷六《李端符经幢》附）（按：此经幢今在无锡市锡惠公园内，为八面刻石，先刻《佛顶尊胜陁罗尼经》幷序，后刻此诗，署「兴宁沙门道朗」，诗后题记云：「大唐干符三年岁次丙申十一月甲戌朔廿二日乙未建。\n都维那僧宏益，上座僧全从，寺主僧行忠，老宿杜谏，都料郁□，直僧岁智宗。\n」）。",
        "dynasty": "唐",
        "collection_info": null
    },
    {
        "title": "登灵岩寺上方",
        "author": "周朴",
        "content": "雨后灵岩寺上方，如何云者合思量。",
        "dynasty": "唐",
        "collection_info": null
    },
    {
        "title": "登福唐县楼",
        "author": "周朴",
        "content": "咸通五载后伏裏，登此福唐县上楼。",
        "dynasty": "唐",
        "collection_info": null
    },
    {
        "title": "古人早行诗",
        "author": "周朴",
        "content": "早起赴前程，邻鷄尚未鸣。\n（以上均见明刻本《吟窗杂录》卷十二沙门文彧《诗格》引）。",
        "dynasty": "唐",
        "collection_info": null
    },
    {
        "title": "梨花（题拟）",
        "author": "周朴",
        "content": "临风千点雪。\n（见《全芳备祖前集》卷九《梨花门》）。",
        "dynasty": "唐",
        "collection_info": null
    },
    {
        "title": "天门灵泉院",
        "author": "周朴",
        "content": "华亭参后最幽玄，一句能教万古传。\n猿抱子归青嶂后，鸟衔花落碧崖前。\n虽知物理无穷际，却恐沧溟有尽年。\n为报五湖云外客，何妨来此老林泉。\n（按：《沅湘耆旧集》卷八云：「琮案：元慈利张兑《天门山图诗》末云：『可怜宜都周内史，古冢纍纍在山址。\n感时抚景亦怆然，周朴小诗何足拟？\n』即指此诗也。\n次联为中和间僧传明语。\n传明即善会，自鹤林入夹山，有僧问如何是夹山境，答以猿抱子归云云，朴即用其语也。\n」）。",
        "dynasty": "唐",
        "collection_info": null
    },
    {
        "title": "南楼 一",
        "author": "周朴",
        "content": "春山到处喜相从，又是天门十六峰。\n翠壁深深回鹳鹤，青峰矗矗隐芙蓉。\n乍疑日出同吴观，祇少金泥拟汉封。\n愿借仙人杖九节，临风直欲舞双龙。",
        "dynasty": "唐",
        "collection_info": null
    },
    {
        "title": "南楼 二",
        "author": "周朴",
        "content": "徙倚高楼夜色残，故人聊得罄交欢。\n千林日落晴偏雨，五月云深暑亦寒。\n诘曲断岩飞鸟度，参差倒影过江看。\n惭予浪着登山屐，酒罢豪吟兴未阑。\n（以上三首均见《鸿湘耆旧集》卷八、同治十三刊增寿等纂《直隶澧州志》卷二五、同治八年刊魏湘纂《续修慈利县志》卷十四）（〖1〗《直隶澧州志》卷十六《隐逸》云：「周朴，隐居天门山，楚王马殷征召不起，着有《灵泉诗集》。\n」〖2〗同书卷二六《辨讹》云：「周朴，能诗而隐，有气节。\n闽诗集中所载小传，与《慈志》异。\n其避地福州不降黄巢遇害者，吴兴人也。\n居天〖缺二十字〗于□□仅为〖缺九字〗征□则又为唐□□□人，未可强合为一。\n其《天门灵泉院》诗『不惟用唐僧，传明语即起』，已直溯其事。\n章华孙斯亿乃谓朴生于晋，老于五代，所咏之灵泉，属慈，非石门夹山之灵泉寺。\n指为唐僧周朴诗，志亦载其墓，称晋处士，不知何考？\n若谓生于石晋时，则马氏早灭；若所指司马晋，则又先马殷数百年，相距凡七姓八朝。\n只是诗与《南楼》二首俱近体，非前五代人作。\n而廖大隐《楚风补》又以朴为慈利人，唐末寓福州，摭采闽集，益以《南楼》二作。\n不知寓福者，本吴兴人。\n闽徐兴公刻朴诗集，敍述甚详，集内亦无《灵泉院》、《南楼》诗，与志载居若墓并在天门山，自当另为一朴。\n但闽集有《弔李群玉》一绝，曰『知何处』，曰『隔岸香』，固亦尝游澧者。\n其《灵泉院》、《南楼诗》之为慈周朴作，抑为吴周朴游澧时作，而闽集或以隔远失采，惜不得《慈父》中所纪《灵泉诗集》具览，一釐正之，并以决朴墓之在慈与辞楚辟之，信有事否？\n若氏族谱，直载为福州人，则尤疏谬者也。\n」今按：《全唐诗》卷六七三收周朴诗一卷，其中有《弔李群玉》一首，可证朴确曾客澧。\n又《宿玉泉寺》一首，《直隶澧州志》卷二四，以为寺在澧州。\n又有《春中途中寄南巴崔使君》、《喜贺拔先辈衡阳除正字》、《次梧州却寄永州使君》，疑朴自巴东入湘，复南行经澧、衡、永、梧而南游。\n《直隶澧州志》所载慈利另有一周朴之根据，尚嫌不足。\n惟此说罕为人知，谨录出以资研究。\n）。",
        "dynasty": "唐",
        "collection_info": null
    },
    {
        "title": "句",
        "author": "章碣",
        "content": "事向无心得。\n（《老学庵笔记》卷四）。",
        "dynasty": "唐",
        "collection_info": null
    },
    {
        "title": "",
        "author": "陈蓬",
        "content": "。",
        "dynasty": "唐",
        "collection_info": null
    },
    {
        "title": "谶",
        "author": "陈蓬",
        "content": "东去无边海，西来万顷田。\n松山沙径合，朱紫出其间。",
        "dynasty": "唐",
        "collection_info": null
    },
    {
        "title": "诗",
        "author": "陈蓬",
        "content": "石头荦确高低踏，竹户鼓亨左右间。\n（均见宋梁克家《淳熙三山志》卷六）。",
        "dynasty": "唐",
        "collection_info": null
    },
    {
        "title": "隐居即事",
        "author": "蒋琰",
        "content": "半榻和云卧碧山，飘飘似鹤一身閒。\n十年不作红尘梦，卓午呼童早闭关。\n（见《光绪仙居志》卷二三）。",
        "dynasty": "唐",
        "collection_info": null
    },
    {
        "title": "日泊",
        "author": "蒋琰",
        "content": "谁惜光阴似惜金，十年湖海已投簪。\n于今雨屋（《安州诗录》作「屋雨」）青灯夜，消尽风尘未了心。\n（见清戚鹤泉编《三台诗录》卷一。\n张靖龙云见清王魏胜《安州诗录》卷一）。",
        "dynasty": "唐",
        "collection_info": null
    },
    {
        "title": "词 一",
        "author": "邵谒",
        "content": "吴刀楚制为佩袆，纤罗雾縠为羽衣。\n含商咀征歌露晞，珠履飒沓歌袖飞。\n凄风戛起素云回，车怠马烦客忘归，兰膏明烛承夜晖。",
        "dynasty": "唐",
        "collection_info": null
    },
    {
        "title": "词 二",
        "author": "邵谒",
        "content": "桂宫柏寝拟天居，朱爵文窗韬碧疏。\n象床瑶席镇犀渠，雕屏合匝组帷舒。\n秦筝赵瑟挟笙竽，垂珰散佩盈玉除，停觞不御欲谁须。",
        "dynasty": "唐",
        "collection_info": null
    },
    {
        "title": "词 三",
        "author": "邵谒",
        "content": "三星差池露霑湿，絃悲管清月将入。\n寒光萧条候虫急，荆王流叹楚妃泣。\n红颜难长时易戢，凝华结綵久延立，非君之故岂妄集。",
        "dynasty": "唐",
        "collection_info": null
    },
    {
        "title": "词 四",
        "author": "邵谒",
        "content": "池中赤鲤庖所捐，琴高乘去飞上天。\n命逢福世丁溢恩，簪巾藉绮昇曲筵。\n恩厚德深委如山，洁诚洗志期暮年，乌臼马角宁足言。\n（影印本《诗渊》第六册第四一一五页）。",
        "dynasty": "唐",
        "collection_info": null
    },
    {
        "title": "句 一",
        "author": "邵谒",
        "content": "不知天上月，曾别几多人？\n（见宋江少虞《皇朝事实类苑》卷五九引李錞《李希声诗话》引）（〖1〗《李希声诗话》云：「余亡友李秉彝德叟寒暑假为余曰：『家藏唐邵谒诗八十篇，甚工。\n谒选于吏部，部中牓此诗曰：有能过此者，当先注官。\n众无间言。\n……』余欲借传，因循不果。\n」按：今传谒诗仅三十二首，未及半数。\n）。",
        "dynasty": "唐",
        "collection_info": null
    },
    {
        "title": "句 二",
        "author": "邵谒",
        "content": "望望不相近。\n（见宋李龏《剪绡集》卷下引）。",
        "dynasty": "唐",
        "collection_info": null
    },
    {
        "title": "遇（疑为「过」）信美台诗",
        "author": "李当",
        "content": "零陵郡北云帆落，信美台前江月明。\n石浅风高滩濑急，孤舟一夜听寒声。\n（见《舆地纪胜》卷五六《永州》）。",
        "dynasty": "唐",
        "collection_info": null
    },
    {
        "title": "送友人北游",
        "author": "张乔",
        "content": "东归未遂心，北去几沉吟。\n把酒思乡远，投文入塞深。\n晋山擎白道，汾水截青林。\n想见连天雪，安知（一作「长安」）是积霖。\n（见《文苑英华》卷二八三、《唐音统籤》卷六四九《戊籤》六四）。",
        "dynasty": "唐",
        "collection_info": null
    },
    {
        "title": "颂 一",
        "author": "利踪",
        "content": "三十年来住子（《祖堂集》卷十八作「紫」）湖，二时粥饭（《祖堂集》及《景德传灯录》卷十作「斋粥」）气力麤。\n无事上山走一转（《祖堂集》、《灯录》作「每日上山三五转」）。\n试（《五灯会元》卷四作「借」）问（《灯录》作「问汝」）时人（《祖堂集》作「迴头问汝」）会也无。",
        "dynasty": "唐",
        "collection_info": null
    },
    {
        "title": "颂 二",
        "author": "利踪",
        "content": "从来事非物，方便名为佛。\n中下竞（《祖堂集》作「觅」）是非，上流（《祖堂集》作「士」）始知屈。",
        "dynasty": "唐",
        "collection_info": null
    },
    {
        "title": "临行颂三首 一",
        "author": "利踪",
        "content": "我闻过去佛，纵横尽丈夫。\n示汝真归处，千江月影孤。",
        "dynasty": "唐",
        "collection_info": null
    },
    {
        "title": "临行颂三首 二",
        "author": "利踪",
        "content": "观音与文殊，示我常飞动。\n吾今已归真，触处皆无用。\n。",
        "dynasty": "唐",
        "collection_info": null
    },
    {
        "title": "临行颂三首 三",
        "author": "利踪",
        "content": "佛性本来无阻障，众生不识难归向。\n若见如来成佛时，莫向世间求取相。\n（以上五首均见宋渭颐藏主编《古尊宿语录》卷十二《衢州子湖山第一代神力禅师语录》）（按：《祖堂集》卷十八作「紫湖和尚」。\n）。",
        "dynasty": "唐",
        "collection_info": null
    },
    {
        "title": "歌",
        "author": "罗汉和尚",
        "content": "咸通七载初参道，到处逢言不识言。\n心裏痴（《五灯会元》作「疑」）团若栲栳，三春不乐止林泉。\n忽遇法王毡上坐，便陈疑恳向师前。\n师从毡上那伽起（一作「定」），袒膊当胸打一拳。\n骇散痴（《五灯会元》作「疑」）团獦狚落，举头看见日初圆。\n从兹蹬蹬以碣碣，直至如今常快活。\n只闻肚裏饱膨脝，更不东西去持钵。",
        "dynasty": "唐",
        "collection_info": null
    },
    {
        "title": "偈",
        "author": "罗汉和尚",
        "content": "宇内为闲客，人中作野僧。\n任从他笑我，随处自腾腾。\n（均见《景德传灯录》卷十一、《五灯会元》卷四）。",
        "dynasty": "唐",
        "collection_info": null
    },
    {
        "title": "海棠（补序）",
        "author": "薛能",
        "content": "（按：《全唐诗》卷五六○录此序仅存三十九字，殆据《容斋随笔》卷七之节录本。\n陈耀东据《古今图书集成·草木典》卷二九九《海棠部》录此序。\n）。",
        "dynasty": "唐",
        "collection_info": null
    },
    {
        "title": "海棠",
        "author": "薛能",
        "content": "四海应无蜀海棠，一时开处一城香。\n晴来使府低临槛，雨后人家散出墻。\n闲地细飘浮净藓，短亭深绽隔垂杨。\n从来看尽诗谁苦，不及欢游与画将。\n（同前）。",
        "dynasty": "唐",
        "collection_info": null
    },
    {
        "title": "再游云门访僧不遇",
        "author": "薛能",
        "content": "数歇渡深水，渐非尘俗间。\n泉声入秋寺，月色徧寒山。\n石路几迴雪，禅房又闭关。\n不知双树客，何处与云闲。\n（见《会稽掇英总集》卷六）（按：《全唐诗》卷五九五收作于武陵诗，题作《夜寻僧不遇》。\n当以薛作为是。\n）。",
        "dynasty": "唐",
        "collection_info": null
    },
    {
        "title": "风诗",
        "author": "薛能",
        "content": "就树撮将黄叶去，入山吹出白云来。\n（见《吟窗杂录》卷十四《诗中旨格》）。",
        "dynasty": "唐",
        "collection_info": null
    },
    {
        "title": "",
        "author": "陆龟蒙",
        "content": "。",
        "dynasty": "唐",
        "collection_info": null
    },
    {
        "title": "野庙碑附诗",
        "author": "陆龟蒙",
        "content": "土木其形，窃吾民之酒牲，固无以名。\n土木其智，窃吾君之禄位，如何可议。\n禄位颀颀，酒牲甚微，神之飨也，孰云其非。\n视吾之碑，知斯文之孔碑。\n（见《甫里先生文集》卷十八、《唐文粹》卷五二）（按：《全唐诗》卷六一九收《纪梦游甘露寺》第十四句缺三字。\n今检《四库全书》本《甫里集》卷四，此句作「嘹哓余韵𠲜」。\n诗甚长，不重录。\n）。",
        "dynasty": "唐",
        "collection_info": null
    },
    {
        "title": "句",
        "author": "陆龟蒙",
        "content": "思量浮世何如梦，试就南牕一寐看。\n（《大正藏》本崔致远《唐大荐福寺故寺主翻经大德法藏和尚传》）。",
        "dynasty": "唐",
        "collection_info": null
    },
    {
        "title": "临终偈",
        "author": "善会",
        "content": "大江沉尽小江现，明月高峰法自流。\n石牛水上卧，影落孤峰头。\n荒田闻我讶，始同不繫舟。\n（见《祖堂集》卷七）。",
        "dynasty": "唐",
        "collection_info": null
    },
    {
        "title": "颂 一",
        "author": "善会",
        "content": "明明无悟法，悟法却迷人。\n长舒两脚睡，无僞亦无真。\n（见《景德传灯录》卷十五、《五灯会元》卷五）。",
        "dynasty": "唐",
        "collection_info": null
    },
    {
        "title": "颂 二",
        "author": "善会",
        "content": "劳持生死法，唯向佛边求。\n目前迷正理，拟火觅浮沤。\n（《五灯会元》卷五）。",
        "dynasty": "唐",
        "collection_info": null
    },
    {
        "title": "奉和大德思天台次韵",
        "author": "李达",
        "content": "金地炉峰秀气浓，近离双涧忆青松。\n劚泉拄锡净心相，远传佛教观真容。\n（见日本三井唐院藏真迹本，转录自傅云龙《游历日本图经》）。",
        "dynasty": "唐",
        "collection_info": null
    },
    {
        "title": "次韵二首 一",
        "author": "詹景全",
        "content": "大理车回教正浓，乍离金地意思松。\n沧溟要过流杯送，禅坐依然政法容。",
        "dynasty": "唐",
        "collection_info": null
    },
    {
        "title": "次韵二首 二",
        "author": "詹景全",
        "content": "一乘元仪道无踪，居憇观心静倚松。\n三界永除几外想，一诚归礼释迦容。\n（同前）（按：李达、詹景全诗，皆转录自张步云《唐代逸诗辑存》。\n）。",
        "dynasty": "唐",
        "collection_info": null
    },
    {
        "title": "颂",
        "author": "休静",
        "content": "藏身没迹师亲嘱，没迹藏身自可知。\n昔日时时逢剑客，今朝往往遇痴儿。\n（《祖堂集》卷五）。",
        "dynasty": "唐",
        "collection_info": null
    },
    {
        "title": "因道吾指夹山寻师颂",
        "author": "择禅师",
        "content": "京口谈玄已有名，吾山特地涉途程。\n虽云法眼无瑕翳，争奈真人掩耳听。\n参学须参真心匠。\n合头须诈不劳聆。\n此来更欲寻师去，决至应当暂改形。\n道友当年深契会，老僧今日苦叮咛。\n特报水云知识道，半秋孤月落花亭。",
        "dynasty": "唐",
        "collection_info": null
    },
    {
        "title": "夹山顿遇以华亭颂",
        "author": "择禅师",
        "content": "一泛轻舟数十年，随风逐浪任因缘。\n祇道子期能□（此字残损）律，谁知座主将参禅。\n□前无寺成椿橛，句下相投事不然。\n遥指碧潭垂钓叟，被师呵退顿忘筌。\n（同前）。",
        "dynasty": "唐",
        "collection_info": null
    },
    {
        "title": "心珠歌",
        "author": "寰普",
        "content": "山僧自达空门久，淬炼心珠功已构。\n珠迥玲珑主客分，往往声如师子吼。\n师子吼，非常久，皆明佛性真如理。\n有时往往自思惟，豁然大意心欢喜。\n或造经，或造论，或说渐兮或说顿。\n若在诸佛运神通，或在凡夫兴鄙恡。\n此心珠，如水月，地角天涯无殊别。\n祇因迷悟有参差，所以如来多种说。\n地狱趣，饿鬼趣，多种轮迴无暂住。\n此非诸佛不慈悲，岂非阎王配交做。\n劝时流，深体悉，见在心珠勿浪失。\n五蕴身全尚不知，百骸散后何处觅。\n（见《景德传灯录》卷三十）。",
        "dynasty": "唐",
        "collection_info": null
    },
    {
        "title": "简寂观",
        "author": "秦韬玉",
        "content": "物外灵踪客到稀，竹房斜掩旧荆扉。\n丹书万卷题朱字，碧岫千重锁翠微。\n泣露白猿携子去，唳风玄鹤傍人归。\n祇应玉阙名长在，日暮闲云空自飞。\n（见《吉石庵丛书》本《庐山记》卷四）。",
        "dynasty": "唐",
        "collection_info": null
    },
    {
        "title": "马诗",
        "author": "秦韬玉",
        "content": "尘土卧多毛色暗，风霜受尽眼由（《诗学指南》本「犹」）明。\n（见《吟窗杂录》卷十四《诗中旨格》）（按：陆游引此二句为卢肇诗，见本书卷三十一。\n）。",
        "dynasty": "唐",
        "collection_info": null
    },
    {
        "title": "题招提院静照堂",
        "author": "张贲",
        "content": "缾锡为生久，门阑过客疎。\n于闲见真寂，燕坐此清虚。\n事事皆身外，悠悠度岁余。\n如何繁草木，还长旧庭除。\n（见《至元嘉禾志》卷三二）。",
        "dynasty": "唐",
        "collection_info": null
    },
    {
        "title": "清弋江田舍",
        "author": "张贲",
        "content": "草木翳荒径，岩阿有竹扉。\n童牛随㹀出，乳燕哺雏归。\n钓艇横幽渚，耕蓑挂落晖。\n罕知盐酪味，父子入城稀。\n（见民国十三年刊徐乃昌等纂《南陵县志》卷四二）。",
        "dynasty": "唐",
        "collection_info": null
    },
    {
        "title": "庚子年遇赦",
        "author": "张孜",
        "content": "时清无大赦，何以安天下？直到赤眉来，始寻黄纸写，草草蠲赋与（《学海》本作「税」），忙忙点兵马。",
        "dynasty": "唐",
        "collection_info": null
    },
    {
        "title": "杂言",
        "author": "张孜",
        "content": "祇爱轻与肥，不忧贫与贱。\n着牙卖朱紫，断钱賖举选。\n（均见何光远《鑑诫录》卷九）（〖1〗《鑑戒录》云：「又驾在蜀日，孜着杂言数百篇，伤时颇切，其一首两联云〖略〗。\n」前二句，《全唐诗》卷六百七已据《唐诗纪事》收入。\n）。",
        "dynasty": "唐",
        "collection_info": null
    },
    {
        "title": "送白相公",
        "author": "薛逢",
        "content": "飞龙在天，云雨阗阗。\n贤相秉钧，伦方序圆。\n时哉时哉，君其勉焉。\n（见《文苑英华》卷六六二《上白相公启》引）。",
        "dynasty": "唐",
        "collection_info": null
    },
    {
        "title": "元日观仗（之二）",
        "author": "薛逢",
        "content": "紫掖晴来宫殿高，万方瞻拜赤霜袍。\n关中王气浮双阙，海外欢声抃九鳌。\n晨箭莫催青鏁漏，寿宫方献碧花桃。\n香烟不动龙颜悦，初日辉辉上采旄（施）。\n（见《古今岁时杂咏》卷一。\n共三首，《全唐诗》仅收二首）。",
        "dynasty": "唐",
        "collection_info": null
    },
    {
        "title": "寄湖州开元寺座主",
        "author": "薛逢",
        "content": "傍城花柳覆精庐。\n（见《舆地纪胜》卷四《安吉州》、《嘉泰吴兴志》卷十三）。",
        "dynasty": "唐",
        "collection_info": null
    },
    {
        "title": "",
        "author": "慧寂",
        "content": "。",
        "dynasty": "唐",
        "collection_info": null
    },
    {
        "title": "偈 一",
        "author": "慧寂",
        "content": "法身无作化身作，薄伽玄应诸病药。\n啀喍闻响拟嘷吠，焰水觅鱼痴老鹤。\n（见《祖堂集》卷十八）。",
        "dynasty": "唐",
        "collection_info": null
    },
    {
        "title": "偈 二",
        "author": "慧寂",
        "content": "年满七十七，老去是今日。\n任性自浮沉（《五灯会元》卷九作「无常在今日。\n日轮正当午」），两手攀屈膝。\n（见《景德传灯录》卷十一）。",
        "dynasty": "唐",
        "collection_info": null
    },
    {
        "title": "偈 三",
        "author": "慧寂",
        "content": "滔滔不持戒，兀兀不坐禅。\n酽茶三两椀，意在镢头边。",
        "dynasty": "唐",
        "collection_info": null
    },
    {
        "title": "偈 四",
        "author": "慧寂",
        "content": "一二二三子，平目復仰视。\n两口一无舌，即是吾宗旨。\n（见《五灯会元》卷九）。",
        "dynasty": "唐",
        "collection_info": null
    },
    {
        "title": "上洞山颂",
        "author": "慧寂",
        "content": "何代隐荒丘，茅堂独寝幽。\n随缘三事衲，顿觉万缘休。\n貌古因持戒，身贫为少求。\n吾师登鸟量，物外绝追游。\n（《天圣广灯录》卷十二）。",
        "dynasty": "唐",
        "collection_info": null
    },
    {
        "title": "岩嵌绿玉",
        "author": "杨奇鲲",
        "content": "天孙昔谪下天绿，雾鬓风鬟爱草木。\n一朝骑凤上丹霄，翠翘花钿留空谷。\n（见《明滇南诗略》卷首、民国五年周宗麟纂《大理县志稿》卷三一）。",
        "dynasty": "唐",
        "collection_info": null
    },
    {
        "title": "酬通义刘相瞻",
        "author": "郑畋",
        "content": "刘刚暗借飈轮便，叡武楼中似去年。\n（见《苕溪渔隐丛话后集》卷三五引《蔡宽夫诗话》）。",
        "dynasty": "唐",
        "collection_info": null
    },
    {
        "title": "二十八宿诗",
        "author": "郑畋",
        "content": "员明青{饥右为凡}饭，光润碧霞浆。\n（《增修诗话总龟》卷二一引《零陵总记》）（按：《全唐诗》卷五五七录二句，缺题，今重录。\n）。",
        "dynasty": "唐",
        "collection_info": null
    },
    {
        "title": "句",
        "author": "谬独一",
        "content": "思牵吴岫起，吟索剡云开。\n（贯休《禅月集》卷十《怀诸葛珏二首》「谬独哭不错」句自注引）（按：此则据《中华文史论丛》一九八七年第一期刊曹汛先生《淡然考》收入。\n）。",
        "dynasty": "唐",
        "collection_info": null
    },
    {
        "title": "",
        "author": "麻衣禅师",
        "content": "。",
        "dynasty": "唐",
        "collection_info": null
    },
    {
        "title": "麻衣颂",
        "author": "麻衣禅师",
        "content": "勑下如来到翠微，佛前垂泪脱麻衣。\n深山有寺不容住，四海无家何处归？\n（见《舆地纪胜》卷十九《池州》）（按：《补续高僧传》卷二三有释麻衣，五代之际往来泽潞间，发河图之秘授陈抟。\n似为另一僧。\n又《五灯会元》卷四收智真一偈，与此首仅数字不同，见本书卷三十。\n）。",
        "dynasty": "唐",
        "collection_info": null
    },
    {
        "title": "歌",
        "author": "张白醪",
        "content": "山花头上插，浊酒口中斟。\n醉眼看醒汉，忙忙尽丧真。\n（见《宛委别藏》本宋陈田夫《南岳总胜集》卷上）（〖1〗《南岳总胜集》云：「灵隐峰，下有伏虎岩。\n旧记云：广明末有野人张白醪辟谷，日饮浑酒未尝醒。\n时来往衡阳，昼卧石鼓洞，夜归岩中，人数见之。\n虎卧岩前，无敢近者。\n或询之来往，答云：『拂地来，拂地去。\n』头上插野花，每念謌云〖略〗。\n后亦不知所往。\n樵者见之，但破钵而已。\n虎亦从此不来。\n后五年，里人见之于成都。\n」）。",
        "dynasty": "唐",
        "collection_info": null
    },
    {
        "title": "水仙花（题拟） 一",
        "author": "来鹏",
        "content": "瑶池来宴老金家，醉倒风流萼绿华。\n白玉断笄金晕顶，幻成痴绝女儿花。\n。",
        "dynasty": "唐",
        "collection_info": null
    },
    {
        "title": "水仙花（题拟） 二",
        "author": "来鹏",
        "content": "花盟平日不曾寒，六月曝根高处安。\n待得秋残亲手种，万姬围绕雪中看。\n（见《全芳备祖前集》卷二一「水仙花」门）。",
        "dynasty": "唐",
        "collection_info": null
    },
    {
        "title": "望故沔城",
        "author": "皮日休",
        "content": "江城遗壤在，舣棹望天涯。\n古壁昭丘树，残红梦苑花。\n楼台依水势，雉堞带山斜。\n何事堪挥泪，乡程北去賖。\n（见民国十年刊《湖北通志》卷一○一《金石》九录《鄂州杂诗碑》引）（按：《鄂州杂诗碑》分五层，录谢朓及唐人诗三十九首，题「熙宁二年六月□日额立」。\n不着书人姓名。\n清时尚存黄鹤楼后斗姥阁西壁。\n）。",
        "dynasty": "唐",
        "collection_info": null
    },
    {
        "title": "天门夕照",
        "author": "皮日休",
        "content": "落霞如绮绚晴空，坐看天门欲下舂。\n十里孤峯层汉碧，数家残照半江红。\n荒村市暝人归牧，远浦沙明水宿鸿。\n回首长安何处是？嵯峨宫阙五云中。",
        "dynasty": "唐",
        "collection_info": null
    },
    {
        "title": "道院迎仙",
        "author": "皮日休",
        "content": "百尺丹台倚翠华，洞门迢递隔烟霞。\n雨中白鹿眠芳草，松下青牛卧落花。\n幽谷月明浮紫气，瑶池水暖伏丹沙。\n抛书亦欲寻真去，安得相从一饭麻。",
        "dynasty": "唐",
        "collection_info": null
    },
    {
        "title": "青城暮雨",
        "author": "皮日休",
        "content": "草树连云雉堞平，萧萧风雨暗荒城。\n流归涧壑应无色，响入松杉觉有声。\n旅邸愁人宁復梦，书堂倦客若为情。\n芭蕉滴沥伤心处，俯仰空怀一笑名。\n（以上三首均见《古今图书集成·职方典》卷一一四七《安陆府部》。\n疑僞。\n）。",
        "dynasty": "唐",
        "collection_info": null
    },
    {
        "title": "[拟]送贺秘监归会稽诗",
        "author": "王铎",
        "content": "诏许真人归旧隐，为言海上忆孤峰。\n宸庭（《广卓异记》作「旒」）暂别期千岁，野服飘然出九重。\n华表尚迷丁令鹤，竹陂犹认葛仙龙。\n自怜弱羽尘埃重，于此（《广卓异记》作「云外」）无由蹑去踪。\n（见《会稽掇英总集》卷二，校以《广卓异记》卷三。\n《广卓异记》题下署：「门下侍郎王铎。\n」）。",
        "dynasty": "唐",
        "collection_info": null
    },
    {
        "title": "曜日颂",
        "author": "全豁",
        "content": "当机直下现前真，认诗之徒未可亲。\n本色先陁如𢣾㦬，岩头松桧镇长新。\n（见《祖堂集》卷七）。",
        "dynasty": "唐",
        "collection_info": null
    },
    {
        "title": "依韵继和王霞卿诗（题拟）",
        "author": "郑殷彝",
        "content": "题诗仙子此曾游，应是寻春别凤楼。\n赖得从来未相识，免交锦帐对银钩。\n（见王铚《侍儿小名录补》引《女仙图》）。",
        "dynasty": "唐",
        "collection_info": null
    },
    {
        "title": "击瓯赋附歌",
        "author": "张曙",
        "content": "江风起兮江楼春，千里万里兮愁杀人。\n楼前芳草兮关山道，江上孤帆兮杨柳津。\n是何贶（《全唐文》作「况」）我兮击拊，眷我兮慇懃。\n（见宋史绳祖《学斋占毕》卷二、《全唐文》卷八二九）（按：史绳祖云此篇「巴州郡楼尚有碑刻，曾祖作巴倅时，曾有墨本藏之家。\n」拟题为《击瓯赋》。\n杜文澜《古谣谚》卷九二则拟题为《游巴州东楼歌》。\n）。",
        "dynasty": "唐",
        "collection_info": null
    },
    {
        "title": "途中闻蝉",
        "author": "张曙",
        "content": "每岁听蝉处，那将此际同。\n孤村寒色裏，野店夕阳中。\n（见《能改斋漫录》卷八。\n为原诗的前四句。\n）。",
        "dynasty": "唐",
        "collection_info": null
    },
    {
        "title": "",
        "author": "还阳子",
        "content": "。",
        "dynasty": "唐",
        "collection_info": null
    },
    {
        "title": "识黄芽歌",
        "author": "还阳子",
        "content": "干坤感合始成形，造化元居北户生。\n日月循环魂魄满，阴阳交媾龙虎成。\n分明本自从金长，谁悟偏能与水幷。\n无限徧于尘世裏，时人日用不知名。",
        "dynasty": "唐",
        "collection_info": null
    },
    {
        "title": "识铅汞歌 一",
        "author": "还阳子",
        "content": "世事忙忙无了程，百年如梦瞥然荣。\n不知道有云衢客，刚自争邀尘裏名。\n欲驻流年泛太清，须知灵药必长生。\n纯烧天地阴阳髓，全炼干坤日月精。\n嫁娶阴阳成匹配，对持龙虎自相吞。\n伏得离宫赤帝精，感他坎户白龙液。\n黄芽祇此是根源，自外徒劳虚费力。\n若不曾逢真至人，如何得到幽玄术？\n火候须教经九转，丹成直待周千日。\n鑪上烟生五彩光，鼎中药奋弘红色。\n刀圭一粒冲天汉，逍遥顿蹑三清畔。\n驾鹤乘龙役鬼神，反笑桑田数迴换。\n自此长居碧落宫，永共羣仙醉金殿。",
        "dynasty": "唐",
        "collection_info": null
    },
    {
        "title": "识铅汞歌 二",
        "author": "还阳子",
        "content": "日华兼月魄，戊己本为君。\n金木东西併，阴阳上下分。\n减添依次序，进退合先文。\n十月怀胎满，翩翩泛白云。",
        "dynasty": "唐",
        "collection_info": null
    },
    {
        "title": "师访",
        "author": "还阳子",
        "content": "共拟丹霄万古存，出尘心事苦曾论。\n于今莫倦频相访，已似孤云鹤到门。",
        "dynasty": "唐",
        "collection_info": null
    },
    {
        "title": "师勉",
        "author": "还阳子",
        "content": "早向忙中认取闲，休将心力役机关。\n花依时节重开得，水向东流定不还。\n春色潜偷青鬓髮，风光暗换少年颜。\n须知世事堪悲叹，尽在庄周一梦间。",
        "dynasty": "唐",
        "collection_info": null
    },
    {
        "title": "师贻",
        "author": "还阳子",
        "content": "我今一一诀真门，古圣皆因此出尘。\n昨日蓬莱仙会裏，长生籍上又添君。",
        "dynasty": "唐",
        "collection_info": null
    },
    {
        "title": "师诲而饯之",
        "author": "还阳子",
        "content": "松柏坚且贞，涧水流復清。\n勿久尘寰间，是非污耳聆。\n（以上均见《正统道藏》本《大还丹金虎白龙论》。\n末有附跋，录如次。\n）（〖1〗跋云：「时光启二年冬首中旬有七，横峰先生永阳子杜希遁，字忘机，多事之秋，避祸汶郊，每抵鄽中，祇接大隐南阳公。\n公颇奉道，耽玄悟真，栖心闲雅，若夫发迹扬名，俟之知己。\n夫为交者，有名焉，有利焉，余与公交，非名与利，每一接，未尝不话道永日，除玄之又玄外，余无所云。\n故书先师药诀相赠，切希千万保惜，勿传下士。\n大凡方外之事，岂使常人知之？\n常人知之，则自遭谴谪。\n仙师曰：钦承者纪名于玄箓，泄慢者责身为下鬼。\n又曰：殃庆逮于九祖，昇沉止于一形。\n今以青山白云为誓，勿负誓言，千万千万。\n」）。",
        "dynasty": "唐",
        "collection_info": null
    },
    {
        "title": "与崔渥登眺江亭赋长韵（题拟）",
        "author": "濮阳人",
        "content": "槛外征帆次第行，渔歌偏唱《竹枝》声。\n荷翻水面真珠碎，柳扬湾头绿綫轻。\n峦隐九疑忘去处，泪经千古转分明。\n寥寥日暮云空淡，应为严妆庙貌清。\n（《灯下闲谈》卷下《湘妃神会》）。",
        "dynasty": "唐",
        "collection_info": null
    },
    {
        "title": "和濮阳人登眺江亭赋长韵（题拟）",
        "author": "崔渥",
        "content": "闲步江亭驻客行，殿台高敞杜鹃声。\n风生屈宋魂应散，雨过黄娥恨亦轻。\n春笋乱穿阶藓缺，晚霞旁衬野花明。\n翠华不返蒲关去，鸳鹭数行松韵清。\n（同前）。",
        "dynasty": "唐",
        "collection_info": null
    },
    {
        "title": "题三陵冢",
        "author": "胡曾",
        "content": "春到三陵淑气和，雪初消处翠嵯峨。\n梅花未知开多少，策杖携壶试一过。\n（《记纂渊海》卷十七）。",
        "dynasty": "唐",
        "collection_info": null
    },
    {
        "title": "玉川偶兴",
        "author": "胡曾",
        "content": "玉川鹤避卢仝啜，盘谷猿惊李愿归。\n兴尽携筇一迴首，西风拂拂白云飞。\n（见干隆二十四年刊萧应植纂《济源县志》卷十六。\n此诗疑僞。\n）。",
        "dynasty": "唐",
        "collection_info": null
    },
    {
        "title": "夏日（题拟）",
        "author": "高骈",
        "content": "汗浃衣巾诗癖减，茶盈杯椀睡魔降。\n（见《锦绣万花谷后集》卷三「夏」门）。",
        "dynasty": "唐",
        "collection_info": null
    },
    {
        "title": "宿云门寺",
        "author": "罗邺",
        "content": "入松穿竹路难分，藉地连岩总是云。\n欲问老僧多少事，乱泉相聒不相闻。\n（见《会稽掇英总集》卷六）。",
        "dynasty": "唐",
        "collection_info": null
    },
    {
        "title": "句",
        "author": "罗邺",
        "content": "窗前远岫悬生碧，帘外残霞挂熟红。\n（《太平广记》卷二六一）。",
        "dynasty": "唐",
        "collection_info": null
    },
    {
        "title": "答楚儿",
        "author": "郑昌图",
        "content": "大开眼界莫言冤，毕世甘他（《说郛》本作「必若遭伊」）也是缘。\n无计不烦干（《说郛》本作「轻」）偃蹇，有门须是疾连拳。\n据论当道加严棰，便合披缁念《法莲》。\n如此兴情殊不（《说郛》本作「都未」）减，始知昨日是蒲鞭。\n（见孙棨《北里志》）。",
        "dynasty": "唐",
        "collection_info": null
    },
    {
        "title": "再游云门",
        "author": "方干",
        "content": "岭头云向窗中起，砌下泉从石上来。\n僧老终无出山意，岩猿涧鸟莫相猜。\n（见《会稽掇英总集》卷六）。",
        "dynasty": "唐",
        "collection_info": null
    },
    {
        "title": "和征妇寄寒衣",
        "author": "方干",
        "content": "西风吹雁到东吴，自整寒衣欲寄夫。\n一剪一鍼肠一断，不知夫亦断肠无。\n（见清王魏胜《安州诗录》卷一。\n此诗承张靖龙同志录示）。",
        "dynasty": "唐",
        "collection_info": null
    },
    {
        "title": "游雪窦寺",
        "author": "方干",
        "content": "绝顶空王宅，香风萍薜萝。\n地高春色晚，天近日光多。\n流水随寒玉，遥峰（《四明山志》作「岑」）拥翠波。\n前山有丹凤，云外一声过。\n（见《古今图书集成·山川典》卷一一○、雍正十一年刊曹秉仁纂《宁波府志》卷三五。\n）（〖1〗张靖龙云：见黄宗羲《四明山志》卷七《诗括》。\n黄宗羲按：「有为《雪窦志》者载此诗，注其爵里曰『元和状元』。\n不知方干唐末不第，死后得赐一官以慰冥魂。\n余戏为一绝云：『元英诗句不销磨，十举终难占一科。\n死后奏名何足慰，不如雪窦莽禅和』」。\n此诗又见康熙《雪窦寺志》卷九下、雍正《宁波府志》卷三五、清陈之网《四明古迹》卷二。\n雪窦寺在奉化溪口附近的雪窦山，为天下禅宗十剎之一。\n寺本唐会昌以前创，名瀑布，咸通八年改名雪窦。\n）。",
        "dynasty": "唐",
        "collection_info": null
    },
    {
        "title": "游岳林寺",
        "author": "方干",
        "content": "投閒犹自喜，古剎（《岳林寺志》作「策」）剡东寻。\n祗树随僧老，龙溪遶岸深。\n楼高春色晚，天近日光阴。\n共笑家声旧，何时解盍簪。\n（见光绪三十四年刊张美翊纂《奉化县志》卷四。\n）（〖1〗张靖龙云：见清戴明琮《明州岳林寺志》卷五《诗赋》。\n岳林寺在奉化县城东北，梁大同二年创于龙溪西，名崇福院。\n李绅书额。\n会昌中毁。\n大中二年闲旷禅师徙建溪东，改岳林寺。\n）。",
        "dynasty": "唐",
        "collection_info": null
    },
    {
        "title": "驻紫霞观",
        "author": "方干",
        "content": "易觉春光老，难消夏昼长。\n问囚伤道气，嚼句疗饥肠。\n殿古苔痕涩，坛高松桧凉。\n黄冠谁可语，试与辩亡羊。\n（见民国二十五年刊陈善同等纂《重修信阳县志》卷三十）。",
        "dynasty": "唐",
        "collection_info": null
    },
    {
        "title": "戏吴杰令（题拟）",
        "author": "方干",
        "content": "一盏酒，一捻盐，止见门前悬箔，何处眼上垂帘。\n（见《唐语林》卷七）。",
        "dynasty": "唐",
        "collection_info": null
    },
    {
        "title": "还方干令（题拟）",
        "author": "吴杰",
        "content": "一盏酒，一脔鲊，止见半臂着襕，何处口唇开袴。\n（同前）（〖1〗《唐语林》云：「方干貌陋唇缺，味嗜鱼鲊，性多讥戏。\n萧中丞典杭，军倅吴杰，患眸子赤。\n会宴于城楼饮，促召杰。\n杰至，目为风掠，不堪其苦。\n宪笑命近座女伶，裂红巾方寸帖脸，以障风掠。\n时在席，因为令戏杰曰〖略〗。\n杰还之曰〖略〗。\n一席绝倒。\n尔后人多目干为『方开袴』」。\n按：《唐摭言》卷十三载方干与龙丘李主簿互嘲酒令，均为六言四句，内容相近，为同一嘲谑之不同传本。\n六言二首已收入《全唐诗》卷八七九。\n）。",
        "dynasty": "唐",
        "collection_info": null
    },
    {
        "title": "偈",
        "author": "张拙",
        "content": "光明寂照遍恒（一作「河」）沙，凡圣含灵共一（一作「我」）家。\n一念不生全体现，六情（一作「根」）纔动被云遮。\n遣除凡拙（一作「破除烦恼」）重增病，趣（一作「趋」）向真如亦是邪。\n任逐境缘（一作「随顺世缘」）无罣[碍]（得），真如凡圣是空花（一作「涅槃生死等空花」）。\n（见《祖堂集》卷六，据《五灯会元》卷六，郑方坤《全闽诗话》卷一校改。\n）。",
        "dynasty": "唐",
        "collection_info": null
    },
    {
        "title": "颂 一",
        "author": "慧光",
        "content": "心静愁难入，无忧祸不侵。\n道高龙虎伏，德重鬼神钦。\n（见《祖堂集》卷九）。",
        "dynasty": "唐",
        "collection_info": null
    },
    {
        "title": "颂 二",
        "author": "慧光",
        "content": "修多妙用勿（《五灯会元》作「好句枉」）功夫，返本还源是大愚。\n古（《五灯会元》作「祖」）佛不从修证得，直饶玄妙（《五灯会元》作「纵行玄路」）也崎岖。\n（《祖堂集》卷九、《五灯会元》卷六）。",
        "dynasty": "唐",
        "collection_info": null
    },
    {
        "title": "答僧问（题拟） 一",
        "author": "约禅师",
        "content": "宝盖高高挂，其中事若何？\n谁师言下旨，一句不消多。\n（僧问）。",
        "dynasty": "唐",
        "collection_info": null
    },
    {
        "title": "答僧问（题拟） 二",
        "author": "约禅师",
        "content": "宝盖挂空中，有路不曾通。\n傥求言下旨，便是有西东。\n（师答。\n《景德传灯录》卷十六、《五灯会元》卷六）。",
        "dynasty": "唐",
        "collection_info": null
    },
    {
        "title": "还丹口诀",
        "author": "尔朱翱",
        "content": "置天立地混沌分，造化含花处处焚。\n一阴一阳乃成道，秋石苍苍浪子孙。\n玄武朱雀明前路，涌泉真汞守干坤。\n鼎鼎制铅成宝物，姹女藏头不肯出。\n十二葫中紫河车，四十二气烈仙窟。\n颜如玉，貌如霜，枣叶雄朱修修毕。\n手抟日月入炉中，炎炎赫赫魂不失。\n非济凡间饥冻疾，不如学道急须出。\n水煑冥冥白虎身，兽鑪上下两莫测。\n大象不游于兔穴，大悟不拘于小节，迷者心差皆总失。\n非传下界盲瞽人，灭族亡身不可出。\n六謌六謌，尔翱已去往蓬莱，白日霞仙，今古密鹤，叫前程，洞庭湖，礼我圣祖为留术。\n去无声，甘如蜜，一七二七七万毕。\n开鑪忽见火一团，光彩炎炎赫赫奕。\n虽济凡间饥冻疾，不如访道栖金室。\n（《大还丹照鑑》）（按：《十国春秋》卷四七：「尔朱先生，成都人也。\n字通微，亦号归元子。\n唐僖宗时隐炼于金鸡关下石室。\n居久之，有异人与药一丸，且戒曰：『子见浮石而服之，仙道成矣。\n』自是遇石必投之水间，视其浮沉。\n人皆笑以为狂。\n一日游峡上，有叟舣舟相待，叩其姓氏，对曰：『涪州石姓也。\n』遂豁然悟曰：『异人浮石之言，斯其应乎？\n』因服药轻举而去。\n时天復末年也。\n先生有《还丹歌》传于蜀中。\n」应即此人。\n此诗应即《还丹歌》。\n《大还丹照鑑》作者为后蜀广政间人，故得以收录之。\n）。",
        "dynasty": "唐",
        "collection_info": null
    },
    {
        "title": "送崔致远西游将还（题拟）",
        "author": "顾云",
        "content": "我闻海上三金鰲，金鰲头戴山高高。\n山之上兮，珠宫贝阙黄金殿；山之下兮，千里万里之洪涛。\n傍边一点鷄林碧，鰲山孕秀生奇特。\n十二乘船渡海来，文章感动中华国。\n十八横行战词苑，一箭射破金门策。\n（《三国史记》卷四六。\n《大正藏》第四九册《新刊贤首碑传正误》引「文章感动中华国」一句。\n）（按：《三国史记》引此诗为节引。\n）。",
        "dynasty": "唐",
        "collection_info": null
    },
    {
        "title": "孤云篇",
        "author": "顾云",
        "content": "因风离海上，伴月到人间。\n徘徊不可住，漠漠又东还。\n（高丽李仁老《破闲集》引，转引自韦旭升《朝鲜文学史》）（按：《破闲集》云：「文昌公崔致远字孤云，以宾贡入中朝擢第，游高骈幕府。\n时天下云扰，简檄皆出其手。\n及还乡，同年顾云赋《孤云篇》以送之云〖诗略〗。\n」疑与前《三国史记》所录者为同一首诗中之断片。\n）。",
        "dynasty": "唐",
        "collection_info": null
    },
    {
        "title": "",
        "author": "刘崇龟",
        "content": "。",
        "dynasty": "唐",
        "collection_info": null
    },
    {
        "title": "伏蒙仆射相公许崇龟攀和杜鹃花诗勒诸岩石伏以崇龟本乏成章矧恐绝唱徒荷发扬之赐终流唐突之爱将厕庭觐光叨荣被谨次前韵兼寄呈桂州仆射",
        "author": "刘崇龟",
        "content": "碧幢红苑合洪钧，桂树林前信有春。\n莫恋花时好风景，磻溪不是钓鱼人。\n（见桂林市文物管理委员会编《桂林石刻》每一册《唐张浚刘崇龟杜鹃花唱和诗》）（按：张、刘二人诗刻摩崖在龙隐洞，高一尺五寸，宽二尺四寸，真书径八分。\n刘诗下署衔曰：「前岭南东道节度使检校右仆射刘崇龟上。\n」末题记一行云：「干宁元年三月廿七日将仕郎前守监察御史张岩书。\n」刘诗已收入《全唐诗》卷七一五，题仅作《寄桂帅》，有五字误，今重录之。\n）。",
        "dynasty": "唐",
        "collection_info": null
    },
    {
        "title": "句",
        "author": "僧鸾",
        "content": "鰲头浪蹙掀天白，鲸目光烧半海红。\n（见宋吴垧《五总志》）（按：《全唐诗》卷八五一据《增修诗话总龟》卷八收「唐末蜀沙门」尔鸟逸句二，与此二句全同，惟前后互乙。\n今考僧尔鸟未见唐人记载。\n「鸾」字离作「、鸟」二字，与「尔鸟」二字字形极相近。\n可知「僧尔鸟」必为「僧鸾」之形讹，非另有其人。\n）。",
        "dynasty": "唐",
        "collection_info": null
    },
    {
        "title": "",
        "author": "文炬",
        "content": "。",
        "dynasty": "唐",
        "collection_info": null
    },
    {
        "title": "偈",
        "author": "文炬",
        "content": "小月走烁烁，千落及万落。\n处处凤离穴，家家种葵藿。\n（《十国春秋》卷九九《僧文炬传》）。",
        "dynasty": "唐",
        "collection_info": null
    },
    {
        "title": "过尤溪青印石留偈（题拟）",
        "author": "文炬",
        "content": "塔前青印见，家家亲笔砚。\n水流保安前，尤溪出状元。\n（见嘉靖《尤溪县志》卷一。\n称为黄涅槃作。\n）。",
        "dynasty": "唐",
        "collection_info": null
    },
    {
        "title": "六合怀古诗 横山（原题作「横山怀古」）",
        "author": "郏滂",
        "content": "昭明曾置读书堂，后倚横山翠石冈。\n巨盗黄巢锋刃刺，神坚终不下僧床。\n（见康熙《仪真县志》卷十二，据上海图书馆藏缩微胶卷）（〖1〗隆庆《仪真县志》卷二载：「梁读昼堂，在横山西，天监中建。\n宋郏滂诗谓昭明太子尝读书于此，即禅征寺也。\n」「宋」为「唐」之误。\n）。",
        "dynasty": "唐",
        "collection_info": null
    },
    {
        "title": "六合怀古诗 芳草涧",
        "author": "郏滂",
        "content": "芳草涧边灌水（《光绪志》作「木」）阴，青青别有岁寒心。\n却缘飘落秋风后，才子临流亦费吟。\n（〖1〗《嘉靖志》注：「《嘉定志》。\n自此以下二十首皆郏滂《怀古诗》。\n」）。",
        "dynasty": "唐",
        "collection_info": null
    },
    {
        "title": "六合怀古诗 塔山二首 一",
        "author": "郏滂",
        "content": "此山元以形如塔，贞观年中改迭层（《光绪志》作「成」）。\n圭字峰尖真似画，塔名不语为高增（《光绪志》作「河僧」）。\n（〖1〗《嘉靖志》注：「嘉定志。\n」）。",
        "dynasty": "唐",
        "collection_info": null
    },
    {
        "title": "六合怀古诗 塔山二首 二",
        "author": "郏滂",
        "content": "迭迭山形似塔形，崔峩耸翠几棱层。\n乘驺翫罢归禅院，佳境（《光绪志》作「地」）原来尽属僧。\n（〖1〗《嘉靖志》注：「《成化志》。\n」）。",
        "dynasty": "唐",
        "collection_info": null
    },
    {
        "title": "六合怀古诗 独山 一",
        "author": "郏滂",
        "content": "独山有峰插天表，湖水临溪接官道。\n我欲浩歌一登游，不忍足脚（《光绪志》作「踏」）青青草。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "title": "六合怀古诗 独山 二",
        "author": "郏滂",
        "content": "广泽之中是独山，恍疑翠带遶城（《光绪志》作「层」）峦。\n马临绝顶遥相望，惟见烟云万木攒。\n（〖1〗《嘉靖志》注：「《成化志》。\n」）。",
        "dynasty": "唐",
        "collection_info": null
    },
    {
        "title": "六合怀古诗 惜水湾",
        "author": "郏滂",
        "content": "惜水纡迴惧水奔，春潮带雨晚流浑。\n灵岩滁口常萦遶，沙际矶头祇见痕。\n（〖1〗《嘉靖志》注：「见《成化志》，参之《嘉定志》，有数字不同，正之，后多改正。\n「）。",
        "dynasty": "唐",
        "collection_info": null
    },
    {
        "title": "六合怀古诗 龙池 一",
        "author": "郏滂",
        "content": "波光杳霭远连天，鹭宿沙头玉一拳。\n料想中流深莫测，龙潜潭底抱珠眠。\n。",
        "dynasty": "唐",
        "collection_info": null
    },
    {
        "title": "六合怀古诗 龙池 二",
        "author": "郏滂",
        "content": "池深常有神龙隐，湾岛如人出擘（《光绪志》作「臂」）拳。\n澄澈无涯深浅水，虔恭祈祷雨连绵。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "title": "六合怀古诗 晋王城",
        "author": "郏滂",
        "content": "隋收建业临江渚，东望金陵筑此城。\n正与石头为对岸，从兹一统六朝平。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "title": "六合怀古诗 [苻]（符）融城",
        "author": "郏滂",
        "content": "秦人百万征南日，蕞（《光绪志》作「蓦」）地[苻]（符）筑此城。\n把隘亡兵今有几，莲峰之下误争名。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "title": "六合怀古诗 龙津桥",
        "author": "郏滂",
        "content": "桥湾螮蝀临滁水，十八衖高似月轮。\n不是巢兵烧毁后，至今犹復（《光绪志》作「得」）跨龙津。",
        "dynasty": "唐",
        "collection_info": null
    },
    {
        "title": "六合怀古诗 永定冈",
        "author": "郏滂",
        "content": "梁朝瞻见长冈秀，凿断川流寺涛（《光绪志》作「寿」）基。\n杳杳松门千万绿，山亭溪树荜（《光绪志》作「有」）萝垂。",
        "dynasty": "唐",
        "collection_info": null
    },
    {
        "title": "六合怀古诗 治浦桥",
        "author": "郏滂",
        "content": "治浦桥连香积寺，东出城门五里遥。\n远望真如有图画，关防迢递在云霄。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "title": "六合怀古诗 滁河",
        "author": "郏滂",
        "content": "滁水源从德固塘，支流六九合流棠。\n经过瓜步趋江海，惟有入心难测量。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "title": "六合怀古诗 废清风亭",
        "author": "郏滂",
        "content": "旧县元基城巽隅，亭帘高槛蘸清滁。\n风生六月思裘褐，百里恩波剸割余。\n（〖1〗《嘉靖志》题注：「《嘉定志》：唐时县治有清风亭，县令独孤及建。\n至郏滂时已废。\n」〖2〗《光绪志》诗末注：「士林馆在竹镇，地多习儒业。\n」）。",
        "dynasty": "唐",
        "collection_info": null
    },
    {
        "title": "六合怀古诗 废士林馆",
        "author": "郏滂",
        "content": "士林馆侧尽儒流，朝士庄田隔近陬。\n见说人稀难驻泊，于今荆棘走獐麀。\n（〖1〗《嘉靖志》题注：「《嘉定志》：士林馆在竹镇，其地习儒业，多仕官。\n郏滂时馆已废。\n」〖2〗《光绪志》诗末注：「士林馆在竹镇，地多习儒业。\n」）。",
        "dynasty": "唐",
        "collection_info": null
    },
    {
        "title": "六合怀古诗 废如归馆",
        "author": "郏滂",
        "content": "旅况凄凄南北涯，每投新馆便如归。\n当年盛（《光绪志》作「胜」）事今何在，却使扬朱泪满衣。\n（〖1〗《嘉靖志》题注：「《嘉定志》：如归馆在东门，南北若馆驿然。\n郏滂时已废。\n」〖2〗《光绪志》诗末注：「如归馆在东门北。\n」〖3〗《金陵诗征》卷三五题注：「在东门外。\n」）。",
        "dynasty": "唐",
        "collection_info": null
    },
    {
        "title": "六合怀古诗 城隍庙",
        "author": "郏滂",
        "content": "黥布城隍有感灵，祇缘刘项霸江津。\n古来庙祝依然在，福荫江壖万万春。\n（〖1〗《嘉靖志》注：「《嘉定志》。\n」）。",
        "dynasty": "唐",
        "collection_info": null
    },
    {
        "title": "六合怀古诗 儒学旧基",
        "author": "郏滂",
        "content": "牛市街中儒祖庙，衣冠俎豆五经书。\n不知殿宅今存否？双桧苍虬耸碧虚。\n（〖1〗《嘉靖志》题注：「《嘉定志》：儒学在河南牛市街。\n郏滂时学己迁。\n其地有杜荀鹤所植偃松二。\n」）。",
        "dynasty": "唐",
        "collection_info": null
    },
    {
        "title": "六合怀古诗 偃松（《光绪志》作「偃盖松」）",
        "author": "郏滂",
        "content": "千年松树枝芳偃，屈曲如人掉臂形。\n见说瓦棺藏桧下，杜生题后定时名。\n（以上二十首均录自上海图书馆据天一阁藏本所摄胶卷明嘉靖刻本嘉三十二年黄绍文纂《六合县志》〖简称《嘉靖志》〗卷八《艺文志·诗类》。\n校以光绪癸未年刊贺廷寿纂《六合县志》〖简称《光绪志》〗卷七所录诗及光绪刊朱绪曾辑《金陵诗征》卷三五所收诗。\n《光绪志》录十六首，缺《治浦桥》、《滁河》、《儒学旧基》、《城隍庙》四首。\n《金陵诗征》仅收《龙池》之一、《废如归馆》二首。\n）（〖1〗《嘉靖志》题注：「《嘉定志》：偃松在牛市街，文宣王庙前，偃蹇若盖，清阴数亩。\n传云杜荀鹤所植。\n又云松下有瓦棺。\n」〖2〗《光绪志》诗末注：「古志云，松下有瓦棺。\n」〖3〗《嘉靖志》诗末注：「按以上二十首，皆郏滂诗。\n五十首，今《成化志》所载仅数首耳，余皆《嘉定志》得之，然尚未及其半云。\n」〖4〗《嘉靖志》卷首凡例云：「宋嘉定间县令刘昌诗所修志，板已劘灭，其本无传。\n近于藏书家觅得写本，据其所载，有可采者增入。\n」〖5〗《嘉靖志》卷四《秩官志》云：「郏滂，光化中为六合宰，尝作《怀古诗》五十首，敍灵岩则曰：『岩峻尝有灵瑞。\n』敍龙津则曰：『士马更戍往来。\n』若儒学、士林馆、龙池、昌市楼等处，皆有题咏。\n意滂必文彩风流之士，当时之民被和平之化矣。\n惜其政事无传，诗之存者载《诗纪》。\n」末注：「《嘉定》、《成化志》。\n」〖6〗《光绪志》卷四《官师志》云：「郏滂，光化中为六合令。\n惧文献无征，作《怀古诗》五十首，各繫以小敍，今其诗存者三十二首，惜政蹟不传。\n」〖7〗《金陵诗征》卷三五录滂诗二首，小传云：「滂，光化中六合令，因家焉。\n」注云：「宋《嘉定六合县志》云：郏令惧棠邑文献无征，作《怀古诗》五十首，各系以小敍，其叙灵岩曰：『岩峻尝有灵瑞。\n』敍龙津曰：『士马更戍往来。\n』士林曰：『其地业儒多宦。\n』敍寺则始于解脱，敍混成观则起于宋元。\n《嘉靖仪真志》存三十二首，至雍正乙卯六合令苏作睿《志》尚存十六首，干隆癸卯廖抡升《志》，乃悉削去。\n唐人着作，征文考献，何可弃也。\n」今按：嘉定、成化修《六合县志》，今均无传。\n传世者以《嘉靖志》为最早，所录二十首。\n据修志者所云，则《嘉定志》所收亦不过此数。\n《光绪志》当系自雍正《六合县志》转录，文字歧异较多，疑非源出于嘉靖《六合县志》，而系自嘉靖《仪真县志》录出。\n唐六合县辖境，明代部分归仪真县，故其诗得兼收之。\n今传《仪真县志》，似以《隆庆志》为最早，已有影印天一阁本行世，经检幷无滂诗。\n朱绪曾、贺廷寿皆清季人，皆云所存有三十二首之数，疑曾获见嘉靖《仪真县志》，俟续访之。\n滂诗除已录出之二十一首外，仅知诗题者尚有《灵岩》、《龙津》、《昌市楼》、《混城观》等，已见前录。\n）。",
        "dynasty": "唐",
        "collection_info": null
    },
    {
        "title": "诗 一",
        "author": "海印",
        "content": "境风吹性海，波起成连山。",
        "dynasty": "唐",
        "collection_info": null
    },
    {
        "title": "诗 二",
        "author": "海印",
        "content": "澄渟復湛然，影像分如印。\n（宋晁迥《道院集要》卷三）。",
        "dynasty": "唐",
        "collection_info": null
    },
    {
        "title": "句",
        "author": "陈岩",
        "content": "金甲终不卸，将分理立忧。\n（见《吟窗杂录》卷四一《闽川〖原误作「山」〗名士传》）。",
        "dynasty": "唐",
        "collection_info": null
    },
    {
        "title": "牡丹",
        "author": "李山甫",
        "content": "嫚黄妖紫间轻红，谷雨初晴早景中。\n静女不言还爱日，綵云无定只随风。\n炉烟坐觉沈檀薄，妆面行看粉黛空。\n此别又须经岁月，酒阑把烛遶芳丛。\n（见《梦梁录》卷十八）。",
        "dynasty": "唐",
        "collection_info": null
    },
    {
        "title": "赠前翰林待诏王敬傲（题拟）",
        "author": "李山甫",
        "content": "幽兰绿水耿清音，叹息先生枉用心。\n世上几时曾好古，人前何必苦霑襟。\n（《太平广记》卷二○三引《耳目记》引）（按：《全唐诗》卷六四三收山甫七律《赠弹琴李处士》，前四句与此首较相似，但首句完全不同，另三句也颇有异文，故仍录出。\n）。",
        "dynasty": "唐",
        "collection_info": null
    },
    {
        "title": "神剑歌",
        "author": "元安",
        "content": "异哉神剑实摽奇，自古求人得者稀。\n在匣谓（伯作「为」）言无照耀，用来方觉转（伯作「见腾」）光辉。\n破犹（伯作「由」）预，除狐疑，壮心胆兮定神姿。\n六贼既因斯剪拂，八万尘劳尽乃（伯作「犹自」）挥。\n斩邪徒，荡妖孽，生死荣枯（伯作「魔云」）齐了决。\n三尺灵虵覆（伯作「赴」）碧潭，一片晴光莹（伯作「暎」）寒月。\n愚人忘（伯作「望」）剑克舟求，奔驰（伯作「他」）浊浪徒悠悠（伯作「游游」）。\n抛弃澄（伯作「尘」）源逐浑派，岂知神剑不随流。\n他人剑兮（伯无「兮」字）带血腥，我之剑兮含灵鸣（伯作「明」）。\n他人（伯作「之」）有剑伤物命，我之有剑救生灵。\n君子得时（伯作「之」）离彼此（伯作「我」），小人得处自轻（伯作「之倾其」）生。\n他家不用我家剑，世上（伯作「时向」）高低早晚平。\n须知神剑功（伯作「弘」）难纪，慑魔威（伯作「怨」）兮定生死。\n未得之者易成难，得剑之人难却易。\n（伯无此二句）展则（伯作「耶」）周遍（伯作「游」）法界中，收乃还归一尘裏。\n（伯此下有「不逢斯剑异成难，得剑之人难成异」二句）若将此剑镇干坤，四塞终无战云起。\n（见《祖堂集》卷九、伯三五九一卷）。",
        "dynasty": "唐",
        "collection_info": null
    },
    {
        "title": "浮沤歌（《景德传灯录》卷三十作乐普和尚《浮沤歌》）",
        "author": "元安",
        "content": "秋（《灯录》作「云」）天雨滴（《灯录》作「落」）庭中水，水上漂漂见沤起。\n前者已灭后者生，前后相续何（《灯录》作「无」）穷已。\n本因雨滴水成沤，还缘风激沤归水。\n不知沤水性无殊，随他转变将为异。\n外明莹，内含虚，内外朎胧（《灯录》作「玲珑」）若宝珠。\n正在澄波看似有，及乎动着又如无，有无动静事骓明，无相之中有相形。\n祇知沤向水中出，岂知水不（《灯录》作「亦」）从沤生。\n权将沤水类余身，五藴虚攒假立人。\n能达藴空沤不实，方能明见本来真。\n（同前。\n以《景德传灯录》卷三十所录诗相校）。",
        "dynasty": "唐",
        "collection_info": null
    },
    {
        "title": "答学人问如何是西来意（题拟）",
        "author": "元安",
        "content": "飒飒当轩竹，经霜不知寒。\n祇闻风击响，不知几千竿。\n（同前）。",
        "dynasty": "唐",
        "collection_info": null
    },
    {
        "title": "偈 一",
        "author": "元安",
        "content": "决志归乡去，乘船渡五湖。\n举篙星月隐，停棹日轮孤。\n解缆离邪岸，张帆出正途。\n到来家荡尽，免作屋中愚。\n（《五灯会元》卷六）。",
        "dynasty": "唐",
        "collection_info": null
    },
    {
        "title": "偈 二",
        "author": "元安",
        "content": "石人机似汝，也解唱巴歌。\n汝若似石人，雪曲也应和。\n（同前）。",
        "dynasty": "唐",
        "collection_info": null
    },
    {
        "title": "偈 三",
        "author": "元安",
        "content": "亭午犹亏半，乌沈始得圆。\n要会箇中意，牛头尾上安。\n（同前）。",
        "dynasty": "唐",
        "collection_info": null
    },
    {
        "title": "题九疑山",
        "author": "刘松",
        "content": "灵山登暂歇，欲别忍携筇。\n却上云房后，翻思尘世慵。\n坛铺秋月静，竹挂晓烟浓。\n稽首壶中客，仙方愿指踪。\n（见同治十一年刊锡荣纂《萍乡县志》卷六）。",
        "dynasty": "唐",
        "collection_info": null
    },
    {
        "title": "垂训诗",
        "author": "令超",
        "content": "行藏虚实自家知，祸福因由更问谁。\n善恶到头终有报，只争来早与来迟。\n闲中检点平生事，静坐思量日所为。\n常把一心行正道，自然天地不相亏。\n（见《悦心集》卷一）。",
        "dynasty": "唐",
        "collection_info": null
    },
    {
        "title": "五台山夜行遇童子问答忽然不见作",
        "author": "文喜",
        "content": "豁州沙界胜伽蓝，满目文殊接话谈。\n言下闻知开佛眼，迴头祇见翠山岩。\n（见《全五代诗》卷七四）。",
        "dynasty": "唐",
        "collection_info": null
    },
    {
        "title": "南迁至衡岳赠全玼诗（题拟）",
        "author": "孙偓",
        "content": "窠居过后更何人，传得如来法印真。\n昨日祝融峰下见，草衣便是雪山身。\n（见《宋高僧传》卷三十）（按：《全唐诗》卷六八八收此诗，有缺文，今重录。\n）。",
        "dynasty": "唐",
        "collection_info": null
    },
    {
        "title": "题廊壁",
        "author": "本寂",
        "content": "肃肃秋风送暮钟，江门束鹿傍苍松。\n野人不与朝家事，早晚焚香拜九重。\n（《莆风清籁集》卷四八）。",
        "dynasty": "唐",
        "collection_info": null
    },
    {
        "title": "示纸衣道者颂",
        "author": "本寂",
        "content": "觉性圆明无相身，莫将知见妄疎亲。\n念异便于玄体昧，心差不与道为（《正法眼藏》卷二作「相」）邻。\n情分万法沈前境，识鉴多端丧本真。\n如是（《僧宝传》卷一作「若向」）句中全晓会，了然无事昔时人。",
        "dynasty": "唐",
        "collection_info": null
    },
    {
        "title": "五相偈",
        "author": "本寂",
        "content": "。",
        "dynasty": "唐",
        "collection_info": null
    },
    {
        "title": "五相偈 一",
        "author": "本寂",
        "content": "白衣须拜相，此事不为奇。\n积代簪缨者，休言落魄时。",
        "dynasty": "唐",
        "collection_info": null
    },
    {
        "title": "五相偈 二",
        "author": "本寂",
        "content": "子时当正位，明正在君臣。\n未离兜率界，乌鸡雪上行。",
        "dynasty": "唐",
        "collection_info": null
    },
    {
        "title": "五相偈 三",
        "author": "本寂",
        "content": "焰裏寒冰结，杨华九月飞。\n泥牛吼水面，木马逐风嘶。",
        "dynasty": "唐",
        "collection_info": null
    },
    {
        "title": "五相偈 四",
        "author": "本寂",
        "content": "王宫初降日，玉兔不能离。\n未得无功旨，人天何太迟。",
        "dynasty": "唐",
        "collection_info": null
    },
    {
        "title": "五相偈 五",
        "author": "本寂",
        "content": "混（《五灯会元》作「浑」）然藏理事，眹兆卒难明。\n威音王未晓，弥勒岂惺惺。",
        "dynasty": "唐",
        "collection_info": null
    },
    {
        "title": "四禁偈",
        "author": "本寂",
        "content": "莫行心处路，不挂本来衣。\n何须正恁么，切忌来生时。",
        "dynasty": "唐",
        "collection_info": null
    },
    {
        "title": "示学人偈",
        "author": "本寂",
        "content": "从缘荐得相应疾，就体消停得力迟（《宗镜录》卷四一作「就体消机道却迟」）。\n瞥起本来无处所，吾师暂说不思议。",
        "dynasty": "唐",
        "collection_info": null
    },
    {
        "title": "僧举香岩语示颂",
        "author": "本寂",
        "content": "枯木龙吟真（《林间录》卷下作「方」）见道，髑髅无识（《祖庭事苑》卷二作「识尽」）眼初（《林间录》作「方」）明。\n喜识尽时消息（《景德传灯录》卷十七作「不」）尽，当（《僧宝传》卷一作「常」）人那辨浊中清。",
        "dynasty": "唐",
        "collection_info": null
    },
    {
        "title": "读傅大士法身偈后作偈",
        "author": "本寂",
        "content": "渠本不是我，（非我）我本不是渠。\n（非渠）渠无我即死，（仰汝取活）我无渠即余。\n（不别有）渠如我即佛，（要且不是佛）我如渠即驴。\n（二俱不立）不食空王俸，（若遇御饭直须吐却）何假鴈传书。\n（不通信）我说横声唱，（为信唱）君看背上毛。\n（不与尔相似）乍如谣《白雪》，（将谓是《白雪》）犹恐是巴歌。\n（传此句无注）（以上十首均见《大正新修大藏经》第四七册《抚州曹山元证禅师语录》）。",
        "dynasty": "唐",
        "collection_info": null
    },
    {
        "title": "颂",
        "author": "本寂",
        "content": "今年田不熟，来年种有期。\n爱他年少父，须得白头儿。\n（见《祖堂集》卷二十）。",
        "dynasty": "唐",
        "collection_info": null
    },
    {
        "title": "偈",
        "author": "本寂",
        "content": "学者先须识自宗，莫将真际杂顽空。\n妙明体尽知伤触，力在逢缘不借中。\n出语直教烧不着。\n潜行须与古人同。\n无身有事超歧路，无事无身落始终。\n（《五灯会元》卷十三）。",
        "dynasty": "唐",
        "collection_info": null
    },
    {
        "title": "送洪州禾山和尚偈（题拟）",
        "author": "道虔",
        "content": "将宝类宝意不殊，瑠璃线贯瑠璃珠。\n内外双通无异径，欝我家园桂一株。\n（见《祖堂集》卷十二）。",
        "dynasty": "唐",
        "collection_info": null
    },
    {
        "title": "颂",
        "author": "道虔",
        "content": "当午日轮圆不照，却指三更暂示人。\n莫将明暗消前辈，不是灯边具足身。\n（同前卷九）。",
        "dynasty": "唐",
        "collection_info": null
    },
    {
        "title": "",
        "author": "余镐",
        "content": "。",
        "dynasty": "唐",
        "collection_info": null
    },
    {
        "title": "哀林虔中",
        "author": "余镐",
        "content": "接翅十年同抗疏，投荒万里独登楼。\n常山忽为孤城死，睢水空存百战谋。\n函草漫从灰裏觅，嘤声长向梦中求。\n欲知后死今何事，已在莆中买钓舟。\n（《闽诗录甲集》卷一）。",
        "dynasty": "唐",
        "collection_info": null
    },
    {
        "title": "秋晚云溪隐者居",
        "author": "高蟾",
        "content": "野寺秋声苦，灵溪晚翠荒。\n人家红树老，天气白云深。\n泽国尘埃少，山川岁月长。\n明时一樽酒，谁作钓沧浪？\n（影印本《诗渊》第五册第三一六二页）。",
        "dynasty": "唐",
        "collection_info": null
    },
    {
        "title": "寄题海陵离亭",
        "author": "高蟾",
        "content": "银根菡萏连天落，玉穗蒹葭动地飞。\n荡桨先生曾寄梦，凭轩公司合忘机。\n江村白鸟和云没，泽国寒蝉带雨微。\n何似高秋钓台上，一声清啸送僧归。\n（同前第三四八六页）（按：《诗渊》第三册第二一六八页收《若耶溪》、第五册第三一七七收《越州新楼》、第三四○五页收《忆题惠山寺书堂》，皆署高蟾名，经查均应为李绅诗。\n前录二诗，颇疑亦李绅所作。\n今仍收高蟾名下，俟考详。\n）。",
        "dynasty": "唐",
        "collection_info": null
    },
    {
        "title": "郑明府池亭",
        "author": "郑良士",
        "content": "月魄星精称逸才，讼亭南面小亭开。\n啸猿洞裏移松入，栖鹭湾中选石来。\n数处履痕侵绿甃，半街帘影护青苔。\n静留野客看云坐，多把清吟送酒杯。\n（《诗渊》第五册第三一三六页。\n原署郑昌士，为良士之初名，见《十国春秋》卷九五）。",
        "dynasty": "唐",
        "collection_info": null
    },
    {
        "title": "送人罢尉归山",
        "author": "郑良士",
        "content": "数年山县掌闲司，罢任还同到任时。\n临别更无邀客酒，还归空有寄僧诗。\n路傍岳色行难尽，馆宿泉声梦最迟。\n想达故斋春日晚，旧[栽]（裁）庭树是花枝。\n（同前第六册第四三八三页）。",
        "dynasty": "唐",
        "collection_info": null
    },
    {
        "title": "题鸣峯岩 一",
        "author": "郑良士",
        "content": "卓锡栖云老道翁，结茅甃塔万山中。\n石炉昼夜香腾雾，琪树春秋翠插空。\n菜长给孤园值雨，藤摆罗汉谷生风。\n禅闻寂寞无人到，尘世喧嚣总不同。",
        "dynasty": "唐",
        "collection_info": null
    },
    {
        "title": "题鸣峯岩 二",
        "author": "郑良士",
        "content": "烟水苍苍鲤水南，千松万籁障精蓝。\n银釭剔起残灯焰，石鼎烹来新茗甘。\n罄响僧僮扬梵语，云迷佛阁隐瞿昙。\n道人去久知何处，明月年年照石龛。\n（《莆风清籁集》卷五四）。",
        "dynasty": "唐",
        "collection_info": null
    },
    {
        "title": "",
        "author": "洪諲",
        "content": "。",
        "dynasty": "唐",
        "collection_info": null
    },
    {
        "title": "偈",
        "author": "洪諲",
        "content": "东西不相顾，南北与谁留。\n汝则言三四，我道其中一也无。\n（见《祖堂集》卷十一。\n《景德传灯录》卷十一录此偈，后二句作「汝即言三四，我即一也无」）。\n（《五灯会元》卷九作「汝言有三四，我道一也无」）。",
        "dynasty": "唐",
        "collection_info": null
    },
    {
        "title": "颂",
        "author": "本空",
        "content": "遍学穷切抱死尸，出身不得病难治。\n任汝入海常献宝，不如自治剑轮飞。\n（见《祖堂集》卷十一）。",
        "dynasty": "唐",
        "collection_info": null
    },
    {
        "title": "咏红叶题诗事（题拟）",
        "author": "张浚",
        "content": "长安百万户，御水日东注。\n水上有红叶，子独得佳句。\n子復题脱叶，流入宫中去。\n深宫千万人，叶归韩氏处。\n出宫三千人，韩氏籍中数。\n回首谢君恩，泪洒胭脂雨。\n寓居贵人家，方与子相遇。\n通媒六礼具，百岁为夫妇。\n儿女满眼前，青紫盈门户。\n兹事自古无，可以传千古。\n（见宋刘斧《青琐高议前集》卷五录张实《流红记》引）（按：红叶题诗故事，唐时已有三说，《流红记》述韩氏、于佑事为第四说，宋人或斥为衍唐人故事之小说。\n张浚此诗，是否出于僞託，尚待考证。\n）。",
        "dynasty": "唐",
        "collection_info": null
    },
    {
        "title": "句 一",
        "author": "隐峦",
        "content": "释闷还拈架上书。\n（《江湖小集》卷二二李龏《剪绡集》引）。",
        "dynasty": "唐",
        "collection_info": null
    },
    {
        "title": "句 二",
        "author": "隐峦",
        "content": "老人终岁闭门坐。\n（《梅花字字香后集》）。",
        "dynasty": "唐",
        "collection_info": null
    },
    {
        "title": "颂 一",
        "author": "剋符道者",
        "content": "夺人不夺境，缘自带譊（《五灯会元》、《人天眼目》作「誵」）讹。\n拟欲求玄旨，思量反责么。\n骊珠光灿烂，蟾桂叶（《五灯会元》、《人天眼目》作「影」）婆[娑]（婆）（从《五灯会元》、《人天眼目》改）。\n觌体（《五灯会元》、《人天眼目》作「面」）无差（《人天眼目》作「回」）互，还应滞网罗。",
        "dynasty": "唐",
        "collection_info": null
    },
    {
        "title": "颂 二",
        "author": "剋符道者",
        "content": "夺境不夺人，寻言何处真？问禅是禅妄，究理理非亲。\n日照寒光澹，山摇（《人天眼目》作「遥」）翠色新。\n直饶玄会得，恬似（《五灯会元》、《人天眼目》作「也是」）眼中尘。",
        "dynasty": "唐",
        "collection_info": null
    },
    {
        "title": "颂 三",
        "author": "剋符道者",
        "content": "人境两俱夺，从来正令行。\n不论佛与祖，那说圣凡情。\n拟犯吹毛剑，还伤（《五灯会元》、《人天眼目》作「如」）值木（《人天眼目》作「目」）盲。\n进前求妙会，特地打（《五灯会元》、《人天眼目》作「斩」）精灵。",
        "dynasty": "唐",
        "collection_info": null
    },
    {
        "title": "颂 四",
        "author": "剋符道者",
        "content": "人境俱不夺，思量意不偏。\n主宾言不（《五灯会元》作「少」）异，问答理俱全。\n踏破澄潭月，穿开碧落天。\n不能明妙用，沦溺在无缘。\n（《天圣广灯录》卷十三、《五灯会元》卷十一、《人天眼目》卷一）。",
        "dynasty": "唐",
        "collection_info": null
    },
    {
        "title": "初祖熊耳峰",
        "author": "剋符道者",
        "content": "闲佩毗卢印，人天末位尊。\n宝航横凤浦，金锡挂龙门。\n去后梁王感，来光魏主恩。\n葱山擕隻履，半偈动干坤。\n。",
        "dynasty": "唐",
        "collection_info": null
    },
    {
        "title": "二祖漳川凤",
        "author": "剋符道者",
        "content": "别嗣神州祖，联灯又一迴。\n密传三祖印，还梦五侯街。\n玄字干坤太，慈天日月开。\n逆流漳浦上，天感泣云雷。",
        "dynasty": "唐",
        "collection_info": null
    },
    {
        "title": "三祖山谷麟",
        "author": "剋符道者",
        "content": "北齐传得印，独步出人间。\n祖地江河阔，随天日月闲。\n妙音流四海，瑞气溢三山。\n一句南来信，清风撼雪关。",
        "dynasty": "唐",
        "collection_info": null
    },
    {
        "title": "四祖双峯松",
        "author": "剋符道者",
        "content": "翠合鸡山树，峩峩祖岫松。\n凝霜分五叶，含雪振双峯。\n月迥金河内，珠添玉镜中。\n飕飗传细离，天下播真宗。",
        "dynasty": "唐",
        "collection_info": null
    },
    {
        "title": "五祖东山月",
        "author": "剋符道者",
        "content": "东山分祖印，空际月成轮。\n碧眼风光翠，黄梅树色春。\n九枝添瑞鹤，一叶拂祥麟。\n别得金僊记，曹溪第五人。",
        "dynasty": "唐",
        "collection_info": null
    },
    {
        "title": "六祖曹溪宝",
        "author": "剋符道者",
        "content": "南得黄梅意，曹溪记法泉。\n三衣兼祖印，一钵尽师传。\n慈月光千海，玄河注百川。\n神洲十二代，法眼继相传。",
        "dynasty": "唐",
        "collection_info": null
    },
    {
        "title": "毗卢印",
        "author": "剋符道者",
        "content": "天中慈月三峯迥，指外悬河万派深。\n仙舸独游华藏海，无边川泽喜归心。",
        "dynasty": "唐",
        "collection_info": null
    },
    {
        "title": "熊耳岩",
        "author": "剋符道者",
        "content": "熊耳宗师葬洛阳，龙城天子[泣]（位）千行。\n迴担隻履葱山上，惊杀梁王与魏王。",
        "dynasty": "唐",
        "collection_info": null
    },
    {
        "title": "马祖麟",
        "author": "剋符道者",
        "content": "麟眠法苑分千叶，马踏曹溪迸万泉。\n古佛传中亲授记，月转碾破海中天。",
        "dynasty": "唐",
        "collection_info": null
    },
    {
        "title": "百丈松",
        "author": "剋符道者",
        "content": "百丈和霜岭上松，蛇盘鹤性瘦如龙。\n下堂索着称名字，不会师心一万重。",
        "dynasty": "唐",
        "collection_info": null
    },
    {
        "title": "临济龙",
        "author": "剋符道者",
        "content": "龙控悬河海月秋，烟霞风雨一时收。\n波涛急急人难会，截断千江水不流。",
        "dynasty": "唐",
        "collection_info": null
    },
    {
        "title": "龙潭月",
        "author": "剋符道者",
        "content": "祖派波澜半偈玄，曹溪舟棹接风烟。\n一转海底龙潭月，碾破鸡山雪岭前。",
        "dynasty": "唐",
        "collection_info": null
    },
    {
        "title": "双林桂",
        "author": "剋符道者",
        "content": "身受龙华三会主，搥开凤阁九重城。\n梁王筑倒金刚佛，更[问]（门）如何不讲经。",
        "dynasty": "唐",
        "collection_info": null
    },
    {
        "title": "药山刀",
        "author": "剋符道者",
        "content": "药岫龙泉照瞻清，干坤宗匠尽流行。\n格高一句难分出，蓦就云岩谷口明。\n。",
        "dynasty": "唐",
        "collection_info": null
    },
    {
        "title": "丹霞日",
        "author": "剋符道者",
        "content": "一片丹霞见石头，麒麟双凤况难传。\n锋铓欲说宗门印，哽得师心掩耳休。",
        "dynasty": "唐",
        "collection_info": null
    },
    {
        "title": "鸟窠柏树居",
        "author": "剋符道者",
        "content": "白凤烟霞控鸟窠，骊龙珠耀祖山河。\n当初捻起布毛意，体用毗卢些子多。",
        "dynasty": "唐",
        "collection_info": null
    },
    {
        "title": "石巩弓",
        "author": "剋符道者",
        "content": "龙剑雕弓祖佛威，霜锋雷电急难追。\n当初金镞胸前过，由未重玄多许为。",
        "dynasty": "唐",
        "collection_info": null
    },
    {
        "title": "归宗石",
        "author": "剋符道者",
        "content": "雪彩霜威马祖风，虎降高格气如龙。\n谁人会得归宗路？一镞三关海内通。",
        "dynasty": "唐",
        "collection_info": null
    },
    {
        "title": "大梅霜",
        "author": "剋符道者",
        "content": "虎见烟萝透洞门，心中古佛震干坤。\n龙泉截断麒麟角，撼得毗卢海月昏。",
        "dynasty": "唐",
        "collection_info": null
    },
    {
        "title": "灌溪水",
        "author": "剋符道者",
        "content": "一派曹源与灌溪，龙行风雨动云霓。\n后机箭筈波澜急，撼得毗卢海岳低。",
        "dynasty": "唐",
        "collection_info": null
    },
    {
        "title": "天皇竹",
        "author": "剋符道者",
        "content": "龙吟凤彩震干坤，熊耳鸡山海内闻。\n一片雪霜三岛外，虎心半偈洒风云。",
        "dynasty": "唐",
        "collection_info": null
    },
    {
        "title": "牛头雪",
        "author": "剋符道者",
        "content": "六叶牛头枡别栽，五天熊耳纵云雷。\n须知四祖垂机接，百鸟衔华更不来。\n。",
        "dynasty": "唐",
        "collection_info": null
    },
    {
        "title": "五泄泉",
        "author": "剋符道者",
        "content": "发意当初问石头，江河心濆渺分流。\n唤迴指出毗卢印，便得如山万事休。",
        "dynasty": "唐",
        "collection_info": null
    },
    {
        "title": "鲁祖岩",
        "author": "剋符道者",
        "content": "虎径龙泉遶行岩，凤栖霜倚鹤和杉。\n谁人会得宗师意？\n[扭]（纽）转干坤好不参。",
        "dynasty": "唐",
        "collection_info": null
    },
    {
        "title": "汾州玉",
        "author": "剋符道者",
        "content": "龙宫鹿苑百川通，八藏三乘在掌中。\n却是江西逢马祖，迴头踏转大虚空。",
        "dynasty": "唐",
        "collection_info": null
    },
    {
        "title": "疎山松",
        "author": "剋符道者",
        "content": "疎岭松萝五叶云，毗卢天外别为秦。\n骊龙踏转虚空月，木马重嘶雨露新。",
        "dynasty": "唐",
        "collection_info": null
    },
    {
        "title": "关南鼓",
        "author": "剋符道者",
        "content": "锡撼风霜虎豹愁，楚王城裏倒骑牛。\n腾腾尽喝关南鼓，声压云雷动九畴。",
        "dynasty": "唐",
        "collection_info": null
    },
    {
        "title": "韵山壁",
        "author": "剋符道者",
        "content": "熊耳鸡山五印玄，蛇盘凤口九瓟泉。\n紫霄峯上一轮月，照破曹溪半夜圆。",
        "dynasty": "唐",
        "collection_info": null
    },
    {
        "title": "南岳让禅师凤",
        "author": "剋符道者",
        "content": "别沐曹溪水，栖衡岳万重。\n有心传五叶，无意据千峯。\n洞鹤争藏翼，岩鸡息瘦容。\n一声干象外，海内继真风。\n。",
        "dynasty": "唐",
        "collection_info": null
    },
    {
        "title": "吉州鲤",
        "author": "剋符道者",
        "content": "五天慈雨细，师得润禅林。\n碧眼千灯印，清源一派心。\n有涯来敻远，无底更深沉。\n别嗣曹溪后。\n众人仰德音。",
        "dynasty": "唐",
        "collection_info": null
    },
    {
        "title": "南泉竹",
        "author": "剋符道者",
        "content": "根蔕欲何寻？孤奇迥众林。\n凤来敲节目，龙去晓知音。\n撼雪精神别，吟风体物深。\n平常烟霭裏，动转桭虚心。",
        "dynasty": "唐",
        "collection_info": null
    },
    {
        "title": "石头松",
        "author": "剋符道者",
        "content": "出石雄委迥，樛林况莫同。\n翠含烟霭外，闰布雪霜中。\n影撼千溪月，声联五叶风。\n妙音传药峤，天下定真宗。",
        "dynasty": "唐",
        "collection_info": null
    },
    {
        "title": "夹山雷",
        "author": "剋符道者",
        "content": "澧水风涛急，参差海岳摧。\n浪中澄得月，天外振惊雷。\n龙领珠难取，溪岩宝易栽。",
        "dynasty": "唐",
        "collection_info": null
    },
    {
        "title": "洞山泉",
        "author": "剋符道者",
        "content": "深沉分派异，方外一轮孤。\n海底清天镜，潭中碧眼珠。\n千重排雪岸，半偈彻冰壶。\n递印宗门后，人天作楷模。",
        "dynasty": "唐",
        "collection_info": null
    },
    {
        "title": "赵州关",
        "author": "剋符道者",
        "content": "孤峻南泉派，师机已得闲。\n三衣传祖域，一句动人[寰]（众）。\n幽谷珠光异，蓝田玉彩班。\n未明根下蔕，难过赵州关。",
        "dynasty": "唐",
        "collection_info": null
    },
    {
        "title": "云居月",
        "author": "剋符道者",
        "content": "素容空界外，廓落迥无边。\n玉镜同千域，金轮匝五天。\n霜凝熊耳印，冰浩鹫峯玄。\n不是龙居月，难光洞上泉。",
        "dynasty": "唐",
        "collection_info": null
    },
    {
        "title": "都颂",
        "author": "剋符道者",
        "content": "侬家住处实堪隈，吞炭藏身几万迴。\n不触波澜招庆月，动人云雨鼓山雷。\n（以上三十八首皆见《天圣广灯录》卷十三，原总题作「师颂三十八首」）。",
        "dynasty": "唐",
        "collection_info": null
    },
    {
        "title": "颂",
        "author": "志闲",
        "content": "僧家无事最幽玄，近对青松远对山。\n诗句不曾题落叶，恐随流水到人间。\n（《祖庭事苑》卷三）。",
        "dynasty": "唐",
        "collection_info": null
    },
    {
        "title": "和王员外雪晴早朝",
        "author": "钱珝",
        "content": "紫微晴雪带恩光，绕仗偏随鸳鹭行。\n长信月留宁避晓，宜春花满不飞香。\n独看积素凝清禁，已觉轻寒让太阳。\n题柱盛名兼绝唱，风流谁继汉田郎。\n（见《钱考功集》卷八）（按：《万首唐人绝句》卷六八收前四句作钱珝诗。\n《韵语阳秋》卷二谓此诗及《同程七蚤入中书》「二诗皆珝所作无疑，盖起未尝入中书也。\n」《全唐诗》卷二三九收此诗于钱起名下，今为移正。\n）。",
        "dynasty": "唐",
        "collection_info": null
    },
    {
        "title": "赴章陵酬李卿留别",
        "author": "钱珝",
        "content": "一官叨下秩，九棘谢知音。\n芳草文园路，春愁满别心。\n（见《万首唐人绝句》卷八一、《钱考功集》卷十，均收作钱起诗。\n《全唐诗》卷二三九收作钱起诗）。",
        "dynasty": "唐",
        "collection_info": null
    },
    {
        "title": "罢章陵令山居过中峯道者二首 一",
        "author": "钱珝",
        "content": "宁辞园令秩，不改渊明调。\n解印无与言，见山始一笑。\n幽人还绝境，谁道苦奔峭。\n随云剩渡溪，出门更垂钓。\n吾庐青霞裏，窗树玄猿啸。\n微月清风来，方知散髮妙。",
        "dynasty": "唐",
        "collection_info": null
    },
    {
        "title": "罢章陵令山居过中峯道者二首 二",
        "author": "钱珝",
        "content": "丘壑去如此，暮年始栖偃。\n赖遇无心云，不笑归来晚。\n鸣鸠拂红枝，初服傍清畎。\n昨日山僧来，犹嫌嘉遯浅。\n託君紫阳家，路灭心更远。\n梯云创其居，抱犊上绝巘。\n杏田溪一曲，霞境峰几转。\n路石挂飞泉，谢公应在眼。\n愿言携手去，采药长不返。\n（见《钱考功集》卷三。\n《全唐诗》卷二三六收作钱起诗。\n吴企明云章陵为唐文宗陵。\n）。",
        "dynasty": "唐",
        "collection_info": null
    },
    {
        "title": "裴侍郎湘川迴以青竹筒相遗因而赠之",
        "author": "钱珝",
        "content": "楚竹青玉润，从来湘水阴。\n缄书取直节，君子知虚心。\n入用随宪简，积文不受金。\n体将丹凤直，色映秋霜深。\n宁肯假伶伦，谬为龙凤吟。\n唯将翰院客，昔秘瑶华音。\n长跪捧嘉贶，岁寒惭所钦。\n（同前。\n吴企明云裴侍郎为裴瓒）。",
        "dynasty": "唐",
        "collection_info": null
    },
    {
        "title": "禁闱玩雪寄薛左丞",
        "author": "钱珝",
        "content": "玄云低禁苑，飞雪满神州。\n虚白生台榭，寒光入冕旒。\n粉凝宫壁静，乳结洞门幽。\n细绕迴风转，轻随落羽浮。\n怒涛堆砌石，新月孕帘钩。\n为报诗人道，丰年颂圣猷。\n（见《钱考功集》卷六。\n《全唐诗》卷二三八收作钱起诗。\n吴企明云薛左丞指薛廷珪）。",
        "dynasty": "唐",
        "collection_info": null
    },
    {
        "title": "中书遇雨",
        "author": "钱珝",
        "content": "济旱惟宸虑，为霖即上台。\n云衔七曜起，雨拂九门来。\n纶阁飞丝度，龙渠激溜迴。\n色翻池上藻，香裛鼎前杯。\n湘燕皆舒翼，沙鳞岂曝腮。\n尺波应为假，虞海载沿洄。\n（同前）。",
        "dynasty": "唐",
        "collection_info": null
    },
    {
        "title": "中书省言怀因酬嵩阳张道士见寄",
        "author": "钱珝",
        "content": "朝花寻暝林，对酒伤春心。\n流年依素髮，不觉映华簪。\n垂老遇中巳（集作「明代」，又作「知己」），酬恩看寸阴。\n如何紫芝客（集作「多惭紫阳客」），相忆白雪深。\n（见《文苑英华》卷二二八，署「钱起」。\n《全唐诗》卷二三七收作钱起诗）（按：以上七首，《全唐诗》皆收作钱起诗。\n今从《文学评论》第十三辑吴企明《钱起钱珝诗考辨》一文移正为钱珝诗。\n）（吴文于此数诗考证甚详，可视作定论。\n因文长，兹不备录。\n另吴文尚考出七首钱起诗为钱珝作，惜所举之证尚难成为定论，今不取。\n）。",
        "dynasty": "唐",
        "collection_info": null
    },
    {
        "title": "感应诗五十六字",
        "author": "张瑜",
        "content": "圣女嘉祥推感应，葬仪伤恸九般情。\n林中愁听黄莺啭，月下惟闻白鹿鸣。\n慧日流光重抱戴，瑞云频绕（《山右石刻丛编》作「现」）五花成。\n莫言此地无（《山右石刻丛编》作「栽」）松柏，刊石留将记姓名。\n（《山西通志》卷九三《金石记》五录张瑜撰《大唐广平郡乐公之二女灵圣通化合葬先代父母有五瑞记》附。\n此则承张忱石先生录示。\n又见胡聘之《山右石刻丛编》卷九）。",
        "dynasty": "唐",
        "collection_info": null
    },
    {
        "title": "读书台",
        "author": "欧阳董",
        "content": "坐上沿江碧玉流，读书人住几春秋。\n尘埃青竹阴连栋，风雨黄茅冷盖头。\n一榻螙鱼今槁死，千年别鹤旧经游。\n吾方晓夜遥山梦，世事从今祇钓舟。\n（见清曾燠编《江西诗征》卷三）。",
        "dynasty": "唐",
        "collection_info": null
    },
    {
        "title": "题孟浩然墓",
        "author": "颜荛",
        "content": "可怜垂世诗千首，换得荒坟数尺碑。\n（见《舆地纪胜》卷八二《襄阳府》）。",
        "dynasty": "唐",
        "collection_info": null
    },
    {
        "title": "习家池大堤（题拟）",
        "author": "颜荛",
        "content": "习家池畔思前事，游女江边想弄珠。\n檀溪春水长青蒲，溪上行人问的卢。\n（同前）。",
        "dynasty": "唐",
        "collection_info": null
    },
    {
        "title": "习家池大堤",
        "author": "颜荛",
        "content": "习郁穿池事胜游，山翁酣饮继风流。\n（同前）。",
        "dynasty": "唐",
        "collection_info": null
    },
    {
        "title": "鑪养丹歌",
        "author": "归耕子",
        "content": "六十时中运丙丁，每用随时辨五行。\n阳气进时顺天转，阴气灭候逐星征。\n常以加临须正午，冈宿周来至药成。\n（《正统道藏》本《神仙炼丹点铸三元宝照法》）。",
        "dynasty": "唐",
        "collection_info": null
    },
    {
        "title": "[拟]送贺秘监会稽诗",
        "author": "李慎微",
        "content": "有客自言狂，经书仕圣唐。\n业尊[傅]（传）帝子，道妙宠君王。\n厌俗怀仙观，思游忆故乡。\n公卿祖疏广，亲戚送刘纲。\n海上波澜急，江干烟路长。\n蓬莱不可见，何处访霓裳。\n（见《会稽掇英总集》卷二）。",
        "dynasty": "唐",
        "collection_info": null
    },
    {
        "title": "句",
        "author": "李昌符",
        "content": "残花应逐夜风吹。\n（《江湖小集》卷二十李龏《梅花衲》、卷二二李龏《剪绡集》引）。",
        "dynasty": "唐",
        "collection_info": null
    },
    {
        "title": "",
        "author": "赵崇",
        "content": "。",
        "dynasty": "唐",
        "collection_info": null
    },
    {
        "title": "赠崔垂休诗（题拟）",
        "author": "赵崇",
        "content": "慈恩塔下亲（《说郛》本作「上新」）泥壁，滑腻光华玉不如。\n何事博陵崔四十，金陵腿上逞欧书。\n（见《北里志》）（〖1〗《北里志》：「王团儿……有女数人。\n长曰小润，字子美，少时颇籍籍者。\n小天崔垂休变化年溺惑之，所费甚广。\n尝题记于小润脾上，为山所见〖原注：名就今字衮求近白小求宰临晋〗，赠诗曰〖略〗。\n」「为山所见」四字及原注，《中国古典文学参考资料小丛书》本《北里志》校记及岑仲勉先生《唐人行第录》「崔四十胤」条皆以为有脱误讹舛，甚是。\n今检同书有「小天赵为山」云云，知此诗为赵崇赠崔胤之作。\n《说郛》本《北里志》上引四字作「为同年李义山所见」。\n李商隐已卒于大中间，与崔胤不同时，其误显然。\n至原注所云，终难索解，姑存疑。\n〖《全唐诗》卷八七二收作无名氏之作，今移正重收〗）。",
        "dynasty": "唐",
        "collection_info": null
    },
    {
        "title": "闲居",
        "author": "陈峤",
        "content": "小桥风月年年事，争奈潘郎老去何。\n（见《南部新书》卷戊）（按：《全唐诗》卷七九五收二句，缺题，缺一字，今重录。\n）。",
        "dynasty": "唐",
        "collection_info": null
    },
    {
        "title": "三明大师赠彻大德",
        "author": "杜荀鹤",
        "content": "存诗勾引未能休，闲即因吟到御沟。\n故园别来杉桧老，旧山禅处水云秋。\n寒声渐细钟摇寺，夜色无穷月满楼。\n攀羡此情高且逸，平生辛苦未能醻。",
        "dynasty": "唐",
        "collection_info": null
    },
    {
        "title": "初出长安",
        "author": "杜荀鹤",
        "content": "圣主每娇奢，朝庭事可嗟。\n不取前殿谏，唯爱《后[庭]（停）花》。\n为进中书策，飜余逐浪沙。",
        "dynasty": "唐",
        "collection_info": null
    },
    {
        "title": "初出长安",
        "author": "杜荀鹤",
        "content": "一乍出皇都，时登日月余。\n遥看山（何）近远，店舍路崎岖。\n想料天子女，翻华（疑）草外夫。\n然虽朋流下，荣辱□□□。\n（〖1〗以上三首均见伯四九八五卷。\n）。",
        "dynasty": "唐",
        "collection_info": null
    },
    {
        "title": "过夷门献诗",
        "author": "杜荀鹤",
        "content": "四海九州空第一，不同诸镇府封王。\n（《旧五代史》卷二四、《登科记考》卷二四引《唐新纂》。\n此则承汤华泉同志见告）（〖1〗《唐新纂》：「荀鹤举进士及第，东归过夷门，献梁太祖诗句云〖诗略〗。\n」）。",
        "dynasty": "唐",
        "collection_info": null
    },
    {
        "title": "维扬冬末寄幕中二从事",
        "author": "杜荀鹤",
        "content": "闻道长溪尉，相留一馆閒。\n已投三寸管，尚隔几重山。\n为旅春风外，怀人夜雨间。\n年来疏览镜，怕见减朱颜。\n（《四库全书》本《唐风集》卷一）（按：《全唐诗》卷六九一收此诗，第三句全缺，今重录。\n）。",
        "dynasty": "唐",
        "collection_info": null
    },
    {
        "title": "旅舍",
        "author": "杜荀鹤",
        "content": "风射破窗灯易灭，月穿疎屋梦难成。\n（《千载佳句》卷上《天象部·风月》）。",
        "dynasty": "唐",
        "collection_info": null
    },
    {
        "title": "题周繇先辈石门山庄",
        "author": "杜荀鹤",
        "content": "花亭野客眠云醉，药圃家童蹈月锄。\n（同前卷下《隐逸部·山居》）。",
        "dynasty": "唐",
        "collection_info": null
    },
    {
        "title": "泛潇湘",
        "author": "杜荀鹤",
        "content": "猿到夜深啼，岳麓鴈知春。\n（见《南岳总胜集》卷上）。",
        "dynasty": "唐",
        "collection_info": null
    },
    {
        "title": "送广利大师归江东",
        "author": "崔远",
        "content": "楚山枫老楚江清，笠挂高帆浪注罂。\n真性本无前后际，叶舟谁问去来程。\n忘机每与鸥为伴，息念应怜月共明。\n想见家山诸弟子，盛夸新赐大师名。\n（见宋岳珂纂《宝真斋法书赞》卷六）（按：岳珂云此诗真迹一卷，嘉定甲申九月赎之邵邸，楷书，诗幷序尾纪共八行。\n诗末署：「中书侍郎平章事崔远，干宁四年季夏二十九日书。\n」珂另有赞语，评其书法，兹不录。\n〖1〗《宣和书谱》卷四着录崔远《送{巩/言}光诗》。\n）。",
        "dynasty": "唐",
        "collection_info": null
    },
    {
        "title": "游南雁荡",
        "author": "朱着",
        "content": "山呈图画水鸣絃，石室丹台别有天。\n官况屡来忘是客，凡襟洗去欲成仙。\n祇因紫绶覊尘海，须把黄花种玉田。\n药径云关堪驻迹，钓矶风月不须钱。\n（见周喟《南雁荡山志》卷七引陈玭《嘉靖南雁山志》、郑思恭《崇祯南雁山志》。",
        "dynasty": "唐",
        "collection_info": null
    },
    {
        "title": "延福院（句）",
        "author": "朱着",
        "content": "洞口花开新佛寺，岭头苔锁古仙坛。\n（见明人姜准《歧海琐谭》卷五引南宋曹叔远《永嘉谱》）（按：朱着逸诗及小传，皆承张靖龙同志录示。\n）。",
        "dynasty": "唐",
        "collection_info": null
    },
    {
        "title": "游南雁荡",
        "author": "吴璋",
        "content": "碧桃花暖洞门开，遥向春山举一杯。\n洒墨几人镌月牖，乘风两度到蓬莱。\n绿阴窗户长疑雨，白石林泉半杂苔。\n王事贤劳閒未得，趣归猿鹤莫相猜。\n（见周喟《南雁荡山志》卷七引陈玭《嘉靖南雁山志》、郑思恭《崇祯南雁山志》）（按：吴璋逸诗及小传，皆承张靖龙同志录示。\n）。",
        "dynasty": "唐",
        "collection_info": null
    },
    {
        "title": "因览《宝林传》",
        "author": "僧润",
        "content": "祖月禅风集《宝林》，二千余载道堪寻。\n虽分西国与东国，不隔人心到佛心。\n迦叶最初传去盛，慧能末后得来深。\n览期顿悟超凡众，嗟彼常迷古与今。",
        "dynasty": "唐",
        "collection_info": null
    },
    {
        "title": "赠道者",
        "author": "僧润",
        "content": "一语真空出世间，可怜迷者蚁循环。\n此生胜坐三禅乐，好句常吟万事闲。\n秋月圆来看尽夜，野云散去落何山？\n到头自了方为了，休执他经扣祖关。",
        "dynasty": "唐",
        "collection_info": null
    },
    {
        "title": "赠禅客",
        "author": "僧润",
        "content": "了妄归真万虑空，河沙凡圣体通同。\n迷来尽似蛾投焰，悟去皆如鹤出笼。\n片月影分千涧水，孤松声任四时风。\n直须密契心心地，休苦劳生睡梦中。\n（见影宋本《景德传灯录》卷二九）（按：《宝林传》为贞元十七年释智炬作。\n僧润时代在智炬以后。\n）。",
        "dynasty": "唐",
        "collection_info": null
    },
    {
        "title": "岑公洞",
        "author": "马冉",
        "content": "南溪有仙涧，咫尺非人间。\n龙向葛陂去，鹤从辽海还。\n泠泠松风下，日暮空苍山。\n（见《舆地纪胜》卷一七七《万州》）（按：诗末有注云：「刺史马冉《岑公洞》诗。\n既曰马冉仁才，故又谓马仁才。\n按《思州图经》，有招慰使冉安昌，则周时有人姓冉，不可谓姓马也。\n」《全唐诗》卷七二七收此诗仅四句，今重录。\n）。",
        "dynasty": "唐",
        "collection_info": null
    },
    {
        "title": "偈",
        "author": "处真",
        "content": "一片凝然光灿烂，拟意追寻卒难见。\n炳（一作「瞥」）然掷（一作「撞」）着豁人情，大事分明皆总（一作「揔成」）办。\n是（一作「实」）快活，无繫绊，万两黄金终不换。\n任地千圣出头来，从（一作「揔」）是向渠影中现。\n（见《景德传灯录》卷二十。\n注「一作」者，为《五灯会元》卷十三之异文）。",
        "dynasty": "唐",
        "collection_info": null
    },
    {
        "title": "",
        "author": "李标",
        "content": "。",
        "dynasty": "唐",
        "collection_info": null
    },
    {
        "title": "题王苏苏牕（题拟）",
        "author": "李标",
        "content": "青暮花株遶户飞，王孙寻胜引尘衣。\n洞中仙子多情态，留住刘郎不放归。\n（见《北里志》）。",
        "dynasty": "唐",
        "collection_info": null
    },
    {
        "title": "端午（题拟）",
        "author": "文秀",
        "content": "辟兵已佩银符小，续命仍荣綵缕长。\n（见《锦绣万花谷后集》卷四《端午》）。",
        "dynasty": "唐",
        "collection_info": null
    },
    {
        "title": "松江亭（题拟）",
        "author": "王硕",
        "content": "昔年张翰此归休，鲈脍莼羹八月秋。\n万顷烟波閒极目，一帆风便不迴头。\n洞庭有路通仙室，笠泽无人直下钩。\n自恨宦名身未了，拂衣东去阿谁留？\n（见《百城烟水》卷四）。",
        "dynasty": "唐",
        "collection_info": null
    },
    {
        "title": "君山诗",
        "author": "王硕",
        "content": "不饶衡岳秀，长占洞庭心。\n（见《舆地纪胜》卷六九《岳州》）。",
        "dynasty": "唐",
        "collection_info": null
    },
    {
        "title": "畬山谣",
        "author": "玄泰",
        "content": "畬山儿，畬山儿（《沅湘》无此三字），无所知，年年凿（《五灯会元》作「斫」）断青山嵋。\n就中最好衡山（《五灯会元》、《沅湘》作「岳」）色，杉松利斧摧贞枝。\n灵禽野鹤无因依，白云迴避青烟飞。\n猿猱路绝岩厓（《沅湘》作「岸」）出，芝朮（《沅湘》作「树」）失根茅草肥，年年斫罢仍再鉏（《沅湘》作「復锄」），千秋终是难復初。\n又（《南岳总胜集》作「由」）道今年种不多，来年更斫（《南岳总胜集》作「明年阔斫」）当阳坡。\n国家寿岳尚如此，不知此理如之何。\n（见《古今禅藻集》卷三，校以《五灯会元》卷六、《沅湘耆旧集》卷十、《南岳总胜集》卷中，后者仅录末四句。\n又明刻本《景德传灯录》注收此诗）。",
        "dynasty": "唐",
        "collection_info": null
    },
    {
        "title": "临化偈 一",
        "author": "玄泰",
        "content": "今年六十五，四大将离主。\n其道自玄玄，箇中无佛祖。",
        "dynasty": "唐",
        "collection_info": null
    },
    {
        "title": "临化偈 二",
        "author": "玄泰",
        "content": "不同[剃]（涕）（从《五灯会元》改）头，不用澡浴。\n一堆猛火，千足万足。\n（见《祖堂集》卷九、《五灯会元》卷六）。",
        "dynasty": "唐",
        "collection_info": null
    },
    {
        "title": "",
        "author": "司空图",
        "content": "。",
        "dynasty": "唐",
        "collection_info": null
    },
    {
        "title": "岁尽日二首（之二）",
        "author": "司空图",
        "content": "桂花穷北陆，荆艳下东邻。\n残粧欲送晓，薄衣已迎春。\n举袖争流雪，分歌竞绕尘。\n不应将共醉，年去远催人。\n（见上海图书馆藏明抄本《古今岁时杂咏》卷四一）。",
        "dynasty": "唐",
        "collection_info": null
    },
    {
        "title": "南至日",
        "author": "司空图",
        "content": "年年山压压来频，莫强孤危竞要津。\n吉卦偶成开病眼，暖檐还葺寄羸身。\n求仙自躁非无药，报国当材别有人。\n鬓髮堪伤白已遍，镜中更待白眉新。\n（同前书卷三九）（按：《全唐诗》卷八八五收此诗首句缺二字，今重录。\n）。",
        "dynasty": "唐",
        "collection_info": null
    },
    {
        "title": "台州早春",
        "author": "任翻",
        "content": "微雨夜来歇，江南春色回。\n已惊时不住，还恐老相催。\n人好千场醉，花无百日开。\n岂堪沧海畔，为客十年来。\n（见《四库珍本初集》本《天台前集》卷下）（按：《全唐诗续补遗》卷十六据《舆地纪胜》收此诗末二句。\n《全唐诗》卷一四八收作刘长卿诗，题作《早春》，但诗中海畔为客十年之意，与刘生平不合。\n任翻在台州生活时间较长，应为其所作。\n）。",
        "dynasty": "唐",
        "collection_info": null
    },
    {
        "title": "颂",
        "author": "匡慧",
        "content": "好心相待人少悉，开门来去何了期。\n不知达取同风事，我自修行我自知。\n（《祖堂集》卷十二）。",
        "dynasty": "唐",
        "collection_info": null
    },
    {
        "title": "献江西钟令公",
        "author": "刘望",
        "content": "负笈蓬飞别楚丘，旌旄影里谒文侯。\n即随社燕来朱户，忽听鸣蝉泣素秋。\n岁月已嗟迷进取，烟霄只望怨依投。\n那堪思切溪山路，家苦簟瓢泪欲流。\n（录自民国廿九年刊龙赓言纂《万载县志·诗征》）（按：题下原注：「以下采《嘉定志》补。\n」《嘉定志》当指宋林护新嘉定十三年纂《宜春志》十卷集八卷。\n原书久佚，《永乐大典》收入，清人尚有采撷，今不传。\n详《中国古方志考》。\n）。",
        "dynasty": "唐",
        "collection_info": null
    },
    {
        "title": "问政山",
        "author": "黄台",
        "content": "千寻练带新安水，万仞花屏问政山。\n自少云霞居物外，不多尘土到人间。\n壶悬仙岛吞舟（一作「丹」）罢，椀浸星宫沉（一作「咒」）水闲。\n宝箓箧（一作「匣」）垂金绦（一作「缕」）带，绛囊绛鎻玉连环。\n静张棋势（一作「局」）铺还打，默考仙经补又删。\n床并葛鞋寒兔伏，窗横柽几老龙跧。\n溪童乞火朝敲竹，山鬼听琴夜撼闩。\n草暗碧潭思句曲，松昏紫气度[函]（深）（据《苕》改）关。\n龟成[钱]（浅）（据《苕》改），甲毛犹绿，鹤化幽（一作「黳」）翎顶更殷（一作「丹」）。\n阮洞神仙分药去，蔡家兄弟寄书还。\n黄精苗倒眠青鹿，红杏枝低挂白鷴。\n容易煑茶（一作「银」）供客用，辛勤栽果与猿攀。\n常寻灵穴通三岛（一作「楚」），拟过流沙化百蛮。\n新隐渐开（一作「闻」）侵月窟，旧林（一作「邻」）犹悦（一作「说」）枕沙湾。\n手疏俗礼慵非傲，肘护（一作「后」）灵方臂（一作「秘」）不悭。\n海上使频青鸟黠，箧中藏久白驴顽。\n笻枝健杖（一作「拄」）菖蒲节，笋栉高簪玳瑁斑。\n花气熏心香馥馥，涧声聆耳泠（一作「响」）潺潺。\n高坟自掩浮生骨，短晷难穷（一作「凋」）不死颜。\n早晚重逢萧坞客，愿随芝盖出尘寰。\n（见《增修诗话总龟》卷十五。\n注一作者为《苕溪渔隐丛诗后集》卷三十八之异文）（按：《苕溪渔隐丛话》录本诗各句次第，与《诗话总龟》有较大不同。\n兹录其各联韵脚以存其次第：「山」、「间」、「闲」、「关」、「丹」、「还」、「斑」、「湾」、「鷴」、「顽」、「悭」、「环」、「蛮」、「攀」、「删」、「跧」、「闩」、「潺」、「颜」、「寰」。\n又按：《增修诗话总龟》云：「歙州问政山聂道士所居，尝有人陟险攀萝至绝壁，于岩下嵌空处见题诗一首，虽苔藓昏蚀，而文尚可辨，题云黄台词，不知台何人也。\n〖下录诗，略。\n〗台，国初时任屯田员外郎。\n世有全篇。\n」《苕溪渔隐丛话》亦以台为「国初」人。\n二本差异甚大，当一录自石刻，一即「世有全篇」之什。\n厉鹗《宋诗纪事》卷二收入本诗。\n然详绎本诗及有关记载，此诗应为唐末任钟传从事之黄台所作为是。\n主要证据有：一、宋初之黄台，除《总龟》所云外，无他事迹可考。\n二、问政山在歙州城外十许里，其地唐末适为钟传所奄有。\n黄台为传从事，具备作诗刻石之条件。\n三、宋初避太祖讳，「殷」字亦讳，如殷全义即更名汤悦，而石刻诗中尚有「殷」字，世传之本始易为「丹」字，知非）（宋初人作。\n四、胡仔、厉鹗均谓此诗系咏问政先生聂师道之作。\n师道事详《苕溪渔隐丛话》引山谷诗、《方舆胜览》、《十国春秋》，为唐末至杨吴初年人，与黄台适同时。\n而问政山名或谓始于师道。\n则非。\n胡仔及闵嗣麟《黄山志定本》卷六均谓山名始于德晦。\n德晦为邵孙，约大和会昌间人。\n）。",
        "dynasty": "唐",
        "collection_info": null
    },
    {
        "title": "贞女石（相传秦时有数女游，卒遇风雨，一女化为石。）",
        "author": "张鸿",
        "content": "当时非望夫，亦不采蘼芜，自化为贞质，因兹入画图。\n风恬潭镜朗，云散石房孤。\n寄语郴江妇，初心相似无。\n（见清黄子高辑《粤诗蒐逸》卷一，注出《连州志》）。",
        "dynasty": "唐",
        "collection_info": null
    },
    {
        "title": "题黎少府宅红蕉花",
        "author": "张咸",
        "content": "不争桃李艳阳天，真对羣芳想更妍。\n秋卷火旗闲度日，昼凝红烛静无烟。\n肯于萍实夸颜色，要与芙蓉较后先。\n须信晚成翻有遇，赤心偏得主人怜。\n（见同治十一年刊锡荣纂《萍乡县志》卷六）（按：《萍乡县志》同卷有唐廪《夏日书黎少府山斋》，因知咸与唐廪为同时人。\n唐为干宁元年进士。\n今人张彦生《善本碑帖录》第三卷记曲阜博物馆藏《唐兖公颂碑》碑侧刻大和九年张咸题名，与此诗作者恐非一人。\n）。",
        "dynasty": "唐",
        "collection_info": null
    },
    {
        "title": "九疑山",
        "author": "郑启",
        "content": "天放烟晴绕四围，九峯高处彩云飞。\n仙坛丹竈灵犹在，鹤驾青霄去不归。\n晋末几迁风景别，尘中空换子孙非。\n松花落尽无消息，夜半疏钟彻翠微。\n（康熙《萍乡县志》卷五、同治《萍乡县志》卷六）（按：《全唐诗》卷六六七收郑启《邓表山》诗，首二句几全异，后六句大致相同。\n）。",
        "dynasty": "唐",
        "collection_info": null
    },
    {
        "title": "柳花（题拟）",
        "author": "子兰",
        "content": "本是无情花，南飞又北飞。\n（见《全芳备祖前集》卷十八）。",
        "dynasty": "唐",
        "collection_info": null
    },
    {
        "title": "春日早朝",
        "author": "孙合",
        "content": "三严（一作「年」）望仗正徘徊，曙色盈盈正（一作「金」）殿开。\n青琐侍香扶日出，紫霞护阙拥山来。\n班联鹓鹭仙官舞，影动龙蛇淑气催。\n禁秘天颜常咫尺，小臣（一作「欣忭」）愿进万年杯。",
        "dynasty": "唐",
        "collection_info": null
    },
    {
        "title": "长信宫",
        "author": "孙合",
        "content": "一从同辇辞君宠，已分齐纨赋妾诗。\n别院花红休怅望（一作「恨」），亦曾开在阿娇时。\n（以上二首均见嘉庆元年刊戚鹤泉编《三台诗录》卷一、光绪二十年刊王棻纂《光绪仙居志》附《仙居集》卷十九。\n注一作者，为张靖龙同志所录示之异文。\n）。",
        "dynasty": "唐",
        "collection_info": null
    },
    {
        "title": "宫词二首 一",
        "author": "孙合",
        "content": "杨柳宫边日已斜，歌声犹按《后庭花》。\n不知春思当谁似，青黛娥眉夺丽华。",
        "dynasty": "唐",
        "collection_info": null
    },
    {
        "title": "宫词二首 二",
        "author": "孙合",
        "content": "双双紫燕语呢喃，怪引春宫梦不甘。\n闻道君王多惜玉，肯教自碎碧鸾簪。\n（详附按。\n此二首承张靖龙同志录示。\n）（按：张靖龙同志录孙合四诗见示，并附按语云：「以上诗见清王魏胜《安洲语录》卷一。\n清戚学标《三台诗录》云：『合有《早朝诗》，冠冕矞皇，王岑遗范。\n颈联〖应为颔联〗云：「青琐传香扶日出，紫云护阙拥山来。\n」其云日字与春早互映尤佳。\n』张寿镛《张拾遗外纪》中云：『董竹史先生庆酉辑《四明诗干》三卷，录拾遗诗《古意二首》，《哭玄英方干先生诗》一首，末载《三台诗录》语。\n然则拾遗诗幸存于《唐文粹》而戚氏得录之，独恨其少耳。\n』详见张寿镛辑《孙拾遗文纂》一卷《补遗外纪》一卷，《四明丛书》第二集第一册。\n」）。",
        "dynasty": "唐",
        "collection_info": null
    },
    {
        "title": "",
        "author": "黄璞",
        "content": "。",
        "dynasty": "唐",
        "collection_info": null
    },
    {
        "title": "题玉泉",
        "author": "黄璞",
        "content": "水性能方圆，泉色常珪壁。\n云山静有辉。\n琼液来无迹。\n泉上修禅人，曹溪分一滴。\n鑑止更澄源，纷纷万缘息。\n（见《嘉定赤城志》卷二十三）。",
        "dynasty": "唐",
        "collection_info": null
    },
    {
        "title": "偈",
        "author": "諲禅师",
        "content": "龙光山顶宝月轮，照耀干坤烁暗云。\n尊者不移元一质，千江影现万家春。\n（见《景德传灯录》卷二十、《五灯会元》卷十三。\n前者但称龙光和尚，今从后书。\n）。",
        "dynasty": "唐",
        "collection_info": null
    },
    {
        "title": "题狄梁公庙",
        "author": "王贞白",
        "content": "惟公仗高节，为国立储皇。\n（见《诗学指南》本《诗中旨格》。\n《吟窗杂录》本作者名缺「贞」字。\n）。",
        "dynasty": "唐",
        "collection_info": null
    },
    {
        "title": "",
        "author": "吴畦",
        "content": "。",
        "dynasty": "唐",
        "collection_info": null
    },
    {
        "title": "登鴈荡明王峰诗",
        "author": "吴畦",
        "content": "明王嶻嶪与天齐，势压诸峰不可梯。\n霁雨孤钟云外渡，叫霜羣鴈月中栖。\n仰观碧落星辰近，俯视红尘世界低。\n七尺灵光双彩展，石门金鼎谩留题。\n（见同治丙寅刊齐召南修《温州府志》卷二十八）（〖1〗同治《温州府志》卷二十《名臣》录《万历志》云：「吴畦，字正祥，家安国之卢村。\n登进士第。\n干符中，为河南节度使，督修黄河有功。\n黄巢乱，奉勅破走之。\n中和二年召入朝，同平章事。\n文德元年，拜谏议大夫，进太子太保，封光禄大夫，勋柱国。\n论事忤上意，贬润州刺史。\n会钱镠为镇海节度使，不安其职，遂引退，家居而卒。\n」出将入相如此，而史家阙如，甚为可疑，今不取。\n张靖龙云：「见周喟《南雁荡山志》卷七《诗外编》引明人郑思恭《崇祯南雁荡山志》，又见《干隆平阳县志》卷二。\n明王峯在白云山〖属南雁荡山〗。\n」）。",
        "dynasty": "唐",
        "collection_info": null
    },
    {
        "title": "过荆山",
        "author": "李洞",
        "content": "无人分玉石，有路即荆榛。\n（见《吟窗杂录》卷十四正字王玄《诗中旨格》）。",
        "dynasty": "唐",
        "collection_info": null
    },
    {
        "title": "野望",
        "author": "李洞",
        "content": "柳色舞春水，花阴香客衣。\n（同前）。",
        "dynasty": "唐",
        "collection_info": null
    },
    {
        "title": "句",
        "author": "李洞",
        "content": "鱼弄晴波影上帘。\n（见宋陈善《扪蝨新话》上集卷一）。",
        "dynasty": "唐",
        "collection_info": null
    },
    {
        "title": "富春二首（之二）",
        "author": "吴融",
        "content": "两岸山花中有溪，山花红白偏高低。\n灵源忽若乘槎到，仙洞还同采药迷。\n二月辛夷犹未落，五更鸦舅最先啼。\n茶烟渔火遥看处，一片人家在水西。\n（见《唐音戊籤》八十一〖《统籤》卷七三四〗）。",
        "dynasty": "唐",
        "collection_info": null
    },
    {
        "title": "自遣",
        "author": "吴融",
        "content": "几年曾见旧江村，树有交柯犊有孙。\n深感下峰颜色好，晚云纔散又当门。\n（见《竹庄诗话》卷十五引郭思《瑶溪集》、《能改斋漫录》卷八录后二句）。",
        "dynasty": "唐",
        "collection_info": null
    },
    {
        "title": "杏花",
        "author": "吴融",
        "content": "春意竟相妬，杏花应最娇。\n红轻欲愁杀，粉薄似啼消。\n愿作年华梦，翩翩遶此条。\n（《全芳备祖前集》卷十《杏花》）。",
        "dynasty": "唐",
        "collection_info": null
    },
    {
        "title": "悼孟昭图（题拟）",
        "author": "狄常侍",
        "content": "一何罪死一何名，独向湘江弔屈平。\n从此蜀川春夜月，杜鹃啼作两般声。\n（周校本《诗话总龟》卷四五引卢瓌《抒情》）（按：卢瓌《抒情》云：「僖宗幸蜀，拾遗孟昭门上疏切直，蹈于非罪。\n时狄常侍归蜀，以诗悼之曰〖诗略〗。\n」《全唐诗》卷六○○据《南部新书》卷己、《唐诗纪事》卷六八等书所引，收归裴澈名下。\n《抒情诗》成书较早，诗句差异较大，故两存之。\n狄常侍，疑即狄归昌。\n昭门，显为昭图之误。\n《全唐诗》作「孟昌图」，亦未谛。\n）。",
        "dynasty": "唐",
        "collection_info": null
    },
    {
        "title": "雪",
        "author": "唐彦谦",
        "content": "客来迷旧径，虎过识新踪。\n浦近浑无鹤，林疏只有松。\n（《分门纂类唐宋时贤千家诗选》卷十三）。",
        "dynasty": "唐",
        "collection_info": null
    },
    {
        "title": "赠齐己（题拟）",
        "author": "郑谷",
        "content": "敲门谁访□，□客即□师。\n应是逢新雪，高吟得好诗。\n格清无俗字，思苦有苍髭。\n讽味但忘倦，抛琴復舍碁。\n（见《四部丛刊》本《白莲集》卷首孙光宪《白莲集序》引。\n此首承赵昌平同志录志。\n）（〖1〗《白莲集序》：「郑谷郎中与师□□□□□□〖下引诗，略〗其为诗家流之之称许也如此。\n」）。",
        "dynasty": "唐",
        "collection_info": null
    },
    {
        "title": "荷花（题拟）",
        "author": "郑谷",
        "content": "佛爱我亦爱，清香蝶不偷。\n一般奇特处，不上妇人头。\n（见《全芳备祖前集》卷十一）。",
        "dynasty": "唐",
        "collection_info": null
    },
    {
        "title": "笔峰",
        "author": "郑谷",
        "content": "似笔挺然秀，山川亦好文。\n宕渠花裏发，秦壠竹间分。\n石臼生春水，香龛积暮云。\n道经难久住，日后忆离羣。\n（见民国十七年刊曾瀛藻纂《大竹县志》卷十四）。",
        "dynasty": "唐",
        "collection_info": null
    },
    {
        "title": "春日即事",
        "author": "郑谷",
        "content": "典衣估酒得，伴客看閒花。\n（见《吟窗杂录》卷十四正字王玄《诗中旨格》）。",
        "dynasty": "唐",
        "collection_info": null
    },
    {
        "title": "秋扇",
        "author": "郑谷",
        "content": "汗流浃背曾施力，气爽中宵便负心。\n（同前）。",
        "dynasty": "唐",
        "collection_info": null
    },
    {
        "title": "赠王贞白",
        "author": "郑谷",
        "content": "殿前新进士，阙下校书郎。\n（《唐才子传》卷九。\n此则承陶先生见告）。",
        "dynasty": "唐",
        "collection_info": null
    },
    {
        "title": "秋夜雨中",
        "author": "崔致远",
        "content": "秋风唯苦吟，举世少知音。\n窗前三更雨，灯前万里心。\n（金东勋云见《东文选》卷十九）。",
        "dynasty": "唐",
        "collection_info": null
    },
    {
        "title": "登润州慈和寺上房",
        "author": "崔致远",
        "content": "登临蹔隔路歧尘，吟想兴亡恨益新。\n画角声中朝暮浪，青山影裏古今人。\n霜摧玉树花无主，风暖金陵草自春。\n赖有谢家余景在，常叫词客爽精神。",
        "dynasty": "唐",
        "collection_info": null
    },
    {
        "title": "送吴进士峦归江南",
        "author": "崔致远",
        "content": "自识君来几度别，此回相别恨重重。\n干戈到处方多事，诗酒何时得再逢。\n远树参差江畔路，寒云零落马前峰。\n行行遇景传新作，莫学嵇康尽放慵。",
        "dynasty": "唐",
        "collection_info": null
    },
    {
        "title": "秋日再经盱眙县寄李长官",
        "author": "崔致远",
        "content": "孤蓬再此接恩辉，吟对秋风怅有违。\n门柳己凋新岁叶，旅人犹着去年衣。\n路迷霄汉愁中老，家隔烟波梦裏归。\n自叹身如春社燕，画樑高处又来飞。",
        "dynasty": "唐",
        "collection_info": null
    },
    {
        "title": "暮春即事和顾云友使",
        "author": "崔致远",
        "content": "东风遍阅百般香，意绪偏饶柳带长。\n苏武书回深塞尽，庄周梦逐落花忙。\n好凭残景朝朝醉，难把离心寸寸量。\n正是浴沂时节日，旧游魂断白云乡。\n（以上五首录自《社会科学战线》一九八四年第四期刊何鸣雁《新罗诗人崔致远》一文）。",
        "dynasty": "唐",
        "collection_info": null
    },
    {
        "title": "山阳与乡友话别",
        "author": "崔致远",
        "content": "相逢暂乐楚山春，又欲分离泪满巾。\n莫怪临风偏怅望，异乡难遇故乡人。\n（《东文选》卷十九）。",
        "dynasty": "唐",
        "collection_info": null
    },
    {
        "title": "古意",
        "author": "崔致远",
        "content": "狐能化美女，狸亦作书生。\n谁知异物类，幻惑同人形。\n变化尚非艰，操心良独难。\n欲辨真与僞，愿磨心镜看。\n（同前卷四）。",
        "dynasty": "唐",
        "collection_info": null
    },
    {
        "title": "江南女",
        "author": "崔致远",
        "content": "江南荡风俗，养女娇且怜。\n性冶耻针线，妆成调管弦。\n所学非雅音，多被春心牵。\n自谓芳华色，长占艷阳年。\n却笑邻家女，终朝弄机杼。\n机杼纵劳身，罗衣不到汝。\n（同前）。",
        "dynasty": "唐",
        "collection_info": null
    },
    {
        "title": "寓兴",
        "author": "崔致远",
        "content": "愿言扃利门，不使损遗体。\n争奈探珠者，轻生入海底。\n心荣尘易染，心垢正难洗。\n澹泊与谁论，世路嗜甘醴。\n（同前）。",
        "dynasty": "唐",
        "collection_info": null
    },
    {
        "title": "蜀葵花",
        "author": "崔致远",
        "content": "寂寞荒田侧，繁花压柔枝。\n香轻梅雨歇，影带麦风欹。\n车马谁见赏，蜂蝶徒相窥。\n自惭生地贱，堪恨人弃遗。\n（同前。\n以上五首皆录自《中央民族学院学报》一九八五年第一期刊金东勋《晚唐着名诗人崔致远》一文）。",
        "dynasty": "唐",
        "collection_info": null
    },
    {
        "title": "梦中作",
        "author": "崔致远",
        "content": "粪墻师有诫，经笥我无惭。\n乱世成何事，唯添七不堪。\n（《大正藏》本《唐大荐福寺故寺主翻经大德法藏和尚传》）（按：此诗为崔致远天復四年春梦中遇宰予、边孝先二贤，前二句为二贤句，后二句为崔续成之。\n按：崔致远归国后诗，今获见十一首，附录于次，以便参考。\n）。",
        "dynasty": "唐",
        "collection_info": null
    },
    {
        "title": "题伽倻山读书堂瀑布",
        "author": "崔致远",
        "content": "狂喷垒石吼重峦，人语难分咫尺间。\n常恐是非声到耳，故教流水尽笼山。\n（何鸣雁文引。\n又见《新增东国舆地胜览》卷三十）。",
        "dynasty": "唐",
        "collection_info": null
    },
    {
        "title": "乡乐杂咏五首 金丸",
        "author": "崔致远",
        "content": "迴身掉臂弄金丸，月转星浮满眼看。\n纵有宜僚那胜此，定知鲸海息波澜。",
        "dynasty": "唐",
        "collection_info": null
    },
    {
        "title": "乡乐杂咏五首 月颠",
        "author": "崔致远",
        "content": "肩高项缩髮崔嵬，攘臂羣儒鬬酒杯。\n听得歌声人尽笑，夜头旗帜晓头催。",
        "dynasty": "唐",
        "collection_info": null
    },
    {
        "title": "乡乐杂咏五首 大面",
        "author": "崔致远",
        "content": "黄金面色是其人，手抱珠鞭役鬼神。\n疾步徐趍呈雅舞，宛如丹凤舞尧春。",
        "dynasty": "唐",
        "collection_info": null
    },
    {
        "title": "乡乐杂咏五首 束毒",
        "author": "崔致远",
        "content": "蓬头蓝面异人间，押队来庭学舞鸾。\n打鼓冬冬风瑟瑟，南奔北跃也无端。",
        "dynasty": "唐",
        "collection_info": null
    },
    {
        "title": "乡乐杂咏五首 狻猊",
        "author": "崔致远",
        "content": "远涉流沙万里来，毛衣破尽着尘埃。\n摇头摆尾驯仁德，雄气宁同百兽才。\n（《三国史记》卷三二）。",
        "dynasty": "唐",
        "collection_info": null
    },
    {
        "title": "寄颢源上人",
        "author": "崔致远",
        "content": "终日低头弄笔端，从人杜口话心难。\n远离尘世虽堪喜，争奈风情未肯阑。\n影鬬晴霞红叶径，声连夜雨白云湍。\n吟魂对景无羇绊，四海深机忆道安。\n（《新增东国舆地胜览》卷三十）。",
        "dynasty": "唐",
        "collection_info": null
    },
    {
        "title": "赠金川寺主",
        "author": "崔致远",
        "content": "白云溪畔创仁寺，三十年来此住持。\n笑指门前一条路，纔离山下有千歧。\n（《东文选》卷十九）。",
        "dynasty": "唐",
        "collection_info": null
    },
    {
        "title": "入山诗",
        "author": "崔致远",
        "content": "僧乎莫道青山好，山好何事更出山。\n试看他日吾踪迹，一入青山更不还。\n（见《汉诗选集》。\n以上二首录自金东勋文。\n）。",
        "dynasty": "唐",
        "collection_info": null
    },
    {
        "title": "智异山花开洞",
        "author": "崔致远",
        "content": "东国花开洞，壶中别有天。\n仙人推玉枕，身世倏千年。\n（见赵书印编《韩国文苑》卷七，注出《择里志》题注云：「宣庙时有僧得之岩石间云。\n」）。",
        "dynasty": "唐",
        "collection_info": null
    },
    {
        "title": "临镜台",
        "author": "崔致远",
        "content": "烟峦簇簇水溶溶，镜裏人家对碧峰。\n何处孤帆饱风去，瞥然飞鸟杳无踪。\n（录自韦旭升《朝鲜文学史》）（按：据金东勋说，崔诗除《全唐诗逸》及《桂苑笔耕集》〖已收《全唐诗补逸》〗所收外，《三国史记》存五首，《东文选》收三十首，另见于石刻、方志者尚有十余首，共存百首左右。\n今所得仅二十余首，尚缺二十首左右。\n据前引各文所述，未见者有《饶州鄱阳亭》、《夜赠乐官》、《芋江驿湾》、《赠智光上人》等。\n又按：《朝鲜文学史》录崔匡裕《长安春日有感》云：「麻衣难拂路歧尘，鬓改颜衰晓镜新。\n上国好花愁裏艷，故园芳树梦中春。\n扁舟烟月思浮海，羸马关河倦问津。\n只为未酬萤雪志，绿杨莺语太伤神。\n」又谓其另有《郊居呈知己》、《忆南李处士》等诗，崔承佑有《送曹松入罗浮》、朴仁范有《九成宫怀古》、《泾州龙朔寺》、《江行呈张秀才》诗。\n诸诗皆新罗人在唐时所作，因未注出处，世次不明，又仅录一首，姑附识于此。\n）。",
        "dynasty": "唐",
        "collection_info": null
    },
    {
        "title": "下第商山对绯桃",
        "author": "陈光",
        "content": "半夜东风力，霞光一片新。\n细看初着雨，繁艳欲烧人。\n得意开当日，无言空过春。\n东堂失意客，归去倍伤神。\n（影印本《诗渊》第四册第二五二一页）。",
        "dynasty": "唐",
        "collection_info": null
    },
    {
        "title": "旅馆",
        "author": "陈光",
        "content": "对坐庭梧下，风凉月色新。\n远砧来迥夜，孤馆未眠人。\n何计成他事，唯忧老此身。\n不知霄汉路，谁与脱凡鳞？\n（同前第五册第三三六八页）。",
        "dynasty": "唐",
        "collection_info": null
    },
    {
        "title": "送人归新罗",
        "author": "陈光",
        "content": "巨浸隔乡关，离城日已残。\n日将程共远，风与浪争难。\n岸尽霞光落，天光海色寒。\n扶桑归到后，万里梦长安。\n（同前第六册第四三八二页）。",
        "dynasty": "唐",
        "collection_info": null
    },
    {
        "title": "送人游交趾",
        "author": "陈光",
        "content": "挂席天涯去，想君万里心。\n人间无别业，海外访知音。\n浪歇龙涎聚，沙虚象迹深。\n往来应隔阔，须自惜光阴。\n（同前第四四四九页）。",
        "dynasty": "唐",
        "collection_info": null
    },
    {
        "title": "句",
        "author": "王舆",
        "content": "天汉尚不正，河源争得清。\n（见曾慥《类说》卷十二《纪异记》引）（〖1〗《纪异记》：「王舆有诗名，尝有一联云：『天汉尚不正，河源争得清。\n』崔胤相国闻之，大不悦。\n竟流落而死。\n」按：南唐时有王舆，事烈祖，似与此诗作者无涉。\n）。",
        "dynasty": "唐",
        "collection_info": null
    },
    {
        "title": "蟋蟀诗",
        "author": "尚颜",
        "content": "无风来竹院，有月在沙（《诗学指南》本作「莎」）亭。\n（见《吟窗杂录》卷十四《诗中旨格》）。",
        "dynasty": "唐",
        "collection_info": null
    },
    {
        "title": "句",
        "author": "归仁",
        "content": "舟归范蠡五湖上，国破西施一笑中。\n（见《吟窗杂录》卷十三《进士王氏诗要格律》。\n）。",
        "dynasty": "唐",
        "collection_info": null
    },
    {
        "title": "五言长句",
        "author": "林仙人",
        "content": "此境极岧嶤，登临近斗杓。\n天元诸圣会，地势万峰朝。\n西揖昆丘峻，东连蓬海遥。\n泉甘生玉顶，坛稳压金腰。\n泰华三峰立，黄河一带漂。\n五更观海日，半夜听箫韶。\n落月低龙岭，寒烟锁虹桥。\n雪鷄声喔喔，风竹韵萧萧。\n云屋香烟起，芝灯瑞彩销。\n麻笼腾秀气，药柜显灵苗。\n丹井犹清浅，神钟又寂寥。\n八冈齐岌岌，双鹤对飘飘。\n瀑水银垂线，霞城绮建标。\n池清深见底，柏耸翠凌霄。\n道馆新居壮，真公旧事辽。\n几瞻青嶂上，时有白云飘。\n石室虚难问，台松老不凋。\n岩花铺锦绣，溪溜漱琼瑶。\n洞壑非尘趣，林峦隔世嚣。\n轩皇开綵仗，王母閴鸾轺。\n旦暮阴阳变，炎凉节候调。\n暝猿啼復歇，晴霭合还消。\n歌咏聊能纪，工夫岂易描？\n妙龄希郄桂，晚岁乐颜瓢。\n有志追伊霍，无才佐舜尧。\n披图常景仰，酒翰益倾翘。\n声色情俱泯，希夷兴已超。\n何当归卜隐，高蹈访松乔。",
        "dynasty": "唐",
        "collection_info": null
    },
    {
        "title": "七言三首 一",
        "author": "林仙人",
        "content": "万壑松萝拂紫烟，丹台秘邃集神仙。\n干坤结秀真灵岳，日月飞根照洞天。\n尘世暗移知几代，蟠桃初熟未经年。\n时人莫测幽微事，五色云封种王田。",
        "dynasty": "唐",
        "collection_info": null
    },
    {
        "title": "七言三首 二",
        "author": "林仙人",
        "content": "清虚小有洞中天，银座金腰玉顶坚。\n芝草秀从龙汉劫，丹砂结自赤明年。\n洗参井纪燕萝子，聚虎平川白水仙。\n寄语避秦沟裏客，茅斋先盖两三椽。",
        "dynasty": "唐",
        "collection_info": null
    },
    {
        "title": "七言三首 三",
        "author": "林仙人",
        "content": "白石磷磷上接天，青松郁郁下临川。\n草生福地皆为药，人在名山总是仙。\n待客远寻岩下蕨，烹茶满酌洞中泉。\n前生恐是白云子，今世还来卧翠颠。\n（以上四首皆见《正统道藏》本杜光庭《天坛王屋山圣迹记》）。",
        "dynasty": "唐",
        "collection_info": null
    },
    {
        "title": "七言三十韵",
        "author": "通真道人",
        "content": "摆脱尘缨淡无欲，闲阅图经寻岳渎。\n林泉何处惬予心，收拾琴书将卜筑。\n崎岖不敢千里辞，东自太行入王屋。\n先探藏花坞裏春，蟠桃毕竟何时熟？\n燕罗故宅阳台宫，九龙戏珠画幈簇。\n丹井沉沉浸月明，丫髻仙童抱参斸。\n昂头贪看华盖峰，蓦然悮入紫微谷。\n上方楼阁与云闲，金碧交光射林麓。\n避秦沟有避秦人，夜半闻歌《采芝曲》。\n策杖穷跻瘦龙岭，崄似剑关西向蜀。\n扪参历井上冲真，千仞断崖横独木。\n自辰及酉脚力穷，恰到紫金堂下宿。\n再拜新尝太一泉，顿觉洒然消病骨。\n恍兮惚兮九霄间，万顷岚光醒醉目。\n恭叩仙坛祷真境，坛与天通隔尘俗。\n银座金腰玉顶寒，帝遣仙官分部属。\n小有中藏万里地，都压洞天三十六。\n日精月华左右奇，黛色倚空如削玉。\n东观大海日轮红，西望穷边坛影绿。\n炼丹炉下土犹香，抱出神丹知几斛。\n处山使者持太阿，保护圣躯谁敢黩？\n王母洞深非可测，雷霆屡震蛟龙窟。\n遥指三官校勘台，樵人几度闻丝竹。\n抱朴岩前采药童，手捻金芝身薜服。\n北斗平连北斗星，自是天关通地轴。\n麻笼药柜翠相接，瑞草灵苗香馥郁。\n或闻仙犬吠仙灯，或覩仙人跨仙鹿。\n奇踪异迹难尽言，更欲题诗毛颖秃。\n短歌聊寄名利人，谁肯同来伴幽独？\n一声长啸坐孤石，紫云悠悠送黄鹄。\n箇中疑是麻姑仙，冷笑世间光景促。\n（同前）。",
        "dynasty": "唐",
        "collection_info": null
    },
    {
        "title": "白雀歌（幷进表）",
        "author": "张永进",
        "content": "白雀飞来过白亭，鼓翅翻身入帝城。\n深向后宫呈宝瑞，玉楼高处送嘉声。\n白衣白鞟白纱巾，白马银鞍佩白缨。\n自古不闻书不战，一剑能却百万兵。\n王母本住在昆崙，为贡白环来入秦。\n汉武遥指东方朔，朕感白霞天上人。\n紫亭南岭白狼游，为效祯祥属此州，昔日周王呈九尾，争似如今耀斗牛。\n白旗白绂白旄头，白玉雕鞍白瑞鸠，筑坛待拜天郊后，自有金星助冕旒。\n白岩圣迹俯王都，玉女乘虚定五湖。\n白广山巅云缭绕，人歌圣德满长衢。\n金鞍山上白牦牛，摆撼霜毛始举头。\n遶泉百匝腾空去，保王社稷定徽猷。\n白山堤下白澄津，一道长河夹岸春。\n白雪梨花连万朶，王向东楼拥白云。\n东苑西园池白苹（王校作「蓰」），白渠流水好阳春。\n六宫尽是名家子，白罗绰约玉颜新。\n平河北泽白龙宫，贺拔为王此处逢。\n昨来再起兴云雨，为赞君王瑞一同。\n嵯峨万丈耸金山，白云凝霜古圣坛。\n金鞍长挂湫南树，神通日夜助王欢。\n山出西南独秀高，白霞为盖绕周遭。\n山腹有泉深万丈，白龙时復震波涛。\n白楼素屏白银鈎，砌玉龙墀对五侯。\n雉尾扇移香案出，似月如霜复殿幽。\n白牙归子白铠鑪，倚障虬蟠衔白珠。\n白衣童子携白绂，宫官执持（以上在伯二五九四号卷子）银涶盂。\n应须筑殿白金栏，上禀金方顶盖圆，白玉垒阶为蹬道，工轮化出大罗天。\n白衣殿下白头臣，广运筹谋奉一人。\n白帝化高千古后，犹传盛德比松筠。\n白衣居士写金经，誓弼人王不出庭。\n八大金刚持宝杵，长当护念我王城。\n白坛白社白莲花，大圣携持荐一家。\n太子福延千万叶，王妃长降五香车。\n楼成白璧钻珠珍，五部龙轩倚桷新。\n葛拱白平红镂顶，白龙行雨洒埃尘。\n白旌神纛树龙墀，白象衔珠尽合仪。\n春光驾幸东城苑，雅乐前临日月旗。\n百官在国惣酋豪，白刃交驰未告劳。\n为感我王洪泽厚，尽能平虏展戎韬。\n白裾皂履出众羣，国舅温恭自束身。\n罗公挺拔摧凶敌，按剑先登浑舍人。\n白雪山岩澣海清，六戎交臂必须平。\n我王自有如神将，沙南委付宋中丞。\n白屋藏金镇国丰，进达偏能报虏戎。\n楼兰献捷千人喜，敕赐红袍与上功。\n文通守节白如银，出入王宫洁一身。\n每向三危修令得，唯祈宝寿荐明君。\n𡩕（王校作「填」）词陈白未能休，笔势相催白汗流。\n愿见金山明圣主，延龄沧海万千秋。",
        "dynasty": "唐",
        "collection_info": null
    },
    {
        "title": "颂曰",
        "author": "张永进",
        "content": "白银枪悬太白旗，白虎三旌三戟枝。\n五方色中白为上，不是我王争得知。\n楼成白璧耸仪形，蜀地求才讚圣明。\n自从汤帝昇遐后，白雀无因宿帝廷。\n今来降瑞报成康，果见河西再册[王]（玉）。\n韩白满朝谋似雨，国门长镇成炖煌。\n（以上二首均见伯二五九四、伯二八六四卷，参王重民《金山国坠简零拾》，收入《敦煌遗书论文集》）。",
        "dynasty": "唐",
        "collection_info": null
    },
    {
        "title": "龙泉神剑歌",
        "author": "张文彻",
        "content": "龙泉宝剑出丰城，彩气衝天上接辰。\n不独汉朝今亦有，金鞍山下是长津。\n天符下降到龙沙，便有明君膺紫霞，天子犹来是天补，横截河西是一家。\n堂堂美貌实天颜，□德昂藏镇玉关。\n国号金山白衣帝，应须早筑拜天坛。\n日月双旌耀虎旗，御楼宝砌建丹墀。\n出警从兹排法驾，每行青道要先和。\n我帝金怀海量□（疑为「宽」字），目似流星鼻笔端。\n相好与尧同一体，应知天分数千般。\n一从登极未逾年，德比陶唐初受禅。\n百灵効祉贺鸿寿，足踏坤维手握干。\n明明圣日出当时，上膺星辰下有期。\n神剑新磨须使用，定疆广宇未为迟。\n东取河兰广武城，西取天山澣海军。\n北扫燕然□岭镇，南尽戎羗逻莎平。\n三军壮，甲马兴，万里横行河湟清。\n结亲只为图长国，永霸龙沙截海鲸。\n我帝威雄人未知，叱咤风云自有时。\n祁连山下留名迹，破却甘州必□迟。\n金风初动虏兵来，点龊干戈会将台。\n战马铁衣舖雁翅，金河东岸阵云开。\n慕良将，拣人材，出天入地选良枚（王录作「牧」，近是，惟不协韵）。\n先锋委付浑鹞子，须向将军剑下摧。\n左右衝□搏虏尘，疋马单枪阴舍人，前衝虏连浑穿透，一段英雄远近闻。\n前日城东出战场，马步相兼一万强。\n我皇亲换黄金甲，周遭尽布阴沈枪。\n着胄匈奴活捉得，退去□竖剑下亡。\n千渠三堡铁衣明，左绕无穷授四城。\n宜秋下邑摧凶丑，当锋入阵宋中丞。\n内臣更有张舍人，小小年内则伏勤。\n自从战伐先登阵，不惧危亡□□身。\n今年迴鹘数侵疆，直到便桥刊战场。\n当锋直入阴仁贵，不使戈鋋解用枪。\n堪赏给，早商量，宠拜金吾超上将。\n急要名声贯帝乡，军都日日更英雄。\n□由东行大漠中，短兵自有张西豹，遮收遏后与罗公。\n蕃汉精兵一万强，打却甘州坐五凉。\n东取黄河第三曲，南取雄威及朔方。\n通同一个金山国，子孙分付坐敦煌。\n□番从此永归投，扑灭狼星壮斗牛。\n北庭今载和□□，兼护澣海与西州，改年号，挂龙衣，筑坛拜却南郊后，始号沙州作京畿。\n嗣祖考，继宗枝，七庙不封何飨拜。\n祖父丕功故尚书，册□□□□尊姻。\n北堂永须传金印，天子犹来重二亲。\n臣献□歌流万古，金山缭绕起秦雪。\n今朝以日罗公至，搦起红旗似跃尘。\n今年收復甘州后，百寮舞蹈贺明君。\n（见伯三六三三卷。\n据今人李正宇录本，以王重民《金山国坠简零拾》所引参校）。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 一",
        "author": "易静",
        "content": "兵之道，切忌起无名。\n不止（京本作「正」）少功虚效力，逡巡反（川本作「及」）祸復（京本作「復祸」）危倾。\n容易勿言兵。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 二",
        "author": "易静",
        "content": "统军（京本作「兵」）帅，不可比[盐]（醎）（据川本、辛本、京本改）梅。\n相政乖亏犹可救，朝纲虽失亦能回，兵败国倾危。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 三",
        "author": "易静",
        "content": "当权将，其责重如山。\n社稷存亡全在尔，安危君父一时间。\n须要立功还（川本、辛本作「爵禄帝王颁」）。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 四",
        "author": "易静",
        "content": "铨大将（京本作「帅」），须要素知（京本作「司」）[兵]（名）（据辛本、川本、京本改。\n）非是等閒虚誉职，莫将军印（京本作「兵柄」）任（辛本、川本作「委」、京本作「付」）狂生，轻拥甲兵行。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 五",
        "author": "易静",
        "content": "诸属幕，必（京本作「须」）是选贤（辛本、川本作「堪」、京本作「沉」）良。\n勿取（京本作「使」）门高（京本作「风」）当势位，无私亲旧与乡邦（京本作「同乡」）。\n曲顺（京本作「邪曲」）定为殃。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 六",
        "author": "易静",
        "content": "攻敌策，谋乃胜之原（京本作「源」）。\n勿使（辛本、川本、京本作「祗」）迎兵（京本作「军」）交血刃，休凭角（京本作「勇」）力靠兵官，勇是祸之端。\n（经曰：善战者不怒，善胜者不争。\n非智者不能行，非贤者不能用也。\n）。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 七",
        "author": "易静",
        "content": "统军帅，智虑有明谋。\n善识天文能勇敢，更兼威德赏勤劳。\n士卒自英豪。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 八",
        "author": "易静",
        "content": "为将帅，筮卜识机缘。\n更用一人高术士，精通占候要知言，凶吉预闻先。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 九",
        "author": "易静",
        "content": "觇彼势，虚实要先评。\n兵有正奇将胜败（京本作「关将敏」），有（京本作「势」）无强弱在军精（辛本作「情」），料敌不须惊。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 十",
        "author": "易静",
        "content": "量彼敌，将勇戒骄盈。\n整暇正须期死战，凯旋犹惧有骄（辛本、京本作「生」）兵，养气勿轻迎（辛本作「临」）。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 十一",
        "author": "易静",
        "content": "战危事，上将戒贪行（辛本作「兵」）。\n阃（京本作「国」）计岂应（辛本作「能」，京本作「令」）求（京本作「图」）小利，师行自古有常经，纪律要精明。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 十二",
        "author": "易静",
        "content": "参彼将，德（京本作「得」）性好攻心。\n仔细究情（辛本作「精」）随彼好，中行离[反]（问）（据辛本、京本改）诡相亲，设利诱前擒。\n（覆兵败将，攻其便，究其情，伐其机。\n）。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 十三",
        "author": "易静",
        "content": "统军将（辛本、川本作「兵帅」），刚暴自残兵。\n有勇有劳无赏罚，却将傲慢事行刑，彼将定欺凌。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 十四",
        "author": "易静",
        "content": "审向道（京本作「彼将」），测（京本作「斥」，辛本作「情」）候要分明。\n莫为时多蒙（辛本作「朦」）躁进（京本作「莫与兵徒萌躁进」），勿从刚暴速兼程，虑（京本作「虞」）彼伏潜兵。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 十五",
        "author": "易静",
        "content": "途顿止，调节要（京本作「力」）均停。\n力若有余兵有（京本作「军自」）鋭，纵逢强贼（京本作「卒逢贼马」）亦堪征，不致有惶惊。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 十六",
        "author": "易静",
        "content": "量强弱，彼我孰优长？\n敌若势雄兵将广（辛本作「兵将广大」），吾军衰弱亦（京本作「何弱力」）难当，主帅要参详（京本作「奇计可施张」）。\n。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 十七",
        "author": "易静",
        "content": "将权柄，识务辨（京本作「职务长」）春秋。\n须是先施仁与惠，后行刑戮（京本作「狱」）择其尤（辛本作「由」），威令（辛本、京本作「爱」）自然收。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 十八",
        "author": "易静",
        "content": "赏与罚，须是要均平。\n不可狥（辛本作「循」）私行喜怒，稍（京本作「私」）偏亲旧失军情，如此（辛本、京本作「否则」）祸灾生。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 十九",
        "author": "易静",
        "content": "水与陆，两势作艟{舟朋}。\n陆有势形水（京本作「湖」）亦有，舟车捷力（京本作「利」）不相争，专在将能明。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 二十",
        "author": "易静",
        "content": "统军帅，不可妄行刑。\n莫以军威行杀戮，人生一失永无生，误损命天嗔。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 二十一",
        "author": "易静",
        "content": "统军帅，职爵受皇恩。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 二十二",
        "author": "易静",
        "content": "如信佞，叛背事皆讹。\n自古两邦难并立（辛本、川本作「立庙」），当朝忠孝赐恩多，世代尽包罗。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 二十三",
        "author": "易静",
        "content": "狂（京本作「征」）寇走（辛本、川本、京本作「定」），乘马復还京（京本作「军」）。\n结局奏（京本作「有」）功须均（京本作「当」）赏，莫将亲识（京本作「旧」）冒功升，[反]（及）（据辛本、川本、京本改）掩勇无名。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 二十四",
        "author": "易静",
        "content": "锋（辛本、川本作「蜂」、京本作「封」）城垒，谨守保边隅。\n莫恃雄强侵彼境，復从奸佞起兵夫。\n虚国死无辜。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 二十五",
        "author": "易静",
        "content": "太平世，积食（京本作「粟」）养雄兵。\n不可辄忘征战意（京本作「备」），常时论武（京本作「常须讲习」）使兵（辛本、川本作「令」）精，防寇犯（京本作「彼寇」）边庭。",
        "dynasty": "唐",
        "collection_info": null
    },
    {
        "title": "兵要望江南 委任第一（京本作「占委任第一」二十六首） 二十六",
        "author": "易静",
        "content": "吾势鋭，人马总精雄。\n财宝（京本作「货」）满盈军用足（辛本、川本、京本作「足用」），更详天象审苍穹，灾祸免（辛本、川本、京本作「那」）军中。\n（经曰：「用兵者，非信义不立，非阴阳不顺，非奇正不列，非诡谲不战，谋藏于心，事见于迹，心与迹同者败，心与迹异者胜。\n」）。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 一",
        "author": "易静",
        "content": "兴兵道，风角最为先。\n若是逆风（辛本、川本作「迎风」）权且住，后来风助合苍天，大战我当先。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 二",
        "author": "易静",
        "content": "春属木，风自震方来。\n纔起微微声不大，终无祸福不须猜。\n疑虑却成灾。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 三",
        "author": "易静",
        "content": "离与兑，壬癸子（辛本、川本、京本作「自」）三方。\n飘作如春依逐分，不须多虑与张惶，有寇整兵当。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 四",
        "author": "易静",
        "content": "四季内，或（京本作「忽」）有猛风声。\n倒（京本作「捲」）瓦扬沙急（京本作「几」）似箭，随来方所摆（京本作「拥」）精兵，急备彼军情（辛本、川本作「人」，京本作「急急备军人」）。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 五",
        "author": "易静",
        "content": "猛风过，如箭便（京本作「更」）无踪，名曰{风昔}{风革}当速备，风声纔断贼来攻，日后（京本作「日入」）愈为凶。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 六",
        "author": "易静",
        "content": "兵行次，[黯黯]（点点）（据辛本、京改）久阴沉。\n不雨又无光色现，下人谋上恨情深，细意要搜寻。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 七",
        "author": "易静",
        "content": "军出（京本作「离」）国，风自背边生（京本作「兴」）。\n大则大赢为大胜（京本作「吉兆」），小风小胜总堪征，天意助吾行。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 八",
        "author": "易静",
        "content": "军（京本作「兵」）大举，方出帝王城。\n逆面风来军恐惧，合将人马结营停，守过待时更（京本作「行」）。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 九",
        "author": "易静",
        "content": "军行次，风猛逆狂吹。\n出阵若逢如此兆，不如抽退得全归，免损将兵（辛本、川本作「军」）危。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 十",
        "author": "易静",
        "content": "吾撃彼，参审（京本作「审彼」）主人方。\n莫问四时并气候，风来后助便（辛本、川本作「得」）无妨（京本作「休论刑杀旺衰乡」），逆面主灾殃（辛本、川本作「迎面莫征狂」，京本作「风要细推详」）。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 十一",
        "author": "易静",
        "content": "敌居所，风起自他方。\n便有精兵宜固守，若言举动祸之殃，实语莫猜量。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 十二",
        "author": "易静",
        "content": "假令（京本作「今」）法，且论在三冬。\n彼国守干吾欲讨，风生（辛本、川本、京本作「颠」）西北不堪征（京本作「攻」），以此较余宫。\n。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 十三",
        "author": "易静",
        "content": "虽是应（京本作「风虽应」），还则（京本作「即」）应他方。\n也是彼赢吾负家，候（京本作「当」）其风止或攻傍（京本作「成殃」），不可不参详（京本作「量」）。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 十四",
        "author": "易静",
        "content": "假令法，彼国在离间。\n我拥军前（辛本、川本作「前军」、京本作「全军」）时正夏，南征（辛本、川本、京本作「侵」）北敌（京本作「狄」）苦冬寒。\n随象撃倾（京本作「急摧」）残。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 十五",
        "author": "易静",
        "content": "八方法，推（辛本、川本、京本作「准」）此定成功。\n好事（京本作「是」）急乘他事（辛本、川本、京本作「气」）逆，勿拘朝暮速吞攻（京本作「功」），莫放彼从容。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 十六",
        "author": "易静",
        "content": "己亥角，辰[戌]（成）（从辛本、京本改）便为商。\n丑未寅甲皆（京本作「俱」）属[徴]（子）（据辛本、京本改），宫音子午正相当，卯酉羽为方（京本作「旁」）。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 十七",
        "author": "易静",
        "content": "占风法，申（京本作「甲」）子是贪狼。\n丑戌谓之公正位，奸邪辰位自然当。\n细审（辛本、川本、京本作「审细」）看来方。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 十八",
        "author": "易静",
        "content": "亥卯位（辛本、川本作「未」），阴贼内（京本作「在」）中藏。\n己酉（辛本、川本、京本作「巳酉」）谓之宽大日（京本作「位」），亷贞寅午位（辛本、川本作「未」）其方，知（京本作「加」）意细推详。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 十九",
        "author": "易静",
        "content": "占飘起，客认纳音风。\n徴羽宫商幷角姓，尽为主客（辛本、川本、京本作「位」）辨方踪，胜负在其中。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 二十",
        "author": "易静",
        "content": "纳音土，欲得角来风。\n土是客军水（京本作「本」）是主，风从己亥发来衝，客败主收功。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 二十一",
        "author": "易静",
        "content": "纳音土，风向羽来吹。\n（卯酉位也）。\n水被土凌能克伏，定知主败客来追，莫要展旌旗。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 二十二",
        "author": "易静",
        "content": "军营内，忽有旋风来（京本作「卯酉羽风吹」）。\n吹折鎗旗幷倒屋，奸谋恶党幷来推（辛本、川本、京本作「欲来摧」），暗有贼兵欺（京本作「来」。\n又防火。\n京本注：「风从内起谋在裏，风从外入贼在内。\n」）。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 二十三",
        "author": "易静",
        "content": "风来处，如式（辛本作「遇」）作泥人。\n苇箭挑弓披髮向，望空搭箭射来踪。\n禳厌祸消镕。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 二十四",
        "author": "易静",
        "content": "泥人子，手执木桃弓。\n披髮仰头风上指，张弓搭箭射来踪，禳厌祸消镕。\n（禳恶风法。\n）（按：此首仅见京本，似为前一首之别本。\n）。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 二十五",
        "author": "易静",
        "content": "风衣起（京本作「动」），昼则不闻声。\n寇贼夜行明则伏，遣人窥（辛本、川本作「探」）视（京本作「伺候」）莫教停，防备夜偷营。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 二十六",
        "author": "易静",
        "content": "邦（京本作「郡」）与邑，风猛似雷声。\n折木飞沙幷（京本作「兼」）走石，摇门拔户祸应生，第一怕三刑。\n（京本注：「寅申己亥辰戌丑未之类。\n」）。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 二十七",
        "author": "易静",
        "content": "军营内，风猛突然来。\n若在岁刑忧岁内，月刑之内必为灾，准备莫迟回。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 二十八",
        "author": "易静",
        "content": "干与坎，艮震巽离宫。\n坤兑八方真正位，敌军（京本作「人」）居守起方风，狂（辛本、川本、京本作「枉」）战我无[功]（攻）（据辛本、川本、京本改。\n）。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 二十九",
        "author": "易静",
        "content": "吾攻彼，审令看风情。\n令不顺方兵（辛本、川本、京本作「吾」）莫（京本作「可」）撃，风如（京本作「仍」）顺我必攻城（京本件「成」），降虏出前迎。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 三十",
        "author": "易静",
        "content": "营下毕，风卒似雷声。\n吹倒鎗旗幷（辛本、川本、京本作「旗鎗飘」）帐幕，须防敌骑欲偷（辛本、川本作「弃」、京本作「夺」）营，大战血交幷。\n（天风起，有雷声吼，三朝五日同。\n）。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 三十一",
        "author": "易静",
        "content": "兵行次，风卒乱（辛本、京本作「突」）军旗。\n人马惊奔皆恐惧（京本作「悸恐」），前程必有庙堂期（京本作「基」），祭拜免灾危。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 三十二",
        "author": "易静",
        "content": "临阵次（京本作「处」），风向后飘（京本作「头」）来。\n旗帜翩翩吹向敌（京本作「从敌上」），天威默助凯歌回，贼败息（京本作「悉」）尘埃。",
        "dynasty": "唐",
        "collection_info": null
    },
    {
        "title": "兵要望江南 风角第二（辛本作「占风角第二」、京本作「占风第三」。三十三首） 三十三",
        "author": "易静",
        "content": "临阵次（京本作「处」），风起四维间。\n兵近塞（京本作「寨」）边先备敌，更（辛本、京本作「便」）从豹尾撃黄幡。\n杀敌（京本作「贼」）不为难。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 一",
        "author": "易静",
        "content": "兵若进，先（辛本、京本作「须」）要（京本作「是」）识浮云。\n云气顺时（京本作「随」）当急（京本作「速」）战，毋（京本作「勿」）令云散后交兵，莫问昼阴晴。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 二",
        "author": "易静",
        "content": "商音姓，军阵见[云从]（从营）（从辛本、京本改。\n）白与黑时（京本作「兮」）吾大吉，青云亦（京本作「主」）胜赤云凶，黄者两平踪。\n（辛本注：「主取天子姓，不主出帅姓。\n」京本注：「天子出，取天子姓，不出则以主将。\n」）。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 三",
        "author": "易静",
        "content": "角音姓，青气见（辛本作「寓」）晴空。\n黄赤二云军（京本作「兵」）亦胜，黑云阴助喜先锋，白色定为凶。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 四",
        "author": "易静",
        "content": "宫音姓，黄色（京本作「赤」）要先逢。\n青色气（京本作「云」）来军大败，更兼兵死将无功，黑气利先攻（京本作「锋」）。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 五",
        "author": "易静",
        "content": "徴音姓，赤色火烧金。\n非火（京本作「是」）剋金成大器，青云（京本作「赢」）黄助黑云凶（辛本作「白云黑气现黄云」）。\n军将祸（京本作「尽」）殃深。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 六",
        "author": "易静",
        "content": "羽音姓，惟是（辛本作「事」）要青（京本作「黑云」）青，列阵贼来先自（京本作「是」）走，赤黄白黑（京本作「赤云遍处」）总非赢，宜退（京本作「去」）不宜征。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 七",
        "author": "易静",
        "content": "云起处（京本作「气至」），形色（辛本、川本作「行色」）重而乌。\n暗伏贼兵（京本作「师」）军不见，露其形体（京本作「体象」）在高隅，一半是番胡。\n。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 八",
        "author": "易静",
        "content": "云起处（京本作「气至」），低覆似人形。\n此是贼军（辛本作「兵」）谋我象（京本作「重」），须防入境起征凶（京本作「凶征」），遣将用精兵。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 九",
        "author": "易静",
        "content": "云似虎，或若豹行形（京本作「形行」）。\n及似穿连走匹练（首本注：「一作骢」。\n辛本、川本作「绢」）。\n暴师入境却偷营，排（京本作「摆」）阵整兵迎。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 十",
        "author": "易静",
        "content": "四方现，云色（京本作「气」）竞腾过。\n黯淡相亲（京本作「侵」）来我寨，贼来请命未为和，贤将莫蹉跎。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 十一",
        "author": "易静",
        "content": "云起现，片片或舒长。\n有似舒绳排椽木，名为愁气不相当，现处将忧丧。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 十二",
        "author": "易静",
        "content": "云气赤，尤更接连绵。\n有似成长藤无（京本作「幷」）断续，外邦贼起入（京本作「及」）中原，主战在秋天（京本作「前」）。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 十三",
        "author": "易静",
        "content": "云气赤，那更满苍（京本作「青」）天。\n必定贼来侵我界，黑云中赤亦徒然，吾将必（京本作「莫」）迁延。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 十四",
        "author": "易静",
        "content": "云来往，有似两[争龙]（龙争）（从辛本、川本改，京本作「两条龙」）。\n只在外军盘顶上，贼邦兵将必逢凶，我帅显英雄。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 十五",
        "author": "易静",
        "content": "军似鸟，盘绕在其（京本作「军」）中。\n此时（京本作「是」）上方天（京本作「苍加」）助顺，不宜復见黑云峰，连赤亦为凶。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 十六",
        "author": "易静",
        "content": "甲乙日，大（辛本、川本作「将」）忌白云前。\n若奔吾军还势急，理当速退（京本作「去」）舍平川，守固在（京本作「固守险」）高原。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 十七",
        "author": "易静",
        "content": "丙丁日，若（京本作「前」）遇黑云拦（辛本、川本作「闲」）。\n莫恃兵多兼将勇，也宜坚守（京本作「壁」）引师还。\n征战（京本作「伐」）必遭[残]（殃）（从京本改）。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 十八",
        "author": "易静",
        "content": "戊己日，前面有云青。\n忽止忽行权且住（辛本、川本作「急止匆行权住在」，京本作「急止勿行权住寨」，似以京本为长），军人讹（辛本、川本作「须」）语审详听，施德惠于（京本作「其」）兵（辛本、川本作「施惠得中旌」）。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 十九",
        "author": "易静",
        "content": "庚辛日，前忌赤云来。\n势紧迫（京本作「迎」）吾须大战，彼军得胜我军摧，守险固颠危。\n（过旬〖京本作「日」〗中却行）。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 二十",
        "author": "易静",
        "content": "壬癸日，云忌暗（京本作「色」）而黄。\n此兆主灾军（京本作「兵」）将损（辛本、川本作「迎老将」），无缘兵广恣猖狂，谋者审（京本作「贵密」）而详。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 二十一",
        "author": "易静",
        "content": "[观]（现）（从辛本、京本改）云气，择士细详（京本作「汝当」）看。\n昼夜[用]（同）（从辛本改）心精审究（京本作「却须精细审」），莫将此事以（京本作「拟」）为闲，风色便（辛本作「辨」，京本作「旺」）相干。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 二十二",
        "author": "易静",
        "content": "军营上，云若似飞乌。\n有似盖来幷伏虎，此为胜气不须疑，攻则定疎虞。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 二十三",
        "author": "易静",
        "content": "军营上，云若死灰扬。\n若似（辛本、川本作「盖」）卧鱼或乍见，此为衰气不须张，不动将兵（辛本、川本作「军」）亡。\n（移寨远处吉。\n）。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 二十四",
        "author": "易静",
        "content": "城头上，突出赤色云。\n或是黄红云上现，城中不久喜来臻，以此得和平。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 二十五",
        "author": "易静",
        "content": "占候法，鸡羽作为车。\n二者勿惟牙帐内，敌人千里外须图，知辨在须臾。",
        "dynasty": "唐",
        "collection_info": null
    },
    {
        "title": "兵要望江南 占云第三（京本作「占云第二十四○二十六首」） 二十六",
        "author": "易静",
        "content": "将军善，识得气妖祥。\n风角鸟占能总解，心无机巧计从长，报国效忠良。\n（既有其象，当随其景，就谋术，以破其军。\n）（按：以上二首据京本补，首本等入《占气第四》，稍异。\n）。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 一",
        "author": "易静",
        "content": "占气色（辛本作「法」），鸡羽为轮车。\n二者勿离牙帐内，敌人千里外须知，图变在须臾。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 二",
        "author": "易静",
        "content": "军既举，惟以气为先。\n兵若精雄加气锐，超关投石可攻前，鼓作在英贤。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 三",
        "author": "易静",
        "content": "将军善（一作「位」），识得（一作「善识」）气妖祥。\n风角鸟云能总解，机[筹]（策）谋略[又]（应）（均从辛本改）相当，取胜应功良（一作「征讨又功强」）。\n（按：此首又重见于「观气色」一首之后，今删去，异文注为「一作」。\n）。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 四",
        "author": "易静",
        "content": "军（辛本、川本、京本作「兵」）进撃，覩（京本作「观」）气合参详。\n不似（京本作「必」）攻城幷野战，度其形状自（京本作「细」）斟量，稍错便乖张。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 五",
        "author": "易静",
        "content": "城营内，气似凤（京本作「似凤或」）如龙。\n更若大（京本作「太」）山幷类盖，犹如（辛本作「人」）火（京本作「人大」）赤降城中，其下不堪攻。\n（下必有贵人。\n）。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 六",
        "author": "易静",
        "content": "高空现，拂拂又微微。\n透阙（京本作「秀润」）轻笼烟叆叆，一般黄气色依依，庆贺两朝期。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 七",
        "author": "易静",
        "content": "猛将气，龙虎两（京本作「气」）两连。\n挂翳蔽天兼掠地，蔓瓜盖路（京本作「地」）覆平川，坚守莫争先。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 八",
        "author": "易静",
        "content": "猛将气，楼阁及旌幢。\n或似长堤形淼淼，更如华（京本作「兵」）盖与王良（京本作「虫狼」），其下莫能当。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 九",
        "author": "易静",
        "content": "猛将气，黑色似龙形。\n或似（辛本、川本、京本作「类」）虎形（京本作「熊」）幷猛兽，当（京本作「形」）其敌上或城营，不可向前征。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 十",
        "author": "易静",
        "content": "猛将气，显赫（京本作「象」）又衝天。\n或似双蛇山岳（辛本、川本作「兵」）样，又如仓廪及浓烟，休战最为先。\n。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 十一",
        "author": "易静",
        "content": "猛将气，持戟（京本作「戈」）又（辛本、川本、京本作「或」）持刀。\n林下森森弓弩样，色兼青白若脂膏，将士尽雄豪。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 十二",
        "author": "易静",
        "content": "猛将气，如虎黑霞遮。\n或似门楼旗立内，又如气出若蛟蛇，其下将堪夸。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 十三",
        "author": "易静",
        "content": "暴兵气，如火又如烟。\n或似旗{旛巾=方}幷战（京本作「五」）马，低头仰（京本作「倾」）[尾]（面）（从辛本、川本、京本改）向军前（京本作「前军」），触战血成川。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 十四",
        "author": "易静",
        "content": "伏兵气，浑浑又能圆。\n黑（京本作「赤」）气中间环赤色（辛本、川本作「色」，京本作「含黑气」），又如赤杵黑霞连（京本作「边」），其下立戈鋋。\n（状如赤杵在黑气中[也]）（据京本补）。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 十五",
        "author": "易静",
        "content": "降兵气，叉手尽低头。\n形似成行相把手，三朝五日敌兵（辛本、川本、京本作「来」）求，指日倒戈矛。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 十六",
        "author": "易静",
        "content": "降兵气，髣髴状如楼。\n兼有似人形黑赤，或如（京本作「如逢」）山岳立（辛本、川本、京本作「覆」）岗丘（京本作「头」），其下有戈矛。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 十七",
        "author": "易静",
        "content": "兵发（京本作「发兵」）日，天气久阴沉。\n不雨又无光彩色，奸人谋事（京本作「士」）恨怀心，仔细速（京本作「早」）推寻。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 十八",
        "author": "易静",
        "content": "[观]（现）（从京本、辛本、川本改）气色，日月气来衝。\n北面气来还北壮，气南南壮或西东，常（京本作「俱」）以此为宗。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 十九",
        "author": "易静",
        "content": "城上气，结似犬羊（京本作「作犬头」）形。\n象主血流围邑破，好持降类出门迎，方免血（京本作「死」）残兵。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 二十",
        "author": "易静",
        "content": "占蒙气，郁郁达（辛本作「遶」）城营。\n其气周迴如帛遶，分毫不入此城中，休撃此般城。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 二十一",
        "author": "易静",
        "content": "城营寨，有气入城中。\n必主奸谋事已定，安排大战夺吾城，谨守令严明。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 二十二",
        "author": "易静",
        "content": "军上气，渐渐变成云。\n或作山形于直上，内中将有大（辛本作「大有将」）机谋，要撃且休休。\n。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 二十三",
        "author": "易静",
        "content": "临阵次，赤气后前生。\n必有伏兵埋气下，事[须]（虽）（从辛本、川本改）谨慎探其情，固守莫胡行。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 二十四",
        "author": "易静",
        "content": "占败气，如纲又如蛇。\n赤气照天营上起，又如破屋坏毡车，其下死如麻。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 二十五",
        "author": "易静",
        "content": "占败气，捲（京本作「扫」）帚似猪羊。\n藤蔓死蛟幷（京本作「蛇兼」）死狗，尘埃走鹿又（京本作「及」）惊獐，不战自奔亡。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 二十六",
        "author": "易静",
        "content": "占败气，羣鸟似低头。\n或类扬灰鱼卧样（辛本、京本作「死」），悬钟映晕或牵牛，纔战若星流。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 二十七",
        "author": "易静",
        "content": "占败气，扫（京本作「如」）帚又如虹。\n捲席（京本作「锣鼓」）悬衣灰色样，卧尸无首覆船同，战彼不须攻。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 二十八",
        "author": "易静",
        "content": "败军（京本作「占败」）气，鸠尾及鹰（京本作「鹦」）飞。\n或似坏山幷破屋，彼军形（京本作「有」）现败无疑，一战自（京本作「纔战便」）奔驰。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 二十九",
        "author": "易静",
        "content": "败军气，乍有（京本作「大」）乍微纤（京本作「微」）。\n一去一来皆断续，又如霞气入青天（京本作「在平田」），俱是败之先（京本作「亡原」）。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 三十",
        "author": "易静",
        "content": "败军气，千万似人头。\n更有（京本作「似」）偃鱼零落树，如灰（京本作「又如」）瓦砾覆城楼，其下血交流。",
        "dynasty": "唐",
        "collection_info": null
    },
    {
        "title": "兵要望江南 占气第四（京本作「占气第二十三」○三十一首） 三十一",
        "author": "易静",
        "content": "黑气现，其象若胡人。\n又似虏兵（京本作「军」）排列阵，八方夷夏（京本作「狄」）起烟尘，民戮屋烧焚。",
        "dynasty": "唐",
        "collection_info": null
    },
    {
        "title": "兵要望江南 占雾第五（京本列第八○十首） 一",
        "author": "易静",
        "content": "天雾者，不止四时生。\n阳不顺时阴成雾，阴不和上雾昏沉（辛本、川本作「昏昏」）。\n邪气事难精。",
        "dynasty": "唐",
        "collection_info": null
    },
    {
        "title": "兵要望江南 占雾第五（京本列第八○十首） 二",
        "author": "易静",
        "content": "天之雾，五七日当占。\n有雨时时且平吉，若无雨时疫瘟缠。\n民病有灾愆。",
        "dynasty": "唐",
        "collection_info": null
    },
    {
        "title": "兵要望江南 占雾第五（京本列第八○十首） 三",
        "author": "易静",
        "content": "相对敌，有雾敌（京本作「客」）边来。\n似雨纷纷来（京本作「须」）势急，如烟入眼目（京本作「眼」）难开。\n马步一齐（京本作「时」）来。\n。",
        "dynasty": "唐",
        "collection_info": null
    },
    {
        "title": "兵要望江南 占雾第五（京本列第八○十首） 四",
        "author": "易静",
        "content": "兵发日，雾气昼昏昏（京本作「纷纷」）。\n一（辛本、川本、京本作「欲」）似露来兼洒（京本作「雾来兼似」）雨，此为天泣泪（京本作「血」）纷纷，须驻（京本作「驻泊」）赏三军。",
        "dynasty": "唐",
        "collection_info": null
    },
    {
        "title": "兵要望江南 占雾第五（京本列第八○十首） 五",
        "author": "易静",
        "content": "久阴雾，颜色带红鲜。\n更被黄（辛本、川本、京本作「黑」）风吹上去，兵戈即日（京本作「目」）展平川，速备（京本作「避」）莫迁延。",
        "dynasty": "唐",
        "collection_info": null
    },
    {
        "title": "兵要望江南 占雾第五（京本列第八○十首） 六",
        "author": "易静",
        "content": "城营上，有雾似悬尸。\n为将且须观此象，所居营寨即那（京本作「须」）移。\n不去将当之。",
        "dynasty": "唐",
        "collection_info": null
    },
    {
        "title": "兵要望江南 占雾第五（京本列第八○十首） 七",
        "author": "易静",
        "content": "军营内，大雾数朝浓（首本作「昏」，从辛本、川本、京本改）。\n昼夜不开相对敌，客军先败走奔衝，排阵（辛本、川本、京本作「队」）袭其踪。",
        "dynasty": "唐",
        "collection_info": null
    },
    {
        "title": "兵要望江南 占雾第五（京本列第八○十首） 八",
        "author": "易静",
        "content": "城（京本作「军」）营内，大雾起城头。\n白色似（京本作「沙」）烟兵战起（辛本、川本、京本作「喜」），三朝五日簇戈矛，准备好（京本作「防备外」）方游。",
        "dynasty": "唐",
        "collection_info": null
    },
    {
        "title": "兵要望江南 占雾第五（京本列第八○十首） 九",
        "author": "易静",
        "content": "大（京本作「青」）黄雾，腾{曰/卓}（京本作「胜气」）掩山川。\n乍合乍开防诈僞，须防内外有（京本作「与外」）相连，不悟血侵（京本作「浸」）田。",
        "dynasty": "唐",
        "collection_info": null
    },
    {
        "title": "兵要望江南 占雾第五（京本列第八○十首） 十",
        "author": "易静",
        "content": "周迴雾，城内没些儿。\n欲要攻城攻不得，其城天助有军威，谨守自安宜。",
        "dynasty": "唐",
        "collection_info": null
    },
    {
        "title": "兵要望江南 占霞第六（京本列第二十六○十一首） 一",
        "author": "易静",
        "content": "占霞色，似气不相成。\n形若似云云不是，形如拖扫气纷纷，识者自详因。",
        "dynasty": "唐",
        "collection_info": null
    },
    {
        "title": "兵要望江南 占霞第六（京本列第二十六○十一首） 二",
        "author": "易静",
        "content": "兵发日，占顾（京本作「看」）面前霞。\n甲乙怕逢霞气白，丙丁黑气向前遮，大战不应差（京本作「定交加」）。",
        "dynasty": "唐",
        "collection_info": null
    },
    {
        "title": "兵要望江南 占霞第六（京本列第二十六○十一首） 三",
        "author": "易静",
        "content": "兵发日，霞气日辰幷（辛本、川本作「兵」）。\n纵有前程应（京本作「勿」）大战，逢霞生日应须赢，拗日不宜（京本作「须」）征（辛本、川本作「多精」。\n甲乙日黄、戊己日黑之类）。",
        "dynasty": "唐",
        "collection_info": null
    },
    {
        "title": "兵要望江南 占霞第六（京本列第二十六○十一首） 四",
        "author": "易静",
        "content": "观霞气（辛本、川本作「气色」），霞气日辰裁（京本作「谐」）。\n兵进前途交战胜，开疆玉帛积成堆，人马尽驱来。",
        "dynasty": "唐",
        "collection_info": null
    },
    {
        "title": "兵要望江南 占霞第六（京本列第二十六○十一首） 五",
        "author": "易静",
        "content": "兵发日，五气辨灾祥。\n角姓怕逢霞气白，羽音黄气莫禁（京本作「相」）当，宫姓怕青苍。",
        "dynasty": "唐",
        "collection_info": null
    },
    {
        "title": "兵要望江南 占霞第六（京本列第二十六○十一首） 六",
        "author": "易静",
        "content": "商音姓，前怕赤霞拦。\n徴姓黑霞幷黑气，皆为鬼贼怕相残（京本作「攀」），不得视为闲。",
        "dynasty": "唐",
        "collection_info": null
    },
    {
        "title": "兵要望江南 占霞第六（京本列第二十六○十一首） 七",
        "author": "易静",
        "content": "城营上，五色气幷霞。\n尽是贼（京本作「败」）军天预显，早须为计好防他（辛本、川本作「警觉较量些」、京本作「警悟较些些」）。\n否则死如麻。",
        "dynasty": "唐",
        "collection_info": null
    },
    {
        "title": "兵要望江南 占霞第六（京本列第二十六○十一首） 八",
        "author": "易静",
        "content": "霞与气，二件或相兼。\n气若色黄赤白好，霞如黑色亦（京本作「气色一」）同占，髣髴在良贤。",
        "dynasty": "唐",
        "collection_info": null
    },
    {
        "title": "兵要望江南 占霞第六（京本列第二十六○十一首） 九",
        "author": "易静",
        "content": "霞似虎（辛本作「似席」、京本作「与气」），云即便（京本作「变」）为龙。\n龙虎相交军必战（川本、辛本作「胜」），临时胜负更看风（辛本、川本作「辨谁凶」），逐（辛本、川本作「遂」）我彼军凶。",
        "dynasty": "唐",
        "collection_info": null
    },
    {
        "title": "兵要望江南 占霞第六（京本列第二十六○十一首） 十",
        "author": "易静",
        "content": "出军日，霞气莫前拦。\n我后气来风更顺，从他前锐后宽严（辛本、川本作「宽」），军马获平安。",
        "dynasty": "唐",
        "collection_info": null
    },
    {
        "title": "兵要望江南 占霞第六（京本列第二十六○十一首） 十一",
        "author": "易静",
        "content": "攻城寨，先料水清源（首本作「源情」、辛本、川本作「情源」，此从京本）。\n上有大流堪决灌，不须交刃损兵员，勿纵暴刚权。",
        "dynasty": "唐",
        "collection_info": null
    },
    {
        "title": "兵要望江南 占虹霓第七（京本作「占虹第九」○十一首） 一",
        "author": "易静",
        "content": "虹霓现，因雨影东西。\n晨现必当雨未止，晚来东现日光辉，术者细观之。",
        "dynasty": "唐",
        "collection_info": null
    },
    {
        "title": "兵要望江南 占虹霓第七（京本作「占虹第九」○十一首） 二",
        "author": "易静",
        "content": "兵行次，虹贯日（京本作「路」）边傍。\n御（京本作「预」）备伏兵前有阻，且须审细自（京本作「更」）商量，移寨避灾殃（辛本、川本、京本作「终不得开疆」）。\n。",
        "dynasty": "唐",
        "collection_info": null
    },
    {
        "title": "兵要望江南 占虹霓第七（京本作「占虹第九」○十一首） 三",
        "author": "易静",
        "content": "虹霓现，城寨可攻之。\n虹（辛本、川本作「蛇」）直入来为病疫，浅虹兵瘴（京本作「青虹兵战」）要须知，移寨避灾宜（京本作「危」）。",
        "dynasty": "唐",
        "collection_info": null
    },
    {
        "title": "兵要望江南 占虹霓第七（京本作「占虹第九」○十一首） 四",
        "author": "易静",
        "content": "虹赤白，尽是阻军行。\n若是（京本作「似」）虹桥栏着路，且须盘泊犒（京本作「靠」）军兵，不久却回程。",
        "dynasty": "唐",
        "collection_info": null
    },
    {
        "title": "兵要望江南 占虹霓第七（京本作「占虹第九」○十一首） 五",
        "author": "易静",
        "content": "虹入井，尽是败军情。\n或有（京本作「似」）鼠形营上现，忽然交战血成坑，防（京本作「勿」）撃保城营。",
        "dynasty": "唐",
        "collection_info": null
    },
    {
        "title": "兵要望江南 占虹霓第七（京本作「占虹第九」○十一首） 六",
        "author": "易静",
        "content": "虹如晕，更復（京本作「或」）似弓形。\n有若白虹形断续，兼之五六见城营，皆主血光成（京本作「生」。\n京本注：「或见五六月」）。",
        "dynasty": "唐",
        "collection_info": null
    },
    {
        "title": "兵要望江南 占虹霓第七（京本作「占虹第九」○十一首） 七",
        "author": "易静",
        "content": "虹霓见，更或似弓形。\n有若晕来如断续，兵兴五日定（辛本、川本作「便」）回程。\n久住必灾成。",
        "dynasty": "唐",
        "collection_info": null
    },
    {
        "title": "兵要望江南 占虹霓第七（京本作「占虹第九」○十一首） 八",
        "author": "易静",
        "content": "白赤虹，单见色无双。\n如气冲天或横过，蚩尤旗号动戈鎗，起处必为殃。",
        "dynasty": "唐",
        "collection_info": null
    },
    {
        "title": "兵要望江南 占虹霓第七（京本作「占虹第九」○十一首） 九",
        "author": "易静",
        "content": "虹起处，头尾地侵天。\n其虹见时非有雨，晴天见者血成川，民更有灾愆。",
        "dynasty": "唐",
        "collection_info": null
    },
    {
        "title": "兵要望江南 占虹霓第七（京本作「占虹第九」○十一首） 十",
        "author": "易静",
        "content": "白虹见，昼（川本作「尽」）见地侵（辛本、川本作「青」）天。\n其地一方皆主乱，众人喧闹有灾缠，年内应其占。",
        "dynasty": "唐",
        "collection_info": null
    },
    {
        "title": "兵要望江南 占虹霓第七（京本作「占虹第九」○十一首） 十一",
        "author": "易静",
        "content": "白赤虹，昼（川本作「尽」）见莫兴兵。\n更有虹霓垂军上，彼军杀将且须停，动必有灾迍。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 一",
        "author": "易静",
        "content": "凡论雨，二气是阴阳。\n升则为云降则雨，若逢兵动合灾祥，良将要参详。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 二",
        "author": "易静",
        "content": "师在道，或始出郊城。\n雷雨如倾溪涧阻，沐（京本作「淋」）尸凶象不堪行，勿要（辛本、川本作「足」）与天争。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 三",
        "author": "易静",
        "content": "兵（辛本、川本、京本作「军」）始进，雨急立成泥。\n名曰沐（京本作「淋」）尸当立（辛本、川本、京本作「速」）止，别诠吉日与良时，强进必（京本作「有」）凶危。\n（京本注：军谶曰：兵行日暴风猛雨，折旗帜不止，此天怒也，不可进兵。\n待天象和明，别择日行。\n）。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 四",
        "author": "易静",
        "content": "军发日，微雨洒军（京本作「润兵」）行。\n此是润军兵（京本作「兵人」）必利，旌旗前指最为精，所向定须赢。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 五",
        "author": "易静",
        "content": "兵始进，旗帜绕于鎗。\n半雨半晴霞气过，且须盘泊好参详，去即阵难当。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 六",
        "author": "易静",
        "content": "天数日，半雨半兼（川本作「无」）晴。\n营内有奸谋结叛，先晴后雨叛难成（京本作「擒」），先雨后晴兴（京本作「兵」）。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 七",
        "author": "易静",
        "content": "兵（首本作「风」，此从辛本）发日，风雨逆沾人。\n天意示（辛本作「欲」）知教我记，不须前进恐危身，见阵溃亡军。\n（《军行志》：如行军见暴风猛雨，倒折旗鎗，大雨不止者，天之怒也，军不可进。\n宜待天象和明，别择日时门户，军行方吉也。\n）。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 八",
        "author": "易静",
        "content": "天雨物，形体不能声。\n其分凶灾主兵寇，功臣遭戮国须倾，固守得平平。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 九",
        "author": "易静",
        "content": "天雨血，贤退进邪人。\n血染金革皆不喜，急移营寨赏三军，无罪受王刑。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 十",
        "author": "易静",
        "content": "天雨鸟，爪翅及诸般。\n若在彼军他主败，我军逢此不能安，必见损兵官。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 十一",
        "author": "易静",
        "content": "天雨蛩，在敌不能（辛本作「宜」）攻。\n或鳖或鱼皆凶（首本作「吉」，今从辛本）兆，我军见者便回程，不动必遭凶。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 十二",
        "author": "易静",
        "content": "天雨毛，主将信邪奸。\n急宜谨亷须固守，莫将轻慢事非凡，天意报君颜。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 十三",
        "author": "易静",
        "content": "无云雾，一色见天晴。\n此象无云而雨降，谓之天泣事难禁，主帅未安心。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 十四",
        "author": "易静",
        "content": "黑云现，横截在天河。\n见此天河新作换，来朝有雨报君家，此语不曾差。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 十五",
        "author": "易静",
        "content": "天河内，闪电见光明。\n随即来朝遭大雨，自然霶霈若盆倾，平地水汪盈。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 十六",
        "author": "易静",
        "content": "月生晕，月晕晕参星。\n或晕井宿遭雨降，五朝七日不差分，空裏似盆倾。",
        "dynasty": "唐",
        "collection_info": null
    },
    {
        "title": "兵要望江南 占雨第八（京本列第二○十七首） 十七",
        "author": "易静",
        "content": "密云现，雨阵黑浓浓。\n蓦地拦前轰霹雳，天雷惊震拥（首本作「摊」，兹从辛本、川本）来攻，有雨不多分。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首）",
        "author": "易静",
        "content": "。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 一",
        "author": "易静",
        "content": "老阳极，出地变成雷。\n出声之先收声后，此为灾怪号非时，兵起主荒饥。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 二",
        "author": "易静",
        "content": "占雷法，大怕出非时。\n皆是守官无政法，酷民枉法有天知，天怒震权威（辛本、川本作「震威摧」）。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 三",
        "author": "易静",
        "content": "兵发日，风吼忽雷鸣。\n战马尽惊旗倒折，前程必有贼来迎，大战血交幷。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 四",
        "author": "易静",
        "content": "兵发日，云气与雷声。\n云趁我军雷逐后，天威神助大军行，此去必须赢。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 五",
        "author": "易静",
        "content": "兵发日，雷动我军营。\n天助威灵军得胜，若居彼上我劳军，审细听其声。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 六",
        "author": "易静",
        "content": "冬三月，何事忽雷鸣？只利客居（川本作「军」）非利主（辛本、川本作「土」），高旗先举定须赢，后战必无成。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 七",
        "author": "易静",
        "content": "雷霹雳，树木及诸般。\n若在彼军营寨上，天威杀气我难当，移寨始为安。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 八",
        "author": "易静",
        "content": "营寨上，雷止一声鸣。\n定是命来应迅速，不然急诏事叮咛，上将好详听。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 九",
        "author": "易静",
        "content": "营郡邑，天上忽雷鸣（辛本、川本作「声」）。\n欲似雷鸣还不是（辛本、川本作「似」），多应土地注长（二字据辛本、川本补）倾，否则（辛本、川本作「即」）战将争。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 十",
        "author": "易静",
        "content": "兵发日，风送逆雷声。\n天意欲将（京本作「显然」）兵仔细，不宜先举恐伤危，遇敌恐（京本作「必」）遭摧。\n（京本注：夫雷霆者，天地之成，震则以惊万物，兵者尤宜祭之。\n凡雷霆于将军士卒，宜擐甲张弦，其兵得天助也。\n）。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 十一",
        "author": "易静",
        "content": "无云气，天色十分晴。\n蓦地一声如雷响，或如霹雳野鷄惊，龙出没灾刑。\n（经曰：「谓之天鼓，亦主兵火。\n」又曰：「龙出。\n」）。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 十二",
        "author": "易静",
        "content": "将军众，蓦地一声雷。\n次后幷无雷附矣，将军兵众必行之，举处可先为。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 十三",
        "author": "易静",
        "content": "春三月，甲子共庚寅。\n乙丑戊子幷辛卯，雷鸣霹雳恐伤人，大战月旬惊。\n。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 十四",
        "author": "易静",
        "content": "将战次，临阵有雷声。\n从我军中谋至敌，敌军必败我军赢，反此一同情。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 十五",
        "author": "易静",
        "content": "天阴久，不雨数朝期。\n忽有雷鸣我军上，前程得捷便占（辛本、川本作「占便」）宜，反此我军危。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 十六",
        "author": "易静",
        "content": "雷四起，南北与东西。\n其势往还鸣不定，合当迴避不须迟，大战两伤之。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 十七",
        "author": "易静",
        "content": "声浑浑，其势又圆长。\n起处来方我军上，若还征战定无妨，又助我军强。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 十八",
        "author": "易静",
        "content": "霹雳震，牙（首本作「手」，兹从辛本、川本）帐震声雄。\n忽速搜寻休要住，须知营寨有奸凶，寻觅莫从容。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 十九",
        "author": "易静",
        "content": "密云见，踊跃若倾河。\n或（辛本作「忽」）有雷声先大作，其时有雨也无多，说处莫（川本作「没」）偏颇（辛本作「说出遍遍无。\n」）（按：首本此处缺一页，以下五首据辛本补。\n）。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 二十",
        "author": "易静",
        "content": "雷忽震，震处众人惊。\n若雷又非声振怒，我军之上必摧倾，移寨免忧惊。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 二十一",
        "author": "易静",
        "content": "雷声震，连日不收声。\n此象正为多失信，为他官吏不能清，天令与人闻。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 二十二",
        "author": "易静",
        "content": "雷震雹，随即雪空飞。\n阴气胜阳因此得，贼臣将起事须疑，主吏损心知。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 二十三",
        "author": "易静",
        "content": "兵发日，雷发我军中。\n天助神威兵大胜，若居彼上我军凶，详细辨雷轰。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 二十四",
        "author": "易静",
        "content": "兵发日，霞气与雷声。\n霞随我军雷随彼，威感应之我军停，此去必成功。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 二十五",
        "author": "易静",
        "content": "兵发日，须要识鸣方。\n雷自我军营上起，主军大胜客军伤，天意助吾祥。\n（以下七首从京本补。\n）。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 二十六",
        "author": "易静",
        "content": "兵发日，雷向敌军鸣。\n彼胜我输宜罢战，不然城寨定遭迍，预计不宜征。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 二十七",
        "author": "易静",
        "content": "军营内，无雨及无云。\n营上忽然雷霹雳，主军大败急移营，不尔祸来侵。\n。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 二十八",
        "author": "易静",
        "content": "占雷兆，初发那方鸣。\n干上主兴多士卒，坎方大水阻行兵，艮位病临营。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 二十九",
        "author": "易静",
        "content": "占雷兆，初若震方鸣。\n决主其年谷高贵，预收粮饷赈军民，巽上旱灾临。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 三十",
        "author": "易静",
        "content": "占雷兆，初动在离方。\n恐有火灾兼旱孽，坤宫损稼总宜禳，兑位起兵忙。",
        "dynasty": "唐",
        "collection_info": null
    },
    {
        "title": "兵要望江南 占雷第九（京本列第二十五○三十一首） 三十一",
        "author": "易静",
        "content": "商音姓，鸣忌在离方。\n角姓兑干宫震巽，羽防坤艮及中央，徴姓坎方殃。\n（天子出取天子姓，不出只以主将姓幷日干为主，以八方生克断。\n诀云：甲乙兑干方，丙丁坎上当。\n戊己防震巽，庚辛离有殃。\n壬癸艮坤位，中央总不祥。\n我克他军败，他克我军伤。\n生他虽用计，生我自投降。\n上天昭应验，良将细推详。\n）。",
        "dynasty": "唐",
        "collection_info": null
    },
    {
        "title": "兵要望江南 占天第十（十一首） 一",
        "author": "易静",
        "content": "天之道，为父又为君。\n清静丽明为顺吉，昏暗阴散缺忠臣，谄佞近王庭。",
        "dynasty": "唐",
        "collection_info": null
    },
    {
        "title": "兵要望江南 占天第十（十一首） 二",
        "author": "易静",
        "content": "天气赤，荫地一般红。\n人物尽来如屠血，来兵必战有灾凶，兵败莫西东。\n（宋咸淳甲戌七月初六日庚辰酉时，在天有一丈余高霞，映地如血，当年十二月过江，至丙子纳降，江淮军民遭涂炭。\n）（按：此条原注为后人附加。\n）。",
        "dynasty": "唐",
        "collection_info": null
    },
    {
        "title": "兵要望江南 占天第十（十一首） 三",
        "author": "易静",
        "content": "天之道，哀响又兼鸣。\n此处必主兴王道，异谋革位少良臣，年内见其因。",
        "dynasty": "唐",
        "collection_info": null
    },
    {
        "title": "兵要望江南 占天第十（十一首） 四",
        "author": "易静",
        "content": "天之道，其象号干方。\n或若分为于两半，分常别土乱征伤，人主见忧惶。",
        "dynasty": "唐",
        "collection_info": null
    },
    {
        "title": "兵要望江南 占天第十（十一首） 五",
        "author": "易静",
        "content": "天之道，忽裂见楼台。\n皆主兵荒人世乱，千般祥瑞忽为灾，其怪报人来。\n（以上五首首本缺，据辛本、川本补。\n）。",
        "dynasty": "唐",
        "collection_info": null
    },
    {
        "title": "兵要望江南 占天第十（十一首） 六",
        "author": "易静",
        "content": "天河分，忽若似鎗（辛本、川本作「戟」）尖。\n兵世当兴逢此兆，诸川郡府见忧煎。\n涂炭遍山川。",
        "dynasty": "唐",
        "collection_info": null
    },
    {
        "title": "兵要望江南 占天第十（十一首） 七",
        "author": "易静",
        "content": "天色白，惨惨甚昏曚。\n久阴不雨阴谋事，必为兵火事难通（「通」字据辛本、川本补）。\n年内始知踪（首本作「通」，兹从辛本、川本。\n）。",
        "dynasty": "唐",
        "collection_info": null
    },
    {
        "title": "兵要望江南 占天第十（十一首） 八",
        "author": "易静",
        "content": "天忽响，鸣闹在苍穹。\n多是子忧当父感，天鸣臣怒鉴君同，君主可宽刑。",
        "dynasty": "唐",
        "collection_info": null
    },
    {
        "title": "兵要望江南 占天第十（十一首） 九",
        "author": "易静",
        "content": "天道惨，惨色变深黄。\n必主大风三二日，船行急止莫徜徉（辛本、川本作「沧洋」），预报与君忙。",
        "dynasty": "唐",
        "collection_info": null
    },
    {
        "title": "兵要望江南 占天第十（十一首） 十",
        "author": "易静",
        "content": "天忽见，有虹赤红黄。\n贯北斗极星还遶，君生贤圣主（辛本作「至」）非常。\n此事甚相当。",
        "dynasty": "唐",
        "collection_info": null
    },
    {
        "title": "兵要望江南 占天第十（十一首） 十一",
        "author": "易静",
        "content": "天久旱，无雨水盆流。\n此是天时雨不润，不能下降令人忧（辛本、川本作「奔高流」）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 一",
        "author": "易静",
        "content": "太阳位，为主正为君。\n兆主国君家国事，通行循度总和平，昏蚀主忧惊。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 二",
        "author": "易静",
        "content": "日旁气，赤色若（京本作「似」）悬钟。\n所见之时（辛本、川本、京本作「游所见边」）须将死，不论春夏与秋冬，所举总成空。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 三",
        "author": "易静",
        "content": "日生晕，上下两重交。\n必有彼疆亡将过（京本作「军亡将帅」），中谋独霸不成韬，终是举（京本作「起」）鎗刀。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 四",
        "author": "易静",
        "content": "日左（辛本、川本作「在」）右，白气若虹交。\n兆（京本作「即」）主血流成大战，缘君失政作成妖，无法可禳消。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 五",
        "author": "易静",
        "content": "日光晕，晕珥有阴风。\n左右并同为吉兆，三般变动日时逢（京本作「同」），日月在罗笼。\n（日边耳，经曰：日有抱晕于野，皆有降军降将至也。\n）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 六",
        "author": "易静",
        "content": "日光晕，有晕要须知。\n阙处预先防（京本作「堤」）备吉，忽然不阙亦（京本作「不」）须疑，三日雨淋漓。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 七",
        "author": "易静",
        "content": "日中晕，上盖下为阴（京本作「缨」）。\n向晕即凶背晕吉，若无征战有风声，霞气雨还成。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 八",
        "author": "易静",
        "content": "晕不合，垂在两边生（京本作「旁」）。\n城内有人谋不就，且饶缓慢看军（京本作「牵」）情，一事也无成。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 九",
        "author": "易静",
        "content": "晕边气，入则外军赢。\n随气攻之应大胜，忽然内出外军倾，胜负预先明（京本作「征」）。\n。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 十",
        "author": "易静",
        "content": "晕边珥，一珥喜来生。\n两珥欲来相解意，又言败（川本、辛本、京本作「拜」）将摄公卿，此术甚分明。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 十一",
        "author": "易静",
        "content": "日月背，顺吉背须凶。\n若背东方西面胜，背西东面获其功，南北并皆同。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 十二",
        "author": "易静",
        "content": "占日月，主客要先知。\n昼把（京本作「犯」）太阳将作主，夜凭星月验安危，客认（京本作「与」）气随时。\n（日月星为主，云霞气为客。\n）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 十三",
        "author": "易静",
        "content": "相鬬（京本作「闻」）敌，两日见分明。\n必有拔营离寨去，正当日下（京本作「夜」）看抛城，大战血交幷（京本作「兵」。\n首本缺此首，兹据辛本、川本。\n）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 十四",
        "author": "易静",
        "content": "相斗（京本作「闻」）敌，日鬬对城营（京本作「营城」）。\n交战血流看主客，必应主败客军赢，日度算还生。\n（辛本、川本注：「算太阳分野。\n」京本注：「精算太阳分野，在日度算还生第十三首。\n」）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 十五",
        "author": "易静",
        "content": "日中晕，日被白虹穿。\n天下大兵看即（京本作「帅」）起，又兼烈士报仇冤，奋怒气冲天。\n（荆轲入秦时有此兆。\n）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 十六",
        "author": "易静",
        "content": "兵发日，日偶蚀幷亏。\n莫往前程寻大战，天垂威（辛本、川本作「戒」）象遣（京本作「上天垂象欲」）人知，去则将难归。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 十七",
        "author": "易静",
        "content": "冠缨日（京本作「者」），日上即为冠。\n右（京本作「在」）下为缨擎捧日，冠为喜兆将须欢，缨则将心攒。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 十八",
        "author": "易静",
        "content": "两日鬬，少时（京本作「小将」）及明朝。\n倘或必（辛本、川本、京本作「忽」）闻如此兆，外藩草莽竞（京本作「尽」）兴妖，进步即嚎啕（辛本、川本作「疾兵消」）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 十九",
        "author": "易静",
        "content": "日边气，如杵赤而明。\n既显不当军将出，执迷坚往损其兵，一半不回程。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 二十",
        "author": "易静",
        "content": "日旁晕，状若死蛇围。\n其兆主（京本作「生」）灾先举（京本作「损」）将，师徒半出不能回，宜改（京本作「后」）拥师归。\n（此首首本缺，据辛本、川本。\n）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 二十一",
        "author": "易静",
        "content": "日边晕，抱日一边生。\n顺抱敌人须可撃，还如逆抱战无赢，随众（京本作「象」）举其兵。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 二十二",
        "author": "易静",
        "content": "日下气，赤气列三层。\n天下流亡兵竞起，黎民失业祸灾生，鹿走霸图争。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 二十三",
        "author": "易静",
        "content": "日四耳，多在四隅边。\n宫阙储君生太子，欢欣期降定三年，人马罢征权。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 二十四",
        "author": "易静",
        "content": "日中气，上下黑衝过。\n长子建谋兴大逆，速当根究莫蹉跎，迟便举（京本作「起」）干戈。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 二十五",
        "author": "易静",
        "content": "两阵近，青气日边生。\n其状分明如半月，顺其形气速前征，交战必须赢。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 二十六",
        "author": "易静",
        "content": "太阳畔，八字气分明。\n下若鹿麞形势走，将亡兵溃祸灾生，固守保关营。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 二十七",
        "author": "易静",
        "content": "太阳畔，云气伞张形。\n又若飞烟星在（辛本、川本、京本作「影」）裏，火星傍出血成坑，坚守不宜行。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 二十八",
        "author": "易静",
        "content": "太阳畔，突出泰山端。\n紫气盘旋供（辛本、川本作「俱」）不散，城中军胜贼当残，临阵审详看。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 二十九",
        "author": "易静",
        "content": "太阳畔，气盖（京本作「贯」）日当中。\n白色东西连卯酉，主忧社稷（京本作「宗社」）重灾凶，改号任神龙。\n（龙名曰丧门。\n）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 三十",
        "author": "易静",
        "content": "太阳畔，九曜旋（辛本、川本、京本作「簇」）于边。\n似火如灯光烂烂（京本作「烨烨」），九州大乱水滔天（京本作「血流川」），王道苦（京本作「若」）忧煎。\n（又主兵戈。\n）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 三十一",
        "author": "易静",
        "content": "太阳畔，牛鬬竞争时。\n更有傍边持戟立，戟人无首影依稀，宗庙必倾危。\n（首本此首两收，前二句一作「太阳鬬，竞与日争时」。\n）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 三十二",
        "author": "易静",
        "content": "太阳畔，如幕（京本作「蔓」）又如花。\n相继相连不间（京本作「黏不」）断，嫔妃皇后乱其家，术士见生涯。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 三十三",
        "author": "易静",
        "content": "太阳畔，气如剪刀形。\n更有散花桃杏（京本作「李」）杂，君王失政后妃称（京本作「嗔」），鲜洁（京本作「解结」）愈为精。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 三十四",
        "author": "易静",
        "content": "太阳畔，气若璧形圆。\n其影团圆（京本作「团」）如晕色，羣（京本作「郡」）邦臣下反（京本作「反主」）谋专，夺我境边田。\n（主小臣谋反分国。\n京本注：「主小臣谋叛分国侵夺之事。\n」）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 三十五",
        "author": "易静",
        "content": "太阳畔，一树蒂根成。\n两（京本作「雨」）气横生成长拽出，杀君自缢叛臣情，随帝应其徴。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 三十六",
        "author": "易静",
        "content": "太阳畔（京本一作「时」），如鼠树枝（京本一作「林」）间。\n又似鸡形双（京本一作「头」）翅举（京本作「颐颈势」），看（京本作「举」）看洪水作为（京本作「危」）难，移寨向（京本作「上」）高山。\n（京本此首两见。\n）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 三十七",
        "author": "易静",
        "content": "太阳畔，帆幔气堪疑。\n又若破船来向（京本作「泊」）岸，仍居干位帝京基（辛本、川本作「隳」、京本作「堕」），帆落势倾时（京本作「危」）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 三十八",
        "author": "易静",
        "content": "太阳畔，五色气鲜（京本作「祥」）明。\n下有奔麞形象具，忠臣遭戮又妖兴（京本作「兵」），不可不留情。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 三十九",
        "author": "易静",
        "content": "太阳畔，十字在中张，大祸欲来先露兆，奸凶怀恨（京本作「诈」）作妖祥，斋醮早消禳。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 四十",
        "author": "易静",
        "content": "太阳畔，气色似人兵。\n若在离边移寨上，君王易代表临垧，贤者得其情。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 四十一",
        "author": "易静",
        "content": "太阳畔，两手在其傍。\n更有金星圆出现，后妃作孽乱生狂，干地（京本作「帝」）应其殃。\n（干符六年二月十八日午时现。\n京本「干符」前有「唐禧宗」三字。\n）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 四十二",
        "author": "易静",
        "content": "太阳畔，举手若两（京本作「首若双」）分。\n或作箒形居两手，君王帝位欲分更，不散决然成。\n（辛本、川本、京本注：「气现久不散，其殃必应。\n」）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 四十三",
        "author": "易静",
        "content": "太阳畔，青气散如飞。\n变作雁行分势列，外邦小国贼臣欺，谋反祸相随。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 四十四",
        "author": "易静",
        "content": "太阳畔，若对斗牛间。\n更有一虹迎面见，三公流国战无还，迁改莫辞难。\n（京本注：「国主政权应自失。\n」）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 四十五",
        "author": "易静",
        "content": "日边气，皆应在蚩尤。\n申酉且须看獬豸，丧门申未午时求，见处便堪愁（京本作「忧」）。\n。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 四十六",
        "author": "易静",
        "content": "日之外，有耳两边生。\n必有和通同好事（辛本、川本作「善」，京本作「同通好喜」），两军不战结欢欣（京本作「情」），四海得安宁。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 四十七",
        "author": "易静",
        "content": "青天象，日月气来衝。\n北面气衝北面旺，南衝南旺任（川本、辛本、京本作「认」）西东，取此以为宗（川本、辛本、京本作「踪」）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 四十八",
        "author": "易静",
        "content": "日色异，黄赤病之源。\n色若白时多死兆，更兼兵起祸凶年（京本作「连」），疾疫凑来缠。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 四十九",
        "author": "易静",
        "content": "日五色，或有气棱层（京本作「棱」）。\n其分国王权政失，躭迷酒色损生灵，修德灭奢矜。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 五十",
        "author": "易静",
        "content": "日紫色，名曰疾萎蕤。\n其分起兵多丧败，且宜修德厌天机，勿起（京本作「忽即」）祸当时。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 五十一",
        "author": "易静",
        "content": "日有耳，两耳战均平。\n厚处必赢军占取，一边有耳一边赢，无战喜交兵。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 五十二",
        "author": "易静",
        "content": "日色青，其分国堪伤。\n或似火光兼火影，皆为灾乱殄忠良，防备贼临疆。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 五十三",
        "author": "易静",
        "content": "日生晕，须有晕形圆。\n其形如晕圆其圆（辛本、川本作「圆圆背」），皆主邦臣（辛本、川本作「那邦臣子」）叛谋专，夺取境边田。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 五十四",
        "author": "易静",
        "content": "日四耳，顶上即为冠。\n两下为缨须尽日，下为履象不为权，回报日须端。\n（经曰：「日上为冠，下为履，两下为耳，长而为缨，朝抱日吉。\n」）。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 五十五",
        "author": "易静",
        "content": "太阳位，下復见形圆。\n便若白来其色黑，王更国变别忧权，一日见忧煎。",
        "dynasty": "唐",
        "collection_info": null
    },
    {
        "title": "兵要望江南 占日第十一（京本列第六○五十六首） 五十六",
        "author": "易静",
        "content": "日出现，便若似（川本作「是」）臙脂。\n荫（辛本作「映」）地满天血如染，此为天（川本作「大」）杀苦军权，七日雨平川。\n（无雨主火灾。\n）。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 一",
        "author": "易静",
        "content": "太阴位，为后又为臣。\n凡有象形凶吉定，行兵主帅要知明，一一细分清（辛本、川本作「情」）。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 二",
        "author": "易静",
        "content": "占圆月，下小彼军多。\n若总（京本作「见」）大时占我众（京本作「胜」），全（京本作「总」）无大小亦相和，青白定（京本作「早」）回戈。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 三",
        "author": "易静",
        "content": "出军夜，看月好参详。\n有兔主人占大胜，兔无反（京本作「无兔还」）是客军强，仔细审形相（京本作「须要细端详」）。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 四",
        "author": "易静",
        "content": "占夜月，五色气相当。\n此是（京本作「时」）交兵须谨（京本作「警」）慎，直须拚（京本作「挨」）得赏儿郎，悭吝必相伤。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 五",
        "author": "易静",
        "content": "太阴内，有晕使人惊。\n其象分明如刀字（京本作「刃」），奸臣谋反事将成，密究速加刑（京本作「庶无凶」）。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 六",
        "author": "易静",
        "content": "守彼垒，吾督将须攻。\n月色无光灰（京本作「如」）粉样，拔城不过一旬中，守将亦须凶。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 七",
        "author": "易静",
        "content": "看夜月，五色气相衝。\n皆（京本作「此」）是将灾宜（京本作「须」）谨慎，直须重赏宴军中，坚执祸相逢。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 八",
        "author": "易静",
        "content": "月生晕，厚薄四方停。\n此是三军均力象，一边有抱一（辛本、川本、京本作「抱」）边赢，顺抱若神兵。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 九",
        "author": "易静",
        "content": "月生晕，晕有珥兼生。\n将有火（京本作「大」）灾难闪避，三朝有雨得安宁，无雨祸还（京本作「须」）成。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 十",
        "author": "易静",
        "content": "月生晕，晕内有流星。\n当有贵人奔出走。\n客星入侧将当惊，国亦不安宁。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 十一",
        "author": "易静",
        "content": "月如赭，莫战最为良。\n若或不依（京本作「不依言」）须见败，客军得胜主军伤，宜且守封疆。\n（京本注：「先出客，后出主。\n」）。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 十二",
        "author": "易静",
        "content": "相鬬敌，月满色无光。\n客胜主衰（京本作「亏」）须谨慎，忽然交战主难当，城内欲投降。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 十三",
        "author": "易静",
        "content": "双月现，现则有兵荒。\n两两三三俱荒乱（辛本、川本、京本作「乱出」），当其现处有（辛本、川本、京本作「竞」）猖狂，人马两（京本作「死及」）逃亡。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 十四",
        "author": "易静",
        "content": "两月鬬，侯景犯梁朝。\n倘或遭逢如此兆，外藩（京本作「番」）雄略（京本作「客」）有谋韬，俱废若（京本作「永」）冰消。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 十五",
        "author": "易静",
        "content": "兵在外，月色（辛本、川本作「蚀」、京本作「食」）八分强。\n军欲还乡须（京本作「休」）罢战，忽然蚀尽倒城亡，将死向郊（京本作「饥」）荒。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 十六",
        "author": "易静",
        "content": "太平夕（京本作「久」），月破作三分。\n四海荒荒兴逆叛，都缘人主宠奢昏（京本作「民」），草寇辄称尊。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 十七",
        "author": "易静",
        "content": "月黄色，分野现明光。\n此是将军迁（京本作「还」）职象，彼师我众两无伤。\n各自守封疆。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 十八",
        "author": "易静",
        "content": "月边气，其象若羣猪。\n羽姓将军兵大吉，宫商角徴不占拘（京本作「推」），把捉顾方隅。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 十九",
        "author": "易静",
        "content": "十五夜，月缺不团圆。\n一面凸凹三两处，近臣怪（辛本、川本作「怀」）怨（京本作「怀恨」）夺君权，急究反情原。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 二十",
        "author": "易静",
        "content": "金入月，星朗月无光。\n星蚀太阴臣造逆，月明星暗将身（辛本、川本作「星」）亡。\n星没客军伤。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 二十一",
        "author": "易静",
        "content": "金与月，俱出在西方。\n星北北方军必胜，星南南面将身（辛本、川本作「星」）强，月白（辛本、川本作「向」）将兵亡。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 二十二",
        "author": "易静",
        "content": "金月晕，星暗月昏昏。\n客必败亡须好认，木星三晕将（辛本、川本、京本作「宰」）臣奔。\n天象显然分。",
        "dynasty": "唐",
        "collection_info": null
    },
    {
        "title": "兵要望江南 占月第十二（京本列第七○二十三首） 二十三",
        "author": "易静",
        "content": "月有晕，白虹向中穿。\n天下大兵看即起，更兼壮士执仇冤，大（辛本、川本作「日」）怒气衝天。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 一",
        "author": "易静",
        "content": "兵要法（京本作「诀」），为主认星辰。\n伏逆迟留（京本作「留时」）须固守，更看金（京本作「堪全」）现便（京本作「使」）宜行，俱伏两均平。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 二",
        "author": "易静",
        "content": "兵要诀，为主（京本作「客」）认金星。\n若也伏藏休动作，逆行逆战亦均平，顺则最宜行。\n（星退宜退，星进宜进。\n）。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 三",
        "author": "易静",
        "content": "金与火，统帅识星无。\n须算（辛本、川本作「等」）行藏知决胜，何须坚执讲星孤，诸事细参图。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 四",
        "author": "易静",
        "content": "土星合，相犯必为灾。\n分野居（京本作「老」、辛本作「若」）当须有事，本藩太守祸之胎，修德免灾（京本作「殃」）来。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 五",
        "author": "易静",
        "content": "三星聚，晋宋为居（辛本、川本作「兼」、京本作「卫兼」）唐。\n此地将军须就狱，总兵主帅作猖狂，斩首献明（京本作「君」）王。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 六",
        "author": "易静",
        "content": "四星聚，平地（辛本、川本、京本作「帝」）会张星。\n王莽赤眉兵造起，后来光武扫余（京本作「除」）兵，晋魏也曾更（京本作「经」）。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 七",
        "author": "易静",
        "content": "五星聚，汉祖得其时。\n秦灭汉兵东井会，君王起事合天机，星会尾如（京本作「聚尾和」）箕。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 八",
        "author": "易静",
        "content": "星落寨，为将恐遭殃。\n宜速移营方见吉，坚强旧所必凶伤，天降祸相（辛本、川本、京本作「难」）当。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 九",
        "author": "易静",
        "content": "星相打，攻守两茫茫（京本作「忙忙」）。\n遇战血流交满野（京本作「遇贼血流郊野满」），攻城不下好堤防，宴犒赏儿郎。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 十",
        "author": "易静",
        "content": "金星畔，边有小星侵。\n相去不过咫尺远，客军当败将消沉，兵罢只如今。\n（凡金星为将星，专主兵权兆。\n京本注：「金星专主兵权之事。\n」）。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 十一",
        "author": "易静",
        "content": "金星（京本作「行」）疾，急战定应（京本作「须」）赢。\n行若缓时须固守，星高攻（京本作「远」）战有功名，低害（京本作「则」）莫深征。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 十二",
        "author": "易静",
        "content": "金芒角（京本作「金星落」），随角出军征。\n若有焰光如扫箒，亦名天狗食妖兵，其下血成坑。\n（如蝼赴水，其下必败。\n）。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 十三",
        "author": "易静",
        "content": "占星宿，伏现在西东。\n星若近南南必胜，忽然近北北宜攻，专祖此为宗（辛本、川本作「踪」）。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 十四",
        "author": "易静",
        "content": "金星出，出在卯中央。\n东面兵强莫（京本作「休」）与战，西出西方不可当（京本作「出西面酉酉难当」），勿与动锋鎗（辛本、川本作「鬬刀鎗」，京本作「勿与鬬锋芒」）。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 十五",
        "author": "易静",
        "content": "金西伏，木（京本作「未」）出现东方。\n军在西南休进战，二星同出现东方，西若战须亡。\n（或水或木星。\n）。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 十六",
        "author": "易静",
        "content": "金东伏，木（京本作「未」）出现西方。\n东北二方须败走，忽然同出在西方（京本作「现在旁」），东面不能当。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 十七",
        "author": "易静",
        "content": "同伏现，相去尺余同。\n交战将兵须有应，水居月上战应先（京本作「鬬」），月内必师还。\n（水在月上也。\n）。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 十八",
        "author": "易静",
        "content": "欃星现，分野在（京本作「出」）何方。\n若是正临灾在即，忽然头尾也遭殃，仁德可修禳。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 十九",
        "author": "易静",
        "content": "星一箇，无尾赤（京本作「亦」）兼青。\n直下落来营寨上，急须迁去别为营，此地定无成。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 二十",
        "author": "易静",
        "content": "金昼现，名号是经天。\n其分用兵兵必罢，未曾动处却兵连，人马满郊田。\n（已动败，未动易政。\n）。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 二十一",
        "author": "易静",
        "content": "星昼陨，声震响如雷。\n赤白或长三五丈，忽然更有小星陪，军势若寒灰。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 二十二",
        "author": "易静",
        "content": "星昼陨，其地定为灾（京本作「其下地殃危」）。\n必有火焚军寨栅，兼防将士涉沙泥（京本作「垝」），移寨（京本作「去」）莫徘徊。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 二十三",
        "author": "易静",
        "content": "军营内，斗大坠星来。\n或是作声长数丈，其间大战将星移（京本作「身摧」），急去免灾危。\n（京本注：「孔明、祖逖，皆有此兆。\n」）。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 二十四",
        "author": "易静",
        "content": "军营内，星陨落其间。\n拽尾或长三五尺（辛本、川本、京本作「丈」），皆为败阵（辛本、川本、京本作「证」）莫（京本作「欲」）相残，急去免灾（京本作「凶」）奸。\n（孔明、祖逖皆有此兆。\n）。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 二十五",
        "author": "易静",
        "content": "军营内，星陨作驴鸣（京本作「形」）。\n兆是（京本作「此兆」）败军幷杀将，便须移寨不须（京本作「当返不当」）停，天意甚分明。\n。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 二十六",
        "author": "易静",
        "content": "营寨内，星火殒其中。\n芒角光明兼（京本作「并」）曳尾，急须移寨避灾凶，不去祸重重。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 二十七",
        "author": "易静",
        "content": "出军法，夜与日相殊。\n彼上有光（京本作「星」）兼月朗，我军上面暗稀疎，进战决成输。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 二十八",
        "author": "易静",
        "content": "星昼陨，分作二三星。\n此是兵戈将欲动，须防敌国别来侵（京本作「必来争」），阴贼逆谋生。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 二十九",
        "author": "易静",
        "content": "吾守壁，月内一星明。\n必是外奸来入垒，期于半夜害吾城，搜（京本作「招」）捉审奸情。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 三十",
        "author": "易静",
        "content": "提大众，欲打破城墙。\n月左（京本作「上」）有星占上角，城中贤将有谋方，速退莫施张。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 三十一",
        "author": "易静",
        "content": "敌守垒，我力有余攻。\n月下有星相近驻，彼城奸欲乱吾中，门户审其踪。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 三十二",
        "author": "易静",
        "content": "围彼久，月背一星随。\n壁（京本作「城」）内敌人谋走北，其城沉溃不须摧，捷报凯歌回。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 三十三",
        "author": "易静",
        "content": "观敌垒，月背有（辛本、川本、京本作「见」）三星。\n状若连珠敌便遁，不须攻打自安平，抚众勿残生。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 三十四",
        "author": "易静",
        "content": "军马进，月畔见三星。\n形似三星将月捧，攻城（京本作「围」）不下战无成，择地设营停（京本作「再安营」。\n候过旬日，别看气候。\n）。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 三十五",
        "author": "易静",
        "content": "攻彼（京本作「破」）垒，月下见（京本作「列」）三星。\n城内诈降设（京本作「施」）巧计，急当准（京本作「整」）备出（京本作「突」）师征，莫信诈为诚。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 三十六",
        "author": "易静",
        "content": "围彼垒，月角露三星。\n亦（京本作「形」）类三台侵抱月，其城难取枉亡（京本作「劳」）兵，别处设谋赢。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 三十七",
        "author": "易静",
        "content": "彗星见，出在（京本作「自」）月旁边。\n必有弒君幷杀父，国中纷扰祸相连，更主易桑田。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 三十八",
        "author": "易静",
        "content": "金临水（辛本、川本作「本」），三五寸金分。\n少妇合忧生哭泣，又见鬬将见灾凶，偏将丧郊中。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 三十九",
        "author": "易静",
        "content": "星坠地，鸣下似雷声。\n着把（辛本、川本作「地」）更（辛本、川本作「便」）如焚薪状，此为天狗食人民。\n百日见灾生。\n。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 四十",
        "author": "易静",
        "content": "慧星现，但看出何方。\n定主国君丧性命，不过百日见惊亡，减（辛本、川本作「咸」）灭在君王。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 四十一",
        "author": "易静",
        "content": "太白犯，昴毕二星缠。\n定主逆臣谋国主，马奔人走丧中原，入昴赦人原。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 四十二",
        "author": "易静",
        "content": "金与水，二曜若侵凌。\n定主破军幷杀将，水居（首本作「君」，兹从辛本、川本）金上客军赢，在下主和平。",
        "dynasty": "唐",
        "collection_info": null
    },
    {
        "title": "兵要望江南 占星第十三（京本列第五○四十三首） 四十三",
        "author": "易静",
        "content": "慧星现，从斗向南行。\n经过垣墙天市界，外边兵寇界相临，损将血成坑。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 一",
        "author": "易静",
        "content": "凡北斗，斗乃众星魁。\n天上众星难相犯，若来相犯有灾危，占候者须知。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 二",
        "author": "易静",
        "content": "斗口内，慧现出光芒。\n海内兵戈俱大起，江河流绝业成（京本作「田」）荒，民作甲兵粮。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 三",
        "author": "易静",
        "content": "北斗内，穿出慧星辉。\n国内主君边寨（京本作「塞」）将，阴谋恶党起旌麾（京本作「强围」），着意谨防危。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 四",
        "author": "易静",
        "content": "北斗下，气若破车轮。\n白色渐生侵口内，饥荒不稔寇成羣，余荒不堪论。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 五",
        "author": "易静",
        "content": "黑色气，守定斗口边。\n父子相吞天下歉，水渰城郭少干田，灾害四方传。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 六",
        "author": "易静",
        "content": "占北斗，第一是妖星。\n却（京本作「都」）要分明军（辛本、川本、京本作「君」）始吉，忽然不现众星明。\n主将落奸情。\n（妖星乃贪狼星也。\n）。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 七",
        "author": "易静",
        "content": "占北斗，夜夜白霞遮。\n不过七旬兵大起，横尸千里卧如麻，忌战日西斜。\n（斗为主，霞为客，有索战，不可出。\n京本「有索战」作「酉未来索战」。\n）。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 八",
        "author": "易静",
        "content": "占北斗，黄（辛本、川本、京本作「紫」）气在其中。\n吉（京本作「喜」，辛本、川本作「有」）事欲来君且记，不过旬日（京本作「逾三月」）喜重重，万姓贺尧风。\n。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 九",
        "author": "易静",
        "content": "占北斗，赤气在其中。\n万万雄风（辛本作「师」、川本作「帅」、京本作「兵」）徒（京本作「多」）费力，攻城尽死不成功，枉把库厫空。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 十",
        "author": "易静",
        "content": "占北斗，兼有小星多。\n天下不安人失业，荒凉米贵递相磨，处处动干戈。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 十一",
        "author": "易静",
        "content": "青苍气，渐入斗心中。\n定有贼来侵郡邑（京本作「县」），不然裨将欲谋凶，大忌是三冬。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 十二",
        "author": "易静",
        "content": "占北斗，明闪电光辉。\n定主好人初出世，辅贤明德助人君，此兆即非轻。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 十三",
        "author": "易静",
        "content": "占北斗，太白入其中。\n定主将军逢战死，城营难守乱人民，大小在（辛本、川本作「走」）西东。\n（太白入斗，将星入度也。\n）。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 十四",
        "author": "易静",
        "content": "黑云气，夜散（辛本、川本作「蔽」）星斗中。\n如此三朝当有雨，急须准备候天情（辛本作「晴」），此理甚分明。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 十五",
        "author": "易静",
        "content": "占北斗，忽直或伸之。\n衝入斗中奸事有，犯其星位各占之，术士亦须知。",
        "dynasty": "唐",
        "collection_info": null
    },
    {
        "title": "兵要望江南 占北斗第十四（京本作「占斗第四」○十六首） 十六",
        "author": "易静",
        "content": "占北斗，通夜黑云遮。\n定主来朝须有雨，急披雨笠候天涯，应兆不能差。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 一",
        "author": "易静",
        "content": "地之道，与月一般称。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 二",
        "author": "易静",
        "content": "统军帅，下寨要安营。\n先是须知吉凶地，莫令误地损兵军，此理要精明。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 三",
        "author": "易静",
        "content": "地名好，川破不堪安。\n大路叉中休下寨，伏尸古墓见多般，将帅要知言。\n（主虚惊，贼来破寨。\n）。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 四",
        "author": "易静",
        "content": "山窄地，泣滴莫安营。\n两路中间休立寨，龙头（辛本、川本作「勿投」）天竈怎持兵，仔细与军（辛本、川本作「君」）寻。\n（天竈者，大谷之口；龙头者，大山之端。\n）。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 五",
        "author": "易静",
        "content": "战场地，古庙与灵坛（首本作「台」，兹从辛本、川本）。\n攻破城营移（辛本、川本作「遗」）故地，尽言凶败与伤残，细说与军（辛本、川本作「兵」）官。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 六",
        "author": "易静",
        "content": "山谷中，下寨忌逢之。\n前高后下居之险，地无草木主忧疑，明将总须知。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 七",
        "author": "易静",
        "content": "大驿路，前后总须疑。\n或在高岗或在（辛本、川本作「近」）水，长深溪涧最无疑，下寨得便宜。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 八",
        "author": "易静",
        "content": "营已下，须识有灾非。\n地上忽生诸怪类，往来天象看来情，主将要知因。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 九",
        "author": "易静",
        "content": "占其地，毛羽忽然生。\n必主人君遭厄难，大兵侵国乱朝廷，百事应忧惊。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 十",
        "author": "易静",
        "content": "田地上，忽然便生毛。\n处处尽生人总见，此为谋逆血流郊，百日主凶妖。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 十一",
        "author": "易静",
        "content": "城营内，火焰忽然（京本作「生」）光。\n将士败亡看在速，急须移寨（京本作「转」）免灾殃，不去祸难当。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 十二",
        "author": "易静",
        "content": "城忽裂，必主起干戈。\n山中地或如雷吼，敌军来时看（辛本、川本作「速探」）如何，急避莫蹉跎。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 十三",
        "author": "易静",
        "content": "营寨（京本作「砦」）地，泉水及生尘。\n有战不离于月内，早排兵甲敌边隣，移寨避灾迍。\n（先移后战。\n）。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 十四",
        "author": "易静",
        "content": "城营（京本作「营内」）地，无故动还摇。\n大战必应于岁月（京本作「内」，幷注：「城年营月也。\n」）直须移（京本作「离」）寨祸应消，不去（京本作「出」）将身招。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 十五",
        "author": "易静",
        "content": "城营内，地动起兵戈。\n且早移营于吉地（辛本、川本作「福上」），不然刑祸将身多，阵败（辛本、川本、京本作「破」）自消磨。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 十六",
        "author": "易静",
        "content": "城营内，忽见地生毛。\n所统精兵当便起，须臾不去祸应遭，禳醮保功劳。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 十七",
        "author": "易静",
        "content": "城营内，地上起钱（京本作「残」）花。\n有似马蹄同此兆，移营拥（京本作「各营勇」）士定归家，应验决无差。\n。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 十八",
        "author": "易静",
        "content": "城营内，地忽现（辛本、川本、京本作「陷」）崩摧。\n祸结兵连缘此兆，移营修义灭（京本作「速修仁义免」）凶灾，不信将身推（京本作「危」）。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 十九",
        "author": "易静",
        "content": "城营内，忽见地生丹（京本作「忽有土崩塌」）。\n敌骑欲来衝突我，差人截路莫轻闲（京本作「待莫轻看」），移寨庶几安（辛本、川本作「倚亭关」）。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 二十",
        "author": "易静",
        "content": "城营内，花草忽然生。\n急出莫令军疾病，经旬不动将身倾，智士（京本作「勇」）切须明。",
        "dynasty": "唐",
        "collection_info": null
    },
    {
        "title": "兵要望江南 占地第十五（二十一首） 二十一",
        "author": "易静",
        "content": "城营内，地上忽然（京本作「生」）黄。\n五谷或生幷地长（京本作「忽然生遍地」），将军禄位福无疆，士马乐（京本作「亦」）安康。\n。",
        "dynasty": "唐",
        "collection_info": null
    },
    {
        "title": "兵要望江南 占树第十六（五首） 一",
        "author": "易静",
        "content": "城（京本作「营」）中树，忽然总萎黄。\n威气（京本作「风」）助吾军必胜，阴神佑我必成强，主将喜非常。",
        "dynasty": "唐",
        "collection_info": null
    },
    {
        "title": "兵要望江南 占树第十六（五首） 二",
        "author": "易静",
        "content": "营侧畔，树木自崩摧。\n若近军前师败辱，不然近彼贼（京本作「彼战必」）衝来，移去免凶灾。",
        "dynasty": "唐",
        "collection_info": null
    },
    {
        "title": "兵要望江南 占树第十六（五首） 三",
        "author": "易静",
        "content": "诸树木，花发不当时。\n营内见之须速备（京本作「避」），定知贼众欲来围，移寨免灾危。",
        "dynasty": "唐",
        "collection_info": null
    },
    {
        "title": "兵要望江南 占树第十六（五首） 四",
        "author": "易静",
        "content": "营寨内，树本被雷惊。\n或是震伤人与物，此为伤败被天嗔，移寨免忧心。",
        "dynasty": "唐",
        "collection_info": null
    },
    {
        "title": "兵要望江南 占树第十六（五首） 五",
        "author": "易静",
        "content": "诸树木，忽地出奇枝。\n异花奇叶人罕见，必生异事报军（辛本、川本作「君」）知，将帅看修为。",
        "dynasty": "唐",
        "collection_info": null
    },
    {
        "title": "兵要望江南 占蜂第十七（京本列第十一○五首） 一",
        "author": "易静",
        "content": "军营内，蜂众泊于营。\n兵（京本作「军」）欲动移应不久，修磨器甲莫教停，总令便须行。",
        "dynasty": "唐",
        "collection_info": null
    },
    {
        "title": "兵要望江南 占蜂第十七（京本列第十一○五首） 二",
        "author": "易静",
        "content": "军行次，蜂蝶接连来。\n定有伏兵居草莽（辛本、川本、京本作「泽」），好防林木与山崖，先探保无灾。",
        "dynasty": "唐",
        "collection_info": null
    },
    {
        "title": "兵要望江南 占蜂第十七（京本列第十一○五首） 三",
        "author": "易静",
        "content": "军下寨，蜂蝶遍天飞，防有贼来攻我寨，急（首本作「忽」，兹从辛本、川本）须固守莫迟回，主将要先知。",
        "dynasty": "唐",
        "collection_info": null
    },
    {
        "title": "兵要望江南 占蜂第十七（京本列第十一○五首） 四",
        "author": "易静",
        "content": "军营内，蜂恶乱叮（辛本、川本作「呵」）人。\n或是反军与谋将，必然军将有灾危，谨守贼欺追（辛本、川本作「追欺」）。\n。",
        "dynasty": "唐",
        "collection_info": null
    },
    {
        "title": "兵要望江南 占蜂第十七（京本列第十一○五首） 五",
        "author": "易静",
        "content": "军营内，蜂子遍飞游。\n必主将军多口舌，若还移寨没灾危，记此在心机。",
        "dynasty": "唐",
        "collection_info": null
    },
    {
        "title": "兵要望江南 占鼠第十八（京本列第十○十首） 一",
        "author": "易静",
        "content": "占见鼠，其物夙名虚。\n主盗主奸皆主贼，若来为怪将兵虞，不信祸难除。",
        "dynasty": "唐",
        "collection_info": null
    },
    {
        "title": "兵要望江南 占鼠第十八（京本列第十○十首） 二",
        "author": "易静",
        "content": "逢见鼠，白色是金精。\n若顺军行军大胜，逆军来者祸相（京本作「灾」）生，凶吉甚分明。",
        "dynasty": "唐",
        "collection_info": null
    },
    {
        "title": "兵要望江南 占鼠第十八（京本列第十○十首） 三",
        "author": "易静",
        "content": "逢赤鼠，来往在军前。\n此是伏军（京本作「兵」）藏诡计，搜寻斜谷道旁边，急备莫迟延。",
        "dynasty": "唐",
        "collection_info": null
    },
    {
        "title": "兵要望江南 占鼠第十八（京本列第十○十首） 四",
        "author": "易静",
        "content": "军营内，鼠咬屋椽楹。\n或见（辛本、京本作「向」）壁间搬出土，移营在近改迁宁，排备向前程。",
        "dynasty": "唐",
        "collection_info": null
    },
    {
        "title": "兵要望江南 占鼠第十八（京本列第十○十首） 五",
        "author": "易静",
        "content": "军营内，行鼠尾舒前。\n将（京本作「军」）主有灾须醮谢，夜深谷口（京本作「各各」、辛本、川本作「谷谷」）罢戈（京本作「兵」）鋋，太白（京本作「天似」）报人言。",
        "dynasty": "唐",
        "collection_info": null
    },
    {
        "title": "兵要望江南 占鼠第十八（京本列第十○十首） 六",
        "author": "易静",
        "content": "营寨（京本作「军营」）内，蓦地鼠成行。\n欲似弔人声不罢（京本作「出」），此须为祸将身当，禳谢得平（京本作「保安」）康。",
        "dynasty": "唐",
        "collection_info": null
    },
    {
        "title": "兵要望江南 占鼠第十八（京本列第十○十首） 七",
        "author": "易静",
        "content": "营寨内，白日鼠搬儿。\n不是火灾应大水，三日（辛本、川本、京本作「朝」）五（京本作「两」）日速迁移，不出祸相随。",
        "dynasty": "唐",
        "collection_info": null
    },
    {
        "title": "兵要望江南 占鼠第十八（京本列第十○十首） 八",
        "author": "易静",
        "content": "寨中鼠，能舞向人前。\n必有内奸通外敌，且须搜捉莫迁延，速备实为先。",
        "dynasty": "唐",
        "collection_info": null
    },
    {
        "title": "兵要望江南 占鼠第十八（京本列第十○十首） 九",
        "author": "易静",
        "content": "军营鼠，血染将衣冠。\n或咬鼓旗皆不利，信须修谢拜星官，移寨且求安。",
        "dynasty": "唐",
        "collection_info": null
    },
    {
        "title": "兵要望江南 占鼠第十八（京本列第十○十首） 十",
        "author": "易静",
        "content": "将军卧，眼上被鼠伤（京本作「将军服，上祍鼠来伤」）。\n必有奸贼（京本作「喜神」）来（辛本、川本、京本作「看」）在即，或伤腰下不相当，财散（京本作「破」）客军强。\n（经曰：「鼠者，贼也。\n如有变易，必主奸寇入也。\n」）。",
        "dynasty": "唐",
        "collection_info": null
    },
    {
        "title": "兵要望江南 占蛇第十九（京本列第二十一○十二首） 一",
        "author": "易静",
        "content": "兵发日，路上遇横蛇。\n或入水中应大胜，蛇还赤地（京本作「色」）战无涯，胜负较些些（辛本、川本作「胜地住些些」。\n泊住过一日，外动则吉。\n）。",
        "dynasty": "唐",
        "collection_info": null
    },
    {
        "title": "兵要望江南 占蛇第十九（京本列第二十一○十二首） 二",
        "author": "易静",
        "content": "兵（京本作「军」）行次，蛇赤忌逢之。\n慎备（京本作「阵当」）前程来勒（京本作「应勤」）战，训兵激赏布恩威，厚薄勿偏亏。",
        "dynasty": "唐",
        "collection_info": null
    },
    {
        "title": "兵要望江南 占蛇第十九（京本列第二十一○十二首） 三",
        "author": "易静",
        "content": "军发次，蓦地见交蛇（京本作「蛟交」）。\n讲武扬兵须宴犒，不然上将中风邪，身丧掩黄沙。",
        "dynasty": "唐",
        "collection_info": null
    },
    {
        "title": "兵要望江南 占蛇第十九（京本列第二十一○十二首） 四",
        "author": "易静",
        "content": "蛇赤（辛本、川本、京本作「诸」）色，大小外边来。\n来入我军兵欲敌（京本作「散」），更防引得外奸乖，德向（京本作「得上」）好通开（首本作「关」，兹从辛本、川本、京本）。",
        "dynasty": "唐",
        "collection_info": null
    },
    {
        "title": "兵要望江南 占蛇第十九（京本列第二十一○十二首） 五",
        "author": "易静",
        "content": "长蛇见，饮水近营（京本作「军」）傍。\n抽退还乡方始吉，不然移寨九天方，禳厌免灾殃（辛本、川本末八字作「向高强，营垒布旌幢」。\n京本注：「太岁九天上同。\n」）。",
        "dynasty": "唐",
        "collection_info": null
    },
    {
        "title": "兵要望江南 占蛇第十九（京本列第二十一○十二首） 六",
        "author": "易静",
        "content": "兵（京本作「军」）行次，蛇贯路边傍。\n备御伏（京本作「贼」）兵前道阻，且须仔细更思量，终不使开（京本作「利封」）疆。",
        "dynasty": "唐",
        "collection_info": null
    },
    {
        "title": "兵要望江南 占蛇第十九（京本列第二十一○十二首） 七",
        "author": "易静",
        "content": "蛇入井，俱是败军形。\n或似杄形营内现，若还交战血成坑，坚守我军营。",
        "dynasty": "唐",
        "collection_info": null
    },
    {
        "title": "兵要望江南 占蛇第十九（京本列第二十一○十二首） 八",
        "author": "易静",
        "content": "蛇贯道，白赤动（京本作「助」）军情。\n必有贼兵拦道路（京本作「扪路道」），只宜盘泊赏军兵，不久却回程。\n（但有异色之蛇拦路，回师罢战，大吉。\n）。",
        "dynasty": "唐",
        "collection_info": null
    },
    {
        "title": "兵要望江南 占蛇第十九（京本列第二十一○十二首） 九",
        "author": "易静",
        "content": "蛇如鸟，更有似弓（辛本、川本作「车」）形。\n或是白蛇形（辛本、川本作「行」、京本作「形如」）断续，兼之五六见城营，泣泪血交幷。",
        "dynasty": "唐",
        "collection_info": null
    },
    {
        "title": "兵要望江南 占蛇第十九（京本列第二十一○十二首） 十",
        "author": "易静",
        "content": "蛟蛇见，营寨必（京本作「不」）宜攻。\n更有青蛇人病疾，黄蛇疫瘴总成凶，移寨（京本作「徙」）免灾凶（京本作「逢」）。",
        "dynasty": "唐",
        "collection_info": null
    },
    {
        "title": "兵要望江南 占蛇第十九（京本列第二十一○十二首） 十一",
        "author": "易静",
        "content": "兵行次，水裏怕逢蛇。\n更有鱼龙蜃类见，悉皆进退事无涯（京本作「捱」），速退莫咨嗟。\n（如见龙蛇蜃，幷同。\n）。",
        "dynasty": "唐",
        "collection_info": null
    },
    {
        "title": "兵要望江南 占蛇第十九（京本列第二十一○十二首） 十二",
        "author": "易静",
        "content": "下营毕（京本作「军」），遶寨（京本作「蛇遶」）大蛇栖。\n必有贼（京本作「战」）兵来打寨，高强营垒矗（京本作「布」）旌旗，谨慎欲（京本作「好」）防之。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 一",
        "author": "易静",
        "content": "城营内，马夜转槽鸣。\n军欲离营将大战，早排骁勇各严（辛本、川本作「令行」）明，（京本作「各令齐」），法令（辛本、川本作「号」）整齐行（京本作「号令辨高低」）。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 二",
        "author": "易静",
        "content": "军营内，马咬石兼沙。\n必有贼兵吾（京本作「君」）大获，将军克胜远方夸，大小总荣华。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 三",
        "author": "易静",
        "content": "军营内，牛舞向人前。\n欲罢战争休士卒，干戈不举却回旋，各（辛本、川本、京本作「齐」）贺太平年。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 四",
        "author": "易静",
        "content": "马廐内，天火忽然烧。\n看即大兵将欲起，直须修德（辛本、川本作「福」）祸方消，勿使自身招。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 五",
        "author": "易静",
        "content": "城营内，驴马作人言。\n听取语言为定（京本作「作」）准，更看马后（辛本、川本作「骏」）杀军年，方始报仇冤。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 六",
        "author": "易静",
        "content": "军（川本作「城」）营内，牛马夜间鸣。\n必有暴兵来觅鬬，直须防备夜偷营，速暗布精兵。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 七",
        "author": "易静",
        "content": "城营内，生产两头奇。\n或有足多生八隻，四足两头祸不移，裂土应逾期。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 八",
        "author": "易静",
        "content": "占走兽，兽字体相将。\n或（辛本、川本作「凡」）有怪形须要当，由分凶吉与君张，要辨（辛本、川本作「兽」）虎豺狼。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 九",
        "author": "易静",
        "content": "兵发日（京本作「发兵次」），野兽截军（京本作「兵」）行。\n直向队中衝透过，必然（京本作「分」）队伍两纵横，良将要（京本作「亦」）须明。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 十",
        "author": "易静",
        "content": "兵行次，狼虎及熊罴。\n若在军前狂乱（京本作「浪」）走，此行旬日战无移（京本作「旬战定无宜」），先举得（京本作「合」）天机。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 十一",
        "author": "易静",
        "content": "诸禽兽，异色及无名。\n有爪有牙（京本作「齿」）为我怕，无牙无爪亦应轻，此兆甚分明。\n。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 十二",
        "author": "易静",
        "content": "营前后，野兽乱纵横。\n杀取太牢天地祭，三（京本作「六」）军方得保安宁，有战必须（京本作「然」）赢。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 十三",
        "author": "易静",
        "content": "城营内，白鹿入营来。\n将士病灾方欲起，若还无角（京本作「病」）主兵回，移寨免灾危。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 十四",
        "author": "易静",
        "content": "兵屯次，鹿走入军营。\n必有降人来见我，期于三日事分明，或（京本作「咸」）喜长威名。\n（辛本、川本注：有战作，主大胜。\n）。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 十五",
        "author": "易静",
        "content": "狼与虎，切忌入军（京本作「营」）中。\n队伍突衝幷截路，不过数日有危凶，警备勿交攻。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 十六",
        "author": "易静",
        "content": "虎相食，兆不出三年。\n必有大兵当至此，来其分野祸相煎，其兆理关天。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 十七",
        "author": "易静",
        "content": "兵屯次，野象（京本作「豕」）入于营。\n急急杀来将祭献（京本作「鼓」），三军从此得安宁，斋沐要严精。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 十八",
        "author": "易静",
        "content": "城营内，鹿（京本作「麂」）子入其中。\n杀取三牲将祭献（辛本、川本、京本作「祷」），急当移寨免灾凶，否则祸重重。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 十九",
        "author": "易静",
        "content": "军营侧，蓦地有豪猪。\n须备伏兵来犯（京本作「贼兵来劫」）我，便宜先举莫踌躇，移寨始无虞。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 二十",
        "author": "易静",
        "content": "军营内，或（京本作「忽」）有野猪来。\n若战先赢多后败，速当移寨避其灾，修谢莫迟回。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 二十一",
        "author": "易静",
        "content": "军营内，兔走在（京本作「入」）其中。\n虽有雄兵终不战，都缘彼敌欲和同，不在苦（京本作「若」）邀功。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 二十二",
        "author": "易静",
        "content": "军营内，狸兽（京本作「走」）夜频鸣。\n恰似豺狼同此兆，必知将士欲离营，不久祸灾生。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 二十三",
        "author": "易静",
        "content": "兵屯（京本作「行」）次，豺狗入于营。\n内有奸人（京本作「兵」）相结外，急须搜捉察原情，莫遣叛纵横（京本作「踪兴」）。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 二十四",
        "author": "易静",
        "content": "军营内，狗怪遣人猜（京本作「灾」）。\n急杀血流于戍（京本作「成」）地，埋深三尺以禳灾，敌将必擒来。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 二十五",
        "author": "易静",
        "content": "军营内，獐入及登城。\n若遇此妖多是火，不然孝服与兵争，祈谢保（京本作「得」）安宁。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 二十六",
        "author": "易静",
        "content": "兵行次，路上遇猿猴。\n严令小心防恐怖，理当排槊（京本作「龊」）整戈矛，预计尽良筹。\n。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 二十七",
        "author": "易静",
        "content": "狼与虎，遶寨作悲鸣（京本作「声」）。\n似哭似号（京本作「嘷」）军大败，将军兵败（京本作「溃」）事多惊（京本作「更」），尸垒涧沟平。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 二十八",
        "author": "易静",
        "content": "狼奔走，直撞入吾军。\n不出三日（京本作「去三朝」）幷五日，敌来降我引朝君，彼我受皇恩。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 二十九",
        "author": "易静",
        "content": "野猪鹿，从外入中营。\n定有降人来投（京本作「伏」）我，只于三日见分明，引使（京本作「伴」）履王庭。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 三十",
        "author": "易静",
        "content": "狼与虎，卒见使人惊。\n我在徒师前去后（京本作「在我帅营前后走」），须防大战血成坑，不遇圣贤明。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 三十一",
        "author": "易静",
        "content": "兵行（辛本、川本、京本作「屯」）次，狸走入其中。\n不住夜鸣围绕寨，先因风火事（京本作「忧风火夜」）重重，埋伏且藏兵（京本作「踪」、辛本、川本作「拟藏中」）。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 三十二",
        "author": "易静",
        "content": "军营内，蓦地有来獐。\n三朝七日须大战，不然讲武较旗鎗。\n速斩免灾殃。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 三十三",
        "author": "易静",
        "content": "牛与马，产出是人形。\n定主胡人侵大国，不分南北乱人民，且候圣明生。",
        "dynasty": "唐",
        "collection_info": null
    },
    {
        "title": "兵要望江南 占兽第二十（京本列第二十二，前六首另作「占牛马第十八」○三十四首） 三十四",
        "author": "易静",
        "content": "狼与虎，号泣（辛本、川本作「号叫」、京本作「啸叫」）又伤人。\n五日七朝兵起至，临时胜负预铺陈，方许（辛本、川本作「治」、京本作「耻」）败来军。",
        "dynasty": "唐",
        "collection_info": null
    },
    {
        "title": "兵要望江南 占水族第二十一（京本列第十二○七首） 一",
        "author": "易静",
        "content": "兵行次，水族忌逢（京本作「行」）之。\n但是鱼龙蛟蜃类，悉皆不吉兆灾危，抽退却相宜。",
        "dynasty": "唐",
        "collection_info": null
    },
    {
        "title": "兵要望江南 占水族第二十一（京本列第十二○七首） 二",
        "author": "易静",
        "content": "龙现垒，室宅及池（京本作「其」）中。\n必有大臣谋叛逆，且须作急探奸凶，莫待有奔衝。\n（王莽、朱温时，龙现池沼。\n）。",
        "dynasty": "唐",
        "collection_info": null
    },
    {
        "title": "兵要望江南 占水族第二十一（京本列第十二○七首） 三",
        "author": "易静",
        "content": "军（京本作「兵」）行次，龙鬬在军前。\n必是（京本作「有」）交锋亡命战，黄龙得胜黑龙偏，平地血成川。",
        "dynasty": "唐",
        "collection_info": null
    },
    {
        "title": "兵要望江南 占水族第二十一（京本列第十二○七首） 四",
        "author": "易静",
        "content": "城营内，鱼鼈现（辛本、川本、京本作「鼈忽露」）其形。\n防有内奸谋叛逆，不然水涨浸军兵，速去得安宁。\n。",
        "dynasty": "唐",
        "collection_info": null
    },
    {
        "title": "兵要望江南 占水族第二十一（京本列第十二○七首） 五",
        "author": "易静",
        "content": "城营内，龟蟹入其（京本作「营」）中。\n更有聚蝇亿万数，军兵溃散（京本作「败」）败不从容，看即弃（辛本、川本作「旋」）营空。",
        "dynasty": "唐",
        "collection_info": null
    },
    {
        "title": "兵要望江南 占水族第二十一（京本列第十二○七首） 六",
        "author": "易静",
        "content": "军（京本作「兵」）行次，路上见鼋鼍。\n或有战争营寨（京本作「在战营征砦」）内，不宜前进有（京本作「损」）兵戈，细审莫奔波。",
        "dynasty": "唐",
        "collection_info": null
    },
    {
        "title": "兵要望江南 占水族第二十一（京本列第十二○七首） 七",
        "author": "易静",
        "content": "城营内，龟鼈入其营。\n尽是顿迟亡（首本作「忘」，此从辛本、川本）败象，速当移寨免灾凶，不去祸灾（辛本、川本作「将」）生。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 一",
        "author": "易静",
        "content": "占飞鸟，军旅要知因。\n或是纵横或逐我，或来逆我或成羣，仔细说来情。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 二",
        "author": "易静",
        "content": "鹰搦鹞，势速入军营。\n必是义兄图义弟，不然义弟欲谋兄，奸祸两般情。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 三",
        "author": "易静",
        "content": "兵行次，鹰鹗面（京本作「鹞向」）前飞。\n所向进兵应（京本作「须」）大胜，必能捉彼将兵（辛本、川本作「师」、京本作「帅」）归，天意助神威。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 四",
        "author": "易静",
        "content": "城营内，鹞子搦苍鹰。\n定有奸谋阴祸起，早须排备莫惶惊，有战损精兵。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 五",
        "author": "易静",
        "content": "兵行次，鹞鹗（京本作「鹰鹞」）捉飞禽。\n此去前程须有战，得其首领尽生擒，主（京本作「上」）将称其心。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 六",
        "author": "易静",
        "content": "兵行次，鹰鹘（辛本、川本、京本作「鹘雁」）尽同占。\n鹰（辛本、川本、京本作「雁」）不避鹘鹘不搦，两军通好守盟言，各拥士回还。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 七",
        "author": "易静",
        "content": "城营内，忽（京本作「或」）见杜鹃来。\n应有负冤人未雪，佞臣谋间损贤才，天遣叫声哀。\n。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 八",
        "author": "易静",
        "content": "羣乌（京本作「雀」）噪，队队逐（辛本、川本、京本作「遶」）营飞。\n防有贼（京本作「外」）兵来劫寨，早须整（京本作「准」）备设关机，迟（京本作「稽」）慢致灾危。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 九",
        "author": "易静",
        "content": "城营内，众鸟噪声鸣。\n必有暴兵来劫寨，不然有战损于（辛本、川本作「千」、京本作「戈」）兵，移转最为精。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 十",
        "author": "易静",
        "content": "羣鸟队，飞去又飞来。\n不问（辛本、川本作「以」）下（京本作「在」）营幷在路，此行千里足（京本作「十里走」）难回，仔细察天灾（京本作「威」）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 十一",
        "author": "易静",
        "content": "羣鸟聚（京本作「队」），飞起忽然惊。\n尽向满天鸣噪闹，不过三日火烧营，或有劫寨（辛本、川本、京本作「残」）兵。\n（移营吉。\n）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 十二",
        "author": "易静",
        "content": "城营内，四面鸟声鸣（京本作「有鸟声」）。\n千万结成鸣噪去，急须固守本城营，坚执战伤兵。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 十三",
        "author": "易静",
        "content": "城营内，鸟夜结羣鸣。\n必有暴兵来觅战，不然城寨有虚惊，探后（京本作「候」）用心听。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 十四",
        "author": "易静",
        "content": "鸟众泊（京本作「拍」）营墻（京本作「坛」）。\n头向此营皆尽叫，人惊不起是天殃，不免（京本作「去」）见伤亡。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 十五",
        "author": "易静",
        "content": "城营内，鸟鹊（辛本、川本、京本作「乌鸟」）蓦然惊。\n内有奸臣连外贼，堤防大（京本、辛本、川本作「苦」）战血成坑，谋反（京本作「叛」）害英明（川本作「其身」）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 十六",
        "author": "易静",
        "content": "城营内，乌鹊忽围墙。\n当有敌（京本作「外」）兵来打寨，不然疾病大（辛本、川本、京本作「火」）灾殃，营内欲来（京本作「他」）降。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 十七",
        "author": "易静",
        "content": "城营内，鸟鹊（辛本、川本作「噪」）两（京本作「叫二」）三声。\n必有命（京本作「使」）来应在即，早须奉候出门迎，此意（京本作「语」）且须听。\n。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 十八",
        "author": "易静",
        "content": "鸟相打（京本作「相打拍」），防撃有奸争。\n斩断罪愆惩戒众，若无敌（辛本、川本作「停」）战祸应生，固守始为精。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 十九",
        "author": "易静",
        "content": "城营内，鸟集夺巢飞。\n必有鬬争相竞事，不然下吏欲为非，防慎见（辛本、川本作「间」）分（京本作「有间相」）离。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 二十",
        "author": "易静",
        "content": "临阵次，鸟向四方鸣。\n选取鸟声鸣叫（京本作「向」）处，但从（京本作「存」）此地出军征，百战百回赢。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 二十一",
        "author": "易静",
        "content": "兵发日，前面有羣乌（首本作「声鸣」，兹从辛本、川本、京本）。\n乱叫乱（辛本、川本、京本作「众」）鸣防伏截，或（京本作「忽」）然有战莫先图，详缓保（京本作「却」）无虞。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 二十二",
        "author": "易静",
        "content": "兵行次，鸟众集旌旗。\n若见中军加喜气，将军增爵位迁移，在即不为迟（京本作「在疾莫迟为」）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 二十三",
        "author": "易静",
        "content": "兵发日，鸟众逐军行。\n未见彼军防隐伏，若逢敌战（京本作「阵」）利先征，攻战必先赢。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 二十四",
        "author": "易静",
        "content": "兵（京本作「军」）行次，横阵列鸟来。\n防有伏兵衝队伍（京本作「阵位」），搜罗前后用心猜，不信必为灾。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 二十五",
        "author": "易静",
        "content": "兵行次，鸟众后头来。\n若遇前随应大胜，逆来衝我且宜回，退却免凶灾（辛本、川本、京本作「灾危」）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 二十六",
        "author": "易静",
        "content": "兵行次，鸟立在军旗。\n必有奸人言贼势，今旬来月好防之，偷（京本作「发」）号运谋机。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 二十七",
        "author": "易静",
        "content": "兵行次，军上鸟鸣飞。\n不论下营将布阵，若同此瑞合天机，必胜莫迟疑。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 二十八",
        "author": "易静",
        "content": "下营次，鸟众集牙旗。\n急宰三牲将祭祷，不然军（京本作「兵」）败主分离，灵物报人知。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 二十九",
        "author": "易静",
        "content": "城营内，白鹊（京本作「雀」）入军营（辛本、川本、京本作「营中」）。\n若作巢窝兵大起，急须移寨免灾凶，否则祸重重。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 三十",
        "author": "易静",
        "content": "城营内，灵鹊（京本作「雀」）件巢窝。\n不去营空兼火起，速当移寨祸消磨，久住杀伤多。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 三十一",
        "author": "易静",
        "content": "寨始定，白鹊入营来。\n此是金星呈怪象，有人相害处谋乖，移寨免其灾。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 三十二",
        "author": "易静",
        "content": "羣鹊（京本作「雀」）噪，头向敌军营。\n随鹊战之军必胜，一般羣鹊（京本作「雀」）事无成，在外也须惊。\n（头指敌噪我军胜，不指敌噪闹则虚惊。\n）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 三十三",
        "author": "易静",
        "content": "城营内，野雉入军中。\n若在德乡来即吉，或临刑杀候为（京本作「刑或杀帅侯」）凶，仔细审西东。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 三十四",
        "author": "易静",
        "content": "城营内，蓦地降鸳鸯。\n必有奸人生户内，不然朋友害忠良，自卫己身强。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 三十五",
        "author": "易静",
        "content": "城营内，燕鸽忽离城。\n定有火灾兼祸起，军中行克事叮咛，禳厌始安平。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 三十六",
        "author": "易静",
        "content": "城营内，水鸟忽衔鱼。\n将至门桥幷台屋（京本作「楼台屋上」），必应大水漫街衢，预办早防虞（京本作「危」）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 三十七",
        "author": "易静",
        "content": "鸭声异，一样似鹅声（京本作「鸣」）。\n鵿有官灾幷口舌，速须斋醮慎交争，方使免灾（京本作「遭」）刑。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 三十八",
        "author": "易静",
        "content": "鹅与鸭，或解（京本作「忽辨」）作人声。\n家内必登三品禄（京本作「位」），一门子（辛本、川本作「儿」）侄尽（京本作「更」）享（辛本、川本、京本作「亨」）荣，吉兆自天生。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 三十九",
        "author": "易静",
        "content": "城营内，鸡母作雄声。\n或在夜鸣家（京本作「皆」）有祸，若门（京本作「闻」）阴暗（京本作「口」）不惺惺，禳（京本作「醮」）谢始安宁。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 四十",
        "author": "易静",
        "content": "兵（京本作「军」）行次，军上伯劳鸣（京本作「莺」）。\n兆是军分为（京本作「鸣兆是军分」），两路兼防祸起察奸情，主将要须（京本作「详」）明。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 四十一",
        "author": "易静",
        "content": "伯劳鸟，闹噪在军前。\n大祸预（辛本、川本作「须」）知（京本作「将临」）须早觉，不逾两月（京本作「日」）事应然，此象理关天。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 四十二",
        "author": "易静",
        "content": "伯劳鸟，啼叫在军营。\n南北敌人困我将，东西只是有虚声，此象甚分明。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 四十三",
        "author": "易静",
        "content": "城营内，枭鸟噪声鸣。\n若（京本作「如」）在德乡分队伍，如居刑杀有奔惊，预叫使人听。\n。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 四十四",
        "author": "易静",
        "content": "下营次，众鸟集羣鸣。\n如在德乡犹自可，若临刑上血成坑，此兆细（京本作「仔细要」）详听。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 四十五",
        "author": "易静",
        "content": "兵发日，百（京本作「白」）鸟忽迎军。\n此是天威来助顺，贼人归向息边尘，端的立功勋。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 四十六",
        "author": "易静",
        "content": "兵行次，众鸟覆（京本作「巨鸟伏」）于营。\n必有大军来撃我，皂旗黄杆引师行，禳厌必（辛本作「毕」）登程（京本作「早堪程」）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 四十七",
        "author": "易静",
        "content": "兵行日（京本作「已」），禽乃或（京本作「巨鸟或」）期军。\n将有福神天佑助，必然旬日立功勋，官爵显超羣。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 四十八",
        "author": "易静",
        "content": "鸡声闹（京本作「鬬」），半夜及黄昏。\n半夜精兵行在速，黄昏啼后有回军，太白报人闻。\n（众鸡主国事，一鸡主家咎。\n）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 四十九",
        "author": "易静",
        "content": "燕雀闹，隣境动（京本作「有」）兵争。\n更有黑头黄鸟至，腹黄身黑不知名，彼已出精兵。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 五十",
        "author": "易静",
        "content": "城营内，鸡鸟共喧争。\n鸟若赢时军外（京本作「客军」）胜，鸡赢主胜甚分明，偷寨两般情。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 五十一",
        "author": "易静",
        "content": "鸦鸣（京本作「鸟」）噪，无故噪城营。\n此是用兵灾欲起（京本作「预兆」），人家被噪有凶情，祸发不安宁。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 五十二",
        "author": "易静",
        "content": "城营内，鹜（京本作「鹙」）鸟入其城。\n定有兵灾幷瘴疫，人民饥饿失（京本作「不」）耕耘，修德免灾成。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 五十三",
        "author": "易静",
        "content": "城营内，黄鸟（京本作「牛」）赤其头。\n必有官灾三日内，兼防奸叛有因由，荧惑祸堪忧。\n（荧惑祸者，火灾也。\n）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 五十四",
        "author": "易静",
        "content": "城营内，赤鸟入于（京本作「其」）营。\n更有野鷄併野雉，须防风火与虚惊，皂帜厌为精。\n（水剋火，故用皂旗。\n如见赤色鸟入军营，覆将帐幕以皂旗白竿，立帐前三日，厌吉。\n）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 五十五",
        "author": "易静",
        "content": "城营内，大（京本作「各」）鸟遶其中。\n不是将军亡瘴疫，及防外寇损身躬，先兆（京本作「逃」）已呈凶。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 五十六",
        "author": "易静",
        "content": "城营内，异鸟或（京本作「忽」）然来。\n好慎外归（京本作「切忌外方」）刑祸事，不然军（京本作「君」）将主（辛本、川本、京本作「主将」）身灾，斋醮保无（京本作「年」）乖。\n。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 五十七",
        "author": "易静",
        "content": "城营内，夜静有鸠鸣。\n此是暴兵来逼我，便（京本作「更」）须防备速移营，即得事安宁。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 五十八",
        "author": "易静",
        "content": "城营内，众鸟蓦翱翔。\n障日翳天成阵起，必知内外将猖狂，仔细可（京本作「好」）消详。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 五十九",
        "author": "易静",
        "content": "彼军上，众鸟泊其中。\n定见（京本作「主」）抛营军败走，不然潜伏刷营空，仔细审其踪。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 六十",
        "author": "易静",
        "content": "彼军上，众鸟闹纷纷。\n聚散只看三五日，不然潜伏拟谋人，防御始参真。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 六十一",
        "author": "易静",
        "content": "诸鸣鸟，不利叫三声。\n一语（辛本、川本、京本作「与」）五声将快和（京本作「利」），若逢（京本作「过」）此数不堪听，一任彻更（辛本、川本、京本作「天」）鸣。\n（《易》云：「三多凶。\n」故不利。\n）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 六十二",
        "author": "易静",
        "content": "占飞鸟，何事（辛本、川本作「处」）入军营。\n若在德乡加喜气，只从刑地（京本作「上」）是凶声，百鸟一般听。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 六十三",
        "author": "易静",
        "content": "城营内，鸟散作巢窝。\n其地欲荒堪（京本作「看」）在即，速须移寨莫蹉跎，不去祸来磨（京本作「多」）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 六十四",
        "author": "易静",
        "content": "攻城次，羣鸟出墙头。\n内有敌围（京本作「人」）军欲出，外兵急备整戈矛（首本作「干戈」，此从辛本、川本、京本），用意设良筹。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 六十五",
        "author": "易静",
        "content": "军营内，白鸟立旗头。\n相聚数枚人总见，将军迁位作公侯，吉庆喜天休。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 六十六",
        "author": "易静",
        "content": "鹰与鹞，逐鸟奔吾军。\n前有暴客（辛本、川本、京本作「兵」）来势猛，速当准备莫因循，常（京本作「当」）守险关津。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 六十七",
        "author": "易静",
        "content": "下营次，鸟立树枝间。\n或在牙旗毛羽掩（京本作「际」），须防敌骑欲相残，三日内生奸。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 六十八",
        "author": "易静",
        "content": "城营内，异鸟入其中。\n宿处不知人不识，终（京本作「中」）须血染草头红，防备有奸（京本作「妨」）通。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 六十九",
        "author": "易静",
        "content": "占乌鸟，结伴后（京本作「尽」）随军。\n路后（川本、京本作「寇」）敌（京本作「贼」）人应过去，我军不久却回程，相贺喜安平（京本作「宁」）。\n。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 七十",
        "author": "易静",
        "content": "城营内，巨鸟忽留停。\n防备贼人来索（京本作「兵来搦」）战，兆当催众早收（京本作「拥士倒抽」）兵，不去祸还成。\n（京本注：「三日从始吉。\n」）。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 七十一",
        "author": "易静",
        "content": "城营内，巨鸟至纷纷。\n地（辛本、川本作「他」）分欲荒应在即，早须排备莫留停，号令速驱兵。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 七十二",
        "author": "易静",
        "content": "临阵次，聆（京本作「听」）取鸟声鸣。\n若在我军头上叫，切忌（川本作「须」）备敌莫（京本「须忌取敌」）交兵，在彼我军赢。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 七十三",
        "author": "易静",
        "content": "临阵次，鸟向（京本作「鬬」）彼军飞。\n便整旗鎗（京本作「旛」）征敌吉，统兵大帅不须疑，天助得其时。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 七十四",
        "author": "易静",
        "content": "临阵次，鸟向敌军来。\n一隻一隻（辛本、川本作「双」）犹可撃（京本作「自可」），或（京本作「忽」）然成阵叫声哀，勿战速当迴。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 七十五",
        "author": "易静",
        "content": "彼军垒，羣鸟出高飞。\n内有雄兵来突我（京本作「将突出」），其城须（辛本、川本、京本作「难」）下速当回，不悟将身危。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 七十六",
        "author": "易静",
        "content": "城营内，鷄雁（京本作「鹰鹞」）入其中。\n必（京本作「的」）有外（京本作「内」）奸通敌事（京本作「外敌」），忽然搦鸟更为（京本作「尤」）凶，遇战岂成（京本作「我无」）功。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 七十七",
        "author": "易静",
        "content": "兵发日，乌鸟后随声。\n此是顺天天助我，灵禽预报战须赢，将士有欢情。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 七十八",
        "author": "易静",
        "content": "临阵次，敌上鸟来衝。\n进战必当伤将士，如从我后却宜攻，贼败定生擒。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 七十九",
        "author": "易静",
        "content": "城营内，夜静有鸠鸣。\n军欲还乡宜准备，此为天意事叮咛，为将莫忧惊。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 八十",
        "author": "易静",
        "content": "下营次，鸟众聚营中。\n防有外兵来撃我，亦虞诸将起奸凶，急去莫从容。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 八十一",
        "author": "易静",
        "content": "他阵上，四面有鸟来。\n进战必因伤将士，若从我阵往前摧，生捉将休猜。",
        "dynasty": "唐",
        "collection_info": null
    },
    {
        "title": "兵要望江南 占鸟第二十二（京本作「占飞禽第二十」○八十三首） 八十二",
        "author": "易静",
        "content": "兵发日，旗后有乌鸣。\n此是天教吾得胜，令禽先报我公卿，将士尽欢欣。\n（以上三首据京本补。\n）。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 一",
        "author": "易静",
        "content": "戈矛上，忽有火光明。\n兆主三军轻命战，管须（京本作「取」）交战我军赢，青焰不宜兵。\n（火青焰小如鬼火者主兵忧。\n）。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 二",
        "author": "易静",
        "content": "帅衣服，无故血痕班。\n防有奸人（京本作「备奸谋」）来害己，急须焚毁祸回还，不尔将（京本作「帅」）遭殃。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 三",
        "author": "易静",
        "content": "抽刀剑，血点自然生。\n战有大功须在近，又兼铃铎不摇（京本作「撝」）鸣，遇战（京本作「贼」）必须赢。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 四",
        "author": "易静",
        "content": "出军日，龙现众人惊。\n急令（京本作「命」）师（京本作「帅」）回休强去（辛本、川本、京本作「进」），若还坚执往前行（京本作「向前营」），枉损马和兵。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 五",
        "author": "易静",
        "content": "将军帐，无故似人摇。\n兆主敌人兵溃散，稍驱兵马向前交，瓦解与冰消。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 六",
        "author": "易静",
        "content": "将军帐，床动众人惊。\n及有血生俱作怪（京本作「怪讶」），若还临阵祸无轻，身丧掩黄（辛本、川本、京本作「泉」）垧。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 七",
        "author": "易静",
        "content": "将军袂，蓦地起飞腾。\n上备将军倾折象（京本作「逝相」），难禳兵众敌相凌（京本作「急须禳厌敌相临」），火急整回程。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 八",
        "author": "易静",
        "content": "军纔统（京本作「上」、辛本、川本作「正」），陂泽与郊（京本作「菱」）田。\n或有石盘从地涌，此为吉兆可攻前，君圣（京本作「任」）宰臣贤。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 九",
        "author": "易静",
        "content": "安营讫，分布已周围（京本作「依圆」）。\n碎石或生无数目，将军不久罢兵权，天地（京本作「兆」）应昭然。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 十",
        "author": "易静",
        "content": "军营内，田地陡然高。\n必得敌人来土贡（京本作「城土地」），开旗赢彼不疲劳，休士少（川本作「止」、京本作「要止」）鎗刀。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 十一",
        "author": "易静",
        "content": "军营内，元处是平田。\n地比始临微似长，将军官职必升迁，禄位享遐年。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 十二",
        "author": "易静",
        "content": "军营内，地上或（京本作「忽」）生黄。\n兆（首本作「照」，此从京本）得敌人兵与将，凯旋归国长威光，天下举宫商。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 十三",
        "author": "易静",
        "content": "军营内，气出地（京本作「应」）中央。\n满寨便教（京本作「交」）人勿讶，敌人怯战愈乖张，获将得封疆。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 十四",
        "author": "易静",
        "content": "军营内，地上水泉生。\n此是润军天助顺，须当先敌（京本作「预」）将和兵，捷报入朝京。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 十五",
        "author": "易静",
        "content": "军止歇（京本作「憇」），地上忽生尘。\n若有震声人总怪，三朝（首本作「日」，此从辛本、川本、京本）五日定还军（京本作「勒还兵」），大战苦劳心（辛本作「辛」）。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 十六",
        "author": "易静",
        "content": "军寨内，地上血纷纷。\n此象大凶人速避，麻衣布（京本作「履」）帽送将（京本作「三」）军，休望有功勋。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 十七",
        "author": "易静",
        "content": "军营内，地上艾方（京本作「蒿」）生。\n青嫩叶苗人尽识，师徒将捷（京本作「疾」）事非轻，恶疾使人惊。\n（七年之病，求三年之艾，故为病兆。\n）。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 十八",
        "author": "易静",
        "content": "安营内（京本作「毕」），街（京本作「阶」）经（京本作「陉」）已编成。\n地上忽然土裂坼（辛本、川本、京本作「生拆裂」），不如准备速移营，不信大亡倾。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 十九",
        "author": "易静",
        "content": "营寨内，地陷或（京本作「忽」）成坑。\n大陷大亏微小负，俱为战败丧军情，火速去移营。\n。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 二十",
        "author": "易静",
        "content": "军营内，地陷几（京本作「使」）人惊。\n若更似催征（京本作「作声如」）战鼓，此般凶象速移营，少（辛本、川本、京本作「稍」）缓祸灾成。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 二十一",
        "author": "易静",
        "content": "城（京本作「军」）营内，半夜忽锅鸣。\n定有暴兵来劫寨，幷（京本作「兼」）防谋反（京本作「叛」）及奸生，列阵后（京本作「远」）相迎。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 二十二",
        "author": "易静",
        "content": "军营内，蝼蚁满营生。\n好备奸谋阴（京本作「阴奸谋」）祸起，兼虞地道入奸（京本作「城」）兵，早备得平平。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 二十三",
        "author": "易静",
        "content": "军邑（京本作「营口」）内，天上忽闻声。\n恰是（京本作「似」）雷声还不是（京本作「似」），多应（京本作「因」）土地见英（京本作「现阴」）灵，不久（京本作「是」）战兵行（京本作「兴」）。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 二十四",
        "author": "易静",
        "content": "诸怪现，不可广传闻（京本、辛本、川本作「声」）。\n防有奸人知仔细，亦防（京本作「虞」、川本作「如」）彼内有贤英，知我兆原（京本作「元」）情。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 二十五",
        "author": "易静",
        "content": "城（京本作「军」）营内，昼夜起虚惊。\n营所田（辛本、川本、京本作「旧」）为神庙地，速移营寨莫居停（京本作「速将移徙莫教停」），不去贼偷营。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 二十六",
        "author": "易静",
        "content": "城营内，旗鼓自摇鸣。\n此是天威来助我，十番出战九须赢，上将称其情。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 二十七",
        "author": "易静",
        "content": "城营内，鼓角急声雄。\n此是干坤兴废事，戈矛（京本作「鋋」）大举祸重重，万姓失耕农。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 二十八",
        "author": "易静",
        "content": "城营内，鼓角自然鸣。\n必有敌（京本作「外」）军来撃我，急须整备待来兵，着意与交征。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 二十九",
        "author": "易静",
        "content": "城营内，鼓打不多鸣。\n一丈高悬併九尺，都虞副将验槌声，七拜解妖精。\n（各七拜后打。\n）。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 三十",
        "author": "易静",
        "content": "城营内，鼓打不能鸣。\n主将战输遭寇掳，早须收拾便回程，不去损其兵。\n（移寨兵得。\n）。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 三十一",
        "author": "易静",
        "content": "或昼夜，大将剑刀鸣。\n刺客奸人在庭（京本作「应在」）近，急须搜捉莫教停，不信（辛本、川本作「便见」）血光成（京本作「成坑」）。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 三十二",
        "author": "易静",
        "content": "营与邑，井沸闻其（京本作「鼎沸忽闻」）声。\n或溢水泉皆是败，更还（京本作「逢」）龙见也同情，覩此便移营。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 三十三",
        "author": "易静",
        "content": "城营内，独鼓（辛本、川本作「角」）自然（京本作「能」）鸣。\n此兆敌人来劫我，随鸣火急整精兵，远探向前征。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 三十四",
        "author": "易静",
        "content": "城营角，吹声（辛本、川本、京本作「了」）远而微。\n韵断声长（京本作「哀」）人怪讶，兆当我众有灾危，固守免倾（首本作「灾」，兹从辛本、川本、京本）颓。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 三十五",
        "author": "易静",
        "content": "金鼙鼓，自裂七分余。\n此是三（京本作「将」）军囚没兆（京本作「死」），速当求解醮移居，不可侈（辛本、川本、京本作「恣」）行诛。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 三十六",
        "author": "易静",
        "content": "鎗旗戟，无故倒交加。\n象主病灾如卧草，四门宰犬沥田沙，子候（京本作「后」）设施佳。\n（子时以犬血沥四门地上。\n）。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 三十七",
        "author": "易静",
        "content": "铃与铎，风息自然鸣。\n鼓角雄声音振地，必须胜敌悦军行（辛本、川本、京本作「情」），拥众返回程。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 三十八",
        "author": "易静",
        "content": "或昼夜，饮宴在其中。\n蓦地盏鸣人总讶，贼（辛本、川本、京本作「劫」）人已起影无踪（辛本、川本作「意忙匆」、京本作「尽忙匆」），急遣将邀衝。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 三十九",
        "author": "易静",
        "content": "杯器内，清水忽然红。\n有似血来人尽讶，此为祥瑞立奇功，战急总无凶。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 四十",
        "author": "易静",
        "content": "军营内，战马忽然嘶。\n跑拥摇身非时乱，贼兵降伏要相欺，祭享上天知。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 四十一",
        "author": "易静",
        "content": "军器甲，夜后更生光。\n折毁月形方上窖，离营百步正相当，远去更宜长（辛本作「良」）。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 四十二",
        "author": "易静",
        "content": "风不起，旗号自飞扬。\n前指敌军幷阵次，必当我胜用心肠，得胜早回乡。\n。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 四十三",
        "author": "易静",
        "content": "临阵次，马匹忽然惊。\n欲悚欲慊多退缩，牵缠不动自迟情，回首免军惊。",
        "dynasty": "唐",
        "collection_info": null
    },
    {
        "title": "兵要望江南 占怪第二十三（京本作「占怪象第十四」○四十四首） 四十四",
        "author": "易静",
        "content": "占怪异，说与众贤知。\n正是一人行踏处，当逢奇异怪逢为，兵众岂无知。",
        "dynasty": "唐",
        "collection_info": null
    },
    {
        "title": "兵要望江南 禳厌第二十四（京本作「占厌禳第十九」○十三首） 一",
        "author": "易静",
        "content": "禳厌法，其理事情深。\n首异诸般奇异怪，或逢要日要时辰，厌法要精明。",
        "dynasty": "唐",
        "collection_info": null
    },
    {
        "title": "兵要望江南 禳厌第二十四（京本作「占厌禳第十九」○十三首） 二",
        "author": "易静",
        "content": "军行日，春正及春分。\n须用长鎗前列（京本作「作」）胜，次排弓弩在中军，决胜定须闻。",
        "dynasty": "唐",
        "collection_info": null
    },
    {
        "title": "兵要望江南 禳厌第二十四（京本作「占厌禳第十九」○十三首） 三",
        "author": "易静",
        "content": "军行日，立夏至皆同。\n令下三军诸将士，须排戈戟作先锋，将士定英雄。",
        "dynasty": "唐",
        "collection_info": null
    },
    {
        "title": "兵要望江南 禳厌第二十四（京本作「占厌禳第十九」○十三首） 四",
        "author": "易静",
        "content": "军行日，秋始与秋分。\n金气旺时须要顺，先持弓矢向前行（京本作「存」），得胜远方闻。",
        "dynasty": "唐",
        "collection_info": null
    },
    {
        "title": "兵要望江南 禳厌第二十四（京本作「占厌禳第十九」○十三首） 五",
        "author": "易静",
        "content": "军行日，凛冽正当冬。\n得气一阳回一候，首令刀剑向前衝，举战得全功。",
        "dynasty": "唐",
        "collection_info": null
    },
    {
        "title": "兵要望江南 禳厌第二十四（京本作「占厌禳第十九」○十三首） 六",
        "author": "易静",
        "content": "东方阵，角姓七人从。\n纯着青衣青队伏，青旗青（京本作「骢」）马作先锋，木阵号青龙。",
        "dynasty": "唐",
        "collection_info": null
    },
    {
        "title": "兵要望江南 禳厌第二十四（京本作「占厌禳第十九」○十三首） 七",
        "author": "易静",
        "content": "南方阵，徴姓最为雄。\n七箇赤衣乘赤马，赤旗招动号长空，朱雀阵先锋。",
        "dynasty": "唐",
        "collection_info": null
    },
    {
        "title": "兵要望江南 禳厌第二十四（京本作「占厌禳第十九」○十三首） 八",
        "author": "易静",
        "content": "西方阵，商姓白衣兵。\n七箇健儿乘白马，白旗独角（京本作「却」）引前程（京本作「行」），为首向先行（京本作「前征」）。",
        "dynasty": "唐",
        "collection_info": null
    },
    {
        "title": "兵要望江南 禳厌第二十四（京本作「占厌禳第十九」○十三首） 九",
        "author": "易静",
        "content": "北方阵，羽姓显然明。\n骓马乌衣如北斗，黑旗玄武队前行，贼将势摧倾。",
        "dynasty": "唐",
        "collection_info": null
    },
    {
        "title": "兵要望江南 禳厌第二十四（京本作「占厌禳第十九」○十三首） 十",
        "author": "易静",
        "content": "中央阵，宫姓要黄衣。\n七箇黄旗黄色马，勾阵大将助堪依，敌国定横尸。",
        "dynasty": "唐",
        "collection_info": null
    },
    {
        "title": "兵要望江南 禳厌第二十四（京本作「占厌禳第十九」○十三首） 十一",
        "author": "易静",
        "content": "凡行阵，甲子甲辰申（京本作「寅辰」）。\n三箇甲头旬日内，前驱（辛本、川本作「祛」、京本作「行」）天马摆令真，整顿要辛勤。",
        "dynasty": "唐",
        "collection_info": null
    },
    {
        "title": "兵要望江南 禳厌第二十四（京本作「占厌禳第十九」○十三首） 十二",
        "author": "易静",
        "content": "凡行阵，甲午甲寅（京本作「申」）旬。\n甲戌都来为一处，当时（京本作「持」）刀剑在前行，其阵勒来兵。\n。",
        "dynasty": "唐",
        "collection_info": null
    },
    {
        "title": "兵要望江南 禳厌第二十四（京本作「占厌禳第十九」○十三首） 十三",
        "author": "易静",
        "content": "扬兵吉（京本作「禳兵告」），顿在（辛本、川本、京本作「须向」）九天方。\n诸恶不成加喜气。\n更宜上将见恩光，安得（京本作「将」）有乖张。\n（《太乙式》云：「九天之上，可以陈兵，九地之下，可以潜伏。\n」）。",
        "dynasty": "唐",
        "collection_info": null
    },
    {
        "title": "兵要望江南 占梦第二十五（京本列第十三○九首） 一",
        "author": "易静",
        "content": "凡占梦，本出自微茫。\n得一梦来三事应，方知凶吉为君张，神魄预知祥。",
        "dynasty": "唐",
        "collection_info": null
    },
    {
        "title": "兵要望江南 占梦第二十五（京本列第十三○九首） 二",
        "author": "易静",
        "content": "将军梦，云外见飞龙。\n急去战时须获捷，不过三（辛本、川本作「百」）日帝王封，位显立奇功。",
        "dynasty": "唐",
        "collection_info": null
    },
    {
        "title": "兵要望江南 占梦第二十五（京本列第十三○九首） 三",
        "author": "易静",
        "content": "将军梦，鱼变作蛟龙。\n百战自然皆百胜，相敌来捉必无凶，大将职加封。",
        "dynasty": "唐",
        "collection_info": null
    },
    {
        "title": "兵要望江南 占梦第二十五（京本列第十三○九首） 四",
        "author": "易静",
        "content": "将军梦，打（辛本、川本、京本作「大」）鼓大声鸣。\n小鼓小声（京本作「鸣」）军小胜，不鸣固守莫先（京本作「前」）征，胜负取其声。",
        "dynasty": "唐",
        "collection_info": null
    },
    {
        "title": "兵要望江南 占梦第二十五（京本列第十三○九首） 五",
        "author": "易静",
        "content": "将军梦，梦得大鱼形。\n若得小鱼军（京本作「兵」）小胜，电光霹雳主军鸣（辛本、川本、京本作「惊」），此象最为灵。",
        "dynasty": "唐",
        "collection_info": null
    },
    {
        "title": "兵要望江南 占梦第二十五（京本列第十三○九首） 六",
        "author": "易静",
        "content": "将军梦，见水及（京本作「梦见汲」）波涛。\n或（京本作「忽」）与敌人相角（京本作「争」）竞，须来挑（京本作「排」）战莫轻交，坚守我门桥。",
        "dynasty": "唐",
        "collection_info": null
    },
    {
        "title": "兵要望江南 占梦第二十五（京本列第十三○九首） 七",
        "author": "易静",
        "content": "将军梦，天上作雷鸣。\n破敌勤（辛本、川本、京本作「擒」）王有（京本作「看」）此兆，无（京本作「不」）拘明（辛本、川本、京本作「月」）暗与阴晴，拥（京本作「勇」）士向前程（京本作「征」）。",
        "dynasty": "唐",
        "collection_info": null
    },
    {
        "title": "兵要望江南 占梦第二十五（京本列第十三○九首） 八",
        "author": "易静",
        "content": "将军梦，身涉大高山。\n遇战必赢功显着，相逢敌战（京本作「鬬敌」）急攻残，莫放片时间。",
        "dynasty": "唐",
        "collection_info": null
    },
    {
        "title": "兵要望江南 占梦第二十五（京本列第十三○九首） 九",
        "author": "易静",
        "content": "将军梦，梦见大舟船。\n顺水顺风帆幔顺，战之获捷独为先，快乐（辛本、川本作「不尔」）似神仙。\n。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 一",
        "author": "易静",
        "content": "圣人造，作《易》变爻辞。\n掷卦要知凶与吉，切须盥手动占仪，恳意合天机。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 二",
        "author": "易静",
        "content": "凡占《易》，动静卦爻装。\n先辨刚柔分彼我，更分主客要知当，决胜自昭彰。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 三",
        "author": "易静",
        "content": "论主客，后举我为尊。\n旗底（辛本、川本作「低」）住坐并为主，先身行者号为宾，此理甚分明。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 四",
        "author": "易静",
        "content": "入他国，我即论为（辛本、川本作「其」）宾。\n若是他来攻我寨，我为主（辛本、川本作「宾」）者汝为宾（辛本、川本作「尊」），此理合天文。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 五",
        "author": "易静",
        "content": "凡占《易》，先论六亲方。\n大煞彼乡（辛本、川本作「大谨五乡」）比和克，应杀世主总漂扬，官鬼子孙量。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 六",
        "author": "易静",
        "content": "彼与我，子鬼取为先。\n子孙旺相吾军胜，鬼爻囚死彼（辛本、川本作「復」）遭愆，反此亦如然。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 七",
        "author": "易静",
        "content": "世为我，应象便为他。\n世克应兮当我胜，应爻克世我无家，比者各安家。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 八",
        "author": "易静",
        "content": "内卦我，外卦属他邦。\n内克外时无大损（辛本、川本作「攒捷」），子孙发动急旋（辛本、川本作「施」）张，大战我军强。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 九",
        "author": "易静",
        "content": "官爻动，却在内爻兴。\n若在子孙傍发动，未（辛本、川本作「虽」）来攻我不曾赢，彼败怎回程？\n（凡占战，世为我，应为他；内为我，外为他；子为我，官为他；比和者吉。\n）。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 十",
        "author": "易静",
        "content": "子孙动，有气甚分明。\n我若撃他全获捷，他来攻我败无门，我将立功勋。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 十一",
        "author": "易静",
        "content": "占贼信，官鬼上二爻。\n无气动居爻五六，虽然已动不相遭，贼众自（辛本、川本作「再」）回巢。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 十二",
        "author": "易静",
        "content": "占贼信，鬼发内三中。\n或是官爻生有气，贼军来速在逡巡，急备点三军。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 十三",
        "author": "易静",
        "content": "占贼兴，卦裏子孙兴。\n六位官爻全不见，话中空自说来情，不见信和音。\n。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 十四",
        "author": "易静",
        "content": "占贼信，应动是（辛本、川本作「世」）为他。\n其贼来时须（辛本、川本作「虽」）是到，到时攻我将须拿，来将丧黄沙。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 十五",
        "author": "易静",
        "content": "占贼信，兄弟动如何。\n三四爻中他（辛本、川本作「我」）克我，逡巡来到不蹉跎，到后却安和。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 十六",
        "author": "易静",
        "content": "占贼信，父母主文书。\n若遇吉神天喜位，朝廷加禄永安和，贼智设机多。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 十七",
        "author": "易静",
        "content": "占贼信，卦象动妻财。\n天喜来交爻已动，若来相战见兵乖，我将得和谐。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 十八",
        "author": "易静",
        "content": "凡占《易》，奇偶与刚柔。\n阳爻为九阴爻六，阳爻多众我须周，柔少我（辛本作「彼」）军忧。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 十九",
        "author": "易静",
        "content": "入他境，我却用官爻。\n官旺子孙休我胜，若煞反此少功劳，术士自详消。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 二十",
        "author": "易静",
        "content": "入他国，大要看财乡。\n子动才兴皆出现，处处获捷有衣粮，饱赏喜还乡。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 二十一",
        "author": "易静",
        "content": "爻上见，无鬼又无孙。\n但有应方幷世上，以应为他我世军，此克定军情。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 二十二",
        "author": "易静",
        "content": "世爻旺，若克应爻宫。\n速便提兵前去吉，自知天助喜重重，主将得奇功。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 二十三",
        "author": "易静",
        "content": "兄独发，有寇伏埋藏。\n且莫提兵行远路，急行前必有惊惶，不信见灾（辛本、川本作「遭」）殃。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 二十四",
        "author": "易静",
        "content": "财（辛本、川本作「贼」）爻动，便是我军粮。\n出国寻粮我军旺（辛本、川本作「财旺发」），无财难（辛本、川本作「虽」）旺恐饥荒，仔细好推详（辛本、川本作「半敌遇空亡」）。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 二十五",
        "author": "易静",
        "content": "世若墓，我军且默（辛本、川本作「执」）屯。\n应爻被克休囚位，来军必败损人兵，我众喜忻忻。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 二十六",
        "author": "易静",
        "content": "官临火，克我应（辛本、川本作「虑」）偷营。\n水立官乡休立寨，土临官鬼四方兵，不可（辛本、川本作「一」）乱提兵。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 二十七",
        "author": "易静",
        "content": "木官（辛本、川本作「宫」）旺，必定有雄兵。\n金火不宜临世应，两家流血定交争，火鬼劫吾营（辛本、川本作「军」）。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 二十八",
        "author": "易静",
        "content": "兄爻克，防夺我军粮。\n水动舟车火营寨，文书父母合穹苍（辛本、川本作「仓场」），严令下儿郎。\n。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 二十九",
        "author": "易静",
        "content": "爻辞位，九六号阴阳。\n中半自然皆相守，比和世应两无伤，各自主刀鎗。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 三十",
        "author": "易静",
        "content": "外卦静，内动见兄爻。\n空亡临象虚惊事，更兼不定事无毫，固守且平交。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 三十一",
        "author": "易静",
        "content": "归魂卦，三四动爻凶。\n若制鬼爻凶转遂（辛本、川本作「队」），若逢天喜好回军，不久却抽兵。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 三十二",
        "author": "易静",
        "content": "《易》之位，六亲与五乡。\n外卦世爻子孙旺，三般有气我无伤，勿要落空亡。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 三十三",
        "author": "易静",
        "content": "凡占课，内动外平安。\n动爻无鬼虚惊恐，内爻凶（辛本、川本作「兄」）动稔凶张，术者细参详。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 三十四",
        "author": "易静",
        "content": "外卦动，内卦动兴爻。\n内外动爻俱动发，若然我战动鎗刀，大战杀声高。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 三十五",
        "author": "易静",
        "content": "鬼爻旺，三四动交爻。\n定主贼兵侵我阵，急须回首莫相交，动则我军咷。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 三十六",
        "author": "易静",
        "content": "四德用，其课我军强。\n春占雷巽寅卯木，夏火巳午得离乡，此理要知详（辛本、川本作「当」）。",
        "dynasty": "唐",
        "collection_info": null
    },
    {
        "title": "兵要望江南 《周易》占候第二十六（三十七首） 三十七",
        "author": "易静",
        "content": "秋干位，申酉喜逢临（辛本、川本作「相逢」）。\n三冬亥子坎宫卦，土旺用事艮和坤，丑未辰戌冲（辛本、川本作「辰中」）。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 一",
        "author": "易静",
        "content": "太乙式，逆顺论阴阳。\n五日六时成一局，八门九曜遂（辛本、川本作「逐」）时当，凶吉利门方。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 二",
        "author": "易静",
        "content": "为术者，太乙式（辛本、川本作「遁」）须知。\n起造凶丧须得此，出行莅任动兵机，用者得便宜。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 三",
        "author": "易静",
        "content": "出军日，出门向何方。\n开休生门三路吉（川本作「吉路」），一奇临合自然良，主将得安康。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 四",
        "author": "易静",
        "content": "乙丙丁，名曰是三奇。\n天上若临三吉路，自然神助合天机，任（辛本、川本作「恁」）往莫忧疑。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 五",
        "author": "易静",
        "content": "九星位，当位（辛本、川本作「住」）八宫方。\n惟有中官寄在二，术人运式细消详，依此我军强。\n。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 六",
        "author": "易静",
        "content": "甲加丙，龙反首（京本、川本作「首反」）为先。\n丙甲相临鸟跌穴，时中得此自然全，得胜凯歌旋。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 七",
        "author": "易静",
        "content": "太乙遁，月奇合生门。\n下有六丁加临者，此时摄政显公卿，上策进书呈。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 八",
        "author": "易静",
        "content": "开门合，日奇六七（辛本、川本作「乙」）方。\n此为地遁安营吉，藏兵设伏免忧殃，所献日精长（川本作「良」）。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 九",
        "author": "易静",
        "content": "星奇合，休门有荫人。\n举善荐贤求猛将，和仇说敌哲明言，此法合先贤。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 十",
        "author": "易静",
        "content": "月奇合，生门见九天。\n祭祷神祇行圣术，布仇（辛本、川本作「筹」）作法此间言，神遁不虚传。\n（生门月奇合，得九天所临之位，谓「神遁」。\n宜作布筹，行圣术，祭神祇。\n）。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 十一",
        "author": "易静",
        "content": "日奇合，九地见开门。\n探审贼机扬虚阵，遥虚设假利偷营，鬼遁隐神兵。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 十二",
        "author": "易静",
        "content": "日休幷，九地上加临。\n龙遁祭龙宜水战，祈求雨泽（辛本、川本作「求」）奏天庭。\n掩敌有才能。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 十三",
        "author": "易静",
        "content": "生门下，辛仪艮位安。\n此处一方为虎遁，招安反贼讨交关，将帅总平安。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 十四",
        "author": "易静",
        "content": "论云遁，龙走有奇门。\n便把铁砾喷噀酒，令军布（辛本、川本作「仰」）望必昇平，云遁自相陈。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 十五",
        "author": "易静",
        "content": "论风遁，白虎号张狂。\n运式天星加地乙，祭风起顺祝吾邦，此理合天苍。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 十六",
        "author": "易静",
        "content": "九天上，大利我军陈。\n九地伏藏宜密事，逃潜六合避凶星，隐伏喜忻情。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 十七",
        "author": "易静",
        "content": "五不过（辛本、川本作「遇」），甲午丙从辰。\n乙日已时丁日卯，更兼戌日在于寅，都是忌行军。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 十八",
        "author": "易静",
        "content": "五不撃，第一九天方。\n九地直符直使位，生门通兵（辛本、川本作「共」）五般伤，此法遁中藏。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 十九",
        "author": "易静",
        "content": "六仪刑，谋事总难成。\n遇着此时遭失陷，奇门虽有也难生（川本作「禁」），大忌用兵行。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 二十",
        "author": "易静",
        "content": "子符使，都忌在三宫。\n戌怕冲（辛本、川本作「坤」）宫申在艮，午离酉巽必为凶，寅与甲辰同。\n。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 二十一",
        "author": "易静",
        "content": "三奇墓，课是没（辛本、川本作「设」）人多。\n好事中间须减（辛本、川本作「灭」）力，奇门虽（辛本、川本作「须」）遇也难过，固守免蹉跎。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 二十二",
        "author": "易静",
        "content": "乙奇墓，未上望坤方。\n丙奇（辛本、川本作「其」）戍地酉中是，丁奇同位戌干（辛本、川本作「朝」）张，都是审明方。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 二十三",
        "author": "易静",
        "content": "三奇将，游在六仪中。\n子庚丑辛寅干上，卯壬为例顺行踪，八方四维宫。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 二十四",
        "author": "易静",
        "content": "六癸丁，天网四张时。\n举用所谋皆不定，周天网者有高低，坎地一宫随。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 二十五",
        "author": "易静",
        "content": "如急难，事速要（辛本、川本作「为」）逃之。\n刀刃对肩居左右，行过六十步无疑，此事要君知。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 二十六",
        "author": "易静",
        "content": "开门照，六戊（辛本、川本作「戌」）合奇门。\n前程（辛本、川本作「门」）贵客相伏（辛本、川本作「扶」）助，阴人酒肉待相迎，拜访喜忻忻。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 二十七",
        "author": "易静",
        "content": "休门外，喜笑得钱财。\n出门（辛本、川本作「外」）三旬五十里，蛇鼠阴人及小孩，出外免无厄（辛本、川本作「定无灾」）。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 二十八",
        "author": "易静",
        "content": "生门上，三奇合此门。\n公吏官人生紫皂，逢之军马六三程，特应与军门。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 二十九",
        "author": "易静",
        "content": "伤门内，捕盗可移趋。\n杜门有难前潜吉，景门凡事不安居，献策稍通疎。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 三十",
        "author": "易静",
        "content": "死门上，攻战莫（辛本、川本作「要」）逢之。\n出腊（辛本、川本作「猎」）更宜朝北（辛本、川本作「此」）向，若还征战贼亡威（辛本、川本作「灭」），决胜要逢之。",
        "dynasty": "唐",
        "collection_info": null
    },
    {
        "title": "兵要望江南 太乙式第二十七（本门中「太乙」二字，辛本、川本皆作「天乙」○三十一首） 三十一",
        "author": "易静",
        "content": "惊门路，捕盗捉逃亡。\n出行一二十里路，路道不通鹊噪狂，论讼喜公方。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 一",
        "author": "易静",
        "content": "看行动，只取（京本作「在」）日辰推。\n若在贵人前实是（京本作「是实」），三传同去此（辛本、川本作「此去」）无（京本作「此不须」）疑，反此却难移。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 二",
        "author": "易静",
        "content": "看天马，辰戌亦同前。\n（京本注：「魁罡也。\n」）若在支干（京本作「干支」）应空（辛本、川本、京本作「定」）发，更还加季不（京本作「主」）留连，人马闹（京本作「更」）喧喧。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 三",
        "author": "易静",
        "content": "占虚实，后六作天空。\n若在干支虚事定，天空为煞最朦胧，虚妄祸（辛本、川本作「更」、京本作「更望更」）重重。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 四",
        "author": "易静",
        "content": "占主客，胜负蚤须知。\n甲乙丙丁幷戊子（辛本、川本作「己」、京本作「字」），阳时出战主凶危，此事决（京本作「定」）无疑。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 五",
        "author": "易静",
        "content": "占宿次，今夜定如何。\n太乙天罡太衝上，支干见者恐奔过（京本作「波」），准（辛本、川本、京本作「整」）备御兵戈（京本作「预防他」）。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 六",
        "author": "易静",
        "content": "看岁月，冲破时（辛本、川本、京本作「下」）推之。\n上将行年居此位（辛本、川本、京本作「下」），师行（辛本、京本作「侯」）身必有凶危，禳厌始无亏。\n（月将加所得之时，看支干上见魁罡星者主惊溃。\n将帅行年上见魁罡者宜禳之。\n）。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 七",
        "author": "易静",
        "content": "看六害，用将及传中。\n若见定知他捷（京本作「健」）利，更兼恶（京本作「月」）将定重凶，不鬬却无凶（京本作「为雄」）。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 八",
        "author": "易静",
        "content": "后三五，前四将年辰。\n若被日衝兼被（辛本、川本作「破」）害，被刑之（辛本、川本作「亡」）者负于人，好记认为真。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 九",
        "author": "易静",
        "content": "参详取，太岁头上（京本作「上头」）神。\n若克贵（京本作「能责」）人虚诈事，太阴六合（辛本、川本作「后」、京本作「神后」）僞为（京本作「非」）真，防备见伤人。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 十",
        "author": "易静",
        "content": "闻贼去，大吉是其元。\n若在干（辛本、川本、京本作「前」）时应末去，若临干（辛本、川本、京本作「贼」）后是虚传，勿听此狂言。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 十一",
        "author": "易静",
        "content": "他军走（京本作「是」），虚实（辛本、川本、京本作「的」）好参陈。\n神克日辰天马併，传扬定去必无人，此兆决然真。\n。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 十二",
        "author": "易静",
        "content": "经险路，惟是（京本作「则」、辛本、川本作「为则」）忌天罡。\n加孟前行喜（辛本、川本、京本作「应」）不喜，罡临四仲己中伤，加季后（京本作「復」）逃亡。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 十三",
        "author": "易静",
        "content": "兵行次，四季狱神凶。\n春卯（京本注：「夏午。\n」）顺（京本注：「四季。\n」）雷（京本作「来」）居震位，辰年艮（京本作「日辰年」）上忌相逢，临着失勋功。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 十四",
        "author": "易静",
        "content": "游都将，併杀又重伤。\n若遇德乡神幷合（京本、辛本、川本作「神幷合将」），加临不克又加（京本作「有嘉」）祥，降虏我军强。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 十五",
        "author": "易静",
        "content": "游都将，克日至行年。\n约束（京本作「若属」）我军牢固守，若（辛本、川本作「莫」）教见阵必遭愆（京本作「邅」），不鬬却为贤。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 十六",
        "author": "易静",
        "content": "主年上，须要克游都。\n克得此宫为大胜，多应擒捉贼（京本作「客」）酋徒，半虏半降诛。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 十七",
        "author": "易静",
        "content": "游都将，玄武与勾陈。\n白虎年将须稳审（辛本、川本作「害」），休囚绝气不伤人，旺相却（京本作「即」）残身。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 十八",
        "author": "易静",
        "content": "玄武将，断例与前同。\n无克后三皆大胜，后三来（京本作「未」）克主皆凶，却是（京本作「试」）审其中。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 十九",
        "author": "易静",
        "content": "勾陈将，忌克主行年。\n若克行年多败死，行年无（京本作「多」）克见勋全，审细去参诠。\n（勾陈克玄武，主胜。\n）。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 二十",
        "author": "易静",
        "content": "凶神将，又克主行年。\n若遇行年克前四，此是交战（京本作「胜」）胜当先，喜跃信（京本作「作」）超（辛本、川本作「趋」）前。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 二十一",
        "author": "易静",
        "content": "军胜负，六害卦中凶。\n更作恶神幷恶将，直须固守候时（辛本、川本、京本作「晴」）风，惧（辛本、川本、京本作「俱」）慎莫前冲。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 二十二",
        "author": "易静",
        "content": "游都将，临日在如今。\n辰上见之明日是，支干不见（辛本、川本作「是」）用前神，三二是朝迍。\n。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 二十三",
        "author": "易静",
        "content": "闻贼去，仔细验天罡。\n若在孟方犹未去，忽然加仲已商量，加季发他乡。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 二十四",
        "author": "易静",
        "content": "三传将，遥日（辛本、川本、京本作「见」）觅支干。\n将见支干休进战，三神被克我军（京本作「神」）安，必获彼旗旛。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 二十五",
        "author": "易静",
        "content": "课中恶，忌见战雌神。\n传送是春登明夏，秋寅冬巳爱伤人，日与喜神亲（京本作「发动愈重迍」）。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 二十六",
        "author": "易静",
        "content": "行军（京本作「兵」）课，惟有伏吟时。\n兵伏自然军勿进，预忧中道有俭（京本作「阴」）奇，审课要知机。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 二十七",
        "author": "易静",
        "content": "行兵（京本作「军」）课，切忌反吟凶。\n若遇喜神应解退，恶神立败祸来衝。\n反覆我军中。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 二十八",
        "author": "易静",
        "content": "荧惑煞，只是丙丁神。\n加在金方兵已退，亦无征战不伤人，发动愈重迍（京本作「日与喜神亲」）。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 二十九",
        "author": "易静",
        "content": "看课内，太白是庚辛。\n若在东方奸贼至，天罡加孟急（京本作「疾」）如神，警备要专勤。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 三十",
        "author": "易静",
        "content": "课中圣，惟是战雄併。\n四季孟神雄将位（与战对冲是也），若居喜将得相生，旺相更为荣。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 三十一",
        "author": "易静",
        "content": "看课上，与下要相生。\n上克下兮须损失，逢占恶将（京本作「要逢虚将」）必须惊，喜（京本作「吉」）将喜无争。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 三十二",
        "author": "易静",
        "content": "何煞重，天狗是其殃。\n无杀福神相次恶，天雷併者是（京本作「也」）无妨，三杀可商量（京本作「参商」）。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 三十三",
        "author": "易静",
        "content": "勾陈将，玄武共相亲。\n带煞併加为恶煞，若逢相克不宜军（京本作「君」），有煞便相侵。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 三十四",
        "author": "易静",
        "content": "三刑内，最恶是天罡。\n或是季兮为日上，冲加四煞必相伤，夜即恐惊忙（京本作「亡」。\n魁罡临日，主大将死，临辰，主小将死，日辰俱临，俱死。\n）。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 三十五",
        "author": "易静",
        "content": "课惊怖，日上细寻推。\n辰巳太冲加日上，若逢蛇雀见凶危，復手也如之。\n（大吉加日，宜急去，不可住，辰上见太冲，夜必有风雨，若神后太乙加日辰，夜有贼盗。\n旺相必见，无气则不见。\n）。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 三十六",
        "author": "易静",
        "content": "课惊怖，辰巳卯三辰。\n无杀相併天马併，用之发课不宜人，虚杀总相亲。\n。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 三十七",
        "author": "易静",
        "content": "移伏起，阳日在中传。\n阴则未传君记取，觉知如此见由缘，照处是推源。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 三十八",
        "author": "易静",
        "content": "欲捕捉，玄武定三传。\n相克三传皆捉得，相生不克是无缘，好记不虚言。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 三十九",
        "author": "易静",
        "content": "三传克，克日易前擒。\n快（京本作「决」）出疾行方始得，奸人移伏恐军侵，离日却难寻。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 四十",
        "author": "易静",
        "content": "传课中（京本作「内」），蛇雀与勾陈。\n蛇主虚惊雀主火，亦兼音信又公文。\n仔细好推论。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 四十一",
        "author": "易静",
        "content": "传白虎，相克战伤人。\n无气不伤途死损，天空依旧（京本作「积」）是空陈，旺处是穷贫。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 四十二",
        "author": "易静",
        "content": "占行路，逐日定占之。\n有气青龙并六合，钱财仓库定无疑，多获綵缣持。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 四十三",
        "author": "易静",
        "content": "将一二，兼持（京本作「赤」）忌勾陈。\n若见后三幷五六，因为发卦不宜军，进步必遭迍。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 四十四",
        "author": "易静",
        "content": "将军吏，支干审占之。\n大吉小吉支干上，天罡加孟以同推，不战两无疑。",
        "dynasty": "唐",
        "collection_info": null
    },
    {
        "title": "兵要望江南 占六壬第二十八（京本列第十七○四十五首） 四十五",
        "author": "易静",
        "content": "后五六，即是我军伤。\n六帅有人虚诈说，日辰不克也无妨，克日不宜良。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 一",
        "author": "易静",
        "content": "众军聚，驻札已经时。\n多有相蒸人（辛本、川本作「多」）气郁，使军疫瘴见灾危，一一与君知。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 二",
        "author": "易静",
        "content": "如瘴气，鹘骨火烧将。\n便去上风焚此物，众人闻此灭灾殃，从此得安康。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 三",
        "author": "易静",
        "content": "转筋脚，急去使生姜。\n新水一钟煎五合，饮之即去总无妨，主将记心肠。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 四",
        "author": "易静",
        "content": "金刃重，速翦马牛毛。\n二件一同烧作末，敷之血止自然消，皮血便坚牢。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 五",
        "author": "易静",
        "content": "金伤者，香白芷为灵。\n细嚼噀敷疮口上，更将暖酒饮七分（辛本作「酒下七分功」），细说与君听。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 六",
        "author": "易静",
        "content": "金伤者，甚渴急（辛本作「即」）非常。\n切忌休将水与饮，饮之必定有乖张，肥腻即无妨。\n。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 七",
        "author": "易静",
        "content": "金伤处，伤脑及天苍（辛本作「仓」）。\n臂中脉跳幷心内，鸠尾五臟小腹胱。\n医者不能当。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 八",
        "author": "易静",
        "content": "金伤者，脑髓出非常。\n颈咽喉中声沸者，两目直视痛难当，血似水流（辛本作「泉」）塘。\n（似此，皆不治而难医也。\n）。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 九",
        "author": "易静",
        "content": "金疮法，閒时备急方。\n五月五日平明节，采其诸草捣成浆，石灰共作汤。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 十",
        "author": "易静",
        "content": "遭毒箭，更兼马汗方。\n大头蝱虫端午取，去翅阴干为末霜。\n挑破药敷疮。\n（次用醋打麵糊纸压疮口上，即追出毒气也。\n）。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 十一",
        "author": "易静",
        "content": "军或患，发背及痈疽。\n人屎粪盘下润土，碾细筛罗贴敷之，猪胆共调施。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 十二",
        "author": "易静",
        "content": "人霍乱，吐泻有方高。\n生姜二（辛本作「三」）两须炮过，芭蕉一两去皮熬，五两大黄烧。\n（大黄炒过为末，蜜为丸，如梧桐子大，每服三丸，以利为度；如不利，以米粥投药。\n）。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 十三",
        "author": "易静",
        "content": "急喉闭，青艾汁须灵。\n滴下自消血破出，逡巡不救损于人，切记在心勤。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 十四",
        "author": "易静",
        "content": "冬月内，无叶艾枝枯。\n草内急寻蛇床子，烧烟入中自消除，速救免灾虞。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 十五",
        "author": "易静",
        "content": "军人众，涉水冒霜多。\n手脚面皮皆裂拆，麦叶浓煮汁相过，热洗即安和。",
        "dynasty": "唐",
        "collection_info": null
    },
    {
        "title": "兵要望江南 医方第二十九（十六首） 十六",
        "author": "易静",
        "content": "山瘴气，岚谷用恒山。\n独头大蒜乌梅肉，速将酒煮便能痊，谨记此良言。\n（恒山二两，独头蒜一两，乌梅二十枚，咬咀，用酒二盏，煎至一大盏，分为二服。\n初一服未发时吃，次一服已发时吃。\n）。",
        "dynasty": "唐",
        "collection_info": null
    },
    {
        "title": "兵要望江南 马药方第三十（四首） 一",
        "author": "易静",
        "content": "常灌马，黄柏与黄连。\n升麻大黄山栀子，胡盐青黛郁金仙，等分勿令偏。",
        "dynasty": "唐",
        "collection_info": null
    },
    {
        "title": "兵要望江南 马药方第三十（四首） 二",
        "author": "易静",
        "content": "相马法，要试岁年何。\n鼻上金字十八岁，四字八岁不年多，八字四年过。\n。",
        "dynasty": "唐",
        "collection_info": null
    },
    {
        "title": "兵要望江南 马药方第三十（四首） 三",
        "author": "易静",
        "content": "鼻上赤，二十岁无零。\n马鼻若青三十岁，公字虽（辛本作「须」）当念五乘，此象最（辛本作「甚」）分明。",
        "dynasty": "唐",
        "collection_info": null
    },
    {
        "title": "兵要望江南 马药方第三十（四首） 四",
        "author": "易静",
        "content": "马瘟病，急取獭之肝。\n肚内将来去屎洗，煮汁啖灌便平安。\n牢记在心间。\n（按：以上易静词四卷，凡七百二十一首，均见于《兵要望江南》一书。\n《崇文总目》卷三着录于《子部·兵家类》：「《神机武略兵要望江南词》一卷。\n」《郡斋读书后志》卷二《兵类》云：「《兵要望江南》一卷。\n右题云黄石公以授张良者。\n按其书杂占行军吉凶，寓声于《望江南》词，取其易记忆。\n《总目》云：『武安军左押衙易静撰。\n』盖唐人也。\n」《总目》即《崇文总目》，今本已失解题，钱侗校本据以补出。\n检《新唐书》卷六九《方镇表》：光启元年「改钦化军节度为武安军节度使」。\n因知易静应为唐末人。\n今所据凡四本：其一为明辛自修刊本〖简称辛本〗，刊于万历十年，今藏北京图书馆；其二为四川省图书馆藏清初钞本〖简称川本〗，此本错别字较多，文字较近于辛本；其三，首都图书馆藏钞本〖简称首本〗，题作《李卫公望江南》，分上下两卷；其四为北京图书馆收藏前京师图书馆旧钞本〖简称京本〗，附跋云：「此从明督浙江都御史晋江苏茂相校本录出，题作《白猿奇书兵法杂占彖词》，唐开府仪同三司卫公三原李靖着。\n」首本、川本、辛本均为足本，但均有所残缺。\n京本则仅存五百首，但有十余首不见于前三本，文字亦差异较大。\n今以首本为底本，以辛本、川本、京本校补。\n首本、辛本、川本皆据任半塘先生与王小盾同志合编《隋唐五代燕乐杂言歌辞集》〖稿本〗转引，京本则转引自张璋、黄畬编《全唐五代词》。\n）。",
        "dynasty": "唐",
        "collection_info": null
    },
    {
        "title": "鸣山",
        "author": "罗衮",
        "content": "天下名山有，未闻山自鸣。\n昂藏如许阔，尔何亦不平。\n（见同治丙寅刊齐召南等纂《温州府志》卷四《山川》。\n）（按：《宋诗纪事补遗》卷八八误收罗衮此诗入事迹无考作者。\n）。",
        "dynasty": "唐",
        "collection_info": null
    },
    {
        "title": "句",
        "author": "罗衮",
        "content": "此心不向常人说。\n（《江湖小集》卷二十一李龏《剪绡集》引。\n）。",
        "dynasty": "唐",
        "collection_info": null
    },
    {
        "title": "公讌诗",
        "author": "罗绍威",
        "content": "帘前淡泊云头日，座上萧骚两脚风。\n（见《吟窗杂录》卷二五《历代吟谱》。\n）（按：《全唐诗》卷七三四收二句，缺题，今重录。\n）。",
        "dynasty": "唐",
        "collection_info": null
    },
    {
        "title": "答王福娘红笺题诗（题拟）",
        "author": "孙棨",
        "content": "韶妙如何有远图，未能相为信非夫。\n泥中莲子虽无染，移入家园未得无。\n（见《北里志》。\n）。",
        "dynasty": "唐",
        "collection_info": null
    },
    {
        "title": "句",
        "author": "黄匪躬",
        "content": "志大惟忧国，恩深岂顾身。\n（见明黄佐《广州人物传》卷四、清黄子高辑《粤诗蒐逸》卷一引《连州志》。\n）。",
        "dynasty": "唐",
        "collection_info": null
    },
    {
        "title": "偈",
        "author": "匡仁",
        "content": "吾有一宝琴，寄之在旷野。\n不是不解弹，未遇知音者。\n（见《五灯会元》卷十三。\n）。",
        "dynasty": "唐",
        "collection_info": null
    },
    {
        "title": "临迁化时偈（《江西诗徴》题作《诗》）",
        "author": "匡仁",
        "content": "我路碧空外，白云无处闲。\n世有无根树，黄叶送风（《景德传灯录》、《五灯会元》作「风送」，《江西诗徴》作「风吹黄叶」）还。\n（见《祖堂集》卷八、《景德传灯录》卷十七、《五灯会元》卷十三、《江西诗徴》卷八七。\n）。",
        "dynasty": "唐",
        "collection_info": null
    },
    {
        "title": "掷瓦果悟道偈（题拟）",
        "author": "智闲",
        "content": "一挃（一作「撃」）忘所知，更不自（一作「假」）修持（一作「治」）。\n[动容扬古路，不堕悄然机]（二句据《景德传灯录》卷十一补。\n）处处无踪迹，声色外威仪。\n十（《五灯会元》卷九作「诸」）方达道者，咸言上上机。",
        "dynasty": "唐",
        "collection_info": null
    },
    {
        "title": "对仰山问作偈（题拟）",
        "author": "智闲",
        "content": "去年未是贫，今年始是贫。\n去年无卓锥之地，今年锥也无。\n（《五灯会元》卷九作：「去年贫未是贫，今年贫始是贫。\n去年贫犹有卓锥之地，今年贫，锥也无。\n」）。",
        "dynasty": "唐",
        "collection_info": null
    },
    {
        "title": "励学吟",
        "author": "智闲",
        "content": "满口语，无处说，明明向道人（一作「人道」）不决。\n急着力，勤咬囓，无常到来救不彻。\n口裏话（一作「语」），暗嗟（一作「瑳」）切，快磨古锥净挑揭。\n理尽觉，自护持，此生事，吾（一作「终」）不说，玄旨（一作「学」）求他古老吟，禅学须穷心影绝。",
        "dynasty": "唐",
        "collection_info": null
    },
    {
        "title": "诫宗教接物颂",
        "author": "智闲",
        "content": "三句语，究人玄。\n迅面目，示豁然。\n开两路，备机缘。\n投不遇，说多年。",
        "dynasty": "唐",
        "collection_info": null
    },
    {
        "title": "最后颂（一作「语」）",
        "author": "智闲",
        "content": "有一语，全规矩，休思量（一作「惟」），不自许。\n路逢同（一作「达」）道人，杨眉省来处。\n踏不着，多疑虑，却思量（一作「看」），带伴侣。\n一生参学事无成，慇懃抱得栴檀树。",
        "dynasty": "唐",
        "collection_info": null
    },
    {
        "title": "修行颂",
        "author": "智闲",
        "content": "天寒宜曝日，归堂一食倾。\n思着未生时，宜然任他清。\n只摩寻[□]时，明镜非明镜。\n独坐觉虚凉，行时也只宁。",
        "dynasty": "唐",
        "collection_info": null
    },
    {
        "title": "发机颂答郑郎中又问",
        "author": "智闲",
        "content": "语裏埋筋骨，音声染道容。\n即时纔妙会，拍手趁乘（一作「乖」）龙。",
        "dynasty": "唐",
        "collection_info": null
    },
    {
        "title": "清思颂",
        "author": "智闲",
        "content": "尽日坐虚堂，静思绝参详。\n更无迴顾意，争肯置平常。",
        "dynasty": "唐",
        "collection_info": null
    },
    {
        "title": "谈玄颂（一作「谭道颂」）",
        "author": "智闲",
        "content": "的的无兼带，独运何依赖。\n路逢达道人，莫将语嘿对。",
        "dynasty": "唐",
        "collection_info": null
    },
    {
        "title": "浑{山/沦}语颂",
        "author": "智闲",
        "content": "一束茆，草六分，盖得庵，无子门。\n藏头人，入去却，转头来，语浑{山/沦}。",
        "dynasty": "唐",
        "collection_info": null
    },
    {
        "title": "明古颂（一作「授指」）",
        "author": "智闲",
        "content": "古人骨，多灵异。\n贤子孙。\n密安置。\n此一门，成孝义。\n人未达，莫差池。\n须志固，遣狐疑。\n得安静，不倾危。\n向即远，求即离。\n取即失（一作「急」），急（一作「失」）即迟。\n无计校，忘觉知。\n浊流识，今古僞。\n一剎那，通变异。\n嵯峨山，石火起（一作「气」）。\n内裏发，焚巅𡻭。\n无遮拦，烧海底。\n决网疎，灵焰细。\n六月卧，去被衣（一作「衣被」）。\n盖不得，无假僞。\n达道人，习（一作「唱」）祖意。\n我师宗，古来讳。\n唯此人，善安置。\n足法财，去（一作「具」）惭愧。\n不虚施，用处谛。\n有人问，小（一作「少」）呵气。\n更寻（一作「审」）来，说米贵。",
        "dynasty": "唐",
        "collection_info": null
    },
    {
        "title": "与崔大夫畅玄颂",
        "author": "智闲",
        "content": "达人多隐显，不定露形仪。\n语下不遗迹，密密潜护持。\n动容扬古路，明妙乃方知。\n应求俱（一作「物但」）施设，莫道不思议。",
        "dynasty": "唐",
        "collection_info": null
    },
    {
        "title": "宝明颂",
        "author": "智闲",
        "content": "思清人少虑，风规自然足。\n影落在音容，孤明绝撑触。",
        "dynasty": "唐",
        "collection_info": null
    },
    {
        "title": "出家颂",
        "author": "智闲",
        "content": "从来求出家，未详出家称。\n起坐只寻常，更无小（《宗镜录》卷二四作「少」）殊胜。",
        "dynasty": "唐",
        "collection_info": null
    },
    {
        "title": "寄法堂颂",
        "author": "智闲",
        "content": "东间裏入寂，西间裏语话。\n中间裏睡眠，通间裏行道。\n向前即捡校，向后即隐形。\n。",
        "dynasty": "唐",
        "collection_info": null
    },
    {
        "title": "时人都不措问什么精灵答曰",
        "author": "智闲",
        "content": "净地上皷怒，怡然中伴嗔。\n平坦处不守，危崄中藏身。\n盲聋遇之眼开，僧瑶驻笔通神。",
        "dynasty": "唐",
        "collection_info": null
    },
    {
        "title": "玄旨颂",
        "author": "智闲",
        "content": "去去无标的，来来只摩（一作「么」）来。\n有人相借问，不语笑咳咳。",
        "dynasty": "唐",
        "collection_info": null
    },
    {
        "title": "赠同住归寂颂（一作《归寂吟赠同住》）",
        "author": "智闲",
        "content": "同住道人七十余，共辞城郭乐山居。\n身如寒木心芽（一作「牙」）绝，不话唐言休梵书。\n心期尽处身虽丧，如来弟子沙门样。\n深信共崇钵塔成，巍巍置在青山嶂（一作「掌」）。\n观夫参道不虚然，脱去形骸惎（一作「甚」）高上。\n从来不说今朝事，暗裏埋头隐玄畅。\n不留踪迹异人间，深妙神光饱明亮。",
        "dynasty": "唐",
        "collection_info": null
    },
    {
        "title": "劝学颂",
        "author": "智闲",
        "content": "出家修道莫求安，失念求安学道难。\n未得直须求大道，觉了无安无不安。",
        "dynasty": "唐",
        "collection_info": null
    },
    {
        "title": "志守得破颂",
        "author": "智闲",
        "content": "十五日已前，师僧莫离此间。\n十五日已后，师僧莫住此间。\n去即打汝头破，住即亦復如然。",
        "dynasty": "唐",
        "collection_info": null
    },
    {
        "title": "辞见闻颂",
        "author": "智闲",
        "content": "好住径分离，幽宗人迹稀。\n从来未登陟，无许遣狐疑。",
        "dynasty": "唐",
        "collection_info": null
    },
    {
        "title": "遵古路颂与郎中",
        "author": "智闲",
        "content": "虚心越境净思量，句裏无踪声外详。\n文字影像骇惊觉，动容弹指饱馨香。\n。",
        "dynasty": "唐",
        "collection_info": null
    },
    {
        "title": "与董兵马使说示偈",
        "author": "智闲",
        "content": "宿静心意到山中，为求半偈契神踪。\n向道却思思不得，却将寻思㝵（疑即「碍」之俗写字）不通。",
        "dynasty": "唐",
        "collection_info": null
    },
    {
        "title": "与学人宗教宗如",
        "author": "智闲",
        "content": "满寺释迦子，未详释迦经。\n唤来试共语，开口杂音声。",
        "dynasty": "唐",
        "collection_info": null
    },
    {
        "title": "三句后意颂",
        "author": "智闲",
        "content": "书出语多虚，虚中带有无。\n却向书前会，放却意中珠。\n（以上均见《祖堂集》卷十九。\n注「一作」者，为《景德传灯录》卷二九之异文。\n）。",
        "dynasty": "唐",
        "collection_info": null
    },
    {
        "title": "达道场与城阴行者颂",
        "author": "智闲",
        "content": "理奥绝思量，根寻径路长。\n因兹知隔阔，无那被封疆。\n人生须特达，起坐觉馨香。\n清净如来子，安然坐道场。",
        "dynasty": "唐",
        "collection_info": null
    },
    {
        "title": "显旨颂",
        "author": "智闲",
        "content": "思远神仪奥，精虚履践通。\n见闻离影像，密际语前踪。\n得意尘中妙，投机露道容。\n藏明照惊觉，肯可达真宗。",
        "dynasty": "唐",
        "collection_info": null
    },
    {
        "title": "明道颂",
        "author": "智闲",
        "content": "思思似有踪，明明不知处。\n借问示宗宾，徐徐暗迴顾。\n。",
        "dynasty": "唐",
        "collection_info": null
    },
    {
        "title": "与邓州行者颂",
        "author": "智闲",
        "content": "林下觉身愚，缘不带心珠。\n开口无言说，笔头无可书。\n人问香严旨，莫道在山居。",
        "dynasty": "唐",
        "collection_info": null
    },
    {
        "title": "三跳后颂",
        "author": "智闲",
        "content": "三门前合掌，两廊下行道。\n中庭上作舞，后门外摇头。",
        "dynasty": "唐",
        "collection_info": null
    },
    {
        "title": "破法身见颂",
        "author": "智闲",
        "content": "向上无父孃，向下无男女。\n独自一个身，切须了却去。\n闻我有此言，人人竞来取。\n对他一句子，不话无言语。\n（以上六首均见《景德传灯录》卷二十九。\n）（按：敦煌遗书斯五五五八卷收「龙兴寺香严和尚《嗟世三伤吟》」，存二首。\n《鑑诫录》卷十收伏牛上人〖即自在〗《三伤颂》，其前二首与敦煌本大致相同。\n详《全唐诗外编》〖修订本〗，兹不重收。\n）。",
        "dynasty": "唐",
        "collection_info": null
    },
    {
        "title": "问香岩和尚（题拟）",
        "author": "郑郎中",
        "content": "来无他[辙]（彻）迹，去是非我途。\n併逐猿猴尽，山川境在无？\n（见《祖堂集》卷十九。\n）。",
        "dynasty": "唐",
        "collection_info": null
    },
    {
        "title": "",
        "author": "敬新磨",
        "content": "。",
        "dynasty": "唐",
        "collection_info": null
    },
    {
        "title": "六目龟口号（题拟）",
        "author": "敬新磨",
        "content": "不要闹，不要闹，听取龟儿口号。\n六隻眼儿睡一觉，抵别人三觉。\n（见宋张世南《游宦纪闻》卷二。\n）（按：《游宦纪闻》谓此诗为东坡谒吕微仲时述，张端义《贵耳集》卷上径作东坡代龟作，恐非。\n《东皋杂录》卷一仅作「六隻眼儿分明，睡一觉抵别人三觉。\n」）。",
        "dynasty": "唐",
        "collection_info": null
    },
    {
        "title": "遗诗 一",
        "author": "卢道者",
        "content": "三十年前卖卜，化得一间茅屋。",
        "dynasty": "唐",
        "collection_info": null
    },
    {
        "title": "遗诗 二",
        "author": "卢道者",
        "content": "撒手永超三界，一去定无反復。\n（见郑方坤《五代诗话》卷九引《粤西通志》。\n）（〖1〗《粤西通志》云：「卢道者精于卜，后唐同光二年，有郡倅因内孕岁余不产，求卢道者卜之。\n书一『酷』字，遂不踰月二十一日酉时娩。\n倅以为神，建塔居之。\n后坐化，遗诗云〖略〗。\n末云：〖略〗。\n」）。",
        "dynasty": "唐",
        "collection_info": null
    },
    {
        "title": "皇帝癸未年膺运灭梁再兴（缺）迎太后七言诗",
        "author": "李存勖",
        "content": "禁烟节假赏幽闲，迎奉倾心乐贵颜。\n䴏语雕樑声猗狔，鹦吟[绿]（渌）树韵开关。\n为安家国千场战，思忆慈亲两鬓斑。\n孝道未能全报得，直须顶戴遶弥山。\n（〖1〗刘铭恕《斯坦因劫经录》云：「按《全唐文》一零四唐庄宗《亲至怀州奉迎太后敕》，略谓天下已定，理应到汾州亲迎太后，不得已只到怀州迎接，是知迎太后诗，即为此时作品。\n」）。",
        "dynasty": "唐",
        "collection_info": null
    },
    {
        "title": "题北京西山童子寺七言",
        "author": "李存勖",
        "content": "昔时童子[慕]（募）清闲，今古犹传在此山。\n百派峥嵘流海内，千溪{山|穴/大}屼透云间。\n猿啼岭上深幽静，虎笑（应即「啸」字）岩边去復还。\n愐想翠花崚谷变，空留禅室喜登攀。",
        "dynasty": "唐",
        "collection_info": null
    },
    {
        "title": "题南岳山七言（直在江南）",
        "author": "李存勖",
        "content": "融峰绝顶九霄边，独立孤峦势近天。\n北眺洞庭千里浪，南观石{石禀}万坡烟。\n云藏碧涧泉声远，僧迫金乌耳伴喧。\n唯有此山侵上界，姮娥吹瑟古松前。",
        "dynasty": "唐",
        "collection_info": null
    },
    {
        "title": "题幽州盘山七言（在幽州北）",
        "author": "李存勖",
        "content": "衝过浮云数千重，经霄始到最高峰。\n日出近观沧海水，斋时遥听梵天钟。\n千年松树巢仙鹤，五个盆池隐毒龙。\n下方乞食上方去，尘俗难寻道者踪。",
        "dynasty": "唐",
        "collection_info": null
    },
    {
        "title": "题幽州石经山（在南）",
        "author": "李存勖",
        "content": "闲弃五马谒真宗，来入山门问远公。\n云起乱峰朝古寺，鸟巢高处恋晴空。\n碧萝引蔓枝枝到，石溜穿渠院院通。\n佛境不离人境内，人心不与佛心同。\n（均见斯三七三卷。\n）。",
        "dynasty": "唐",
        "collection_info": null
    },
    {
        "title": "句",
        "author": "韦说",
        "content": "印将金鏁鏁，帘用玉钩钩。\n（见《北梦琐言》卷七。\n）（按：《全唐诗》卷七○○误收此二句为韦庄诗，今移正。\n）。",
        "dynasty": "唐",
        "collection_info": null
    },
    {
        "title": "句",
        "author": "郄殷象",
        "content": "鸳鸯分品秩，龙衮耀簪裾。\n（见《吟窗杂录》卷十三王梦简《进士王氏诗要格律》。\n）。",
        "dynasty": "唐",
        "collection_info": null
    },
    {
        "title": "寒食（题拟）",
        "author": "裴说",
        "content": "云浓云淡半阴春，禁火天时欲洒尘。\n花艷有枝还怕雨，柳烟无赖尚重人。\n画毬轻蹴壶中地，綵索高飞掌上身。\n一路绿莎东郭外，也宽情抱也伤神。\n（见《古今合璧事类备要前集》卷十六。\n）（按：《唐音戊籤》九八据《事文类聚》收五六两句，《全唐诗》卷七二○已收入。\n）。",
        "dynasty": "唐",
        "collection_info": null
    },
    {
        "title": "客中重阳",
        "author": "裴说",
        "content": "避地逢佳节，穷愁强不知。\n十年犹乱过，九日又奚为？\n况借他蜗舍，兼无自菊篱。\n登高转惆怅，回首也风吹。\n（见前书卷十七。\n）。",
        "dynasty": "唐",
        "collection_info": null
    },
    {
        "title": "送小白上人归华顶（一作云守恭作）",
        "author": "秀登",
        "content": "瀑溅安禅石，秋云锁碧层。\n一峰如卓笔，几日策孤藤。\n树偃前朝盖，星辉下界灯。\n超然归此处，心已契南能。",
        "dynasty": "唐",
        "collection_info": null
    },
    {
        "title": "朝海峰",
        "author": "秀登",
        "content": "万仞朝沧海，秋层上碧虚。\n峭欹云尽后，寒绮月生初。\n影落阳侯宅，根连觉帝居。\n谁能谢尘迹，向此结茅庐。",
        "dynasty": "唐",
        "collection_info": null
    },
    {
        "title": "送贯微归天台",
        "author": "秀登",
        "content": "秋归赤城寺，幽兴唯相同。\n迹与片云合，心向万境空。\n倾耳霜树猿，吹衣瀑布风。\n后夜越溪上，梦断寒猿中。\n（《增广圣宋高僧诗选后集》卷上。\n）（按：秀登事迹无考。\n小白为唐僧，《全唐诗续补遗》收其诗三首；贯微为齐己之友，《白莲集》中有《荆门病中寄怀贯微上人》、《拟嵇康绝交寄湘中贯微》〖均卷四〗、《谢贯微上人寄示古风今体四轴》〖卷七〗、《荆川寄贯微上人》〖卷八〗、《寄武陵贯微上人二首》〖卷九〗等诗。\n知秀登与齐己同时，为五代时人。\n《宋诗纪事》卷九一收入，无事迹，似误。\n）。",
        "dynasty": "唐",
        "collection_info": null
    },
    {
        "title": "梦中献南楚国王夜宴诗（题拟）",
        "author": "史松",
        "content": "妙乐佳人数步随，殿堂高敞盛威仪。\n凤笙品弄檀唇散，鼍鼓喧鍧锦袖垂。\n宝帐珍华光煦灼，玳筵花烛影参差。\n酒酣回顾清歌妓。\n粉面皆言某在斯。\n（《灯下闲谈》卷下《梦与神交》。\n）。",
        "dynasty": "唐",
        "collection_info": null
    },
    {
        "title": "翛公上人草书歌（题从《书苑菁华》）",
        "author": "史松",
        "content": "真踪草圣今古有，翛公学得谁及否？\n古人今人一手书，师今书成在两手。\n书时须饮一斗酒，醉后扫成龙虎吼。\n风雨飘（《书苑菁华》作「惊」）兮魍魉走。\n千尺松枝如蠹朽，欲折不折横（《书苑菁华》作「挂」）岩口。\n张旭骨，怀素筋，筋骨一时传斯人，斯人传得（《书苑菁华》作「是」）[妙]通神。\n攘臂纵横草復真，一身疑是两人身。\n（同前，原缺一字。\n又见《书苑菁华》卷十七，作者署「史邕」，今据以校补。\n）。",
        "dynasty": "唐",
        "collection_info": null
    },
    {
        "title": "咏魏王继岌羹丞相卢澄粥（题拟）",
        "author": "后唐厨官",
        "content": "王羹亥卯未，相粥白玄黄。\n（《说郛》卷六一引《清异录》。\n）。",
        "dynasty": "唐",
        "collection_info": null
    },
    {
        "title": "和吕知柔终南山诗（题拟）",
        "author": "王思同",
        "content": "料伊直拟衝霄汉，赖有青天压着头。\n（见《册府元龟》卷九三九、卷九五四、《旧五代史》卷六五。\n）。",
        "dynasty": "唐",
        "collection_info": null
    },
    {
        "title": "",
        "author": "李愚",
        "content": "。",
        "dynasty": "唐",
        "collection_info": null
    },
    {
        "title": "述怀",
        "author": "李愚",
        "content": "奉职常如履薄冰，屡看斜日下觚棱。\n盐梅且让当朝杰，粥饭甘为退院僧。\n虚负紫宸思宠渥，自伤白髮病侵凌。\n明年便向燕南去，竹坞云庵独枕肱。\n（见民国十四年刊张方墀纂《无棣县志》卷二十三。\n）。",
        "dynasty": "唐",
        "collection_info": null
    },
    {
        "title": "戏程紫霄登华山偶颠仆（题拟）",
        "author": "宇文翰",
        "content": "不知上得不得，且怪悬之又悬。\n（见《类说》卷四十一《北梦琐言》。\n紫霄，原作「子霄」。\n）。",
        "dynasty": "唐",
        "collection_info": null
    },
    {
        "title": "",
        "author": "程逊",
        "content": "。",
        "dynasty": "唐",
        "collection_info": null
    },
    {
        "title": "诗",
        "author": "程逊",
        "content": "幽室有时闻鴈叫，空庭无路见蟾光。\n（见《册府元龟》卷九五一《总录·咎徴》二。\n）（〖1〗《册府元龟》：「程逊为太[常]〖尝〗卿奉使吴越，仲秋之夕，阴暝如晦。\n逊尝为诗曰〖略〗。\n同僚见之，讶其诗语稍异。\n及使迴，遭风水而溺焉。\n」）。",
        "dynasty": "唐",
        "collection_info": null
    },
    {
        "title": "閒居",
        "author": "熊皎",
        "content": "深逢野草皆为药，静见樵人恐是仙。\n（见《增修诗话总龟前集》卷十三《雅言杂载》。\n）（按：《全唐诗》卷七三七收二句，缺题，今重录。\n）。",
        "dynasty": "唐",
        "collection_info": null
    },
    {
        "title": "题案上诗（题拟）",
        "author": "任赞",
        "content": "数年叨内署，衫色俨然倾。\n任赞字希度，知君是火精。\n（见《类说》卷五四《玉堂闲话》。\n）（〖1〗《玉堂闲话》：「梁朝翰林学士任赞居职数年，犹着朱绂，于案上题诗。\n梁主知之，命赐紫袍金章。\n」）。",
        "dynasty": "唐",
        "collection_info": null
    },
    {
        "title": "送宾",
        "author": "徐巡官",
        "content": "蟾桂三春捷，鸡林一国荣。",
        "dynasty": "唐",
        "collection_info": null
    },
    {
        "title": "贻友生",
        "author": "徐巡官",
        "content": "诗道长年乐，生来贫却闲。\n（均见宋龚鼎臣《东原录》引李崧《论诗答徐巡官》引。\n）（按：李崧事迹，详《旧五代史》卷一○八，《全唐文》及陆辑二书均失收此文。\n）。",
        "dynasty": "唐",
        "collection_info": null
    },
    {
        "title": "冷金亭赏菊分韵赋秋鴈（题拟）",
        "author": "陶敞",
        "content": "天扫闲云秋净时，书空匠者最相宜。\n（见《说郛》卷六一《清异录》。\n）（〖1〗《清异录》：「干佑中冷金亭赏菊，分韵赋秋鴈，族子秘书丞敞先就，诗曰〖略〗。\n」）（按：《清异录》一书，旧题陶谷擢，然自陈振孙以来，多疑为僞託，近人王国维《庚辛之间读书志》、余嘉锡《四库提要辨证》卷十八力证不出谷手，究为谁作，尚难考详。\n今敞姓姑从陶姓，确否待考。\n郑方坤《五代诗话》卷二以为韩敞，未列证，今不取。\n）。",
        "dynasty": "唐",
        "collection_info": null
    },
    {
        "title": "题洪阳洞",
        "author": "胡徽",
        "content": "天窗通月影，地穴通江津。\n（见《舆地纪胜》卷二八《袁州》。\n）（按：《欧阳文忠公文集》卷三四《赠太子太傅胡公墓志》云胡宿之祖名徽，推其时，亦约为五代末人，疑即本诗作者。\n）。",
        "dynasty": "唐",
        "collection_info": null
    },
    {
        "title": "郢州白雪楼（题拟）",
        "author": "张休",
        "content": "美人莫唱《阳春曲》，白尽湖南太守头。\n（宋王之望《汉滨集》卷二《郢守乔民瞻寄襄阳雪中三绝因追述前过石城杯酒登临之胜为和》其三自注引。\n）（王之望诗注云：「仆旧游白雪楼，见张休诗石刻，尾章云〖诗略〗。\n今石已亡，民瞻询于老吏，遂得其全篇，云将復刻）（诸石。\n」）。",
        "dynasty": "唐",
        "collection_info": null
    },
    {
        "title": "题敦煌千龛窟（题拟）",
        "author": "张盈润",
        "content": "久事公门奉駈驰，累沐鸿恩纳效微。\n昨登长坡上大阪，走下深谷覩花池。\n傍通重开千龛窟，此谷昔闻万佛辉。\n瑞草芳芬而锦绣，祥鸟每常遶树飞。\n愚情从今归真教，世间浊滥誓不归。\n（干佑二年六月廿三日节度押衙张盈润题。\n见敦煌莫高窟第一○八窟窟檐南壁外侧题壁，据《敦煌莫高窟供养人题记》。\n）。",
        "dynasty": "唐",
        "collection_info": null
    },
    {
        "title": "句",
        "author": "杜四郎",
        "content": "三十年来尘扑面，如今始得一涂（施元之注《苏东坡诗》《和张子野见寄三绝句》注引《小说》作「杴」）泥。\n（见曾慥《类说》卷二六《后史补》。\n）（〖1〗《后史补》云：「梁园有富家子杜四郎，好接文士，爱为诗篇，时号杜荀鸭，以比荀鹤。\n每有诗即题壁，亲宾或污漫之，即云〖略〗。\n」《直斋书录解题》小说家类载《后史补》为「前进士高欲拙擢」。\n因知四郎当为唐末五代间人。\n）。",
        "dynasty": "唐",
        "collection_info": null
    },
    {
        "title": "体殻歌",
        "author": "烟萝子",
        "content": "我今责这憨躯殻，只为从前爱乖角。\n三尸业鬼纵交往，一片身心难把捉。\n六贼使得终朝乱，见色逢财将命𢬵。\n身躯不觉业来缠，人前卖弄楼罗汉。\n更说图谋夸好手，资财营运磨星斗。\n富如王恺与石崇，死后幽泉独自走。\n苦爱腥羶与秽浊，坏得身躯如刻削。\n口中独道得便宜，您是一场愚蠢朴。\n蠢朴暂时听我语，无限荒郊堆冢墓。\n哀哉白骨被尘漫，往日英雄归甚处？\n不如闻早身心诲，免使沉埋为下鬼。\n时人一死无復生，浩浩东流如逝水。\n我今求得长生诀，等闲休向他人说。\n忽然误慢泄天机，必遭神明暗地折。\n（宋石泰辑《修真十书》卷十八《杂着捷径》。\n）。",
        "dynasty": "唐",
        "collection_info": null
    },
    {
        "title": "",
        "author": "李鹗",
        "content": "。",
        "dynasty": "唐",
        "collection_info": null
    },
    {
        "title": "鸡鸣",
        "author": "李鹗",
        "content": "一声天欲曙，万里客心行。\n（《吟窗杂录》卷十四正字王玄《诗中旨格》。\n）。",
        "dynasty": "唐",
        "collection_info": null
    },
    {
        "title": "妙乐寺重修舍利塔碑附偈",
        "author": "苏允平",
        "content": "□□大圣尊，浊世中出现。\n能化百亿身，非论十八变。\n欲调庶彙情，先与羣魔战。\n法鼓震祥云，□□□□电。\n众生业重身，几个遭逢见。\n□缘闻佛名，□□覩佛面。\n久居在世间，□众怀厌贱。\n是故现湼槃，□□□慕恋。\n皆为实灭度，岂识真方便。\n□□灵鹫山，或游沙界遍。\n国王得舍利，造塔余八万。\n劫□□□□，此□重修建。\n一心构胜缘，□载□弘愿。\n表剎既兴隆，善缘□□□。\n□志劫修业，虔诚礼供养。\n□□□□主，□获皆无量。\n果位从此兴，菩提渐无上。\n今告众多人，愿钦众妙相。\n所陈简直辞，□□□□□，无非居因缘，无非居典则。\n审谛听是言，勉励植众德。\n愿同□□□，当来遇弥勒。\n（道光《武陟县志》卷二一。\n）。",
        "dynasty": "唐",
        "collection_info": null
    },
    {
        "title": "与监修国史赵莹诗",
        "author": "贾纬",
        "content": "满（《吟窗杂录》作「清」）朝唯我相，秉柄无亲雠。\n三年司大董，最切是编修。\n史才不易得，勤勤处处求。\n愚从年始立，东[观]（望）思优游。\n昔时人未许，今来虚白头。\n春台与秋阁，往往兴归愁。\n信运北阙下，不繫如虚舟。\n绵蕝非所好，一日疑三秋。\n何当适所愿，便如适瀛洲。\n（见中华书局校点本《旧五代史》卷一三一《贾纬传》。\n《吟窗杂录》卷二十八录首四句。\n）。",
        "dynasty": "唐",
        "collection_info": null
    },
    {
        "title": "",
        "author": "徐台符",
        "content": "。",
        "dynasty": "唐",
        "collection_info": null
    },
    {
        "title": "哀韩璆（题拟）",
        "author": "徐台符",
        "content": "穹昊何事教埋玉，朋友无由继断金。\n（《安阳集》卷四六《叙先考令公遗事与尹龙图书》引。\n）。",
        "dynasty": "唐",
        "collection_info": null
    },
    {
        "title": "平日自咏（题拟）",
        "author": "冯道",
        "content": "公事之余喜坐禅，少曾将胁到床眠。\n虽然现出宰官相，长老之名天下传。\n（见宋金盈之八卷本《醉翁谈录》卷六。\n）（〖1〗《醉翁谈录》：「近代冯相于中书退朝之暇，未始不以坐禅为念。\n故天下万口一词，遂以冯长老之名归之，况冯相平日自有诗曰〖略〗。\n」）。",
        "dynasty": "唐",
        "collection_info": null
    },
    {
        "title": "使虏诗",
        "author": "冯道",
        "content": "曾叨腊月牛头赐。\n（见宋程大昌《演繁露》卷十三《牛鱼》。\n）。",
        "dynasty": "唐",
        "collection_info": null
    },
    {
        "title": "判酒务吏乞以家财修夫子庙（题拟）",
        "author": "同州判官",
        "content": "荆棘森森遶杏坛，儒官高贵尽偷安。\n若教酒务修夫子，觉我惭惶也大难。\n（见宋陶岳《五代史补》卷三。\n）（按：《全唐诗》卷八七○据《古今诗话》收此诗归冯道幕客，廿八字中有十八字不同，虽为一诗，而辗转相传，已失初）（貌。\n今据最早记录该诗的《五代史补》重录。\n）。",
        "dynasty": "唐",
        "collection_info": null
    },
    {
        "title": "放鱼歌",
        "author": "和凝",
        "content": "骨鳞骨□皆龙子。\n（见宋龚鼎臣《东原录》。\n）。",
        "dynasty": "唐",
        "collection_info": null
    },
    {
        "title": "宫词（第九十首）",
        "author": "和凝",
        "content": "边藩开宴贺休征，细仗初排舜日明。\n坐定两重呈百戏，乐臣低折贺昇平。\n（《全五代诗》卷十一。\n）（按：《全唐诗》卷七三五录此诗缺一字，今重录。\n）。",
        "dynasty": "唐",
        "collection_info": null
    },
    {
        "title": "洋川 一",
        "author": "和凝",
        "content": "华夷图上见洋川，知在青山绿水边。\n[□□□□□□□，□□□□□□□]。\n官闲最好游僧舍，江近应须买钓船，更待浃旬无事后，徧题清景作诗仙。\n（见王象之《舆地纪胜》卷一九○。\n）。",
        "dynasty": "唐",
        "collection_info": null
    },
    {
        "title": "洋川 二",
        "author": "和凝",
        "content": "自陪台旆到洋川，两载优游汉水边。\n（同前。\n）（按：《全唐诗》卷七三五以「华夷」、「官闲」二联为七绝一首，系据《唐音戊籤余》四转录，后者又系辑自宋祝穆《方舆胜览》卷六八。\n今据《舆地纪胜》所载及诗律推之，原诗当为七律，颔联二句已佚。\n《全唐诗续补遗》卷十四将「自陪」二句接于「官闲」四句前，实误，今重录之。\n）。",
        "dynasty": "唐",
        "collection_info": null
    },
    {
        "title": "怀荆州诸友",
        "author": "龚霖",
        "content": "王粲南游后，年年事转新。\n应无故国梦，谁怨武陵春。\n信杳愁归鴈，书成问去人。\n中心不可寄，绿水与红尘。\n（影印本《诗渊》第一册第二四五页。\n）。",
        "dynasty": "唐",
        "collection_info": null
    },
    {
        "title": "南游有怀",
        "author": "龚霖",
        "content": "怀才非独步，驱马出荆州。\n亲老未归去，路长何处游？\n鸟啼云梦晓，叶落洞庭秋。\n襟抱谁相问？西风吹客愁。\n（同前书第二六九页。\n）。",
        "dynasty": "唐",
        "collection_info": null
    },
    {
        "title": "秋日途中",
        "author": "龚霖",
        "content": "满眼水吾土，征轮尚远游。\n田园虚自废，禾黍美□秋。\n日暮乌犹返，风高云自收。\n因循不归去，歧路犹何求？\n（同前第三册第二二一○页。\n）。",
        "dynasty": "唐",
        "collection_info": null
    },
    {
        "title": "再宿友生郊居",
        "author": "龚霖",
        "content": "终日走歧路，唯君守草堂。\n重来身若旧，相见话偏长。\n夜半四邻静，雨余羣本香。\n不能同此住，名利自茫茫。\n（同前第五册第三一五八页。\n）。",
        "dynasty": "唐",
        "collection_info": null
    },
    {
        "title": "宿弹琴张处士所居",
        "author": "龚霖",
        "content": "闻君鼓七丝，□我暂忘机。\n莫谓知音少，都缘能□稀。\n无风过竹槛，有月照柴扉。\n一弄一杯酒，坐来霜□衣。\n（同前第三五○四页。\n）。",
        "dynasty": "唐",
        "collection_info": null
    },
    {
        "title": "拟古",
        "author": "龚霖",
        "content": "凉风摇翠袂，倚槛恨难平。\n远路人无信，西楼月又生。\n菱花消旧态，瑶瑟续新声。\n暗觉新声苦，夫谁知此情？\n（同前第六册第三八九七页）。",
        "dynasty": "唐",
        "collection_info": null
    },
    {
        "title": "送进士董位",
        "author": "龚霖",
        "content": "送君偏起恨，醲酒亦难消。\n为客日己久，还家路各遥。\n云繁天欲雪，林迥野初烧。\n何处期相见，春风满路招。\n（同前第四三三七页。\n）。",
        "dynasty": "唐",
        "collection_info": null
    },
    {
        "title": "送友人归荆",
        "author": "龚霖",
        "content": "帝城多美酒，不醉别离人。\n北海谋归晚，东门送客频。\n燕啼迎馆树，草色逐征轮。\n到日逢乡友，如何话此身？\n（同前第四三八三页。\n）。",
        "dynasty": "唐",
        "collection_info": null
    },
    {
        "title": "谢学士遗茶（题拟）",
        "author": "五代外镇官",
        "content": "粗官乞与真虚掷，赖有诗情合得尝。\n（《青琐高议前集》卷五。\n）。",
        "dynasty": "唐",
        "collection_info": null
    },
    {
        "title": "长兴中题杜光寺（题拟）",
        "author": "王仁裕",
        "content": "上尔高僧更不疑，梦乘龙驾落沉晖。\n寒暄晕映琉璃殿，晓夜摧残毳衲衣。\n金体几生传有漏，玉容三界自无非。\n莓苔满院人稀到，松畔香台野鹤飞。\n（见元骆天骧《类编长安志》寺观类杜光寺条，云长兴中王仁裕题诗云云。\n据《中国古都研究》收黄永年先生《述〈类编长安志〉》转录。\n）。",
        "dynasty": "唐",
        "collection_info": null
    },
    {
        "title": "戮后主出降诗",
        "author": "王仁裕",
        "content": "蜀朝昏主出降时，衔璧牵羊倒繫旗。\n二十万军高拱手，更无一箇是男儿。\n（涵芬楼排印本《说郛》卷三十四《豪异秘纂》引王仁裕《蜀石》。\n）（按：此诗《鑑诫录》卷五《徐后事》谓王承旨作，《后山诗话》则以为花蕊夫人作，文字略异。\n《全唐诗》卷七九八收花蕊名下，另注「一作蜀臣王承旨诗」。\n《全唐诗续补遗》卷十七据《鑑诫录》收归王承旨。\n今检《说郛》所引，与《鑑诫录》所载较相似，而于此诗作者，则云为「兴圣太子随军仁裕」。\n王仁裕初仕前蜀，尝随侍王衍作诗，蜀亡入洛，仕后唐。\n《说郛》所载可从，今为移正。\n）。",
        "dynasty": "唐",
        "collection_info": null
    },
    {
        "title": "芭蕉诗",
        "author": "胡峤",
        "content": "野人无帐幄，爱此绿参差。\n。",
        "dynasty": "唐",
        "collection_info": null
    },
    {
        "title": "句",
        "author": "胡峤",
        "content": "瓶裏数枝婪尾春。\n（均见《说郛》卷六一《清异录》。\n）。",
        "dynasty": "唐",
        "collection_info": null
    },
    {
        "title": "起居帖",
        "author": "杨凝式",
        "content": "行住坐卧处，手摩胁与肚，心腹通快时，两手肠下踞。\n踞之彻膀腰，背拳摩肾部。\n纔觉力倦来，即使家人助。\n行之不厌频，昼夜无穷数，岁久积功成，渐入神仙路。\n（见明刻本朱存理辑《铁网珊瑚·书品》卷一。\n）（按：诗后题云：「干佑元年冬残腊暮，华阳焦上人尊师处传，杨凝式。\n」又附米友仁跋云：「右杨凝式书神仙起居法八行，臣米友仁鉴定真蹟跋。\n」）。",
        "dynasty": "唐",
        "collection_info": null
    },
    {
        "title": "偈",
        "author": "智晖",
        "content": "我有一间舍，父母为修盖。\n住来八十年，近来觉损坏。\n早拟移住（《五灯会元》作「别」）处，事涉有憎爱。\n待他摧毁时，彼此无相碍。\n（见《景德传灯录》卷二十、《五灯会元》卷十三。\n）。",
        "dynasty": "唐",
        "collection_info": null
    },
    {
        "title": "赠同居友人",
        "author": "符蒙",
        "content": "有情天地内，多感是诗人。\n见月长怜夜，看花又惜春。\n愁为终日客，闲过少年身。\n寂寞正相对，笙歌满四隣。\n（影印本《诗渊》，第一册第三七七页。\n）。",
        "dynasty": "唐",
        "collection_info": null
    },
    {
        "title": "赠张山人",
        "author": "符蒙",
        "content": "五字谁能摘？一枝犹未攀。\n始知无价玉，出自有名山。\n春静烟花秀，夜深风月闲。\n如何恃高节，垂老住云间？\n（同上书第四三五页。\n）。",
        "dynasty": "唐",
        "collection_info": null
    },
    {
        "title": "春日潜溪寓居",
        "author": "符蒙",
        "content": "众山围四合，月色到门迟。\n石面和云坐，花根带土移。\n竹斜当径笋，松斫逼楼枝。\n正抱流年恨，芳春不我知。\n（同前第五册第三五○○页。\n）。",
        "dynasty": "唐",
        "collection_info": null
    },
    {
        "title": "赠山翁",
        "author": "李涛",
        "content": "松萝深处住，闲野不生愁。\n鸟语烟岚静，水声门户秋。\n花间归洞路，山下钓鱼舟。\n沐浴圣王化，自怜丝满头。\n（影印本《诗渊》第一册第四九一页。\n）。",
        "dynasty": "唐",
        "collection_info": null
    },
    {
        "title": "题处士林亭",
        "author": "李涛",
        "content": "帝里高人宅，苍苔遶径深。\n卷帘山入户，摘菓鸟移林。\n石沼养龟水，月台留客琴。\n生涯一樽酒，名利不关心。\n（同前第五册第三一二三页。\n）。",
        "dynasty": "唐",
        "collection_info": null
    },
    {
        "title": "抄逆刺占后题（题拟） 一",
        "author": "翟奉达",
        "content": "三端俱全大丈夫，六艺堂堂世上无。\n男儿不学读诗赋，恰似肥菜根尽枯。",
        "dynasty": "唐",
        "collection_info": null
    },
    {
        "title": "抄逆刺占后题（题拟） 二",
        "author": "翟奉达",
        "content": "躯体堂堂六尺余，走笔横波纸上飞。\n执笔题篇须意用，后任将身选文知。",
        "dynasty": "唐",
        "collection_info": null
    },
    {
        "title": "抄逆刺占后题（题拟） 三",
        "author": "翟奉达",
        "content": "哽噎卑末手，抑塞多不谬。\n嵯峨难遥望，恐怕年终朽。\n（见向达《唐代长安与西域文明·记敦煌石室出晋天福十年写本寿昌县地境》引敦煌所出天復二年翟奉达写《逆刺占》卷末题诗。\n原卷流落敦煌某氏，今不详所在。\n）（按：向达同书《西征小记》云《逆刺占》末翟题云：「于时天復贰载岁在壬戌四月丁丑朔七日，河西炖煌郡州学上足子弟翟再温记。\n」姓名旁注曰：「再温字奉达也。\n」其后录诗三首。\n前引文录诗后復题云：「幼年作之，多不当路。\n今笑，）（今笑。\n已前达走笔题撰之耳。\n年廿作，今年迈见此诗，羞煞人，羞煞人。\n」）。",
        "dynasty": "唐",
        "collection_info": null
    },
    {
        "title": "赠李昉（题拟）",
        "author": "李沼",
        "content": "反观西里盛，世世秉钧衡。\n（见《增修诗话总龟》卷三引《翰府名谈》。\n）（〖1〗《翰府名谈》：「丞相李文正公昉少年时尝以诗呈叔侍中，览而喜，赠之诗曰〖略〗。\n后文正果大用，诏赐所居为谢元卿秉钧里。\n」）。",
        "dynasty": "唐",
        "collection_info": null
    },
    {
        "title": "柬范丞相质",
        "author": "张文伏",
        "content": "禁秘同依日月光，分宣政拙得遐方。\n半生报国心犹赤，万里筹边鬓已苍。\n却忆西陲夸短驭，曾陪东阁赋长杨。\n迢迢云树今如许，谓朔春深正渺茫。\n（见清戚鹤泉编《三台诗录》卷一。\n张靖龙云：「见清王魏《安洲诗录》卷一。\n」）。",
        "dynasty": "唐",
        "collection_info": null
    },
    {
        "title": "贺李昉除翰林学士（题拟）",
        "author": "范质",
        "content": "翰苑重求李谪仙，词锋颖利胜龙泉。\n朝趋建礼霞烘日，夜直承明月映天。\n圣主重知缘国士。\n相公多喜为同年。\n青春才子金门贵。\n蜀锦袍新夺日鲜。\n（周本淳校点本《诗话总龟》卷二七引《古今诗话》。\n此诗为周世宗征淮南间作。\n）。",
        "dynasty": "唐",
        "collection_info": null
    },
    {
        "title": "岳阳楼诗（题拟） 一",
        "author": "范质",
        "content": "烟容云态四溟蒙，州在波涛汹涌东。",
        "dynasty": "唐",
        "collection_info": null
    },
    {
        "title": "岳阳楼诗（题拟） 二",
        "author": "范质",
        "content": "地收楚蜀西南水，天与江湖旦暮风。\n（按：以上两联属同一首诗。\n原诗应为七律。\n）。",
        "dynasty": "唐",
        "collection_info": null
    },
    {
        "title": "岳阳楼诗（题拟） 三",
        "author": "范质",
        "content": "可笑祖龙游不得，欲于何处访蓬莱。\n（见《舆地纪胜》卷六九《岳州》。\n）（按：范质入宋后，均在汴京。\n诗为其早年作。\n）。",
        "dynasty": "唐",
        "collection_info": null
    },
    {
        "title": "宗风颂",
        "author": "法觐",
        "content": "从上纲宗事最奇，卷舒生杀切须知。\n临机便有威雄势，宾主相呈纵夺时。\n不若食龙金翅鸟，当锋一撮更难支。\n现成公案睦州断，四门有路赵州机。\n仰山插锹犹因地，云门关捩几人知？\n镜清失利多风措，高亭送客看临歧。\n本分家风依时节，夹山典座得便宜。\n唯有龙潭吹灭烛，德山谛实更无疑。\n不是等闲虚妄说，呵佛駡祖天下知。\n自古纲宗难隐迹，如今着眼直须窥。\n秖道寻常记得彻，洎乎把住眼如{目虽}。\n敌磕便须大哮吼，莫作埜犴狐兔儿。\n斯咤落水休吐气，密嘌智深谁瞻伊。\n提纲尽有同风事，好看云门顾鉴咦。\n（《天圣广灯录》卷二十。\n）。",
        "dynasty": "唐",
        "collection_info": null
    },
    {
        "title": "偈",
        "author": "延禅师",
        "content": "纔到洪山便跥跟，四方八面不言论。\n他家自有眠云志，芦管横吹宇宙喧。\n（《景德传灯录》卷二十、《五灯会元》卷十四。\n）（按：《五灯会元》作「义禅师」，其师作「延禅师」，今从《景德传灯录》及《天圣广灯录》卷二十四目录。\n）。",
        "dynasty": "唐",
        "collection_info": null
    },
    {
        "title": "",
        "author": "窦仪",
        "content": "。",
        "dynasty": "唐",
        "collection_info": null
    },
    {
        "title": "贺李昉除翰林学士（题拟）",
        "author": "窦仪",
        "content": "廐马牵来哕哕嘶，马蹄随步蹑云梯。\n新街锦帐达三字，旧制星垣放五题。\n视草健毫从席远，受降恩诏待公批。\n仙才已在神仙地，逢见刘晨为指迷。\n（周本淳校本《诗话总龟》卷二七引《古今诗话》。\n为后周时作。\n）。",
        "dynasty": "唐",
        "collection_info": null
    },
    {
        "title": "北海题渚宫",
        "author": "窦俨",
        "content": "纪南南望水城宽，水色天光混一般。\n大抵江乡足诗景，咏吟如把画图看。\n（见《舆地纪胜》卷六五《江陵府》。\n）。",
        "dynasty": "唐",
        "collection_info": null
    },
    {
        "title": "石桥",
        "author": "陶谷",
        "content": "重重翠嶂耸云端，玉殿金楼缥缈间。\n圣境不容凡俗到，故将飞瀑隔尘寰。\n（见《天台续集》卷中。\n）。",
        "dynasty": "唐",
        "collection_info": null
    },
    {
        "title": "谢吴越王赠金钟（题拟）",
        "author": "陶谷",
        "content": "乞与金钟病眼明。\n。",
        "dynasty": "唐",
        "collection_info": null
    },
    {
        "title": "使吴越临出境赋诗于邮亭（题拟）",
        "author": "陶谷",
        "content": "井蛙休恃重溟险，泽马曾嘶九曲滨。\n（均见《百川学海》本夷门君玉《国老谈苑》。\n）（按：以上一首三句均为陶谷自宋使吴越时作，姑附存。\n）。",
        "dynasty": "唐",
        "collection_info": null
    },
    {
        "title": "句",
        "author": "陶谷",
        "content": "尖檐帽子卑凡厮，短靿靴儿末厥兵。\n（《六一诗话》。\n）。",
        "dynasty": "唐",
        "collection_info": null
    },
    {
        "title": "日诗",
        "author": "赵匡胤",
        "content": "欲出未出光辣达（一作「太阳初出光赫赫」），千山万山如火发，须臾走向天下来（一作「一轮顷刻上天衢」），逐却（一作「退」）残（一作「羣」）星赶却（一作「与残」）月。\n（见《说郛》卷五陈郁《藏一话腴》，校以陈岩肖《庚溪诗话》卷上。\n）。",
        "dynasty": "唐",
        "collection_info": null
    },
    {
        "title": "华阴道中逢月出",
        "author": "赵匡胤",
        "content": "未离海底（《藏一话腴》作「峤」）千山黑（《扪蝨新话》作「暗」），纔到天中（《扪蝨新话》作「中天」、《藏一话腴》作「天心」）万国明。\n（见《后山诗话》，校以《说郛》本《藏一话腴》、陈善《扪蝨新话》卷二。\n题从《扪蝨新话》。\n《藏一话腴》谓此二句系国史据《日诗》）润色之。\n（按：宋人均记载匡胤二诗为其微时作。\n若可信，当作于晋汉之际。\n）。",
        "dynasty": "唐",
        "collection_info": null
    },
    {
        "title": "和座主王公仁裕见贺入相诗（题拟）",
        "author": "王溥",
        "content": "挥毫文战偶搴旗，待诏金华亦偶为。\n白社遽当宗伯选，赤心旋遇圣人知。\n九霄得路荣虽极，三接承恩出每迟。\n职在台司多少暇，亲师不及舞雩时。\n（见《广卓异记》卷六，又见《增修诗话总龟》卷十四引。\n）。",
        "dynasty": "唐",
        "collection_info": null
    },
    {
        "title": "寄邓洵美",
        "author": "王溥",
        "content": "衡阳归鴈别重湖，衘到同人一纸书。\n忽见姓名双泪落，不知消息十年余。\n綵衣我已登黄閤，白社君犹葺旧居。\n南望荆门千里外，暮云重迭满晴虚。\n（见前书同卷引《雅言系述》。\n）。",
        "dynasty": "唐",
        "collection_info": null
    },
    {
        "title": "在翰林时作",
        "author": "王溥",
        "content": "两制职官三十客，自怜荣耀老莱衣。\n（见乐史《广卓异记》卷五。\n）。",
        "dynasty": "唐",
        "collection_info": null
    },
    {
        "title": "答西蜀欧阳侍郎颂（题拟）",
        "author": "延沼",
        "content": "。",
        "dynasty": "唐",
        "collection_info": null
    },
    {
        "title": "答西蜀欧阳侍郎颂（题拟） 一",
        "author": "延沼",
        "content": "",
        "dynasty": "唐",
        "collection_info": null
    },
    {
        "title": "答西蜀欧阳侍郎颂（题拟） 二",
        "author": "延沼",
        "content": "甘露台前靡不逢，免将明暗諕盲聋。\n当初贬着文殊处，笑杀寒山者老翁。",
        "dynasty": "唐",
        "collection_info": null
    },
    {
        "title": "答西蜀欧阳侍郎颂（题拟） 三",
        "author": "延沼",
        "content": "密密堂堂触处周，都缘妄识提浮沤。\n三千多泽狂华掩，俊矣天然遇石头。",
        "dynasty": "唐",
        "collection_info": null
    },
    {
        "title": "因僧问话有颂（二首） 一",
        "author": "延沼",
        "content": "万法虚无实际深，凝然妄肯绝踈亲。\n断常妙理修途者，镜像宜扶觉照频。",
        "dynasty": "唐",
        "collection_info": null
    },
    {
        "title": "因僧问话有颂（二首） 二",
        "author": "延沼",
        "content": "万种方圆在月前，低头思虑万重[关]（开）。\n吹毛莫比镆鎁利，一点舒光遍大千。\n（以上五首均见《天圣广灯录》卷十五）。",
        "dynasty": "唐",
        "collection_info": null
    },
    {
        "title": "赠邓洵美",
        "author": "李昉",
        "content": "忆昔词场共着鞭，当时莺谷喜同迁。\n关河契阔三千里，音信稀踈二十年。\n君遇已知依玉帐，我无才藻步花砖。\n时情人事堪惆怅，天外相逢一泫然。\n（见《增修诗话总龟》卷十四引《雅言系述》。\n）。",
        "dynasty": "唐",
        "collection_info": null
    },
    {
        "title": "",
        "author": "骆仲舒",
        "content": "。",
        "dynasty": "唐",
        "collection_info": null
    },
    {
        "title": "句",
        "author": "骆仲舒",
        "content": "张鸿诗在楞伽峡，韩愈碑留燕喜亭。\n（《舆地纪胜》卷九二《连州》。\n）。",
        "dynasty": "唐",
        "collection_info": null
    },
    {
        "title": "登昇元阁赋诗 一",
        "author": "魏丕",
        "content": "朝宗海浪拱星辰。\n（《宋史》卷二七○《魏丕传》。\n）。",
        "dynasty": "唐",
        "collection_info": null
    },
    {
        "title": "登昇元阁赋诗 二",
        "author": "魏丕",
        "content": "莫教雷雨损基扃。\n（《入蜀记》卷二。\n）（按：以上二句为魏丕奉使南唐时作，故录出之。\n）。",
        "dynasty": "唐",
        "collection_info": null
    },
    {
        "title": "周世宗时被召作（题拟）",
        "author": "陈抟",
        "content": "草泽吾皇诏，图南抟姓陈。\n三峰十年客。\n四海一闲人。\n世态从来薄，诗情自得真。\n超然居物外，何必使为臣。\n（见陶岳《五代史补》卷五。\n）。",
        "dynasty": "唐",
        "collection_info": null
    },
    {
        "title": "对御歌",
        "author": "陈抟",
        "content": "臣爱睡，臣爱睡，不卧毡，不盖被。\n片石枕头，蓑衣铺地，震雷掣电鬼神惊，臣当其时正酣睡。\n闲思张郎，闷想范蠡，说甚孟德，休言刘备，三四君子，只是争此闲气。\n争如臣向青山顶头，白云堆裏，展开眉头，解放肚皮，且一觉睡。\n管什（一作「甚」）玉兔东生，红轮西坠。\n（见足本《诗话总龟》卷四七、元蔡正孙《诗林广记后集》卷九引庞元英《谈薮》。\n）（〖1〗《谈薮》云：「陈抟隐武当山，后居华州云台观，多闭户独卧，或累月不起。\n周世宗召入禁中，扃户试之，月余始开，抟熟寐如故。\n尝对御歌此诗云。\n」）。",
        "dynasty": "唐",
        "collection_info": null
    },
    {
        "title": "题俞公岩",
        "author": "陈抟",
        "content": "万事若在手，百年聊称情。\n他时南[面]（岳）去，记得此岩名。\n（见《舆地纪胜》卷八五《均州》。\n）（〖1〗《邵氏闻见录》卷七云：「华山隐士陈抟，字图南，唐长兴中进士，游四方，有大志，隐武当山诗云：『他年南面去，记得此山名。\n』本朝张邓公改『南面』为『南岳』，题其后云：『藓壁题诗志何大，可怜今老华图南。\n』盖唐末时诗也。\n」）。",
        "dynasty": "唐",
        "collection_info": null
    },
    {
        "title": "题华山",
        "author": "陈抟",
        "content": "半夜天香入岩谷，西风吹落岭头莲。\n空爱掌痕侵碧汉，无人曾叹巨灵仙。\n（《增修诗话总龟》卷十六、卷四十六引《翰府名谈》。\n）。",
        "dynasty": "唐",
        "collection_info": null
    },
    {
        "title": "赠金励睡诗 一",
        "author": "陈抟",
        "content": "常人无所重，惟睡乃为重。\n举世皆为息，魂离神不动。\n觉来无所知，贪求心愈用。\n堪笑尘中人（《事文类聚》作「尘世中」），不知梦是梦。\n。",
        "dynasty": "唐",
        "collection_info": null
    },
    {
        "title": "赠金励睡诗 二",
        "author": "陈抟",
        "content": "至人本无梦，其梦本游仙。\n真人本无睡，睡则浮云烟。\n炉裏近（《事今类聚》作「名」）为药，壶中别有天。\n欲知睡梦裏，人间第一玄。\n（《增修诗话总龟》卷四六引《翰府名谈》、《事文类聚后集》卷二一。\n）。",
        "dynasty": "唐",
        "collection_info": null
    },
    {
        "title": "冬日晚望",
        "author": "陈抟",
        "content": "山鬼暖或呼，溪鱼寒不跳。\n晚景愈堪观，危峰露残照。\n（《增修诗话总龟》卷四六引《翰府名谈》。\n）。",
        "dynasty": "唐",
        "collection_info": null
    },
    {
        "title": "句",
        "author": "陈抟",
        "content": "山色满庭供画障，松声万壑即琴絃。\n（《记纂渊海》卷二十四。\n）。",
        "dynasty": "唐",
        "collection_info": null
    },
    {
        "title": "诗",
        "author": "陈抟",
        "content": "我见世人忙，箇箇忙如火。\n忙者不为身，为身忙却可。\n（元王恽《秋涧大全集》卷九六《玉堂嘉话》卷四。\n）（按：抟诗今存者尚多，张格《太华希夷志》〖《道藏》本〗存其宋太宗时诗十数首。\n今仅录其作于五代及作年尚难确定者。\n）。",
        "dynasty": "唐",
        "collection_info": null
    },
    {
        "title": "句",
        "author": "游士藻",
        "content": "虚饤玲珑石镇羊。\n（见《惜阴轩丛书》本《清异录》卷上。\n）（按：五代封晋王者有数人，士藻所从，未详为谁。\n）。",
        "dynasty": "唐",
        "collection_info": null
    },
    {
        "title": "腊月雨",
        "author": "刘东叔",
        "content": "且雨且冻山径滑，是谁作此琉璃变？\n（同前。\n）。",
        "dynasty": "唐",
        "collection_info": null
    },
    {
        "title": "颂",
        "author": "梓潼双灯寺僧",
        "content": "撞来好箇寄生囊。\n（同前。\n）。",
        "dynasty": "唐",
        "collection_info": null
    },
    {
        "title": "芭蕉歌",
        "author": "谢调",
        "content": "草中一种无伦比，琐屑蒿莱望帝尊。\n（同前。\n）。",
        "dynasty": "唐",
        "collection_info": null
    },
    {
        "title": "赏酴醿",
        "author": "薛熊",
        "content": "香琼绶带雪缨络。\n（同前。\n）。",
        "dynasty": "唐",
        "collection_info": null
    },
    {
        "title": "谢陶谷饷鸭卵及莲枝一捻红（题拟）",
        "author": "符昭远",
        "content": "圣朝初出赤志翁，丑杖旁扶赤志翁。\n（同前。\n）。",
        "dynasty": "唐",
        "collection_info": null
    },
    {
        "title": "贫家壁",
        "author": "李善宁之子",
        "content": "椒气从何得？灯光凿处分。\n拖筵来藻饰，惟有篆愁君。\n（同前。\n）。",
        "dynasty": "唐",
        "collection_info": null
    },
    {
        "title": "献砚诗",
        "author": "方为",
        "content": "金棱玉海比连城，假借文章取盛名。\n（同前卷下。\n）。",
        "dynasty": "唐",
        "collection_info": null
    },
    {
        "title": "效胡峤饮茶诗",
        "author": "陶彝之",
        "content": "生凉好唤鸡苏佛，回味宜称橄榄仙。\n（同前。\n）（按：《清异录》一书，题陶谷撰，今人指出书中部分内容为陶谷身后事，因疑非其所撰。\n今检全书，可断定出自宋初人之手，颇疑陶谷本有此稿，后人整理时又夹杂入其他内容。\n自游士藻以下九人事迹无考，其生活时代，大致可确定在五代至宋初之十数年间，故统附于此。\n）。",
        "dynasty": "唐",
        "collection_info": null
    },
    {
        "title": "",
        "author": "归晓",
        "content": "。",
        "dynasty": "唐",
        "collection_info": null
    },
    {
        "title": "至安陆竺干盛会",
        "author": "归晓",
        "content": "有时途路上，见□□□□。\n野□有霜宿，孤峰无水斋。\n白云随步步，黄叶落挨挨。\n若遇杉松裏，风寒□碧崖。\n（《八琼室金石补正》卷八六收潘平撰《大宋襄州凤山延庆禅院传法惠广大师寿塔碑铭》引。\n）（按：此诗为其入宋前作。\n）。",
        "dynasty": "唐",
        "collection_info": null
    },
    {
        "title": "书翠崖（一作「岩」）寺壁",
        "author": "欧阳持",
        "content": "迎笑堂前九节筇，闲来无事得从容，时闻雷护千年橘，夜听风传万壑松。\n茅屋人家芳草合（一作「外」），竹房僧住翠微浓（一作「中」）。\n一蓑烟雨归来晚，遥听云间起暮钟。\n（见《江西诗微》卷三。\n）（按：今人编选之《滕王阁诗选》，自道光三十年刊涂阑玉辑《西山志》中录该诗，略有异文，注一作者即据该书。\n《西山志》未见。\n）。",
        "dynasty": "唐",
        "collection_info": null
    },
    {
        "title": "送池阳徐守",
        "author": "殷文圭",
        "content": "四时风雨随旌旗，八面溪山捧郡楼。\n（见《舆地纪胜》卷二十二《池州》。\n）。",
        "dynasty": "唐",
        "collection_info": null
    },
    {
        "title": "落星寺诗",
        "author": "修睦",
        "content": "是岳皆游遍，南来吴楚间。\n偶登湖裏寺，疑到（《大典》作「是」）海中山。\n独树蒨萝（《庐山记》作「倩罗」，今从《大典》。\n）湿，遥汀白鸟闲。\n终须谢浮世，高卧听潺潺。\n（见《吉石盦丛书》影宋抄《庐山记》卷四，仅署名「同前」，其前缺一页，但存修睦《简寂观》诗之后半。\n《永乐大典》卷八七八二引《九江府志》正作修睦诗。\n）。",
        "dynasty": "唐",
        "collection_info": null
    },
    {
        "title": "山北东林诗",
        "author": "修睦",
        "content": "二林乘兴往，几日见归程。\n有翼便归程。\n有翼便飞去，何劳更此生。\n川长云迤逦，溪静月分明。\n果熟僧相待，庭闲鹤自行。\n搘颐柽栉稳，远梦石床平。\n是院水皆到，无窗书不盈。\n登楼双眼饱，倚桧片心清。\n夜永莲花漏，殿高神运名。\n参空寒峤色，压雨古松声。\n早晚携瓶入，孤吟猨鸟情。\n（见《永乐大典》卷八七八二引《九江府志》。\n二诗皆据《古籍整理出版情况简报》一五六期张忱石先生《〈永乐大典〉续印本印象记》转录。\n）。",
        "dynasty": "唐",
        "collection_info": null
    },
    {
        "title": "庐山（题拟）",
        "author": "修睦",
        "content": "底事[匡]（康）庐住忘回，其如幽致胜天台。\n僧闲吟倚六朝树，客思晚行三径苔。\n（见《舆地纪胜》卷三十《江州》。\n）。",
        "dynasty": "唐",
        "collection_info": null
    },
    {
        "title": "",
        "author": "杨夔",
        "content": "。",
        "dynasty": "唐",
        "collection_info": null
    },
    {
        "title": "冰赋附诗",
        "author": "杨夔",
        "content": "深山穷谷[凌]（陵）人凿，颁赐从来天下闻。\n别有川池捐弃者，统思采斵献明君。\n（《文苑英华》卷三八。\n）。",
        "dynasty": "唐",
        "collection_info": null
    },
    {
        "title": "题东林二首 一",
        "author": "匡白",
        "content": "东林佳景一何长，兰蕙生多地亦香，堪叹世人来不得，便随云树老何妨。\n倚天苍翠晴当户，落[石]潺湲夜遶廊。\n到此秪除重结社，自余闲事莫思量。",
        "dynasty": "唐",
        "collection_info": null
    },
    {
        "title": "题东林二首 二",
        "author": "匡白",
        "content": "东林继四绝，物象更清幽。\n社客去不返，钟峰云也（《永乐大典》作「色」）秋。\n松枯羣狖散，溪大蠹槎流。\n待卜归休计，重来卧石楼。\n（见《吉石庵丛书》本《庐山记》卷四，以《永乐大典》卷八七八二引《九江府志》参校。\n）（按：《殷礼在斯堂丛书》校排本《庐山记》二诗题作《天祚二年三月十六日偶与幕客门馆僧道，闲游题东林二首》，系将徐知证等联句诗末题记误植于匡白诗题，另详后徐知证条。\n）。",
        "dynasty": "唐",
        "collection_info": null
    },
    {
        "title": "",
        "author": "谢建",
        "content": "。",
        "dynasty": "唐",
        "collection_info": null
    },
    {
        "title": "题墙上画相扑者",
        "author": "谢建",
        "content": "愚汉勾却白汉项，白人捉却愚人骰。\n如人莫辨轮赢者，直待墻隤始一交。\n（宋调露子《角力记》。\n）。",
        "dynasty": "唐",
        "collection_info": null
    },
    {
        "title": "句 一",
        "author": "李昪",
        "content": "蛟髩凤钗慵不整。\n（胡伟《宫词》）。",
        "dynasty": "唐",
        "collection_info": null
    },
    {
        "title": "句 二",
        "author": "李昪",
        "content": "朱扉尽日镇长扃。\n（同前。\n）。",
        "dynasty": "唐",
        "collection_info": null
    },
    {
        "title": "答谢建偈（题拟）",
        "author": "彦光",
        "content": "将知善事多磨，今日碍缘特八。\n烦我火头金刚，别告大权菩萨。\n（宋调露子《角力记》。\n）。",
        "dynasty": "唐",
        "collection_info": null
    },
    {
        "title": "",
        "author": "徐知证",
        "content": "。",
        "dynasty": "唐",
        "collection_info": null
    },
    {
        "title": "题东林寺联句",
        "author": "徐知证",
        "content": "（徐知证虔修李玄李□王三□孟拱辰〖《崇文总目》卷五有《孟拱辰文集》三卷。\n《宋史·艺文志》作《凤苑集》〗钟敬伦〖《全唐诗》无虔修等六人诗〗）古殿巍峨镇碧峰，晋朝灵应显神踪。\n林间野鸟惊寅（《大典》作「朝」）梵，岭上孤猿听晚（《大典》作「晓」）钟。\n（节度使[特]〖时〗进检校太尉平章事徐知证。\n）鴈[□]冷云生晓槛，虎溪秋月照寒松。\n（赐紫僧虔修。\n）香飞宝殿笼金像，桧倚松窗覆玉容。\n（道士李玄。\n）蝶恋半岩花灼灼，鹿眠深谷草茸茸。\n（观察推官赐紫金鱼袋李□。\n）游僧驻锡心皆佛，老树擎烟势似龙。\n（观察推官赐绯鱼袋王三□。\n）竹荫禅扉（《大典》作「扃」）青霭合，岚（《大典》作「风」）蒸幽（李壁引作「山」）径绿苔封。\n（司理参军掌表奏孟拱辰。\n）流泉遶砌清声远，列巘趍门更憧憧。\n高吟况爱无尘境（《大典》作「老来欲脱尘寰境」），吟（《大典》作「闲」）访空关不厌重。\n（管[勾]〖旬〗官赐紫金鱼袋钟敬伦（钟）。\n见《吉石盦丛书》本影印日本高山寺藏宋钞陈舜俞《庐山记》卷四。\n）（按：诗末原题一行云：「天祚二年三月十六日偶与幕客门馆僧闲游联题。\n」《全唐诗续补遗》卷十五据《永乐大典》卷六六九七引《九江府志》、卷六六九九引《江州志》收本诗，题作《东林寺天祚二年联句》，缺第三、第四、第八联，又联句者姓名均不着明，统归知证名下，实误。\n异文颇多，已出校。\n李壁《王荆文公诗笺注》卷二八《和蔡枢密种山药》注引徐知证《枣林联句》「岚蒸山径绿苔封」一句。\n「枣林」为「东林」之误。\n其余校改，所据为罗振玉《殷礼在斯堂丛书》校排本《庐山记》、同人《贞松老人遗稿·〈庐山记〉校勘记》，罗氏曾参据日本元禄本《庐山记》。\n惟《殷礼在斯堂丛书》本将诗末原题一行误植于匡白诗题之上，当改正。\n）。",
        "dynasty": "唐",
        "collection_info": null
    },
    {
        "title": "题钟隐画鹖子鸟",
        "author": "金昌宗",
        "content": "多厌翻翔下苇丛，戢翰侧脑思何穷？\n侍童莫便褰帘过，只恐惊飞入碧空。\n（见宋刘道醇《五代名画补遗》。\n）。",
        "dynasty": "唐",
        "collection_info": null
    },
    {
        "title": "简寂观",
        "author": "孙鲂",
        "content": "[廊]（郎）殿与云连，紫霄苍翠边。\n自然应有药，谁敢道无仙？\n藓色吞崖径，松声让瀑泉。\n未能长息去，岂便是前缘！（见《吉石盦丛书》本《庐山记》卷四。\n「廊」字从《殷礼在斯堂丛书》本改。\n）。",
        "dynasty": "唐",
        "collection_info": null
    },
    {
        "title": "重开衡阳寺古迹诗刻",
        "author": "齐己　牟儒",
        "content": "古迹重闻一朗兴，斸烟寻得宝阶层。\n只应云鹤知前事，为问齐梁旧住僧。\n废井荒池犹浸月，短松低栢欲遮灯。\n淳于道士真高达，抛却林泉便上昇。\n（见《至元金陵新志》卷十一「衡阳寺」条引《庆元志》。\n）（按：《庆元志》云：「寺旧有齐己、牟儒二上人《重开衡阳寺古迹诗刻》云〖诗略〗。\n保大七年题。\n」唐诗僧齐己卒于天福初，未活至保大年，今亦无证可定为一人，姑分列。\n《全唐诗》无牟儒诗。\n）。",
        "dynasty": "唐",
        "collection_info": null
    },
    {
        "title": "示徒颂",
        "author": "匡山和尚",
        "content": "匡山路，匡山路，岩崖崄峻人难措。\n游人拟议隔千山，一句分明超佛祖。",
        "dynasty": "唐",
        "collection_info": null
    },
    {
        "title": "白牛颂",
        "author": "匡山和尚",
        "content": "我有古坛真白牛，父子藏来经几秋。\n出门直透孤峰顶，迴来暂跨虎溪头。\n（均见《景德传灯录》卷二十三、《五灯会元》卷八。\n）（按：贯休有《寄匡山大愿和尚诗》，未知与匡山和尚是一人否。\n）。",
        "dynasty": "唐",
        "collection_info": null
    },
    {
        "title": "",
        "author": "江文蔚",
        "content": "。",
        "dynasty": "唐",
        "collection_info": null
    },
    {
        "title": "句",
        "author": "江文蔚",
        "content": "屈平（《舆》作「原」）若遇高堂在，应不怀沙独葬鱼（《舆》作「终不怀沙吊汨罗」。\n见徐铉《徐公文集》卷十五《唐故左谏议大夫翰林学士江君墓志铭》，以《舆地纪胜》卷一二九《福宁府》所引对校。\n）。",
        "dynasty": "唐",
        "collection_info": null
    },
    {
        "title": "瀑布",
        "author": "江为",
        "content": "庐山正南面，瀑布古来闻。\n万里朝沧海，千寻出白云。\n寒声终自远，灵派孰为分。\n除却天台后，平流莫可羣。\n（录自《吉石盦丛书》本宋陈舜俞《庐山记》卷四。\n）。",
        "dynasty": "唐",
        "collection_info": null
    },
    {
        "title": "简寂观",
        "author": "江为",
        "content": "纔入玄都解郁陶，羽人相伴遍游遨。\n溪横洞口红尘断，岳耸天心紫气高。\n金井泉秋光潋滟，石坛松古韵萧骚。\n吟余却叹浮生事，尽[□□□□□□]。\n（同前书卷四。\n影抄本仅抄至「尽」字，空框从罗振玉《殷礼在斯堂丛书》校排本《庐山记》补。\n）。",
        "dynasty": "唐",
        "collection_info": null
    },
    {
        "title": "简寂观",
        "author": "江为",
        "content": "钱烬满庭人醮罢，西峰凉影月沉沉。\n到来往事碑中说，坛畔徘徊秋正深。\n（同前书卷四。\n）。",
        "dynasty": "唐",
        "collection_info": null
    },
    {
        "title": "赠天台僧",
        "author": "江为",
        "content": "白髮经年復白眉，斋身多病已无机。\n曾来越客留诗板，旧识蕃人送衲衣。\n岩窦夜禅云树湿，石桥秋望海山微。\n结庵更拟寻华顶，晚岁应容叩竹扉。\n（见《四库珍本初集》本宋林师蒧《天台续集》卷下。\n）（按：《天台续集》二卷，为林师蒧据宋李庚原本编成，所收「皆宋初迄宣、政间人之诗」〖《四库全书总目》卷一八七〗，清陆心源《宋诗纪事补遗》卷四因据以录入。\n其实，江为幷未入宋。\n陶岳《五代史补》卷五、龙衮《江南野录》卷八、马令《南唐书》卷十四、陆游《南唐书》卷十二、吴任臣《十国春秋》卷九七所载为传，均云为于南唐元宗时因事被诛。\n其时宋尚未立国，作宋诗未当。\n）。",
        "dynasty": "唐",
        "collection_info": null
    },
    {
        "title": "句 一",
        "author": "江为",
        "content": "亦同元亮旧生涯。\n（史铸《百菊集谱》卷六集句引。\n）。",
        "dynasty": "唐",
        "collection_info": null
    },
    {
        "title": "句 二",
        "author": "江为",
        "content": "城头初角送残晖。\n（《江湖小集》卷六绍嵩《江浙纪行集句诗》引）。",
        "dynasty": "唐",
        "collection_info": null
    },
    {
        "title": "鹭鸶诗",
        "author": "李建勋",
        "content": "青山藏不得，明月合相容。\n（见《吟窗杂录》卷十四正字王玄《诗中旨格》。\n）。",
        "dynasty": "唐",
        "collection_info": null
    },
    {
        "title": "罗剎石（题拟）",
        "author": "李建勋",
        "content": "何年遗禹凿，半里大江中。\n（见《盛淳临安志》卷二十三、明田汝成《西湖游览志》卷二十四《浙江胜蹟》。\n）。",
        "dynasty": "唐",
        "collection_info": null
    },
    {
        "title": "登落星湾水心寺题水轩（题拟）",
        "author": "临川小吏",
        "content": "分飞南渡春风晚，却返家林事业空。\n无限离情似杨柳，万条垂向水当中。\n（见《增修诗话总龟》卷三。\n）。",
        "dynasty": "唐",
        "collection_info": null
    },
    {
        "title": "华严六相义颂",
        "author": "文益",
        "content": "华严六相义，同中还有异。\n异若异于同，全非诸佛意。\n诸佛意总别，何曾有同异。\n男子身中入定时，女子身中不留意。\n不留意，绝名字，万象明明无理事。",
        "dynasty": "唐",
        "collection_info": null
    },
    {
        "title": "瞻须菩提颂",
        "author": "文益",
        "content": "须菩提，貌古奇，说空法，法不离。\n信不及，又怀疑。\n信得及，復何之。\n倚笻杖，视东西。",
        "dynasty": "唐",
        "collection_info": null
    },
    {
        "title": "街鼓鸣颂",
        "author": "文益",
        "content": "鼓冬冬，运大功。\n满朝人，道路通。\n道路通，何所至？\n达者莫言登宝地。",
        "dynasty": "唐",
        "collection_info": null
    },
    {
        "title": "示舍弃慕道颂",
        "author": "文益",
        "content": "东堂不折桂，南华不学僊，却来干竺寺，披衣效坐禅。\n禅若效坐得，非想亦何偏。\n（经刼守闲，不出生死。\n）为报参禅者，须悟道中玄。\n如何道中玄，真规自宛然。\n。",
        "dynasty": "唐",
        "collection_info": null
    },
    {
        "title": "僧问随色摩尼珠颂",
        "author": "文益",
        "content": "摩尼不随色，色裏勿摩尼。\n摩尼与众色，不合不分离。",
        "dynasty": "唐",
        "collection_info": null
    },
    {
        "title": "牛头庵颂",
        "author": "文益",
        "content": "国城南，祖师庵。\n庵旧址，依云岚。\n兽驯淑，人相参。\n忽有心，终不堪。",
        "dynasty": "唐",
        "collection_info": null
    },
    {
        "title": "因僧看经颂",
        "author": "文益",
        "content": "今人看古教，不免心中闹。\n欲免心中闹，但知看古教。",
        "dynasty": "唐",
        "collection_info": null
    },
    {
        "title": "庭栢盆莲颂",
        "author": "文益",
        "content": "一朶菡萏莲，两株青瘦栢。\n长向僧家庭，何劳问高格。",
        "dynasty": "唐",
        "collection_info": null
    },
    {
        "title": "正月偶示颂",
        "author": "文益",
        "content": "正月春，顺时节。\n情有无，皆含悦。\n君要知，得谁力。\n更问谁，教谁决。",
        "dynasty": "唐",
        "collection_info": null
    },
    {
        "title": "寄钟陵光僧正颂",
        "author": "文益",
        "content": "西山巍巍兮耸碧，漳水澄澄兮练色，对现分明有何极。\n（以上十首均见《景德传灯录》卷二十九。\n）。",
        "dynasty": "唐",
        "collection_info": null
    },
    {
        "title": "颂",
        "author": "文益",
        "content": "理极忘情谓，如何有喻齐？\n到头霜夜月，任情（《林间录》作「运」）落前溪。\n菓熟猿兼（《林间录》作「兼猿」）重，山长似路迷。\n举头残照在，元是住居西。\n（《卍续藏经》本《大法眼文益禅师语录》，又见《林间录》卷下。\n）。",
        "dynasty": "唐",
        "collection_info": null
    },
    {
        "title": "偈",
        "author": "文益",
        "content": "见山不是山，见非何曾别。\n山河与大地，都是一轮月。\n（《五灯会元》卷十一《三交智嵩禅师》引。\n）。",
        "dynasty": "唐",
        "collection_info": null
    },
    {
        "title": "偈",
        "author": "善道",
        "content": "南山路仄（《五灯会元》作「侧」）东山低（《祖庭事苑》作「东山路侧西山低」），新到莫辞三转（一作「担」）泥。\n嗟汝在途经日久，明明不晓（《祖庭事苑》作「向道」）却成迷。\n（见《景德传灯录》卷二十、《五灯会元》卷六《祖庭事苑》卷二。\n）。",
        "dynasty": "唐",
        "collection_info": null
    },
    {
        "title": "颂 一",
        "author": "绍修",
        "content": "风动心摇树，云生性起尘。\n若明今日事，昧却本来人。",
        "dynasty": "唐",
        "collection_info": null
    },
    {
        "title": "颂 二",
        "author": "绍修",
        "content": "欲识解脱道，诸法不相到。\n眼耳绝见闻，声色闹浩浩。",
        "dynasty": "唐",
        "collection_info": null
    },
    {
        "title": "颂 三",
        "author": "绍修",
        "content": "初心未入道，不得闹浩浩。\n钟声裏荐取，鼓声裏颠倒。",
        "dynasty": "唐",
        "collection_info": null
    },
    {
        "title": "颂 诸佛不出世，四十九年说。祖师不西来，少林有妙诀。",
        "author": "绍修",
        "content": "万法是心光，诸缘唯性晓。\n本无迷悟人，秪要今日了。\n（见《五灯会元》卷八。\n）。",
        "dynasty": "唐",
        "collection_info": null
    },
    {
        "title": "颂 六",
        "author": "绍修",
        "content": "卷帘除却障，闭户生窒碍。\n祗这障与碍，古今无人会。\n会得是障碍，不会不自在。\n（同上。\n）。",
        "dynasty": "唐",
        "collection_info": null
    },
    {
        "title": "咏马（题拟）",
        "author": "王感化",
        "content": "宝马雕鞍贡紫庭，渥洼神骏旧传名，四蹄蹀躞天阶下，乍对龙颜不敢行。\n（见《永乐大典》卷六八五一引《建安志》。\n据《古籍整理出版情况简报》一五六期刊张忱石先生《〈永乐大典〉续印本印象记》转引。\n）。",
        "dynasty": "唐",
        "collection_info": null
    },
    {
        "title": "烈祖挽辞（题拟） 一",
        "author": "宋齐丘",
        "content": "宫砌无新树。",
        "dynasty": "唐",
        "collection_info": null
    },
    {
        "title": "烈祖挽辞（题拟） 二",
        "author": "宋齐丘",
        "content": "宫衣无组绣。",
        "dynasty": "唐",
        "collection_info": null
    },
    {
        "title": "烈祖挽辞（题拟） 三",
        "author": "宋齐丘",
        "content": "宫乐尽尘埃。\n（均见《知不足斋丛书》本佚名《五国故事》。\n）。",
        "dynasty": "唐",
        "collection_info": null
    },
    {
        "title": "酒令 一",
        "author": "宋齐丘",
        "content": "先吃鳣鱼，又吃旁蟹，一似拈虵弄蝎。\n（使者。\n）。",
        "dynasty": "唐",
        "collection_info": null
    },
    {
        "title": "酒令 二",
        "author": "宋齐丘",
        "content": "先吃乳酩，后吃乔团，一似噇脓灌血。\n（齐丘。\n见宋傅肱《蟹谱》卷下。\n）（〖1〗《蟹谱》云：「艺祖时，尝遣使至江表。\n宋齐丘送于郊次，酒行语熟，使者启令曰：须啖二物，各取南北所尚，復以二物，仍互用南北俚语。\n使者曰〖略〗。\n齐丘继声曰〖略〗。\n时朝廷方草创，用度不给，倚江表为外府，故齐丘及之。\n左右以令逼使之太甚，相顾失色。\n使者雅叹焉，故归朝而间行。\n」今按：齐入卒于宋立国前一年，此条所记恐有误。\n）。",
        "dynasty": "唐",
        "collection_info": null
    },
    {
        "title": "句",
        "author": "李□",
        "content": "梦断海山远，夜长风雨多。\n（李中《碧云集》卷二《哭舍弟二首》注引。\n）（按：李中有《海城秋夕寄怀舍弟》、《哭舍弟二首》，其弟名未详，据李中三诗看，知其能诗，上录二句曾「传至海上」。\n归故里后卒，李中称其「夭枉」，身后有「遗稚」。\n）。",
        "dynasty": "唐",
        "collection_info": null
    },
    {
        "title": "偈",
        "author": "法满",
        "content": "话道语下无声，举扬奥旨丁宁。\n禅要如今会取，不须退后消停。\n（《景德传灯录》卷十三、《五灯会元》卷九。\n）。",
        "dynasty": "唐",
        "collection_info": null
    },
    {
        "title": "句",
        "author": "冯延巳",
        "content": "卍字迴廊旋看月。\n（沈雄《古今词话·词品》卷下引。\n）。",
        "dynasty": "唐",
        "collection_info": null
    },
    {
        "title": "十玄谈（幷序） 心印",
        "author": "常察",
        "content": "问君心印作何颜？心印何人敢授传？历劫坦然无异色，呼为心印早虚言。\n须知本自灵（《大正》本、《偈颂》作「体自虚」）空性，将喻红垆焰（《大正》本、《偈颂》作「火」）裏莲。\n莫以（《大正》本作「莫谓」、《偈颂》作「勿谓」）无心便（《大正》本、《偈颂》作「云」）是道，无心犹隔一重关。",
        "dynasty": "唐",
        "collection_info": null
    },
    {
        "title": "十玄谈（幷序） 祖意",
        "author": "常察",
        "content": "祖意如空不是空，灵机争堕有无功。\n三贤固（《偈颂》作「尚」）未明斯旨，十圣那能达此宗。\n透网金鳞犹滞水，回途石马出沙（《偈颂》作「纱」）笼。\n殷勤为说西来意，莫问西来及与东。",
        "dynasty": "唐",
        "collection_info": null
    },
    {
        "title": "十玄谈（幷序） 玄机",
        "author": "常察",
        "content": "迢迢空劫勿能收，岂为尘机作繫留。\n妙体本来无处所，通身何更问（《大正》本、《偈颂》作「有」）纵由？\n灵然一句超羣象，迥出三乘不假修。\n撒手那边诸（《大正》本、《偈颂》作「千」）圣外，迴程堪作火中牛。",
        "dynasty": "唐",
        "collection_info": null
    },
    {
        "title": "十玄谈（幷序） 尘异",
        "author": "常察",
        "content": "浊者自浊清者清，菩提烦恼等空平。\n谁言卞璧无人鉴，我道骊珠到处晶。\n万法泯时全体现，三乘分处假（《大正》本、《偈颂》作「别假」）安名。\n丈夫皆（《偈颂》作「自」）有衝天志，不（《大正》本、《偈颂》作「莫」）向如来行处行。",
        "dynasty": "唐",
        "collection_info": null
    },
    {
        "title": "十玄谈（幷序） 佛教（《大正》本、《偈颂》作「演教」）",
        "author": "常察",
        "content": "三时次第演金言，三世如来亦共宣。\n初说有空人皆执，后非空有众皆缘（《偈颂》作「捐」）。\n龙宫满藏（《偈颂》作「字」）医方义，鹤树终谈理未玄。\n真净界中纔一念，阎浮早已八千年。",
        "dynasty": "唐",
        "collection_info": null
    },
    {
        "title": "十玄谈（幷序） 乡还曲（《大正》本、《偈颂》作「达本」）",
        "author": "常察",
        "content": "勿于中路事空王，策杖咸须归（《大正》本、《偈颂》作「还须达」）本乡。\n云水隔时君莫住，雪山深处我非忙（《大正》本、《偈颂》作「忘」）。\n寻思去日颜如玉，嗟叹迴来（《偈颂》作「时」）鬓似霜。\n撒手到家人不识，更无一物献尊堂。",
        "dynasty": "唐",
        "collection_info": null
    },
    {
        "title": "十玄谈（幷序） 破还乡曲（《大正》本、《偈颂》作「还源」）",
        "author": "常察",
        "content": "返本还源事亦差，本来无住不名家。\n万年松径雪深覆，一带峰峦云更遮。\n宾主默时纯（《大正》本、《偈颂》作「穆时全」）是妄，君臣道合（《大正》本、《偈颂》作「合处」）正中邪。\n还乡曲调如何物（《大正》、《偈颂》作「唱」）？\n明月堂前枯木（《大正》本、《偈颂》作「树」）华。",
        "dynasty": "唐",
        "collection_info": null
    },
    {
        "title": "十玄谈（幷序） 转位归（《大正》本、《偈颂》作「迴机」）",
        "author": "常察",
        "content": "湼槃城裏尚犹危，陌路相逢没了（《大正》本作「没定」、《偈颂》作「勿定」）期。\n权挂垢衣云是佛，却装珍御復名谁？木人夜半穿靴去，石女天明戴帽归。\n万古碧潭空界月，再三涝（《大正》本、《偈颂》作「捞」）漉始应知。",
        "dynasty": "唐",
        "collection_info": null
    },
    {
        "title": "十玄谈（幷序） 转位",
        "author": "常察",
        "content": "披毛戴角入鄽来，优钵罗花火裏开。\n烦恼海中为雨露，无明山上作云雷。\n镬汤炉炭吹教灭，剑树刀山喝使摧。\n金锁玄关留不住，行于异类且轮回。",
        "dynasty": "唐",
        "collection_info": null
    },
    {
        "title": "十玄谈（幷序） 正位前（《大正》本、《偈颂》作「一色」）",
        "author": "常察",
        "content": "枯木岩前差路多，行人到此尽蹉𧿶。\n鹭鸶立雪非同色，明月芦华不似他。\n了了了时无所（《大正》本、《偈颂》作「可」）了，玄玄玄处亦须呵。\n殷勤为唱玄中曲，空裏蟾光撮得么？\n（《四部丛刊三编》景宋本、《大正藏》本《景德传灯录》卷二九、《禅门诸祖师偈颂》卷上之上。\n景宋本总题作「诗八首」，《十玄谈》之题及《祖意》、《转位》二首据《大正》本及《偈颂》补。\n序仅见于《大正》本、有注云：「《卿公事苑》云：丛林所行《十玄谈》皆无序引，愚曩游庐阜，得其序于同安影堂，今录之云耳。\n」《大正》本与景宋本之异，承张靖龙同志告知。\n另可参《林间录》卷下。\n）。",
        "dynasty": "唐",
        "collection_info": null
    },
    {
        "title": "十玄谈（幷序） 搜玄吟",
        "author": "常察",
        "content": "三更初夜偏，日午月明前。\n白云覆幽石，青霄抱月圆，鹭鸶非雪覆，乌鵶岂漆漫。\n纸马通消息，知音白雀还。\n梦手撃金钟，觉来空把拳。\n天明夜行人，无因行自先。\n门门不迴互，迴互隔关山。\n步空疑月色，湛寂皎非安。\n龙吟明异宝，片玉凤飞衔。\n猿啼葱岭韵，鹤吐鹫峰烟。\n金乌罩席帽，玉兔具靴形。\n寒泉初夜后，古涧五更前。\n黑白未分时，正是偏中圆。\n露展幽林秀，云收碧落闲。\n空劫道人家，深宫荡子嫌。\n衣锦还乡客，迴机面指南。\n问我雪中吟，杲日耀澄潭。\n无影桑树子，玉女夜生蚕。\n携篮日未出，摘菓月当轩。\n手把寒天扇，身无五月衫。\n采花入异乡，将献类中仙。\n谨白参玄人，参禅莫守闲。\n（《卍续藏经》本宋释子昇、如佑编《禅门诸祖师偈颂》卷上之上。\n）。",
        "dynasty": "唐",
        "collection_info": null
    },
    {
        "title": "卦歌",
        "author": "毛大仙",
        "content": "水马为妻壻，不久下泉乡。\n命裏妨头妻，再得口天娘。\n（《新编分门古今类事》卷十六引《秘阁闲谈》。\n）（按：《秘阁闲谈》云：吴淑之妹丧夫后，再配于马淑。\n「初，马淑之先君在江南为饶州副使，其前妻冯氏，方强壮之时，常使术士毛大仙者作卦歌。\n其中曾述配偶之事曰〖歌略〗。\n后冯卒，再娶吴氏。\n」）。",
        "dynasty": "唐",
        "collection_info": null
    },
    {
        "title": "偈",
        "author": "隐微",
        "content": "腾空正是时，应须眨上眉。\n好兹出伦去，莫待白头儿。\n（《景德传灯录》卷二十三、《五灯会元》卷八。\n）。",
        "dynasty": "唐",
        "collection_info": null
    },
    {
        "title": "题远大师塔",
        "author": "相里宗",
        "content": "元墓石棱棱，寒云晚景凝。\n空悲虎溪月，不见应门僧。\n（《太平寰宇记》卷一一一《江州》。\n）（按：《庐山记》卷四、《万首唐人绝句》卷九五、《全唐诗》卷八一○收此诗为僧灵澈作。\n按《全唐诗》卷七五○李中有《送相里秀才之匡山国子监》诗，相里秀才即相里宗，身份、地点皆合，可知其为南唐人。\n《太平寰宇记》称此诗为「南进士相里宗题诗」，此书作者乐史为南唐入宋之人，又为江西人，其说当可信。\n）。",
        "dynasty": "唐",
        "collection_info": null
    },
    {
        "title": "归国南辕之日答揆相赠诗（题拟）",
        "author": "冯延鲁",
        "content": "罗巾挥逸翰，送我出夷门。\n保惜安怀袖，流传与子孙。",
        "dynasty": "唐",
        "collection_info": null
    },
    {
        "title": "赠李学士",
        "author": "冯延鲁",
        "content": "邻居纔十步，交分已三年。\n（均见王禹偁《小畜集》卷二十《冯氏家集前序》引。\n）。",
        "dynasty": "唐",
        "collection_info": null
    },
    {
        "title": "偈",
        "author": "志端",
        "content": "年来（一作「来年」）二月二，别汝暂相弃。\n爇（一作「烧」）灰散四林，勿（一作「免」）占檀那地。\n（见《景德传灯录》卷二十二。\n注一作者为《五灯会元》卷八之异文。\n）。",
        "dynasty": "唐",
        "collection_info": null
    },
    {
        "title": "简寂观",
        "author": "沈彬",
        "content": "山藏胜境当楼台，[□□□□]洞府开。\n白髮满头谁肯到，苍苔盈步自偷来。\n风帆闲事抛三日，玉液长生念一杯。\n此路有心星月在，杏坛仙侣莫相猜。\n（按：诗中首联，影宋钞本联写，无空格。\n罗振玉《殷礼在斯堂丛书》校排本《庐山记》补四空格于「当」字下。\n今详诗韵及诗意，所缺当为第二句之前四字。\n）。",
        "dynasty": "唐",
        "collection_info": null
    },
    {
        "title": "再到东林寺",
        "author": "沈彬",
        "content": "十五年前还到此，池深苔藓树垂藤。\n重游数处心伤日，不见旧时头白僧。\n花有露含长夜月，殿无风动彻明灯。\n堪惊此去老又老，未有更来能不能。",
        "dynasty": "唐",
        "collection_info": null
    },
    {
        "title": "瀑布",
        "author": "沈彬",
        "content": "泻出岳中源化水，喷成瀑布世还希（《殷礼在斯堂丛书》本「希」作「稀」）。\n虽如仙女偷来织，不见山公采得归。\n万古色嫌明月薄，千寻勇学白云飞。\n若言真箇堪裁剪，预被豪家买作衣。",
        "dynasty": "唐",
        "collection_info": null
    },
    {
        "title": "望庐山",
        "author": "沈彬",
        "content": "东过匡庐忍醉眠，双眸尽日挂危巅。\n压低吴楚殽涵水，约破云霞独倚天。\n一面峭来无鸟径，数峰狂欲趁渔船。\n江人莫笑偏凝望，卜隐长思瀑布前。\n（以上四首均见《吉石盦丛书》影印日本高山寺藏宋抄本陈舜俞《庐山记》卷四。\n）（按：《望庐山》三四两句，《全唐诗》卷七四三已据《野客丛书》卷十七收入，「殽」作「遥」。\n）。",
        "dynasty": "唐",
        "collection_info": null
    },
    {
        "title": "萍乡春晚寓居（四首） 一",
        "author": "沈彬",
        "content": "向隅书剑坐销魂，心计艰难有泪痕。\n三月不寻花下路，一春常闭雨中门。\n闲时易得开书帙，贫手难求傍酒樽。\n三十无成今四十，翊周安汉意空存。",
        "dynasty": "唐",
        "collection_info": null
    },
    {
        "title": "萍乡春晚寓居（四首） 二",
        "author": "沈彬",
        "content": "花替残红草绿深，江头閒事岂堪寻。\n云山忆后思藏迹，家国话来长痛心。\n战地血流犹未服，侯门心热更相歆。\n求归闲处无闲处。\n三纪兵戈犹至今。",
        "dynasty": "唐",
        "collection_info": null
    },
    {
        "title": "萍乡春晚寓居（四首） 三",
        "author": "沈彬",
        "content": "黄鸟垂杨一两声，流年流去不胜情。\n已伤野径锁春色，空睡山窻愁月明。\n金山真堪沽酒散，山河到了为谁争。\n古人尽入平芜去，虚对冯唐夸后生。",
        "dynasty": "唐",
        "collection_info": null
    },
    {
        "title": "萍乡春晚寓居（四首） 四",
        "author": "沈彬",
        "content": "叶老游蜂不更忙，春残去去好思量。\n倚根託蒂花犹落，损力耗心谁可常。\n江树不能留野水，晚烟多共恨斜阳。\n感时伤事皆头白，几箇渔竿遇帝主。\n（见同治十一年刊锡荣纂《萍乡县志》卷六）（按：《萍乡县志》收沈诗为宋初之作，误。\n民国间李有鋆纂《昭萍志略》卷十二已改归唐代。\n）。",
        "dynasty": "唐",
        "collection_info": null
    },
    {
        "title": "句 一",
        "author": "沈彬",
        "content": "花片乱飞愁杀人。\n（《永乐大典》卷八二二引《考古质疑》引葛次仲集句引。\n）。",
        "dynasty": "唐",
        "collection_info": null
    },
    {
        "title": "句 二",
        "author": "沈彬",
        "content": "更好碧溪深院静。\n（《江湖小集》卷七绍嵩《江浙纪行集句诗》引。\n）。",
        "dynasty": "唐",
        "collection_info": null
    },
    {
        "title": "句 三",
        "author": "沈彬",
        "content": "黛泼千山出蜀来。\n（《小畜外集》卷七《仲咸因春游商山下行三怪石辇致郡下甚有幽趣序其始末题六十韵见示依韵和之》引。\n）。",
        "dynasty": "唐",
        "collection_info": null
    },
    {
        "title": "句",
        "author": "陈贶",
        "content": "醒眼看诸峰，白云开又集。\n（见《能改斋漫录》卷八。\n）（按：中华上编本《能改斋漫录》引此作「五代时陈况诗」，「况」为「贶」之误，郑方坤《五代诗话》卷三所引不误。\n）。",
        "dynasty": "唐",
        "collection_info": null
    },
    {
        "title": "怀海上故人",
        "author": "左偃",
        "content": "路遥沧海内，人隔此生中。",
        "dynasty": "唐",
        "collection_info": null
    },
    {
        "title": "落花",
        "author": "左偃",
        "content": "千家帘幕春空在，几处楼台月自明。\n（均见《吟窗杂录》卷十四王玄《诗中旨格》。\n）。",
        "dynasty": "唐",
        "collection_info": null
    },
    {
        "title": "",
        "author": "用虚",
        "content": "。",
        "dynasty": "唐",
        "collection_info": null
    },
    {
        "title": "题栖霞寺诗（幷序）",
        "author": "用虚",
        "content": "寺居方外□□□□□寰中□□幽□胜好（下泐）名迹向兹休（按右诗是七律幽休韵。\n）。",
        "dynasty": "唐",
        "collection_info": null
    },
    {
        "title": "宿（下泐。按是诗题下似是「千」字，当[是]〖时〗宿千佛岩诗。） 一",
        "author": "用虚",
        "content": "境占江南（下泐十三字幷四行。\n按第四行当是第三诗题。\n）。",
        "dynasty": "唐",
        "collection_info": null
    },
    {
        "title": "宿（下泐。按是诗题下似是「千」字，当[是]〖时〗宿千佛岩诗。） 二",
        "author": "用虚",
        "content": "力（按似「劳」字）迥中秋出（下泐十二字）彩分虽远金（下泐十二字幷三行。\n按第行当是第四诗题。\n）。",
        "dynasty": "唐",
        "collection_info": null
    },
    {
        "title": "宿（下泐。按是诗题下似是「千」字，当[是]〖时〗宿千佛岩诗。） 三",
        "author": "用虚",
        "content": "乐□□山（下泐十九字𠔍按似是「黄」字）梅敢比肩（下泐六字）畔看云□□立庵前天台从（下泐六字）须（下泐。\n按右诗似咏植物肩前韵。\n见《江苏通志稿·艺文志·金石》卷七引《续江宁石刻记》）（按：用虚诗刻石在上元摄山，摩崖泐甚，末题：「□〖按当是唐字〗上元甲子岁次〖下泐〗僧用虚〖下泐〗」《续江宁石刻记》跋云：「右诗刻剥泐太甚，搨本仅存六十八字，细宷当是七律四首。\n前有序，在千佛岩，距无量殿不远。\n宋张敦颐《六朝事迹》、《摄山志》并着录。\n严记在待访目，《江宁府志》云：『无量殿旁有正书石碣一，惜剥蚀太甚，莫能辨作者姓名，中存大唐上元岁数字。\n』殆即指此。\n遯甲三元术以唐兴元元年甲子为上元，会昌四年甲子为中元，天佑元年甲子为下元，宋干[德]〖元〗二年甲子又上元也。\n此诗当刻于干德二年以后，时南唐奉宋正朔，故不署年号。\n」此组诗残泐太甚，已无从点断。\n）。",
        "dynasty": "唐",
        "collection_info": null
    },
    {
        "title": "",
        "author": "梅远",
        "content": "。",
        "dynasty": "唐",
        "collection_info": null
    },
    {
        "title": "筑居",
        "author": "梅远",
        "content": "昔居苕之南，今适宛之北。\n溪山故缭绕，往来等乡国。\n爱此太古风，不但占林樾。\n岚气敬亭浮，波光响潭接。\n虽在城市傍，而与喧嚣隔。\n息心谢纷烦，投閒遗一切。\n结构类茅茨，宁復事雕餙。\n草堂亦易成，经营岂木石。\n喜见野人来，渐与尘迹绝。\n把我盈樽酒，妻儿同一啜。",
        "dynasty": "唐",
        "collection_info": null
    },
    {
        "title": "迁居",
        "author": "梅远",
        "content": "百里犹乡土，千年亦比邻。\n愿言培世德，未敢咏维新。\n（均见清施念曾、张汝霖编《宛雅三编》卷二、嘉庆廿八年刊洪亮吉等纂《宁国府志》卷二十四。\n）（按：梅远为北宋着名诗人梅尧臣的曾祖。\n《欧阳文忠公文集》卷三三《梅圣俞墓志铭》云：「曾祖讳远，祖讳邈，皆不仕。\n」杨杰《无为集》卷十三《故朝奉郎守殿中丞梅君〖正臣〗墓志铭》云：「南唐末，曾祖远为宣城掾。\n」正臣为尧臣弟。\n《宛雅三编》卷二引《梅氏诗谱》，谓远字维明，光化间由吴兴之宣城为掾。\n以宣之风土淳厚，遂筑居于州学之西，着有《迁居草》。\n今按：三书所记稍有出入。\n考《欧阳文忠公文集》卷三十一《太子中舍梅君墓志铭》，尧臣父梅让卒于皇佑元年，年九十一，推其生年，为显德六年。\n以此推测，梅远约生于十世纪初，以仕南唐为是。\n《梅氏诗谱》有误，今不取光化年仕宣说。\n）。",
        "dynasty": "唐",
        "collection_info": null
    },
    {
        "title": "句 一",
        "author": "潘佑",
        "content": "直儗将心付杜康。\n（见《野客丛书》卷六。\n）。",
        "dynasty": "唐",
        "collection_info": null
    },
    {
        "title": "句 二",
        "author": "潘佑",
        "content": "荆溪百里水涵空。\n（见《舆地纪胜》卷七《镇江府》。\n）（按：《纪胜》录此句，作者为「潘佐」，「佐」为「佑」之误。\n潘佑《送人往宣城》，《万首唐人绝句》卷九九、《全唐诗》卷七七○又收潘佐名下，可证。\n）。",
        "dynasty": "唐",
        "collection_info": null
    },
    {
        "title": "题天申宫三首 一",
        "author": "宋维",
        "content": "殿阙（《宜兴县志》作「阁」）盘空压巨鰲，洗然灵迹助风骚。\n玉龙卧久洞云冷，玄鹤唳频山月高。\n深谷羽童探石菌，晓堂真侣饮樱（《宜兴县志》作「仙」）桃。\n可怜不悟长生者，尘裏区区改鬓毛。",
        "dynasty": "唐",
        "collection_info": null
    },
    {
        "title": "题天申宫三首 二",
        "author": "宋维",
        "content": "中峰嘉树绿阴阴，洞裏灵踪已遍寻。\n欲下山门又迴首，数声清磬白云深。",
        "dynasty": "唐",
        "collection_info": null
    },
    {
        "title": "题天申宫三首 三",
        "author": "宋维",
        "content": "云岚满袖倚嵓扉，龙窟寒生夜睡迟。\n一曲朱絃谁与听，月斜风撼碧桃枝。\n（见洪武刻本《咸淳毘陵志》卷二十二，嘉庆二年刊宁楷等纂《宜兴县志》卷十收第一首。\n）（按：《四库全书》本《江南通志》卷一一九录宋干德进士有宋维。\n疑维初居江南，后北上应试。\n《毘陵志》归南唐，今从之。\n）。",
        "dynasty": "唐",
        "collection_info": null
    },
    {
        "title": "",
        "author": "泰钦",
        "content": "。",
        "dynasty": "唐",
        "collection_info": null
    },
    {
        "title": "古镜歌三首 一",
        "author": "泰钦",
        "content": "尽道古镜不曾见，借你时人看一徧。\n目前不覩一纤豪，湛湛冷光凝一片。\n凝一片，无背面，嫫母临妆不称情，潘生迴首频嘉叹。\n何欣欣，何戚戚，好丑由来那箇是（《大正藏》本作「从来那是的」）？\n只遮是，转沈醉，演若晨窥怖走时，子细思量还有以。\n我问颠狂不暂迴，泪流向予声哀哀。\n哽咽未能申吐得，你头与影悠悠哉！悠悠哉，尔许多时那里来？\n迷云开，行行携手上高台。",
        "dynasty": "唐",
        "collection_info": null
    },
    {
        "title": "古镜歌三首 二",
        "author": "泰钦",
        "content": "谁云古镜无样度，古人出入何门户？\n门户君看不见时，即此为君全显露。\n全显露（《大正藏》本无此三字），与汝一生终保护。\n若遇知音请益来，逢人不得轻分付。\n但任作见面，不须生怕怖，看取当时演若多，直至如今成错悮。\n如今不省影分明，还是当时同一顾。\n同一顾，苦苦苦！。",
        "dynasty": "唐",
        "collection_info": null
    },
    {
        "title": "古镜歌三首 三",
        "author": "泰钦",
        "content": "古镜精明皎皎，皎皎徧照河沙。\n到处安名题字，除侬更有谁家？\n过去未来现在，诸佛镜上纤瑕。\n纤瑕垢尽无物，此真火裏莲华。\n莲花千朵万朵，朵朵端然释迦。\n谁云俱尸入灭？谁云穿膝芦牙？不信镜中看取，羊车鹿车牛车。\n时人不识古镜，尽道本地清净。\n祇看清净是假，照得形容不正。\n或圆或短或长，若有纤豪俱病。\n劝君不如打破，镜去瑕消可莹。\n亦见杜口毘[耶]，亦知圆通少剩。\n（见景宋本《景德传灯录》卷三十。\n「耶」字原缺，据《大正藏》本补）。",
        "dynasty": "唐",
        "collection_info": null
    },
    {
        "title": "拟寒山 一",
        "author": "泰钦",
        "content": "今古应无坠，分明在目前。\n片云生晚谷，孤鹤下遥天。\n岸柳含烟翠，溪花带雨（《註华严经题法界观门颂》卷上作「露」）鲜。\n谁人知此意？令我忆南泉。",
        "dynasty": "唐",
        "collection_info": null
    },
    {
        "title": "拟寒山 二",
        "author": "泰钦",
        "content": "幽鸟语如篁，柳垂金线长。\n烟收山谷静，风送杏花香。\n永日萧然坐，澄心万虑亡。\n欲言言不及，林下好商量。",
        "dynasty": "唐",
        "collection_info": null
    },
    {
        "title": "拟寒山 三",
        "author": "泰钦",
        "content": "谁信天真佛，兴悲几万般。\n蓼花开古岸，白鹭立沙滩。\n露滴庭莎长，云收溪月寒。\n头头垂示处，子细好生观（《註华严经题法界观门颂》卷上作「看」）。",
        "dynasty": "唐",
        "collection_info": null
    },
    {
        "title": "拟寒山 四",
        "author": "泰钦",
        "content": "闲步游南陌，唯便野兴多。\n傍花看蝶舞，近柳听莺歌。\n稚子捞溪莱，山翁携蕨萝。\n问渠何处住，迴首指前坡。",
        "dynasty": "唐",
        "collection_info": null
    },
    {
        "title": "拟寒山 五",
        "author": "泰钦",
        "content": "每思同道者，屈指有寒山。\n得意千峯下，无人共往还。\n朝看云片片，暮听水潺潺。\n若问幽奇处，侬家住此间。",
        "dynasty": "唐",
        "collection_info": null
    },
    {
        "title": "拟寒山 六",
        "author": "泰钦",
        "content": "三春媚景时，迭嶂含烟雨。\n携蓝采蕨归，和米铛中煮。\n食罢展残书，莺鸟关关语。\n此情孰可论，唯我能相许。",
        "dynasty": "唐",
        "collection_info": null
    },
    {
        "title": "拟寒山 七",
        "author": "泰钦",
        "content": "幽岩我自悟，路险无人到。\n寒烧带叶柴，倦即和衣倒。\n閒牕任月明，落叶从风扫。\n住兹不计年，渐觉垂垂老。",
        "dynasty": "唐",
        "collection_info": null
    },
    {
        "title": "拟寒山 八",
        "author": "泰钦",
        "content": "野老负薪归，催妇连宵织。\n看他家事忙，且道承谁力。\n问渠渠不知，特地生疑惑。\n伤嗟今古人，几箇知恩德。",
        "dynasty": "唐",
        "collection_info": null
    },
    {
        "title": "拟寒山 九",
        "author": "泰钦",
        "content": "自住国清寺，因循经几年。\n不穷三藏教，匪学祖师禅。\n一事攻烧火，余闲任性眠。\n生涯何所有？今古与人传。",
        "dynasty": "唐",
        "collection_info": null
    },
    {
        "title": "拟寒山 十",
        "author": "泰钦",
        "content": "飒飒西风起，飘飘细雨飞。\n前村孤岭上，樵父拥蓑归。\n蹑履寻荒径，搘筇似力微。\n时人应笑我，笑我者还稀。\n（《卍续藏经》本宋释子昇、如佑编《禅门诸祖师偈颂》卷上之上。\n）。",
        "dynasty": "唐",
        "collection_info": null
    },
    {
        "title": "柱杖颂",
        "author": "宝津",
        "content": "四面一条杖，当机验龙象。\n头角稍低昂，电光临背上。\n（《天圣广灯录》卷二四、《五灯会元》卷十四。\n）。",
        "dynasty": "唐",
        "collection_info": null
    },
    {
        "title": "偈",
        "author": "可勋",
        "content": "秋江烟岛晴，鸥鹭行行立。\n不念观世音，争知普门入。\n（见《景德传灯录》卷二十六、《五灯会元》卷十。\n）。",
        "dynasty": "唐",
        "collection_info": null
    },
    {
        "title": "乌衣巷",
        "author": "朱存",
        "content": "阀阅沦亡梐枑移，年年旧燕亦双归。\n茅檐苇萡无冠盖，不见乌衣见白衣。\n（《景定建康志》卷十六。\n）。",
        "dynasty": "唐",
        "collection_info": null
    },
    {
        "title": "半阳湖",
        "author": "朱存",
        "content": "江南龙节水为乡，水不纯（《六朝事迹编类》作「绝」）阴又半阳。\n一片湖光共深浅，两般泉脉异温凉。\n（同前卷十八。\n又见《六朝事迹编类》卷上。\n）。",
        "dynasty": "唐",
        "collection_info": null
    },
    {
        "title": "潮沟",
        "author": "朱存",
        "content": "流水东西傍帝台，六朝重为两朝开。\n曾有蠲首知高下，莫问鱼皮识去来。\n（同前卷十九。\n）。",
        "dynasty": "唐",
        "collection_info": null
    },
    {
        "title": "直渎",
        "author": "朱存",
        "content": "昼役人功夜鬼功，阳开阴阖几时终。\n不闻掷土江中语，争得盈流一水通。\n（同前。\n又见《六朝事迹编类》卷上。\n）。",
        "dynasty": "唐",
        "collection_info": null
    },
    {
        "title": "运渎",
        "author": "朱存",
        "content": "舳舻衔尾日无虚，更凿都城引漕渠。\n何事馁来贪雀谷，不知留得几年储？\n（同前。\n）。",
        "dynasty": "唐",
        "collection_info": null
    },
    {
        "title": "凤凰台",
        "author": "朱存",
        "content": "竹影桐阴满旧山，凤凰多载不飞还。\n登台只有吹箫者，争得和鸣堕世间。\n（同前卷二十二。\n）（按：朱存《金陵古迹诗》四卷，《崇文总目》卷五着录，惟作者讹作李存。\n《景定建康志》卷四九云：「宋〖当作「朱」〗存，字阙，金陵人也。\n尝读吴大帝而下六朝书，具详历代兴亡成败之迹，南唐时作《览古诗》二百章，章四句。\n沿初洎末，烂然棋布，阅诗者嘉其用心之勤云。\n」今存者仅十六首。\n另《景定建康志》卷十八云「陈轩《金陵集》有李建勋、朱存《迎担湖诗》，今未见。\n」又宋张惇颐《六朝事迹编类》收杨修诗四十八首，其中《新亭》、《秦淮》、《北渠》、《天阙山》、《三断石》五首，《舆地纪胜》卷十七皆作朱存诗，仅《新亭》文字差异较大；《直渎》、《半阳湖》二首，《景定建康志》也作朱存诗，《景定建康志》卷四九云：「杨备字修之，……庆历中为尚书虞部员外郎分司南京上轻车都尉，往復道出江上，赋百篇二韵，命曰《览古百题诗》，各注其事于题之下，与南唐朱存诗并传于世。\n」知二人诗在宋时已有传误。\n但应以孰是，尚难决断。\n杨诗除《六朝事迹编类》所收外，《景定建康志》存六十首，去其重復，约存八十余首。\n）。",
        "dynasty": "唐",
        "collection_info": null
    },
    {
        "title": "醉歌",
        "author": "开宝中江南叟",
        "content": "蓝采禾，蓝采禾，（《江南野史》卷十首二句作「蓝采采」一句，）尘世纷纷世更多。\n争如卖药沽酒饮，归去深崖拍手歌。\n（见马令《南唐书》卷十五。\n）（〖1〗《江南野史》卷十《陈陶传》：「开宝中常见一叟，角髮被褐，与一炼师舁药入城鬻之，获赀则市鲜就炉，二人对饮且唱，旁若无人。\n既醉且舞而歌曰〖略〗。\n时人见其纵逸，姿貌非常，每饮酒食鲊，疑为陶之夫妇焉。\n竟不知所终，或云得仙矣。\n」〖2〗马令《南唐书》卷十五《陈陶传》：「开宝中常见一叟，角髮被褐，与老媪货药于市，获钱则市鲊对饮，旁若无人，既醉，行舞而歌曰〖略〗。\n或疑为陶之夫妇云。\n」按：陈陶为大中间人，今存其诗，事迹历历可考。\n自大中至开宝，已逾百年。\n得仙之说，固属附会，陶即耆寿，恐亦难以存活一百数十年之久，何况当时即为存疑，幷无必证，今列之，另以「开宝中江南叟」列目。\n）。",
        "dynasty": "唐",
        "collection_info": null
    },
    {
        "title": "游南雁荡诗",
        "author": "陈德诚",
        "content": "雁山遥与白云连，六十奇峯半倚天。\n金鼎雨花猿听偈，石门迎月鹤参禅。\n戏龙高跃青霄上，羣凤齐飞赤日边。\n诗思凭空吟不了，那堪夙驾入星躔。\n（见周喟《南雁荡山志》卷一引陈玭《嘉靖南雁山志》、郑思恭《崇祯南雁山志》等。\n）（按：陈德诚逸诗及小传，皆承张靖龙同志录示。\n）。",
        "dynasty": "唐",
        "collection_info": null
    },
    {
        "title": "赠孟宾于（题拟）",
        "author": "赵晟",
        "content": "上国登科建业游，鼎分踪迹便淹留。\n江干旅梦三千里，海内诗名四十秋。\n华表柱边人不识，烂柯山下水空流。\n自从叔宝朝天后，赢得安闲养白头。\n（周本淳校点本《诗话总龟》卷二八引《雅言系述》。\n）（按：此诗当作于南唐授士之次年，援旧例仍收入。\n）。",
        "dynasty": "唐",
        "collection_info": null
    },
    {
        "title": "句 一",
        "author": "孟宾于",
        "content": "吾祖幷州隔万山，吾家多难谪郴连。",
        "dynasty": "唐",
        "collection_info": null
    },
    {
        "title": "句 二",
        "author": "孟宾于",
        "content": "十载恋明主。",
        "dynasty": "唐",
        "collection_info": null
    },
    {
        "title": "句 三",
        "author": "孟宾于",
        "content": "两京游寺曾题牓，五举逢知始看花。\n（均见宋王禹偁《小畜集》卷二十《孟水部诗集序》引。\n）。",
        "dynasty": "唐",
        "collection_info": null
    },
    {
        "title": "投赠张鸿（题拟）",
        "author": "孟宾于",
        "content": "自怜成事攀仙桂，谁似投闲向草莱。\n（见康熙《连州志》卷五《张鸿传》引。\n又收入《粤诗蒐逸》卷一。\n）。",
        "dynasty": "唐",
        "collection_info": null
    },
    {
        "title": "续父题壁（题拟）",
        "author": "孟宾于",
        "content": "他家养儿三四五，我家养儿独且苦。\n（宾于父。\n）众星不如孤月明，牛羊满山畏独虎。\n（宾于）。\n（见《小草斋诗话》卷四、康熙《连州志》卷五《孟宾于传》）（〖1〗《连州志》：「父以家贫。\n且宾于无他兄弟，题其壁云〖诗略〗。\n宾于从乡校归，续曰〖诗略〗。\n」）。",
        "dynasty": "唐",
        "collection_info": null
    },
    {
        "title": "",
        "author": "王仲简",
        "content": "。",
        "dynasty": "唐",
        "collection_info": null
    },
    {
        "title": "赠耿郎中",
        "author": "王仲简",
        "content": "得接英贤喜可知，人生能得几多时。\n自从别后颜容改，恰似庭前雨旧碑。\n（见《增修诗话总龟前集》卷三三引《郡阁雅谈》。\n）（按：《郡阁雅谈》云此诗为仲简卒后其兄仲伟梦庄客持书来附诗。\n仲简与耿振显德中同官，此诗恐系当时作而后人附会入梦者。\n今收录，俟续考。\n）。",
        "dynasty": "唐",
        "collection_info": null
    },
    {
        "title": "寄徐鼎臣（题拟）",
        "author": "包颖",
        "content": "常思帝里奉交亲，别后光阴屈指频。\n兰佩却归纶阁下，荆枝犹寄楚江滨。\n十程山水劳幽梦，满院烟花醉别人。\n料得此生强健在，会须重赏昔年春。\n（《徐公文集》卷三。\n）（按：《徐公文集》卷三收此诗，题作《表弟包颖见寄》，题下注：「此子侍亲在饶州，累年卧疾。\n」详诗意，此诗为包颖寄徐铉之作，诗题及题注为徐铉自编文集所加。\n《全唐诗》卷七五三以此诗为徐铉作，而将徐铉和诗收包颖名下，实误，今为移正之。\n此则参《文史》二十五期曹汛先生文。\n）。",
        "dynasty": "唐",
        "collection_info": null
    },
    {
        "title": "招徐鼎臣（题拟）",
        "author": "钟谟",
        "content": "看看潘鬓二毛生，昨日林梢又转鸎。\n欲对春风忘世虑，敢言尊酒召时英。\n假中西阁幸无事，筵中南威幸有情。\n不得车公终不乐，已教红袖出门迎。\n（《徐公文集》卷二。\n）（按：《徐公文集》此诗题作《寄钟谟》，其次为《正初答钟郎中见招》，二诗皆用「鸎」、「英」、「情」、「迎」四韵。\n详诗意，前诗为春初招人过访之作，后诗为答前诗之作。\n因此，前诗应为钟谟作，后诗始为徐铉作。\n《全唐诗》卷七五二以二诗皆归徐铉，未允，今为移正。\n以上参《文史》二十五期曹汛先生文。\n）。",
        "dynasty": "唐",
        "collection_info": null
    },
    {
        "title": "偈",
        "author": "道恒",
        "content": "不要三乘要祖宗，三乘不要与君同。\n君今欲会通宗旨，后夜猿啼在乱峰。",
        "dynasty": "唐",
        "collection_info": null
    },
    {
        "title": "颂 一",
        "author": "道恒",
        "content": "百丈有三诀，吃茶珍重歇。\n直下便承当，敢保君未彻。",
        "dynasty": "唐",
        "collection_info": null
    },
    {
        "title": "颂 二",
        "author": "道恒",
        "content": "过去已过去，未来更莫算。\n兀然无事坐，何曾有人唤？\n（均见《五灯会元》卷十。\n）。",
        "dynasty": "唐",
        "collection_info": null
    },
    {
        "title": "金莲步",
        "author": "唐镐",
        "content": "金陵佳丽不虚传，浦浦荷花水上仙。\n未会与民同乐意，却于宫裏看金莲。\n（见周密《浩然斋雅谈》卷中。\n）（按：《全唐诗》卷七九五收镐诗二句。\n但姓名误为齐镐。\n）。",
        "dynasty": "唐",
        "collection_info": null
    },
    {
        "title": "桃花夫人庙",
        "author": "徐熙",
        "content": "一树桃花发，桃花即是君。\n空祠临野水，何处觅闲云。\n事迹樵人说，炉香过客焚。\n雨添碑上藓，难读古时文。\n（见陆心源《宋诗纪事补遗》卷二引《续辑汉阳县志》。\n）。",
        "dynasty": "唐",
        "collection_info": null
    },
    {
        "title": "题常州忠烈王庙",
        "author": "任右元",
        "content": "松竹萧萧野笛悲，寂寥冰雪对旌旗。\n前山月夜阴风起，神去神来人不知。\n（见《增修诗话总龟》卷十五引《郡阁雅谈》、《咸淳毗陵志》卷二十二。\n）。",
        "dynasty": "唐",
        "collection_info": null
    },
    {
        "title": "",
        "author": "李煜",
        "content": "。",
        "dynasty": "唐",
        "collection_info": null
    },
    {
        "title": "幸后湖开宴赏荷花作（题拟）",
        "author": "李煜",
        "content": "蓼稍蘸水火不灭，水鸟惊鱼银梭投。\n满目荷花千万顷，红碧相杂敷清流。\n孙武已斩吴宫女，瑠璃池上佳人头。\n（见宋佚名《新编分门古今类事》卷十三引《翰苑名谈》并《诗话》。\n）（〖1〗《新编分门古今类事》云：「江南李后主尝一日幸后湖，开宴赏荷花，忽作古诗云〖诗略〗。\n当时识者咸谓吴宫中而有佳人头，非吉兆也。\n」后果应验。\n按：《增修诗话总龟》卷三一引《摭遗》谓此诗为李璟作，《全唐诗》卷八因之，实误。\n《分门古今类事》同条后引李煜诗事甚详，可证。\n文长，恕不备录。\n）。",
        "dynasty": "唐",
        "collection_info": null
    },
    {
        "title": "宿石头清凉大道场（题拟）",
        "author": "李煜",
        "content": "未能归去宿龙宫。\n（见《六朝事迹编类》卷下、《景定建康志》卷四六、《至元金陵新志》卷十一。\n）。",
        "dynasty": "唐",
        "collection_info": null
    },
    {
        "title": "句 一",
        "author": "李煜",
        "content": "铅砌美银光，饰井雕葩植。\n（见宋叶延珪纂《海录碎事》卷三。\n）。",
        "dynasty": "唐",
        "collection_info": null
    },
    {
        "title": "句 二",
        "author": "李煜",
        "content": "一朝承凯泽，万里荆荒陬。\n（见同书卷四。\n）。",
        "dynasty": "唐",
        "collection_info": null
    },
    {
        "title": "句 三",
        "author": "李煜",
        "content": "玉俎且共甘，羽觞合同嘉。",
        "dynasty": "唐",
        "collection_info": null
    },
    {
        "title": "句 四",
        "author": "李煜",
        "content": "金缸（疑当作「釭」）明五夜，玉盘罗八珍。\n（均见同书卷六。\n）（按：《唐音统籤》卷七五四仅从《海录碎事》卷一补入「日映仙云薄，秋高天碧深」二句，《全唐诗》卷八仍之，以上八句均失收。\n）。",
        "dynasty": "唐",
        "collection_info": null
    },
    {
        "title": "句 五",
        "author": "李煜",
        "content": "别易会难无可奈。\n（见《能改斋漫录》卷十六。\n）。",
        "dynasty": "唐",
        "collection_info": null
    },
    {
        "title": "句 六",
        "author": "李煜",
        "content": "不堪闲坐细思量。\n（胡伟《宫词》。\n）。",
        "dynasty": "唐",
        "collection_info": null
    },
    {
        "title": "丙寅岁与徐铉同赋（题拟）",
        "author": "江直木",
        "content": "学《易》宁无道，知非素有心。\n（《徐公文集》卷二十九《大宋故尚书兵部员外郎江君墓志铭》。\n）。",
        "dynasty": "唐",
        "collection_info": null
    },
    {
        "title": "题棺木 一",
        "author": "朱贞白",
        "content": "久久终需要，而（《类说》作「如」）今未要君。\n有时闲忆者，大是要知闻。\n（《宋朝事实类苑》卷六三引《杨文公谈苑》。\n《类说》卷五三仅引前二句。\n）。",
        "dynasty": "唐",
        "collection_info": null
    },
    {
        "title": "题棺木 二",
        "author": "朱贞白",
        "content": "一夜小园开似雪。\n（《江湖小集》卷八绍嵩《江浙纪行集句诗》。\n）（按：朱贞白，《全唐诗》卷八七○作李贞白。\n《增修诗话总龟前集》卷二十引《谈苑》作李正白，「正」为讳改。\n《类说》引作朱贞白。\n今从《宋朝事实类苑》列目。\n）。",
        "dynasty": "唐",
        "collection_info": null
    },
    {
        "title": "题胡氏华林书院（题拟）",
        "author": "许坚",
        "content": "尽说灵踪好画图，幽奇高尚义羣居。\n山林总是神仙隐，礼乐爰修周孔书。\n解驾十年惟壮士，担簦千里结名庐。\n功成霄汉非常事，对此那堪不我欺。\n（见宣统元年刊《甘竹胡氏十修族谱》，转引自《文学遗产》一九八四年第三期刊谢先模《宋人佚诗一束》。\n）。",
        "dynasty": "唐",
        "collection_info": null
    },
    {
        "title": "查公山诗",
        "author": "查元方",
        "content": "大道贵知止，昔贤称二疏。\n今来我季方，退身兹有余。\n潇洒去桎梏，放荡狎樵渔。\n疏泉离远窦，凿石构层庐。\n溪禽拂窗牖，山花满庭除。\n寒藤繫舴艋，碧潭澄素舒。\n覩兹尘𡏖，始见仁智居。\n痛哉方散适，溘然归丘墟。\n恨不同老彭，其乐永只且。\n自古干禄辈，知进不知退。\n立事名虽扬，全身理何昧。\n茂先赋《鹪鹩》，体物知显晦。\n一旦悔自速，临刑无以对。\n李斯恋富贵，下包周身智。\n及忆东门犬，已弃咸阳市。\n平子着《归田》，渊明舍彭泽，后来区区人，谁復挂书册。\n我喜从今去，吾宗有逋客。\n山号查公山，嵽嵲云汉间。\n山下查公冢，溪声长潺潺。\n高台好怅望，绝磴堪跻攀。\n他年谢簪绂，永此继闲闲。\n（见弘治《徽州府志》卷二、《新安文献志》卷五十一、《宋诗纪事补遗》卷二。\n）。",
        "dynasty": "唐",
        "collection_info": null
    },
    {
        "title": "谒圣林",
        "author": "杨文郁",
        "content": "悠悠往古继来今，天地无穷照孔林。\n两到金丝堂下拜，门生无负百年心。\n（见《宋诗纪事补遗》卷二引《阙里志》。\n）。",
        "dynasty": "唐",
        "collection_info": null
    },
    {
        "title": "题越台",
        "author": "张洎",
        "content": "我爱真人居，高台倚寥泬。\n洞天开两扉，邈尔与世绝。\n缥缈乘鸾女，华颜映绿髮。\n举手拂烟虹，吹笙弄松月，森萝窥万像，境异趣亦别。\n何必服金丹，飞身向蓬阙。\n（见《会稽掇英总集》卷十五。\n）。",
        "dynasty": "唐",
        "collection_info": null
    },
    {
        "title": "句",
        "author": "张洎",
        "content": "风物一堆灰。\n（见《绀珠集》卷十一引《金坡遗事》。\n）（〖1〗《金坡遗事》：「张洎文章清赡。\n在江南日，将命入贡。\n还作十诗以訾诋京师，有『风物一堆灰』句。\n」）。",
        "dynasty": "唐",
        "collection_info": null
    },
    {
        "title": "由皖口归昇州作（题拟）",
        "author": "徐铉",
        "content": "一夜黄星照官渡，本初何面见田丰？\n（《徐公文集》附《徐铉行状》引。\n）。",
        "dynasty": "唐",
        "collection_info": null
    },
    {
        "title": "和表弟包颖见寄",
        "author": "徐铉",
        "content": "平生中表最情亲，浮世那堪聚散频。\n谢眺却吟归省阁，刘桢犹自卧漳滨。\n旧游半是前生事，要路多达后进人。\n且喜新吟报强健，明年相望杏园春。\n（《徐公文集》卷三。\n）（按：《徐公文集》卷三收《表弟包颖见寄》，为包颖寄徐铉之作；其次为和诗一首，为徐铉和包颖之作。\n《全唐诗》误以包颖诗收徐铉名下，而以徐和诗录归包颖名下。\n今为分别移正之。\n此则参《文史》二十五辑曹汛先生文。\n）。",
        "dynasty": "唐",
        "collection_info": null
    },
    {
        "title": "天柱峰（题拟）",
        "author": "李明",
        "content": "天柱一峰藏日月，洞门千仞锁云雷。\n（见《舆地纪胜》卷四六《安庆府》。\n）（按：《天柱山志》收白居易《题天柱峰》，其三四两句与此同，详本书卷二八。\n）。",
        "dynasty": "唐",
        "collection_info": null
    },
    {
        "title": "钟山寺",
        "author": "乐史",
        "content": "千峰夹一径，一径花枕泉。\n听泉復看花，行到钟山前。\n古寺云生屋，高僧月伴禅。\n自惭留一宿，匹马又朝天。\n（见厉鹗《宋诗纪事》卷三引《抚州府志》、影印文渊阁《四库全书》本《江西通志》卷一四八。\n）。",
        "dynasty": "唐",
        "collection_info": null
    },
    {
        "title": "青青河畔草",
        "author": "李从谦",
        "content": "王孙归不归，翠色和春老。\n（宋胡宿《文恭集》卷三六《宋故左龙武卫大将军李公墓志铭》引。\n）。",
        "dynasty": "唐",
        "collection_info": null
    },
    {
        "title": "残丝曲",
        "author": "卢郢",
        "content": "春风骀荡吹人衣，残丝罥花曳空飞。\n閒愁十丈断不得，雄蜂雌蝶相因依。\n高楼夹路凌云起，琐窗鸾柱弹《流水》。\n莺声啼老杨柳烟，香梦蒙蒙隔千里。\n（见清朱绪曾编《金陵诗徴》卷五。\n）。",
        "dynasty": "唐",
        "collection_info": null
    },
    {
        "title": "缺题 一",
        "author": "王操",
        "content": "分飞南渡春风晚，却返家林旧业空。",
        "dynasty": "唐",
        "collection_info": null
    },
    {
        "title": "缺题 二",
        "author": "王操",
        "content": "无限离情似杨柳，万条悬放楚江原。\n（见《吟窗杂录》卷二九《历代吟谱》。\n）。",
        "dynasty": "唐",
        "collection_info": null
    },
    {
        "title": "哭左偃（题拟）",
        "author": "王操",
        "content": "堂亲垂白日，稚子欲行时。\n（见《增修诗话总龟》卷四引《雅言杂录》。\n）（按：王操入宋后诗存者尚多，兹不备录。\n）。",
        "dynasty": "唐",
        "collection_info": null
    },
    {
        "title": "碧流院（题拟）",
        "author": "杜棱",
        "content": "石骨生泉冷，流来涧沼湄。\n幽禽鸣竹砌，游客步阶陲。\n滃郁杉松碧，阴稠烟霭缁。\n古风吟不足，嗟恨老苍髭。\n（见宋潜说友《咸淳临安志》卷八十五。\n）（按：碧流院，吴越王更名碧沼。\n此诗不详作年，题仍旧名。\n又棱约卒于干宁、天復间，以其为钱镠佐属，故收归吴越。\n）。",
        "dynasty": "唐",
        "collection_info": null
    },
    {
        "title": "鞠歌行",
        "author": "罗隐",
        "content": "丽莫似汉宫妃，谦莫似黄家女。\n黄女持谦齿髮高，汉妃恃丽天庭去。\n人生容德不自保，圣人安用推天道。\n君不见，蔡泽嵌枯诡怪之形状，大言直取秦丞相；又不见，田千秋才智不出人，一朝富贵如有神。\n二侯行事在方册，泣麟老人终困厄。\n夜光抱恨良叹（一作「璞」）悲，日月逝矣吾何之。\n（见《文苑英华》卷二○三。\n）（按：《全唐诗》卷一八五收作李白诗，殆沿明刻本《文苑英华》之误。\n中华书局影印本此卷为宋刻，前为李白同题诗，后即此首，署「罗隐」，确凿无误。\n）。",
        "dynasty": "唐",
        "collection_info": null
    },
    {
        "title": "宿法华寺",
        "author": "罗隐",
        "content": "心与空林共杳冥，孤灯寒竹自荧荧。\n不知何处小乘客，一夜风前闻诵经。\n（见《会稽掇英总集》卷八。\n）。",
        "dynasty": "唐",
        "collection_info": null
    },
    {
        "title": "上亭驿（题拟）",
        "author": "罗隐",
        "content": "细（《舆地纪胜》、《天中记》作「山」）雨霏微宿上亭，雨中因感（《舆地纪胜》、《天中记》作「想」）雨淋铃。\n贵为天子犹魂断，穷着荷衣好涕零。\n剑水多端何处去，巴猿无赖不堪听。\n少年辛苦今飘荡，空（一作「深」）媿先生教聚萤。\n（见宋王灼《碧鷄漫志》卷五。\n）（按：《全唐诗》卷六六五据《天中记》收首二句，《全唐诗续补遗》卷十六据《舆地纪胜》卷一八六收前四句，均不全，今重录之。\n）。",
        "dynasty": "唐",
        "collection_info": null
    },
    {
        "title": "题石门",
        "author": "罗隐",
        "content": "灵岩一窍何年凿？混沌初开有此门。\n探药仙人何处去，山中不改旧干坤。\n（《宛陵郡志备要》。\n此首从《郑州大学学报》一九八六年六期李之亮《〈罗隐年谱〉补正》一文所辑收入。\n）。",
        "dynasty": "唐",
        "collection_info": null
    },
    {
        "title": "吴公约神道碑附诗",
        "author": "罗隐",
        "content": "吴山苍苍，吴水泱泱。\n降生英灵，为公为王。\n以严师旅，以奠封疆。\n派有别者，我亦鹰扬。\n取直之功，捍巢之绩。\n虽从本军，实展良画。\n践历禁旅，光扬事迹。\n乃自西佳，迁于硖石。\n上君东代，诸将西征，贾其余通，资其锐兵。\n稽山雾廓，京口波清。\n再从貂冕，始拜冬卿。\n吴会纷纭，淮[右]（石）（从雍文华校本改）奔竞。\n驱其涷馁，犯我疆境。\n躬励精卒，恭承上命。\n雪霁松贞，风中草劲。\n元戎承制，圣主酬劳。\n大起名重，司元望高。\n优游渥泽，出入官曹。\n所谓鷄省，全资豹韬。\n恭仰府城，载崇吾圉。\n惟力是助，厥功以举。\n云矗千堵，土攒万杵。\n率以资产，役以军旅。\n乃颁异宠，乃正华资。\n大国纲纪，雄藩羽仪。\n床间牛鬬，杯裏蛇疑。\n天胡可测，神亦难知。\n有仁于时，有功于物。\n一代殊勋，二品清秩。\n不谓不达，何获何失。\n瑞马神羊，金箱玉室。\n（出《全唐文》卷八九七。\n）（〖1〗碑云：「君嗣子以隐乡里之旧，请铭其墓。\n而復以诗一章，文其美于道之隅。\n」）。",
        "dynasty": "唐",
        "collection_info": null
    },
    {
        "title": "绣",
        "author": "罗隐",
        "content": "一片丝罗轻似水，洞房西室女工劳。\n花随玉指添春色，鸟逐金针长羽毛。\n蜀锦谩夸声自贵，越绫虚说价犹高。\n可中用作鸳鸯被，红叶枝枝不碍刀。\n（见雍文华校本《罗隐集·甲乙集》，又见《四库全书》本《罗昭谏集》。\n）（按：《全唐诗》卷六五六收此诗，缺三字，今重录。\n雍文华所据为清张瓒瑞榴堂《罗昭谏集》。\n）。",
        "dynasty": "唐",
        "collection_info": null
    },
    {
        "title": "咏柳",
        "author": "罗隐",
        "content": "袅袅和烟映玉楼，半垂桥上半垂流。\n今年渐见枝条密，恼乱春风卒未休。\n（见蜀何光远《鑑诫录》卷七《亡国音》。\n）（按：《全唐诗》卷六六三收隐《柳》诗，系据《甲乙集》卷九所录，与最早记载本诗的《鑑诫录》相较，有十三字不同。\n今重录。\n）。",
        "dynasty": "唐",
        "collection_info": null
    },
    {
        "title": "过梁震居留题",
        "author": "罗隐",
        "content": "道院迎仙客，书堂隐相儒。\n庭栽栖凤竹，池养化龙鱼。\n（见《尧山堂外纪》卷三九、《全浙诗话》卷八。\n）（按：隐卒开平间，震至后康时始在荆南握重权。\n诗疑出僞托。\n）。",
        "dynasty": "唐",
        "collection_info": null
    },
    {
        "title": "送竈诗",
        "author": "罗隐",
        "content": "一盏清茶一缕烟，竈君皇帝上青天。\n玉皇若问人间事，为道文章不值钱。\n（《坚瓠甲集》卷二。\n又见《全浙诗话》卷八。\n）（按：此篇似亦出后人附託。\n）。",
        "dynasty": "唐",
        "collection_info": null
    },
    {
        "title": "下杜城",
        "author": "罗隐",
        "content": "来往城南十八年，赖家桥上潏河边。\n村醪香美脱衣典，几度落花相对眠。\n（《类编长安志》卷九。\n）。",
        "dynasty": "唐",
        "collection_info": null
    },
    {
        "title": "华严寺",
        "author": "罗隐",
        "content": "华严[西]（而）转遶朱坡，每到春时日夕过。\n曾向姚家园裏醉，牡丹红紫数千窠。\n（同前。\n）。",
        "dynasty": "唐",
        "collection_info": null
    },
    {
        "title": "游北湖",
        "author": "罗隐",
        "content": "醒心亭下水涵天，吏部风流三百年。\n（见《舆地纪胜》卷五十七《郴州》。\n）。",
        "dynasty": "唐",
        "collection_info": null
    },
    {
        "title": "凤凰台",
        "author": "罗隐",
        "content": "昔云丹穴凤，翔集高台端。\n（同前。\n）。",
        "dynasty": "唐",
        "collection_info": null
    },
    {
        "title": "下第诗",
        "author": "罗隐",
        "content": "帘捲残阳鸣鸟鹊，花飞何处好楼台。\n（见明胡应麟《诗薮·内编》卷六。\n）。",
        "dynasty": "唐",
        "collection_info": null
    },
    {
        "title": "句 一",
        "author": "罗隐",
        "content": "曹韩沙嘴团，铜陵出状元。\n（见影印天一阁藏本《嘉靖池州府志》卷一。\n）。",
        "dynasty": "唐",
        "collection_info": null
    },
    {
        "title": "句 二",
        "author": "罗隐",
        "content": "饮水鱼心知冷暖，濯缨人足识炎凉。\n（《天都载》。\n）。",
        "dynasty": "唐",
        "collection_info": null
    },
    {
        "title": "句 三",
        "author": "罗隐",
        "content": "桃李无言应笑我，二年尘土满渔航。\n（《五色线》。\n）。",
        "dynasty": "唐",
        "collection_info": null
    },
    {
        "title": "句 四",
        "author": "罗隐",
        "content": "马上抱鸡鬬三市，袖中携剑五陵游。\n（《荛山堂》。\n以上六句均见明闵元衢《罗江东外纪》。\n）（按：自《下第诗》以降，皆据雍文华校点本《罗隐集》所辑佚句迻录。\n）。",
        "dynasty": "唐",
        "collection_info": null
    },
    {
        "title": "句 五",
        "author": "罗隐",
        "content": "一列珠帘不下鈎。\n（《后村千家诗》卷十六闻人祥正《集句》引。\n）。",
        "dynasty": "唐",
        "collection_info": null
    },
    {
        "title": "歌 一",
        "author": "契此",
        "content": "只箇心心心是佛，十方世界最灵物。\n纵横妙用可怜生，一切不如心真实。",
        "dynasty": "唐",
        "collection_info": null
    },
    {
        "title": "歌 二",
        "author": "契此",
        "content": "腾腾自在无所为，闲闲究竟出家儿。\n若睹目前真大道，不见纤毫也大奇。\n。",
        "dynasty": "唐",
        "collection_info": null
    },
    {
        "title": "歌 三",
        "author": "契此",
        "content": "万法何殊心何异，何劳更用寻经义。\n心王本自绝多知，智者只明无学地。\n（以上三首又见《宗镜录》卷十八。\n）。",
        "dynasty": "唐",
        "collection_info": null
    },
    {
        "title": "歌 四",
        "author": "契此",
        "content": "非凡非圣復若乎，不彊分别圣情孤。\n无价心珠本圆净，凡是异相妄空呼。",
        "dynasty": "唐",
        "collection_info": null
    },
    {
        "title": "歌 五",
        "author": "契此",
        "content": "人能弘道道分明，无量清高称道情。\n携锡若登故国路，莫愁诸处不闻声。\n（按：以上五首，《景德传灯录》原连为一首。\n今参《宗镜录》及《明州定应大师布袋和尚传》分作五首。\n）。",
        "dynasty": "唐",
        "collection_info": null
    },
    {
        "title": "偈",
        "author": "契此",
        "content": "一钵千家饭，孤身万里游。\n青目覩人少，问路白云头。\n（此首又见《石仓历代诗选》卷一一一。\n）。",
        "dynasty": "唐",
        "collection_info": null
    },
    {
        "title": "临灭偈（题拟）",
        "author": "契此",
        "content": "弥勒真弥勒，分（《布袋和尚传》作「化」）身千百亿。\n时时示时（《布袋和尚传》作「世」、《鸡肋编》卷中作「识世」）人，时人终（《鸡肋编》作「总」、《五灯会元》作「自」、《布袋和尚传》作「俱」）不识。\n（以上诸首均见《景德传灯录》卷二十七、《五灯会元》卷二、《卍续藏》本《明州定应大师布袋和尚传》〖元人昙噩作〗。\n）（按：《布袋和尚传》云此为其灭后作，末题九字云：「不得状吾相，此即是真。\n」）。",
        "dynasty": "唐",
        "collection_info": null
    },
    {
        "title": "偈 一",
        "author": "契此",
        "content": "是非憎爱多世偏多，子细思量奈我何。\n宽却肚肠须（《布袋和尚传》、《明州岳林寺志》作「皮常」）忍辱，豁开心地任从他（《明州岳林寺志》作「放开笑中暗消磨」，《布袋和尚传》「笑口」作「泆日」，似误。\n）若逢知己须依分，纵遇冤家也共和。\n若能了此心头事（《布袋和尚传》、《明州岳林寺志》作「能使此心无絓碍」），自然证得六波罗。",
        "dynasty": "唐",
        "collection_info": null
    },
    {
        "title": "偈 二",
        "author": "契此",
        "content": "我有一布袋，虚空无罣碍。\n展（《布袋和尚传》作「打」）开遍十方，入时观自在。\n。",
        "dynasty": "唐",
        "collection_info": null
    },
    {
        "title": "偈 三",
        "author": "契此",
        "content": "吾有三宝堂，裏空（《明州岳林寺志》作「有」）无色相。\n不高亦不低，无遮亦无障。\n学者体不如，求者难得样。\n智慧（《布袋和尚传》作「者」）解安排，千中（《布袋和尚传》、《明州岳林寺志》作「古」）无一匠。\n四门四果生，十方尽供养。",
        "dynasty": "唐",
        "collection_info": null
    },
    {
        "title": "偈 四",
        "author": "契此",
        "content": "吾有一躯佛，世人皆不识。\n不塑亦不装，不雕亦不刻。\n无一滴灰泥（《布袋和尚传》作「无一块泥土」），无一点彩色。\n人画画不成。\n贼偷偷不得。\n体相本自然，清净非拂拭（《布袋和尚传》作「常皎洁」）。\n虽然是一躯，分身千百亿。\n（以上四首均见《五灯会元》卷二、《明州定应大师布袋和尚传》、《明州岳林寺志》〖清戴明琮撰〗卷三。\n）。",
        "dynasty": "唐",
        "collection_info": null
    },
    {
        "title": "偈 五",
        "author": "契此",
        "content": "[手]（牛）（从《明州岳林寺志》改）捏青苗种福田，低头便见水中天。\n六根清净方成稻，退步（《明州岳林寺志》作「后」）原来是向前。",
        "dynasty": "唐",
        "collection_info": null
    },
    {
        "title": "偈 六",
        "author": "契此",
        "content": "由贪沦堕世波中，拾却贪嗔礼大雄。\n直截凡情无所得，圆明寂照汝心宗。",
        "dynasty": "唐",
        "collection_info": null
    },
    {
        "title": "偈 七",
        "author": "契此",
        "content": "奔南走北欲何为？百岁光阴顷刻衰。\n自性灵知须急悟，莫教平地陷风雷。",
        "dynasty": "唐",
        "collection_info": null
    },
    {
        "title": "偈 八",
        "author": "契此",
        "content": "趣利求名空自忙，利名二字陷人坑。\n疾须返照娘生面，一片灵心是觉王。",
        "dynasty": "唐",
        "collection_info": null
    },
    {
        "title": "偈 九",
        "author": "契此",
        "content": "圆觉灵明超太虚，目前万物不差殊。\n十方法界都包尽，惟有真如也太迂。",
        "dynasty": "唐",
        "collection_info": null
    },
    {
        "title": "偈 十",
        "author": "契此",
        "content": "汝心即正（《明州岳林寺志》作「圣」）智，何须问次第。\n圣凡都不到，空花映日飞。",
        "dynasty": "唐",
        "collection_info": null
    },
    {
        "title": "偈 十一",
        "author": "契此",
        "content": "关非内外绝中央，禅思宏深体大方。",
        "dynasty": "唐",
        "collection_info": null
    },
    {
        "title": "偈 十二",
        "author": "契此",
        "content": "肩挑[日]（明）（从《明州岳林寺志》改）月横街去，把定干坤莫放渠。\n遇圣遇凡俱坐断，寂光胜地可安居。",
        "dynasty": "唐",
        "collection_info": null
    },
    {
        "title": "偈 十三",
        "author": "契此",
        "content": "无生无死佛家风，不堕古今莫定踪。\n触处圆明常湛寂，龙华鸡足两无从。",
        "dynasty": "唐",
        "collection_info": null
    },
    {
        "title": "偈 十四",
        "author": "契此",
        "content": "碧水映孤峰，寒潭迎皎月。\n尔我不知宗，须弥足底越。\n。",
        "dynasty": "唐",
        "collection_info": null
    },
    {
        "title": "偈 十五",
        "author": "契此",
        "content": "汝水若还清，汝身被水溺。\n汝柴若还燥，汝身被火燎。\n燎溺病同途，大梦原未觉。\n汝能鞭起悬，空灵觉心反。\n覆看渠非深，奥神光独耀。\n性真常现成，公案方知道。\n便能稳坐毗卢，顶上吹清调。\n（以上十一首，均见《卍续藏经》本《明州定应大师布袋和尚传》附元释广如撰《布袋和尚后序》。\n除「圆觉灵明超太虚」、「关非内外绝中央」、「汝水若还清」三首外的八首，又见于《明州岳林寺志》卷三。",
        "dynasty": "唐",
        "collection_info": null
    },
    {
        "title": "偈 十六",
        "author": "契此",
        "content": "白屋安贫终暂计，夕阳归路岂知还？\n莲花佛国深深处，出世芳踪不可攀。\n（《奉化县补义志》卷三。\n）（按：《明州岳林寺志》六卷，奉化戴明琮撰成于康熙二十六年。\n《奉化县补义志》十卷，民国元年蒋尧裳撰。\n二书均藏于奉化县文物室，承张靖龙同志录示。\n）。",
        "dynasty": "唐",
        "collection_info": null
    },
    {
        "title": "颂布袋和尚",
        "author": "蒋宗简",
        "content": "兜率宫中阿逸多，不离天界降娑婆。\n相逢为我安心诀，万劫千生一剎那。\n（《明州岳林寺志》卷三。\n）。",
        "dynasty": "唐",
        "collection_info": null
    },
    {
        "title": "",
        "author": "薛正明",
        "content": "。",
        "dynasty": "唐",
        "collection_info": null
    },
    {
        "title": "游南雁荡",
        "author": "薛正明",
        "content": "遐僻山深自晦明，峨峨千态画难成。\n半空高挂龙湫瀑，万仞宏开金石城。\n日射岚光轻锁黛，泉飞竹径细鸣筝。\n隐山无路停骖问，拂拂清风两腋生。\n（见周喟《南雁荡山志》卷七引郑思恭《崇祯南雁山志》。\n）（按：薛正明逸诗及小传，承张靖龙同志录示。\n）。",
        "dynasty": "唐",
        "collection_info": null
    },
    {
        "title": "偈",
        "author": "重恽",
        "content": "云幽一隻箭，虚空无背面。\n射去遍十方，要且无人见。\n（《五灯会元》卷六。\n）。",
        "dynasty": "唐",
        "collection_info": null
    },
    {
        "title": "遗诗",
        "author": "钱朗",
        "content": "有箇仙人骑白鹤，曾随王母到瀛洲。\n于今鹤去仙人远，天际白云空自浮。\n（《槜李诗繫》卷三○。\n）。",
        "dynasty": "唐",
        "collection_info": null
    },
    {
        "title": "颂",
        "author": "重机",
        "content": "盲聋瘖痖是仙陀，满眼时人不柰何。\n祇向目前须体妙，身心万象与森罗。\n（《景德传灯录》卷二十一、《五灯会元》卷八。\n）。",
        "dynasty": "唐",
        "collection_info": null
    },
    {
        "title": "问诸学流偈",
        "author": "师静",
        "content": "若道法皆如幻有，造诸过恶应无咎。\n云何所作业不忘，而藉佛慈兴接诱。\n（《景德传灯录》卷二十一、《五灯会元》卷八。\n）。",
        "dynasty": "唐",
        "collection_info": null
    },
    {
        "title": "",
        "author": "小静",
        "content": "。",
        "dynasty": "唐",
        "collection_info": null
    },
    {
        "title": "答师静",
        "author": "小静",
        "content": "幻人兴幻幻轮围，幻业能招幻所治。\n不了幻生诸幻苦，觉知如幻幻无为。\n（同前。\n）。",
        "dynasty": "唐",
        "collection_info": null
    },
    {
        "title": "颂",
        "author": "义昭",
        "content": "虎头生角人难措，石火电光须密布。\n假饶烈士也应难，懵底那能解差（《五灯会元》作「回」）互。\n（见《景德传灯录》卷二十三、《五灯会元》卷八。\n）。",
        "dynasty": "唐",
        "collection_info": null
    },
    {
        "title": "于清风楼斋坐久举目忽覩日光豁然顿晓而有偈",
        "author": "师鼐",
        "content": "清风楼上赴官斋，此日平生眼豁开。\n方信普通年远事，不从葱岭带将来。",
        "dynasty": "唐",
        "collection_info": null
    },
    {
        "title": "临终示偈",
        "author": "师鼐",
        "content": "眼光随色尽，耳识逐声消。\n还源无别旨，今日与明朝。\n（均见《五灯会元》卷七。\n）。",
        "dynasty": "唐",
        "collection_info": null
    },
    {
        "title": "三种病人颂",
        "author": "师鼐",
        "content": "盲聋喑哑格调高，是何境界自担荷。\n昔日曾嚮玄沙道，笑杀张三李四歌。\n（见《祖堂集》卷十一。\n）。",
        "dynasty": "唐",
        "collection_info": null
    },
    {
        "title": "浮石寺",
        "author": "钱镠",
        "content": "滟滟霞光映碧流，潭湾深处有龙湫。\n危楼百尺临江渚，石在波心千古浮。\n（见同治十一年刊区作霖纂《余干县志》卷十八。\n）。",
        "dynasty": "唐",
        "collection_info": null
    },
    {
        "title": "题罗昭谏新建小楼二绝 一",
        "author": "钱镠",
        "content": "结构叨凭柱石材，敢期幢盖此徘徊。\n阳春曲调高难和，尽日焚香倚隗台。",
        "dynasty": "唐",
        "collection_info": null
    },
    {
        "title": "题罗昭谏新建小楼二绝 二",
        "author": "钱镠",
        "content": "玳簪珠履愧菲材，时凭栏干首重回。\n只待淮妖剪除后，别倾巵酒贺行台。\n（清嘉庆刊本《诚应武肃王集》卷四。\n）。",
        "dynasty": "唐",
        "collection_info": null
    },
    {
        "title": "颂",
        "author": "道怤",
        "content": "一向随他走，又成我不是。\n设尔不与摩，伤着他牵匮。\n欲得省要会，二途俱莫缀。\n。",
        "dynasty": "唐",
        "collection_info": null
    },
    {
        "title": "答僧问好晴好雨颂（题拟）",
        "author": "道怤",
        "content": "好晴好雨奇行持，若随语会落今时。\n谈玄只要尘中妙，得妙还同不惜伊。",
        "dynasty": "唐",
        "collection_info": null
    },
    {
        "title": "象骨山颂",
        "author": "道怤",
        "content": "密密谁知要，明明许也无。\n森萝含本性，山岳尽如如。",
        "dynasty": "唐",
        "collection_info": null
    },
    {
        "title": "答僧问十二时中如何行李颂（题拟）",
        "author": "道怤",
        "content": "当此支荷得，胜于历却（疑应作「劫」）功。\n多途终不是，一路妙圆通。",
        "dynasty": "唐",
        "collection_info": null
    },
    {
        "title": "省超偈（题拟）",
        "author": "道怤",
        "content": "省超之时不守住，更须腾身后前机。\n太虚不㝵金乌运，霄汉宁妨玉兔飞。",
        "dynasty": "唐",
        "collection_info": null
    },
    {
        "title": "僧乞示入藂林径直之路答以此颂（题拟）",
        "author": "道怤",
        "content": "我适抑不已，汝须不当急。\n机竖尚亏投，影没大难及。",
        "dynasty": "唐",
        "collection_info": null
    },
    {
        "title": "谈体颂",
        "author": "道怤",
        "content": "体含众像像分明，离体含形形转精。\n清明妙净谁能弁，释迦掩室竭罗城。",
        "dynasty": "唐",
        "collection_info": null
    },
    {
        "title": "叹景禅吟",
        "author": "道怤",
        "content": "叹汝景禅去何速，虽不同道当眼明。\n箇今永却不曾亏，地水火风还故国。\n好也好，也大奇，忙忙宇宙几人知，莹净宁闲追路绝，青山绿嶂白云驰。\n歌好歌，笑好笑，谁肯便作此中调。\n难提既与君凑机，其肯无不谐其要。\n格志异，气骨高，森萝咸会一灵毫。\n虽然示作皆同电，出岫藏峰徒思劳。\n希奇地，剑吹毛，脱罩腾笼任性游。\n此界他界如水月，几般应迹妙逍遥。",
        "dynasty": "唐",
        "collection_info": null
    },
    {
        "title": "悟玄颂",
        "author": "道怤",
        "content": "有路省人心，学玄者好寻。\n旋机现体骨，何用更沉吟。\n莫嫌浅不食，犹胜意思深。\n鱼若有龙骨，大小尽堪任。\n（以上九首均见《祖堂集》卷十。\n）。",
        "dynasty": "唐",
        "collection_info": null
    },
    {
        "title": "示后学偈",
        "author": "令参",
        "content": "入门须有语，不语病拪芦。\n应须满口道，莫教带有无。",
        "dynasty": "唐",
        "collection_info": null
    },
    {
        "title": "明照和尚和后再作（题拟）",
        "author": "令参",
        "content": "入门如电拂，后土合知无。\n迴头却问我，终是病拪芦。",
        "dynasty": "唐",
        "collection_info": null
    },
    {
        "title": "劝学偈",
        "author": "令参",
        "content": "苦哉甚苦哉，波裏觅干灰。\n劝君收取手，正与摩时倈。\n（以上三首均见《祖堂集》卷十。\n）。",
        "dynasty": "唐",
        "collection_info": null
    },
    {
        "title": "偈",
        "author": "神禄",
        "content": "萧然独处意沉吟，谁信无絃发妙音。\n终日法堂惟静坐，更无人问本来心。\n（见《五灯会元》卷八、《全闽诗话》卷十二引《闽书》。\n）。",
        "dynasty": "唐",
        "collection_info": null
    },
    {
        "title": "游鴈荡",
        "author": "钱元㺷",
        "content": "东风驿路马蹄香，晓起行春到夕阳。\n三月莺啼花柳寺，几家人住水云乡。\n名山不用问樵字，清世何须忧庙廊。\n且脱[纶巾]（轮轩）（从《南雁荡山志》改）随洞客，紫箫吹月夜天凉。\n（见民国十四年符璋等纂《平阳县志》卷九五。\n题下原注：「旧志。\n」）（按：元㺷，《平阳县志》作「元球」。\n《十国春秋》卷八三本传注云：「按《晋高祖实录》、《十国纪年》作元球、元珦以罪诛，今从《吴越备史》、《九国志》作元㺷。\n」今从其说。\n张靖龙云：见周喟《南雁荡山志》卷七引郑思恭《崇祯南雁山志》。\n又见《干隆平阳县志》卷二，题作《游雁荡山诗》，纶巾作轮轩。\n）。",
        "dynasty": "唐",
        "collection_info": null
    },
    {
        "title": "索茗题巨觥（题拟）",
        "author": "皮光业",
        "content": "未见甘心氏，先尝苦口师。\n（见《说郛》卷六一《清异录》。\n）（〖1〗《清异录》：「光业最耽茗事。\n一日，中表请尝新柑，簪绂丛集。\n纔至未顾尊罍，而呼茶甚急。\n径进一巨觥，题诗曰〖诗略〗。\n」）。",
        "dynasty": "唐",
        "collection_info": null
    },
    {
        "title": "和丽天和尚颂",
        "author": "灵照",
        "content": "遍周沙界圣伽蓝，触处文殊共话谈。\n若有门上觅消息，谁能敢道翠山嵒。\n（均见《祖堂集》卷十一。\n）。",
        "dynasty": "唐",
        "collection_info": null
    },
    {
        "title": "",
        "author": "丽天和尚",
        "content": "。",
        "dynasty": "唐",
        "collection_info": null
    },
    {
        "title": "无着对文殊话颂",
        "author": "丽天和尚",
        "content": "清凉感现圣伽蓝，亲对文殊接话谈。\n言下不通好消息，迴头祇见翠山嵒。\n（同前。\n）。",
        "dynasty": "唐",
        "collection_info": null
    },
    {
        "title": "入古寺作（题拟）",
        "author": "措多",
        "content": "此寺何年造，问僧僧不知。\n繫马枯松下，拂尘读古碑。\n（《祖堂集》卷十一。\n）（按：《祖堂集》引灵照语云：「措多入古寺，问僧：『此寺名什摩？\n』其僧不知名额，措多遂作一诗曰〖诗略〗。\n」疑措多即措大，非人名。\n）。",
        "dynasty": "唐",
        "collection_info": null
    },
    {
        "title": "游南雁荡",
        "author": "钱弘儇",
        "content": "十年曾作雁山期，今日来看似故知。\n好鸟隔林歌侑酒，飞花绕笔索题诗。\n云霞眼底原无物，丘壑胸中似有奇。\n萝月松风清似水，何妨游衍咏归迟。\n（见周喟《南雁荡山志》卷七引陈玭《嘉靖南雁山志》、郑思恭《崇祯南雁山志》。\n此诗承张靖龙同志录示。\n）。",
        "dynasty": "唐",
        "collection_info": null
    },
    {
        "title": "始迁青溪望吴兴故里",
        "author": "吴党",
        "content": "平生愿嗣叔庠微，谁识飘零事已非。\n霅水远从云外隔，澄江独向月中归。\n烟横野渡行舟稳，露下衡门步屐稀。\n潮夕不通音问杳，故乡冷落钓鱼矶。\n（光绪十年刊李诗纂《淳安县志》卷十五，原署：「周吴党。\n」）。",
        "dynasty": "唐",
        "collection_info": null
    },
    {
        "title": "偈 一",
        "author": "德谦",
        "content": "明招一拍和人希，此是真宗上妙机。\n石火瞥然何处去，朝生凤子合应知。",
        "dynasty": "唐",
        "collection_info": null
    },
    {
        "title": "偈 二",
        "author": "德谦",
        "content": "蓦刀丛裏逞全威，汝等应当（《五灯会元》作「诸人」）善护持。\n火裏铁牛生犊子，临歧谁解凑吾机。\n（见《景德传灯录》卷二十三、《五灯会元》卷八。\n）。",
        "dynasty": "唐",
        "collection_info": null
    },
    {
        "title": "和翠岩和尚示后学偈",
        "author": "德谦",
        "content": "入门通后土，正眼密呈珠。\n当机如电拂，方免病拪芦。\n（《祖堂集》卷十，原署明照和尚，「照」应作「招」。\n）。",
        "dynasty": "唐",
        "collection_info": null
    },
    {
        "title": "颂",
        "author": "德韶",
        "content": "暂下高峰已显扬，般若圆（《五灯会元》作「圜」）通遍十方。\n人天浩浩无差别，法界纵横处处彰。\n（见《景德传灯录》卷二十五、《五灯会元》卷十。\n）。",
        "dynasty": "唐",
        "collection_info": null
    },
    {
        "title": "偈",
        "author": "永安",
        "content": "汝问西来意，且过遮（《五灯会元》作「这」）边立。\n昨夜三更时，雨打虚空湿。\n电影豁（《五灯会元》作「忽」）然明，不似蚰蜒急。\n（见《景德传灯录》卷二十六、《五灯会元》卷十。\n）。",
        "dynasty": "唐",
        "collection_info": null
    },
    {
        "title": "偈",
        "author": "契从",
        "content": "烈士锋前少人陪，云雷击鼓剑轮开。\n谁是大雄师子种，满身锋刃但出来。\n（《景德传灯录》卷二四、《五灯会元》卷八。\n）。",
        "dynasty": "唐",
        "collection_info": null
    },
    {
        "title": "颂",
        "author": "瑜禅师",
        "content": "决在临锋处，天然师子机。\n嚬呻出三界，非祖莫能知。\n（同前。\n）。",
        "dynasty": "唐",
        "collection_info": null
    },
    {
        "title": "颂",
        "author": "保初",
        "content": "未透彻，不须呈，十方世界廓然明。\n孤峰顶上通机照，不用看他北斗星。\n（同前。\n）。",
        "dynasty": "唐",
        "collection_info": null
    },
    {
        "title": "赠华山陈希夷",
        "author": "范赞时",
        "content": "□□□□□□□，□□□□□□□。\n曾逢毛女话何事，应见巨灵开此山。\n浓睡过春花满地，静林中夜月当关。\n纷纷诏下忽东去，空使蒲轮倦往还。\n（《过庭录》。\n）（按：《过庭录》云此诗为「文正祖唐公」作，北宋时曾刻石，首联缺。\n《宋诗纪事》卷五误以作者姓名为范唐公。\n）。",
        "dynasty": "唐",
        "collection_info": null
    },
    {
        "title": "句",
        "author": "钱元瓘",
        "content": "别泪已多红蜡泪，离杯须满绿荷杯。\n（《两浙金石志》卷四和凝《大晋故天下兵马都元帅守尚书令吴越国王谥文穆钱公神道碑》引。\n）（〖1〗《钱公神道碑》：「天福六年，王以弟兄归任，丝竹张筵，因抒嘉篇，久吟警句。\n〖诗略〗诗罢酒阑，情伤疾作。\n」）。",
        "dynasty": "唐",
        "collection_info": null
    },
    {
        "title": "舟中",
        "author": "延寿",
        "content": "一水浮千棹，悠悠来去人。\n缆开湘浦岸，帆落楚江滨。\n风色东西变，潮痕旦暮新。\n只兹澄汉色，几度化为尘。",
        "dynasty": "唐",
        "collection_info": null
    },
    {
        "title": "野游",
        "author": "延寿",
        "content": "独步出衡茅，寒云着地交。\n烧平多败穴，叶落见危巢。\n（见南宋钱唐陈起《增广圣宋高僧诗选后集》卷中，《南宋羣贤小集》第二十五册，嘉庆六年石门顾氏读画斋刊本。\n）。",
        "dynasty": "唐",
        "collection_info": null
    },
    {
        "title": "金鷄峯",
        "author": "延寿",
        "content": "松萝高镇夏长寒，透出羣峯画恐难。\n造化功成彰五德，洞天云散露花冠。",
        "dynasty": "唐",
        "collection_info": null
    },
    {
        "title": "蛾眉峯",
        "author": "延寿",
        "content": "盘空势险露岩根，深洞声寒落石泉。\n好是雨余江上见，水云僧出认西天。",
        "dynasty": "唐",
        "collection_info": null
    },
    {
        "title": "积翠峯",
        "author": "延寿",
        "content": "翠压羣峯地形直，落日猿声在空碧。\n天风吹散断崖云，古松长露三秋色。\n。",
        "dynasty": "唐",
        "collection_info": null
    },
    {
        "title": "凌云峯",
        "author": "延寿",
        "content": "烟萝高巘势凌云，影泻斜阳出海门。\n曾与支公探隐去，夜寒雷雨上方闻。",
        "dynasty": "唐",
        "collection_info": null
    },
    {
        "title": "白马峯",
        "author": "延寿",
        "content": "湖外层峰泻危楼，天际阴阴长寒木。\n南北行人望莫穷，秋云一片横幽谷。\n（见南宋张淏《宝庆续会稽志》卷四「姜山」条。\n《干隆绍兴府志》卷四、《光绪余姚县志》卷二亦载此五首诗，字句颇有异同。\n）。",
        "dynasty": "唐",
        "collection_info": null
    },
    {
        "title": "永明山居诗（六十九首） 一",
        "author": "延寿",
        "content": "此事从来已绝疑，安然乐道合希夷。\n依山偶得还源旨，拂石闲题出格诗。\n水待冻开成细溜，薪从霜后拾枯枝。\n因兹永断攀缘意，誓与青松作老期。",
        "dynasty": "唐",
        "collection_info": null
    },
    {
        "title": "永明山居诗（六十九首） 二",
        "author": "延寿",
        "content": "古树交盘簇径深，阒无人到为难寻。\n祇知算计千般事，谁解消停一点心。\n冻锁瀑声中夜断，云吞岳影半天沈。\n寒灯欲绝禅初起，透牖疎风触短襟。",
        "dynasty": "唐",
        "collection_info": null
    },
    {
        "title": "永明山居诗（六十九首） 三",
        "author": "延寿",
        "content": "祇图闲适乐箪瓢，莫讶烟霞道路遥。\n龙穴定知潜碧海，鹏程终是望丹霄。\n拨云岩下来（《古今禅藻集》作「求」）泉脉，嚼草坡边辨药苗。\n门锁薜萝无客至，庵前时有白云朝。\n（按：《古今禅藻集》卷十一收以上二首。\n）。",
        "dynasty": "唐",
        "collection_info": null
    },
    {
        "title": "永明山居诗（六十九首） 四",
        "author": "延寿",
        "content": "贪生养命事皆同，独坐闲居意颇慵。\n入夏驱驰巢树鹊，经春劳役探花蜂。\n石炉香尽寒灰薄，铁磬声微古绣浓。\n寂寂虚怀无一念，任从苍藓没行踪。",
        "dynasty": "唐",
        "collection_info": null
    },
    {
        "title": "永明山居诗（六十九首） 五",
        "author": "延寿",
        "content": "心地须教合死灰，藏机泯迹绝梯媒。\n芳兰祇为因香折，良木多从被直摧。\n寒逼花枝红未吐，日融水面绿全开。\n支颐独坐经窗下，一片云閒入户来。",
        "dynasty": "唐",
        "collection_info": null
    },
    {
        "title": "永明山居诗（六十九首） 六",
        "author": "延寿",
        "content": "达来何处更追寻，放旷谁论古与今。\n风带泉声流谷口，云和山影落潭心。\n资身自有衣中宝，济世谁藏室内金。\n策杖偶来林下坐，鸟声相和唱圆音。",
        "dynasty": "唐",
        "collection_info": null
    },
    {
        "title": "永明山居诗（六十九首） 七",
        "author": "延寿",
        "content": "事多兴废莫持论，唯有禅宗理可尊。\n似讷始平分别路，如愚方塞是非门。\n刳肠祇为生灵智，剖舌多因强语言。\n争似息机高卧客，年来年去道长存。",
        "dynasty": "唐",
        "collection_info": null
    },
    {
        "title": "永明山居诗（六十九首） 八",
        "author": "延寿",
        "content": "碧峤经年常寂寂，更无閒事可相于。\n超伦每效高僧行，得力难忘古佛书。\n落叶乱渠凭水荡，浮云翳月倩风除。\n方知懒与真空合，一衲闲披憇旧庐。",
        "dynasty": "唐",
        "collection_info": null
    },
    {
        "title": "永明山居诗（六十九首） 九",
        "author": "延寿",
        "content": "幽斋独坐绝参详，兀尔何如骤世忙。\n拯济终凭宏愿力，安閒须得守愚方。\n柴门半掩花空落，苔径虚踪草自荒。\n最好静中无一事，翛然唯得道芽长。",
        "dynasty": "唐",
        "collection_info": null
    },
    {
        "title": "永明山居诗（六十九首） 十",
        "author": "延寿",
        "content": "旷然不被兴亡坠，豁尔难教宠辱惊。\n鼓角城遥无伺候，轮蹄路绝免逢迎。\n暖眠纸帐茅堂密，稳坐蒲团石面平。\n祇有此途为上策。\n更无余事可关情。",
        "dynasty": "唐",
        "collection_info": null
    },
    {
        "title": "永明山居诗（六十九首） 十一",
        "author": "延寿",
        "content": "触目堪嗟失路人，坦然王道却迷津。\n井藤梗上存余命，石火光中保幻身。\n任老岂知头顶白，忘缘谁觉世间春？\n容颜枯槁元非病。\n亭沼消疏不是贫。",
        "dynasty": "唐",
        "collection_info": null
    },
    {
        "title": "永明山居诗（六十九首） 十二",
        "author": "延寿",
        "content": "言行相应宜此地，空谈大隐也无端。\n昇沈歧路非他得，生熟根机且自看。\n瞋火微烟还渐息，贪泉余润亦消干。\n平生正直须甘取，虚幻门中莫自瞒。",
        "dynasty": "唐",
        "collection_info": null
    },
    {
        "title": "永明山居诗（六十九首） 十三",
        "author": "延寿",
        "content": "怡和心境了然同，大道无私处处通。\n举世岂怀身后虑，谁人暂省事前空。\n门开岩石千山月，帘捲溪楼一槛风。\n羸体健来知药力，缘心寂后觉神功。",
        "dynasty": "唐",
        "collection_info": null
    },
    {
        "title": "永明山居诗（六十九首） 十四",
        "author": "延寿",
        "content": "进退应须与智论，浮萍自在为无根。\n扫门何太抛途辙，解佩犹能弃渥恩。\n草径旋封迷旧迹，苔阶乱织露新痕。\n不唯此景供游赏。\n无限烟萝尽一吞。",
        "dynasty": "唐",
        "collection_info": null
    },
    {
        "title": "永明山居诗（六十九首） 十五",
        "author": "延寿",
        "content": "尘网休重织是非，冥心何不合玄微。\n庄周梦裏多迷旨，惠子渔中少见机。\n拶路古松和冻折，盘空枯叶带霜飞。\n一言可达知音者，还得从吾此路归。",
        "dynasty": "唐",
        "collection_info": null
    },
    {
        "title": "永明山居诗（六十九首） 十六",
        "author": "延寿",
        "content": "抱朴澄神蕴道光，石炉閒爇六时香。\n曳空横野云和静，逗石穿崖水自忙。\n晚圃雨来葵叶嫩，晴坡烧后蕨苗长。\n一心包尽干坤内，莫把閒文更度量。",
        "dynasty": "唐",
        "collection_info": null
    },
    {
        "title": "永明山居诗（六十九首） 十七",
        "author": "延寿",
        "content": "松萝闲锁一身孤，履道安禅是密谟。\n借问野云谁断续，思量春草自荣枯。\n多见异兽心堪伏，来惯幽禽不用呼。\n万物尽从成熟得，莫教容易丧工夫。",
        "dynasty": "唐",
        "collection_info": null
    },
    {
        "title": "永明山居诗（六十九首） 十八",
        "author": "延寿",
        "content": "平生初志已酬之，怀抱怡然寂有归。\n古帙懒开缘得意，幽房长闭为忘机。\n数行鸟阵连云没，一带泉声隔岭微。\n道合古今浑总是，何须更虑昔年非。",
        "dynasty": "唐",
        "collection_info": null
    },
    {
        "title": "永明山居诗（六十九首） 十九",
        "author": "延寿",
        "content": "青山一坐万缘休，努力应须与古俦。\n散诞襟怀因绝趣，消疎活计为无求。\n花明小砌和春月，松暗前轩带雨秋。\n景像自开还自合，怡然何必更忘忧。",
        "dynasty": "唐",
        "collection_info": null
    },
    {
        "title": "永明山居诗（六十九首） 二十",
        "author": "延寿",
        "content": "自甘疎拙懒经营，大道从来戒满盈。\n但起贪心迷有限，谁能触目悟无生。\n云融远景危峰小，风戛寒溪野艇横。\n禅后不妨敷六义。\n祇图歌出野人情。",
        "dynasty": "唐",
        "collection_info": null
    },
    {
        "title": "永明山居诗（六十九首） 二十一",
        "author": "延寿",
        "content": "忙处须闲淡处浓，世情疎后道情通。\n了然得旨青冥外，兀尔虚心罔象中。\n泉细石根飞不尽，云蒙山脚出无穷。\n樵夫钓客虽闲散，未必真栖与我同。",
        "dynasty": "唐",
        "collection_info": null
    },
    {
        "title": "永明山居诗（六十九首） 二十二",
        "author": "延寿",
        "content": "且停多事莫矜夸，寂寞门中有道华。\n隈岭静同猿窟宅，栽松闲共鹤生涯。\n荣来只爱添余录禄，春过谁能悟落花。\n唯有卧云尘外客，无思无虑老烟霞。",
        "dynasty": "唐",
        "collection_info": null
    },
    {
        "title": "永明山居诗（六十九首） 二十三",
        "author": "延寿",
        "content": "沈沈竹院锁轻烟，淡淡霞光欲曙天，遇境偶吟情自逸，逢人话道意无偏。\n古松交处眠青帐，细草浓时坐碧毡。\n祇此逍遥何所得，蔬食寒寝度年年。",
        "dynasty": "唐",
        "collection_info": null
    },
    {
        "title": "永明山居诗（六十九首） 二十四",
        "author": "延寿",
        "content": "危岭如登百尺楼，千般异景望中收。\n浮生但向忙时过，万事须从静处休。\n道直岂教容鬼怪，理平唯只使魔愁。\n空门莫说无知己，满目松萝是我俦。",
        "dynasty": "唐",
        "collection_info": null
    },
    {
        "title": "永明山居诗（六十九首） 二十五",
        "author": "延寿",
        "content": "巨浸层峦本自平，只缘人世强分明。\n五侯门外悲欢意，长乐坡头去住情。\n学道不如忘有念，修身争是了无生。\n三祗功业犹难及，谁信尘劳直下明。",
        "dynasty": "唐",
        "collection_info": null
    },
    {
        "title": "永明山居诗（六十九首） 二十六",
        "author": "延寿",
        "content": "雾锁烟霾宴寂堂，含虚凝绿水云乡。\n搜玄偈裏真风远，招隐诗中野思长。\n真柏最宜堆厚雪。\n危花终怯下轻霜。\n滔滔一点无依处，举足方知尽道场。",
        "dynasty": "唐",
        "collection_info": null
    },
    {
        "title": "永明山居诗（六十九首） 二十七",
        "author": "延寿",
        "content": "投足烟峦养病躯，驰求终是用工夫。\n千般有作皆从智，万种无依自合愚。\n意地已抛尘事业，心田唯种稻根株。\n非时免见干人世，野食山袍自有谟。",
        "dynasty": "唐",
        "collection_info": null
    },
    {
        "title": "永明山居诗（六十九首） 二十八",
        "author": "延寿",
        "content": "急景韶颜不可追，岂堪迴首暂思之。\n浮云已断平生望，高节须存往日期。\n庭树任猿偷熟果，崖松停鹤惜高枝。",
        "dynasty": "唐",
        "collection_info": null
    },
    {
        "title": "永明山居诗（六十九首） 二十九",
        "author": "延寿",
        "content": "幽栖岂可事徒然，昼讽《莲经》夜坐禅。\n吟裏有声皆实相，定中无境不虚玄。\n直教似月临千界，还遣如空度万缘。\n从此必知宏此志，免教虚掷愧前贤。",
        "dynasty": "唐",
        "collection_info": null
    },
    {
        "title": "永明山居诗（六十九首） 三十",
        "author": "延寿",
        "content": "何如深谷一遗人，宴坐经行不累身。\n废宅可嗟频换主，凋丛愁见几回春。\n尖尖石笑烟笼碧，点点苔钱雨洗新。\n堪笑古人非我意，居山多是避强秦。",
        "dynasty": "唐",
        "collection_info": null
    },
    {
        "title": "永明山居诗（六十九首） 三十一",
        "author": "延寿",
        "content": "有山有水更何忧，知足能令万事休。\n大道不从心外得，浮荣须向世间求。\n冲开烟缕飞黄鸟，点破潭心漾白鸥。\n好景尽归余掌握，岂劳艰险访瀛洲。",
        "dynasty": "唐",
        "collection_info": null
    },
    {
        "title": "永明山居诗（六十九首） 三十二",
        "author": "延寿",
        "content": "万事从来祇自招，安危由己路非遥。\n笙歌韵裏花先落，松桧枝间云未消。\n数下磬声孤月夜，一炉香翥白云朝。\n谁人会我高栖意，门掩空庭思寂寥。",
        "dynasty": "唐",
        "collection_info": null
    },
    {
        "title": "永明山居诗（六十九首） 三十三",
        "author": "延寿",
        "content": "万象从来一径通，但缘分别便西东。\n遗簪祇为情难尽，泣路方知意无穷。\n偃仰不抛青嶂裏，往来多在白云中。\n平生分野应难比，涧饮林栖得古风。",
        "dynasty": "唐",
        "collection_info": null
    },
    {
        "title": "永明山居诗（六十九首） 三十四",
        "author": "延寿",
        "content": "遁逸从来格自高，莫将泰山比秋毫。\n冷烟寒月真吾侣，瘦竹苍松是我曹。\n霜树叶疎幽径出，云泉声急晓风高。\n唯当话道闲吟外，时得功夫补毳袍。",
        "dynasty": "唐",
        "collection_info": null
    },
    {
        "title": "永明山居诗（六十九首） 三十五",
        "author": "延寿",
        "content": "任运腾腾无所依，闲游长坐性怡怡。\n疎林不遣闲人到，密意多应夜月知。\n骤雨过时苔路滑，拨云行处石桥危。\n尘沙劫尽清风在，何假虚名上古碑。",
        "dynasty": "唐",
        "collection_info": null
    },
    {
        "title": "永明山居诗（六十九首） 三十六",
        "author": "延寿",
        "content": "抱拙藏锋过暮年，高名何必指前贤。\n祇于心上标空界，谁说壶中别有天。\n郁密远林停宿雾，萧骚疎竹扫寒烟。\n从兹不更移瓶锡，身外无余意了然。",
        "dynasty": "唐",
        "collection_info": null
    },
    {
        "title": "永明山居诗（六十九首） 三十七",
        "author": "延寿",
        "content": "息业怡神道最孤，藏名匿迹合良图。\n冥心难使龙神见，出语须教海岳枯。\n云驻庵前疑有意，鸟鸣庭际似相呼。\n资持随分安排了，最急应须与道俱。",
        "dynasty": "唐",
        "collection_info": null
    },
    {
        "title": "永明山居诗（六十九首） 三十八",
        "author": "延寿",
        "content": "松阴疎冷罩寒门，静见吾宗已绝伦。\n驱得万途归理窟，更无一事出心源。\n烟云忽闭岩前洞，鷄犬时闻林下村。\n放旷本来无别意，免教停海起波痕。",
        "dynasty": "唐",
        "collection_info": null
    },
    {
        "title": "永明山居诗（六十九首） 三十九",
        "author": "延寿",
        "content": "景虚情淡两何依，抱一冥真绝万机。\n松韵余风凉竹户，柏摇残露湿禅衣。\n岩灯雾逼寒光小，石像尘昏古画微。\n得趣了然无所虑。\n任缘终日送斜晖。",
        "dynasty": "唐",
        "collection_info": null
    },
    {
        "title": "永明山居诗（六十九首） 四十",
        "author": "延寿",
        "content": "遁迹无图匿姓名，万重山后葺茅亭。\n随情因事搜新偈，探妙穷微阅古经。\n与道交时心绝念。\n从缘感处物通灵。\n应须长远存高节。\n屹屹乔松老更青。",
        "dynasty": "唐",
        "collection_info": null
    },
    {
        "title": "永明山居诗（六十九首） 四十一",
        "author": "延寿",
        "content": "闲思尘世大悠哉，进趣门中尽可该。\n抛却工夫平世路，枉劳心力构仙台。\n隘空云水千重合，匝野烟霞一径开。\n幸有圆成平坦处，辛勤谁解望山来。",
        "dynasty": "唐",
        "collection_info": null
    },
    {
        "title": "永明山居诗（六十九首） 四十二",
        "author": "延寿",
        "content": "千途尽向空源出，万景终归一路通。\n忽尔有心成大患，坦然无事却全功。\n春开小岫调新绿，水漾漂霞蘸晚红。\n莫道境缘能幻惑，达来何处不消融。",
        "dynasty": "唐",
        "collection_info": null
    },
    {
        "title": "永明山居诗（六十九首） 四十三",
        "author": "延寿",
        "content": "身心闲后思怡然，缅想难忘契道言。\n千种却教归淡薄，万般须是到根源。\n疎疎雨趁归巢鸟，密密烟藏抱子猿。\n禅罢吟来无一事，远山驱景入茅轩。",
        "dynasty": "唐",
        "collection_info": null
    },
    {
        "title": "永明山居诗（六十九首） 四十四",
        "author": "延寿",
        "content": "万境闲来情淡淡，羣嚣息后思微微。\n当时白业无门入，今日玄关有路归。\n熟果不摇翻自落，生禽谁唤却惊飞。\n到头何用空忙得，任运应须待对机。",
        "dynasty": "唐",
        "collection_info": null
    },
    {
        "title": "永明山居诗（六十九首） 四十五",
        "author": "延寿",
        "content": "擕筇闲步望山行，竟日逍遥任野情。\n上岭梯登危石侧，渡溪桥踏古槎横。\n绿罗水皱岩根急，红锦霞舒海面明。\n一轴咏怀高尚意，援毫因事偶吟成。",
        "dynasty": "唐",
        "collection_info": null
    },
    {
        "title": "永明山居诗（六十九首） 四十六",
        "author": "延寿",
        "content": "负气争权事可悲，金貂绣毂尽何之。\n唯闻野棘盘荒冢，祇见空陵迭坏碑，灯暗竹堂行道夜，烟昏石窟坐禅时，怡然自得真栖处，何用经营别路歧。",
        "dynasty": "唐",
        "collection_info": null
    },
    {
        "title": "永明山居诗（六十九首） 四十七",
        "author": "延寿",
        "content": "豪贵从他纵胜游，多欢终是復多愁。\n茅茨舍宇偏安稳，粪扫衣裳最自由。\n数片云飞书案上，一条泉路卧床头。\n分明自有安身处，争奈人间不肯休。",
        "dynasty": "唐",
        "collection_info": null
    },
    {
        "title": "永明山居诗（六十九首） 四十八",
        "author": "延寿",
        "content": "高才宏略气凌云，世上浮名梦裏身。\n苏氏谩称降六国，韩公休说捲三秦。\n当朝虽立千年事，古庙唯存一聚尘。\n毕竟思量浑大错，何如林下养天真。",
        "dynasty": "唐",
        "collection_info": null
    },
    {
        "title": "永明山居诗（六十九首） 四十九",
        "author": "延寿",
        "content": "高怀怡淡景相和，才到尘途事便多。\n碧嶂好期长定计，朱门唯见暂时过。\n雄雄负气争权路，岌岌新坟占野坡。\n成败分明刚不悟，未知凡俗意如何。",
        "dynasty": "唐",
        "collection_info": null
    },
    {
        "title": "永明山居诗（六十九首） 五十",
        "author": "延寿",
        "content": "得理元来行自成，万般情断一心冥。\n樵人不到缘山僻，游客难逢为岳灵。\n食蘖苦心何日就，看花醉眼几时醒。\n索然身外无余物，云满前山水满瓶。",
        "dynasty": "唐",
        "collection_info": null
    },
    {
        "title": "永明山居诗（六十九首） 五十一",
        "author": "延寿",
        "content": "名利梯媒事已忘，唯凭拙直定行藏。\n探玄休炼长生药，助道时抄歇食方。\n溪汲古痕山雨涨，树摧残枿野风狂。\n一言欲寄休迴首。\n尘路如今事正忙。",
        "dynasty": "唐",
        "collection_info": null
    },
    {
        "title": "永明山居诗（六十九首） 五十二",
        "author": "延寿",
        "content": "岂是疎慵僻爱山，且图余事不相关。\n休夸凤诏千年贵，难敌禅扉半日閒。\n透水戏鱼随浪没，投巢孤鹤带云还。\n自然得到无心地，寂寂虚堂一景閒。",
        "dynasty": "唐",
        "collection_info": null
    },
    {
        "title": "永明山居诗（六十九首） 五十三",
        "author": "延寿",
        "content": "林下安身别有方，营营何太路歧忙。\n侯门梦过光阴促，禅室玄栖气味长。\n引水灌花春日媚，移林夹道暑天凉。\n衔恩略报元功处，一炷晨风散后香。",
        "dynasty": "唐",
        "collection_info": null
    },
    {
        "title": "永明山居诗（六十九首） 五十四",
        "author": "延寿",
        "content": "万般惟道最堪依，一瞬荣枯万古悲。\n强笑低颜何忽忽，忘机绝虑自怡怡。\n潜龙终要投深浦，巢鸟应须占健枝。\n名利门中难立足，隐藏云水更何之。",
        "dynasty": "唐",
        "collection_info": null
    },
    {
        "title": "永明山居诗（六十九首） 五十五",
        "author": "延寿",
        "content": "退迹何人继昔贤，凡途终是事谋先。\n只知兢逐浮云富，谁解惊嗟逝水年。\n寒影半疎霜后树，秋声万点雨中禅。\n千般不更经营得，一榻无余任自然。",
        "dynasty": "唐",
        "collection_info": null
    },
    {
        "title": "永明山居诗（六十九首） 五十六",
        "author": "延寿",
        "content": "野景陶情皆得意，凡夫举目尽堪愁。\n秦川几度埋番骨，棘路还曾耸玉楼。\n幻体不知波上沫，狂心须认镜中头。\n浮生役役贪荣者，求到真空卒未休。",
        "dynasty": "唐",
        "collection_info": null
    },
    {
        "title": "永明山居诗（六十九首） 五十七",
        "author": "延寿",
        "content": "一生占断白云乡，适意孤高志自强。\n报晓音声栖鸟语，漏春消息早梅香。\n吟经徐傍芙蕖岸，得偈闲书薜荔墻。\n大道最亲无达者，苦擕瓶锡叩禅堂。",
        "dynasty": "唐",
        "collection_info": null
    },
    {
        "title": "永明山居诗（六十九首） 五十八",
        "author": "延寿",
        "content": "养性摅情不记年，免寻云水更参禅。\n有心用处还应错，无意看时却宛然。\n析法尚嫌灰断果，烧丹堪愍地行仙。\n欲知此理谁人会，水自朝东月自圆。",
        "dynasty": "唐",
        "collection_info": null
    },
    {
        "title": "永明山居诗（六十九首） 五十九",
        "author": "延寿",
        "content": "世途从此免相关，万虑潜消野思闲。\n庵树逼春花自吐，岩巢欲暮鸟空还。\n门前雾闭疑无路，槛外云开忽有山。\n宴坐石岩樵径绝，姓名应不到人间。",
        "dynasty": "唐",
        "collection_info": null
    },
    {
        "title": "永明山居诗（六十九首） 六十",
        "author": "延寿",
        "content": "独行独坐任天然，幽隐难逢世网牵。\n一志直教齐大道，万般总是涉因缘。\n水磨涧石平如镜，春引岩藤直似弦。\n虚幻已知休更续，蹄轮应不到山前。",
        "dynasty": "唐",
        "collection_info": null
    },
    {
        "title": "永明山居诗（六十九首） 六十一",
        "author": "延寿",
        "content": "散诞疎狂得自然，免教拘迫事相牵。\n潜龙不离滔滔水，孤鹤唯宜远远天。\n透室寒光松槛月，逼人凉气石渠泉。\n非吾独了西来意，竹祖桐孙尽入玄。",
        "dynasty": "唐",
        "collection_info": null
    },
    {
        "title": "永明山居诗（六十九首） 六十二",
        "author": "延寿",
        "content": "绿柳堤边春色多，数树重重袅翠萝。\n红白花枝争鬬发，晴阴天气半相和。\n中山谩醉千壶酒，易水徒悲一曲歌。\n尘世无凭唯道外，荣枯瞬息尽消磨。",
        "dynasty": "唐",
        "collection_info": null
    },
    {
        "title": "永明山居诗（六十九首） 六十三",
        "author": "延寿",
        "content": "清平大业行皆奢，岂独尧时听所加。\n丰俭由人天不远，安危在智道非赊。\n关津防害反为害，法令除邪却长邪。\n争似无言敷密化，既能成国又成家。",
        "dynasty": "唐",
        "collection_info": null
    },
    {
        "title": "永明山居诗（六十九首） 六十四",
        "author": "延寿",
        "content": "焦翼枯鳞成底事，分明可验莫愁哉。\n君恩只可量功受，世利应须任运来。\n岂信败从成处得，谁知荣是辱边媒。\n但看越分诛求者，唯向身边积祸胎。",
        "dynasty": "唐",
        "collection_info": null
    },
    {
        "title": "永明山居诗（六十九首） 六十五",
        "author": "延寿",
        "content": "栖真境界太玄乡，静见吾宗不可量。\n好句只凭诗断送，闲缘唯遣道消亡。\n雨丝云织轻条密，烟素风抽细缕长。\n竟日虚怀无一事，金瓶秋水石炉香。",
        "dynasty": "唐",
        "collection_info": null
    },
    {
        "title": "永明山居诗（六十九首） 六十六",
        "author": "延寿",
        "content": "得丧从来事甚均，任缘徒用苦劳神。\n野蔬随分堪充口，石室依稀可庇身。\n碧海几时无去棹，红衢何日息征轮。\n若教求道如求利，举世浑成无事人。",
        "dynasty": "唐",
        "collection_info": null
    },
    {
        "title": "永明山居诗（六十九首） 六十七",
        "author": "延寿",
        "content": "数朝兴废狂风过，千载荣枯掣电飞，早向权门思息意，莫于尘世自沈机。\n一条水引闲花出，万里云随独鹤归。\n最要身安成大道，免教他后始知非。",
        "dynasty": "唐",
        "collection_info": null
    },
    {
        "title": "永明山居诗（六十九首） 六十八",
        "author": "延寿",
        "content": "幽栖带郭半山峰，密意虚怀莫可同。\n事到定中消息静，景于吟处炼磨空。\n玲珑色淡松根月，敲磕声清竹罅风。\n独坐独行谁会我，羣星朝北水朝东。",
        "dynasty": "唐",
        "collection_info": null
    },
    {
        "title": "永明山居诗（六十九首） 六十九",
        "author": "延寿",
        "content": "三度曾经游此地，从缘权顺世间情。\n登山虽有谢安志，遁迹惭无慧远名。\n翠迭寒枝松未老，影深幽径竹新成。\n莫言去住关怀抱，云本无心水自清。\n（见忏庵居士《高僧山居诗》，上海商务印书馆民国二十三年綫装铅印本。\n）（〖1〗张靖龙云：永明即延寿。\n清释际祥《净慈寺志》〖《武林掌故丛编》第十三集〗卷十九附着述目中有「《永明寿禅师山居诗》，吴越僧延寿撰」等语。\n卷十八明人李日华山居诗序中记载了永明山居诗的刻本来源，序后附录佛国山人黄树谷《集山居诗绝句》十首。\n旁小字注曰：「集永明寿禅师诗句。\n」其词句与忏庵居士本全部相同。\n集句诗后附载和诗诸公云，高峰妙法嗣布衲雍公，尝居南屏，赓和《永明山居诗》六十九首，楚石梵琦有《和永明山居诗》，梅雪有《和永明山居诗》。\n古春云：「永明寿禅师有诗六十九首，庆寿独庵从和之。\n」按元代天目山大觉正等寺布衲祖雍的和作，今存其一，见《西天目祖山志》卷五，步延寿山居诗其二韵。\n又忏庵居士《高僧山居诗续编》载元代天台高僧无见先覩《和永明禅师〖山居诗〗韵》六十九首，步韵甚严。\n从永明山居诗的内容来看，也属智觉延寿所作无疑。\n详细考证参见拙作《延寿及其佚诗》，载《温州师专学报》〖社会科学版〗一九八六年第三期。\n按：日本《续藏经》本宋释文冲《慧日永明寺智觉禅师自行录》末附延寿着作总目，有《山居诗》一卷，当即指以上所录诸诗。\n此书所录延寿所作诗尚有《诗讚》一卷、《物外集》十卷五百首、《吴越唱和诗》一卷、《光明会瑞应诗》一卷、《供养石桥罗汉一十会祥瑞诗》一卷、《杂歌》一卷、《布金歌》一卷、《定慧相资歌》一卷。\n）。",
        "dynasty": "唐",
        "collection_info": null
    },
    {
        "title": "偈 一",
        "author": "延寿",
        "content": "孤猿叫落中岩月，野客吟残半夜灯。\n此境此时谁得意？白云深处坐禅僧。\n（《五灯会元》卷十。\n）（按：张靖龙云：见清严行恂《康熙雪窦寺志》卷三「中峯庵」条，题作《夜坐诗》。\n）。",
        "dynasty": "唐",
        "collection_info": null
    },
    {
        "title": "偈 二",
        "author": "延寿",
        "content": "欲识永明旨，门前一湖水。\n日照光明生，风来波浪起。\n（见《景德传灯录》卷二十六、《五灯会元》卷十。\n）。",
        "dynasty": "唐",
        "collection_info": null
    },
    {
        "title": "定慧相资歌",
        "author": "延寿",
        "content": "祖教宗中有二门，十度万行称为尊。\n初名止观助新学，后成定慧菩提根。\n唯一法，似双分，法性寂然体真止，寂而常照妙根存。\n定为父，慧为母，能孕千圣之门户。\n增长根力养圣胎，念念出生成佛祖。\n定为将，慧为相，能弼心王成无上。\n永作羣生证道门，即是古佛菩提样。\n定如月，光烁外道邪星灭。\n能挑智炬转分明，滋润道芽除爱结。\n慧如日，照破无明之暗室。\n能令邪见愚夫禅，尽成般若波罗蜜。\n少时默，杀那静，渐渐增修成正定。\n诸圣较量功不多，终见灵台之妙性。\n瞥闻法，纔历耳，能熏识藏觉种起。\n一念回光正智开，须臾成佛法如是。\n禅定力，不思义，变凡为圣杀那时。\n无边生死根由断，积劫尘劳巢穴堕。\n湛心水，净意珠，光吞万象烁千途。\n抉开己眼无瑕翳，三界元无一法拘。\n觉观贼，应时剋，攀缘病，倐然净。\n荡念垢兮洗惑尘，显法身兮坚慧命。\n如断山，若停海，天翻地覆终无改。\n莹似琉璃含宝月，倐然无寄而无待。\n般若慧，莫能量，自然随处现心光。\n万行门中为导首，一切时中称法王。\n竭苦海，碎邪山，妄云卷尽片时间。\n贫女室中金顿现，壮士额上珠潜还。\n斩痴网，截慾流，大雄威猛更无俦。\n能令铁床铜柱冷，顿使魔怨业果休。\n和诤讼，成孝义，普现羣生超佛智。\n边邪恶慧尽朝宗，蝼蚁鲲鹏齐受记。\n偏修定，纯阳烂物刳正命。\n若将正慧照禅那，自然万法明如镜。\n偏修慧，纯阳枯物成迂滞。\n须凭妙定助观门，如月分明除雾翳。\n劝等学，无偏修，从来一体无二头。\n似禽两翼飞空界，如车二轮乘白牛。\n即向梵途登觉岸，便于业海泛慈舟。\n或事定，制之一处无不竟；或理定，唯当直下观心性；或事观，明诸法相生筹算；或理观，顿了无一无那畔。\n定即慧，非一非二非心计；慧即定，不同不别绝观听；或双运，即寂而照通真训；或俱泯，非定非慧超常准。\n一尘入定众尘起，般若门中成法尔。\n童子身中三昧时，老人身分谈真轨。\n能观一境万境同，近尘远剎无不通。\n真如路上论生死，无明海裏演圆宗。\n眼根能作鼻佛事，色尘入定香尘起。\n心境常同见自差，谁言不信波元水。\n非寂非照绝言思，而寂而照功无比。\n权实双行阐正途，体用更资含妙旨。\n劝诸子，勿虚弃，光阴如箭如流水。\n散乱全因缺定门，愚盲祇为亏真智。\n真实言，虚入耳，千经万论同标记。\n定慧全功不暂忘，一念顿归真觉地。\n定须习，慧须闻，勿使灵台一点昏。\n合抱之树生毫末，积渐之功成宝尊。\n猕猴学定生天界，女子纔思入道门。\n自利利他因果备，若除定慧莫能论。\n（《大正新刊大藏经》第四十八册延寿《永明智觉禅师唯心诀》附收。\n）。",
        "dynasty": "唐",
        "collection_info": null
    },
    {
        "title": "游上雪窦诗",
        "author": "延寿",
        "content": "下雪窦游上雪窦，过云峰后望云峰。\n如趋仙府经三岛，似入天门彻九重。\n无日不飞丹顶鹤，有时忽起隐潭龙。\n祇因奉诏西归去，此境何由得再逢。",
        "dynasty": "唐",
        "collection_info": null
    },
    {
        "title": "同于秘丞赋瀑泉诗",
        "author": "延寿",
        "content": "大禹不知凿，来源亦自成。\n包应怜众白，声合让孤清。\n远势曾吞海，飞流欲喷鲸。\n灵槎如可泛，天际问归程。\n（二首均录自光绪三十四年刊张美翊纂《奉化县志》卷四。\n前首又见《古今图书集成·山川典》卷一一○。\n）（按：二诗原署「周僧智觉」。\n同书卷三三《方外传》云：「周知觉，名延寿，钱塘王氏子。\n周广顺二年住雪窦，吴越钱氏崇信之。\n着宗镜录一百卷。\n」原注：「康干志」。\n）。",
        "dynasty": "唐",
        "collection_info": null
    },
    {
        "title": "武肃王有旨石桥设斋会进一诗 一",
        "author": "延寿",
        "content": "南有天台事可尊，孕灵含秀独超羣。\n重重曲涧侵危石，步步层岩踏碎云。\n金雀每从云裏现，异香多向夜深闻。\n当知此界非凡界，一道幽奇各自分。\n。",
        "dynasty": "唐",
        "collection_info": null
    },
    {
        "title": "武肃王有旨石桥设斋会进一诗 二",
        "author": "延寿",
        "content": "仙源佛窟有天台，今古嘉名遍九垓。\n石磴嵌空神匠出，瀑泉雄壮雨声来。\n景强偏感高僧住，地胜能令远思开。\n一等翘诚依此处，自然灵贶作梯媒。",
        "dynasty": "唐",
        "collection_info": null
    },
    {
        "title": "武肃王有旨石桥设斋会进一诗 三",
        "author": "延寿",
        "content": "智泉福海莫能逾，亲自王恩运睿谟。\n感现尽冥心境界，资持全固道根株。\n石梁低翥红鹦鹉，烟岭高翔碧鹧鸪。\n胜妙重復惟祷祝，永资军庶息灾虞。",
        "dynasty": "唐",
        "collection_info": null
    },
    {
        "title": "武肃王有旨石桥设斋会进一诗 四",
        "author": "延寿",
        "content": "凌晨迎请倍精诚，亲散鲜花异处清。\n罗汉攀枝呈梵相，岩僧倚树现真形。\n神幡双出红霞动，宝塔全开白气生。\n都为王心标意切，满空盈月瑞分明。",
        "dynasty": "唐",
        "collection_info": null
    },
    {
        "title": "武肃王有旨石桥设斋会进一诗 五",
        "author": "延寿",
        "content": "幡花宝盖满清川，祈祷迎来圣半千。\n莫道圣缘无影响，须知嘉会有因缘。\n空中长似闻天乐，岩畔尝疑有地仙。\n何必更寻兜率去，重復灵应事昭然。",
        "dynasty": "唐",
        "collection_info": null
    },
    {
        "title": "武肃王有旨石桥设斋会进一诗 六",
        "author": "延寿",
        "content": "登云步岭涉烟程，好景随心次第生。\n圣者已符祥瑞事，地灵全副祷祈情。\n洞深重迭拖云湿，滩浅潺湲漱水清。\n愿满事圆归去路，便风相送片帆轻。\n（见《四库全书珍本初集》本宋林表民《天台前集别编》。\n（按：《全唐诗》卷八五一收六诗，仅云为「吴越僧」作。\n今确定为吴越释延寿作。\n）。",
        "dynasty": "唐",
        "collection_info": null
    },
    {
        "title": "句 一",
        "author": "延寿",
        "content": "言前体道干坤窄，笔下搜吟海岳枯。",
        "dynasty": "唐",
        "collection_info": null
    },
    {
        "title": "句 二",
        "author": "延寿",
        "content": "绕绣屏飞花外蝶，隔金笼语柳中莺。",
        "dynasty": "唐",
        "collection_info": null
    },
    {
        "title": "句 三",
        "author": "延寿",
        "content": "春雨闭花径，晚云生石楼。",
        "dynasty": "唐",
        "collection_info": null
    },
    {
        "title": "句 四",
        "author": "延寿",
        "content": "草浓春径狭，树密晚窗阴。\n（均见明刻本《吟窗杂录》卷三十二《古今诗僧》。\n）（按：延寿卒于开宝八年，时吴越虽已奉宋为正朔，用其年号，而仍维持独立。\n吴越纳土，为延寿卒后三年之事。\n诸书或以延寿为宋人，实未谛。\n）。",
        "dynasty": "唐",
        "collection_info": null
    },
    {
        "title": "题清乐亭",
        "author": "钱师悦",
        "content": "林亭虚敞依金地，终待休宦此结庐。\n因共支公话空理，人中清乐更无如。\n（见復旦大学图书馆藏旧抄本《至元嘉禾志》卷三十二。\n）。",
        "dynasty": "唐",
        "collection_info": null
    },
    {
        "title": "保安寺",
        "author": "江景防",
        "content": "扰扰尘埃白日忙，偶然来谒赞公房。\n行登峻岭跻攀倦，坐俯清泉笑傲凉。\n林静鸟声酬客语，风来花气逐人香。\n此时已觉凡尘断，分得高僧兴味长。\n（见《宋诗纪事补遗》卷二引《开化县志》。\n）。",
        "dynasty": "唐",
        "collection_info": null
    },
    {
        "title": "诗寄赠四明宝云通法师（二首） 一",
        "author": "钱俶",
        "content": "海角復天涯，形分道不赊。\n灯清读圜觉，香暖顶袈裟。\n戒比珠无类（疑当作「颣」），心犹镜断瑕。\n平生赖慈眼，南望一咨嗟。",
        "dynasty": "唐",
        "collection_info": null
    },
    {
        "title": "诗寄赠四明宝云通法师（二首） 二",
        "author": "钱俶",
        "content": "相望几千里，旷然违道情。\n自兹成乍别，疑是隔浮生。\n得旨探玄寂，无心竞利名。\n苑斋正秋夜，谁伴诵经声。\n（见《大正新修大藏经》第四六册南宋释宗晓编《宝云振祖集》。\n）（按：此诗题下署「吴越国王钱俶」，末附嘉泰壬戌宗晓跋，叙得诗始末，文长不具录。\n通法师卒于宋太宗端拱改元之年，年六十三。\n俶作此诗时已降宋否，尚难考详。\n）。",
        "dynasty": "唐",
        "collection_info": null
    },
    {
        "title": "寄题明月禅院（之二）",
        "author": "赞宁",
        "content": "积翠湖心迤逦长，洞台萧寺两交光。\n鸟行黑点波涛白，枫叶红莲橘柚黄。\n人我绝时偎树石，是非来处接帆樯。\n如何遂得追游性，摆却营营不急忙。\n（见范成大纂《吴郡志》卷三十三。\n）（按：《吴郡志》录赞宁诗二首，题作《寄题水月禅院》。\n然同卷云：水月禅院，「天佑四年，刺史曹珪以『明月』名之，皇朝祥符间诏易今名。\n」院名「水月」，在赞宁死后，克据旧名改题。\n其一已收入《全唐诗补逸》卷十八。\n）。",
        "dynasty": "唐",
        "collection_info": null
    },
    {
        "title": "悟空塔",
        "author": "赞宁",
        "content": "浮图萧瑟入虚空，一聚全身罔像中。\n传马祖心开佛印，识龙潜主示神通。\n毫光委坠江楼月，道气馨香海岸风。\n此地化缘才始尽，更于何处动魔宫？\n（《海昌胜蹟志》卷一。\n此首承陶敏先生录示。\n）。",
        "dynasty": "唐",
        "collection_info": null
    },
    {
        "title": "夜吟",
        "author": "赞宁",
        "content": "独坐闲吟野思清，秋庭萧索暮烟轻。\n孤灯欲灺月未上，万籁寂然蛩一声。",
        "dynasty": "唐",
        "collection_info": null
    },
    {
        "title": "秋日寄人",
        "author": "赞宁",
        "content": "白鸟行从山嘴没，青鸥羣向水湄分。\n松斋独坐谁为侣？数片斜飞槛外云。\n（以上二诗为张靖龙同志提供，云见南宋陈起《增广圣宋高僧诗选后集》卷上。\n）。",
        "dynasty": "唐",
        "collection_info": null
    },
    {
        "title": "钱唐潮信诗",
        "author": "赞宁",
        "content": "午未未未申，申（《西湖游览志》作「寅」）卯卯辰辰，巳巳巳午午，朔望一般轮。\n（见元陶宗仪《南村辍耕录》卷十二。\n）（按：明田汝成《西湖游览志》卷二四收此为「杭人」诗。\n）。",
        "dynasty": "唐",
        "collection_info": null
    },
    {
        "title": "句 一",
        "author": "赞宁",
        "content": "要路花争发，閒门草易荒。\n（见宋吴子良《荆溪林下偶谈》卷二。\n）。",
        "dynasty": "唐",
        "collection_info": null
    },
    {
        "title": "句 二",
        "author": "赞宁",
        "content": "山黛浅深春气力，浪花开合水工夫。",
        "dynasty": "唐",
        "collection_info": null
    },
    {
        "title": "句 三",
        "author": "赞宁",
        "content": "草浓春径狭，树密晚窗阴。\n（均见《锦绣万花谷后集》卷三《春门》。\n）（按：「草浓」二句，《吟窗杂录》作延寿诗。\n未详孰是，今互收。\n）。",
        "dynasty": "唐",
        "collection_info": null
    },
    {
        "title": "句 四",
        "author": "赞宁",
        "content": "何用密防奸。\n（《江湖小集》卷五绍嵩《江浙纪行集句诗》引。\n）。",
        "dynasty": "唐",
        "collection_info": null
    },
    {
        "title": "句 五",
        "author": "赞宁",
        "content": "与闲为活计。\n（同前。\n）。",
        "dynasty": "唐",
        "collection_info": null
    },
    {
        "title": "答慧文 一",
        "author": "晓荣",
        "content": "般若大神珠，分形万万亿。\n尘尘彰妙体，剎剎静毗卢。",
        "dynasty": "唐",
        "collection_info": null
    },
    {
        "title": "答慧文 二",
        "author": "晓荣",
        "content": "一念周沙界，日用万般通。\n湛然常寂灭，常展自家风。\n（《五灯会元》卷十。\n）。",
        "dynasty": "唐",
        "collection_info": null
    },
    {
        "title": "颂",
        "author": "遇臻",
        "content": "秋庭肃肃风颾颾，寒星列空蟾魄高。\n搘颐静坐神不劳，鸟窠无端吹布毛。\n（同前。\n）。",
        "dynasty": "唐",
        "collection_info": null
    },
    {
        "title": "",
        "author": "本先",
        "content": "。",
        "dynasty": "唐",
        "collection_info": null
    },
    {
        "title": "非风幡动仁者心动颂",
        "author": "本先",
        "content": "非风幡动唯心动，自古相传直至今。\n今后水云人欲晓，祖师直是好知音。",
        "dynasty": "唐",
        "collection_info": null
    },
    {
        "title": "见色便见心颂",
        "author": "本先",
        "content": "若是见色便见心，人来问着方难答。\n更求道理说多般，孤负平生三事衲。",
        "dynasty": "唐",
        "collection_info": null
    },
    {
        "title": "明自己颂",
        "author": "本先",
        "content": "旷大劫来祇如是，如是同天亦同地。\n同地同天作么形，作么形兮无不是。\n（同前。\n）（按：以上三颂皆为参德韶后作，德韶卒于吴越纳土前，故收入。\n）。",
        "dynasty": "唐",
        "collection_info": null
    },
    {
        "title": "闻堕薪有省偈",
        "author": "洪寿",
        "content": "扑落非他物，纵横不是尘。\n山河及大地，全露法王身。\n（同前。\n）（按：此偈为与德韶「普请次」作。\n）。",
        "dynasty": "唐",
        "collection_info": null
    },
    {
        "title": "春日登大悲阁二首（一字至七字）",
        "author": "钱惟治",
        "content": "。",
        "dynasty": "唐",
        "collection_info": null
    },
    {
        "title": "春日登大悲阁二首（一字至七字） 一",
        "author": "钱惟治",
        "content": "阁，阁。\n雕镂，彩错。\n簇明霞，攅丽萼。\n玉女窥牖，飞仙捧铎。\n沉烟燠宝香，媚水涵珠箔。\n千山蓊郁晴霁，万井喧填晓郭。\n登临徙倚傍琼栏，满目春光煦寥廓。",
        "dynasty": "唐",
        "collection_info": null
    },
    {
        "title": "春日登大悲阁二首（一字至七字） 二",
        "author": "钱惟治",
        "content": "阁，阁。\n般斤，郢作。\n木从绳，工必度。\n华饰藻绘，密施榱桷。\n明蟾代宝灯，瑞霭为珍箔。\n栏危似倚高空，梯迥疑穿碧落。\n有时闲上瞰人寰，自谓禽中腾一鹗。",
        "dynasty": "唐",
        "collection_info": null
    },
    {
        "title": "春日登大悲阁（四言回文）",
        "author": "钱惟治",
        "content": "春城满望，晓阁闲登。\n尘销霁景，定出真僧。\n人怀远思，槛凭危层。\n因圆果证，胜境斯兴。\n（均见明梁桥《冰川诗式》卷二。\n）。",
        "dynasty": "唐",
        "collection_info": null
    },
    {
        "title": "山居诗",
        "author": "黄夷简",
        "content": "宿雨一番蔬甲嫩，春山几焙茗旗香。\n（见《玉壶清话》卷一。\n）。",
        "dynasty": "唐",
        "collection_info": null
    },
    {
        "title": "",
        "author": "钱昱",
        "content": "。",
        "dynasty": "唐",
        "collection_info": null
    },
    {
        "title": "昇山灵岩寺（题拟）",
        "author": "钱昱",
        "content": "松杉满寺廊，栏杆倚高冈。\n郡郭晓云漠，禅斋春草长。\n涧青连竹色，山静带茶香。\n更有名僧在，茅庵住上方。\n（见《淳熙三山志》卷三八。\n）。",
        "dynasty": "唐",
        "collection_info": null
    },
    {
        "title": "涵虚沼留题",
        "author": "钱昱",
        "content": "景致逼神仙，心幽道亦[玄]（元）。\n僧閒来出世，松老不知年。\n放马眠岩草，移杯酌涧泉。\n浮名如脱得，终老此云边。\n（见影印文渊阁《四库全书》本《福建通志》卷七七。\n）。",
        "dynasty": "唐",
        "collection_info": null
    },
    {
        "title": "留题巾山明庆塔院",
        "author": "钱昱",
        "content": "数级崔嵬万木中，最堪影势似难同。\n栏杆（《赤城志》作「阑干」）夜压江心月，铃铎秋摇岳顶风。\n重迭画檐遮世界，稀疎清磬彻虚空。\n有时问着禅僧路，笑指丹霄去不穷。\n（见《天台续集》卷下、《嘉定赤城志》卷十九。\n）。",
        "dynasty": "唐",
        "collection_info": null
    },
    {
        "title": "送灵云和尚颂（题拟）",
        "author": "师备",
        "content": "三十年来祇如常，叶落几迴（卷十九作「几迴叶落」）放毫光。\n自（卷十九作「从」）此一去云霄外，圆音体性应法王。\n（见《祖堂集》卷十、卷十九。\n）。",
        "dynasty": "唐",
        "collection_info": null
    },
    {
        "title": "偈 一",
        "author": "师备",
        "content": "三棒愚痴不思议，浩浩溶溶自打之。\n行来目前明明道，七颠八倒是汝机。",
        "dynasty": "唐",
        "collection_info": null
    },
    {
        "title": "偈 二",
        "author": "师备",
        "content": "用处妙理不换机，问来答得不思议。\n应现常闻明知友，人人自在得功稀。",
        "dynasty": "唐",
        "collection_info": null
    },
    {
        "title": "偈 三",
        "author": "师备",
        "content": "再覩道友话清源，人人问道无不全。\n法法恒然皆如是，四生九类体中圆。\n（均见《祖堂集》卷十。\n）。",
        "dynasty": "唐",
        "collection_info": null
    },
    {
        "title": "颂 一",
        "author": "师备",
        "content": "玄沙游径别，时人切须知。\n三冬阳气盛，六月降霜时。\n有语非关舌，无言切要辞（《五灯会元》卷七作「词」）。\n会我最后句，出世少人知。\n。",
        "dynasty": "唐",
        "collection_info": null
    },
    {
        "title": "颂 二",
        "author": "师备",
        "content": "奇哉一灵叟，那顿许吺吺（音兜）。\n风起引箜篌，迷子争头凑。\n设使緫不是，虾蟆张大口。\n开口不开口，终是犯灵叟。\n欲识箇中意，南星真北斗。",
        "dynasty": "唐",
        "collection_info": null
    },
    {
        "title": "颂 三",
        "author": "师备",
        "content": "万里神光顶后相，没顶之时何处望。\n事己成，意已（《五灯会元》作「亦」）休，此箇从来（《五灯会元》作「来踪」）触处周。\n智者聊闻猛（《五灯会元》作「撩着便」）提取，莫待须臾失却头。\n（均见《景德传灯录》卷二九。\n）。",
        "dynasty": "唐",
        "collection_info": null
    },
    {
        "title": "颂 四",
        "author": "师备",
        "content": "一二三四五，日轮正当午。\n可怜大丈夫，先天为心祖。\n（《祖庭事苑》卷二。\n）。",
        "dynasty": "唐",
        "collection_info": null
    },
    {
        "title": "偶覩春时花蘂繁发忽然发悟喜不自胜乃作一偈",
        "author": "志懃",
        "content": "三十年来寻剑客，几逢花发（《景德传灯录》作「落叶」）几（《五灯会元》作「又」）抽枝。\n（《祖堂集》卷十作「叶落几迴再抽枝」。\n）自从一见桃花后，直至如今更不疑。\n（见《祖堂集》卷十九、卷十、《景德传灯录》卷十一、《五灯会元》卷四。\n）。",
        "dynasty": "唐",
        "collection_info": null
    },
    {
        "title": "偈",
        "author": "从范",
        "content": "迢叶上名（《五灯会元》作「行」）衣，披来须捷机。\n纔分招的箭，密露不藏龟。\n（见《景德传灯录》卷十七、《五灯会元》卷七。\n）。",
        "dynasty": "唐",
        "collection_info": null
    },
    {
        "title": "临示寂声钟集众说偈",
        "author": "普闻",
        "content": "我逃世难来出家，宗师指示箇歇处。\n住山聚众三十年，寻常不欲轻分付。\n今日分明说似君，我敛目时齐听取。\n（见《五灯会元》卷六。\n）。",
        "dynasty": "唐",
        "collection_info": null
    },
    {
        "title": "住山后作（题从《小草斋诗话》卷四）",
        "author": "义存",
        "content": "光阴倏忽（《小草斋诗话》作「迅速」）暂须臾，浮世那（《小草斋诗话》作「何」）能得久居。\n出岭年登（《祖庭事苑》卷四作「始年」）三十二，入闽（《祖庭事苑》作「如今」）蚤是四旬余。\n他非不用频频检（《祖庭事苑》、《小草斋诗话》作「举」），已过还（《祖庭事苑》作「当」）须旋旋除。\n为报满朝（《小草斋诗话》作「报与满朝」）朱紫道，阎王（《祖庭事苑》作「罗」）不怕佩金鱼。\n（按：《语录》原缺题。\n）。",
        "dynasty": "唐",
        "collection_info": null
    },
    {
        "title": "游柽洋",
        "author": "义存",
        "content": "青山无适莫，四畔无来路。\n安居不到处，出身终有余。",
        "dynasty": "唐",
        "collection_info": null
    },
    {
        "title": "因学人问事",
        "author": "义存",
        "content": "佗事佗人断，己事己自裁。",
        "dynasty": "唐",
        "collection_info": null
    },
    {
        "title": "送澄沼",
        "author": "义存",
        "content": "忽告归乡去，崎岖枉涉途。\n雪岭三秋外，澄沼一事无。",
        "dynasty": "唐",
        "collection_info": null
    },
    {
        "title": "因读寒山诗",
        "author": "义存",
        "content": "可怜寒山子，多言復多语。",
        "dynasty": "唐",
        "collection_info": null
    },
    {
        "title": "咏鱼鼓二首 一",
        "author": "义存",
        "content": "我暂作鱼鼓，悬头为众苦。\n师僧吃茶饭，拈槌打我肚。\n身虽披鳞甲，心中一物无。\n鸬鷀横溪望，我誓不入湖。",
        "dynasty": "唐",
        "collection_info": null
    },
    {
        "title": "咏鱼鼓二首 二",
        "author": "义存",
        "content": "可怜鱼鼓子，天生从地养。\n粥饭不能{歹肖}，空肚作声响。\n时时惊僧睡，懒者烦恼长。\n住持闹喧喧，不如打游漾。",
        "dynasty": "唐",
        "collection_info": null
    },
    {
        "title": "放牛",
        "author": "义存",
        "content": "早朝放牛承露草，直至日昼干饱好。\n牛饱更无思食念，牛儿无事唱牛歌。\n。",
        "dynasty": "唐",
        "collection_info": null
    },
    {
        "title": "劝人 一",
        "author": "义存",
        "content": "莫道肯去易，肯去也大难。\n虚空满天下，迷人坐不安。",
        "dynasty": "唐",
        "collection_info": null
    },
    {
        "title": "劝人 二",
        "author": "义存",
        "content": "若切老婆心，劝君莫掠虚。\n忽遇明眼人，相逢笑杀渠。",
        "dynasty": "唐",
        "collection_info": null
    },
    {
        "title": "劝人 三",
        "author": "义存",
        "content": "枯树解藏龙，贪睡不闻钟。\n一朝侵早起，忽觉是何龙。",
        "dynasty": "唐",
        "collection_info": null
    },
    {
        "title": "劝人 四",
        "author": "义存",
        "content": "低头不见地，仰面不见天。\n欲知白牛处（《林间录》作「欲识金刚体」），但看髑髅前。\n（《林间录》卷上云此篇为见亡僧后作。\n）。",
        "dynasty": "唐",
        "collection_info": null
    },
    {
        "title": "劝人 五",
        "author": "义存",
        "content": "达摩来路远，汝莫辜负佗。\n子细审思观，忽然悟去好。",
        "dynasty": "唐",
        "collection_info": null
    },
    {
        "title": "劝人 六",
        "author": "义存",
        "content": "人人尽有干坤眼，莫随妄境颠倒窥。\n恒沙国土总吞尽，吞尽不我何旨旨。",
        "dynasty": "唐",
        "collection_info": null
    },
    {
        "title": "劝人 七",
        "author": "义存",
        "content": "枯木藏龙，雷动必惊。\n惊者是少，不惊者多。",
        "dynasty": "唐",
        "collection_info": null
    },
    {
        "title": "劝人 八",
        "author": "义存",
        "content": "绝顶白似雪，众水一源深。\n道场平如掌，我宗超佛心。",
        "dynasty": "唐",
        "collection_info": null
    },
    {
        "title": "劝人 九",
        "author": "义存",
        "content": "长江抛钓子，游鱼带丝绦。\n恩重钩头饵，轻欺上祖歌。",
        "dynasty": "唐",
        "collection_info": null
    },
    {
        "title": "劝人 十",
        "author": "义存",
        "content": "脚踏香积壠，头枕马鸣崎。\n身卧白云裏，神光万里秘。\n会我最后句，与汝同一枝。",
        "dynasty": "唐",
        "collection_info": null
    },
    {
        "title": "劝人 十一",
        "author": "义存",
        "content": "冬瓜长儱侗，葫芦剔突圝。\n玲珑满天下，览子黑漫漫。",
        "dynasty": "唐",
        "collection_info": null
    },
    {
        "title": "劝人 十二",
        "author": "义存",
        "content": "君不见（《祖堂集》卷七「不见」二字作「觅」）路边华表柱，天下忙忙总一般。\n琵琶柦棙（《祖堂集》作「拗捩」）随手转，广陵妙曲无人弹。\n若有人能解弹得，一弹弹尽天下曲。",
        "dynasty": "唐",
        "collection_info": null
    },
    {
        "title": "劝人 十三",
        "author": "义存",
        "content": "世中（《祖堂集》卷七作「间」）有一事，奉劝学者取。\n虽无半钱活，流传历劫富。",
        "dynasty": "唐",
        "collection_info": null
    },
    {
        "title": "劝人 十四",
        "author": "义存",
        "content": "登天不惜梯，遍地无行路。\n包尽干坤处，禅子火急悟。\n（又见《祖堂集》卷七。\n）。",
        "dynasty": "唐",
        "collection_info": null
    },
    {
        "title": "劝人 十五",
        "author": "义存",
        "content": "寅朝不肯起，贪坐昏黄晡。\n鱼被网[裹]（裏）（从《祖堂集》卷七改）却，胀（《祖堂集》作「张」）破猎师肚。",
        "dynasty": "唐",
        "collection_info": null
    },
    {
        "title": "劝人 十六",
        "author": "义存",
        "content": "满天不见路，万里迷也没。",
        "dynasty": "唐",
        "collection_info": null
    },
    {
        "title": "劝人 十七",
        "author": "义存",
        "content": "磨砖不成镜，虚空终有月。\n火急自提取，莫受多生屑。",
        "dynasty": "唐",
        "collection_info": null
    },
    {
        "title": "劝人 十八",
        "author": "义存",
        "content": "高抛不至天，低掷岂着地？日轮隐山去，回头更觅鼻。",
        "dynasty": "唐",
        "collection_info": null
    },
    {
        "title": "劝人 十九",
        "author": "义存",
        "content": "我今劝汝道，汝休念文字。\n兼劝采樵人，努力莫相欺。",
        "dynasty": "唐",
        "collection_info": null
    },
    {
        "title": "劝人 二十",
        "author": "义存",
        "content": "多生不出家，万劫受辛苦。\n今日舍恩爱，誓愿莫回顾。",
        "dynasty": "唐",
        "collection_info": null
    },
    {
        "title": "劝人 二十一",
        "author": "义存",
        "content": "春霜满天寒，览子黑漫漫。\n白牛常在髑髅前，劝君审细看。",
        "dynasty": "唐",
        "collection_info": null
    },
    {
        "title": "劝人 二十二",
        "author": "义存",
        "content": "报汝等知乎，真性不在途。\n色身祇要闲，何用苦区区。",
        "dynasty": "唐",
        "collection_info": null
    },
    {
        "title": "劝人 二十三",
        "author": "义存",
        "content": "须知不从人处得，何劳昼夜苦求人。\n己珠迥然越三界，不是圣人非色尘。",
        "dynasty": "唐",
        "collection_info": null
    },
    {
        "title": "劝人 二十四",
        "author": "义存",
        "content": "天色晴明绿嶂分，万里虚空绝点云。\n可惜时人何不悟，肯者同游此法门。\n（此首又见《石仓历代诗选》卷一一一。\n）。",
        "dynasty": "唐",
        "collection_info": null
    },
    {
        "title": "劝人 二十五",
        "author": "义存",
        "content": "万里无寸草，迥迥绝烟霞。",
        "dynasty": "唐",
        "collection_info": null
    },
    {
        "title": "辞曾氏",
        "author": "义存",
        "content": "昔年曾许郁多罗，直至如今未动梭。\n此日且随云水去，谁能待得鸭成鹅。",
        "dynasty": "唐",
        "collection_info": null
    },
    {
        "title": "赠实师伯",
        "author": "义存",
        "content": "善哉道者，顿息大机。\n堂堂密密，将何显伊？\n千山绝顶，万重绿衣。\n风云抱合，我终不知。\n以此浮幻，随处徉痴。\n严霜欲至，放髮齐眉。\n僧俗不辩，怀量任疑。\n晓我微功，雨势云飞。\n。",
        "dynasty": "唐",
        "collection_info": null
    },
    {
        "title": "幽州未得授戒",
        "author": "义存",
        "content": "一十出家未是时，二十出家正是时。\n今遇官坛缘未合，躘踵且作老沙弥。",
        "dynasty": "唐",
        "collection_info": null
    },
    {
        "title": "自述",
        "author": "义存",
        "content": "思量未到雪峰时，爱把浮生取次疑。\n及至法门非法法，到头无我亦无师。\n（此首又见《石仓历代诗选》卷一一一。\n）。",
        "dynasty": "唐",
        "collection_info": null
    },
    {
        "title": "师亲写版牌云 一",
        "author": "义存",
        "content": "妄身临镜照影，影与妄身不殊。\n若欲去影留身，不知身影常虚。\n身影从来不异，不得一有一无。\n若拟憎凡爱圣，生死海裏常浮。",
        "dynasty": "唐",
        "collection_info": null
    },
    {
        "title": "师亲写版牌云 二",
        "author": "义存",
        "content": "欲得不招无间业，莫谤如来正法轮。\n有物密救人，争奈人不知。",
        "dynasty": "唐",
        "collection_info": null
    },
    {
        "title": "题枯木庵（题拟）",
        "author": "义存",
        "content": "庵前永日无狼子，磨下终年绝雀儿。\n（按：原题作：「师在枯木庵坐禅，于水磨坊前晒麦，乃亲题云。\n」句后云：「山中至今并无狼虎，凡于磨坊前晒麦，亦无鸟雀，皆如师言。\n」）。",
        "dynasty": "唐",
        "collection_info": null
    },
    {
        "title": "题僧堂前樑",
        "author": "义存",
        "content": "今朝不保明朝，常作千载遮头。\n（以上均见《卍续藏经》本《雪峰真觉禅师语录》卷下。\n是书附北宋王随、孙觉等人序。\n）。",
        "dynasty": "唐",
        "collection_info": null
    },
    {
        "title": "偈 一",
        "author": "义存",
        "content": "心镜明，鑑无碍，廓然莹彻周沙界。\n万像森罗影现中，一性圆光非内外。\n（见《宋镜录》卷十。\n）。",
        "dynasty": "唐",
        "collection_info": null
    },
    {
        "title": "偈 二",
        "author": "义存",
        "content": "苦屈世间错用心，低头曲躬寻文章。\n妄情牵引何年了，辜负灵台一点光。\n（见《祖堂集》卷七。\n）。",
        "dynasty": "唐",
        "collection_info": null
    },
    {
        "title": "偈 三",
        "author": "义存",
        "content": "𪫧怜徒懃子，时人笑作昏。\n神清如镜像，迥然与物分。\n（同前卷六。\n）。",
        "dynasty": "唐",
        "collection_info": null
    },
    {
        "title": "和双峰偈",
        "author": "义存",
        "content": "非但抛僧去，云岭不相关。\n虚空无隔碍，放旷任纵横。\n神光迥物外，岂非秋月明。\n禅子出身处，雷罢不停声。\n（同前卷七。\n）。",
        "dynasty": "唐",
        "collection_info": null
    },
    {
        "title": "颂",
        "author": "晖和尚",
        "content": "雪山养得一条虵，寄着南山意如何？\n不是寻常毒恶物，参玄须得会先陁。\n（见《祖堂集》卷七。\n）。",
        "dynasty": "唐",
        "collection_info": null
    },
    {
        "title": "和晖和尚颂",
        "author": "光云",
        "content": "劝君崄处好看虵，衝着临时争奈何。\n欲得安身觅负物，向南看北正先陁。\n（同前。\n）。",
        "dynasty": "唐",
        "collection_info": null
    },
    {
        "title": "三种病人颂",
        "author": "道溥",
        "content": "奇哉大师噁盲聋，善能方便唱真宗。\n为报知音须带会，莫将意句竞来通。",
        "dynasty": "唐",
        "collection_info": null
    },
    {
        "title": "示学偈",
        "author": "道溥",
        "content": "瞎眼善解通，聋耳却获功。\n一体归无性，六处本来同。\n我今齐举唱。\n方便示汝浓（疑应作「侬」）。\n相传佛祖印，继续老胡宗。\n（均见《祖堂集》卷十一。\n）。",
        "dynasty": "唐",
        "collection_info": null
    },
    {
        "title": "偈颂六首 一",
        "author": "神晏",
        "content": "直下犹难会，寻言转更赊。\n拟（《景德传灯录》卷十八及《五灯会元》卷七作「若」）论佛与祖，特地隔天涯。\n（见《祖堂集》卷十。\n）。",
        "dynasty": "唐",
        "collection_info": null
    },
    {
        "title": "偈颂六首 二",
        "author": "神晏",
        "content": "有曲无絃索，宫商调不同。\n若人纔和得，拍拍尽为龙。\n。",
        "dynasty": "唐",
        "collection_info": null
    },
    {
        "title": "偈颂六首 三",
        "author": "神晏",
        "content": "綵笔除装色更浓，针挑疮患理难同。\n维摩昔日称何事，迷从西土却还东。",
        "dynasty": "唐",
        "collection_info": null
    },
    {
        "title": "偈颂六首 四",
        "author": "神晏",
        "content": "何事最堪依，岩中独坐时。\n路险人难到，峦高鸟不飞。",
        "dynasty": "唐",
        "collection_info": null
    },
    {
        "title": "偈颂六首 五",
        "author": "神晏",
        "content": "白云长满洞，论劫未曾亏。\n不话曹溪旨，焉干道者机。",
        "dynasty": "唐",
        "collection_info": null
    },
    {
        "title": "偈颂六首 六",
        "author": "神晏",
        "content": "石室周圆庆已多，有人不到復如何？待封此样呈诸友，开时祇好笑呵呵。",
        "dynasty": "唐",
        "collection_info": null
    },
    {
        "title": "十八郎殿下送綵毬上于方丈顶挂便请偈",
        "author": "神晏",
        "content": "众綵裁成已，工多妙最殊。\n收归方丈裏，长翫一明珠。",
        "dynasty": "唐",
        "collection_info": null
    },
    {
        "title": "十八郎殿下又送偈上国师兼请和师乃答之",
        "author": "神晏",
        "content": "建化开遮假立名，无名之说亦难停。\n其中荐得非关识，朗月当空不自明。\n北京秀长称为泽，南派传宗祖讳能。\n黄卷暂诠呼作性，教外须参有别行。\n（以上八首均见《古尊宿语录》卷三七《鼓山先兴圣国师和尚法堂玄要广集》。\n）。",
        "dynasty": "唐",
        "collection_info": null
    },
    {
        "title": "题所居屋壁（题拟）",
        "author": "神晏",
        "content": "白道从兹速改张，休来显现作妖祥。\n定祛邪行归真见，必得超凡入圣乡。\n（见《五灯会元》卷七。\n）。",
        "dynasty": "唐",
        "collection_info": null
    },
    {
        "title": "",
        "author": "王十八郎",
        "content": "。",
        "dynasty": "唐",
        "collection_info": null
    },
    {
        "title": "上鼓山国师偈兼请师和之（题拟）",
        "author": "王十八郎",
        "content": "无形无本亦无名，日用驱驱不暂停。\n对面向人多不识，纵横自在转分明。\n权时来寄君家宅，万种千般是事能。\n认取当来真本性，一时抛弃事皆行。\n（同前。\n）。",
        "dynasty": "唐",
        "collection_info": null
    },
    {
        "title": "见挑灯偈（题拟）",
        "author": "皎然",
        "content": "一灵孤灯当门悬，拟欲挑来历劫昏。\n山声朴直人难见，此中会得处处全。",
        "dynasty": "唐",
        "collection_info": null
    },
    {
        "title": "在灵峰时为后生造偈（题拟）",
        "author": "皎然",
        "content": "素面相呈犹不识，更添脂粉竞鬪看。\n这裏若论玄与实，与吾如隔万重山。\n（均见《祖堂集》卷十。\n）。",
        "dynasty": "唐",
        "collection_info": null
    },
    {
        "title": "赠泉州宏则和尚（题拟）",
        "author": "王延彬",
        "content": "莫怪我来偏礼足，萧宫无个似吾师。\n（见郑方坤《五代诗话》卷一、《全闽诗话》卷一引《闽书》。\n）。",
        "dynasty": "唐",
        "collection_info": null
    },
    {
        "title": "上长庆和尚偈（题拟）",
        "author": "王延彬",
        "content": "世人悟道非从耳，耳患虽加道亦分。\n灵鹫一机迦叶会，吾师传得岂关闻。\n（《祖堂集》卷十。\n）。",
        "dynasty": "唐",
        "collection_info": null
    },
    {
        "title": "寄圭峯寂公",
        "author": "翁承赞",
        "content": "屈指闲思癸丑年，共师曾听翠微泉。\n高梧疎冷月纔上，古屋荒凉人未眠。\n别后青云虽寄迹，乱余白髮欲垂肩。\n无端贫病莲峯下，一半乡心属暮蝉。\n（影印本《诗渊》第一册第七三六页。\n）。",
        "dynasty": "唐",
        "collection_info": null
    },
    {
        "title": "酬韦二十二行次见寄",
        "author": "翁承赞",
        "content": "独触离肠雪满襟，晚来惆怅两难任。\n早知上马同千里，且合携觞更一斟。\n曩眷已坚金石志，新诗重壮岁寒心。\n他时挂壁尘冠在，不为闲人取次寻。\n（影印本《诗渊》第二册第八七三页。\n）。",
        "dynasty": "唐",
        "collection_info": null
    },
    {
        "title": "文会咏筝柱子",
        "author": "翁承赞",
        "content": "散木今何幸，良工不弃捐。\n力微惭一柱，林薄仰羣絃。\n且愿声相应，宁辞迹屡迁。\n知音如见赏，雅调为君传。\n（同前第一三○九页。\n）。",
        "dynasty": "唐",
        "collection_info": null
    },
    {
        "title": "题河阴崔少府素幛",
        "author": "翁承赞",
        "content": "真玉不显文，至人不逞迹。\n君见华堂幛，转觉虚室白。\n旷然绝氛滓，润色惟粉泽。\n皎若朗月昇，皓如繁霜积。\n清晨捲帘望，秋天横半壁。\n昼景当户闚，晴云拂瑶席。\n非无丹青妙，点污吾所惜。\n世事巧乱真，我将世情隔。\n自持纯素质，可悦神仙客。\n何必玩画屏，留连假泉石。\n（同前第一三八九页。\n）。",
        "dynasty": "唐",
        "collection_info": null
    },
    {
        "title": "送人归觐南海",
        "author": "翁承赞",
        "content": "迢迢南越路，送子意难分。\n雁背三湘月，家遥五岭云。\n舶经秋海见，角向晚城闻。\n想个问安后，新诗独不羣。\n（同前第六册第四三八八页。\n）。",
        "dynasty": "唐",
        "collection_info": null
    },
    {
        "title": "送刘光载归宁",
        "author": "翁承赞",
        "content": "少年才子喜还家，满袖新诗敌绮霞。\n襟袖凉生归马病，关河秋晓早鸿斜。\n趋庭虽未惊丹桂，问绢何妨赋《白华》。\n莫为时危翻自滞，迴头一步是星槎。\n（同前。\n）。",
        "dynasty": "唐",
        "collection_info": null
    },
    {
        "title": "颂",
        "author": "严禅师",
        "content": "山僧一衲衣，展似众人见。\n云水清理两条（《五灯会元》作「两条分」），莫教露针线。\n（《景德传灯录》卷十七、《五灯会元》卷七。\n）。",
        "dynasty": "唐",
        "collection_info": null
    },
    {
        "title": "",
        "author": "慧救",
        "content": "。",
        "dynasty": "唐",
        "collection_info": null
    },
    {
        "title": "曜日颂",
        "author": "慧救",
        "content": "见物明明绝见尘，闻声浩浩亦非因。\n宗师真示无闻见，未晓徒劳见月新。\n（《祖堂集》卷十一。\n）。",
        "dynasty": "唐",
        "collection_info": null
    },
    {
        "title": "送灵云和尚颂（题拟）",
        "author": "慧救",
        "content": "谛当恒然直古今，未彻见闻实甚深。\n现现运转三十载，春尽萎花未君心。\n（《祖堂集》卷十九。\n）。",
        "dynasty": "唐",
        "collection_info": null
    },
    {
        "title": "深村",
        "author": "韩偓",
        "content": "甘向深村固不材，犹胜摧折傍尘埃。\n清宵玩月唯红叶，永日关门但绿苔。\n幽院菊荒同寂寞，野桥僧去独裴回。\n隔篱逢叟遥相贺，伫看芳田膏雨来。\n（《四库全书》本《韩内翰别集》。\n）（按：《全唐诗》卷六八二收此诗，末句缺四字，今重录。\n）。",
        "dynasty": "唐",
        "collection_info": null
    },
    {
        "title": "□明",
        "author": "韩偓",
        "content": "迢迢恩义吹区分。\n（《断肠诗集前集》卷五《秋日杂书二首》郑元佐注引。\n）。",
        "dynasty": "唐",
        "collection_info": null
    },
    {
        "title": "",
        "author": "王审知",
        "content": "。",
        "dynasty": "唐",
        "collection_info": null
    },
    {
        "title": "与僧对句（题拟）",
        "author": "王审知",
        "content": "钩偷荳蔻花。\n（审知。\n）日动珑葱（左加王）。\n（僧。\n见《吟窗杂录》卷三十八。\n）。",
        "dynasty": "唐",
        "collection_info": null
    },
    {
        "title": "题所居",
        "author": "黄子棱",
        "content": "青山木笏尚初官，未老金鱼是等閒。\n世上几多名将相，门前谁有此溪山。\n市楼晚日红高下，客艇春波绿往还。\n人过小桥频指点，全家都在画图间。\n（见《嘉靖建阳县志》卷七、周亮工《闽小纪》卷二）（按：《四库全书》本《福建通志》卷七七题作《望考亭》。\n）。",
        "dynasty": "唐",
        "collection_info": null
    },
    {
        "title": "示执坐禅者颂",
        "author": "省澄",
        "content": "大道分明绝点尘，何须长坐始相亲。\n遇缘傥解无非是，处愦那能有故新。\n散诞肯齐支遁侣，逍遥曷与慧休邻。\n或游泉石或阛阓，可谓烟霞物外人。\n（按：《闽诗录丙集》卷十九录此诗作：「大道分明绝点尘，何须枯坐始相亲。\n杖藜日涉溪山趣，便是烟霞物外人。\n」）。",
        "dynasty": "唐",
        "collection_info": null
    },
    {
        "title": "示坐禅方便颂",
        "author": "省澄",
        "content": "四威仪内坐为先，澄虑身心渐坦然。\n瞥尔有缘随浊界，当须莫续是天年。\n修持只话（《五灯会元》作「秪学」）从功路，至理宁论在那边。\n一切时中常管带，因缘相凑豁通玄。\n（以上二首均见《景德传灯录》卷二九、《五灯会元》卷八。\n）。",
        "dynasty": "唐",
        "collection_info": null
    },
    {
        "title": "颂三首 一",
        "author": "省澄",
        "content": "佛日冲天闲雾开，觉城东际象王迴。\n善财五众承当得，鹙子虽逢似不来。",
        "dynasty": "唐",
        "collection_info": null
    },
    {
        "title": "颂三首 二",
        "author": "省澄",
        "content": "大士梁天请讲开，始登莲座蹑梯迴。\n皇情未晓志公说，大士《金刚》已讲来。",
        "dynasty": "唐",
        "collection_info": null
    },
    {
        "title": "颂三首 三",
        "author": "省澄",
        "content": "吴坂当年塔未开，宋云葱岭见师迴。\n手携隻履分明箇，后代如何密荐来。\n（见《祖堂集》卷十三。\n）。",
        "dynasty": "唐",
        "collection_info": null
    },
    {
        "title": "答国师",
        "author": "省澄",
        "content": "仰山嚙镞话，拟议都难会。\n指拟益后来，言损这边在。\n（《祖堂集》卷十八。\n）。",
        "dynasty": "唐",
        "collection_info": null
    },
    {
        "title": "长庆和尚讚",
        "author": "省澄",
        "content": "缁黄深郑重，格峻实难当。\n尽机相见处，立下闭僧堂。\n（同前卷十。\n）。",
        "dynasty": "唐",
        "collection_info": null
    },
    {
        "title": "",
        "author": "如体",
        "content": "。",
        "dynasty": "唐",
        "collection_info": null
    },
    {
        "title": "古曲偈（《祖堂集》卷十一作《雄颂》）",
        "author": "如体",
        "content": "古曲发声雄，今古唱还同（《五灯会元》作「今时韵亦同」）。\n若论第一拍（《五灯会元》作「指」），祖佛尽迷踪。\n（见《祖堂集》卷十、卷十一、《五灯会元》卷七。\n）。",
        "dynasty": "唐",
        "collection_info": null
    },
    {
        "title": "偈 一",
        "author": "慧忠",
        "content": "雪后始知松柏操，云收方见济淮（《五灯会元》作「河」）分。\n不因世主令（《五灯会元》作「教」）还俗，那辨鷄羣与鹤羣。\n多年尘土（《五灯会元》作「事」）谩腾腾，虽着伽黎（《五灯会元》作「方袍」）未是僧。\n今日归来酬本志，不妨留髮候然灯。\n（《五灯会元》作「仪」）虽变道常存，混俗心源亦不昏。\n试读善财巡礼偈，当时岂例是（《五灯会元》作「作」）沙门。\n（见《禅林僧宝传》卷十、《五灯会元》卷十四。\n）。",
        "dynasty": "唐",
        "collection_info": null
    },
    {
        "title": "送士濂弟之京",
        "author": "慧忠",
        "content": "行色翩翩入帝都，壮怀此去莫踌躇。\n昔曾故国登高第，今向新朝再上书。\n汝负才猷堪济世，我惭衰朽合閒居。\n[鸰]（鸽）原今日常相望，衣锦还乡常有余。\n（见光绪廿六年刊翁昭泰纂《浦城县志》卷三九引《章氏会谱》。\n）（按：题下原注：「士濂，得象祖。\n」宋祁《景文集》卷五九《文宪章公墓志铭》：「曾祖仁嵩，仕李昪为驾部郎中。\n……祖士廉，汀州宁化令。\n」）。",
        "dynasty": "唐",
        "collection_info": null
    },
    {
        "title": "南涧寺阁",
        "author": "王涤",
        "content": "上阁便见海，入门方是山。\n塔高端似笔，城转曲如环。\n（见《舆地纪胜》卷一二八《福州》。\n）。",
        "dynasty": "唐",
        "collection_info": null
    },
    {
        "title": "行至双溪口午炊主人开瓮求诗作",
        "author": "詹敦仁",
        "content": "地僻双溪合，村深邸舍稀。\n主人如旧识，稚子觅新诗。\n洗杓开春醖，淘粳作午炊。\n春风吹酒醒，琴剑又追随。",
        "dynasty": "唐",
        "collection_info": null
    },
    {
        "title": "欧阳长官见迓约余买邻作此奉呈",
        "author": "詹敦仁",
        "content": "一识荆州面，令人意气舒。\n知心真我辈，遂性即吾庐。\n佛耳云堪扫，湖山水可渔。\n明朝整琴剑，踏雪醉骑驴。\n。",
        "dynasty": "唐",
        "collection_info": null
    },
    {
        "title": "父子联韵诗",
        "author": "詹敦仁",
        "content": "夜静月华明，（仁。\n）秋深露气清。\n（琲。\n）园林消溽暑，（仁。\n）山水送寒声。\n（琲。\n）菊富陶无酒，（仁。\n）莼肥翰可羹。\n（琲。\n）人生贵自适，（仁。\n）世利不须营。\n（琲。\n）漫舞衣饶冷，（仁。\n）狂歌酒易倾。\n（琲。\n）欢酬儿与父，（仁。\n）今古梦还醒。\n（琲。\n）笑眼看毛凤，（仁。\n）长怀念鹡鸰。\n（琲。\n）干戈时已定，（仁。\n）款款话平生。\n（琲。\n）（均见《闽诗录乙集》卷四。\n）。",
        "dynasty": "唐",
        "collection_info": null
    },
    {
        "title": "赠陈文亮（题拟）",
        "author": "文彧",
        "content": "闻学汤休长鬓髭，罢修禅颂不披缁。\n龙盂虎锡安何处，象简银鱼得几时。\n宗炳社抛云一榻，李膺门醉酒千巵。\n莫言谁管你闲事，今日尘中復是谁？\n（周本淳校点本《诗话总龟》卷三九引《雅言系述》。\n）。",
        "dynasty": "唐",
        "collection_info": null
    },
    {
        "title": "引陈文亮（题拟）",
        "author": "文彧",
        "content": "不知冥漠下，今似鹧鸪无？\n（同前。\n）。",
        "dynasty": "唐",
        "collection_info": null
    },
    {
        "title": "",
        "author": "陈文亮",
        "content": "。",
        "dynasty": "唐",
        "collection_info": null
    },
    {
        "title": "代迁客吟鹧鸪诗",
        "author": "陈文亮",
        "content": "毛羽锦生光，江南是你乡。\n四山声欲合，迁客路犹长。\n相应隈丛竹，低飞近夕阳。\n就中汨罗岸，非细断人膓。\n（同前。\n）。",
        "dynasty": "唐",
        "collection_info": null
    },
    {
        "title": "为僧时作（题拟）",
        "author": "陈文亮",
        "content": "谁管你闲事，尘中自有人。\n（同前。\n）。",
        "dynasty": "唐",
        "collection_info": null
    },
    {
        "title": "句",
        "author": "陈文亮",
        "content": "草铺春□阔，兵偃塞垣操。\n（《增修诗话总龟》卷十六引《古今诗话》。\n）。",
        "dynasty": "唐",
        "collection_info": null
    },
    {
        "title": "句",
        "author": "杨凫",
        "content": "岛山断云垂极浦。\n（《江湖小集》卷六绍嵩《江浙纪行集句诗》引。\n）。",
        "dynasty": "唐",
        "collection_info": null
    },
    {
        "title": "",
        "author": "玄应",
        "content": "。",
        "dynasty": "唐",
        "collection_info": null
    },
    {
        "title": "临寂示漳州刺史陈文颢偈（题拟）",
        "author": "玄应",
        "content": "今年六十六，世寿有延促。\n无生火炽然，有为薪不续。\n出谷与归源，一时俱备足。\n（《小传》卷二十四、《五灯会元》卷八。\n）。",
        "dynasty": "唐",
        "collection_info": null
    },
    {
        "title": "答冥使（题拟）",
        "author": "定御",
        "content": "三年过了又三年，阅遍《华严》满五千。\n功德完时珍重去，何劳使者上高田。\n（同治《仙游县志》卷四十五。\n）。",
        "dynasty": "唐",
        "collection_info": null
    },
    {
        "title": "汀州定光南安岩诗二首（题拟） 一",
        "author": "郑元弼",
        "content": "石耸灵岩接太虚，百千年称定光居。\n未知天上何方有，应是人间别地无。",
        "dynasty": "唐",
        "collection_info": null
    },
    {
        "title": "汀州定光南安岩诗二首（题拟） 二",
        "author": "郑元弼",
        "content": "香风影裏迎新魄，梵贝声中见落晖。\n自幸劳生名利役，不能来此共忘机。\n路入云山几万层，豁然岩宇势峥嵘。\n地从物外嚣尘断，天到壶中日月明。\n（见《舆地纪胜》卷一三二《汀州》。\n）（按：《舆地纪胜》收二诗，列宋郭祥正诗前，署「郑弼」，应即郑元弼。\n同书卷一三五《舆化军》有其传云：「郑元弼，仙游人。\n唐昭宗景福二年献《白岩集》十卷，载《唐艺文志》。\n迁御史中丞。\n天復中𧊲伏于仙游之白岩。\n」可证。\n惟此传全部误录其父良士事迹，不免疏谬。\n《仙游志》卷四载郑氏父子事迹甚详，可参看。\n）。",
        "dynasty": "唐",
        "collection_info": null
    },
    {
        "title": "夜覩豺虎奔至契如庵前自然驯遶因有诗（题拟）",
        "author": "清豁",
        "content": "行不等闲行，谁知去住情。\n一餐犹未饱，万户勿聊生。\n非道应难伏，空拳莫与争。\n龙吟云起处，闲啸两三声。\n（见《五灯会元》卷八。\n）。",
        "dynasty": "唐",
        "collection_info": null
    },
    {
        "title": "天字谜",
        "author": "韦添",
        "content": "露头更一日，真是艷阳根。\n（见《说郛》卷六一《清异录》。\n）。",
        "dynasty": "唐",
        "collection_info": null
    },
    {
        "title": "",
        "author": "钱熙",
        "content": "。",
        "dynasty": "唐",
        "collection_info": null
    },
    {
        "title": "清源山（题拟）",
        "author": "钱熙",
        "content": "巍峨堆压郡城阴，秀出天涯（《泉州府志》作「崖」）几万寻。\n翠影倒时吞半郭，岚光凝处滴疎林。\n（见《古今图书集成·山川典》卷一八五《泉山部》、同治庚午年刊黄任等纂《泉州府志》卷六。\n）。",
        "dynasty": "唐",
        "collection_info": null
    },
    {
        "title": "龙首山",
        "author": "钱熙",
        "content": "残年仍置闰，五日恰逢春。\n携酒客不赏，敲门僧不嗔。\n双松如拱立，万井自横廹。\n精舍故盘礴，元规尘上人。\n（同治《泉州府志》卷六）。",
        "dynasty": "唐",
        "collection_info": null
    },
    {
        "title": "九日溪偶成",
        "author": "钱熙",
        "content": "渔家深处住。\n鸥鹭泊柴扉。\n雨过山（《清源文献》作「莎」）迷径，潮来风满衣。\n岸幽分远景，波冷漾清（《清源文献》作「晴」）晖。\n却忆曾游赏，严陵有旧矶。\n（见同书卷七、《宋诗纪事》卷四引《清源文献》）（按：《舆地纪胜》、《全芳备祖》、《皇朝事实类苑》引《杨文公谈苑》尚存熙诗多首，似皆入宋后作，兹不录。\n）。",
        "dynasty": "唐",
        "collection_info": null
    },
    {
        "title": "添撰享太庙乐章 敬宗庙奏",
        "author": "张连",
        "content": "大孝显庆，景运应时。\n德合天地，威戢蛮夷。\n神呈福祉，岁有经□。\n无私之礼，□□□□。\n（《大唐郊祀录》卷九）。",
        "dynasty": "唐",
        "collection_info": null
    },
    {
        "title": "添撰享太庙乐章 文宗庙奏",
        "author": "张连",
        "content": "赫尔昭代，显应元亨。\n祥符史牒，德振文明。\n风调雨顺，海晏河清。\n应延大宝，千秋化成。\n（同前）。",
        "dynasty": "唐",
        "collection_info": null
    },
    {
        "title": "补迎神奏永和之舞九变第二奏",
        "author": "陈致雍",
        "content": "说祝于室，焫萧燃脂。\n几筵斯设，妥以皇诗。\n云韶清越，绛服离披。\n僾然如此，永感孝思。\n（《大唐郊祀录》卷九）。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 一",
        "author": "居遁",
        "content": "夫人学道莫贪求，万事无心道合头。\n无心体得（《景德传灯录》卷二九作「始体」）无心道，体得无心道也（《景德传灯录》作「亦」）休。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 二",
        "author": "居遁",
        "content": "学道先须且学贫，学贫贫后道方亲。\n一朝体得成贫道，道用还如贫底人。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 三",
        "author": "居遁",
        "content": "学道蒙师指（斯二一六五卷作「止」）却闲，无中有路隐人间。\n直饶（《景德传灯录》卷二九作「饶君」）讲得（《祖堂集》卷八作「时人尽讲」、斯二一六五卷作「饶君会得」）千经论，一句临机（《祖堂集》、斯二一六五卷作「时」）下口难。\n。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 四",
        "author": "居遁",
        "content": "学道先须立自身，直教行处不生尘。\n僧真不假居岩（《祖堂集》作「俱言」）室，到处无心即在人。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 五",
        "author": "居遁",
        "content": "学道先须有悟由，还如曾鬬快龙舟。\n虽然旧阁闲（《传灯录》作「于」）田地，一度赢求方始休。\n（又见《僧宝传》卷九。\n）。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 六",
        "author": "居遁",
        "content": "学道先须息万机，将机学道转生疑。\n此门广大无遮障，学者虽多达者稀。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 七",
        "author": "居遁",
        "content": "一得无心便道情（《景德传灯录》卷二九作「心」），六门休歇不劳形。\n有缘不是余朋友，无用双眉却弟兄。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 八",
        "author": "居遁",
        "content": "一得无心便豁空，祇因先圣祖门通。\n箇中若向三乘学，万劫无因得遇逢。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 九",
        "author": "居遁",
        "content": "自体如如任运常，因兹行歇在三湘。\n双眉无用是毫相，说处无分舌广长。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 十",
        "author": "居遁",
        "content": "自小从师学祖宗，闲华犹似缠人蜂。\n僧真不假栖（《景德传灯录》卷二九作「居」）云外，得后无心色亦空（《景德传灯录》作「知无色自空」。\n）。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 十一",
        "author": "居遁",
        "content": "得圣超凡不作声，卧龙长怖（斯二一六五卷作「布」）碧潭清。\n人生若得长（斯卷作「常」）如此，大地那能留一名。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 十二",
        "author": "居遁",
        "content": "得道还同未得人（《景德传灯录》卷二九作「悟了还同未悟人」），心无胜负自安神。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 十三",
        "author": "居遁",
        "content": "心空不及道空安，道与心空状一般。\n参玄不是道空士，一乍相逢不易看。\n（又见《祖堂集》卷二十、《景德传灯录》卷二九）。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 十四",
        "author": "居遁",
        "content": "此生不息息何时，息在今生共要知。\n心息仙因（《景德传灯录》卷二九作「只缘」）无妄想，妄空（《景德传灯录》作「除」）心息是休时。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 十五",
        "author": "居遁",
        "content": "劫火曾将无气吹，不劳心力当时萎。\n人天不见风尘起，怖息无招各自归。\n。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 十六",
        "author": "居遁",
        "content": "人若无心称道情，觑见（《祖堂集》卷八作「识得」）无明道已明。\n人能弘道道能显，道在人中人自宁。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 十七",
        "author": "居遁",
        "content": "何事朝愁与暮愁，少年不学老还羞。\n骊珠不是骊龙惜，自是时人不解求。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 十八",
        "author": "居遁",
        "content": "了得心源处处安，何须终日对林峦。\n玉向火中烧转润，莲华在水叶长干。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 十九",
        "author": "居遁",
        "content": "扫地煎茶及针把，更无余事可留心。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 二十",
        "author": "居遁",
        "content": "或居城郭或居山，得道无心在处闲。\n实似小儿归父母，身衣随分补遮寒。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 二十一",
        "author": "居遁",
        "content": "道情六用如眉用，用处如眉始可观。\n人见道时如寂寞，人情全是道情安。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 二十二",
        "author": "居遁",
        "content": "拟学论情实苦哉，疑心不断妄难摧。\n未了携囊须且去，得闲无事却肯伊。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 二十三",
        "author": "居遁",
        "content": "四气吹成物不虚，可怜青叶下垂珠。\n虽然种得无心宝，一任傍人恣意须。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 二十四",
        "author": "居遁",
        "content": "世人无心不能治，致祸愁生累及眉。\n一朝体得心无事，眉放毫光自不知。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 二十五",
        "author": "居遁",
        "content": "僧房閴寂夏修持，闭户疎人怪亦知。\n侬家自有同风事，千里无来却肯伊。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 二十六",
        "author": "居遁",
        "content": "临窗不觉寸阴移，火急修行早是迟。\n白日祇陪人事过，园林那得道成时。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 二十七",
        "author": "居遁",
        "content": "缘觉（《景德传灯录》卷二九作「菩萨」）声闻未尽空，人天来往访真宗。\n争如（《景德传灯录》作「知」）佛是无疑士，端坐无心祇么通。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 二十八",
        "author": "居遁",
        "content": "顶相拟求终不见，应缘同谷不违方。\n此门别处无寻路，祇有休心更厮当。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 二十九",
        "author": "居遁",
        "content": "三事无忧乐道情，且陪云水不求名。\n任渠更作千般解，体自无暇不染青。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 三十",
        "author": "居遁",
        "content": "将心除妄妄难忘，不体玄微事转忙。\n未了祇言如来秘，觉后方知不覆藏。\n。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 三十一",
        "author": "居遁",
        "content": "道者（《传灯录》作「学道」）无端学画龙，元来未得笔头踪。\n一朝体得真龙后，始觉平生（《传灯录》作「方觉从前」）枉用功。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 三十二",
        "author": "居遁",
        "content": "凡有含生共一尘，先圣精勤早出伦。\n彼既丈夫我亦尔，谁遣他春我不春。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 三十三",
        "author": "居遁",
        "content": "毫釐有差千里隔，剎那一悟祖师齐。\n玄微须向玄中体，道用还教道者知。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 三十四",
        "author": "居遁",
        "content": "参玄道者莫因循（《祖堂集》卷八作「参寻玄道莫因修」），学处须教皂白分。\n千圣从来无异路，妄缘机智有多门（《祖堂集》作「闻」）。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 三十五",
        "author": "居遁",
        "content": "向前吴氏学丹青，不体僧[繇]（瑶）事不精。\n画马不成驴亦失，时人尽笑枉平生。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 三十六",
        "author": "居遁",
        "content": "粉壁朱门事岂繁，高墙扃户住如山。\n莫言城郭无休士，人若无心在处闲。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 三十七",
        "author": "居遁",
        "content": "俭用贵图延日月，补衣还免到人间。\n无心道者方如此，未得无心也大难。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 三十八",
        "author": "居遁",
        "content": "冷月霜天道者孤，一堂禅侣守寒炉。\n衲衣穿处冰侵骨，夜坐更深炭也无。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 三十九",
        "author": "居遁",
        "content": "万般施设不如常，又不惊人又久长。\n如常恰似秋风至，无意凉人人自凉。\n（又见《祖堂集》卷八）。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 四十",
        "author": "居遁",
        "content": "膝袴斑阑火炙成，浑身破碎不能惊。\n山房独坐眼极乐，豁然无事畅人情。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 四十一",
        "author": "居遁",
        "content": "一室一床居物外，一瓶一钵寄生涯。\n门前纵有通村路，是我何曾识一家。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 四十二",
        "author": "居遁",
        "content": "昔生未了今须了，此生度取累此身。\n古佛未悟同今者，悟了今人即古人。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 四十三",
        "author": "居遁",
        "content": "木食草衣心似月，一生无念復无涯。\n时人若问居何处，渌水青山是我家。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 四十四",
        "author": "居遁",
        "content": "朝看花开满树红，暮观花落树还空。\n若将华比人间事，花与人间事一同。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 四十五",
        "author": "居遁",
        "content": "柳色含烟山花笑，莺啼林下几人知？\n后生正好寻玄路，莫弃光阴虚度时。\n。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 四十六",
        "author": "居遁",
        "content": "志慕空门誓不休，莫将闲事挂心头。\n白云便是修行伴，从听时光去不留。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 四十七",
        "author": "居遁",
        "content": "知身是幻不求名，浮沤出没几时生。\n借问云山学道者，此去修行早晚成。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 四十八",
        "author": "居遁",
        "content": "在梦那知梦是虚，觉来方觉梦中无。\n迷时恰似梦中士，悟后还同睡起夫。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 四十九",
        "author": "居遁",
        "content": "迷人未了劝盲聋，土上加泥更一重。\n了（《景德传灯录》卷二九作「悟」）人有意如迷意，只在迷中迷不逢。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 五十",
        "author": "居遁",
        "content": "人情浓厚道情微，道用人情世岂知。\n空有人情无道用，人情能得几多时？\n（又见《景德传灯录》卷二九）。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 五十一",
        "author": "居遁",
        "content": "成佛人稀念佛多，念来岁久却成魔。\n君今欲得易（《传灯录》作「自」）成佛，无念之心（《传灯录》作「人」）不较多。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 五十二",
        "author": "居遁",
        "content": "家具摐摐一老翁，眉间长髮白怱怱。\n心休意息从何有，祇为心头万事空。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 五十三",
        "author": "居遁",
        "content": "二时粥饭随长短，三界休求也大精。\n世间大有多求者，直至无常不称情。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 五十四",
        "author": "居遁",
        "content": "未了及（《祖堂集》卷八作「之」）时亲遍礼，不须（《祖堂集》作「应」）端坐守清贫。\n直似罗睺罗（《祖堂集》作「行」）密行，争（《祖堂集》作「岂」）如迦叶不闻闻。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 五十五",
        "author": "居遁",
        "content": "若教求道似求名，世上无人道不成。\n心静道场何曾到，世间尘路等闲行。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 五十六",
        "author": "居遁",
        "content": "杉松直拔映峰峦，一色长青道者看。\n四气盛衰无变异，岂同凡木有多般。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 五十七",
        "author": "居遁",
        "content": "就中慈母感儿情，失便哀啼处处惊。\n门市人多非是母，虽然观瞩泪还盈。\n母来寻见儿还见，当下回颜不作声。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 五十八",
        "author": "居遁",
        "content": "眉间豪相燄光身，事见争如理见亲。\n事有只因于理有，理慈（《景德传灯录》卷二九作「权」）方便化天人。\n一朝大悟俱消却，方得名为无事人。\n。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 五十九",
        "author": "居遁",
        "content": "沙门莫苦远祇桓，身四威仪且自观。\n蓬若出麻终不直，僧离清众太无端。\n从前上古诸先德，尽向丛林裏获安。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 六十",
        "author": "居遁",
        "content": "人天须假像行持，无像无形世岂知？\n空生体得岩中坐，华雨由来责见迟。\n三乘欲学如斯事，直似空生方始知。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 六十一",
        "author": "居遁",
        "content": "一切名山到因脚，辛苦年深与袜着。\n如今年老不能行，手裏把箇破木杓。\n破木杓，俵与众生甘露药。\n众生吃了尽惺惺，一切昏迷皆失却。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 六十二",
        "author": "居遁",
        "content": "无端遣问墨池边，染得身衣黑似烟。\n却去上流清处洗，身心用尽亦如然。\n令教脱却重披素，不免依前着净缘。\n染净二途俱不了，到头须得自心玄。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 六十三",
        "author": "居遁",
        "content": "拟住城隍守不非，见云生处又思归。\n三间茅舍喜犹在，九带青萝尚遶围。\n松柏近栽方始盛，槿花秋首未尝萎。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 六十四",
        "author": "居遁",
        "content": "自从知如觉无明，一衲随缘祇么行。\n被人駡辱无心诤，见说无为上拟争。\n祇合守愚居暗室，又缘缁素要分明。\n为报往来参学者，得师无意始无生。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 六十五",
        "author": "居遁",
        "content": "微微细雨下多时，百卉抽枝长不知。\n正化叵兴民自赡，叵兴民赡亦如斯。\n天观万物如刍狗，有覆无心更望伊。\n不因无事在林在，争觉王侯有此资。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 六十六",
        "author": "居遁",
        "content": "备米柴茶是事殷，茅茨蓬户不惊人。\n晨朝有粥斋时饭，资我如常任运身。\n冬至息心随分过，春来量力事须懃。\n支持若得今生度，来世还如无事人。\n。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 六十七",
        "author": "居遁",
        "content": "学道如钻火，逢烟且莫休。\n直待金星现，归家始到头。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 六十八",
        "author": "居遁",
        "content": "阎浮有大宝，见少得人稀。\n若人将献我，成佛一饷时。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 六十九",
        "author": "居遁",
        "content": "悟则一饷时，能了万劫疑。\n若人万劫疑，不了一饷时。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 七十",
        "author": "居遁",
        "content": "不了万劫疑，古德岂论之。\n为报参玄士，须怀悔底时。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 七十一",
        "author": "居遁",
        "content": "寻牛须访迹，学道访无心。\n迹在牛还在，无心道易寻。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 七十二",
        "author": "居遁",
        "content": "唯念门前树，能容鸟泊栖（《景德传灯录》卷二九作「飞」）。\n来者无心唤，腾身不慕归。\n若人心似树，与道不相违。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 七十三",
        "author": "居遁",
        "content": "夜寒宜向火，护众到天明。\n日出身温暖，心惺思更惺。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 七十四",
        "author": "居遁",
        "content": "岂是无干意，多求失道情。\n我见多求者，年高事不成。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 七十五",
        "author": "居遁",
        "content": "老似临江树，风摇枝必危。\n岸崩随水去，入海勿人追。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 七十六",
        "author": "居遁",
        "content": "道死如枯木，波涛岂更违。\n时人虽不顾，能歇海盲龟。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 七十七",
        "author": "居遁",
        "content": "新创三间舍，多泥虑有风。\n门前无贵客，拙意懒迎逢。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 七十八",
        "author": "居遁",
        "content": "饭吃随时食，心穿独自缝。\n若人来问我，招手报伊聋。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 七十九",
        "author": "居遁",
        "content": "十月夜明深，山寒冷彻心。\n弃缘求大道，一衲更无衾。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 八十",
        "author": "居遁",
        "content": "体得如来意，知无寒暑侵。\n悟无成佛者，一一尽无心。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 八十一",
        "author": "居遁",
        "content": "破布裹闻身，无言可示人。\n居山山得乐，住郭郭还欣。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 八十二",
        "author": "居遁",
        "content": "体得无生意，朝朝近古人。\n若也更不会，虽乐苦临身。\n。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 八十三",
        "author": "居遁",
        "content": "唯念深秋扇，临冬转就闲。\n银装将物裹，篾作插檐间。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 八十四",
        "author": "居遁",
        "content": "祇为因无用，方能伴住山。\n不因无用后，伴我住应难。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 八十五",
        "author": "居遁",
        "content": "柱杖行低道，逢溪澡潄多。\n平田偏乐坐，人命可经过。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 八十六",
        "author": "居遁",
        "content": "守道身心息，资缘岂挠他。\n除非僧次外，归寺补袈裟。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 八十七",
        "author": "居遁",
        "content": "觉倦烧炉火，安铛便煮茶。\n就中无一事，唯有野僧家。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 八十八",
        "author": "居遁",
        "content": "一念心清净，莲华处处开。\n一华一净土，一土一如来。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 八十九",
        "author": "居遁",
        "content": "头戴朝生菌，身披补破衣。\n见贫人可可，同道乃方知。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 九十",
        "author": "居遁",
        "content": "龙牙山裏龙，形非世间色。\n世上画龙人，巧巧描不得。\n唯有识龙人，一见便心息。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 九十一",
        "author": "居遁",
        "content": "西来意未明，徒学诸知见。\n不识本真性，契道即悬远。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 九十二",
        "author": "居遁",
        "content": "若能明实相，岂用陈知见。\n一念了自心，开佛诸知见。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 九十三",
        "author": "居遁",
        "content": "寄语诸仁者，復以何为怀。\n达道见自性，自性即如来。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 九十四",
        "author": "居遁",
        "content": "天真元具足，修证转差迴。\n弃本却逐末，祇守一场獃。\n（以上九十五首，均见《卍续藏经》本宋释子昇、如佑编《禅门诸祖师偈颂》卷上之上。\n）。",
        "dynasty": "唐",
        "collection_info": null
    },
    {
        "title": "偈颂（幷序○序为南岳齐己撰） 九十五",
        "author": "居遁",
        "content": "君若随缘得似风，吹沙走石不劳功。\n但于事上通无事，见色闻声不用聋。\n（《禅林僧宝传》卷九《龙牙居遁禅师》）。",
        "dynasty": "唐",
        "collection_info": null
    },
    {
        "title": "赠天昕禅老",
        "author": "虚中",
        "content": "翰苑营嘉致，到来山意深。\n会茶多野客，啼竹半沙禽。\n雪溜悬危石，棋灯射远林。\n言诗素非苦，虚答侍臣心。\n（《诗渊》第一册第三八四页）。",
        "dynasty": "唐",
        "collection_info": null
    },
    {
        "title": "送鴈",
        "author": "虚中",
        "content": "云梦[千]（午）（从《诗学指南》本改）行去，潇湘一夜空。",
        "dynasty": "唐",
        "collection_info": null
    },
    {
        "title": "听琴",
        "author": "虚中",
        "content": "古调俗不乐，正[声]（身）（从《诗学指南》本改）君自知。",
        "dynasty": "唐",
        "collection_info": null
    },
    {
        "title": "喜友人及第",
        "author": "虚中",
        "content": "碧霄章句绝离手，紫府神仙尽点头。\n（均见《吟窗杂录》卷十四正字王玄《诗中旨格》）。",
        "dynasty": "唐",
        "collection_info": null
    },
    {
        "title": "还丹口诀",
        "author": "戴偃",
        "content": "求仙觅黄芽，须得真铅花。\n并是自成者，乃可作所砂。\n重飞服一粒，腾空入碧霞。\n周游天地外，处处是仙家。\n（《大还丹照鑑》。\n原署「玄黄子」）。",
        "dynasty": "唐",
        "collection_info": null
    },
    {
        "title": "颂",
        "author": "守安",
        "content": "南台静坐一鑪香，亘（一作「终」）日凝然万事忘（一作「虑亡」）。\n不是息心除忘想，都缘无事可思量。\n（见《景德传灯录》卷二十四，注一作者为《五灯会元》卷八之异文。\n）。",
        "dynasty": "唐",
        "collection_info": null
    },
    {
        "title": "讚镜灯颂",
        "author": "惟劲",
        "content": "伟哉真智士，能开方便津。\n一灯明一体，十镜现十身。\n身身相暵涉，灯灯作{牙丿=丶}因。\n层层身土广，重重理事渕。\n俨覩微尘佛，等逢毗目仙。\n海印从兹显，帝纲义由诠。\n一尘说法界，一切尘亦然。\n五藴十八界，寂用体俱全。\n圆光含镜像，一异不可宣。\n达斯无㝵境，无那法报圆。",
        "dynasty": "唐",
        "collection_info": null
    },
    {
        "title": "述象骨偈",
        "author": "惟劲",
        "content": "象骨雄雄举世尊，统尽干坤是一门。\n词锋未接承当好，莫待言教句裏传。\n拟议终成山海隔，擗面浑机直下全。\n更欲会他泥牛吼，审细须听木马嘶（末字疑误）。",
        "dynasty": "唐",
        "collection_info": null
    },
    {
        "title": "学道颂",
        "author": "惟劲",
        "content": "学道如攒火，逢烟且莫休。\n直得金星现，归家始到头。\n（以上三首均见《祖堂集》卷十一）。",
        "dynasty": "唐",
        "collection_info": null
    },
    {
        "title": "觉地颂",
        "author": "惟劲",
        "content": "略明觉地名同异，起復初终互换生。\n性海首建增名号，妙觉还依性觉明。\n体觉俱含于明妙，明觉妙觉并双行。\n妙觉觉妙元明体，全成无漏一真精。\n明觉觉明明所了，或因了相失元明。\n明妙二觉宗体决，体觉性觉二同明。\n湛觉圆圆无增减，此中无佛与众生。\n不觉始终非了了，不闻迷悟岂惺惺。\n是称心地如来藏，亦无觉照及无生。\n非生非灭真如海，湛然常住名无名。\n太虚未觉生霞点，岂闻微尘有漏声。\n空沤匪离于觉海，动寂元是一真明。\n觉明体尔含灵燄，觉明逐燄致亏盈。\n差之不返名无觉，会之復本始觉生。\n本觉由因始觉生，正觉还依合觉明。\n由地二种成差互，遂令浑作赖邪名。\n具含染净双歧路，觉明含处异途萌。\n性起无生不动智，不离觉体本圆成。\n性起转觉翻生所，遂令有漏堕迷盲。\n无明因爱相滋润，名色根本相次生。\n七识转处蒙圆镜，五六生时蔽觉明。\n触受有取相依起，生老病死继续行。\n业识茫茫没苦海，徇流浩浩逐飘零。\n大圣慈悲兴救济，一声用处出三声。\n智身由从法身起，行身还约智身生。\n智行二身融无二，还归一体本来平。\n万有齐含真海印，一心普现总圆明。\n湛光燄燄何依止，空性荡荡无所停。\n处处示生无生相，处处示灭无灭形。\n珠镜顿印无来往，浮云聚散勿常程。\n出没任真同水月，应缘如响化羣情。\n众生性地元无染，只缘浮妄翳真精。\n不了五阴如空聚，岂知四大若干城。\n我慢痴山高屹屹，无明欲海杳溟溟。\n每逐旃陁憍诳友，常随猛兽作悲鸣。\n自性转识翻为幻，自心幻境自心惊。\n了此幻性同阳燄，空花识浪復圆成。\n太虚忽觉浮云散，始觉虚空本自清，今古湛然常皎莹，不得古今凡圣名。\n（见《景德传灯录》卷二十九）。",
        "dynasty": "唐",
        "collection_info": null
    },
    {
        "title": "田家",
        "author": "刘昭禹",
        "content": "高原耕种罢，牵犊负薪归。\n深夜一炉火，浑家身上衣。\n（见《竹庄诗话》卷二十引《禁脔》）（按：昭禹，《竹庄诗话》误作「禹昭」。\n）。",
        "dynasty": "唐",
        "collection_info": null
    },
    {
        "title": "谢秦王",
        "author": "何仲举",
        "content": "三千里外抛渔艇，二十人前折桂枝。\n（见《增修诗话总龟》卷三六引《青琐集》）（〖1〗《青琐集》云：「王仲举，营道人，母尝梦挟仲举入月。\n仲举修进业，长兴〖化〗二年赴举，谒秦王登第，后有诗谢秦王）（曰〖略〗。\n太平兴国中，仲举有子曰嗣全，亦中进士第，乃挟两子入月之祥。\n」以《五代史补》卷二载何仲举事迹参证，知「王仲举」为「何仲举」之误。\n二书所载及第年有异，未详孰是。\n）。",
        "dynasty": "唐",
        "collection_info": null
    },
    {
        "title": "游零陵见父题壁感而成诗（题拟）",
        "author": "廖匡齐",
        "content": "下马连声叩竹门，主人何事感遗恩。\n迴头泣向儿童道，重见甘棠旧子孙。\n（见《增修诗话总龟前集》卷二十五引《青琐后集》）（〖1〗《青琐后集》：「廖齐父爽直尝为永州刺史。\n齐后游零陵，于民间见父题壁，感而成诗曰〖略〗。\n」清邓显鹤辑《沅湘耆旧集》卷八定此诗作者为廖偃，其说谓「偃父图曾为永州刺史，后偃游零陵，于民间见父题壁，感而成诗。\n」偃事迹详陆氏《南唐书》卷八、《十国春秋》卷七四。\n祖爽，父匡图。\n匡图，宋人避讳或省「匡」字，《十国春秋》卷七三载其仕历，未任永州刺史。\n其父爽事迹附匡图传，初仕南汉，后举族奔楚，马氏表爽为永州刺史。\n此诗非廖偃作。\n爽子今知有二人，即匡图、匡齐。\n因知此诗为匡齐作。\n《青琐后集》所谓「廖齐父爽直尝为永州刺史」，「齐」字上因避讳略去「匡」字，与匡图同例。\n「爽直」之「直」字为衍文。\n）。",
        "dynasty": "唐",
        "collection_info": null
    },
    {
        "title": "待月",
        "author": "廖凝",
        "content": "一片月生海，几家人上楼。\n（见《吟窗杂录》卷十四正字王玄《诗中旨格》）。",
        "dynasty": "唐",
        "collection_info": null
    },
    {
        "title": "云居寺（题拟）",
        "author": "廖凝",
        "content": "远水微茫转，前山次第卑。\n（见宋陈田夫《南岳总胜集》卷中）。",
        "dynasty": "唐",
        "collection_info": null
    },
    {
        "title": "句 一",
        "author": "廖凝",
        "content": "直待素秋霜色裏。\n（宋史铸《百菊集谱》卷六集句引）。",
        "dynasty": "唐",
        "collection_info": null
    },
    {
        "title": "句 二",
        "author": "廖凝",
        "content": "千山景象通。\n（《江湖小集》卷四绍嵩《江浙纪行集句诗》引）。",
        "dynasty": "唐",
        "collection_info": null
    },
    {
        "title": "句 三",
        "author": "廖凝",
        "content": "春色遍空明。\n（同前）。",
        "dynasty": "唐",
        "collection_info": null
    },
    {
        "title": "望早日",
        "author": "何景山",
        "content": "纔分天地色，便禁虎狼心。\n（见《吟窗杂录》卷十四正字王玄《诗中旨格》）。",
        "dynasty": "唐",
        "collection_info": null
    },
    {
        "title": "",
        "author": "李观象",
        "content": "。",
        "dynasty": "唐",
        "collection_info": null
    },
    {
        "title": "纸帐诗",
        "author": "李观象",
        "content": "清悬四面剡溪霜，高卧梅花月半床。\n花瓮有天春不老，瑶台无夜月生香。\n觉来虚白神光发，睡去清闲好梦长。\n一枕总无尘土气，何妨留我白云乡。\n（《坚瓠甲集》卷一）。",
        "dynasty": "唐",
        "collection_info": null
    },
    {
        "title": "桃源（题拟）",
        "author": "徐仲雅",
        "content": "锁断桃源一窟春，避秦日月无归处。\n（见《舆地纪胜》卷六八《常德府》）。",
        "dynasty": "唐",
        "collection_info": null
    },
    {
        "title": "东华观偃松（补序）",
        "author": "徐仲雅",
        "content": "空（按：此诗已收《全唐诗》卷七六二。\n此序为节文。\n）。",
        "dynasty": "唐",
        "collection_info": null
    },
    {
        "title": "孤雁",
        "author": "蒋钧",
        "content": "苇岸风吹雨，沙汀月照霜。\n还同我兄弟，零落不成行。\n（见《能改斋漫录》卷八。\n全诗八句，此为后四句。\n）。",
        "dynasty": "唐",
        "collection_info": null
    },
    {
        "title": "题花钿",
        "author": "卢承丘",
        "content": "傅粉销金翦翠霞，黛烟浓处添铅华。\n也知曾伴姮娥笑，将来村裏卖谁家。",
        "dynasty": "唐",
        "collection_info": null
    },
    {
        "title": "题渡头船",
        "author": "卢承丘",
        "content": "刳木功成济往还，古溪残照下前山。\n看看向晚人来少，犹自须来觅见钱。\n（见《增修诗话总龟前集》卷一引《雅言系述》）。",
        "dynasty": "唐",
        "collection_info": null
    },
    {
        "title": "咏鹭鸶诗",
        "author": "张仲达",
        "content": "沧海独深处，鲈鱼衔得时。\n（见《类说》卷二十二《荆湖近事》。\n《渑水燕谈录》卷十作「沧浪最深处，鲈鱼初得时。\n」）。",
        "dynasty": "唐",
        "collection_info": null
    },
    {
        "title": "寄黄损",
        "author": "廖匡图",
        "content": "庄周指我悟荣生，买得衡山十里青。\n却许野禽栖竹径，不教凡客扣柴扃。\n横琴独坐泉围石，倚棹长吟月满汀。\n珍重零陵旧知己，菱花时把照星星。\n（周本淳校点本《诗话总龟》卷二八引《雅言系述》。\n《南岳总胜集》卷中「兜率寺」条引「买得衡州十里青」一句，谓廖处士作。\n）。",
        "dynasty": "唐",
        "collection_info": null
    },
    {
        "title": "赠藴上人",
        "author": "王正己",
        "content": "佛法诗名更谁继，未闻随分谒侯王。\n洗盂秋涧日华动，捣药夜堂云气香。\n苔藓乱青封迭石，杉松浓影过空墙。\n若非火岳□□地，那得吾师住久长。\n（周本淳校点本《诗话总龟》卷二八引《雅言系述》。\n）。",
        "dynasty": "唐",
        "collection_info": null
    },
    {
        "title": "赠廖融",
        "author": "王正己",
        "content": "湖南虽不就卑官，高卧深云道自安。\n病起坐当秋阁迥，酒醒吟对夜涛寒。\n炉中药熟分僧服，榻上琴闲借我弹。\n幸遇清朝有良鉴，退身争忍似方干。\n（同前）。",
        "dynasty": "唐",
        "collection_info": null
    },
    {
        "title": "句",
        "author": "王正己",
        "content": "未可轻樗栎，尤能济雪霜。\n（同前卷二一引《零陵总记》，云为王正诗，王正当即王正己之误。\n）。",
        "dynasty": "唐",
        "collection_info": null
    },
    {
        "title": "赠王正己（题拟）",
        "author": "廖融",
        "content": "吟高鄙俗流，傲逸访巢由。\n古寺寻僧饭，寒岩衣鹿裘。\n园桃山鼠嚙，崖蜜猎人偷。\n遂这箇清性，浮生不苟求。\n（周本淳校本《诗话总龟》卷二八引《雅言系述》）。",
        "dynasty": "唐",
        "collection_info": null
    },
    {
        "title": "赠狄涣",
        "author": "廖融",
        "content": "高卧白云乡，崖泉对阁凉。\n守贫无属道，多病数求方。\n耕犊惊雷毙，寒芜入圃荒。\n如何帝未梦，吟若顶铺霜。\n（同前）（按：王正己、廖衡等人为五代末至宋初居住于湖南衡山一带的诗人，今可考知诸人事迹均已入宋，然历来皆视为五代作者，故仍予以收录。\n）。",
        "dynasty": "唐",
        "collection_info": null
    },
    {
        "title": "游般若寺上方",
        "author": "廖处士",
        "content": "榔粟步溪光，随云到上方。\n经秋禅客病，积雨石楼荒。\n古藓糜鹿迹，阴崖松桧香。\n平生豁所思，吟啸倚苍苍。\n（见《吟窗杂录》卷十三桂林淳大师《诗评》引）（按：此诗署廖处士作，当为廖匡图、廖凝、廖融等人中之一人。\n未审孰是，姑仍分列。\n）。",
        "dynasty": "唐",
        "collection_info": null
    },
    {
        "title": "偈 一",
        "author": "缘观",
        "content": "梁山一曲歌，格外人难和。\n十载访知音，未尝逢一箇。",
        "dynasty": "唐",
        "collection_info": null
    },
    {
        "title": "偈 二",
        "author": "缘观",
        "content": "红焰藏吾身，何须塔庙新。\n有人相肯重，灰裏邈全真。\n（《景德传灯录》卷二四、《五灯会元》卷十四。\n）。",
        "dynasty": "唐",
        "collection_info": null
    },
    {
        "title": "偈",
        "author": "启柔",
        "content": "妙哉三下板，诸德（《五灯会元》作「知识」）尽来参。\n既善分时节，吾今不再三。\n（《景德传灯录》卷二二、《五灯会元》卷十五。\n）。",
        "dynasty": "唐",
        "collection_info": null
    },
    {
        "title": "偈",
        "author": "丰禅师",
        "content": "骏马机前异，游人肘后悬。\n既参云外客，试为老僧看。\n（《景德传灯录》卷二十三、《五灯会元》卷十五）。",
        "dynasty": "唐",
        "collection_info": null
    },
    {
        "title": "赠程明甫",
        "author": "王鼎",
        "content": "古县枕前滩，官闲道自安。\n执杯山鸟唱，晒药野猿看。\n石缝横琴笔，槎根插钓竿。\n不知陶靖节，早晚入云端。",
        "dynasty": "唐",
        "collection_info": null
    },
    {
        "title": "赠僧",
        "author": "王鼎",
        "content": "出斋猿献果，烹茗鸟衔薪。",
        "dynasty": "唐",
        "collection_info": null
    },
    {
        "title": "又题",
        "author": "王鼎",
        "content": "风落桂枝总鹤去，水流山果向人来。",
        "dynasty": "唐",
        "collection_info": null
    },
    {
        "title": "送僧",
        "author": "王鼎",
        "content": "孤云踪迹都无定，出个青山入个山。\n（均见周校本《诗话总龟》卷四六引《雅言杂载》）。",
        "dynasty": "唐",
        "collection_info": null
    },
    {
        "title": "",
        "author": "程嵩",
        "content": "。",
        "dynasty": "唐",
        "collection_info": null
    },
    {
        "title": "八十后作（题拟）",
        "author": "程嵩",
        "content": "虽无事业传千古，却得安闲过一生。\n（同前引《云斋广录》）。",
        "dynasty": "唐",
        "collection_info": null
    },
    {
        "title": "颂",
        "author": "郁山主",
        "content": "我有神珠一颗，久被尘劳关鏁。\n今朝尘尽光生，照破山河万朵。\n（《五灯会元》卷六）。",
        "dynasty": "唐",
        "collection_info": null
    },
    {
        "title": "郁山主赞",
        "author": "云端和尚",
        "content": "百尺竿头曾进步，溪桥一踏没山河。\n从兹不出茶川上，吟啸无非啰哩啰。\n（同前）。",
        "dynasty": "唐",
        "collection_info": null
    },
    {
        "title": "颂",
        "author": "璘禅师",
        "content": "天地指前径，时人莫彊移。\n箇中生解会，眉上更安眉。\n（《景德传灯录》卷二三、《五灯会元》卷十五）。",
        "dynasty": "唐",
        "collection_info": null
    },
    {
        "title": "偏参三昧歌",
        "author": "道寻",
        "content": "天崖海角参知识，徧恣惠我全提力。\n师乃呵余退步追，省躬廓尔从兹息。\n覩诸方，垂带直，善财得处难藏匿。\n棒头喝下露幽奇，纵去夺来看殊特。\n赵州关，雪岭陟，筑廅峰前验虚实。\n据证灵由闢万机，挥祖刃，开三域，卷舒重重孰西委？\n休呈识意谩猜揣，纳子攒眉碧眼咦。\n黄河倒逆昆崙觜。\n沩山牛，道吾唱，马师奋迅呈圆相。\n执水投针作后规，把镜持幡看先匠。\n广陵歌，谁继唱？拟续宫商调难况。\n石人愠色下鞭挝，水马奔嘶梵天上。\n丽水金，兰田玉，祝融峰攒湘浪蹙。\n满月澄溪松韵清，云纵龙腾好观瞩。\n（见《景德传灯录》卷三十）。",
        "dynasty": "唐",
        "collection_info": null
    },
    {
        "title": "登临湟楼",
        "author": "陈用拙",
        "content": "浮世自无閒日月，高楼长有好山川。",
        "dynasty": "唐",
        "collection_info": null
    },
    {
        "title": "送史长沙",
        "author": "陈用拙",
        "content": "人说洞庭波浪险（《广东通志》、《南汉书》作「恶」），使君自有，（《广东通志》、《南汉书》作「身是」）济川舟。\n（见《小草斋诗话》卷四、《粤诗蒐逸》卷一引《连州志》、郑方坤《五代诗话》卷二、同治《广东通志》卷三○三、梁廷柟《南汉书》卷十）。",
        "dynasty": "唐",
        "collection_info": null
    },
    {
        "title": "殿试茘枝诗",
        "author": "陈用拙",
        "content": "露湿臙脂拂眼明，红袍千裹画难成。\n佳人胜尽盘中味，天意偏教岭外生。\n橘柚远惭登贡籍，盐梅应合共和羹。\n金门若得栽培地，须占人间第一名。\n（见清汪森辑《粤西诗载》卷十三）。",
        "dynasty": "唐",
        "collection_info": null
    },
    {
        "title": "赠剑客",
        "author": "黄损",
        "content": "杯酒会云林，扶邦志亦深。\n晶莹三尺剑，决烈一生心。\n见死寻常事，闻冤即往寻。\n荆轲不了处，扼腕到如今。\n（周本淳校本《诗话总龟》卷二八引《雅言系述》）。",
        "dynasty": "唐",
        "collection_info": null
    },
    {
        "title": "大鹏山（题拟）",
        "author": "黄损",
        "content": "山清神骨水澄心，到此方知胜二林。\n（见《舆地纪胜》卷九二《连州》）。",
        "dynasty": "唐",
        "collection_info": null
    },
    {
        "title": "月夜江行",
        "author": "林楚材",
        "content": "欹枕卧抛千嶂月，卸帆闲却一溪风。\n（《舆地纪胜》卷一二三《贺州》）。",
        "dynasty": "唐",
        "collection_info": null
    },
    {
        "title": "",
        "author": "文偃",
        "content": "。",
        "dynasty": "唐",
        "collection_info": null
    },
    {
        "title": "十二时偈 一",
        "author": "文偃",
        "content": "半夜子，命似悬丝犹未许。\n因缘契会剎那间，了了分明一无气。",
        "dynasty": "唐",
        "collection_info": null
    },
    {
        "title": "十二时偈 二",
        "author": "文偃",
        "content": "鷄鸣丑，一岁孙儿大哮吼。\n实相圆明不思议，三世法身藏北斗。",
        "dynasty": "唐",
        "collection_info": null
    },
    {
        "title": "十二时偈 三",
        "author": "文偃",
        "content": "平旦寅，三昧圆光证法身。\n大千世界掌中收，色透髑髅谁得亲。",
        "dynasty": "唐",
        "collection_info": null
    },
    {
        "title": "十二时偈 四",
        "author": "文偃",
        "content": "日出卯，嘿说心传道实教。\n心心相印息无心，玄妙之中无拙巧。",
        "dynasty": "唐",
        "collection_info": null
    },
    {
        "title": "十二时偈 五",
        "author": "文偃",
        "content": "食时辰，恒沙世界眼中人。\n万法皆从一法生，一法灵光谁是隣。",
        "dynasty": "唐",
        "collection_info": null
    },
    {
        "title": "十二时偈 六",
        "author": "文偃",
        "content": "禺中巳，分明历历不相似。\n灵源独曜少人逢，达者方知无所虑。",
        "dynasty": "唐",
        "collection_info": null
    },
    {
        "title": "十二时偈 七",
        "author": "文偃",
        "content": "日中午，一部笙歌谁解儛。\n逍遥顿入达无生，昼夜法螺击法皷。",
        "dynasty": "唐",
        "collection_info": null
    },
    {
        "title": "十二时偈 八",
        "author": "文偃",
        "content": "日昳未，灌顶醍醐㝡上味。\n一切诸佛及菩提，唯佛知之贵中贵。",
        "dynasty": "唐",
        "collection_info": null
    },
    {
        "title": "十二时偈 九",
        "author": "文偃",
        "content": "晡时申，三坛等施{牙丿=丶}为宾。\n无漏果圆一念修，六度同归净土因。",
        "dynasty": "唐",
        "collection_info": null
    },
    {
        "title": "十二时偈 十",
        "author": "文偃",
        "content": "日入酉，玄人莫向途中走。\n黄叶浮沤赚杀人，命尽慞惶是了手。",
        "dynasty": "唐",
        "collection_info": null
    },
    {
        "title": "十二时偈 十一",
        "author": "文偃",
        "content": "黄昏戌，把火寻牛是底物。\n素体相呈却道非，奴郎不弁谁受屈。",
        "dynasty": "唐",
        "collection_info": null
    },
    {
        "title": "十二时偈 十二",
        "author": "文偃",
        "content": "人定亥，莫把三乘相疋配。\n要知此意现真宗，密密心心超三昧。",
        "dynasty": "唐",
        "collection_info": null
    },
    {
        "title": "宗脉颂",
        "author": "文偃",
        "content": "如来一大事，出现于世间。\n五千方便教，流传几百年。\n四十九年说，未曾忤出言。\n如来灭度后，付嘱迦叶边。\n西天二十八，祖佛印相传。\n达摩观东土，五叶气相连。\n九年来面壁，唯有吃茶言。\n二祖为上首，达摩回西天。\n六祖曹溪住，衣钵后不传。\n派分三五六，各各达真源。\n七八心忙乱，空花坠目前。\n苦哉●眼士，认得止啼钱。\n外道多毁谤，弟子得生天。\n昔在灵山上，今日获安然。\n六门俱休歇，无心处处闲。\n如有玄中客，但除入我山。\n一味醍醐药，万病悉皆安。\n因缘契会者，无心便安禅。\n（以上十三首均见《祖堂集》卷十一）。",
        "dynasty": "唐",
        "collection_info": null
    },
    {
        "title": "十二时歌",
        "author": "文偃",
        "content": "夜半子，愚夫说相似。\n鷄鸣丑，痴人捧龟首。\n平旦寅，晓何人。\n日出卯，韩情枯骨咬。\n食时辰，历历明机是悟（《古尊宿语当》卷十五引作「悮」）真。\n禺中巳，去来南北子。\n日南午，认向途中苦。\n日昳未，夏逢说寒气。\n晡时申，张三李四会言真。\n日入酉，恒机何得守。\n黄昏戌，看见时光谁受屈。\n人定亥，直（一作「真」）得分明沉苦海。\n（见《大正新修大藏经》第四十七册宋僧守坚集《云门匡真禅师广录》卷上。\n此条承王小盾同志告知。\n）。",
        "dynasty": "唐",
        "collection_info": null
    },
    {
        "title": "偈颂 一",
        "author": "文偃",
        "content": "云门耸剔（《天圣广灯录》卷二十作「踢」、《五灯会元》卷十五作「峻」）白云低，水急游鱼不敢栖。\n入户已知来见解，何劳更（《天圣广灯录》、《五灯会元》作「再」）举轹中泥。",
        "dynasty": "唐",
        "collection_info": null
    },
    {
        "title": "偈颂 二",
        "author": "文偃",
        "content": "药病相治学路医，扶篱摸壁小儿戏。\n幽谷不语谁人测，管解师承孰不知。",
        "dynasty": "唐",
        "collection_info": null
    },
    {
        "title": "偈颂 三",
        "author": "文偃",
        "content": "康氏圆形滞不明，魔深虚丧击寒冰。\n凤羽展时超碧汉，晋锋八博拟何凭。",
        "dynasty": "唐",
        "collection_info": null
    },
    {
        "title": "偈颂 四",
        "author": "文偃",
        "content": "是机是对对机迷，闢机（一作「尘」）尘远远机（《僧宝传》卷二作「尘」）栖。\n夕日日中谁有挂，因底底事隔情（《僧宝传》作「尘」）迷。\n。",
        "dynasty": "唐",
        "collection_info": null
    },
    {
        "title": "偈颂 五",
        "author": "文偃",
        "content": "太阳溢目极玄微，谁人说道我渠非。\n句中有路人皆响，觌面难遭第一机。",
        "dynasty": "唐",
        "collection_info": null
    },
    {
        "title": "偈颂 六",
        "author": "文偃",
        "content": "丱岁依山人事稀，松下相逢话道奇。\n锋前一句超调御，拟问如何历劫违。",
        "dynasty": "唐",
        "collection_info": null
    },
    {
        "title": "偈颂 七",
        "author": "文偃",
        "content": "翫古松高云不齐，鸿鸧鹤抱几年栖。\n剖㲉同时殊有异，羽张腾汉碧霄低。",
        "dynasty": "唐",
        "collection_info": null
    },
    {
        "title": "偈颂 八",
        "author": "文偃",
        "content": "万像森罗极细微，素话当人却道非。\n相逢相见呵呵笑，顾伫停机復是谁。",
        "dynasty": "唐",
        "collection_info": null
    },
    {
        "title": "偈颂 九",
        "author": "文偃",
        "content": "话尽途中事，言多何省机。\n贵人言是妙，上士见知亏。",
        "dynasty": "唐",
        "collection_info": null
    },
    {
        "title": "偈颂 十",
        "author": "文偃",
        "content": "大道何曾讨，无端入荒草。\n卷来復卷去，不觉虚生老。",
        "dynasty": "唐",
        "collection_info": null
    },
    {
        "title": "偈颂 十一",
        "author": "文偃",
        "content": "丧时光，藤林荒。\n图（《僧宝传》作「徒」）人意，滞肌尩。",
        "dynasty": "唐",
        "collection_info": null
    },
    {
        "title": "偈颂 十二",
        "author": "文偃",
        "content": "举不顾，即差互。\n拟思量，何劫悟。",
        "dynasty": "唐",
        "collection_info": null
    },
    {
        "title": "偈颂 十三",
        "author": "文偃",
        "content": "咄咄咄，力韦（《僧宝传》作「目」）希。\n禅子讶，中眉垂。\n（并同前）。",
        "dynasty": "唐",
        "collection_info": null
    },
    {
        "title": "偈颂 十四",
        "author": "文偃",
        "content": "不露锋（《五灯会元》卷十五作「风」）骨句，未语先分付。\n进步口喃喃，知君大罔措。\n（见同前书卷下）。",
        "dynasty": "唐",
        "collection_info": null
    },
    {
        "title": "偈颂 十五",
        "author": "文偃",
        "content": "云门顾鉴笑嘻嘻，拟议遭渠顾鑑咦。\n任是张良多智巧，到头于是也难施。\n（《禅林僧宝传》卷二）。",
        "dynasty": "唐",
        "collection_info": null
    },
    {
        "title": "北邙行",
        "author": "文偃",
        "content": "前山后山高峨峨，丧车辚辚日日过。\n哀歌幽怨满岩谷，闻者潜悲《薤露歌》。\n哀歌一声千载别，孝子顺孙徒泣血。\n世间何物得坚牢，大海须弥竟磨灭。\n人生还如露易晞，从来有会终别离。\n苦海哀伤不暂辍，况復百年惊梦驰。\n去人悠悠不復至，今人不会古人意。\n栽松起石驻墓门，欲为死者长年计。\n魂魄悠扬形化土，五趣茫茫井轮度。\n今人还葬古人坟，今坟古坟无定主。\n洛阳城裏千万人，终为北邙山下尘。\n沉迷不计归时路，为君孤坐长悲辛。\n昔日送人哭长道，今为孤坟卧芳草。\n妖狐穿穴藏子孙，耕夫拨骨寻珠宝。\n老木萧萧生野风，东西坏冢连晴空。\n寒食已过谁享祀，冢畔余花寂寞红。\n日月相催若流矢，贫富归愚尽如此。\n安得同游常乐乡，纵经劫火无生死。\n（见明焦竑《焦氏类林》卷八）。",
        "dynasty": "唐",
        "collection_info": null
    },
    {
        "title": "颂云门三句语（幷余颂八首） 函盖干坤",
        "author": "缘密",
        "content": "干坤并万像，地狱及天堂，物物皆真现，头头总（《天圣广灯录》作「用」）不伤。",
        "dynasty": "唐",
        "collection_info": null
    },
    {
        "title": "颂云门三句语（幷余颂八首） 截断众流",
        "author": "缘密",
        "content": "堆山积岳来，一一尽尘埃。\n更拟论玄妙，冰消瓦解摧。",
        "dynasty": "唐",
        "collection_info": null
    },
    {
        "title": "颂云门三句语（幷余颂八首） 随波逐浪",
        "author": "缘密",
        "content": "辩口利舌间，高低总不亏。\n还如应病药，诊候在临时。",
        "dynasty": "唐",
        "collection_info": null
    },
    {
        "title": "颂云门三句语（幷余颂八首） 三句外别置一颂（《古尊宿语录》作「问」）",
        "author": "缘密",
        "content": "当人如举唱，三句岂能该。\n有问如何事，南岳与天台。\n。",
        "dynasty": "唐",
        "collection_info": null
    },
    {
        "title": "颂云门三句语（幷余颂八首） 褒贬句",
        "author": "缘密",
        "content": "金屑眼中翳，衣珠法上尘。",
        "dynasty": "唐",
        "collection_info": null
    },
    {
        "title": "颂云门三句语（幷余颂八首） 辨亲疎",
        "author": "缘密",
        "content": "黑豆未生前，商量已成颠。\n更寻言语（《天圣广灯录》作「句」）会，特地隔西天。",
        "dynasty": "唐",
        "collection_info": null
    },
    {
        "title": "颂云门三句语（幷余颂八首） 辨邪正",
        "author": "缘密",
        "content": "罔象谈真旨，都缘未辨明。\n守他山鬼窟，不免是精灵。",
        "dynasty": "唐",
        "collection_info": null
    },
    {
        "title": "颂云门三句语（幷余颂八首） 通宾主",
        "author": "缘密",
        "content": "自远趋风问，分明向道休。\n再三如不（《天圣广灯录》作「未」）晓，消得箇非遥。\n（《天圣广灯录》作「更摇头」）。",
        "dynasty": "唐",
        "collection_info": null
    },
    {
        "title": "颂云门三句语（幷余颂八首） 抬荐商量",
        "author": "缘密",
        "content": "相见不扬眉，君东我亦西。\n红霞穿碧海，白日绕（《天圣广灯录》作「照」）须弥。",
        "dynasty": "唐",
        "collection_info": null
    },
    {
        "title": "颂云门三句语（幷余颂八首） 提纲商量",
        "author": "缘密",
        "content": "若欲正提纲，直须大地荒。\n欲来衝雪刃，不免露（《天圣广灯录》作「碎」）锋铓。",
        "dynasty": "唐",
        "collection_info": null
    },
    {
        "title": "颂云门三句语（幷余颂八首） 据实商量（《天圣广灯录》作「据实话会」）",
        "author": "缘密",
        "content": "睡来合眼饭来餐，起坐终诸（《古尊宿语录》作「须」）勿（《天圣广灯录》作「无」）两般。\n同道尽知言不惑，十方剎土目前观（《天圣广灯录》作「看」）。",
        "dynasty": "唐",
        "collection_info": null
    },
    {
        "title": "颂云门三句语（幷余颂八首） 委（《天圣广灯录》作「迂」）曲商量",
        "author": "缘密",
        "content": "得用由来处处通，归机施设认家风。\n扬眉瞬目同（《天圣广灯录》作「开」）一眼，竖拂敲床为耳聋。\n（以上十二首均见《大正藏》第四十七册及《古尊宿语录》卷十八收宋守坚辑《云门匡真禅师广录》卷下。\n《天圣广灯录》卷二十一以为鼎州普安道禅师作，道禅师为缘密之法嗣。\n）。",
        "dynasty": "唐",
        "collection_info": null
    },
    {
        "title": "迭秀山",
        "author": "周渭",
        "content": "平生赋性爱观澜，今日登临迭秀山。\n天锡卦爻分象外，地将圭笏出人间。\n昭州本遶孤城小，五岭山高众垤难。\n极且紫宸何处是，碧云深处佩珊珊。\n（见《粤西诗载》卷十三）。",
        "dynasty": "唐",
        "collection_info": null
    },
    {
        "title": "游兼山",
        "author": "周渭",
        "content": "插空峭壁白云迷，独上高巅万象低。\n一路接天连楚界，两峰拔地镇南夷。\n泉飞石涧游魂冷，风捲松涛匹马嘶。\n踏破层崖心未折。\n凤凰山后鹧鸪啼。\n（见光绪十五年陆履中纂《恭城县志》卷四）。",
        "dynasty": "唐",
        "collection_info": null
    },
    {
        "title": "偈",
        "author": "智寂",
        "content": "以字不是八不成，森罗万像此中明。\n直饶巧说千般妙，不是讴阿（一作「沤和」）不是经。\n（见《景德传灯录》卷二十二、《五灯会元》卷十五）。",
        "dynasty": "唐",
        "collection_info": null
    },
    {
        "title": "送郡太守",
        "author": "胡君防",
        "content": "桄榔雨醉江城夜，橄榄风吟野驿秋。",
        "dynasty": "唐",
        "collection_info": null
    },
    {
        "title": "咸阳閒望",
        "author": "胡君防",
        "content": "楼台旧地牛羊满，宫殿遗址禾黍平。",
        "dynasty": "唐",
        "collection_info": null
    },
    {
        "title": "水边",
        "author": "胡君防",
        "content": "岛日斜明僧寺阁，汀云低影客船窗。\n。",
        "dynasty": "唐",
        "collection_info": null
    },
    {
        "title": "句",
        "author": "胡君防",
        "content": "水边闲咏处，云岛月斜明。\n（均见《粤诗蒐逸》卷一引《连州志》本传）（按：胡君防另有《赠魏野处士》诗，知宋真宗初尚在世。\n）。",
        "dynasty": "唐",
        "collection_info": null
    },
    {
        "title": "葛藤歌",
        "author": "朗上座",
        "content": "阿呵呵，是什么，听向精灵窟裏坐。\n朕兆生兮与未生，蓦口掴弓无罪过。\n如今口使谁人掴，纵使掴弓復何责？\n除是知音同道流，未言已过新罗国。\n干坤大地本来虚，靡用观空作意除。\n作意除兮终不了，还似霜钩钓火鱼。\n恨余数载勤劳苦，为剖玄中一玄语。\n明明玄自不玄玄，更尚玄中求玄悟。\n无法迷人及悟人，忽于平地致难辛。\n丈夫须禀天生格，蹋破虚空莫问津。\n单刀秀句枉施设，剜肉成疮向谁说？\n直铙讲得石点头，终归不离水中月。\n更言者箇是如来，诳他自诳苦哀哉！若也不信葛藤语，一任青天掣电雷。\n余家一任青天笑，碧落浮云徒浩浩。\n解说刀兮口不伤，今古岂无言语道。\n闲来把笔动毫铓，不欲{眉肩}然伫寂乡。\n无事强生多种解，争如无事且寻常。\n且寻常，犹被虚真笑一场。\n可怜好箇究全子，唤作究全早压良。\n默不是，语乖张，到此分明总是狂。\n为报诸方毳侣道，最好波斯入大唐。\n（《天圣广灯录》卷二十。\n）。",
        "dynasty": "唐",
        "collection_info": null
    },
    {
        "title": "落星寺",
        "author": "齐己",
        "content": "此星何事下穹苍，独为僧居化渺茫。\n楼阁两回青嶂冷，轩窗风度白苹香。\n经秋远鴈横高汉，䫿风寒涛响夜堂。\n尽日凭栏聊写望，顿疑身忽在潇湘。",
        "dynasty": "唐",
        "collection_info": null
    },
    {
        "title": "西林水阁",
        "author": "齐己",
        "content": "松楸连塔古，窗槛任闲开。\n水遶清阴裏，人从热处来。\n噪风蝉带鹤，欹树石兼苔。\n向晓东林下，迟迟舍此回。\n（以上二首均见《吉石庵丛书》本《庐山记》卷四）。",
        "dynasty": "唐",
        "collection_info": null
    },
    {
        "title": "题天门山",
        "author": "齐己",
        "content": "可怜宋玉多才思，不见天门十六峰。\n（见《舆地纪胜》卷七十《澧州》）。",
        "dynasty": "唐",
        "collection_info": null
    },
    {
        "title": "送人归吴",
        "author": "齐己",
        "content": "比说归耕钓，迢迢向海涯。\n春寒游子路，村晚主人家。\n野岸纷垂柳，深山绿过茶。\n重寻旧邻里，菱藕正开花。\n（影印文渊阁《四库全书》本《白莲集》卷一）（按：《全唐诗》卷八三八收此诗缺六字，今重录。\n）。",
        "dynasty": "唐",
        "collection_info": null
    },
    {
        "title": "寄王振拾遗",
        "author": "齐己",
        "content": "折槛意何如？平安信不虚。\n近来焚谏草，深去觅山居。\n志定荣枯外，身全宠辱余。\n分明知在处，难寄乱离书。\n（同前。\n）（按：《全唐诗》卷八三八收此诗缺九字，今重录。\n）。",
        "dynasty": "唐",
        "collection_info": null
    },
    {
        "title": "送[韩]（刘）（据诗意及《白莲集》卷九改）蜕秀才赴举",
        "author": "齐己",
        "content": "百发百中技，长[杨]（阳）献赋年。\n丹枝如技分，一箭的无偏。\n文物兵销国，关河雪霁天。\n都人看春牓，韩字在谁前。\n（同前）（按：《全唐诗》卷八三八收此诗缺五字，今重录。\n）。",
        "dynasty": "唐",
        "collection_info": null
    },
    {
        "title": "寄勉二三子",
        "author": "齐己",
        "content": "不见二三子，悠然吴楚间。\n尽应生白髮，几箇在青山。\n暇日还宜爱，余生莫放閒。\n君闻国风否？千载咏关关。\n（同前）（按：《全唐诗》卷八三八收此诗缺七字，今重录。\n）。",
        "dynasty": "唐",
        "collection_info": null
    },
    {
        "title": "与张先辈话别",
        "author": "齐己",
        "content": "为子同志者，各自话离心。\n及第还全蜀，游方归二林。\n巴江经峡涨，楚野入吴深。\n地日传消息，东西不易寻。\n（同前卷二）（按：《全唐诗》卷八三九收此诗缺五字，今重录。\n）。",
        "dynasty": "唐",
        "collection_info": null
    },
    {
        "title": "渚宫莫问诗一十五首之十一",
        "author": "齐己",
        "content": "莫问休贪恋，浮云逐性情。\n人间高此道，禅外剩他名。\n夏雨松边坐，秋光水畔行。\n更无时忌讳，容易得题成。\n（同前卷五）（按：《全唐诗》卷八四二收此诗缺六字，今重录。\n又《全唐诗》卷八四一收《还族弟卷》第五句缺一字，前引四库本《白莲集》卷四作「诣」，《四部丛刊》本作「苦」。\n卷八四三《闻西蟾从弟卜岩居岳诗有寄》第八句缺一字，四库本《白莲集》卷六作「总」。\n）。",
        "dynasty": "唐",
        "collection_info": null
    },
    {
        "title": "古松",
        "author": "齐己",
        "content": "雷电不敢伐，鳞皱势万端。\n蠹依枯节死，蛇入朽根盘。\n影浸僧禅湿，声吹鹤梦寒。\n寻常风雨夜，应有鬼神看。\n（《分门纂类唐歌诗》残本卷九五《草木虫鱼类》七）。",
        "dynasty": "唐",
        "collection_info": null
    },
    {
        "title": "句 一",
        "author": "齐己",
        "content": "翠楼春酒虾蟆陵，长安少年皆共矜。\n（《升庵诗话》卷十三。\n以上二则承周介民同志告知。\n）。",
        "dynasty": "唐",
        "collection_info": null
    },
    {
        "title": "句 二",
        "author": "齐己",
        "content": "相思坐溪石，微雨下山岚。\n（见《吟窗杂录》卷十五）（按：《全唐诗》卷八四七收二句，缺三字，今重录。\n）。",
        "dynasty": "唐",
        "collection_info": null
    },
    {
        "title": "入道浅深颂 一",
        "author": "竟脱",
        "content": "露柱声声唤，猢狲绳不断。\n中下莫知由，上士方堪看。\n。",
        "dynasty": "唐",
        "collection_info": null
    },
    {
        "title": "入道浅深颂 二",
        "author": "竟脱",
        "content": "露柱不声唤，猢狲绳子断。\n上士笑呵呵，中流若为见。",
        "dynasty": "唐",
        "collection_info": null
    },
    {
        "title": "入道浅深颂 三",
        "author": "竟脱",
        "content": "猢狲与露柱，未免东西步。\n任唱太平歌，徒话超佛祖。",
        "dynasty": "唐",
        "collection_info": null
    },
    {
        "title": "入道浅深颂 四",
        "author": "竟脱",
        "content": "我见匠者夸，语默玄妙句。\n不善本根源，巧布祗园事。",
        "dynasty": "唐",
        "collection_info": null
    },
    {
        "title": "入道浅深颂 五",
        "author": "竟脱",
        "content": "少室与摩竭，第代称扬许。\n我今问汝徒，谁作将来主。\n（见《景德传灯录》卷二十九，原署「敬脱和尚」。\n）。",
        "dynasty": "唐",
        "collection_info": null
    },
    {
        "title": "寄南平王",
        "author": "怀浚",
        "content": "马头渐入扬州路，亲眷应须洗眼看。\n（见《太平广记》卷九十八引《北梦琐言》、《宋高僧传》卷二十二《晋巴东怀浚传》）。",
        "dynasty": "唐",
        "collection_info": null
    },
    {
        "title": "荆台（题拟）",
        "author": "孙光宪",
        "content": "百尺荆台草径荒，如何前日谓云阳？\n古今不尽迁移恨，依旧台边水渺茫。\n（见《舆地纪胜》卷六四《江陵府》）。",
        "dynasty": "唐",
        "collection_info": null
    },
    {
        "title": "句",
        "author": "孙光宪同寮",
        "content": "科松为落花。\n（见《北梦琐言》卷二）。",
        "dynasty": "唐",
        "collection_info": null
    },
    {
        "title": "法身颂",
        "author": "慧坚",
        "content": "扶桑出日头，黄河辊底流。\n六六三十六，陕府出（《五灯会元》作「灌」）铁牛。\n（《天圣广灯录》卷二十四、《五灯会元》卷十四。\n）。",
        "dynasty": "唐",
        "collection_info": null
    },
    {
        "title": "寓玉局山寺感怀",
        "author": "杜光庭",
        "content": "一年一度喜春光，及至秋来又感伤。\n白日似风留不住，青春如水去何忙。\n眼前有路同归路，身在他乡忆故乡。\n若不倾心向真宰，也应憔悴鬓成霜。\n（见民国五年刊周宗麟纂《大理县志稿》卷三十。\n）。",
        "dynasty": "唐",
        "collection_info": null
    },
    {
        "title": "诗",
        "author": "杜光庭",
        "content": "五百年中降岳灵，神仙风骨鹤仪形。\n剑光带日衝南斗，鹏翼翻云起北溟。\n（见《锦绣万花谷》卷二十三。\n）。",
        "dynasty": "唐",
        "collection_info": null
    },
    {
        "title": "生死歌诀 一",
        "author": "杜光庭",
        "content": "切脉定知生死路，但向止濇中取。\n看取濇脉喻止代，此是死期之大槩。\n濇脉喻外有形证，未可断他殂大命。\n若无形证与代同，尺部见之皆死定。\n欲知死期何以取？古贤推定五般土。\n阳土须知不过阴，阴土遇阳当细数。\n四季中央戊己同，万物凭土以为主。\n孤阳寡阴即不中，譬取鳏夫及寡妇。\n假如申年肾代止，十投一岁分明主。\n尺部失主鬼称尊，其人子年夏季死。\n鬼贼脉在一年内，此事人间尽称会。\n春得肺脉死庚辛，愚者反嫌药不对。\n叔和謌诀精微，但何其中寻取义。\n尺部伏似树无根，阴毒伤寒合其类。\n回阳着文后仍看，切骨若无堪下泪。\n若人六脉动摇摇，又怕其中无胃气。\n屋漏雀啄恶见脾，余部见之皆不畏。\n死期常例有多门，弹石解索须细论。\n此候不逾于一季，姻亲泣送葬孤坟。\n鰕游若也及鱼翔，一气之期即不长。\n十五日中寻鬼贼，水一火二木三量。\n金四土五数已实，各随部位好参详。\n每季土王十八日，此法古今永无失。\n黄帝一法四分三，一法亦云三十日。\n随分远近各不同，藏在玉函夸秘密。\n唯有伤寒最无定，汗吐下后脉须静。\n忽然相反即难医，外边有怕乖形证。\n脉息至少冷虚惫，至多热壅水为怪。\n补虚泻实更仍前，见此分明还可骇。\n上医四事尽须谙，脉病证治要相参。\n有一乖违难措手，此即难医大不堪。\n更有久病及暴病，大都要知消详惯。\n久病脉变即不中，死候当须宜早辨。\n暴病脉变亦多端，或善或恶依法看。\n脉病相违即不效，要知大命必须𢬵。\n关前为阳关后阴，妇人反此是冠簪。\n乘凌覆溢相侵夺，荣卫调和理更深。\n欲识童男与童女，诀在寸关幷尺裏。\n自然紧数甚分明，都缘未散精华气。\n小儿脉气似大人，老少相违即不起。\n本经自病最难医，纵疗何年有瘥时。\n间藏七传无外证，强将元散与扶持。\n伤寒中风自难看，指下逢之脉缭乱。\n合吐即泻即非良，汗脉见时须发汗。\n虽然得汗状如珠，密密铺排在病躯。\n此候不堪休胗脉，其人朝夕命疕殂。\n但于弦鈎毛石中，此状见之当病剧。\n徒夸五色大还丹，若愿痊除空费力。\n更有死脉多般样，难经细说那志向，从上损下死即迟，死脉多从下损上。\n连传五臟死疾时，一朝炁少志调养。\n再损之时促命期，如逢真箇堪惆怅。\n病候脉状多中取，要知大抵开门户。\n有一乖违即不中，但看强者推为主。\n復有久病更难看，或与健人脉一般。\n忽然加至脉飜双，结托寻衣好买棺。\n若遇风疾及劳疾，妙法看时如抵圣。\n风疾脾缓空费力，劳极心数命难存。\n风疾无令脉至迟，劳疾至多药无应。\n伤寒中风得死脉，但将真药与瓷闘。\n药灵病退脉须和，脉若准前命难救。\n如此定知生死期，可作医家箕本柄。\n若能指下悟元机，便是灵台挂明镜。",
        "dynasty": "唐",
        "collection_info": null
    },
    {
        "title": "生死歌诀 二",
        "author": "杜光庭",
        "content": "脉分虚实为君说，弦数沉被幷冷热。\n关前阳脉数弦浮，关后阴沉迟细脉。\n浮弦而数热兼风，沉细为寒气上攻。\n阳浮为表阴沉裏，尺寸关中看子细。\n学者要知生死期，九恠脉中定凶吉。\n结促牢代四脉者，可取死生期岁月。\n假令四十动一止，一臟无炁死之义。\n三十动中一止时，三岁二臟死无炁。\n脉来十动一止之，一岁死期堪下泪。\n若还十动不满者，动胖炁衰人不起。\n须当以日定死期，盖为动中不应指。\n三元正气难拘束，魂魄冥冥随风去。\n一呼三寸阳炁出，一吸復然阴炁入。\n阴阳呼吸定息匀，来往升降中不息。\n肝脉达而风炁生，肾水下而雨滋湿。\n肺炁清汽上属天，地炁浊而通其嗌。\n脾司出纳象谷空，雷动于心声霹雳。\n水谷包容肠胃间，六经为川流不息。\n阳为形表血为阴，精气为荣悍为卫。\n络有十五经十二，上应周天下临地。\n水漏百刻运流行，与周天度为纲纪。\n手足阳明江海水，天蝎金牛幷豫冀。\n太阳手足合清淮，天秤白羊充淮裏。\n阴阳人马对寅申，燕益渭漯水气深。\n太阴巨蟹幷磨蝎，丑未湖河水难竭。\n宝瓶狮子对周齐，汝水三河合应之。\n巳上楚宫属双女，亥上双鱼时掉尾。\n十二脉中合经水，内外相输为表裏。\n人身血气要充盈，六脉无邪无病体。\n火之精气主生神，水气充盈生志意。\n復胗濇脉何部中，败血折精之脉候。\n唯有三秋乃应时，余月见之皆恶候。\n洪鈎夏脉居寸口，堪笑愚夫多不晓。\n脉若俱洪不带鈎，鈎不外汇时血常走。\n秋脉微毛若无濇，病者多应命单得。\n设然肺部胗见之，濇谓秋中多结脉。\n严冬尺脉要弦沉，肾部无邪体炁清。\n忽然弦大多虚候，梦中涉水鬼随人。\n春怕庚辛秋丙丁，微毛洪数病相侵。\n玉函歌诀最玄微，俗眼庸人难探颐。\n若能精向义中求，审察元通神可比。\n。",
        "dynasty": "唐",
        "collection_info": null
    },
    {
        "title": "生死歌诀 三",
        "author": "杜光庭",
        "content": "浮弦多是风头痛，积聚体疼胸膈噎。\n紧实号为寒热证，涩泻烦燥小便涩。\n芤脉盖因阳耗散，鼻衂无时精炁竭。\n脉沉兼优是重阴，气刺胸膨癥块结。\n风寒相传脉浮迟，外受寒邪内风热。\n肺受风寒痰欬嗽，左手见之心战佚。\n弱而兼濡是阳虚，汗出憎寒炁羸劣。\n风湿风温及湿温，脉候交差要分别。\n汗无重汗耳无知，妄语无瘖各部委是暍。\n洪数脉来阳气盛，目赤舌干唇破裂。\n浮而兼紧肾之虚，温助寒邪益精血。\n阳绝尺中脉细微，针灸勿令精炁绝。\n促结代脉是脾虚，若见之时难救得，女人尺中须要盛，浮细沉迟是虚证。\n忽然胗得寸中盈，六部无邪身有孕。\n童女童男何以别？须看天真无损缺。\n大凡童子脉来沉，童女尺中洪拍拍。\n男子妇人精血衰，假饶覆溢脉无回。\n一呼四至为平脉，一呼一至死相催。\n伤寒舌黑洗不红，药洗分明定吉凶。\n汗若脉和无恶候，脉如躁疾命将殂。\n中风目闭口开者，喉中拽锯炁不敷。\n脉若洪弦由可救，浮大多应命不苏。\n男女五劳洪数脉，定知不久炁长吁。\n大抵七表八裏脉，相连九道作程途。\n表裏脉分轻重病，九怪传来病不舒。\n胗脉要分轻与少，始知生死可枝梧。\n浮洪短促为阳弱，沉细兼长阴有余。\n如此分张轻重断，岂同俗眼一凡夫。\n六部鬼贼是如何，造化阴阳事更多。\n心火怕逢沉滑脉，肺金犹怕浮洪克。\n唯有脾元恶木侵，四时寄旺本无形。\n甲乙最嫌金炁重，肾中脉缓水无盈。\n一位克重当须断，二位克重却分轻。\n三位克时难救疗，纵然暂醒必归冥。\n水火相临分上下，金木相侵事必凌。\n水土二宫俱要静，一宫有克少安宁。\n高士要知刑克贼，孰能考究记心经。\n春怕庚辛秋恶候，夏嫌水气火相刑。\n刑剋只分轻与重，自然切脉甚精明。\n左手胗得重病脉，右手脉候却调匀。\n只断脉中须应病，故知命脉得和平。\n假此一例余仿此，医门学者要劳心。\n（以上三首均见《宛委别藏》影写本杜光庭《广成先生玉函经》。\n）。",
        "dynasty": "唐",
        "collection_info": null
    },
    {
        "title": "寿邓将军 一",
        "author": "杜光庭",
        "content": "文星一夜动天关，此日真仙降世间。\n千里光华蟾影满，九皋空阔鹤情闲。\n临戎暂许分忧寄，入相看随急诏还。\n自愧嘉辰无异礼，祇将吟咏祝崇山。",
        "dynasty": "唐",
        "collection_info": null
    },
    {
        "title": "寿邓将军 二",
        "author": "杜光庭",
        "content": "当年五百合生贤，自入青云更不还。\n岳气此时来世上，文星今日到人间。\n降因天下悲姚宋，出为儒门继闵颜。\n惟有感恩无路报，一生倾酒祝南山。\n（影印本《诗渊》第六册第四五四○页。\n）。",
        "dynasty": "唐",
        "collection_info": null
    },
    {
        "title": "太阳真君呪",
        "author": "杜光庭",
        "content": "东望扶桑宫，稽首朝郁仪。\n太阳洞明景，寥寥何所思。\n令我拜金色，候天望英姿。\n皇华将玉女，临轩降此时。",
        "dynasty": "唐",
        "collection_info": null
    },
    {
        "title": "太阴真君呪",
        "author": "杜光庭",
        "content": "仰望顾八表，惟月孕阴精。\n中有大素皇，夫人驾绿軿。\n曜华光二极，混明照三清。\n慇懃求志道，五色下来迎。",
        "dynasty": "唐",
        "collection_info": null
    },
    {
        "title": "木德星君呪",
        "author": "杜光庭",
        "content": "岁星乘木德，展望耀东乡。\n凌天姿润泽，正色滉明皇，寻华歌浩漾，掷水咏芝芳。\n经时频祷祝，获福自然长。\n。",
        "dynasty": "唐",
        "collection_info": null
    },
    {
        "title": "火德星君呪",
        "author": "杜光庭",
        "content": "芒角森龙凤，威光叱十方。\n丹罡耀午夜，朱火焰三边。\n晶明符正炁，剑戟炴兵权。\n欃枪应灭迹，孛慧敢当前。",
        "dynasty": "唐",
        "collection_info": null
    },
    {
        "title": "金德星君呪",
        "author": "杜光庭",
        "content": "太白凌清汉，腾霜耀素英。\n亭亭浮瑞彩，皎皎盛长庚。\n锋高能御寇，色润每降兵。\n推穷符历数，合道与长生。",
        "dynasty": "唐",
        "collection_info": null
    },
    {
        "title": "水德星君呪",
        "author": "杜光庭",
        "content": "妙哉符五炁，彷佛见真门。\n嵯峨当丑位，壬癸洞灵君。\n分辉凝皎洁，盻蠁赴思存。\n仙歌将舞蹈，良久下金天。",
        "dynasty": "唐",
        "collection_info": null
    },
    {
        "title": "土德星君呪",
        "author": "杜光庭",
        "content": "高穹符戊己，藏陆起重霄。\n五行尊暗曜，九土见光昭。\n甘石推留伏，陶巫筭深寥。\n上仙垂雨露，伏地礼空谣。",
        "dynasty": "唐",
        "collection_info": null
    },
    {
        "title": "罗㬋星君呪",
        "author": "杜光庭",
        "content": "神首循黑道，冥冥超至灵。\n晴明期朔望，阳德晦阴精。\n高镇黄旛阙，矛戟耀霜铃。\n志心伺多福，稽首讽真经。",
        "dynasty": "唐",
        "collection_info": null
    },
    {
        "title": "计都星君呪",
        "author": "杜光庭",
        "content": "处暗表阴德，豹尾镇星宫。\n怒指摧山岳，权雄暝太空。\n龙蛇生怪状，变异忽昏蒙。\n主人长寿荣，禳应在恪恭。",
        "dynasty": "唐",
        "collection_info": null
    },
    {
        "title": "紫炁星君呪",
        "author": "杜光庭",
        "content": "授制宗元帝，含精耀紫微。\n阴阳乘运极，幽显閟灵机。\n玉舆登马汉，金铃布斗飞。\n四宿循周度，九土尊天威。",
        "dynasty": "唐",
        "collection_info": null
    },
    {
        "title": "月孛星君呪",
        "author": "杜光庭",
        "content": "太阴光玉纬，精魄育羣生。\n青桂黄华辅，郁罗保素灵。\n毛头分怪状，彗尾或潜经。\n舍次流灾房，斋修洞香冥。",
        "dynasty": "唐",
        "collection_info": null
    },
    {
        "title": "本命呪",
        "author": "杜光庭",
        "content": "本命尊威赫，元辰位豹宫。\n三元分品秩，六十卫躔躬。\n仙吏牌神化，真官亦治功。\n人伦无贵贱，终始赖含洪。\n（《正统道藏》本杜光庭《道门科范大全集》卷四八。\n）。",
        "dynasty": "唐",
        "collection_info": null
    },
    {
        "title": "贺府主令公甘雨应祈",
        "author": "杜光庭",
        "content": "一炷名香达杳冥，旋闻风雨应精诚。\n染来山岳千重翠，洗尽尘埃六合清。\n不独旱苗苏壠亩，便期嘉谷遍寰瀛。\n须知至理调元化，丞相为霖致太平。\n（宋吕祖谦《诗律武库后集》卷十。\n）。",
        "dynasty": "唐",
        "collection_info": null
    },
    {
        "title": "诗",
        "author": "杜光庭",
        "content": "数声鷄唱锦梦楼，引得春风散锦川。\n星斗似沈初报晓，羽仪如画已朝天。\n翠华尚未离三蜀，白日那堪又一年。\n秖如明时位多感，瑶炉重炷祝尧烟。\n（宋无名氏《翰苑新书前集》卷六十三。\n《分门纂类唐宗时贤千家诗选》卷十六闻人祥正《集句》引首句。\n）。",
        "dynasty": "唐",
        "collection_info": null
    },
    {
        "title": "通玄讚八首 一",
        "author": "杜光庭",
        "content": "至道常虚寂，玄化应真精。\n分神通一切，凝景在三清。\n恍惚生有象，冲寞见无形。\n逐运开缘会，因机说娒对。\n修之登景汉，慢之堕幽囹。\n天女散金华，神童唱玉声。\n十华迴宝盖，九凤遏云营。\n若能弘至赜，家国悉安宁。",
        "dynasty": "唐",
        "collection_info": null
    },
    {
        "title": "通玄讚八首 二",
        "author": "杜光庭",
        "content": "五亿诸天界，三千道境中。\n是非更有待，生死互无穷。\n妄起贪瞋狱，虚成杀害宫。\n谬言人我异，安知彼此同。\n六骸俱不实，万法悉归空。\n体道烦恼尽，心与色尘终。\n未能求解脱，常只处攀笼。\n若欲常自在，稽首至道宗。",
        "dynasty": "唐",
        "collection_info": null
    },
    {
        "title": "通玄讚八首 三",
        "author": "杜光庭",
        "content": "天堂与地狱，凡夫及圣人。\n悉从方寸起，非復有余因。\n悟则聪明友，迷为愚瞽隣。\n苦魂服务有识，罪魄亦含神。\n何为沈恼难，良由不信真。\n弃此身上宝，染彼世间尘。\n既依流浪海，还没死生津。\n若欲渡此苦，安坐自观身。",
        "dynasty": "唐",
        "collection_info": null
    },
    {
        "title": "通玄讚八首 四",
        "author": "杜光庭",
        "content": "善哉元始尊，慈悲度一切。\n德出虚空表，功满尘沙界。\n广说大乘经，发生无上慧。\n轮迴周亿劫，教化通三世。\n精贯有形中，妙穷无色际。\n迹遍方方域，道应天天帝。\n权实度天人，机缘随巨细。\n神用难可穷，方圆无不制。",
        "dynasty": "唐",
        "collection_info": null
    },
    {
        "title": "通玄讚八首 五",
        "author": "杜光庭",
        "content": "罪福犹镜象，生死若轮迴。\n但观明裏去，谁识暗中来。\n未慕三天阙，唯愁五苦台。\n罪魂随运尽，幽魄应缘开。\n精气空浮爽，形骸久化灰。\n且甘为鬼质，谁念入仙胎。\n徒愿青书录，终悲黑簿催。\n法轮难再覩，长夜足堪哀。",
        "dynasty": "唐",
        "collection_info": null
    },
    {
        "title": "通玄讚八首 六",
        "author": "杜光庭",
        "content": "我身良可惜，宜各修生道。\n孰云白玉芝，多莳黄金草。\n结志行六度，专心论三宝。\n白元来降接，赤子常携抱。\n朽年惭晚学，壮岁须及早。\n知足自逍遥，贪荣更忧恼。\n坐观环堵大，静觉干坤小。\n守一若无移，终天岂云老。",
        "dynasty": "唐",
        "collection_info": null
    },
    {
        "title": "通玄讚八首 七",
        "author": "杜光庭",
        "content": "三千分世界，五亿化诸天。\n一一开净域，方方有圣缘。\n九光生院草，七宝满池莲。\n行馆排朱日，飞台映紫泉。\n烧香皆玉女，说法尽神仙。\n梵引九啸凤，鑪飘五色烟。\n稽首虚皇阙，歌咏太上前。\n慎莫忽宿命，当须信福田。",
        "dynasty": "唐",
        "collection_info": null
    },
    {
        "title": "通玄讚八首 八",
        "author": "杜光庭",
        "content": "道化三元布，神凝万像分。\n龙汉开玄箓，天书下赤浑。\n应期铿法鼓，随方启妙门。\n太上垂至赜，威德被干坤。\n神经三一侍，妙理五千文。\n字列金华府，名传玉帝君。\n心中生宝日，身上起罗云。\n十仙何足友，载刼乃长存。",
        "dynasty": "唐",
        "collection_info": null
    },
    {
        "title": "授经讚",
        "author": "杜光庭",
        "content": "飘飘太虚岭，流景在上玄。\n经始无终劫，常保天地人。\n国主学理世，道士诵得仙。\n贤者今奉受，依法以相传。\n时无至德子，保秘不妄宣。\n宗之昇太清，弃之堕九泉。\n我说无为道，冲寂得自然。",
        "dynasty": "唐",
        "collection_info": null
    },
    {
        "title": "光明讚",
        "author": "杜光庭",
        "content": "立功须及早，学道亦当时。\n昼夜宜勤学，发意莫狐疑。\n烧香常礼拜，诵经恒奉师。\n勇猛加精进，专诚无想思。\n四等将六度，三奔与五雌。\n洗尘入空寂，虚心将自持。\n唯期不转退，岂为人所嗤。\n若能如是者，朝夕自仙飞。",
        "dynasty": "唐",
        "collection_info": null
    },
    {
        "title": "真人讚六首 一",
        "author": "杜光庭",
        "content": "大道难无甚，可以有情求。\n伫驾空洞中，迴眄翳沧流。\n净明三界外，萧萧玉京游。\n自无玄挺运，谁能悟冥趣。\n落落天汉澄，俯仰即虚柔。\n七玄散幽夜，返胎顺沈浮。\n冥期苟潜凝，阳九无虞忧。\n覩此去来会，时復为淹留。\n外身而身存，真仙会良俦。",
        "dynasty": "唐",
        "collection_info": null
    },
    {
        "title": "真人讚六首 二",
        "author": "杜光庭",
        "content": "亹亹玄中趣，湛湛清汉波。\n代谢若旋环，椿木不改柯。\n静心念至真，随运顺离罗。\n感应理常通，神适逮自徂。\n澹游初无际，繁想洞九遐。\n飞根散玄叶，理返非由他。\n常能诵玉章，玄音彻霄霞。\n甲申洪灾至，椌翮王母家。\n永享无终纪，岂知年劫多。",
        "dynasty": "唐",
        "collection_info": null
    },
    {
        "title": "真人讚六首 三",
        "author": "杜光庭",
        "content": "玄者七宝林，十华幷弥罗。\n紫烟冠灵晖，云京秀玉阿。\n上有福德堂，宫室互参差。\n皆是清信士，真仙飞天家。\n三界通玄路，五道清不邪。\n善缘应根生，累功享福多。\n牵对相寻续，大法谅不虚。\n无有万年人，皆与劫同徂。\n依依欢乐世，发言成咏歌。\n此世欢无极，常奈来运何。",
        "dynasty": "唐",
        "collection_info": null
    },
    {
        "title": "真人讚六首 四",
        "author": "杜光庭",
        "content": "八观因缘门，四福从中生。\n时见有心者，思悟感天灵。\n吾今为是故开说真妙经。\n如从经中言，忆劫皆受荣。\n习道行劝戒，以经度我形。\n思念宿命根，洗拔先身婴。\n超越过三罗，八难于是冥。",
        "dynasty": "唐",
        "collection_info": null
    },
    {
        "title": "真人讚六首 五",
        "author": "杜光庭",
        "content": "魂返入定质，神操从是荣。\n灭度如蜕胞，旷朗覩八清。\n转轮得神仙，由我改心精。\n受报无穷量，志定入福庭。\n七十二相好，皆从身中明。\n顶负七宝光，照耀诸天形。\n云迅八景舆，风迴匡縁軿。\n昇入玄玄门，期乐乐未央。\n。",
        "dynasty": "唐",
        "collection_info": null
    },
    {
        "title": "真人讚六首 六",
        "author": "杜光庭",
        "content": "妙通转我神，弘普无量功。\n道成天地初，轮化发九重。\n灭度历生死，缘对各有宗。\n孰悟去来苦，形魂无始终。\n积善隆福基，身拔五难锋。\n脱离三亚道，萧萧入闲堂。\n念度无边境，思定感神通。\n法轮三度迴，辅我高仙功。\n迴我大椿步，飘昇太极宫。",
        "dynasty": "唐",
        "collection_info": null
    },
    {
        "title": "奉戒讚",
        "author": "杜光庭",
        "content": "奉戒为身宝，永劫享灵期。\n虚心会虚寂，精感在精思。\n九鸾陪玉轶，八凤荐金芝。\n青童歌妙曲，玄女唱清词。\n神尊示光景，太上湛希夷。\n天华杂香起，法雨散灵滋。\n勤苦修生道，翘想作仙基。\n精诚如不怠，鹤驾自当之。\n（以上十七首，均见《正统道藏》本杜光庭《太上三洞传授道德经紫虚箓拜表仪》。\n）。",
        "dynasty": "唐",
        "collection_info": null
    },
    {
        "title": "受送颂",
        "author": "杜光庭",
        "content": "此法甚高妙，免汝九祖役。\n是其人不授，令人与道隔。\n非人而辄授，见世被考责。\n死堕三途狱，万劫悔无益。\n（《正弃道藏》本杜光庭《太上三五正一盟威阅箓醮仪》。\n）。",
        "dynasty": "唐",
        "collection_info": null
    },
    {
        "title": "天坛王屋山圣迹颂",
        "author": "杜光庭",
        "content": "王屋天坛福地玄，清虚小有洞天仙。\n无邻胜境于人物，石感神通古今传。\n（《正统道藏》本杜光庭《天坛王屋山圣迹记》。\n）。",
        "dynasty": "唐",
        "collection_info": null
    },
    {
        "title": "句 一",
        "author": "杜光庭",
        "content": "五行正气产黄花。\n（宋史铸《百菊集谱》卷六集句引。\n）。",
        "dynasty": "唐",
        "collection_info": null
    },
    {
        "title": "句 二",
        "author": "杜光庭",
        "content": "天地西南思早蟾，弓门环尽势纤纤。\n（元刻本林桢《联新事备诗学大成》卷一。\n）。",
        "dynasty": "唐",
        "collection_info": null
    },
    {
        "title": "句 三",
        "author": "杜光庭",
        "content": "可惜年华容易过。\n（胡伟《宫词》。\n）。",
        "dynasty": "唐",
        "collection_info": null
    },
    {
        "title": "步虚词 一",
        "author": "杜光庭",
        "content": "旋行蹑云纲，乘虚步玄纪。\n吟咏帝一尊，百关自调理。\n俯命八海暗示，仰携高仙子。\n诸天散香花，萧然灵风起。\n宿愿定命根，故致标高拟。\n欢乐太上前，万劫犹未始。",
        "dynasty": "唐",
        "collection_info": null
    },
    {
        "title": "步虚词 二",
        "author": "杜光庭",
        "content": "嵯峨玄都山，十方宗皇一。\n岧岧于宝台，光明焰流日。\n炜烨玉林华，蒨璨耀朱实。\n常念餐元精，炼液固形质。\n金光散紫微，窈窕大乘逸。",
        "dynasty": "唐",
        "collection_info": null
    },
    {
        "title": "步虚词 三",
        "author": "杜光庭",
        "content": "俯仰存太上，华景秀丹田。\n左顾提郁仪，右盼携结璘。\n六度观梵行，道德了袒新。\n宿命积福应，闻经若至亲。\n天扔超世才，乐诵希微篇。\n冲虚太和气，吐纳流霞津。\n胎息静百关，寥寥究三便。\n泥丸洞明镜，遂成金华仙。\n魔王敬受事，故能朝诸天。\n皆从斋戒起，累功结宿缘。\n飞行凌太虚，提携高上人。\n（《正统道藏》本杜光庭《太上黄箓斋仪》卷一。\n）。",
        "dynasty": "唐",
        "collection_info": null
    },
    {
        "title": "步虚词 四",
        "author": "杜光庭",
        "content": "控辔适十方，旋憇玄景阿。\n仰观劫仞台，俯眄紫云罗。\n逍遥太上景，相与坐莲华。\n积学为真人，恬然荣卫和。\n永享无期寿，万椿所奚足多。\n（同前卷五。\n）。",
        "dynasty": "唐",
        "collection_info": null
    },
    {
        "title": "步虚词 五",
        "author": "杜光庭",
        "content": "大道师玄寂，昇仙友无英。\n公子度灵符，太一捧洞章。\n舍利耀所以姿，龙驾倏来迎。\n天尊眄云舆，飘飘乘虚翔。\n香花若飞雪，氛霭茂玄梁。\n（同前卷六。\n）。",
        "dynasty": "唐",
        "collection_info": null
    },
    {
        "title": "步虚词 六",
        "author": "杜光庭",
        "content": "头脑礼金阙，携手遨玉京。\n骞树圆景园，焕烂七宝林。\n天兽三百名，师子巨万寻。\n飞龙踯躅吟，神凤应节鸣。\n灵风扇奇华，清香散人襟。\n自无高仙才，焉能耽此心。\n（同前卷七。\n）。",
        "dynasty": "唐",
        "collection_info": null
    },
    {
        "title": "步虚词 七",
        "author": "杜光庭",
        "content": "严我九龙驾，乘虚以逍遥。\n八天如指掌，六合何足辽。\n众真诵洞玄，太上唱清谣。\n香华随风散，玉音成紫霄。\n五苦一时迸，八难顺经寥。\n妙哉灵宝囿，兴此大法桥。\n（同前卷八。\n）。",
        "dynasty": "唐",
        "collection_info": null
    },
    {
        "title": "步虚词 八",
        "author": "杜光庭",
        "content": "稽首礼太上，烧香归虚无。\n流明随手迴，法轮亦三周。\n玄顺四大兴，灵庆及王侯。\n七祖生天堂，煌煌耀景敷。\n啸歌冠太漠，天乐适我娱。\n齐馨无上德，下仙不与俦。\n妙想明玄觉，诜诜乘虚游。\n（同前卷廿二。\n）。",
        "dynasty": "唐",
        "collection_info": null
    },
    {
        "title": "步虚词 九",
        "author": "杜光庭",
        "content": "太极分高厚，轻清上属天。\n人能修至道，身乃作真仙。\n行溢三千数，时丁四万年。\n丹台开宝笈，金口为流传。\n（同前卷廿六。\n）。",
        "dynasty": "唐",
        "collection_info": null
    },
    {
        "title": "步虚词 十",
        "author": "杜光庭",
        "content": "大梵三天主，虚皇五老尊。\n尚难窥徼妙，岂復入名言。\n宝座临金殿，霞冠照玉轩。\n万真朝帝所，飞舃蹑云根。\n（同前。\n）。",
        "dynasty": "唐",
        "collection_info": null
    },
    {
        "title": "步虚词 十一",
        "author": "杜光庭",
        "content": "蒙蒙如细雾，冉冉曳铢衣。\n妙逐祥烟上，轻随綵凤飞。\n几陪瑶室宴，忽指洞天归。\n伫立扶桑岸，高奔日帝晖。\n（同前。\n）。",
        "dynasty": "唐",
        "collection_info": null
    },
    {
        "title": "步虚词 十二",
        "author": "杜光庭",
        "content": "旋步云纲上，天风飒尔吹。\n飘裾凌斗柄，秉拂揖参旗。\n狮子衔丹绶，麒麟导翠辎。\n飞行周八极，几见发春枝。\n（同前卷二七。\n）。",
        "dynasty": "唐",
        "collection_info": null
    },
    {
        "title": "步虚词 十三",
        "author": "杜光庭",
        "content": "绿鬒巍丹帻，青霞络羽衣。\n晨趋阳德馆，夜造月华扉。\n抟弄周天火，韬潜起陆机。\n玉房留不住，却向九霄飞。\n（同前。\n）。",
        "dynasty": "唐",
        "collection_info": null
    },
    {
        "title": "步虚词 十四",
        "author": "杜光庭",
        "content": "昔在延恩殿，中霄降九皇。\n六真分左右，黄雾遶轩廊。\n广内尊神御，仙兵护道场。\n孝孙今继志，咫尺对灵光。\n（同前。\n）。",
        "dynasty": "唐",
        "collection_info": null
    },
    {
        "title": "步虚词 十五",
        "author": "杜光庭",
        "content": "宝箓修真范，丹诚奉上苍。\n冰渊临兆庶，宵旰致平康。\n万物消疵疠，三晨放吉祥。\n步虚声已彻，更咏洞玄章。\n（同前卷廿八。\n）。",
        "dynasty": "唐",
        "collection_info": null
    },
    {
        "title": "步虚词 十六",
        "author": "杜光庭",
        "content": "宛宛神州地，巍巍众妙坛。\n鹤袍来羽客，鳬舃下仙官。\n玉斝斟元醴，琅函启大丹。\n至诚何以祝。\n四海永澄澜。\n（同前。\n）。",
        "dynasty": "唐",
        "collection_info": null
    },
    {
        "title": "步虚词 十七",
        "author": "杜光庭",
        "content": "水噀魔宫慑，灯开夜府明。\n九天风静默，四极气澄清。\n啸咏朱陵府，翶翔白玉京。\n至诚何以祝，国祚永安荣。\n（同前。\n）。",
        "dynasty": "唐",
        "collection_info": null
    },
    {
        "title": "步虚词 十八",
        "author": "杜光庭",
        "content": "始青黎元盖，金香结珠烟。\n飞晨总翘辔，稽首玉帝前。\n帝心浩以舒，锡吾《太灵篇》。\n是谓不灭道，万天秉吾权。\n吾行空洞中，下仙昩其渊。\n（同前卷三十。\n）。",
        "dynasty": "唐",
        "collection_info": null
    },
    {
        "title": "步虚词 十九",
        "author": "杜光庭",
        "content": "一炁化之元，邈在两仪先。\n宝埒驰金马，真香喷玉莲。\n飞空按龙辔，梵响导芝軿。\n绵永长春刼，翶翔无色天。\n初真难晓谕，以此戒中仙。\n（同前。\n）。",
        "dynasty": "唐",
        "collection_info": null
    },
    {
        "title": "步虚词 二十",
        "author": "杜光庭",
        "content": "高真明道德，垂世五千言。\n解释惭凉薄，殚诚测妙元。\n霓旌严教典，羽唱彻云軿。\n瑞鹤仪空际，祥风拂暑烦。\n穹窿兹响应，宝祚亿斯年。\n（同前。\n）。",
        "dynasty": "唐",
        "collection_info": null
    },
    {
        "title": "步虚词 二十一",
        "author": "杜光庭",
        "content": "华夏吟哦远，人声自抑扬。\n冲虚归道德，曲折合宫商。\n殿阁沉檀散，楼台月露凉。\n至诚何以祝，多稼永丰穰。\n（同前卷四十。\n）。",
        "dynasty": "唐",
        "collection_info": null
    },
    {
        "title": "步虚词 二十二",
        "author": "杜光庭",
        "content": "天真帝一宫，蔼蔼冠耀灵。\n流涣法轮网，旋空入无形。\n虚皇抚云璈，众真诵洞经。\n高仙凛手讚，弥刼保利贞。\n（同前卷二四。\n同书卷九作《三启颂》。\n）。",
        "dynasty": "唐",
        "collection_info": null
    },
    {
        "title": "三涂五苦颂八首 一",
        "author": "杜光庭",
        "content": "三才及万物，倚伏各有灵。\n终结大刼数，福尽天地倾。\n往返于五道，苦哉更死生。\n展转三涂中，去来与祸幷。",
        "dynasty": "唐",
        "collection_info": null
    },
    {
        "title": "三涂五苦颂八首 二",
        "author": "杜光庭",
        "content": "大贤慎兹戒，忍世念割情。\n愚夫不信法，罪通常自婴。\n吾念世无已，今故重告明。\n若欲度斯祸，归命太上经。",
        "dynasty": "唐",
        "collection_info": null
    },
    {
        "title": "三涂五苦颂八首 三",
        "author": "杜光庭",
        "content": "罪福不由他，谅自发尔身。\n大贤故闭口，欲灭诸根。\n灭念归兼忘，倚伏待长泯。\n弘道以安世，终当见正真。",
        "dynasty": "唐",
        "collection_info": null
    },
    {
        "title": "三涂五苦颂八首 四",
        "author": "杜光庭",
        "content": "淫嫉为祸首，灭身之至患。\n食养如斯祸，恐必致天残。\n知恶而不革，岂是道所安。\n怀毒日斋直。\n令我发长叹。",
        "dynasty": "唐",
        "collection_info": null
    },
    {
        "title": "三涂五苦颂八首 五",
        "author": "杜光庭",
        "content": "宿命有信然，弱丧谓之无。\n皆欲眼前见，过目即言悠。\n大贤明道教，惨慽悯顽夫。\n依依念子苦，勤勤令我忧。",
        "dynasty": "唐",
        "collection_info": null
    },
    {
        "title": "三涂五苦颂八首 六",
        "author": "杜光庭",
        "content": "人命已销尽，亦犹膏中火。\n四大暂相寓，五物权时假。\n盛年当勤学，趣求存无我。\n福尽身福散，冥冥地狱下。\n上圣畏是故，寻道度斯祸。",
        "dynasty": "唐",
        "collection_info": null
    },
    {
        "title": "三涂五苦颂八首 七",
        "author": "杜光庭",
        "content": "学仙行为急，奉戒制情心。\n虚夷正气居，仙圣自相寻。",
        "dynasty": "唐",
        "collection_info": null
    },
    {
        "title": "三涂五苦颂八首 八",
        "author": "杜光庭",
        "content": "大贤乐经戒，受之为身宝。\n就学早苦晚，治身恨不早。\n比当被幽赜，倏忽年已老。\n执卷吟尔极，将更死通恼。\n吾故及弱龄，弃世以学道。\n（同前卷五十。\n）。",
        "dynasty": "唐",
        "collection_info": null
    },
    {
        "title": "解坛颂",
        "author": "杜光庭",
        "content": "太空包有象，至道杳无形。\n承和通妙气，应感达中情。\n倏忽周八极，依稀降万灵。\n微香陈素欵，委质表丹诚。\n远泛翔鸾盖，遐攀绮凤旌。\n烟宫高郁郁，云阁上亭亭。\n琼驾出霄汉，金龙入太清。\n甘露洽人世，家国悉安宁。",
        "dynasty": "唐",
        "collection_info": null
    },
    {
        "title": "辞三师颂 一",
        "author": "杜光庭",
        "content": "经法随玄妙，崇奉悉因师。\n凡欲立善者，咸当礼愿之。\n气专功易就，心慢侮难追。\n若能勤繫念，朝日自仙飞。",
        "dynasty": "唐",
        "collection_info": null
    },
    {
        "title": "辞三师颂 二",
        "author": "杜光庭",
        "content": "道以斋为重，法以朝为常，不奉不信者，焉能游帝出。\n有骨入仙品，自然开紫房。\n玄女登云台，但见金银堂。\n是故谢三师，稽首礼虚皇。",
        "dynasty": "唐",
        "collection_info": null
    },
    {
        "title": "辞三师颂 三",
        "author": "杜光庭",
        "content": "岧岧玉京山，玄者何巍巍。\n真人科虚步，朗朗长夜开。\n大道由人弘，心至神自归。\n修斋行道毕，稽首辞三师。\n（同前。\n）。",
        "dynasty": "唐",
        "collection_info": null
    },
    {
        "title": "七真讚 一",
        "author": "杜光庭",
        "content": "太上玄虚宗，弘道尊其经。\n俯仰已得仙，历刼无数龄。\n巍巍太真德，寂寂因无生。\n霄景结空构，乘虚自然征。\n日月为炳灼，安和乐未央。",
        "dynasty": "唐",
        "collection_info": null
    },
    {
        "title": "七真讚 二",
        "author": "杜光庭",
        "content": "学仙绝华念，念念相因积。\n去来乱我神，神躁靡不历。\n灭念停虚闲，萧萧入空寂。\n请经若饥渴，持志如金石。\n保子飞玄路，五灵度符籍。",
        "dynasty": "唐",
        "collection_info": null
    },
    {
        "title": "七真讚 三",
        "author": "杜光庭",
        "content": "济我六度行，故能解三罗。\n清斋礼太素，吐纳养云牙。\n逍遥金阙内，玉京为余家。\n自然生七宝，人人坐莲花。\n仰嚼玄都柰，俯酣空洞瓜。\n容颜曜十日，奚计年刼多。\n法鼓会天仙，鸣钟徴大魔。",
        "dynasty": "唐",
        "collection_info": null
    },
    {
        "title": "七真讚 四",
        "author": "杜光庭",
        "content": "灵风扇香华，璨烂开繁衿。\n太真抚云璈，众仙弹灵琴。\n雅歌三天景，散慧玉华林。\n七祖升福堂，由此步玄音。\n前世福未足，斯书邈难寻。\n信道情不尽，图飞乃反沈。\n太上无为道，弘之在兆心。",
        "dynasty": "唐",
        "collection_info": null
    },
    {
        "title": "七真讚 五",
        "author": "杜光庭",
        "content": "学总之由丹信，奉师如至亲。\n挹景偶清虚，孜孜随日新。\n众人未得度，终不度我身。\n大愿有重报，玄德必信然。\n阴恶罪至深，对来若转轮。",
        "dynasty": "唐",
        "collection_info": null
    },
    {
        "title": "七真讚 六",
        "author": "杜光庭",
        "content": "学道甚亦苦，晨夜建福田。\n种德犹植树，积篑而成山。\n子能耽玄尚，飘尔升青天，修是无为道，当与善结缘。\n太上至隐书，名曰智慧篇。\n拔苦其大才，超俗以德真。\n灵姿世所奇，晔若渊中莲。",
        "dynasty": "唐",
        "collection_info": null
    },
    {
        "title": "七真讚 七",
        "author": "杜光庭",
        "content": "人行各有本，皆由宿世功。\n立德务及时，发愿莫不从。\n善恶俱待对，倚伏理难穷。\n贤士奉法言，道亦在兼忘。\n解是大智慧，上为太极公。\n宝怪罪连玉舆，命驾御九龙。\n金华擎洞经，捧香悉仙童。\n啸歌彻玄都，鸣玉叩琼钟。",
        "dynasty": "唐",
        "collection_info": null
    },
    {
        "title": "七真讚 八",
        "author": "杜光庭",
        "content": "竦身凌太清，超景逸紫霄。\n保无持法网，游玄极逍遥。\n万刼犹昨夜，千春如晨朝。\n巍峩荫云华，手攀宝林条。\n香烟自然生，玄阶与扶摇。\n灵幡顺风散，繁想凝滞时消。\n灭智弘大混，无为为清谣。\n（同前卷五二。\n）。",
        "dynasty": "唐",
        "collection_info": null
    },
    {
        "title": "小学仙讚",
        "author": "杜光庭",
        "content": "学仙行为急，奉戒制情心。\n虚夷正炁居，仙圣自相寻。\n若不信法言，胡为栖山林。\n（同前。\n）。",
        "dynasty": "唐",
        "collection_info": null
    },
    {
        "title": "明灯颂",
        "author": "杜光庭",
        "content": "太上散十方，华灯通精诚。\n诸天悉辉耀，诸地皆朗明。\n我身亦光彻，五藏生华荣。\n炎景照太无，遐想被玉京。\n（同前卷五六。\n）。",
        "dynasty": "唐",
        "collection_info": null
    },
    {
        "title": "启堂颂",
        "author": "杜光庭",
        "content": "勤行奉斋戒，诵经制六情。\n故得乘空飞，耀景上玉清。\n精心奉经教，吐纳练五神。\n功德冠诸人，转轮上成仙。\n（同前卷一。\n）。",
        "dynasty": "唐",
        "collection_info": null
    },
    {
        "title": "出堂颂",
        "author": "杜光庭",
        "content": "夙世恩德报，道心起然发。\n身飞昇仙都，七祖咸解脱。\n（同前。\n）。",
        "dynasty": "唐",
        "collection_info": null
    },
    {
        "title": "投龙颂",
        "author": "杜光庭",
        "content": "祈真登紫府，告命诣灵坛。\n玉女谣梵响，金童奏香烟。\n书名通九地，列字上三天，永享无期寿，剋成高上仙。\n（同前卷四九。\n）。",
        "dynasty": "唐",
        "collection_info": null
    },
    {
        "title": "送神颂",
        "author": "杜光庭",
        "content": "渺渺空无象，悠悠感有情。\n敬则承天贶，泄则被魔精。\n吉凶随运起，否泰应缘生。\n道贵珠玉，神惟在至诚。\n丹碧尽勤苦，恳欵竭中情。\n自然通大圣，皆得降明灵。\n捻香陈所愿，稽首冀嘉祯。\n天尊常寂静，迴心礼杳冥。\n（同前卷五十。\n）。",
        "dynasty": "唐",
        "collection_info": null
    },
    {
        "title": "还戒颂",
        "author": "杜光庭",
        "content": "天尊大慈悲，说戒度众生。\n威德被幽显，果报感神灵。\n诸天来稽首，羣魔自西形。\n过去超八难，见在保千龄。\n斋福行当息，相共送虔诚。\n流梵逸云唱，飞香杂烟声。\n琼凤乘丹辇，金龙驾绿軿。\n生死皆快乐，家国悉安宁。\n（同前。\n）。",
        "dynasty": "唐",
        "collection_info": null
    },
    {
        "title": "三启颂 一",
        "author": "杜光庭",
        "content": "乐法以为妻，爱经如珠玉。\n持戒制六情。\n念道遣所欲。\n淡泊正气停，萧然神静默。\n天魔并敬护，世世享大福。\n（同上一卷。\n）。",
        "dynasty": "唐",
        "collection_info": null
    },
    {
        "title": "三启颂 二",
        "author": "杜光庭",
        "content": "郁郁家国盛，济济经道兴。\n天人同其愿，缥缈入大乘。\n因心立福田，靡靡法轮昇。\n七祖生天堂，我身白日腾。\n（同前卷十一。\n）。",
        "dynasty": "唐",
        "collection_info": null
    },
    {
        "title": "三启颂 三",
        "author": "杜光庭",
        "content": "大道洞玄虚，有念无不契。\n炼质入仙真，遂成金刚体。\n超度三界难，地狱五苦解。\n悉归太上经，静念稽首礼。\n（同前卷十二。\n）。",
        "dynasty": "唐",
        "collection_info": null
    },
    {
        "title": "楚词颂",
        "author": "杜光庭",
        "content": "众生多障难，大道甚矜怜。\n救度留科戒，咸令忏罪缘。\n愆辜编地府，衅结已闻天。\n发露祈真佑，精诚仰圣贤。\n虔恭礼三宝，愿当奏延年。\n焚词归上界，奏名玉帝前。\n（同前卷四九。\n）。",
        "dynasty": "唐",
        "collection_info": null
    },
    {
        "title": "六十甲子歌（题拟） 一",
        "author": "杜光庭",
        "content": "甲子秋，耕民怀苦忧。\n禾苗不成实，灾厄害田畴。\n但看入秋后，高田不可守。\n辛苦临冬春，父子离乡走。\n兄弟成路人，妻子爆糊口。\n万姓悉灾迍，民随千里走。\n。",
        "dynasty": "唐",
        "collection_info": null
    },
    {
        "title": "六十甲子歌（题拟） 二",
        "author": "杜光庭",
        "content": "乙丑春，瘟灾害万民。\n夏首灾疫起，偏伤楚鲁人。\n家类悉糊口，吴地又分张。\n民奔千里外，六畜悉逢殃。\n高田但种植，低处伤苗秀。\n灾疫如去年，不得归家守。",
        "dynasty": "唐",
        "collection_info": null
    },
    {
        "title": "六十甲子歌（题拟） 三",
        "author": "杜光庭",
        "content": "丙寅首，猛兽成羣走。\n四海悉扬波，源野连山阜。\n高田宜种植，领畔幷山阜。\n但看四五月，众鱼庭前走。",
        "dynasty": "唐",
        "collection_info": null
    },
    {
        "title": "六十甲子歌（题拟） 四",
        "author": "杜光庭",
        "content": "丁卯中，未可逐时风。\n春初无猛雨，秋中有大深。\n低田灾弥起，山际好施功。\n岁中虽薄热，仓储不免空。",
        "dynasty": "唐",
        "collection_info": null
    },
    {
        "title": "六十甲子歌（题拟） 五",
        "author": "杜光庭",
        "content": "戊辰裏，虫蝗皆竞起。\n人民遭灾疫，妇女悲生死。\n灾害是秋中，稻出山腰裏。\n低处定难收，必是遭洪水。",
        "dynasty": "唐",
        "collection_info": null
    },
    {
        "title": "六十甲子歌（题拟） 六",
        "author": "杜光庭",
        "content": "己巳初，阶前观戏鱼。\n湖裏蛟龙出，乘舟在陆衢。\n平路遭淹浸，禾稻涝皆无。\n欲求干净处，须早竖楼居。",
        "dynasty": "唐",
        "collection_info": null
    },
    {
        "title": "六十甲子歌（题拟） 七",
        "author": "杜光庭",
        "content": "庚午首，水旱俱应有。\n船行陆路中，牵马湖中走。\n夏旱忧百日，秋遭三六九。\n禾定出高田，秋收早冬首。\n晚刈必逢灾，兵革起非久。",
        "dynasty": "唐",
        "collection_info": null
    },
    {
        "title": "六十甲子歌（题拟） 八",
        "author": "杜光庭",
        "content": "辛未年，种植近山边。\n初春有大水，夏中必旱然。\n吴地应无事，荆楚被灾缠。\n夏首虽微旱，秋泉遍满源。\n不免鱼灾起，家家被率牵。",
        "dynasty": "唐",
        "collection_info": null
    },
    {
        "title": "六十甲子歌（题拟） 九",
        "author": "杜光庭",
        "content": "壬申候，高田难保守。\n乘车行渎中，不见吴兴部。\n仓储多偏促，家家无升斗。\n北地遭连厄，九离皆并受。\n兼疫发登莱，平復吴江口。\n。",
        "dynasty": "唐",
        "collection_info": null
    },
    {
        "title": "六十甲子歌（题拟） 十",
        "author": "杜光庭",
        "content": "癸酉年，高低不可怜。\n春初先作旱，夏首水连连，末秋风火急，禾稻不丰鲜。\n但看齐鲁地，此处是荒年。",
        "dynasty": "唐",
        "collection_info": null
    },
    {
        "title": "六十甲子歌（题拟） 十一",
        "author": "杜光庭",
        "content": "甲戌中，春首被灾虫。\n夏景逢灾旱，秋冬又被洪。\n高田虚种植，必定见蒿蓬。\n欲知灾厄地，燕魏及山东。",
        "dynasty": "唐",
        "collection_info": null
    },
    {
        "title": "六十甲子歌（题拟） 十二",
        "author": "杜光庭",
        "content": "乙亥初，水旱遍通渠。\n灾厄由此起，大鬼镇城居。\n远应定九五，得失未年初。\n种得禾苗处，高低然可居。",
        "dynasty": "唐",
        "collection_info": null
    },
    {
        "title": "六十甲子歌（题拟） 十三",
        "author": "杜光庭",
        "content": "丙子过，种田出江河。\n作植民忧苦，种苗被害多。\n灾鼠成羣队，十儿同一窠。\n虔诣神祇佑，保护上期禾。",
        "dynasty": "唐",
        "collection_info": null
    },
    {
        "title": "六十甲子歌（题拟） 十四",
        "author": "杜光庭",
        "content": "丁丑改，田夫难自在。\n春初虽种植，秋首成河海。\n牛马被灾伤，京兆最惊忙。\n欲知苗秀处，稻出去年场。",
        "dynasty": "唐",
        "collection_info": null
    },
    {
        "title": "六十甲子歌（题拟） 十五",
        "author": "杜光庭",
        "content": "戊寅年，山头好作田。\n陆路成江涧，饥民死道边。\n鱼鼈同兔走，高岸称栽莲。\n但看孟夏末，庭前好闘船。",
        "dynasty": "唐",
        "collection_info": null
    },
    {
        "title": "六十甲子歌（题拟） 十六",
        "author": "杜光庭",
        "content": "己卯到，高处田苗好。\n春初虽乏水，秋夏连江浩。\n楚鲁受其灾，吴会蒙恩造。\n其年皆丰稔，种作偏宜早。",
        "dynasty": "唐",
        "collection_info": null
    },
    {
        "title": "六十甲子歌（题拟） 十七",
        "author": "杜光庭",
        "content": "庚辰至，燕魏人灾起。\n畜类亦如然，田苗被虫死。\n山际好施功，吴地耕民喜。\n低处遭淹没，中高甚丰美。\n。",
        "dynasty": "唐",
        "collection_info": null
    },
    {
        "title": "六十甲子歌（题拟） 十八",
        "author": "杜光庭",
        "content": "辛巳簉，頳尾戏庭溜。\n鱼行衢巷间，稻苗秀山阜。\n种植但向前，施功莫在后。\n低处有灾殃，中高甚丰厚。",
        "dynasty": "唐",
        "collection_info": null
    },
    {
        "title": "六十甲子歌（题拟） 十九",
        "author": "杜光庭",
        "content": "壬午春，水旱不调均。\n旱处忧千里，低处戏游鳞。\n且但只饥荒，亦惧鉷灾频。\n疫瘴连年起，饥饿亦多迍。",
        "dynasty": "唐",
        "collection_info": null
    },
    {
        "title": "六十甲子歌（题拟） 二十",
        "author": "杜光庭",
        "content": "癸未中，一井五家同，春夏逢兹瘴，秋来又被洪。\n但看吴楚地，幷及山东。\n向西荒灾起，田父但施工。",
        "dynasty": "唐",
        "collection_info": null
    },
    {
        "title": "六十甲子歌（题拟） 二十一",
        "author": "杜光庭",
        "content": "甲申凑，忧惧应非久。\n车行湖渎中，骤马三河口。\n移居定不回，此是灾中咎。\n稻出五湖边，不用耕山阜。",
        "dynasty": "唐",
        "collection_info": null
    },
    {
        "title": "六十甲子歌（题拟） 二十二",
        "author": "杜光庭",
        "content": "乙酉迁，春旱必应然。\n三家同一井，灾从吴会连。\n种作生涯处，皆慕五湖边。\n不用耕山阜，高处是荒田。",
        "dynasty": "唐",
        "collection_info": null
    },
    {
        "title": "六十甲子歌（题拟） 二十三",
        "author": "杜光庭",
        "content": "丙戌年，秋来枯井泉。\n夏首虽然水，向后地焦然。\n此岁云龙起，稻出五湖边。\n中高徒种植，必定被灾缠。",
        "dynasty": "唐",
        "collection_info": null
    },
    {
        "title": "六十甲子歌（题拟） 二十四",
        "author": "杜光庭",
        "content": "丁亥余，吴分好安居。\n高低通见熟，荒歉在洪庐。\n泗城皆厄难，燕楚最荒虚。\n岁中虽薄稔，灾水在春初。",
        "dynasty": "唐",
        "collection_info": null
    },
    {
        "title": "六十甲子歌（题拟） 二十五",
        "author": "杜光庭",
        "content": "戊子过，田丛好耕坡。\n灾虫夏末有，秋中灾害多。\n水旱数相寻，虫鼠不偏颇。\n低田不须种，高处有微禾。\n。",
        "dynasty": "唐",
        "collection_info": null
    },
    {
        "title": "六十甲子歌（题拟） 二十六",
        "author": "杜光庭",
        "content": "巳丑者，灾殃遍天下。\n瘟黄害郑地，田夫船作马。\n六畜悉逢殃，种植中高野。\n鬼行诸般病，着者难解谢。",
        "dynasty": "唐",
        "collection_info": null
    },
    {
        "title": "六十甲子歌（题拟） 二十七",
        "author": "杜光庭",
        "content": "庚寅中，高地好施功。\n虽復有微旱，水与去年同。\n低地得微熟，中高最是丰。\n野兽连羣走，高低路并通。",
        "dynasty": "唐",
        "collection_info": null
    },
    {
        "title": "六十甲子歌（题拟） 二十八",
        "author": "杜光庭",
        "content": "辛卯禾，早种不须多。\n秋洪作祸故，山际水成波。\n早种又復旱，晚植那应好。\n但看秋景后，鱼戏于人道。",
        "dynasty": "唐",
        "collection_info": null
    },
    {
        "title": "六十甲子歌（题拟） 二十九",
        "author": "杜光庭",
        "content": "壬辰祀，禾被虫灾死。\n幷及害万民，六畜亦如是。\n低禾不用耕，种植山腰裏。\n早作劣堪收，晚种难准拟。",
        "dynasty": "唐",
        "collection_info": null
    },
    {
        "title": "六十甲子歌（题拟） 三十",
        "author": "杜光庭",
        "content": "癸巳纪，高低无准拟。\n中田又被殃，粟麦归山裏。\n此岁有灾伤，低处多逢水。\n旧有书吃除，新又多无备。",
        "dynasty": "唐",
        "collection_info": null
    },
    {
        "title": "六十甲子歌（题拟） 三十一",
        "author": "杜光庭",
        "content": "甲午初，水旱定难除。\n车马行湖底，船则纳山居。\n低田纵耕植，冬藏定是无。\n欲知成家处，山际但耕锄。",
        "dynasty": "唐",
        "collection_info": null
    },
    {
        "title": "六十甲子歌（题拟） 三十二",
        "author": "杜光庭",
        "content": "乙未首，田种三江口。\n吴地养民邦，京兆多灾咎。\n非但是炎灾，妖灾争来凑。\n流浪逐风波，值死宁非久。",
        "dynasty": "唐",
        "collection_info": null
    },
    {
        "title": "六十甲子歌（题拟） 三十三",
        "author": "杜光庭",
        "content": "丙申年，高低未可迁。\n五湖堪种棘，来去并皆然。\n若见当灾处，斗米值千钱。\n欲知安乐处，江南最可怜。\n。",
        "dynasty": "唐",
        "collection_info": null
    },
    {
        "title": "六十甲子歌（题拟） 三十四",
        "author": "杜光庭",
        "content": "丁酉侧，高低徒种植。\n三家共一井，湖底生荆棘。\n江东并出乡，齐鲁皆逐食。\n西陇濠楚忧，东南未休息。",
        "dynasty": "唐",
        "collection_info": null
    },
    {
        "title": "六十甲子歌（题拟） 三十五",
        "author": "杜光庭",
        "content": "戊戌木，江南丰稻谷。\n燕魏定饥荒，三载留空屋。\n男子被兵牵，亦有归门哭。\n妻子见分张，各自相追逐。",
        "dynasty": "唐",
        "collection_info": null
    },
    {
        "title": "六十甲子歌（题拟） 三十六",
        "author": "杜光庭",
        "content": "己亥间，江南最可怜。\n不必看高下，通熟满山川。\n灾临西部地，饥荒似去年。\n边隅多扰扰，后更见忧煎。",
        "dynasty": "唐",
        "collection_info": null
    },
    {
        "title": "六十甲子歌（题拟） 三十七",
        "author": "杜光庭",
        "content": "庚子末，居家无定活。\n禾苗被害多，亲戚相欺夺。\n糊口并无余，妻子单眠活。\n江南虽得熟，向后亦号哭。\n灾殃则应逢，处处唯空屋。",
        "dynasty": "唐",
        "collection_info": null
    },
    {
        "title": "六十甲子歌（题拟） 三十八",
        "author": "杜光庭",
        "content": "辛丑于，灾临定不虚。\n吴越炎千里，当之是夏初。\n但看入秋首，虫蝗处处有。\n饥殍死他乡，畜类多灾咎。",
        "dynasty": "唐",
        "collection_info": null
    },
    {
        "title": "六十甲子歌（题拟） 三十九",
        "author": "杜光庭",
        "content": "壬寅金，猛兽结羣侵。\n种植依山阜，庭户阙过寻。\n稻出高田裏，逢灾是魏秦。\n乘船于陆地，高城浪涌溟。",
        "dynasty": "唐",
        "collection_info": null
    },
    {
        "title": "六十甲子歌（题拟） 四十",
        "author": "杜光庭",
        "content": "癸卯岁，晋魏逢灾害。\n值旱隔三秋，向应成两载。\n田畴多乏水，高低失准拟。\n人物竟喧争，阨据中城裏。",
        "dynasty": "唐",
        "collection_info": null
    },
    {
        "title": "六十甲子歌（题拟） 四十一",
        "author": "杜光庭",
        "content": "甲辰候，灾虫处处有。\n其岁足灾殃，偏苦三江口。\n粟麦最为佳，春夏耕山阜。\n江南虽薄熟，不免遭兵寇。\n。",
        "dynasty": "唐",
        "collection_info": null
    },
    {
        "title": "六十甲子歌（题拟） 四十二",
        "author": "杜光庭",
        "content": "乙巳至，地底蛟龙起。\n此岁主馆荒，乘船于陆地。\n苏湖被波涛，吴地得全刈。\n禾稻出高田，向去多宜利。",
        "dynasty": "唐",
        "collection_info": null
    },
    {
        "title": "六十甲子歌（题拟） 四十三",
        "author": "杜光庭",
        "content": "丙午余，水旱无定图。\n忽来即时没，若旱井泉枯。\n水族成兔鹿，鸡犬变成鱼。\n稻出低田内，高处不须锄。",
        "dynasty": "唐",
        "collection_info": null
    },
    {
        "title": "六十甲子歌（题拟） 四十四",
        "author": "杜光庭",
        "content": "丁未纪，种植山腰裏。\n低处不须耕，墯民遭饿死。\n非但逢灾水，亦乃干戈举。\n吴地是平邦，厄在燕齐楚。",
        "dynasty": "唐",
        "collection_info": null
    },
    {
        "title": "六十甲子歌（题拟） 四十五",
        "author": "杜光庭",
        "content": "戊申末，江南民独活。\n高低緫得收，灾虫俱自灭。\n此岁八谷丰，人畜皆欢悦。\n官吏逐阶迁，诸道咸通彻。",
        "dynasty": "唐",
        "collection_info": null
    },
    {
        "title": "六十甲子歌（题拟） 四十六",
        "author": "杜光庭",
        "content": "己酉年，耕民但作田。\n虫灾𣆟𣆟有，瘟灾亦易痊。\n山坡堪种植。\n斗米直三钱。\n低处微伤水，中高甚可怜。",
        "dynasty": "唐",
        "collection_info": null
    },
    {
        "title": "六十甲子歌（题拟） 四十七",
        "author": "杜光庭",
        "content": "庚戌秋，人民不可愁。\n江南虽小旱，亦未外方求。\n仓诸皆得满，禾稻美秋收。\n田夫俱喜悦，四海尽风流。",
        "dynasty": "唐",
        "collection_info": null
    },
    {
        "title": "六十甲子歌（题拟） 四十八",
        "author": "杜光庭",
        "content": "辛亥凑，灾疫当处受。\n悖党害平邦，发在沧陵口。\n分野有凶灾，时应归陇右。\n江南微薄熟，不利吴丘阜。",
        "dynasty": "唐",
        "collection_info": null
    },
    {
        "title": "六十甲子歌（题拟） 四十九",
        "author": "杜光庭",
        "content": "壬子直，谷米无人食。\n江南足可居，东道征无息。\n泗城归御道，驿路生荆棘。\n诸处并荒忙，吴邦堪种植。\n。",
        "dynasty": "唐",
        "collection_info": null
    },
    {
        "title": "六十甲子歌（题拟） 五十",
        "author": "杜光庭",
        "content": "癸丑来，人民定受灾。\n蓬瀛疫病起，齐鲁厄殃摧。\n瘟黄灾竞起，门户乏人开。\n迍蹇仍斯地，桑田又更回。",
        "dynasty": "唐",
        "collection_info": null
    },
    {
        "title": "六十甲子歌（题拟） 五十一",
        "author": "杜光庭",
        "content": "甲寅候，江东足餬口。\n仓储诸处空，民户离乡走。\n又乃发瘟灾，遇厄难脱手。\n低处必水伤，中高又无有。",
        "dynasty": "唐",
        "collection_info": null
    },
    {
        "title": "六十甲子歌（题拟） 五十二",
        "author": "杜光庭",
        "content": "乙卯中，四海并交通。\n无殃皆得熟，田父美施功。\n粟麦最为首，偏益在山东。\n其年多有福，岁内足狂风。\n种植宜须早，高处莫施功。\n中低耕最好，高处出蒿蓬。",
        "dynasty": "唐",
        "collection_info": null
    },
    {
        "title": "六十甲子歌（题拟） 五十三",
        "author": "杜光庭",
        "content": "丙辰于，禾苗种陆衢。\n安泰在濠楚，齐晋受殃殂。\n亦復多灾水，鹿兔杂羣鱼。\n是处民乏食，仓库悉空虚。",
        "dynasty": "唐",
        "collection_info": null
    },
    {
        "title": "六十甲子歌（题拟） 五十四",
        "author": "杜光庭",
        "content": "丁巳周，吴地足风流。\n仓库皆盈满，沧茫人并游。\n但令逢圣主，迁官不在求。\n高低是丰年，人民得自守。",
        "dynasty": "唐",
        "collection_info": null
    },
    {
        "title": "六十甲子歌（题拟） 五十五",
        "author": "杜光庭",
        "content": "戊午扣，家家有三口。\n逢患在秋中，少皈多咨咎。\n高低皆得收，荒灾近末后。\n此岁是丰年，人民得自守。",
        "dynasty": "唐",
        "collection_info": null
    },
    {
        "title": "六十甲子歌（题拟） 五十六",
        "author": "杜光庭",
        "content": "己未裏，畜养逢灾厄。\n五马博一牛，定知其岁后。\n粮储可散求，田中得薄熟。\n虽乃逢斯难，不至怀苦忧。",
        "dynasty": "唐",
        "collection_info": null
    },
    {
        "title": "六十甲子歌（题拟） 五十七",
        "author": "杜光庭",
        "content": "庚申年，稻谷出高田。\n夏中有大水，低潜被虫煎。\n莫夸苗艷秀，濠楚亦如然。\n低源劳种植，中高甚可怜。\n。",
        "dynasty": "唐",
        "collection_info": null
    },
    {
        "title": "六十甲子歌（题拟） 五十八",
        "author": "杜光庭",
        "content": "辛酉后，中田将可守。\n有旱损高源，大水淹湖部。\n早稻被风灾，偏苦吴门口。\n高低未可安，中平的应有。",
        "dynasty": "唐",
        "collection_info": null
    },
    {
        "title": "六十甲子歌（题拟） 五十九",
        "author": "杜光庭",
        "content": "壬戌中，高低尽不同。\n春夏应遭旱，江南船不通。\n秋冬定有旱，低地好施功。\n高田徒种植，终是见蒿蓬。\n欲知受灾处，扬楚及江东。",
        "dynasty": "唐",
        "collection_info": null
    },
    {
        "title": "六十甲子歌（题拟） 六十",
        "author": "杜光庭",
        "content": "癸亥周，吴分坐无忧。\n中田最可託，低处不须求。\n岁后青龙伏，中平并可求。\n秋冬虽有旱，还是得全收。\n（《正统道藏》本杜光庭《太上洞渊神咒经》卷十八。\n）（按：《太上洞渊神咒经》，敦煌遗书中有残本多卷。\n此组诗中有「官吏逐阶迁，诸道咸通彻」之句。\n以道为行政区划名，始于唐初。\n因知此组诗应为唐时之作。\n以上从《道藏》中杜光庭编撰整理诸书中录出的诗歌，虽未必皆为杜光庭之作，但皆为唐或唐以前人之作。\n今姑录存于杜光庭名下，祈读者引用时有以注意之。\n）。",
        "dynasty": "唐",
        "collection_info": null
    },
    {
        "title": "句",
        "author": "李简",
        "content": "山遶一城藏古寺，江连二水送孤舟。\n（见《锦绣万花谷续集》卷十三「潼川府」引。\n宋之潼川府即唐之梓州。\n）。",
        "dynasty": "唐",
        "collection_info": null
    },
    {
        "title": "述怀",
        "author": "张蠙",
        "content": "白首成空事，无欢可替悲。\n空余酒中兴，犹似少年时。\n（见王安石《唐百宏壮诗选》卷十九。\n李壁《王荆公诗笺注》卷四一引前二句。\n）（按：《万首唐人绝句》卷九三收此诗于崔橹名下，《全唐诗》卷五六七沿之。\n《唐百家诗选》早出，今两存之。\n）。",
        "dynasty": "唐",
        "collection_info": null
    },
    {
        "title": "句 一",
        "author": "张蠙",
        "content": "故人行役向边州。\n（《江湖小集》卷二十《梅花衲》引。\n）。",
        "dynasty": "唐",
        "collection_info": null
    },
    {
        "title": "句 二",
        "author": "张蠙",
        "content": "上饶多胜景，樽酒不应同。\n（《记纂渊海》卷十。\n）。",
        "dynasty": "唐",
        "collection_info": null
    },
    {
        "title": "寄禅月大师",
        "author": "韦庄",
        "content": "新春新霁好晴和，间阔吾师鄙恡多。\n不是为穷常见隔，祇应嫌醉不相过。\n云离谷口俱无着，日到天心各几何。\n万事不如碁一局，雨堂闲夜许来么？\n（《禅月集》卷十九。\n）。",
        "dynasty": "唐",
        "collection_info": null
    },
    {
        "title": "韦曲",
        "author": "韦庄",
        "content": "满耳莺声满眼花，布衣藜杖是生涯。\n时人若要知名姓，韦曲西头第一家。\n（《类编长安志》卷九。\n）。",
        "dynasty": "唐",
        "collection_info": null
    },
    {
        "title": "戒童行（慈受二十偈意同）",
        "author": "贯休",
        "content": "劝汝出家须决志，投师学业莫容易。\n添香换水结因缘，佛殿僧堂勤扫地。\n莫闲游，莫嬉戏，出入分疎说出处。\n三朝四宿不见归，妙法何曾闻一偈。\n敬师兄，教师弟，莫向空门争意气。\n上中下座用谦和，莫贱他人称自贵。\n衣食难，岂容易。\n计功多少须惭愧。\n随缘饮啄任精粗，不用千般求细腻。\n布素衣，随时乩，知足便超功果位。\n才能岂是皂罗衣，有道何须黄锦被。\n清信男，清信女，舍却一身饲饿虎。\n此因缘，苦中苦，不用再三说酸楚。\n心中有罪自心知，自向心中忏悔取。\n亲明师，学智慧，别人睡时你慢睡。\n出家儿，学妙理，习读夜眠须早起。\n三更睡到四更初，归向释迢尊殿裏。\n挑明灯，换净水，礼拜焚香作福祉。\n报答三有及四恩，天龙八部生欢喜。\n莫愚痴，莫懈怠，一超直入佛境界。\n行亦禅，坐亦禅，了达真如观自在。\n（见日本《续藏经》本《禅门诸祖师偈颂》卷下之上。\n）。",
        "dynasty": "唐",
        "collection_info": null
    },
    {
        "title": "大隐四字龟鑑",
        "author": "贯休",
        "content": "在尘出尘，如何处身？\n见善努力，见恶莫亲。\n纵居暗室，如对大宾。\n乐情养性，逢危守贫。\n如愚不愚，修仁得仁。\n谦让为本，孤高作邻。\n少出为贵，少语最珍。\n学无废日，时习知新。\n荣辱慎动，是非勿询。\n常切责己，切忌尤人。\n抱璞刖足，兴文厄陈。\n古圣尚比，吾徒奚伸？\n安问世俗，自任天真。\n奇哉快哉，坦荡怡神。\n（同前卷上之下。\n）。",
        "dynasty": "唐",
        "collection_info": null
    },
    {
        "title": "题十八贤影堂诗",
        "author": "贯休",
        "content": "白藕池边旧影堂，刘雷风骨尽龙章。\n共轻天子诸侯贵，惟爱君师一法长。\n陶令醉多招不得，谢公心乱入无方。\n何人到此思高躅，风点苔痕过短墻。\n（《大正藏》第四七册元普度《庐山莲宗宝鑑》卷四。\n）。",
        "dynasty": "唐",
        "collection_info": null
    },
    {
        "title": "题东林寺四首（之一）",
        "author": "贯休",
        "content": "闲行闲坐思攀缘，多是东林古寺前。\n小瀑便高三百尺，短松多是一千年。\n卢楞伽画苔漫（同书卷二引「浸」）尽，殷仲堪碑雨滴穿。\n今欲更崇莲社去，不知谁是古诸贤。\n（见《古石庵丛书》本《庐山记》卷四。\n）。",
        "dynasty": "唐",
        "collection_info": null
    },
    {
        "title": "讚念法华经僧",
        "author": "贯休",
        "content": "空王门下有真子，堪以空王为了使。\n常持菡萏《白莲经》，屈指无人得相似。\n长松下，深窗裏，历历清香韵宫徴。\n短偈长行主客分，不使閒声挂牙齿。\n外人闻，耸双耳，香风袭鼻寒毛起。\n祇见天花落座前，空中必定有神鬼。\n吾师吾师须努力，年深已是成功积。\n桑田变海骨为尘，相看长似红莲色。\n（见斯四○三七卷。\n）。",
        "dynasty": "唐",
        "collection_info": null
    },
    {
        "title": "咏鴈山十八寺",
        "author": "贯休",
        "content": "本觉凌云到宝冠，[能]（张）仁古塔上飞泉。\n普门罗汉石门裏，瑞鹿华岩天柱边。\n古洞灵峰真际并，灵岩霞嶂净名连。\n石梁不与双峰远，十八精蓝绒鴈[巅]（岭）。\n（未字不韵，疑为「山」之误。\n见《全浙诗话》卷九引《瓯江逸志》。\n陈耀东云见光绪《乐清县志》卷十六，今据以校改。\n）。",
        "dynasty": "唐",
        "collection_info": null
    },
    {
        "title": "龙丘山（题拟）",
        "author": "贯休",
        "content": "几朵碧芙蕖，王维图未图。\n层层皆有瀑，一一合吾居。\n雨歇如争出，严霜不到枯。\n世犹多事在，为尔久踌躇。\n（见康熙十五年刊杨廷望纂《衢州府志》卷三。\n）。",
        "dynasty": "唐",
        "collection_info": null
    },
    {
        "title": "砚诗",
        "author": "贯休",
        "content": "低心蒙润久，入匣更身安。\n（见《类说》卷五九《砚谱》。\n）。",
        "dynasty": "唐",
        "collection_info": null
    },
    {
        "title": "句",
        "author": "贯休",
        "content": "清风江上月，霜洒中石古。\n（见《绀珠集》卷九《古今名贤集》引。\n）。",
        "dynasty": "唐",
        "collection_info": null
    },
    {
        "title": "过窦道者",
        "author": "贯休",
        "content": "经秦历魏松千尺，浴海挽星月一轮。\n（《祖庭事苑》卷四。\n）。",
        "dynasty": "唐",
        "collection_info": null
    },
    {
        "title": "送边将",
        "author": "贯休",
        "content": "但看千骑去，知有几人归。\n（见《吟窗杂录》卷十四正字王玄《诗中旨格》引。\n）（按：《全唐诗》卷八三七收此二句，缺题，今重录。\n又按：《全唐诗》收贯休诗缺文甚多，今据影印文渊阁《四库全书》本《禅月集》多可补齐，录如次。\n全诗不重录。\n〖1〗《全唐诗》卷八二六《送姜道士归南岳》第十一句缺二字，《禅月集》卷二此句作「落叶萧萧□杳窅」。\n〖2〗《全唐诗》卷八二七《上孙使君》第三十九句缺一字，前书卷三此句作「瑞雪锁戈鋋」。\n〖3〗《全唐诗》卷八二八《送崔使君》第二七句缺二字，前书卷五此句作「望尘一气连紫闼」。\n〖4〗《全唐诗》卷八二九《秋居寄王相公三首》之一首句缺一字，前书卷八此句作「禅林蝉蜕落」。\n〖5〗《全唐诗》卷八三○《桐江閒居作十二首》之七第四句缺二字、第八句缺一字，前书卷十此二句作「诗好抵琼瑶」、「谁更美南朝」。\n同诗之八第四句缺二字，前引书作「风栗似盐苞」。\n《严陵集》卷二引作「罔葛似盐苞」。\n〖6〗《全唐诗》卷八三○《送黄宾于赴举》第三、第七句各缺一字，《禅月集》卷十此二句作「二阶欣夜雪」、「经师无一事」。\n〖7〗《全唐诗》卷八三一《夜对雪寄杜使君》第十四句缺一字，前书卷十二此句作「丰年已可敷」。\n〖8〗同书同卷《避寇白沙驿作》第五句缺三字，前书卷十二此句作「寇乱时时作」。\n〖9〗同书同卷《送友人之岭外》第七句缺一字，前书卷十三此句作「明时好登进」。\n〖10〗《全唐诗》卷八三二《别东林僧》第三句缺二字，前书卷十五此句作「明时好登进」。\n〖11〗《禅月集》有自注云：「双□□□□大夫宅。\n」《送杜使君朝觐》末句缺一字，《四库全书》本《禅月集》卷十四此句作「应许代天功」。\n〖12〗《全唐诗》卷八三三《送僧归山》第六句缺一句，《四部丛刊》本《禅月集》卷十六此句作「坞燥烧如靁」。\n《四库全书》本亦缺一字。\n〖13〗《全唐诗》卷八三五《经弟妹坟》第五句缺二字，《四库全书》本《禅月集》卷十九此句作「鸿衝碧汉霜中断」。\n）（〖14〗《全唐诗》卷八三五《大蜀皇帝潜龙日述圣德诗五首》之二第五句缺三字，第六句缺一字，前书卷二十此二句作「风清鼙角山河壮，剑肃神龙草木寒」。\n〖15〗《全唐诗》卷八三六《东阳罹乱后怀王慥使君五首》之一第三句缺一字，前书卷二十二此句作「裂地鼓鼙军羽急」。\n〖16〗同书同卷《避地毘陵寒月上孙徽使君兼寄东阳王使君三首》之三首句缺一字，前书卷二十二此句作「殷雷车雨滴阶声」。\n）。",
        "dynasty": "唐",
        "collection_info": null
    },
    {
        "title": "为贯休作（题拟）",
        "author": "处默",
        "content": "分袂无血泪，望处空阑干。\n（见《四部丛刊》本《禅月集》附昙域《后序》引。\n）。",
        "dynasty": "唐",
        "collection_info": null
    },
    {
        "title": "冬夜宴柳驸马陟宅得更字",
        "author": "卢延让",
        "content": "兰堂夜宴在秦城，座上荷衣倍觉荣。\n金鼎烹炮过百味，铜壶刻漏转三更。\n红妆伎出催添烛，白雪哀迟待暖笙。\n犹自何郎欢不足，桂华未谢玉峰倾。\n（见蜀何光远《鑑戒录》卷八《屈名儒》。\n）。",
        "dynasty": "唐",
        "collection_info": null
    },
    {
        "title": "",
        "author": "宋光嗣",
        "content": "。",
        "dynasty": "唐",
        "collection_info": null
    },
    {
        "title": "判行营将士申请裹粮",
        "author": "宋光嗣",
        "content": "纔请冬赐，又给行装。\n汉州咫尺，要甚裹粮？\n绵州物贱，直到益昌。",
        "dynasty": "唐",
        "collection_info": null
    },
    {
        "title": "判内庭求事人",
        "author": "宋光嗣",
        "content": "觅事撮巅拗（一作「领襭」），勾当须教了。\n傥若有阙疑，禁君直到老。",
        "dynasty": "唐",
        "collection_info": null
    },
    {
        "title": "判导江县申状封皮上着状门府衙",
        "author": "宋光嗣",
        "content": "勅加开府，不是门府。\n典押双眇，令佐单瞽。\n量提书罚，胜打十五。\n令佐盘庚，典押岁取。\n事了速归，用修廨宇。",
        "dynasty": "唐",
        "collection_info": null
    },
    {
        "title": "判小朝官郭延钧进识字女子",
        "author": "宋光嗣",
        "content": "进来便是宫人，状内犹言女子。\n应见容止可观，遂令始制文字。\n更遣阿母教招，恨不太真相似。\n且图亲近官家，直向内廷求事。",
        "dynasty": "唐",
        "collection_info": null
    },
    {
        "title": "判神奇军背军官健李绍妻阿邓乞改嫁",
        "author": "宋光嗣",
        "content": "淡红衫子赤辉辉，不抹燕，不画眉，未壻背军缘甚事，女人别嫁欲何为。\n孤儿携去君争忍，抵子归来我不知。\n若有支持且须守，口中争着两把匙。",
        "dynasty": "唐",
        "collection_info": null
    },
    {
        "title": "判简州刺史安太尉申院状希酒场云系州收搉",
        "author": "宋光嗣",
        "content": "安胡安胡，空有髭鬚。\n所见不远，智解全愚。\n酒场是太后教令，问你还有耳孔也无。",
        "dynasty": "唐",
        "collection_info": null
    },
    {
        "title": "判内门捉得御厨杂使衙官偷肉",
        "author": "宋光嗣",
        "content": "斤斤肉是官家物，饱祭喉咙（一作「陇头」）更将出。\n不能为食斩君头，领送右巡枷见骨。\n（均见四处何光远《鑑诫录》卷六《戏判作》。\n）。",
        "dynasty": "唐",
        "collection_info": null
    },
    {
        "title": "应制",
        "author": "王家乐",
        "content": "一段圣琉璃。\n（见《说郛》卷六一《清异录》。\n）（〖1〗《清异录》：「王衍伶官王家乐侍燕小池，水澄天见，家乐应制曰〖略〗。\n」）。",
        "dynasty": "唐",
        "collection_info": null
    },
    {
        "title": "自制词",
        "author": "王衍",
        "content": "画罗衫子画罗裙，能结束，称腰身。\n柳眉桃脸不胜春。\n薄媚足精神。\n可惜许，流落在风尘。\n（见《分门古今类事》卷十三《该闻录》引。\n）（按：《全唐诗》卷八八九收此词，题作《甘州曲》，无首句前四字。\n第六句无「许」字，遂与下连作七字句。\n今重录之。\n）（《该闻录》，宋初李畋作。\n）。",
        "dynasty": "唐",
        "collection_info": null
    },
    {
        "title": "曲子",
        "author": "王衍",
        "content": "尽是（《五代诗话》引作「赢得」）一场傀儡。\n（《类说》卷四三引《北梦琐言》。\n）。",
        "dynasty": "唐",
        "collection_info": null
    },
    {
        "title": "采桑子（途中作）",
        "author": "花蘂夫人",
        "content": "初离蜀道心将碎，离恨绵绵。\n春日如年，马上时时闻杜鹃。\n三千宫女皆花貌，妾最婵娟。\n此去朝天，只恐君王宠爱偏。\n（见《能改斋漫录》卷十六。\n）（按：《全唐诗》卷八九九仅收此词之上半阙。\n一说后半片为后人补作。\n）。",
        "dynasty": "唐",
        "collection_info": null
    },
    {
        "title": "宫词",
        "author": "花蘂夫人",
        "content": "雨洒瑶阶花尽开，君王应是看花来。\n静凭雕栏浑忘倦，忽听笙簧殿外回。\n（见毛氏汲古阁本《花蘂夫人宫词》。\n转录自《开明书店廿週年纪念文集》所刊浦江清《花蘂夫人宫词考证》。\n浦云此诗他本俱无，未详来历。\n）。",
        "dynasty": "唐",
        "collection_info": null
    },
    {
        "title": "句",
        "author": "李珣",
        "content": "猺女鬅松卍字螺。\n（清沈雄《古今词话·词品》下卷。\n）。",
        "dynasty": "唐",
        "collection_info": null
    },
    {
        "title": "感皇恩",
        "author": "张格",
        "content": "最好是，长街裏，听喝相公来。\n（见宋江少虞《皇朝事实类苑》卷六六引《杨文公谈苑》。\n）。",
        "dynasty": "唐",
        "collection_info": null
    },
    {
        "title": "赠孙真人",
        "author": "可朋",
        "content": "世上屡更改，山中常晏安。\n六爻穷《易》象，九转炼神丹。\n洞裏花开晚，峯头雪落残。\n为余琴一弄，鹤舞下松端。\n（影印本《诗渊》第一册第四○七页。\n）。",
        "dynasty": "唐",
        "collection_info": null
    },
    {
        "title": "赠友人",
        "author": "可朋",
        "content": "来多不自（一作「似」）客，坐久却垂帘。\n（见《吟窗杂录》卷三二《古今诗僧》。\n）。",
        "dynasty": "唐",
        "collection_info": null
    },
    {
        "title": "寄齐己",
        "author": "可朋",
        "content": "虽（一作「唯」）陪北楚三千客，多话东林十八贤。\n（同前。\n又见《唐诗纪事》卷七四。\n）（按：以上四句《全唐诗》卷八四九已收，缺题，今重录。\n）。",
        "dynasty": "唐",
        "collection_info": null
    },
    {
        "title": "復为翰林作（题拟）",
        "author": "欧阳彬",
        "content": "昔年追感泪横流，今日寻悲是漫愁。\n容易得来容易失，等闲成了等闲休。\n皇图本谓儿孙置，白刃番成骨肉讐。\n梁汉后唐三世主，九泉相见大悠悠。\n（见《类说》卷十九李畋《该闻录》。\n）（〖1〗《该闻录》：「欧阳彬三蜀时为翰林学士，唐明宗时入洛，责令归蜀。\n孟氏开国，復为翰林，作诗云〖略〗。\n」）。",
        "dynasty": "唐",
        "collection_info": null
    },
    {
        "title": "秋山图歌",
        "author": "徐光溥",
        "content": "空（按：《全唐诗》卷七六一题作《题黄居宷秋山图》，今从《王氏画苑丛书》本《益州名画录》卷中。\n其第十七、十八句，《全唐诗》作「月槛参桥□，僧老坐搘筇」，检《益州名画录》，此段应作：「月槛参差锦绣跃，星坛斑驳翠苔封。\n傍岸牛羸行嚼草，过桥僧老坐嗜筇。\n」《全唐诗》殆脱去十八字，今为补出。\n全诗甚长，不重录。\n）。",
        "dynasty": "唐",
        "collection_info": null
    },
    {
        "title": "歌",
        "author": "郑奕",
        "content": "莫传读得五车书，莫言文似马相如。\n不如家有一镒金，一囊珠，可以赂相公之子弟，结相公之僮奴。\n便可朝为屠沽，夕乘轩车。\n（见《类说》卷二七《外史梼杌》。\n末云：「词多不备载。\n」）。",
        "dynasty": "唐",
        "collection_info": null
    },
    {
        "title": "书壁（题拟）",
        "author": "掌聿修",
        "content": "酒客干喉去，唯存呷大夫。\n（见《说郛》卷六一《清异录》。\n）（〖1〗《清异录》：「家述、掌聿修仕僞蜀为太子左赞善大夫。\n两人皆滑稽。\n聿修伺述酒翁将竭，叩门求饮，未通大道，已见罍耻，濡笔书壁曰〖诗略〗。\n」）。",
        "dynasty": "唐",
        "collection_info": null
    },
    {
        "title": "失题",
        "author": "田淳",
        "content": "闲行闲坐復闲吟，一片澄然太古心。\n拾得好诗清似玉，练来虚府静如琴。\n已将蛇足师陈轸，懒把蝇头爱华歆。\n必也长磨到如此，退身何更羡云岑。\n（见《新编分门古今类事》卷十二引李畋《该闻录》。\n）。",
        "dynasty": "唐",
        "collection_info": null
    },
    {
        "title": "偈",
        "author": "李仁悦",
        "content": "昔日古伽蓝，名为王董龛。\n数载无僧俗，积岁少人瞻。\n县镇兴三善，率土尽庄严。\n我佛□□□，□□□□□。\n（《八琼室金石补正》卷八一绍□撰《普慈县永封里再兴王董龛报国院碑记》附。\n）。",
        "dynasty": "唐",
        "collection_info": null
    },
    {
        "title": "洞仙歌",
        "author": "孟昶",
        "content": "冰肌玉骨，自清凉无汗。\n贝阙琳宫恨初远。\n玉阑千倚遍，怯尽朝寒；回首处，何必留连穆满。\n芙蓉开过也，楼阁香融，千片红英泛波面。\n洞房深深锁，莫放轻舟，瑶台去，甘与尘祖师寰路断。\n更莫遣流红到人间，怕一似当时，误他刘阮。\n（宋赵闻礼《阳春白雪》卷二。\n）（按：苏轼《洞仙歌序》，谓老尼能诵孟昶此词首二句，不见全篇，乃为足之。\n后《漫叟诗话》、《本事曲》载孟昶《玉楼春》词，以为即原作，但宋时即有人疑为后人据东坡词隐括而成，并非孟作。\n赵闻礼此词，云为「蜀帅谢元明因开摩诃池，得古石刻，遂见全篇。\n」似较可信，然清宋翔凤《乐府余论》亦疑为南宋人僞託，但幷无确证。\n说详王水照先生《苏轼选集》。\n《全唐诗》卷八收《避暑摩诃池上作》一首，即世传之《玉楼春》词。\n）。",
        "dynasty": "唐",
        "collection_info": null
    },
    {
        "title": "出西郊游古陌作（题拟）",
        "author": "王处厚",
        "content": "虽（《洞微志》作「谁」）言今古事难穷，大抵荣枯总是空。\n算得生前随梦蝶，争如云外指冥鸿。\n暗添雪色眉根白，旋落花光脸上红。\n惆怅荒原懒回首，暮林萧瑟起悲风。\n（见宋佚名《新编分门古今类事》卷四引《名贤小说》。\n）（〖1〗《名贤小说》谓处厚于「孟氏广政丁卯岁下第」，遇一僧，谓处厚明春可及第，但以「百日为程」。\n次年「及放牓，处厚果第一。\n」。\n「处厚心恶百日之语，日出西郊游古陌」，吟诗云云。\n「及暮还家，暴卒。\n」《增修诗话总龟》卷三十一引《洞微志》叙事甚略，不言其下第之年。\n陆心源《宋诗纪事补遗》卷二收处厚诗，传谓宋初进士，未允。\n《文献通考·选举考》载宋初状元，无处厚，可证。\n惟广政无丁卯年，疑原文所记有误。\n）。",
        "dynasty": "唐",
        "collection_info": null
    },
    {
        "title": "芙蓉堂",
        "author": "周□",
        "content": "昔时曾从汉梁王，濯锦江边醉几场。\n拂石坐来衫袖冷，踏花归去马蹄香。\n当初酒贱宁辞醉，今日愁来不易当。\n暗想旧游浑似梦，芙蓉城下水茫茫。\n（见宋蔡梦弼《杜工部朝草堂诗笺》附《杜工部草堂诗话》卷一引扬湜《古今词话》引。\n《竹庄诗话》卷二十四引三、四两句，题作《古诗》。\n）（〖1〗蔡梦弼云：「《古今词话》：『蜀人《将进酒》，尝以为少陵诗，作《瑞鹧鸪》唱之：〖诗略〗。\n』此诗或谓杜甫，或谓鬼仙，或谓曲词，未知孰是。\n然详味其言，唐人语也。\n首先有『曾从汉梁王』之句，决非子美作也。\n况集中不载，灼可见矣。\n不知杨曼倩何所据云。\n」〖2〗《文史》第二辑刊拙存《杜甫瑞鹧鸪词考》云：「今按宋周麟之《海陵集》卷一《呈郫人李人佥判》诗有注云：『吾家本郫人。\n先侍郎侍蜀日《芙蓉堂》诗有「踏花归去马蹄香」句。\n』同卷《送吕道人》诗亦有注云：『余家本郫人，先侍郎仕孟蜀现为翰林学士，有「拂石坐来衫袖冷，踏花归去马蹄香」之句传于世。\n尝隐居青城山。\n』世无有以他人作品为祖先所作者。\n周麟之云是其先人之诗，当属可信。\n此首实五代后蜀周某所作的诗，既非少陵作，亦非鬼仙诗。\n杨湜云蜀人《将进酒》，疑原题即为《将进酒》也。\n此诗《全唐诗》失收，盖以为宋人作也。\n」今从其说收入，唯诗题仍从周麟之所引。\n）。",
        "dynasty": "唐",
        "collection_info": null
    },
    {
        "title": "登戎州江楼闲望",
        "author": "幸夤逊",
        "content": "满目江山四望幽，白云高卷嶂烟收。\n日回禽影穿疎木，风递猿声入小楼。\n远岫似屏横碧落，断帆如叶截中流。\n[□□□□□□□，□□□□□□□]。\n（见《舆地纪胜》卷一六三《叙州》。\n）（按：《全唐诗》卷七六一收三四两句。\n）。",
        "dynasty": "唐",
        "collection_info": null
    },
    {
        "title": "云",
        "author": "幸夤逊",
        "content": "片片飞来静又闲，楼头江上復山前。\n飘零尽日不归去，帖破清光万里天。\n（见《宛委别藏》本《分门纂类唐宋时贤千家诗选》卷十二。\n）。",
        "dynasty": "唐",
        "collection_info": null
    },
    {
        "title": "雪（题拟）",
        "author": "幸夤逊",
        "content": "巧剪银花乱，轻飞玉叶狂。\n（见《古今合璧事类备要为前集》卷三。\n）。",
        "dynasty": "唐",
        "collection_info": null
    },
    {
        "title": "杏花（题拟）",
        "author": "幸夤逊",
        "content": "寒艷芳姿色尽明。\n（见同书《别集》卷二八。\n）。",
        "dynasty": "唐",
        "collection_info": null
    },
    {
        "title": "句",
        "author": "幸夤逊",
        "content": "片逐银蟾落醉觥。\n（《江湖小集》卷二十，李龏《梅花衲》引。\n）。",
        "dynasty": "唐",
        "collection_info": null
    },
    {
        "title": "青城山观",
        "author": "晓峦",
        "content": "静见门庭紫气生，前山岚霭入楼青。\n玉坛醮罢鬼神喜，金鼎药成鸡犬灵。\n岩下水光分五色，壶中人寿过千龄。\n何当一日抛凡骨，骑取苍龙上杳冥。\n（《增广圣宋高僧诗选后集》卷中。\n）。",
        "dynasty": "唐",
        "collection_info": null
    },
    {
        "title": "蜀中送人游庐山",
        "author": "晓峦",
        "content": "君游正值芳春月，蜀道千山皆秀发。\n溪边十里五里花，云上三峯五峯雪。\n君上匡山我旧居，松萝抛掷十矫饰要。\n君行试到山前问，山鸟只今相忆抚？\n（影印本《诗渊》第六册第四四四八页。\n）（按：此诗原署「唐僧峦」。\n唐诗人名相近者惟僧鸾与晓晓峦二人。\n此诗风格不类僧鸾之作，僧鸾又未见入蜀之迹，而晓峦恰为蜀僧，故暂定为晓峦作。\n）。",
        "dynasty": "唐",
        "collection_info": null
    },
    {
        "title": "春（题拟）",
        "author": "晓峦",
        "content": "滩潄金沙过枕前，雨丝斜织麯尘烟。\n绿杨红杏宜寒食，紫雁黄鹂聒昼眠。\n（见明刻本《锦绣万花谷前集》卷三。\n《古今合璧事类备要前集》卷二录第二句。\n）。",
        "dynasty": "唐",
        "collection_info": null
    },
    {
        "title": "隐居（题拟）",
        "author": "晓峦",
        "content": "杖履独游栽药圃，琴楼多在钓鱼船。\n晚来花下敲门者，不是神仙即酒仙。\n（见前书卷二五「隐逸」门。\n）。",
        "dynasty": "唐",
        "collection_info": null
    },
    {
        "title": "句",
        "author": "晓峦",
        "content": "临水鹤窥行道影，隔云僧认读书声。\n（同前。\n）。",
        "dynasty": "唐",
        "collection_info": null
    },
    {
        "title": "颂石巩接三平",
        "author": "灵岩",
        "content": "解擘当胸箭，因何只半人。\n为从途路晓，所以不全身。\n（见《景德传灯录》卷二十三。\n）。",
        "dynasty": "唐",
        "collection_info": null
    },
    {
        "title": "",
        "author": "李尧夫",
        "content": "。",
        "dynasty": "唐",
        "collection_info": null
    },
    {
        "title": "中秋月",
        "author": "李尧夫",
        "content": "栖禽移昼向空飞，林麓虚明水大肥。\n万国仰瞻当此夕，片云争合闭清辉。\n羣妖始觉神通小，列宿应惭照耀微。\n达曙何人最关念，庾公楼上独忘机。\n（见《古今岁时杂咏》卷三十一。\n）。",
        "dynasty": "唐",
        "collection_info": null
    },
    {
        "title": "题白崖三洞",
        "author": "李尧夫",
        "content": "嘉州地僻天西南，重迭江山遶城郭。\n（见《舆地纪胜》卷一四六《嘉定府》。\n）（按：诗末原署：「唐至和三年李尧夫《题白崖三洞》。\n」至和为宋仁宗年号，前五字显误。\n尧夫为蜀人，仁宗时未闻有同名者。\n）。",
        "dynasty": "唐",
        "collection_info": null
    },
    {
        "title": "答蜀相李昊",
        "author": "李尧夫",
        "content": "甘作尧时夫，不乐蜀中相。\n（见《能改斋漫录》卷五。\n）。",
        "dynasty": "唐",
        "collection_info": null
    },
    {
        "title": "句 一",
        "author": "李尧夫",
        "content": "水沉为骨玉为肌。\n（《梅花字字香前集》。\n）。",
        "dynasty": "唐",
        "collection_info": null
    },
    {
        "title": "句 二",
        "author": "李尧夫",
        "content": "羣芳且莫相矜笑。\n（《梅花字字香后集》。\n）。",
        "dynasty": "唐",
        "collection_info": null
    },
    {
        "title": "碁",
        "author": "欧阳炯",
        "content": "碁理还将道理通，为饶先手却由衰。\n古人重到今人爱，万局都无一局同。\n静算山川千里近，闲销日月两轮空。\n诚知此道刚难进，况是平生不着功。\n（《事文类聚前集》卷四二。\n）（按：《韵语阳秋》卷十七引三、四两句，《全唐诗》卷七六一收入。\n）。",
        "dynasty": "唐",
        "collection_info": null
    },
    {
        "title": "忆鹳诗",
        "author": "卞震",
        "content": "积雨生残稻，苍苔拾旧笼。",
        "dynasty": "唐",
        "collection_info": null
    },
    {
        "title": "途中诗",
        "author": "卞震",
        "content": "风涛秋渡阙，烟雨晚村孤。",
        "dynasty": "唐",
        "collection_info": null
    },
    {
        "title": "寄陈抟诗",
        "author": "卞震",
        "content": "双阙暂随丹诏入，三峰寻与白云归。\n（按：此二句疑为震入宋后作。\n）。",
        "dynasty": "唐",
        "collection_info": null
    },
    {
        "title": "东郊诗",
        "author": "卞震",
        "content": "芳草又牵为客恨，白云空寄未闲心。\n（以上均见《吟窗杂录》卷三十三《历代吟谱》。\n）（〖1〗《吟窗杂录》军车田锡序云：「蜀有胡台、李尧夫为诗人，而卞公之名出其右。\n」）。",
        "dynasty": "唐",
        "collection_info": null
    },
    {
        "title": "及第后作（题拟）",
        "author": "于观文",
        "content": "东堂令史报来时，仙桂云攀第九枝。\n乍听言音犹似梦，却思公道即无疑。\n寒门髣髴春将到，幽径朦胧月渐移。\n残漏声中鞭马去，纻袍重戴已相随。\n（见《新编分门古今类事》卷七引李畋《该闻录》。\n）（按：《该闻录》云观文「下第后，献主司《凤玉赋》，为时所称。\n」次年试，梦人告以当在榜末及第。\n「言讫，院吏报先辈第九人。\n是年只放进士九人，果符所梦。\n」据所述，当为唐五代间事。\n）。",
        "dynasty": "唐",
        "collection_info": null
    },
    {
        "title": "石窟寺",
        "author": "牛承直",
        "content": "老去寻山意渐便，兴来登览独怡然。\n僧归禅榻香盈帐，人唤渔舟晚济川。\n清洛冷光浮巨栋，灵崧积翠拱中天。\n公余底事频来此，民远官刑不用鞭。\n（见上海图书馆胶卷复制天一阁藏书靖三十四年康绍第纂《巩县志》卷七。\n）（按：诗下署：「唐牛承直，巩县知县。\n」后录宋初李淑诗。\n同书卷二《职官》载唘知县：「牛承直，贯无考。\n」）。",
        "dynasty": "唐",
        "collection_info": null
    },
    {
        "title": "无题",
        "author": "王肱",
        "content": "茆屋江山上，夜来梦吴越。\n岩溜穿白云，桂花落明月。\n子规啼空山，一声一滴血。\n何事□秋风，出门又离别。\n（见《吟窗杂录》卷二九《历代吟谱》。\n）。",
        "dynasty": "唐",
        "collection_info": null
    },
    {
        "title": "缺题",
        "author": "王渐",
        "content": "公族为良雅，僧堂视事幽。\n纲轩疏雨霁，金剎片云秋。\n树色新兰若，经声小比丘。\n从来东道意，无见不相留。",
        "dynasty": "唐",
        "collection_info": null
    },
    {
        "title": "五言同乔父君游茅溪兰若一[首]",
        "author": "王渐",
        "content": "松柏江头寺，寅缘胜虎溪。\n水云晴过慢，沙鹭[湿]（温）飞低。\n兰若曾岩抱，旃檀画阁齐。\n褰帷双树北，行道一灯留（疑当作「西」字。\n）落日催轩骑，秋城限鼓鼙。\n临川兴不尽，真赏寄丹梯。\n（均见日本藏唐抄本《唐诗卷》。\n）。",
        "dynasty": "唐",
        "collection_info": null
    },
    {
        "title": "隣相反行",
        "author": "王国华",
        "content": "[东]（束）家有儿年十五，只向田园独辛苦。\n夜开沟水遶稻田，晓叱耕牛垦塉土。\n西家有儿纔弱龄，仪容清峭云鹤形。\n涉书猎史无早暮，坐期朱紫如拾青。\n东家西家两相诮，西儿笑东到餢笑。\n西云养志与荣名，彼此相非不相调。\n东家自云虽辛苦，躬耕早暮及所（一作「莫及」）亲。\n男舂女爨二十载，堂上未为衰老人。\n朝机暮织还充体，余者到兄还及[弟]（第）。\n春秋伏腊长在家，不许妻奴暂违礼。\n尔今二十方读书，十年取第三十余。\n往来途路长离别，几人夏日得昇公车。\n纵令得官（一作「贵」）身须老，衔恤终天向谁道。\n百年骨肉归下泉，万里枪榆长秋草。\n我今躬耕奉所天，耘锄刈获当少年。\n面上笑添今日喜，肩头薪续厨中烟。\n纵使此身头雪白，又有儿孙还稼穑。\n家藏一卷古《孝经》，世世相传皆得力。\n为报西家知不知（一作「不」），何须谩笑东家儿。\n生前不得供甘滑，殁后扬名徒尔为。\n（见《文苑英华》卷三五○。\n）（按：明刻本《文苑英华》收此诗，不署名，前为薛逢《醉春风》，《全唐诗》卷五四八遂误收为薛逢诗。\n今据中华书局影印本新编用妻小改正。\n）。",
        "dynasty": "唐",
        "collection_info": null
    },
    {
        "title": "感怀",
        "author": "元淳",
        "content": "仙府寥寥殊未传，白云尽日对纱{车□}。\n只将（下缺。\n见伯三二一六卷。\n）（按：伯三二丈六卷存诗五首。\n前二首为李冶《偶居》〖缺题〗和《八至篇》，其后三篇署「女道士元淳」，有总题《寄意五首》，《秦中春望》、《寄洛阳姊妹》二首完整，《全唐诗》已收。\n次即本诗，惜已残缺。\n）。",
        "dynasty": "唐",
        "collection_info": null
    },
    {
        "title": "边上秋望",
        "author": "元昉",
        "content": "草秋宜病马，风疾称饥鹰。\n（见《吟窗杂录》卷十四正字王玄《诗中旨格》。\n）（按：《唐文拾遗》卷五十据《安阳金石录》收元昉开元七年作《大唐邺县修定寺传记》。\n传谓其为「开元中修定寺僧」。\n未详与此诗作者是一人否。\n今不取。\n）。",
        "dynasty": "唐",
        "collection_info": null
    },
    {
        "title": "石门精室诗",
        "author": "元□□",
        "content": "竟养浩气稽颡（中缺）戏使石门。\n（按：光绪元年刘沛纂《零陵县志》卷十三君华严岩皇佑初残题名云：「地□古刻石得元□□《石门精舍诗》，知其地也。\n有竟养浩气稽颡〖下缺〗戏使石门之称，与遗迹〖下缺〗其传。\n皇佑乙丑祀明堂日。\n」原刻为政和间人磨去，今仅存残文。\n疑老□□即为元结。\n）。",
        "dynasty": "唐",
        "collection_info": null
    },
    {
        "title": "题孟岩",
        "author": "毛熙圣",
        "content": "资中多秀异，自古出贤良。\n川岳炳灵气，烟霞舒瑞光。\n家家习诗礼，处处闻丝簧。\n（见《舆地纪胜》卷一五七《资州》。\n）（按：此诗原题「唐毛熙圣」作，疑即蜀词人毛熙震之昆从。\n）。",
        "dynasty": "唐",
        "collection_info": null
    },
    {
        "title": "赠还俗女真（题拟）",
        "author": "史君宝",
        "content": "脱却霞裾换（《绿窗新话》作「裙着」）绣裙，仙凡从此路[歧]（岐）（据《绿窗新话》改）分。\n蛾眉再画当时月，蝉鬓重梳旧日云。\n玉貌缓将鸾镜照，锦衾兼把麝香熏。\n屏帏乍得萧郎爱，更没心情忆老君。\n（见《类说》卷十二《纪异记》《绿窗新话》卷下引《纪异录》。\n）。",
        "dynasty": "唐",
        "collection_info": null
    },
    {
        "title": "题伏波庙",
        "author": "司马□",
        "content": "对令班南海，蛮兵避郁林。\n天涯分柱界，徼外贡输金。\n坐失奸臣意，谁明报主恩。\n一棺忠勇骨，漂泊瘴烟深。\n（见阮崱《安南志略》卷十六。\n）。",
        "dynasty": "唐",
        "collection_info": null
    },
    {
        "title": "句",
        "author": "江津",
        "content": "宝剑匣中开似水，娥眉一笑塞云轻。\n（见《吟窗杂录》卷十三僧虚中《流类手鑑》。\n）。",
        "dynasty": "唐",
        "collection_info": null
    },
    {
        "title": "天池寺",
        "author": "存初公",
        "content": "汉王峰上拥楼台，万绿阴中石镜开。\n明月和僧窗外立，天风吹鹤日边来。\n一匡翠岫烟霞好，九迭云屏海岳魁。\n爽气荡空尘世少，仙人为我洗茶杯。\n（见嘉靖《九江府志》卷十五。\n）。",
        "dynasty": "唐",
        "collection_info": null
    },
    {
        "title": "",
        "author": "吴翊",
        "content": "。",
        "dynasty": "唐",
        "collection_info": null
    },
    {
        "title": "游塞 一",
        "author": "吴翊",
        "content": "此地古今存，何年苦战频。",
        "dynasty": "唐",
        "collection_info": null
    },
    {
        "title": "游塞 二",
        "author": "吴翊",
        "content": "秋烧黄云黯暮尘。\n夜深闻鬼哭，一一是忠臣。",
        "dynasty": "唐",
        "collection_info": null
    },
    {
        "title": "征妇诗",
        "author": "吴翊",
        "content": "尘鑑经春掩，霜衣隔岁裁。\n（均见《吟窗杂录》卷二九《历代吟谱》。\n）。",
        "dynasty": "唐",
        "collection_info": null
    },
    {
        "title": "合肥怀古",
        "author": "吴资",
        "content": "合肥一都会，世号征战地。\n我来值明时，不呅兵戈事。\n（见《舆地纪胜》卷四五《庐州》。\n）。",
        "dynasty": "唐",
        "collection_info": null
    },
    {
        "title": "大桐军行",
        "author": "李斌",
        "content": "驱马出关城，孤舟边思盈。\n风传万里去，目末两乡情。\n北望单于道，[东临]（临东）大武营。\n塞阙烁𧣹合，山浮夜泉明。\n。",
        "dynasty": "唐",
        "collection_info": null
    },
    {
        "title": "剑歌 一",
        "author": "李斌",
        "content": "我有一长剑，磨来十数年。\n但藏玉匣裏，未向代人传。\n锷露星将转，珠开月共悬。\n霜锋暎牛斗，雪刃倚长天。\n每欲清万国，常怀定四边。\n希君持取用，方谓识龙泉。",
        "dynasty": "唐",
        "collection_info": null
    },
    {
        "title": "剑歌 二",
        "author": "李斌",
        "content": "我有夜光宝，自然明月□。\n堪●汉祖剑，曾上魏王台。\n五色人难辨，千金匣始开。\n不逢天子照，却復度关来。",
        "dynasty": "唐",
        "collection_info": null
    },
    {
        "title": "日南王",
        "author": "李斌",
        "content": "附臣通赵国，奉使拜辽燕。\n沧海行无驿，宁知路几千？\n猛风空裏骤，明月浪中悬。\n水与天同色，山共白云连。\n随朝去去远，未见有归年。\n比来闻汉使，一别似张[骞]（{僭日=心}）。",
        "dynasty": "唐",
        "collection_info": null
    },
    {
        "title": "秋渡颍水",
        "author": "李斌",
        "content": "荡子乘春夜，行歌渡颖川。\n云浮初[蔽]（弊）月，风动乍摇船。\n暗水空流响，惊人信莫前。\n唯闻靡靡曲，砂上叹□捐。\n（均见伯三六一九卷。\n）。",
        "dynasty": "唐",
        "collection_info": null
    },
    {
        "title": "咏历溪在历阳西一里",
        "author": "李聪",
        "content": "泠泠一带清溪水，远派来通历阳市。\n涓涓出自碧湖中，流入楚江烟雾裏。\n（见《锦绣万花谷续集》卷十。\n）（按：《全唐诗》卷七七五收本诗，有缺文，今重录。\n诗题中〖历溪〗，《全唐诗》作「𣻕溪}。\n」）。",
        "dynasty": "唐",
        "collection_info": null
    },
    {
        "title": "法华寺",
        "author": "李驿",
        "content": "莓苔又绝壁，薜荔依高林。\n（见《嘉泰吴兴志》卷二十。\n）。",
        "dynasty": "唐",
        "collection_info": null
    },
    {
        "title": "龙诗",
        "author": "李昌遇",
        "content": "上天须致雨，在野即眠云。\n（见《吟窗杂录》卷十四《诗中旨格》。\n《诗学指南》本作「李昌运」。\n）。",
        "dynasty": "唐",
        "collection_info": null
    },
    {
        "title": "鸡笼山",
        "author": "李思聪",
        "content": "山状鸡笼攒翠黛，水通滴沥落水崖。\n谁知内隐神仙宅，金迭云房玉琢阶。\n（见《舆地纪胜》卷四八《和州》。\n同卷《碑目》云：「唐李思聪《鸡笼山》诗，在和州小厅东。\n」清赵绍祖《安徽金石略》卷九亦着录。\n）。",
        "dynasty": "唐",
        "collection_info": null
    },
    {
        "title": "习家池大堤诗（题拟）",
        "author": "李善美",
        "content": "岘首何人碑，行客独垂泪。\n（见《舆地纪胜》卷八二《襄阳府》。\n）。",
        "dynasty": "唐",
        "collection_info": null
    },
    {
        "title": "咏萤",
        "author": "李嘉运",
        "content": "映水光难定，凌虚体自轻。\n夜风吹不灭，秋露洗还明。\n向烛仍藏焰，投书更有情。\n犹将流乱影，来此傍檐楹。\n（据中华书局影印本《文苑英华》卷三二九及该书新编目录。\n）（按：《全唐诗》卷二百六误收作李嘉佑诗。\n）。",
        "dynasty": "唐",
        "collection_info": null
    },
    {
        "title": "答姬寄诗",
        "author": "李主簿",
        "content": "偶到扬州悔别家，亲知留滞不因花。\n尘侵宝镜虽相待，长短归时上面及瓜。\n（见《增修诗话总龟前集》卷二十三引《南部新书》。\n）（按：《全唐诗》卷八百一李主簿姬诗小注亦）（引有此诗。\n）。",
        "dynasty": "唐",
        "collection_info": null
    },
    {
        "title": "诗",
        "author": "李端公",
        "content": "却到城中事事伤，惠休归放贾生亡。\n谁人收得章句箧，独我重经苔藓房。\n一命未沾为逐客，万缘初尽别空王。\n[□□□□□□□，□□□□□□□]。\n（见《吟窗杂录》卷十四《炙毂子诗格》引。\n）。",
        "dynasty": "唐",
        "collection_info": null
    },
    {
        "title": "渔父歌沧浪赋附歌 一",
        "author": "何蠲",
        "content": "微风动兮百花坞，扣舷归兮满江南。\n挂云帆兮何足数，来濯缨兮沧浪浦。",
        "dynasty": "唐",
        "collection_info": null
    },
    {
        "title": "渔父歌沧浪赋附歌 二",
        "author": "何蠲",
        "content": "泛蓬𦩘戏鳬鹥，澄水暗（一作「镜」）兮照虹霓。\n指尘路兮何足迷，来濯缨兮沧浪溪。\n（见伯二四八八、二六二一、二七一二卷，兹从张锡厚校录本。\n）。",
        "dynasty": "唐",
        "collection_info": null
    },
    {
        "title": "送郑[郢]（逞）州",
        "author": "林铎",
        "content": "官从书府拜，吏向武闾迎。\n（见《吟窗杂录》卷二九《历代吟谱》。\n）（按：郁贤皓先生《唐刺史考》卷一九三载郑姓任郢州刺史者，贞元十年有郑某，十六年有郑正则。\n）。",
        "dynasty": "唐",
        "collection_info": null
    },
    {
        "title": "登山",
        "author": "林先辈",
        "content": "数歇未到顶，穿云势渐孤。\n（见《吟窗杂录》卷十二沙门文彧《诗格》。\n）。",
        "dynasty": "唐",
        "collection_info": null
    },
    {
        "title": "桃源（题拟）",
        "author": "孟安序",
        "content": "扁舟却下五湖水，胜地重游八迹坛。\n（见《舆地纪胜》卷六八《常德府》。\n）。",
        "dynasty": "唐",
        "collection_info": null
    },
    {
        "title": "山行书情呈王十四",
        "author": "武涉",
        "content": "悠悠一径入本来端，艰险千重渡转难。\n涧下厌听流咽水，岩间愁望古松寒。\n风沙终日情迷惑，霜雨侵宵梦不安。\n憔悴途中无镜照，却迴蓬鬓似君看。",
        "dynasty": "唐",
        "collection_info": null
    },
    {
        "title": "游花苑词 一",
        "author": "武涉",
        "content": "侍女相邀上苑游，笙歌嘹唳满花楼。\n玉颜自倚君王宠，无处金钗落不收。",
        "dynasty": "唐",
        "collection_info": null
    },
    {
        "title": "游花苑词 二",
        "author": "武涉",
        "content": "君游园苑百花新，花下红妆采白苹。\n竞将颜色比花色，花色无情不及人。\n（均见伯三八一二卷。\n）。",
        "dynasty": "唐",
        "collection_info": null
    },
    {
        "title": "访李真人",
        "author": "周源",
        "content": "八十康强鬓未华，琴书图史是生涯。\n是非应不关心虑，名利何曾挂齿牙。\n野鹤无心栖道院，岩花流水入仙家。\n□□□□□□□，近闻巢许出烟霞。\n（见道光《宝庆府志》卷一○三《艺文略四·金石一》。\n此诗承陶敏先生录示。\n）（按：《宝庆府志》云此诗刻石在郡南百里高霞山。\n李真人名震，显庆间修真于此，白昼衝举。\n周尚书源过访留诗，勒碑新甲山仙宅。\n万历间江涸碑见，获此诗，泐第七句。\n）。",
        "dynasty": "唐",
        "collection_info": null
    },
    {
        "title": "红梅",
        "author": "周濆",
        "content": "姑射仙人笑脸开，肯将脂粉涴香腮。\n只因悮入桃源洞，惹得春风上面来。\n（见《永乐大典》卷二八○九，中华书局影印本第三五册。\n）（按：《粤诗蒐逸》卷二引《连州志》谓濆为渭弟。\n若其言可信，则濆应为南汉末至宋初入。\n惜尚无从证定，姑仍从《全唐诗》收入事迹无考作者。\n）。",
        "dynasty": "唐",
        "collection_info": null
    },
    {
        "title": "题古寺",
        "author": "周如锡",
        "content": "梵林岑寂妙圆通，灵籁无声起远钟。\n青鸟梦回天际白，赤鸟翅展海头红。\n晨光灿灿流残月，曙色苍苍散晓风。\n自古洗甚须净地，何须假榻坐禅空。",
        "dynasty": "唐",
        "collection_info": null
    },
    {
        "title": "月波亭观书",
        "author": "周如锡",
        "content": "痴儿事未了，山照已衔西。\n数曲寻江路，层空步石梯。\n栖高得月早，壁峭与天齐。\n往矣初寮躅，摩挲旧碣题。\n（见上海图书馆藏胶卷复制康熙六年刊蒋士昌纂《永明县志》卷十二。\n）（按：《题古寺》署「唐周如鍉，太守」，《月波亭观书》署「唐周如锡，刺史」，显为一人，然未详孰是，今并存之。\n）。",
        "dynasty": "唐",
        "collection_info": null
    },
    {
        "title": "题鼎湖山",
        "author": "季仲砥",
        "content": "紫阳洞府压青山，白日骑龙去不还。\n轩辕丹竈□□识，烧得金丹奉帝颜。\n（见《吟窗杂录》卷四九。\n）。",
        "dynasty": "唐",
        "collection_info": null
    },
    {
        "title": "对雪联语",
        "author": "尚隆之　吴永素",
        "content": "面堆金井，谁堆汤饼。\n（尚隆之。\n）玉满天山，难刻佩环。\n（吴永素。\n见冯贽《云仙杂记》卷五《姑臧记》。\n）。",
        "dynasty": "唐",
        "collection_info": null
    },
    {
        "title": "潇湘（题拟）",
        "author": "范崇",
        "content": "川源通汉沔，舟楫下潇湘。\n（见《永乐大典》卷五七七○引《长沙府志》。\n）。",
        "dynasty": "唐",
        "collection_info": null
    },
    {
        "title": "句",
        "author": "范洒心",
        "content": "乔木耸田园，青山乱商邓。\n（见《吟窗杂录》卷七皎然《诗议》引。\n）。",
        "dynasty": "唐",
        "collection_info": null
    },
    {
        "title": "谢客岩",
        "author": "姚揆",
        "content": "不见古君子，空余旧林峦。\n翠色媚车马，爽气严衣冠。\n水天（《同治志》作「天水」）影交碧，松竹声相寒。\n（见上海图书馆据天一阁藏本所摄胶卷弘治《温州府志》卷二十二、同治五年刊齐召南纂《温州府志》卷四。\n）（按：陆心源《宋诗纪事补遗》卷八十八收姚揆此诗。\n）。",
        "dynasty": "唐",
        "collection_info": null
    },
    {
        "title": "句 一",
        "author": "姚揆",
        "content": "怜香擘破花心齅。\n（史铸《百菊集谱》卷六集句引。\n）。",
        "dynasty": "唐",
        "collection_info": null
    },
    {
        "title": "句 二",
        "author": "姚揆",
        "content": "独上南楼四望赊。\n（《江湖小集》卷二十李龏《梅花衲》引。\n）。",
        "dynasty": "唐",
        "collection_info": null
    },
    {
        "title": "",
        "author": "姚赞",
        "content": "。",
        "dynasty": "唐",
        "collection_info": null
    },
    {
        "title": "八分书歌",
        "author": "姚赞",
        "content": "吴兴姚赞能八分，一点一画若崩云。\n又如春水绿波纹，上有鵁鶄鸂鶒羣。\n（见宋陈思《书苑菁华》卷十七。\n）（按：此首似为他人称许姚赞诗。\n）。",
        "dynasty": "唐",
        "collection_info": null
    },
    {
        "title": "宿上霄洞居诗",
        "author": "袁吉",
        "content": "一宿烟霞境，更无尘梦侵。\n泉声寒绕枕，山色冷归衾。\n自得希夷性，还忘名利心。\n更阑不成寐，岩鸟共寒吟。",
        "dynasty": "唐",
        "collection_info": null
    },
    {
        "title": "宿赤松会仙阁诗",
        "author": "袁吉",
        "content": "道分相投气味长，就中何处最片忘？\n芙蓉阁上秋窗下，卧枕泉声并石床。\n（均见光绪廿年刊邓钟玉撰《金华县志》卷二，次诗又见同书卷五。\n）。",
        "dynasty": "唐",
        "collection_info": null
    },
    {
        "title": "赠琴僧",
        "author": "唐枢",
        "content": "不待江上移入座，便开（一作「闻」）三峡水来声。\n（《千载佳句》卷下《宴喜部·琴》。\n）（按：《全唐诗逸》卷中录此诗，缺一字，今重录。\n）。",
        "dynasty": "唐",
        "collection_info": null
    },
    {
        "title": "咏千僧釜",
        "author": "高瀛",
        "content": "香积厨空铁釜存，万年鼎列镇山门。\n何时再作千僧供，饭罢潮音彻远村。\n（见同治十一年刊黄凤楼纂《德化县志》卷四九。\n）。",
        "dynasty": "唐",
        "collection_info": null
    },
    {
        "title": "一行算法",
        "author": "孙誧",
        "content": "一行寻师触处游，到天台后始应休。\n因知算法通天地，溪水寻常尽逆流。\n（见《四库珍本初集》本《天台集》卷下。\n）（按：诗末原跋云：「一行穷大衍算法，求访师资不远千里。\n尝至天台国清寺，见一院古松，门有流水。\n一行立于门屏，闻僧于庭前布算之声，谓其徒曰：『今日当有弟子自远来，求吾算法，已合在门，岂无人导达耶？\n』即除一算，谓）（曰：『门前水合却西去，弟子当至。\n』一行闻其言而入，稽首请法，授其术，而门外旧东流水，忽改而西流矣。\n」《册府元龟》卷八六九《总录部·明算》所记，与上文大致相同。\n）。",
        "dynasty": "唐",
        "collection_info": null
    },
    {
        "title": "",
        "author": "孙宗闵",
        "content": "。",
        "dynasty": "唐",
        "collection_info": null
    },
    {
        "title": "恺悌诗（幷序） 澄俗二章（章十句）",
        "author": "孙宗闵",
        "content": "（上缺）物有方。\n口含大宪，手提国纲。\n实邦之翰，为民之防。\n宵沉狺吠，晨无饮羊。\n千古是仰，昭其耿光。\n（按：此诗题称二章，仅存后章，前章已失去。\n）。",
        "dynasty": "唐",
        "collection_info": null
    },
    {
        "title": "恺悌诗（幷序） 心如水兮二章（一章十句，一章八句）（心如水兮，志尚清洁矣。） 一",
        "author": "孙宗闵",
        "content": "我公之心，含渊浚洁。\n挹之弥冲，酌而莫竭。\n灵府汪洋，璇源莹彻。\n若鑑之明，如井之洌。\n利物至柔，漱芳瀰潏。\n。",
        "dynasty": "唐",
        "collection_info": null
    },
    {
        "title": "恺悌诗（幷序） 心如水兮二章（一章十句，一章八句）（心如水兮，志尚清洁矣。） 二",
        "author": "孙宗闵",
        "content": "行业滋茂，言泉洞开。\n浸仁沐义，津贤育材。\n润无不洒，清而不回。\n叔度之顷，公何远哉。",
        "dynasty": "唐",
        "collection_info": null
    },
    {
        "title": "恺悌诗（幷序） 惠风二章（一章十二句，一章八句）（惠风，民被赐也。） 一",
        "author": "孙宗闵",
        "content": "习习惠风，施于千里。\n吹淡民心，洽兹仁理。\n动必响臻，应如草靡。\n泠泠四驰，飘飘中起。\n利物厚生，条纲振纪。\n鼓音埙箎，发馨兰芷。",
        "dynasty": "唐",
        "collection_info": null
    },
    {
        "title": "恺悌诗（幷序） 惠风二章（一章十二句，一章八句）（惠风，民被赐也。） 二",
        "author": "孙宗闵",
        "content": "猎野班春，苏萌润坼。\n腾茂英英，扬光赫赫。\n福介羣黎，欢飞广陌。\n敢继周诗，式歌召伯。",
        "dynasty": "唐",
        "collection_info": null
    },
    {
        "title": "恺悌诗（幷序） 慎独二章（一章十句，一章八句）（慎独，闭邪存其诚也。） 一",
        "author": "孙宗闵",
        "content": "恐惧不覩，诫慎不闻。\n我公慎独，于斯洞分。\n微既莫显，隐何可云？\n温树奚问，谏草自焚。\n克谨天戒，允符帝文。",
        "dynasty": "唐",
        "collection_info": null
    },
    {
        "title": "恺悌诗（幷序） 慎独二章（一章十句，一章八句）（慎独，闭邪存其诚也。） 二",
        "author": "孙宗闵",
        "content": "仲舒格言，许绪深旨。\n灵怀发中，神资素履。\n吻契洵猷，践扬前轨。\n蔼蔼令名，烂光青史。",
        "dynasty": "唐",
        "collection_info": null
    },
    {
        "title": "恺悌诗（幷序） 良哉二章（一章十句，一章十二句）（良哉，协帝赉也。） 一",
        "author": "孙宗闵",
        "content": "巨望弥耸，其德不回。\n乃眷西顾，赉公贤才。\n帝曰钦往，时称良哉。\n乃邦之彦，实民之怀。\n飞荣骊阙，进秩兰台。\n。",
        "dynasty": "唐",
        "collection_info": null
    },
    {
        "title": "恺悌诗（幷序） 良哉二章（一章十句，一章十二句）（良哉，协帝赉也。） 二",
        "author": "孙宗闵",
        "content": "铜虎分符，朱藩戒路。\n棠郊去思，潼江来暮。\n恂恂德心，汪汪轨度。\n宽不容姧，直上不抵忤。\n煌煌发辉，绰绰垂裕。\n翊彼天聪，克昌景祚。",
        "dynasty": "唐",
        "collection_info": null
    },
    {
        "title": "恺悌诗（幷序） 宜兮一章（二十句）（宜兮，洽民心也。）",
        "author": "孙宗闵",
        "content": "启藩斯境，民之宜兮。\n令必响赴，动而悦随。\n浚明宣哲，淑慎经彝。\n善化郁郁，羣心披披。\n我有惸独，公则安之，我有弟子，公则教之。\n匪民之宜，实德之基，实邦之基。\n帝典昭灼，王度清夷。\n说命将举，慰兹羣黎。",
        "dynasty": "唐",
        "collection_info": null
    },
    {
        "title": "恺悌诗（幷序） 里无叹兮二章（一章十二句，一章□句）（里无叹兮，洽颂声也。） 一",
        "author": "孙宗闵",
        "content": "公之来矣，里无叹兮。\n清猷浚发，舆颂争驰。\n仁声旁达，廉风□□。\n□白携手，其乐如之。\n流转保业，其心归心。\n□不□响，耕无随时。",
        "dynasty": "唐",
        "collection_info": null
    },
    {
        "title": "恺悌诗（幷序） 里无叹兮二章（一章十二句，一章□句）（里无叹兮，洽颂声也。） 二",
        "author": "孙宗闵",
        "content": "连衽架肩，途歌巷咏。\n邵杜宣慈，（下缺）庭，永膺休命。",
        "dynasty": "唐",
        "collection_info": null
    },
    {
        "title": "恺悌诗（幷序） 翼翼谨心二章（一章十二句，[一章□句]）（翼翼谨心，莅事也。） 一",
        "author": "孙宗闵",
        "content": "克己温温，秉心翼翼。\n静以保（下缺）融，沉诵渊塞。\n言必再思，动不过则。\n（下缺）。",
        "dynasty": "唐",
        "collection_info": null
    },
    {
        "title": "恺悌诗（幷序） 翼翼谨心二章（一章十二句，[一章□句]）（翼翼谨心，莅事也。） 二",
        "author": "孙宗闵",
        "content": "（上缺）阳，辉光日新。\n兢庄率清，纯操持（下缺）诵坐，永昭臣邻。\n。",
        "dynasty": "唐",
        "collection_info": null
    },
    {
        "title": "恺悌诗（幷序） 千里蒸蒸二章（十句）",
        "author": "孙宗闵",
        "content": "（上缺）教里闾勃兴远是効敦□崇德（下缺）心因，慕之慎□。\n□纪敦淡，黎庶咸归。\n（下缺）公之（下缺）（按：此诗二章，因残泐已无从分析，姑连录。\n）。",
        "dynasty": "唐",
        "collection_info": null
    },
    {
        "title": "恺悌诗（幷序） 慎□（诗缺）（慎□，无枉也。）",
        "author": "孙宗闵",
        "content": "空（按：以上组诗及序，皆录自光绪《潼川府志》卷九、民国《三台县志》卷二十一。\n《三台县志》云：此诗石刻为正书小楷，首题前进士孙宗闵撰，旧存文庙《干禄碑》侧，民国初毁于兵。\n）。",
        "dynasty": "唐",
        "collection_info": null
    },
    {
        "title": "句",
        "author": "康道",
        "content": "晴望东溟小，夜观南斗长。\n（见《吟窗杂录》卷十三王梦简《进士王氏诗要格律》。\n）。",
        "dynasty": "唐",
        "collection_info": null
    },
    {
        "title": "咏屏风",
        "author": "晁祖道",
        "content": "映花谢上辨色，隔树不分香。\n（见《后村大全集》卷一七七《诗话续集》引李康成《玉台后集》。\n）。",
        "dynasty": "唐",
        "collection_info": null
    },
    {
        "title": "支硎（题拟）",
        "author": "徐矩",
        "content": "挈过太湖风，投宿支硎月。\n（见《舆地纪胜》卷五《平江府》。\n）。",
        "dynasty": "唐",
        "collection_info": null
    },
    {
        "title": "闲游赋附长歌",
        "author": "徐魁",
        "content": "上幽岫兮得所钦，山蔬尘兮桂酒斟，嗟草木兮洛（疑）春心，悼日月兮游（疑）相寻，贵龙凤兮就高深，悦张邴兮託萧森。\n（见《文苑英华》卷一二七。\n）。",
        "dynasty": "唐",
        "collection_info": null
    },
    {
        "title": "句 一",
        "author": "梁琼",
        "content": "含情欲语泪双双。\n（胡伟《宫词》。\n）。",
        "dynasty": "唐",
        "collection_info": null
    },
    {
        "title": "句 二",
        "author": "梁琼",
        "content": "春过门前争得知。\n（同前。\n）。",
        "dynasty": "唐",
        "collection_info": null
    },
    {
        "title": "句 三",
        "author": "梁琼",
        "content": "飞燕不知肠欲断。\n（同前。\n）。",
        "dynasty": "唐",
        "collection_info": null
    },
    {
        "title": "题诗枕屏",
        "author": "章导",
        "content": "两意而今惜别离，焚香发愿告神祇。\n一条綵索双双挂，愿学千年连理枝。\n（见《绿窗新话》卷上引《南楚新闻》）（按：今本《南楚新闻》无此条。\n或疑为宋人僞託。\n）。",
        "dynasty": "唐",
        "collection_info": null
    },
    {
        "title": "被召过少室",
        "author": "许古",
        "content": "老病无堪合退休，伊川久已得莬裘。\n如今又上长安道，好被青山笑白头。\n（见道光十八年刊马九功等纂《伊阳县志》卷六）。",
        "dynasty": "唐",
        "collection_info": null
    },
    {
        "title": "雨霁",
        "author": "许晏",
        "content": "风捲乱云散，天悬暖日明。\n（见《吟窗杂录》卷十四正字王玄《诗中旨格》）。",
        "dynasty": "唐",
        "collection_info": null
    },
    {
        "title": "教子诗",
        "author": "淑徳郡主",
        "content": "我本世胄深宫质，下嫁祝门妇道执，汝父从戎干戈戢，命我避难江郎入。\n下抚双郎时训饬，上侍老祖年九十。\n念汝生父丧原隰，生死茫茫不相及。\n人生励志应早立，汝宜经史勤时习。\n莫负我身亲炊汲，汝父汝祖各饮泣。\n（见同治十二年刊王彬等纂《江山县志》卷十一）。",
        "dynasty": "唐",
        "collection_info": null
    },
    {
        "title": "感怀",
        "author": "张琰",
        "content": "年年人自老，日日水东流。",
        "dynasty": "唐",
        "collection_info": null
    },
    {
        "title": "春词",
        "author": "张琰",
        "content": "庭芳自摇落，永念结中肠。\n（见《吟窗杂录》卷三十《古今才妇》。\n）（按：《全唐诗》卷八百一卷收四句，缺题，故重录之。\n）。",
        "dynasty": "唐",
        "collection_info": null
    },
    {
        "title": "与三人鼎坐吟（题拟）",
        "author": "张杰",
        "content": "三人铛脚坐，一夜掉头吟。",
        "dynasty": "唐",
        "collection_info": null
    },
    {
        "title": "句",
        "author": "张杰",
        "content": "皁角树头悬拍板，葫芦架上钓茶锤。\n（见曾慥《类说》卷五四王仁裕《玉堂闲话》。\n）（〖1〗《玉堂闲话》：「张杰滑稽，能为假对。\n尝与三人鼎坐，吟曰〖略〗。\n又曰〖略〗。\n尝取怒一武弁，杰曰：『大夫既欲行拳，小子不甚忧惕。\n』」）。",
        "dynasty": "唐",
        "collection_info": null
    },
    {
        "title": "无弦琴赋附歌",
        "author": "张随",
        "content": "乐无声兮情逾倍，琴无弦兮意弥在。\n天地同和有真宰，形声何为迭相待。\n（见《文苑英华》卷七七。\n）。",
        "dynasty": "唐",
        "collection_info": null
    },
    {
        "title": "柘枝舞（题拟）",
        "author": "张承福",
        "content": "白雪慢回抛旧态，黄莺骄啭唱新词。\n（见《韵语阳秋》卷十五）。",
        "dynasty": "唐",
        "collection_info": null
    },
    {
        "title": "露赋附歌",
        "author": "张彦胜",
        "content": "天降气兮地凝精，皇德茂兮芝盖平。\n金盘渍兮玉杯清，叶有露兮落有声。\n辽东之鹤中夜惊，日南之鸡凌晨鸣。\n华山栢兮多珠露，松子服之得长生。\n（见《文苑英华》卷十五）。",
        "dynasty": "唐",
        "collection_info": null
    },
    {
        "title": "句",
        "author": "陈充",
        "content": "雨裏落帆游谢乡，寒声古木共荒凉。\n（见高似孙《剡录》卷四）。",
        "dynasty": "唐",
        "collection_info": null
    },
    {
        "title": "以剡笺赠陈待诏",
        "author": "陈端",
        "content": "云母光笼玉杵温，得来原自剡溪濆。\n清含天姥岭头雪，润带金庭谷口云。\n九万未充王内史，百番聊赠杜参军。\n从知醉裏纵横墨，不到羊欣练白裙。\n（见同治九年刊蔡以瑺纂《嵊县志》卷二十八）。",
        "dynasty": "唐",
        "collection_info": null
    },
    {
        "title": "句",
        "author": "陈嘉",
        "content": "巴益千山翠，潭衡一水通。\n（见《舆地纪胜》卷六九《岳州》）。",
        "dynasty": "唐",
        "collection_info": null
    },
    {
        "title": "咏海潮诗",
        "author": "陈文弼",
        "content": "百谷朝宗处，朝昏汹涌时。\n未尝闻失信，不省与谁期。\n落势分江岛，来声震海涯。\n鱼龙争会合，鸥鹭竞相随。\n卷钓人眠待，贪程客恠迟。\n幸通蓬阏路，孤棹去何疑。\n（见《吟窗杂录》卷二九《历代吟谱》）。",
        "dynasty": "唐",
        "collection_info": null
    },
    {
        "title": "",
        "author": "陈从道",
        "content": "。",
        "dynasty": "唐",
        "collection_info": null
    },
    {
        "title": "咏扇诗",
        "author": "陈从道",
        "content": "况有明年三伏在，秋风能占几多时。\n（见《吟窗杂录》卷二九《历代吟谱》）。",
        "dynasty": "唐",
        "collection_info": null
    },
    {
        "title": "乌石山",
        "author": "陶令君",
        "content": "岩壑六七崦，茅茨三两家。\n整巢归燕子，刺水长蒲芽。\n贯碧流春涨，埋红落野花。\n困随木上坐。\n脚力未须嗟。\n（见民国十七年余绍纂《龙游县志》卷三十七）（《龙游县志》附按：「右诗录自两旧志。\n案原注云：『唐人。\n』今考羣书，均未知其为何人。\n岂令君二字，称其官耶？\n明季清初人着书，恒不喜注明出处，以致后人失考类如是，可慨也。\n」）。",
        "dynasty": "唐",
        "collection_info": null
    },
    {
        "title": "戏赠",
        "author": "崔萱",
        "content": "如今身披上清箓，莫遣落花羽衣。\n（见《吟窗杂录》卷三十《古今才妇》）。",
        "dynasty": "唐",
        "collection_info": null
    },
    {
        "title": "鹊巢背太岁赋附诗",
        "author": "崔元明",
        "content": "日宫骓可跻，月树復惊栖。\n未听将雏曲，空闻怨夜啼。\n（见《文苑英华》卷一三七）。",
        "dynasty": "唐",
        "collection_info": null
    },
    {
        "title": "远意",
        "author": "崔公远",
        "content": "看花独不语，裴回双涙澘。",
        "dynasty": "唐",
        "collection_info": null
    },
    {
        "title": "寄远",
        "author": "崔公远",
        "content": "君今远戍在何处？\n遣妾秋来长望天。\n（均见《吟窗杂录》卷三十《古今才妇》）（按：《全唐诗》卷八百一收四句，缺题，故重录之。\n）。",
        "dynasty": "唐",
        "collection_info": null
    },
    {
        "title": "赠营妓敦庞者（题拟）",
        "author": "崔立言",
        "content": "瓦棺寺裏逢行迹，华岳山头露掌痕。\n不须惆怅愁难嫁，待与将书问岳神。\n（瓦棺寺有大佛迹岳神大人。\n见《增修诗话总龟》卷三七引《南部新书》）（按：此诗与《云溪友议》卷中所载杜牧嘲妓诗之后半首多相同。\n范据此书载事，多与史实相左，颇疑系采立言诗附会成杜牧故事。\n杜诗已收《全唐诗》卷八七○。\n）。",
        "dynasty": "唐",
        "collection_info": null
    },
    {
        "title": "赠友人",
        "author": "常浩",
        "content": "闻道东山逸兴多，为怜明月映沧波。",
        "dynasty": "唐",
        "collection_info": null
    },
    {
        "title": "闺情",
        "author": "常浩",
        "content": "门前昨夜信初来，见说行人卒未迴。\n谁家楼上吹横笛，偏送愁声向妾哀。\n（均见明刻本宋陈应时《吟窗杂录》卷三十《古今才妇》。\n又见《名媛诗归》卷十四。\n胡伟《宫词》收末句。\n）。",
        "dynasty": "唐",
        "collection_info": null
    },
    {
        "title": "井诗",
        "author": "曾扈",
        "content": "浅深人莫测，高下索应知。\n（见《吟窗杂录》卷十四正字王玄《诗中旨格》。\n）。",
        "dynasty": "唐",
        "collection_info": null
    },
    {
        "title": "别弟",
        "author": "冯友仁",
        "content": "十里河桥蔓草青，片帆瞬息短长亭。\n不禁又作天涯客，愁覩郊原有鹡鸰。\n。",
        "dynasty": "唐",
        "collection_info": null
    },
    {
        "title": "题诗壁上",
        "author": "冯友仁",
        "content": "呼号三谏信言难，义利分明一念间。\n莫谓求名沽世誉，清风千古首阳山。",
        "dynasty": "唐",
        "collection_info": null
    },
    {
        "title": "寄弟",
        "author": "冯友仁",
        "content": "义心既重利心轻，分异何乖手足情。\n糗饭自饴虞舜乐，采薇独守伯夷清。\n析居不忍从亲令，退逊甘当矫世名。\n贤弟晨昏勤定省，莫因流落念而兄。\n（《坚瓠己集》卷四。\n）。",
        "dynasty": "唐",
        "collection_info": null
    },
    {
        "title": "别兄（题拟）",
        "author": "冯友义",
        "content": "手足分擕肠断时，关山千里共相思。\n此行愿促归鞭早，莫待枝头叫子规。",
        "dynasty": "唐",
        "collection_info": null
    },
    {
        "title": "踵韵和兄见寄之作（题拟）",
        "author": "冯友义",
        "content": "势利鸿毛眼底轻，异居忍背雁行情。\n薛包让德千年烈，太伯存仁万古清。\n弃礼乱伦趋薄俗，分门割户总浮名。\n悬悬早发归家念，幷奏埙篪乐弟兄。\n（同前。\n冯氏兄弟诗承张靖龙同志录示。\n）（按：冯氏兄弟事迹不见唐宋时记载，诗意亦颇俚俗，疑出后人依託。\n）。",
        "dynasty": "唐",
        "collection_info": null
    },
    {
        "title": "北京内晏",
        "author": "贺兰遂",
        "content": "镜鸣桂殿千山晓，花发梨园百卉新。\n（《千载佳句》卷下《宫省部·禁中》。\n）（按：《全唐诗逸》卷中收贺兰暹诗，注「一作遂」。\n今检《千载佳句》作贺兰遂，《日本国见在书目》有「《贺兰遂集》二〖卷〗。\n」当以作遂为是。\n）。",
        "dynasty": "唐",
        "collection_info": null
    },
    {
        "title": "烂柯山（题拟）",
        "author": "杨明",
        "content": "[洞天春远日]行迟，[几点残星（残）]僊子棋。\n[樵斧]烂柯人换世，[碧]桃花影未曾移。\n（见光绪卅二年郑永禧纂《烂柯山志》卷十一《历朝金石考》录《唐杨明残诗碑》。\n碑仅存十六字，缺字系郑氏据《府志》补。\n）（〖1〗碑后附款识，上半已缺，残文云：「讳明，字文举，号潜醉，文章高古，诗为端门〖中缺〗柯山，而先生之诗，遂刻山中，以俟赏者〖中缺〗二年冬十月十有八日门生碣石王主敬谨。\n」〖2〗郑氏跋云：「右碑正书四行，行七字，诗一句。\n每字方四寸许。\n后二行款识，末一行年月，脱上年号，致难稽考耳。\n碑四边花纹，据瞿溥《日迟亭记》，系唐人诗刻，明代已断，今尚存两截。\n跋内明无籍贯。\n康熙《县志》称河东人，碣石在今山东武定府海丰县黄河入海处，古河东地也，当不误。\n」「《府志》列宋诗，喜庆《志》并改《日致亭记》，取唐人）（『春远日迟』之咏为，昔人岂别有攷欤？\n留俟知音。\n」杨明为唐人抑为宋人，尚难确定，今姑录出以备考详。\n又按：《南部新书》卷丁有王主敬事迹，未知即诗后题识者否。\n据劳格《御史台精舍题名考》卷一云，王主敬即王上客，高宗时人，事详《刘宾客外集》卷九《王倰神道碑》及《太平广记》卷二五○引《两京新记》。\n）。",
        "dynasty": "唐",
        "collection_info": null
    },
    {
        "title": "登第后送人归宜春",
        "author": "杨邺",
        "content": "君归为说龙门事，雷雨初生电遶身。\n（见《舆地纪胜》卷二八《袁州》。\n）。",
        "dynasty": "唐",
        "collection_info": null
    },
    {
        "title": "谢姚月华遗石华诗",
        "author": "杨达",
        "content": "青袿仙女隔蓬莱，珠树金窗向晓开。\n燕子羽毛非广袖，殷勤也带石花来。\n（《琅嬛记》卷中引《本传》。\n）。",
        "dynasty": "唐",
        "collection_info": null
    },
    {
        "title": "茅亭诗",
        "author": "杨少阳",
        "content": "池枯树老花未开，黄莺歌春空亭台。\n（见《吟窗杂录》卷二九。\n）。",
        "dynasty": "唐",
        "collection_info": null
    },
    {
        "title": "宿南岩寺感兴",
        "author": "齐顗",
        "content": "南岩寺，本沧海，任子钓台今尚在。\n见说垂钓于此中，犗牛钓饵庄书载。\n沧海竭，任子殁，波涛打处为岩窟。\n不知任子何所之，唯见钓台空㟮屼。\n（见《会稽掇英总集》卷九。\n）（〖1〗《嘉泰会稽志》卷十一云：新昌县「齐公井，在县南五里南明山东麓，俗云齐相井。\n唐齐顗所居山中有十五题，井其一也。\n」原注：「案齐顗不为相，俗传误也。\n」）。",
        "dynasty": "唐",
        "collection_info": null
    },
    {
        "title": "分宜读书台诗",
        "author": "邓廷闻",
        "content": "钟山高高钟水绿，昔有佳人在幽谷。\n台荒只见草萋萋，万卷不留谁更读。\n（见明郭子章《豫章诗话》卷二。\n）。",
        "dynasty": "唐",
        "collection_info": null
    },
    {
        "title": "朝霞诗",
        "author": "赵林",
        "content": "不因红日照，长作白云飞。\n（见《类说》卷十二《纪异记》。\n）。",
        "dynasty": "唐",
        "collection_info": null
    },
    {
        "title": "碧流院（题拟）",
        "author": "裴极",
        "content": "一沼光涵四座寒，夕阳迴首更凭栏。\n凭师早把香莲种，他日期来结社看。\n（见《咸淳临安志》卷八五。\n）。",
        "dynasty": "唐",
        "collection_info": null
    },
    {
        "title": "大丹歌",
        "author": "裴相公",
        "content": "大道留丹灶，清心慕烟霞。\n阴阳成造化，水火结河车。\n铅汞须归戊，炉开紫金花。\n华池再修育，神水各为家。\n志士得之须保惜，定我性命育神室。\n下士闻之多暗笑，真人见说安魂魄。\n焚香礼之万事毕，皆感天地作仙质。\n（《正统道藏》本《大丹篇》。\n）（按：《大丹篇》作者不详。\n大致可确定为宋或宋以前人之作。\n宋时无裴姓入相者，因知为唐人之作。\n）。",
        "dynasty": "唐",
        "collection_info": null
    },
    {
        "title": "句",
        "author": "刘珃",
        "content": "成童片子时，变老须臾事。\n（见《后村大全集》卷一七七《诗话续集》引李康成《玉台后集》。\n）。",
        "dynasty": "唐",
        "collection_info": null
    },
    {
        "title": "除夜",
        "author": "刘媛",
        "content": "春风报梅柳，一夜发南枝。",
        "dynasty": "唐",
        "collection_info": null
    },
    {
        "title": "赠怨者",
        "author": "刘媛",
        "content": "傍人那得知心事，一面残粧空涙痕。\n（见《吟窗杂录》卷三十《古今才妇》。\n）（按：《全唐诗》卷八百一收四句，缺题，故重录之。\n）。",
        "dynasty": "唐",
        "collection_info": null
    },
    {
        "title": "句",
        "author": "欧阳皓",
        "content": "门前清江水，流水秦人家。\n（见《吟窗杂录》卷十三王梦简《进士王氏诗要格律》。\n）。",
        "dynasty": "唐",
        "collection_info": null
    },
    {
        "title": "柘枝舞（题拟）",
        "author": "郑在德",
        "content": "三敲画鼓声催急，一朵红莲出水迟。\n（见《韵语阳秋》卷十五。\n）。",
        "dynasty": "唐",
        "collection_info": null
    },
    {
        "title": "山居（七言）",
        "author": "戴光乂",
        "content": "犁锄阔地烧侵云，焰猛衝岩迸鹿羣。\n鼙鼓静时长霸国，战争无事感明君。\n啼猿响树寒山碧，宿鸟喧巢夜雾曛。\n梯崄上岩缘路去，院僧敲磬晓来闻。\n（见宋桑世昌《回文类聚》卷三。\n）（按：徐松《登科记考》卷二十七引《永乐大典》引《宜春志》，袁州进士及第者有戴光义，及第年代不详。\n光义当即光乂，未详以孰为正。\n《宋史·艺文志》七着录「戴文〖一作『乂』〗《迴文诗》一卷」，戴文或戴乂，均为戴光乂之误。\n）。",
        "dynasty": "唐",
        "collection_info": null
    },
    {
        "title": "缺题",
        "author": "萧沼",
        "content": "生年一半在燕支，容颜沙场日夜衰。\n萧关不隔乡园梦，瀚海长愁征战期。\n容颜日日老金{彳数}，砂碛年年卧铁衣。\n白草城中春不入，黄花戍上应长飞。\n（伯三六一九卷。\n）。",
        "dynasty": "唐",
        "collection_info": null
    },
    {
        "title": "偶作",
        "author": "萧铎",
        "content": "笼中鹦鹉啭清歌，尽是萧娘旧教他。\n今日独来人不见，绿窗斜雨落花多。\n（影印本《诗渊》第六册第三九四五页。\n）。",
        "dynasty": "唐",
        "collection_info": null
    },
    {
        "title": "留题曹娥庙",
        "author": "萧闢",
        "content": "屈平以楚死，死浊不死清。\n伍员以吴死，死暗不死明。\n死者人所难，一死鸿毛轻。\n壮哉二子为，留得不死名。\n曹娥以父死，年龄童未成。\n抱尸出洪澜，非可二子并。\n二子谏不从，齐秦韩魏征。\n娥若不之死，父葬鳣与鲸。\n二子死以介，娥死以孝诚。\n于今会稽人，事之如事生。\n娥若生尧时，舜不妻女英。\n娥若逢孔子，娥名书《孝经》。\n娥父若罗辜，岂止为缇萦。\n蔡邕不知娥，但爱碑上铭。\n我来拜祠下，古木寒云横。\n往往大江水，犹作哀哀鸣。\n安得娥有知，为我神用灵。\n鼓此大江波，注入四渎平。\n洗濯天下心，皆行娥所行。\n（见《会稽掇英总集》卷八。\n）。",
        "dynasty": "唐",
        "collection_info": null
    },
    {
        "title": "至西山",
        "author": "钱叔献",
        "content": "閒说吴王避暑宫，满山六月绛纱红。\n（见《舆地纪胜》卷八十一《寿昌军》）。",
        "dynasty": "唐",
        "collection_info": null
    },
    {
        "title": "游苑",
        "author": "苏癿",
        "content": "庭院开金鏁，周迴赏碧堂。\n池深流水慢，岸阔引桥长。\n遇石攀藤息，逢林摘果尝。\n更呼园子问，何处可寻凉？\n（见伯三六一九卷。\n）。",
        "dynasty": "唐",
        "collection_info": null
    },
    {
        "title": "清明日登张女郎神庙",
        "author": "苏癿",
        "content": "汧水北，陇山东，汉家神女庙其中。\n寒食尽，清明旦，远近香车来不断。\n飞泉直注漴道间，大岫横遮隐（伯三八八五卷无此字）天半。\n花正新，草復绿，黄莺现见（任半塘改为「睍睆」）[迁乔]（〖千桥〗从任说改）木。\n汧流括（任改作「活」），古树攒，陇[坂]（（返）从任说改）高高布云族（疑应作「簇」，任改为「端」，恐非。\n）水清灵，竹蒙密，无匣仙潭难延碧。\n谈（任改作「淡」）楼阁，人画成，翠岭山花天繍出。\n尘冥寞，马盘桓，争奔陌上声散散。\n公子王孙一队队，管絃歌舞几般般。\n酌醴醑，补（伯三八八五卷作「捕」，似皆未允，任录作「舞」，似无据）锦筵，罗帏翠幕奄（任改作「掩」）灵泉。\n是日（任录误作「堤上」）淹留不觉寐，归来明月满秦川。\n（见伯三六一九卷、伯三八八五卷。\n）（按：任半塘先生《敦煌歌辞总编》卷三录此诗，仅据伯三六一九卷，文字偶有误，但校改处亦颇可采，又推测苏癿应为哥舒翰同时人，亦可备一说。\n）。",
        "dynasty": "唐",
        "collection_info": null
    },
    {
        "title": "还丹口诀",
        "author": "元阳子",
        "content": "还丹篇，还丹篇，欲得黄芽先炬铅。\n阳壬不去火中走，阴丙如何得作烟。\n鸡抱卵兮日数足，母生子兮十月全。\n但得坤来为屋宅，坤至何愁不作干？\n伏吾此法在目前，违吾此法饶万年。\n八石须向火中走，莫弄水饱费君钱。\n还丹不是世难学，自是时人志不坚。\n若明魏君謌十首，千回海水变桑田。\n（《大还丹照鑑》）。",
        "dynasty": "唐",
        "collection_info": null
    },
    {
        "title": "金液还丹歌（题拟） 一",
        "author": "元阳子",
        "content": "真阴真阳是其道，只在目前何还讨？凡流岁岁炼神丹，或见青黄自云好。",
        "dynasty": "唐",
        "collection_info": null
    },
    {
        "title": "金液还丹歌（题拟） 二",
        "author": "元阳子",
        "content": "志士应须承法则，莫损心神须见道。\n但知求得真黄芽，人得食之寿无老。",
        "dynasty": "唐",
        "collection_info": null
    },
    {
        "title": "金液还丹歌（题拟） 三",
        "author": "元阳子",
        "content": "神水华池世所稀，流传不许俗人知。\n还将世上凡铅汞，相似令教人不疑。\n（以上三首又见《金液还丹问诀》）。",
        "dynasty": "唐",
        "collection_info": null
    },
    {
        "title": "金液还丹歌（题拟） 四",
        "author": "元阳子",
        "content": "黄芽不与世铅同，徒以劳神不见功。",
        "dynasty": "唐",
        "collection_info": null
    },
    {
        "title": "金液还丹歌（题拟） 五",
        "author": "元阳子",
        "content": "青龙逐虎虎随龙，赤禽交会声嗈嗈。\n调气运火逐离宫，丹砂入腹身自冲。",
        "dynasty": "唐",
        "collection_info": null
    },
    {
        "title": "金液还丹歌（题拟） 六",
        "author": "元阳子",
        "content": "五行深妙义难知，龙虎隐藏在坎离，还丹之术数过百，最妙须得金华池。",
        "dynasty": "唐",
        "collection_info": null
    },
    {
        "title": "金液还丹歌（题拟） 七",
        "author": "元阳子",
        "content": "丹砂其位元非赤，四季排来在南宅。\n流珠本性无定居，若识其原似秋石。\n。",
        "dynasty": "唐",
        "collection_info": null
    },
    {
        "title": "金液还丹歌（题拟） 八",
        "author": "元阳子",
        "content": "日魂月华二气真，含胎育子自堪神。\n变转欲终君自见，分明化作明窗尘。",
        "dynasty": "唐",
        "collection_info": null
    },
    {
        "title": "金液还丹歌（题拟） 九",
        "author": "元阳子",
        "content": "铅汞一门不可依，金丹秘诀圣无知。\n莫将世上凡铅汞，论年运火竞相持。",
        "dynasty": "唐",
        "collection_info": null
    },
    {
        "title": "金液还丹歌（题拟） 十",
        "author": "元阳子",
        "content": "天生二物应虚无，为妻为子復为夫。\n二五之门唯日月，能分卯酉座为初。",
        "dynasty": "唐",
        "collection_info": null
    },
    {
        "title": "金液还丹歌（题拟） 十一",
        "author": "元阳子",
        "content": "含养天然禀至神，冲和之气结成身。\n富贵只缘怀五彩，心知铅汞共成亲。",
        "dynasty": "唐",
        "collection_info": null
    },
    {
        "title": "金液还丹歌（题拟） 十二",
        "author": "元阳子",
        "content": "干坤不许相为避，志士元知在天地。",
        "dynasty": "唐",
        "collection_info": null
    },
    {
        "title": "金液还丹歌（题拟） 十三",
        "author": "元阳子",
        "content": "玄黄冥寞不可辩，铅汞之门义难显。\n世人不晓定其原，细思至行自然见。",
        "dynasty": "唐",
        "collection_info": null
    },
    {
        "title": "金液还丹歌（题拟） 十四",
        "author": "元阳子",
        "content": "婴儿漠漠不可悟，徒以劳神虎见苦。\n但知会得圣人言，即是分明上天路。",
        "dynasty": "唐",
        "collection_info": null
    },
    {
        "title": "金液还丹歌（题拟） 十五",
        "author": "元阳子",
        "content": "三四同居共一室，一二夫妻为偶匹。\n要假良媒方得亲，遂使交游情意密。",
        "dynasty": "唐",
        "collection_info": null
    },
    {
        "title": "金液还丹歌（题拟） 十六",
        "author": "元阳子",
        "content": "浮沉恍惚性难辨，误取迷途年月远。\n欲知灵药何日成，阳数终须归九转。",
        "dynasty": "唐",
        "collection_info": null
    },
    {
        "title": "金液还丹歌（题拟） 十七",
        "author": "元阳子",
        "content": "阴阳冥寞不可知，青龙白虎自相持。\n年终被转自相噉，白虎制龙龙渐希。",
        "dynasty": "唐",
        "collection_info": null
    },
    {
        "title": "金液还丹歌（题拟） 十八",
        "author": "元阳子",
        "content": "干天为父坤为母，南方朱雀北玄武。",
        "dynasty": "唐",
        "collection_info": null
    },
    {
        "title": "金液还丹歌（题拟） 十九",
        "author": "元阳子",
        "content": "三人义合同为宗，常饮日月照其中。\n已过三花金再液，九转须终岁月功。",
        "dynasty": "唐",
        "collection_info": null
    },
    {
        "title": "金液还丹歌（题拟） 二十",
        "author": "元阳子",
        "content": "青龙本质在东宫，配合干坤震位中。\n白虎自兹相见后，流珠那肯不相从。",
        "dynasty": "唐",
        "collection_info": null
    },
    {
        "title": "金液还丹歌（题拟） 二十一",
        "author": "元阳子",
        "content": "龙虎修来五转强，炉中渐觉菊花香。\n如今修炼正当节，莫恨悠悠岁月长。",
        "dynasty": "唐",
        "collection_info": null
    },
    {
        "title": "金液还丹歌（题拟） 二十二",
        "author": "元阳子",
        "content": "欲（一作「要」）识丹砂是木精，移来西位与金幷。\n凡（一作「迷」）人何处寻踪迹（一作「龙虎」），恍惚中（一作「之」）间在（一作「是」）杳冥。\n（此首又见《金液还丹百问诀》。\n）。",
        "dynasty": "唐",
        "collection_info": null
    },
    {
        "title": "金液还丹歌（题拟） 二十三",
        "author": "元阳子",
        "content": "悟者犹如返歧踪，迷途不易寻路苦。",
        "dynasty": "唐",
        "collection_info": null
    },
    {
        "title": "金液还丹歌（题拟） 二十四",
        "author": "元阳子",
        "content": "一人本有一人无，金公为妇木为夫。\n玄冥深奥不可度，志士何曾肯语图。",
        "dynasty": "唐",
        "collection_info": null
    },
    {
        "title": "金液还丹歌（题拟） 二十五",
        "author": "元阳子",
        "content": "玄天汪汪配地黄，男精和合并同房。\n白液炉中随月化，时人服者莹心凉。",
        "dynasty": "唐",
        "collection_info": null
    },
    {
        "title": "金液还丹歌（题拟） 二十六",
        "author": "元阳子",
        "content": "金木相伤谁定原，五行相返自相连。",
        "dynasty": "唐",
        "collection_info": null
    },
    {
        "title": "金液还丹歌（题拟） 二十七",
        "author": "元阳子",
        "content": "世间铅汞不相依，志士元知在坎离。\n贤者共藏人不见，淮南修秘在华池。",
        "dynasty": "唐",
        "collection_info": null
    },
    {
        "title": "金液还丹歌（题拟） 二十八",
        "author": "元阳子",
        "content": "九转丹成岁欲终，开炉忽见药花红。",
        "dynasty": "唐",
        "collection_info": null
    },
    {
        "title": "金液还丹歌（题拟） 二十九",
        "author": "元阳子",
        "content": "铅汞相传世所希，丹砂玉质雪为衣。\n朦胧只在君家舍，日日君看君不知。",
        "dynasty": "唐",
        "collection_info": null
    },
    {
        "title": "金液还丹歌（题拟） 三十",
        "author": "元阳子",
        "content": "还丹入口身自轻，能销久病去祅精。\n贪爱自兹无所染，能改愚人世与情。",
        "dynasty": "唐",
        "collection_info": null
    },
    {
        "title": "金液还丹歌（题拟） 三十一",
        "author": "元阳子",
        "content": "谁悟灵丹出世尘，三花合会与龙亲。\n君看前后炼丹者，误煞千人与万人。\n（以上皆见《正统道藏》珠字号《元阳子金液集》。\n）。",
        "dynasty": "唐",
        "collection_info": null
    },
    {
        "title": "还丹金液歌",
        "author": "元阳子",
        "content": "和气和太初，初气终归一。\n母子本相生，相生又相失。\n阴炼玄阴精，月旬嫁于日。\n日月既相交，还丹赩然出。\n北方取河车，南方朱雀一。\n碧水生妙花，白花怀玉质。\n龙虬入相交，刀圭须谨密。\n独弄在干坤，能滋于万物。\n姹女玄阴精，二种皆归一。\n河上无水银，乃合着阴律。\n荡荡赤龙蟠，火候看容质。\n变作裏蹄金，黄芽无根术。\n火记三百篇，知之万不失。\n如骡怀姙驹，自怀其形质。\n（《正统道藏》珠芓号《还丹金液歌註》。\n原有张果註。\n）。",
        "dynasty": "唐",
        "collection_info": null
    },
    {
        "title": "灵草歌 达道草",
        "author": "白云仙人",
        "content": "结汞事如何，莫抛灵草歌。\n只何赤勤好，偏用达道多。",
        "dynasty": "唐",
        "collection_info": null
    },
    {
        "title": "灵草歌 海宝草",
        "author": "白云仙人",
        "content": "十年学仙术，灵草少知音。\n白禄堪为柜，海宝善软金。\n生在沙岗上，常得道家钦。\n朱内抽真汞，花红根自深。",
        "dynasty": "唐",
        "collection_info": null
    },
    {
        "title": "灵草歌 紫芝草",
        "author": "白云仙人",
        "content": "此花有不稀，出土并三枝。\n朱砂见宝白，煑汞自然痴。",
        "dynasty": "唐",
        "collection_info": null
    },
    {
        "title": "灵草歌 合穗草",
        "author": "白云仙人",
        "content": "天降神柜草，无过访合穗。\n烧药实堪夸，不与凡草揆。\n众草经霜软，此草不憔悴。\n寒暑不相侵，烧药添智慧。",
        "dynasty": "唐",
        "collection_info": null
    },
    {
        "title": "灵草歌 望仙草",
        "author": "白云仙人",
        "content": "春生草铺烟，未上摘望仙。\n伏朱砂作汁，结汞汞便干。\n。",
        "dynasty": "唐",
        "collection_info": null
    },
    {
        "title": "灵草歌 金莲草",
        "author": "白云仙人",
        "content": "烧丹偏教玄，但采草金莲。\n众药堪为柜，遇凡不须言。",
        "dynasty": "唐",
        "collection_info": null
    },
    {
        "title": "灵草歌 玉液草",
        "author": "白云仙人",
        "content": "玉液草能红，大药与相通。\n偏柜草砂子，见宝有殊功。",
        "dynasty": "唐",
        "collection_info": null
    },
    {
        "title": "灵草歌 大秘草",
        "author": "白云仙人",
        "content": "大道须怀志，此草深要记。\n四神偏能伏，兼烧大二气。",
        "dynasty": "唐",
        "collection_info": null
    },
    {
        "title": "灵草歌 金风草",
        "author": "白云仙人",
        "content": "子黑根白花叶青，仙家惜似掌中珍。\n真汞煮作硬砂子，白体成庚重不轻。",
        "dynasty": "唐",
        "collection_info": null
    },
    {
        "title": "灵草歌 大通草",
        "author": "白云仙人",
        "content": "大通花红叶似青，子黑根白味不辛。\n一生长养河次畔，独体结成砂子真。",
        "dynasty": "唐",
        "collection_info": null
    },
    {
        "title": "灵草歌 天降草",
        "author": "白云仙人",
        "content": "芝草延年寿，五凤结成珍。\n六龙堪为柜，七宝善养庚。\n玉柱能香美，青泉苦味辛。\n万通偏煮汞，天降立制成。",
        "dynasty": "唐",
        "collection_info": null
    },
    {
        "title": "灵草歌 惹罗衣草",
        "author": "白云仙人",
        "content": "出羣叶绿顺五枝，见宝雄煮事相依。\n煮汞成珍作砂子，五金偏道定相宜。",
        "dynasty": "唐",
        "collection_info": null
    },
    {
        "title": "灵草歌 大道草",
        "author": "白云仙人",
        "content": "。",
        "dynasty": "唐",
        "collection_info": null
    },
    {
        "title": "灵草歌 大道草 一",
        "author": "白云仙人",
        "content": "大道名高以传声，阴阳二气子双新。\n抽汞使来经数载，不知标在出灵真。",
        "dynasty": "唐",
        "collection_info": null
    },
    {
        "title": "灵草歌 大道草 二",
        "author": "白云仙人",
        "content": "大道草叶细，一花结二子。\n抽汞自然新，水银见即死。",
        "dynasty": "唐",
        "collection_info": null
    },
    {
        "title": "灵草歌 长生草",
        "author": "白云仙人",
        "content": "此草功能世所稀，不遇真本少人知。\n仙家异呼长生草，偏解常烧伏火砒。",
        "dynasty": "唐",
        "collection_info": null
    },
    {
        "title": "灵草歌 白鹤草",
        "author": "白云仙人",
        "content": "白鹤偏有功，叶青花自红。\n独体伏真汞，长生在林中。",
        "dynasty": "唐",
        "collection_info": null
    },
    {
        "title": "灵草歌 磨罗草",
        "author": "白云仙人",
        "content": "紫花白汁多，大道号磨罗。\n不但延年寿，伏药柜使多。",
        "dynasty": "唐",
        "collection_info": null
    },
    {
        "title": "灵草歌 凤青草",
        "author": "白云仙人",
        "content": "志道要超昇，须访神草经。\n圣事常宜重，非人莫谩轻。\n恐折人间寿，看似掌中珍。\n欲知庚汞了，须采草凤青。",
        "dynasty": "唐",
        "collection_info": null
    },
    {
        "title": "灵草歌 显志草",
        "author": "白云仙人",
        "content": "显志实堪夸，雪内放黄花。\n寒暑不相碍，独体草结砂。",
        "dynasty": "唐",
        "collection_info": null
    },
    {
        "title": "灵草歌 水红草",
        "author": "白云仙人",
        "content": "天生号水红，伏汞意不重。\n偏伏碙砂白，兼柜大雌雄。\n。",
        "dynasty": "唐",
        "collection_info": null
    },
    {
        "title": "灵草歌 地蕉草",
        "author": "白云仙人",
        "content": "伏药偏清高，无过采地蕉。\n不但抽真汞，兼伏石中硝。",
        "dynasty": "唐",
        "collection_info": null
    },
    {
        "title": "灵草歌 宝山草",
        "author": "白云仙人",
        "content": "宝草号宝山，生居大林间。\n仙家偏秘借，价直万千钱。",
        "dynasty": "唐",
        "collection_info": null
    },
    {
        "title": "灵草歌 小金线草",
        "author": "白云仙人",
        "content": "灵草并光鲜，金线力最坚。\n便是稀砂子，叶裏自然干。",
        "dynasty": "唐",
        "collection_info": null
    },
    {
        "title": "灵草歌 真珠草",
        "author": "白云仙人",
        "content": "灵苗柜药好，无过真珠草。\n伏药定无忧，服食人不老。",
        "dynasty": "唐",
        "collection_info": null
    },
    {
        "title": "灵草歌 金鸾草",
        "author": "白云仙人",
        "content": "大道秘金鸾，仙家亦不传，堪作庚汞柜，采宝胜涌泉。",
        "dynasty": "唐",
        "collection_info": null
    },
    {
        "title": "灵草歌 海石榴草",
        "author": "白云仙人",
        "content": "采汞不知休，无过海石榴。",
        "dynasty": "唐",
        "collection_info": null
    },
    {
        "title": "灵草歌 聚珍草",
        "author": "白云仙人",
        "content": "天降号聚珍，四季叶长青。\n凡人多不识，看似掌中金。\n服食添长命，生餐善治心。\n不是真仙本，世间少知音。",
        "dynasty": "唐",
        "collection_info": null
    },
    {
        "title": "灵草歌 海桃草",
        "author": "白云仙人",
        "content": "灵枝号海桃，生服善治劳。\n不但添人寿，兼软汞与锚。\n。",
        "dynasty": "唐",
        "collection_info": null
    },
    {
        "title": "灵草歌 金灯草",
        "author": "白云仙人",
        "content": "此草味教辛，仙家唤金灯。\n生服能治病，一载自身轻。\n伏砒砒能白，结汞汞转新。\n不然济人命，兼取汞中庚。",
        "dynasty": "唐",
        "collection_info": null
    },
    {
        "title": "灵草歌 山青草",
        "author": "白云仙人",
        "content": "仙草名山青，根株似黄精。\n人服髪再黑，偏疗小儿惊。\n烧药堪为柜，秋夏叶长新。",
        "dynasty": "唐",
        "collection_info": null
    },
    {
        "title": "灵草歌 万通草",
        "author": "白云仙人",
        "content": "大道依仙踪，方显有神功。\n三黄成真体，白虎是一宗。\n金丹求灵草，石柜卒难穷。\n欲知铅汞了，须采草万通。",
        "dynasty": "唐",
        "collection_info": null
    },
    {
        "title": "灵草歌 白珠草",
        "author": "白云仙人",
        "content": "大道与仙同，须向草中功。\n金石能飞走，灵草自相通。\n但依真仙草，制向铅汞中。\n欲得金丹就，采取草山红。",
        "dynasty": "唐",
        "collection_info": null
    },
    {
        "title": "灵草歌 龙泉草",
        "author": "白云仙人",
        "content": "万物萌芽在春前，只有龙泉出土先。\n见宝朱砂用叶裏，自然汁煮汞成干。",
        "dynasty": "唐",
        "collection_info": null
    },
    {
        "title": "灵草歌 宝峰草",
        "author": "白云仙人",
        "content": "大道居鄽市，访道莫西东。\n但求真铅汞，四事总相通。\n圣事依指教，不越大仙踪。\n欲知黄芽现，须采草宝峰。\n。",
        "dynasty": "唐",
        "collection_info": null
    },
    {
        "title": "灵草歌 金钱草",
        "author": "白云仙人",
        "content": "了道与延年，无过访金钱。\n服食添人寿，干汞兼驻颜。",
        "dynasty": "唐",
        "collection_info": null
    },
    {
        "title": "灵草歌 仙娥草",
        "author": "白云仙人",
        "content": "造化紫河草，不及草仙娥。\n能伏飞流药，大道知也么。",
        "dynasty": "唐",
        "collection_info": null
    },
    {
        "title": "灵草歌 黄芽草",
        "author": "白云仙人",
        "content": "花叶能青绿，根白色似金。",
        "dynasty": "唐",
        "collection_info": null
    },
    {
        "title": "灵草歌 青金草",
        "author": "白云仙人",
        "content": "久闻有灵草，不过青金好。\n叶绿枝条嫩，服食人不老。",
        "dynasty": "唐",
        "collection_info": null
    },
    {
        "title": "灵草歌 秘曰",
        "author": "白云仙人",
        "content": "七十二草总有灵，各伏丹砂并通神。\n不是上方留下界，凡世俗流少听闻。\n（《正统道藏》如字号。\n）（〖1〗《崇文总目》卷四道书类七着录：「《白云仙人灵草歌》一卷。\n」不题撰人。\n又见《通志·艺文略》）。",
        "dynasty": "唐",
        "collection_info": null
    },
    {
        "title": "",
        "author": "朱君绪",
        "content": "。",
        "dynasty": "唐",
        "collection_info": null
    },
    {
        "title": "法师昇高座咏",
        "author": "朱君绪",
        "content": "弟子仰法师，敢启有所陈。\n众生闇塞久，思闻至法音。\n大慈开长夜，设化万劫新。\n主人建福斋，延及四辈人。",
        "dynasty": "唐",
        "collection_info": null
    },
    {
        "title": "法师昇高座时咏",
        "author": "朱君绪",
        "content": "斋直道所务，妙品元始贵。\n故设祖劫桥，广度诸民物。\n尔曰设清斋，帐座罗五色。\n天仙游诞上，五帝列方职。\n功曹传符命，拥卫左右直。\n我昇龙舆座。\n玉梯附机息。\n神霄助授护，天魔不举目。\n五神不移动，披宣太上域。",
        "dynasty": "唐",
        "collection_info": null
    },
    {
        "title": "定座咏",
        "author": "朱君绪",
        "content": "大道无为中，积气运起形。\n为众设桥梁，故遗无等经。\n修之得长乐，莫有三界生。\n烧去六尘垢，一心静念听。",
        "dynasty": "唐",
        "collection_info": null
    },
    {
        "title": "下座咏",
        "author": "朱君绪",
        "content": "妙品演布化，迢迢霄玄音。\n等受无碍智，三梁度黄津。\n神霄功曹使，疲劳小停神。\n三会因劳赏，当报不负言。\n须启更当白，便曹未恚悬。\n下座服居位，礼拜三宝尊。\n（《要修科仪戒律钞》卷二）。",
        "dynasty": "唐",
        "collection_info": null
    },
    {
        "title": "还丹口诀",
        "author": "岑真人",
        "content": "天生太素，地产灵津。\n能伏能飞，变化如神。\n阴阳宗祖，道契君臣。\n圣人秘宝，非者不闻。\n且太素为君，灵津为臣。\n合和两性，呼吸相呑。\n为夫为妇，男女姻亲。\n变化钩牵，恩爱传真。",
        "dynasty": "唐",
        "collection_info": null
    },
    {
        "title": "还丹歌",
        "author": "岑真人",
        "content": "东方青龙，丙丁甲乙。\n西方白虎，壬癸凝液。\n二气舍真，世人难觅。\n机持此宝，一水一石。\n灰池焰烁，名除死籍。",
        "dynasty": "唐",
        "collection_info": null
    },
    {
        "title": "传付心诀再歌",
        "author": "岑真人",
        "content": "水神投金碧，干坤日月精。\n坎离为既济，三才显其名。\n阳数居阴杀，阴数归阳刑。\n欲知颠倒术，相克是相生。\n若修诸八石，千万无一成。\n欲觅真道者，壬癸上寻庚。\n（《大还丹照鑑》）。",
        "dynasty": "唐",
        "collection_info": null
    },
    {
        "title": "还丹口诀",
        "author": "岑真人",
        "content": "叹羡巨江月影沈，金之主起见铅心。\n须当努力求仙诀，莫使蹉跎岁月深。",
        "dynasty": "唐",
        "collection_info": null
    },
    {
        "title": "还丹歌",
        "author": "岑真人",
        "content": "九炼铅精大道成，我家何虑不长生？\n朝寻弄玉过仙府，暮谒麻姑入太清。\n神照本来自灵气，汉武荣知有俗情。\n万事只今空寂寞，一生飘荡落浮名。\n（《大还丹照鑑》）（按：《茅山志》卷七载唐成延昭号冲虚先生，未知即其人否。\n）。",
        "dynasty": "唐",
        "collection_info": null
    },
    {
        "title": "还丹口诀",
        "author": "李玄光",
        "content": "夫养生之术，非难亦非易。\n世人也用铅，不得修铅志。\n才与脱黑衫，便即露素质。\n及池炎火上，刀圭依法律。\n铅白还同此，抽时莫教失。\n持入赤色门，点时坚如石。\n药用真水精，八数为第一。\n妙精亦八两，阳人身上出。\n两般相合和，甑山须秘密。\n凡曲乌龙上，数满经三七。\n一两真龙脑，还要肥苏腻。\n白色真龙脑，苍色亦不是。\n别有方法制，取用在临时。\n二物合为体，须使真金器。\n世人会此语，地仙只这是。\n若将非处用，殃祸自立至。\n十年暗障日，五载不见明。\n若点一粟粒，须臾即抵圣。",
        "dynasty": "唐",
        "collection_info": null
    },
    {
        "title": "还丹歌 一",
        "author": "李玄光",
        "content": "参同金碧尽藏情，頼有阴君序节明。\n学人更遇清霞诀，龙虎从兹识本形。",
        "dynasty": "唐",
        "collection_info": null
    },
    {
        "title": "还丹歌 二",
        "author": "李玄光",
        "content": "天生元气本虚无，红颜长者体如酥。\n火裏变身还火裏，仙人得意号玄珠。\n。",
        "dynasty": "唐",
        "collection_info": null
    },
    {
        "title": "还丹歌 三",
        "author": "李玄光",
        "content": "世人识柔不识刚，便道黄芽色带黄。\n学来若到杯铅境，始信黄芽色不黄。\n（均见《大还丹照鑑》）。",
        "dynasty": "唐",
        "collection_info": null
    },
    {
        "title": "",
        "author": "柳冲用",
        "content": "。",
        "dynasty": "唐",
        "collection_info": null
    },
    {
        "title": "巨胜歌（幷序） 一",
        "author": "柳冲用",
        "content": "九鼎何所自，都因一炁生。\n银铅看得所，龙虎自呑幷。\n铢两相句制，河车辨性情。\n循还依节候，还丹应可成。",
        "dynasty": "唐",
        "collection_info": null
    },
    {
        "title": "巨胜歌（幷序） 二",
        "author": "柳冲用",
        "content": "龟蛇体殊异，铅汞共宗祖。\n二女虽同居，良媒分子母。\n配合由三花，青龙句白虎。\n四象既可凭，五神当有主。",
        "dynasty": "唐",
        "collection_info": null
    },
    {
        "title": "巨胜歌（幷序） 三",
        "author": "柳冲用",
        "content": "巍巍尊復高，飘飘何左顾。\n世人徒炼丹，不识神仙路。\n众石属坎宫，假名皆不悟。\n黑白既不知，流年亦虚度。",
        "dynasty": "唐",
        "collection_info": null
    },
    {
        "title": "巨胜歌（幷序） 四",
        "author": "柳冲用",
        "content": "尽言水土金，三物成大药。\n假气递相生，相生復相烁。\n黄芽不是铅，元向铅中作。\n举东已合西，戊己为囊橐。",
        "dynasty": "唐",
        "collection_info": null
    },
    {
        "title": "巨胜歌（幷序） 五",
        "author": "柳冲用",
        "content": "二八成两家，中弦敌二八。\n乃知天地间，阴阳制枢辖。\n子因母而生，母因子而杀。\n长养婴孩精，温颜防利滑。\n月满每成形，抽添还暂歇。\n壬子一阳生，循环至玄绝。\n若知出世期，神符与白雪。",
        "dynasty": "唐",
        "collection_info": null
    },
    {
        "title": "巨胜歌（幷序） 六",
        "author": "柳冲用",
        "content": "修真炼形须守一，参差一二炉间失。\n且将壬子制裏蹄，不然更泥扶桑日。\n必令有味到无情，方保元和天性质。\n不要他处觅良媒，夫妻由来相配匹。\n马牙从此胜琅玕，弦望晦朔候迟疾。\n乃知东西定圆方，世人莫谩夸奇术。",
        "dynasty": "唐",
        "collection_info": null
    },
    {
        "title": "巨胜歌（幷序） 七",
        "author": "柳冲用",
        "content": "水母金父不易识，化他流珠转辉赩。\n假气若到白雪宫，黄芽从兹实难测。\n堤防坚固半浮沉，姹女悲吟宁暂息。",
        "dynasty": "唐",
        "collection_info": null
    },
    {
        "title": "巨胜歌（幷序） 八",
        "author": "柳冲用",
        "content": "古诗歌诀尽分明，只是迷人强穿凿。\n至道犹来不甚烦，妄将砂汞相交错。\n未知赤血与青腰，终日只向铅中作。\n铅中有物岂易修，失之一气无断腭。",
        "dynasty": "唐",
        "collection_info": null
    },
    {
        "title": "巨胜歌（幷序） 九",
        "author": "柳冲用",
        "content": "黄芽不是铅，二舞会生丹田。\n若求巨胜法，铅汞须自然。\n顾非世间有，不问愚与贤。\n日魂与月华，识者皆神仙。",
        "dynasty": "唐",
        "collection_info": null
    },
    {
        "title": "巨胜歌（幷序） 十",
        "author": "柳冲用",
        "content": "太元道士本神仙，移名中都学自然。\n世人炼药迷金水，烧尽黄芽不识铅。\n西蜀水银人竞采，得火须臾变作烟。\n若能得一莫执一妙法玄之又更玄。\n（《正统道藏》如字号。\n）（〖1〗《崇文总目》卷四道书类七着录：「《巨胜歌》一卷。\n」）。",
        "dynasty": "唐",
        "collection_info": null
    },
    {
        "title": "还丹口诀",
        "author": "曹真人",
        "content": "捉取东青龙，配与西白虎。\n更将南朱雀，会偶北玄武。\n四者穷其根，本来同宗祖。\n世人不知深，众石多错悮。\n不解演阴阳，配合为夫妇。\n阴阳气本变，始得俱相聚。\n就中最妙者，须得中央土。\n泥鑪不假法，运火心须苦。\n一日两卦候，进退依节度。\n细穷日月盈，莫遣失风雨。\n十月还丹成，身除贫病苦。\n沧海与桑田，变时君治覩。\n谁人得吾道，不得轻取与。\n容易泄天机，谪罚殃七祖。\n（《大还丹照鑑》）。",
        "dynasty": "唐",
        "collection_info": null
    },
    {
        "title": "石胆歌",
        "author": "徐真君",
        "content": "白珠碧水平铛中，文武微微声渐雄。\n一伏三时成半死，再烹经宿变成铜。\n将军此朝须舞剑，青腰小儿莫相猒。\n白霜理石常煞人，黄矾石胆从来艷。\n铁埚土釜各文武，一须五时连夜煮。\n开匣见玉须焚香，仙人遇之名长久。\n（唐金陵子《龙虎还丹诀》卷下。\n原署「天目徐真君」。\n）。",
        "dynasty": "唐",
        "collection_info": null
    },
    {
        "title": "还丹口诀",
        "author": "彭真君",
        "content": "阴阳造化不须传，只用水银是黑铅。\n不伤汞，不伤铅，此物道中玄復玄。\n世人识得真龙虎，成道只在片时间。\n（《不还丹照鑑》）。",
        "dynasty": "唐",
        "collection_info": null
    },
    {
        "title": "还丹口诀",
        "author": "陶埴",
        "content": "真汞非水银，还向此中得。\n若要真水银，须求坎裏力。\n（《大还丹照鑑》。\n）。",
        "dynasty": "唐",
        "collection_info": null
    },
    {
        "title": "还金歌",
        "author": "陶埴",
        "content": "仙人拍手雪成团，黄花欲入紫河难。\n子母一时流作水，变化还同九转丹。\n（《正统道藏》本陶埴《还金述》引）。",
        "dynasty": "唐",
        "collection_info": null
    },
    {
        "title": "望江南",
        "author": "陶埴",
        "content": "还丹术，切要经手传。\n若信故方终自误，颠来倒去倒来颠，不得怨神仙。",
        "dynasty": "唐",
        "collection_info": null
    },
    {
        "title": "菩萨蛮",
        "author": "陶埴",
        "content": "家家尽有长生药，时人取用皆差错。\n气候若飞沈，问君何处寻？\n眼看犹不识，误向铅中觅。\n此物没黄芽，徒劳岁月赊。\n（以上二首均见《金液还丹百问诀》。\n）。",
        "dynasty": "唐",
        "collection_info": null
    },
    {
        "title": "还丹歌",
        "author": "贺兰求",
        "content": "青龙起，白虎卧，玄武飞，朱雀坐，黄龙中央自结裏。\n母怜子，子怜母，炉中结成云一朵。\n（《金液还丹百问诀》。\n）。",
        "dynasty": "唐",
        "collection_info": null
    },
    {
        "title": "还丹口诀",
        "author": "杨玄一",
        "content": "世上人人尽好药，箇箇元来寻不着。\n也道用铅不用铅，及至用铅还是错。\n用铅不用铅，不用得长年。\n用铅须用铅，用铅住丹田。\n无铅不成丹，还丹生在铅。\n金公能住水，黑铅有黄芽。\n黄芽入汞家，覆载以河车。",
        "dynasty": "唐",
        "collection_info": null
    },
    {
        "title": "歌",
        "author": "杨玄一",
        "content": "铅向铅中出，铅同色不同。\n若能分皂白，日日是仙翁。\n（见《正统道藏》本后蜀人着《大还丹照鑑》。\n）。",
        "dynasty": "唐",
        "collection_info": null
    },
    {
        "title": "还丹歌 一",
        "author": "杨行真人",
        "content": "世上人人緫爱药，箇箇元来寻不着。\n也道用铅不用铅，及至用铅还只错。\n寻不着，莫生嗔，都为黄芽不得真。\n有信有行堪分付，财色不染是真人。\n潜拯济，莫彰露，本觅长生却短祚。\n慎勿将身游贵门，医卜经求且闲处。\n未能隐，没闲处，且去经求无病药，长生乐道何忧虑。\n铅为君，汞为臣，火为使者，赤血将军，守阴守阳，制御伏药，药成先用点水银。\n水银被点堪服饵，鬼官不追人不死。\n世世喧喧若得之，闲处经求莫干贵。\n心口诀，手眼传，制伏只在黄芽边。\n心口不决，手眼不传，耽荒酒色，与道无缘。",
        "dynasty": "唐",
        "collection_info": null
    },
    {
        "title": "还丹歌 二",
        "author": "杨行真人",
        "content": "丹田水结黄芽起，百日养来伏火矣。\n阴居阳鼎是金丹，十月养之堪服饵。\n服饵由来驻颜色，容鬓不衰定心力。\n卖丹卖药住人间，寿命千年人不识。",
        "dynasty": "唐",
        "collection_info": null
    },
    {
        "title": "还丹歌 三",
        "author": "杨行真人",
        "content": "长生药，不死丹，世人欲作寻復难。\n心犹豫，意迟疑，八丹方法由来有，如何不取一门知。\n二人语，共商量，日夜寻思不死方。\n若取黑铅幷姹女，腾身天上自翱翔。\n一为左，一为右，阴阳具足还丹就。\n真须炼，必长生，逍遥自在紫云庭。",
        "dynasty": "唐",
        "collection_info": null
    },
    {
        "title": "还丹歌 四",
        "author": "杨行真人",
        "content": "世上喧喧车马人，红颜绿鬓不长春。\n药术相传万甲子，学者忙忙寻不真。\n若交箇箇识黄芽，世间那得有贫人。",
        "dynasty": "唐",
        "collection_info": null
    },
    {
        "title": "还丹歌 五",
        "author": "杨行真人",
        "content": "老翁老婆造大药，铅汞二金用不错。\n出汤入火少精神，半生半死相依约。\n依约由来一甲子，上阴下阳相伏矣，世上喧喧若得之，鬼官不收免生死。\n铅是铅，汞是汞，世上人人緫能用。\n草黄芽，木黄芽，世上人人緫谩夸。\n自古口传不形纸，烧者徒劳尽破家。\n（按：此诗末八句与轩辕集《还丹口诀》中八句相近，见本书卷三十。\n）。",
        "dynasty": "唐",
        "collection_info": null
    },
    {
        "title": "还丹歌 六",
        "author": "杨行真人",
        "content": "西方白帝居武都，裏有鸡冠众所须。\n华池固济经七日，姹女因媒寻得夫。\n看鑪切候四时炁，冷暖寒温心不寐。\n供养仙人礼度周，一点黄金应满地。",
        "dynasty": "唐",
        "collection_info": null
    },
    {
        "title": "还丹歌 七",
        "author": "杨行真人",
        "content": "铅汞二阴，还丹之心。\n相制不难，人迷不寻。\n学者不见，徒费千金。\n堪得指教，作福拯贫。\n如斯之用，天人不嗔。\n非道破除，天之大怒。\n恶病加之，遭官刑狱。",
        "dynasty": "唐",
        "collection_info": null
    },
    {
        "title": "还丹歌 八",
        "author": "杨行真人",
        "content": "黑类不同居，母子相依约。\n不得铅黄芽，制伏还不着。\n黄芽阴中伏，白雪阳中作。\n将入火中烧，阴阳相繫缚。\n母子不能逃，生死不离却。",
        "dynasty": "唐",
        "collection_info": null
    },
    {
        "title": "还丹歌 九",
        "author": "杨行真人",
        "content": "丹砂丹砂，济命济家。\n能济我命，能济我家。\n能生姹女，嫁与黄芽。\n事夫洁素，无喜无怒。\n礼乐周旋，晨昏节度。\n金亦可作，世亦可度。\n作今不成，徒然自悮。",
        "dynasty": "唐",
        "collection_info": null
    },
    {
        "title": "还丹歌 十",
        "author": "杨行真人",
        "content": "汞结本在丹田中，次居阳鼎炁相通。\n和合三朝方始住，还知大药在铅中。\n先入阴鑪成大白，后居阳鼎变金丹。\n世人若达其中理，水银被制不为难。",
        "dynasty": "唐",
        "collection_info": null
    },
    {
        "title": "还丹歌 十一",
        "author": "杨行真人",
        "content": "朱砂水银入铅池，收得黄芽人不知。\n本是仙人留口诀，有缘而遇还要师。\n师须分明传口诀，世上喧喧少言说。\n七十年中付一人，分明还须有仙骨。",
        "dynasty": "唐",
        "collection_info": null
    },
    {
        "title": "还丹歌 十二",
        "author": "杨行真人",
        "content": "世上求道，酒肉愚痴。\n百年欲过，颙颙不知。\n金公制伏，还丹一支。\n朱砂伏火，治病无疑。\n长生有望，坚固无疑。\n不衰不老，彭祖同时。",
        "dynasty": "唐",
        "collection_info": null
    },
    {
        "title": "还丹歌 十三",
        "author": "杨行真人",
        "content": "古仙取得赤铜精，一两水银一两精。\n碙砂半两浆水煎，从朝至暮体能坚。\n入铜入铁铸镜力，鬼神怕惧不能言。\n若得至人留口诀，事须保爱始长年。",
        "dynasty": "唐",
        "collection_info": null
    },
    {
        "title": "还丹歌 十四",
        "author": "杨行真人",
        "content": "阳精若坚魂自立，阴精若坚魄自成。\n魂魄坚强心有圣，红铅朱汞更能灵。\n得遇仙公留此术，魂神魄立自长生。",
        "dynasty": "唐",
        "collection_info": null
    },
    {
        "title": "还丹歌 十五",
        "author": "杨行真人",
        "content": "能知少女，必定还精。\n能伏朱儿，必定坚贞。\n金精石髓，是魂之灵。\n能修者圣，能伏者灵。\n鬼官不追，仙籍有名。\n。",
        "dynasty": "唐",
        "collection_info": null
    },
    {
        "title": "还丹歌 十六",
        "author": "杨行真人",
        "content": "五十六十堪分付，此处由来始坚固。\n还须医卜掩行藏，行住坐卧无忧虑。",
        "dynasty": "唐",
        "collection_info": null
    },
    {
        "title": "还丹歌 十七",
        "author": "杨行真人",
        "content": "自古来来多少人，都缘此术损亡身，须学阴阳兼卜相，混俗经求且外贫。",
        "dynasty": "唐",
        "collection_info": null
    },
    {
        "title": "还丹歌 十八",
        "author": "杨行真人",
        "content": "堪分付，递相传，拯济元来此道门。\n妄传之者遭殃祸，父子麤踈不合言。",
        "dynasty": "唐",
        "collection_info": null
    },
    {
        "title": "还丹歌 十九",
        "author": "杨行真人",
        "content": "欲觅丹田本是铅，朱砂被制体能坚。\n但得至人传口诀，红铅入水大丹圆。",
        "dynasty": "唐",
        "collection_info": null
    },
    {
        "title": "还丹歌 二○",
        "author": "杨行真人",
        "content": "一一事须心口记，造作还须手眼传。\n河车覆载丹田裏，伏火緫在黄芽边。",
        "dynasty": "唐",
        "collection_info": null
    },
    {
        "title": "还丹歌 二一",
        "author": "杨行真人",
        "content": "金公能住水，黑铅有黄芽。\n变此黄芽水，用水作河车。",
        "dynasty": "唐",
        "collection_info": null
    },
    {
        "title": "还丹歌 二二",
        "author": "杨行真人",
        "content": "南方赤帝髓，本是太阴精。\n古仙能夺剥，却取水银形。",
        "dynasty": "唐",
        "collection_info": null
    },
    {
        "title": "还丹歌 二三",
        "author": "杨行真人",
        "content": "二精合会，还丹之心。\n若逢此理，不假远寻。\n黑铅取阳，朱砂取阴。\n（《还丹歌诀》卷上。\n）（按：快乐组诗第一首前四句与杨玄一诗几全同，颇疑二人为同一人。\n姑分列。\n俟续考。\n）。",
        "dynasty": "唐",
        "collection_info": null
    },
    {
        "title": "还丹口诀",
        "author": "杨真人",
        "content": "淮王炼秋石，黄帝美金花。\n世人不悟莫咨嗟，神仙之药徧中华。\n不用铅，不用砂，迷愚之者亦如麻。\n修取铅，炼取砂，顷刻之间见黄芽。\n得黄芽，莫谩夸，将此黄芽配女家，夫妻和合岁月赊。\n身披紫服驾云霞，验之刀圭是河车。\n。",
        "dynasty": "唐",
        "collection_info": null
    },
    {
        "title": "再歌",
        "author": "杨真人",
        "content": "阴中有阳，阳中有阴。\n既识砂中汞，须求铅裏金。\n二味实天地之大宝，日月之至精。\n炼得此者，下鬼不欺。\n（《大还丹照鑑》）（按：杨真人有可能为前二人中之一人，亦可能为同一人。\n因无他据，姑分列。\n）。",
        "dynasty": "唐",
        "collection_info": null
    },
    {
        "title": "还丹口诀",
        "author": "董大仙",
        "content": "日魂月魄无形状，采得天然太新样。\n契合神仙实难论，云霄起在黄芽上。\n龙腾虎伏变金田，始末须得出世铅。\n为家为屋自然居，配俪之时顷刻间。\n认得离胎争欲言，不在文书口诀传。\n（《大还丹照鑑》）。",
        "dynasty": "唐",
        "collection_info": null
    },
    {
        "title": "",
        "author": "韩蕴中",
        "content": "。",
        "dynasty": "唐",
        "collection_info": null
    },
    {
        "title": "火记歌（幷序） 一",
        "author": "韩蕴中",
        "content": "復始纔阳发，循环顺节移。\n龙潜腾未得，虎伏叫声希。\n二炁相方会，三花兆启期。\n火盈临九数，亏折却来归。",
        "dynasty": "唐",
        "collection_info": null
    },
    {
        "title": "火记歌（幷序） 二",
        "author": "韩蕴中",
        "content": "二九临鑪日，干坤气正交。\n金童来剋木，土镇水胎胞。\n感应相吞噉，和同在意调。\n进时加刻漏，退即卦依爻。",
        "dynasty": "唐",
        "collection_info": null
    },
    {
        "title": "火记歌（幷序） 三",
        "author": "韩蕴中",
        "content": "道泰亲承候，阳和始发生。\n律移衤孟月，斗建守寅行。\n君子心干惕，阴阳顺节萌。\n三旬终出户，捣治再还烹。",
        "dynasty": "唐",
        "collection_info": null
    },
    {
        "title": "火记歌（幷序） 四",
        "author": "韩蕴中",
        "content": "榆死魁临卯，三无正是时。\n日魂和月魄，（此两精合为大道也。\n）龙虎自相持。\n大壮成䂓矩，花开向桂枝。\n罢鑪停火候，青色转光辉。",
        "dynasty": "唐",
        "collection_info": null
    },
    {
        "title": "火记歌（幷序） 五",
        "author": "韩蕴中",
        "content": "万木尽含阳，花开满路香。\n金鸡乘大火，（朱火精。\n）玉兔却亏伤。\n（水精。\n）至士忧生死，尊卑倐忽亡。\n药成朝大帝，服饵灭灾殃。\n。",
        "dynasty": "唐",
        "collection_info": null
    },
    {
        "title": "火记歌（幷序） 六",
        "author": "韩蕴中",
        "content": "苦节炼成干，修丹在志坚。\n虎伤龙带血，金杀木无烟。\n阳盛阴将至，荣来衰自然。\n撃声同磬响，观视得延年。",
        "dynasty": "唐",
        "collection_info": null
    },
    {
        "title": "火记歌（幷序） 七",
        "author": "韩蕴中",
        "content": "初六到南宫，阴昇姤启蒙。\n刻频移律吕，持节递相攻。\n五日纔亏折，三花运数供。\n取来临户看，血点几千重。",
        "dynasty": "唐",
        "collection_info": null
    },
    {
        "title": "火记歌（幷序） 八",
        "author": "韩蕴中",
        "content": "小吉柄天符，阴来遁积孚。\n金公凑筋髓，朱鸟握机枢。\n道体同天地，冲和药在鑪。\n莫将为变化，服饵死皆苏。",
        "dynasty": "唐",
        "collection_info": null
    },
    {
        "title": "火记歌（幷序） 九",
        "author": "韩蕴中",
        "content": "否闭三阴降，将军杀炁多。\n牵牛星汉会，织女渡天河。\n甲乙变伤木，庚辛劎始磨。\n令行廵节候，寒暑緫经过。",
        "dynasty": "唐",
        "collection_info": null
    },
    {
        "title": "火记歌（幷序） 十",
        "author": "韩蕴中",
        "content": "月合天刚至，风生荠麦芽。\n土公亲祭祀，埏埴养金砂。\n桂影圆霄汉，曦和韵紫霞。\n鸿来玄鸟去，将见水中楂。",
        "dynasty": "唐",
        "collection_info": null
    },
    {
        "title": "火记歌（幷序） 十一",
        "author": "韩蕴中",
        "content": "冷炁伤时物，阴来万木凋。\n菊花寻戊已，赤血斩龙腰。\n剥烂将为土，离铅见即消。\n苦心修至道，莫恨路迢迢。",
        "dynasty": "唐",
        "collection_info": null
    },
    {
        "title": "火记歌（幷序） 十二",
        "author": "韩蕴中",
        "content": "上六居坤位，阴阳括始终。\n帝男精作髓，离女血殷红。\n二八当交合，三人义不同。\n开鑪看至宝，服即变衰翁。",
        "dynasty": "唐",
        "collection_info": null
    },
    {
        "title": "火记歌（幷序） 十三",
        "author": "韩蕴中",
        "content": "重历纯元地，阳潜造六寒。\n三旬攻荐至，六九始成丹。\n金牓书名字，仙宫立醮坛。\n厌离人世患，羽化去乘鸾。\n（盐胆未左味，煮帝男帝女，三日三夜，左味调黄作匮，养一七日也。\n○元阳子《还丹歌诀》卷上。\n）（按：元阳子《还丹歌诀》，《郡斋读书志》〖《文献通考·经籍考》引〗引《李氏书目》有此书，知为宋仁宗前着作。\n然其中《古神仙身事歌》中提及洞宾、图南，则又已入宋。\n五代后蜀时人着《大还丹照鑑》引韩藴中此歌序为口诀，因知其应为唐时人，生活年代待考。\n）。",
        "dynasty": "唐",
        "collection_info": null
    },
    {
        "title": "七返砂歌",
        "author": "窦真君",
        "content": "金公年六十，六十金公老。\n姹女年六十，六十姹女少。\n金公年三十，姹女还渐少。\n老翁得少妻，枯杨自生篠。\n夫妻同一处，成道和合了。\n根本是黄芽，金公元一家。\n姹女入铅室，须臾地变茶。\n覆月合仰月，仰月急须赊。\n固济重固济，固济似丹家。\n丙丁张下诐，混沌自甜葩。\n七八阳数极，九六更须加。\n四殻阳既满，五色似朝霞。\n去阳除覆月，上上好黄芽。\n黄即黄金色，白即白马牙。\n变化成运载，故号曰河车。\n玄明与滨伏，夫妇同一家。\n本是王阳术，黄帝羡金花。\n智者能隐秘，愚者向人夸。\n若达此道者，鹤控白云涯。\n（《大还丹照鑑》）。",
        "dynasty": "唐",
        "collection_info": null
    },
    {
        "title": "九转诗 一",
        "author": "窦真君",
        "content": "岩叟承恩宠，烧丹在禁闱。\n釜中诸药化，鑪上水银飞。\n璧合秋霜色，光含夜月辉。\n緫由明主感，能使道精微。",
        "dynasty": "唐",
        "collection_info": null
    },
    {
        "title": "九转诗 二",
        "author": "窦真君",
        "content": "却取抽成汞，还烧遣作砂。\n上仙方秘密，中禁药精华。\n紫炁含真色，朱光杂晓霞。\n欲将同一体，须更猛三花。\n。",
        "dynasty": "唐",
        "collection_info": null
    },
    {
        "title": "九转诗 三",
        "author": "窦真君",
        "content": "转转穷微妙，重重入杳杳。\n由将药砂体，却变水银形。\n炁合秋霜静，朱光夜落星。\n自然成姹女，何处不通灵。",
        "dynasty": "唐",
        "collection_info": null
    },
    {
        "title": "九转诗 四",
        "author": "窦真君",
        "content": "白锡虽初化，黄芽制已凝。\n元如天降雪，映似结池水。\n研土干和炒，罗灰湿拌蒸。\n仍须看炁色，更待卤咸澄。",
        "dynasty": "唐",
        "collection_info": null
    },
    {
        "title": "九转诗 五",
        "author": "窦真君",
        "content": "文武长调火，阴阳镇作鑪。\n釜中看炁过，锅裏定真虚。\n炬石重镣养，防非六药涂。",
        "dynasty": "唐",
        "collection_info": null
    },
    {
        "title": "九转诗 六",
        "author": "窦真君",
        "content": "硝石临汤沃，碙砂浸水煎。\n咸麤只是转，矾细不须研。\n旧白初凝硬，新黄色未坚。\n欲将持入火，由怯水银烟。",
        "dynasty": "唐",
        "collection_info": null
    },
    {
        "title": "九转诗 七",
        "author": "窦真君",
        "content": "罢火开丹竃，成金去药泥。\n瑞光连明月，真气杂虹蜺。\n形胜参金鼎，精华向马蹄。\n由须九转毕，看取一刀圭。",
        "dynasty": "唐",
        "collection_info": null
    },
    {
        "title": "九转诗 八",
        "author": "窦真君",
        "content": "化粉初研炼，临鑪定否臧。\n似尘惊半紫，如麵讶全黄。\n瑞作三茎穗，灵含五色光。\n待抽金毒尽，特献玉阶傍。",
        "dynasty": "唐",
        "collection_info": null
    },
    {
        "title": "九转诗 九",
        "author": "窦真君",
        "content": "玉律春初至，金丹帝感成。\n南山同圣寿，东海比时清。\n福是玄元德，功由至道呈。\n小臣虽有术，仙士谢茅盈。\n（《还丹诗诀》卷上。\n原署「峨眉窦真人」，与真君应为同一人。\n）。",
        "dynasty": "唐",
        "collection_info": null
    },
    {
        "title": "注葛仙公气诀赠友人",
        "author": "逸人不顾",
        "content": "君今遣我注仙经，我乃为君强释名。\n华岳峰前霞客喜，天台洞裏隐人惊。\n云翔嶂外缘文就，鹤唳天边为气成。\n奉劝仙公除自秘，莫教流俗浪相轻。\n（见《四库珍本初集》本《天台前集别编》。\n）（按：诗题下原注：「见《洞天集》。\n」《洞天集》为五代后汉道士王贞范所纂，见《崇文总目》。\n）。",
        "dynasty": "唐",
        "collection_info": null
    },
    {
        "title": "芒鞵诗",
        "author": "芒鞵道人",
        "content": "芸鞵织得甚坚牢，万两黄金价不高。\n当时不听妻儿语，跟我蓬莱走一遭。\n（见《沅湘耆旧集》卷十四。\n）。",
        "dynasty": "唐",
        "collection_info": null
    },
    {
        "title": "下鹿苑寺",
        "author": "大宗",
        "content": "鹿苑重兴梵宇宽，天台罗汉逐云端。\n雨花石上成砆坐，瀑布泉边悟水观。\n四壁无邻山鸟待，深岩有洞老猿看。\n当时婺岭龙回去，今日还归护法坛。\n（同治《嵊县志》卷二十五。\n此首承陶敏先生告。\n）。",
        "dynasty": "唐",
        "collection_info": null
    },
    {
        "title": "大还丹口诀",
        "author": "若讷",
        "content": "黄芽砂汞造，阴殻含阳花。\n不得黄芽理，还丹应路赊。\n世人炼至药，尽认铅黄花。\n黄花是死物，那得到仙家。\n黄芽非外药，内象取精华。\n若到黄芽地，金银徒尔夸。",
        "dynasty": "唐",
        "collection_info": null
    },
    {
        "title": "歌",
        "author": "若讷",
        "content": "芽若是铅，去铅万里。\n芽若非铅，从铅而始。\n铅为芽母，芽为铅子。\n既得金花，舍铅不使。\n（见《正统道藏》本后蜀人着《大还丹照鑑》。\n）。",
        "dynasty": "唐",
        "collection_info": null
    },
    {
        "title": "山居 一",
        "author": "法珍",
        "content": "烟暖乔林啼鸟远，日高方丈落花深。\n积香櫉内新茶熟，轻泛松花满碗金。",
        "dynasty": "唐",
        "collection_info": null
    },
    {
        "title": "山居 二",
        "author": "法珍",
        "content": "风定泉花当涧响，雨余山色入楼多。\n老僧灭却心头火，一榻松阴养太和。",
        "dynasty": "唐",
        "collection_info": null
    },
    {
        "title": "山居 三",
        "author": "法珍",
        "content": "清风拂处叶欲落，碧藓堆时人不来。\n满院秋光浓欲滴，禅门閒向白云开。",
        "dynasty": "唐",
        "collection_info": null
    },
    {
        "title": "山居 四",
        "author": "法珍",
        "content": "梅花墻角开新历，松树枝头曝衲衣。\n怕冷老僧嫌朔吹，却教童子掩柴扉。\n（均见《古今禅藻集》卷七。\n）。",
        "dynasty": "唐",
        "collection_info": null
    },
    {
        "title": "题宝相寺",
        "author": "南粤",
        "content": "松径行纔尽，香城绝世尘。\n倚岩开半殿，凿石见全身。\n钟鼓中天晓，烟花上界春。\n出门重稽首，愿值下生晨。\n（见《会稽掇英总集》卷九。\n《增广圣宋高僧诗选后集》卷中作南越《石佛寺》诗。\n）。",
        "dynasty": "唐",
        "collection_info": null
    },
    {
        "title": "春日题感上人山庄简法友",
        "author": "惠敏",
        "content": "吾友幽栖地，今来艺黍南。\n阶生王子竹，庭结负山庵。\n花叶裁新□，樵舟泊小潭。\n相传此为胜，诗迟坐中探。\n（日本藏唐抄本《新撰类林抄》卷四。\n）。",
        "dynasty": "唐",
        "collection_info": null
    },
    {
        "title": "邻霄台",
        "author": "惠顗",
        "content": "平台屹峰巅，去天不盈尺。\n云来隐巉岩，云散露形迹。\n长啸视大荒，烦襟尽冰释。\n不知身世远，但觉干坤窄。\n一勺沧浪浮，万家烟树隔。\n解衣恣盘礴，谢我山水癖。\n极目送斜晖，寥寥海天碧。\n（见影印文渊阁《四库全书》本《福建通志》卷七六。\n）。",
        "dynasty": "唐",
        "collection_info": null
    },
    {
        "title": "鹤诗",
        "author": "僧可",
        "content": "红尘无繫泽（《诗学指南》本作「缚」），碧落自翱翔。\n（见《吟窗杂录》卷十四正字王玄《诗中旨格》。\n）。",
        "dynasty": "唐",
        "collection_info": null
    },
    {
        "title": "题罗霄洞",
        "author": "德最",
        "content": "江南二月共无边，溪行十里花争妍。\n儿童且莫吹羌笛，我欲临流枕石眠。\n（见《古今禅藻集》卷七。\n）。",
        "dynasty": "唐",
        "collection_info": null
    },
    {
        "title": "游云门寺之一",
        "author": "德圆",
        "content": "晋代云门寺，寻常岂易名。\n难关千峤色，不鎻乱泉声。\n树石烟中老，香镫雪后清。\n伊余来扣寂，猨鸟共忘情。\n（同前书卷四。\n）（按：《游云门寺》二首，其二已收《全唐诗续补遗》卷二十。\n）。",
        "dynasty": "唐",
        "collection_info": null
    },
    {
        "title": "悟道颂",
        "author": "慧集法师",
        "content": "普光初学道，无边世界动。\n迴天復转地，併入一毛孔。\n（见《宗镜录》卷一○○。\n）。",
        "dynasty": "唐",
        "collection_info": null
    },
    {
        "title": "敬赠张晧兄",
        "author": "赵志",
        "content": "昔我背准时，淄庭叨筮仕。\n及君飞盖夕，梁墀擅诗史。\n联文日华上，接绚阳台裏（此字原残）。\n东阁奉宾游，西园追宴喜。\n谬此梁松筠，相彼历冬春。\n连璧交逾密，断金情更亲。\n林中浮渌虮，濠际跃頳鳞。\n自然知管鲍，宁止挹雷陈。\n欢娱乐相乐，放旷寻岩壑。\n原野萦心神，琴罇谐赏託。\n萧深（周改为「森」）对风景，顾歩披花药。\n烟霞牙{丿为丶}萦暎，茑萝纷苒弱。\n淹留穷[眺]（晀）翫，丽藻方辉焕。\n逸唱子为轻，课拙余成惮。\n联翩限从[役]（伇），云雨俄分散。\n各下澘然泪，共切离羣欢。\n长望关河阻，结思徒延伫。\n春莺啼故林，秋鴈谊幽渚。\n空悲结霜霰，无由欣晤语。\n时阅赠离章，持用宽羁绪。\n上善冠前良，弈叶播余芳。\n丹[穴]（宄）摛鸾[凤]（〖风〗从周校改），玄岫吐珪璋。\n墻仞攸伦孔，陂澄固偶黄。\n司文践蓬阁，刊册染芸香。\n咸揖铜墨才，寔资瑚琏器。\n简牍闻尚父，灌坛初历试。\n谁当嗣往哲？君子绍斯位。\n感神既不殊，非熊宁有异。\n非熊在渭川，佐圣伫光先。\n语德虽云类，比迹讵同年？\n琱虫开制锦，乳翟应鸣絃。\n何止高无二，终期掩半千。\n自揣无庸质，滥尔承朝顾。\n本之三（疑当作「王」）生能，遂践庞公路。\n望古承清白，修今恧尸素。\n何以嗣余基？履冰期岁暮。\n索居睽宴语，每恨离筵促。\n下车忽相遇，适愿于斯足。\n言志悦披沙，放情欣倚玉。\n岂唯忘郑恡，復此陈心曲。\n重叙旧嬉游，芳巵几献酬。\n蝉吟催晚夏，鸿响应新秋。\n风气清幽谷，云阴澹浅流。\n写怀凭动际，长歌遣四愁。",
        "dynasty": "唐",
        "collection_info": null
    },
    {
        "title": "奉酬刘长史",
        "author": "赵志",
        "content": "晋岭高无极，汾川清且浚。\n诞粹表前修，资灵光后胤。\n澄陂溢万顷，断山耸千仞。\n淬水曜金芒，陵寒标玉润。\n励精悦缃素，抗志敦风雅。\n书帐烛流萤，辨囿驰非马。\n发藻春葩落，挥毫秋露下。\n宁止冠扬班，方见超终贾。\n巨鳞初撃浪，迅翮始搏空。\n梁园奉修竹，楚馆仰雄风。\n才倾《大言赋》，芳溢小山丛。\n曳裾参上客，悬藉偶□（此字已无从辨认，周补为「羣」字）公。\n无庸惭薄伎，多幸陪高躅。\n接景猨岩阴，追飞鸟渚曲。\n交态君无□，□□（二字仅存残迹）遂自酌。\n共悦忘是非，俱欣齐荣辱。\n碣石秋风日，长洲丽景时。\n名山多爽气，奇树有华滋。\n絃琴恒共赏，酌□□同嬉。\n披襟穷雅论，握管赋新诗。\n扰扰劳形役。\n栖栖倦时纲。\n欢娱不再来，光阴诚易往。\n遽嗟云雨别，行睽风月[□]。\n搔首怅劳歌，霑缨独长想。\n宏才惟不噐，出处□多迥。\n玉阶表令词，铜章宣美续。\n渔人释夜纲，孺子𩾧朝翟。\n宽刑狱犴虚，富教田畴闢。\n鸣峻本周壤，祠仕（此字仅可见下半截）寔秦京。\n大藩资变赞，上德荷恩荣。\n题舆昭令范，展骥闻喜声。\n惠化移甿俗，仁风被属诚。\n顾惟策蹇姿，还伤雕朽质。\n及斯牵墨绶，[□]往谢铅笔。\n方申捧檄心，聊安代耕袟。\n问松宁有裕，求辖终无术。\n谬兹叨下邑，滥喜永嘉惠。\n依仁道不骞，惟旧情无替。\n復此论襟抱，于乌追赏栔。\n投赠重千金，披文高五际。\n文酒重留连，高宴促芳筵。\n秋灰移玉管，夏火度金天。\n□送衔芦鴈，风吹医叶蝉。\n徒欣接素赏，空恧继华篇。\n。",
        "dynasty": "唐",
        "collection_info": null
    },
    {
        "title": "秋日在县望雨仰赠郑司马",
        "author": "赵志",
        "content": "阴云凝素序，凉雨散秋旻。\n望山疑拥雾，[瞻]（赡）野若飘尘。\n始飞鸣凤岭，还洒饮龙津。\n宿草霑逾润，寒花濯更新。\n色黯虚庭夕，声喧危砌晨。\n索居劳望美，离思切依仁。\n徒怀[伐]（〖代〗从周改）木唱，独敛向隅嚬。\n方惭灌坛术，空慕颍川巾。",
        "dynasty": "唐",
        "collection_info": null
    },
    {
        "title": "仰酬郑司马兄秋日望雨见赠之作",
        "author": "赵志",
        "content": "感秋嗟旅思，怀友怆离居。\n闲[斋]（齐）倦寂静，望美空踌躇。\n浮云低峻堞，飞雨散遥墟。\n似雾萦丹阜，疑尘扬紫虚。\n既泛文通𮞒，还拂子思庐。\n别有陶元亮，纷然雅翰摅。\n铿锵韵金石，辉焕藻璠玙。\n欣觌安仁锦，空望景山车。",
        "dynasty": "唐",
        "collection_info": null
    },
    {
        "title": "秋晚感时寄裴草然",
        "author": "赵志",
        "content": "兰凋夏尽，菊荗秋深。\n惊□飋䫻，寒木萧森。\n天高月净，鸟思虫吟。\n感时怀友，望美霑襟。\n情唯丘壑，志在山林。\n从兹释纲，谢病抽簪。\n眷言鲍叔，知余此心。",
        "dynasty": "唐",
        "collection_info": null
    },
    {
        "title": "奉酬裴草然秋晚感见贻之制",
        "author": "赵志",
        "content": "景澄旻寓，气从寒葭。\n林惊风叶，菊照霜花。\n爰有吉士，感物兴嗟。\n驰魂岩壑，缔想烟霞。\n展兹逸骥，握此灵虵。\n式存匪石，言降披沙。\n顾惭璧友，空戢瑶华。",
        "dynasty": "唐",
        "collection_info": null
    },
    {
        "title": "敬和裴草然秋晚感时寄张结之作",
        "author": "赵志",
        "content": "朱明从律，白藏御时，草腓寒露，木落凉飔。\n有斐君子，感物陈诗。\n义深潘兴，词均宋悲。\n方追逸迹，乃论心期。\n粤惟不敏，滥吹连司。\n庶陪高躅，共采灵芝。\n（按：疑张结、张晧为一人而抄讹为二人。\n）。",
        "dynasty": "唐",
        "collection_info": null
    },
    {
        "title": "闲厅晚景敬呈徐长史",
        "author": "赵志",
        "content": "落日下桒榆，暝烟起林薄。\n砌闲来狎鸟，檐空多噪雀。\n旅思独栖遑，心事两睽索。\n寂寞无兴晤，徘徊何託。",
        "dynasty": "唐",
        "collection_info": null
    },
    {
        "title": "敬和徐司马闲厅晚景之赠",
        "author": "赵志",
        "content": "俄景暧余晖，寒村归栖翼。\n吏休案牍敛，庭闲谊讼息。\n顾修杇钝姿，多惭弼谐力。\n不能庶知止，方归事耕植。",
        "dynasty": "唐",
        "collection_info": null
    },
    {
        "title": "奉和闲厅晚景司户萨照",
        "author": "赵志",
        "content": "薄晚闲无事，澹然休简牍，寥寥馆宇虚，苒苒寒光速。\n轻霜遍衰草，高风断羣木。\n别有沧[洲]（州）人，栖遑也干禄。\n（均见日本《无理图书馆善本丛书》汉籍之部二影印古抄本《赵志集》。\n）（〖1〗《赵志集》末附花房英树《解题》谓《赵志集》一卷，卷首第一行题「赵志集一卷」，下小字注：「十七张。\n」实存六张。\n第二首与第三首〖引者注：以下只称第某首，不录诗题，以省篇幅〗之间有缺脱，第十首以后缺。\n）（〖2〗关于诸诗作者，花房英树认为：「然十首非皆赵志之作。\n第十首即署为『司户萨照』。\n盖其始赵志作第八首呈徐长史，应此徐长史即徐司马有酬诗至，赵志乃更作第九首和之，而同时司户萨照亦有鬼徐司马之作。\n古人于己集中附载他人酬和之，是常见的，又此前各篇，第五首题中『裴草然』上空一格，恐非表明裴草然而为诗作者，由裴寄赵志。\n空格当系赵志对裴草然之表敬形式，诗为赵志寄裴。\n第六首，为裴草然有诗答云贵高原志后，赵志復作酬篇。\n第七篇，裴草然以答赵志之诗并寄张结，赵志另作和篇，亦寄张结。\n由是观之则悉为寄赠酬鬼之作。\n」〖3〗关于诸诗产生的时代，花房英树认为当在唐初。\n主要证据是：各篇修辞颇为洗练，风格近乎《文选》。\n如第一首「联文日华上」以下四句，可谓《文选》体措辞。\n如第二首以「秋灰」、「夏火」为对即是。\n在卢照邻、刘允济诗中始见此二语。\n以二语相对应使用，则见于骆宾王《初秋登王司马楼宴序》。\n同篇以「题舆」、「展骥」为对语，始见于陈子昂《为郑资州让官表》。\n另外可认为诸篇为入唐所作的证据有四：一、第二首联云：「晋岭高无极，汾川清且浚。\n」「晋岭」、「汾川」非南朝地，而「晋山」、「汾水」广见于唐代诗文。\n二、第一首云：「非熊在渭川」，语出《史记·齐太公世家》：「所获非龙非彲，非虎非罴。\n」「非熊」代「非虎」，与避唐讳有关。\n三、第十首作者「司户萨照」，「司户」应为官名。\n司户一职隋文帝时曾置，旋废。\n据《旧唐书》载，在腐曰户曹参军，在州曰司户参军，在县曰司户。\n萨照系州县官员，故此「司户」为唐代官职。\n四、集中有三篇四言诗。\n自六朝至隋，除郊庙歌辞外，四言诗未见广泛运用于一般主题。\n至唐初，始有王勃《倬彼我系》及崔知贤、陈子昂等六人《三月三日宴王明府山亭》的写作。\n《赵志集》中的三首四言诗，似乎可以认为是对陈子昂等人写作四言诗活动极为关心的结果。\n因此诸诗之写作时代，当在六朝文学风气衰今明两年之前，律诗意识尚未确立之际，很可能在初唐末期。\n〖4〗关于作者的身份，花房英树认为：司户萨照是州县的属官，云贵高原志也应是地方官。\n诗中可得到证明。\n如第三首题言「在县」，诗中说到「方惭灌坛术」。\n第一首亦云：「谬兹叨下邑」，可以参证。\n他对上级，本州的刘长史、郑司马极其郑重地冠以敬、奉、仰等文字，亦与其身份相合。\n赵志等所在的州县，可能在京师的北面。\n十首所咏都是秋景，其中「寒树」、「寒光」、「寒露」、「寒葭」、「寒木」之类辞汇再三出现。\n北地的地名也时有所见，如前面提及的「晋岭」、「汾川」等。\n作为一种意见，可以这样认为：《赵志集》的作者，是初唐末期、京师北面某地的县令赵志。\n今存的十首诗，是以赵志为主的寄赠酬和之作。\n〖5〗花房英树还对钞本的年代作了推测。\n他认为，这本书于唐代中期传入日本。\n现在所见，是其转钞本的一轴。\n其中有不少别字，恐怕是因袭原钞的，作为表敬的书写形式，也应该是唐代原钞的旧貌。\n其书法可断定为日本的古书法。\n从避唐讳、保存空格及书写格式来推测，这个钞本当是平安中期以前之物，至少不迟于背纸所抄《唯识章》所注明的「长元参年」〖一○三○〗。\n〖骆玉明摘译〗〖6〗《艺文志》第一辑刊周绍良《〈赵志集〉跋》云：「日本汉学家都认为这是『赵志』的诗集，是他的作品。\n实际这是值得商榷的。\n仔细审查此十首诗中，至多可能只有赵志诗三首，甚或此诗集只是赵志抄录者，内中连他的作品一首也没有，也属可能。\n现在根据卷中他标诗题，我们可以知道，第一首《敬赠》是张皓给刘长史者，其诗题应作《敬赠刘长史》，盖其题下『张皓兄』三字力抄录者所记作者姓名，由于同属友人，因加『兄』字。\n其第二首当是刘长史和章，诗题应作《奉酬张皓兄》，其『刘长史』三字乃抄录者所标识。\n第三首是郑司马所作，诗题应是《秋日在县望雨仰赠□□□》，『郑司马』三字亦抄录者所记。\n第四首是郑司马仰酬之作〖引者按：此句似应为『是仰酬郑司马之作』〗，如果郑司马所赠之人即赵志，则此首即赵志之作，否则当另有其人，而是由赵志抄录者。\n不过有一点可以知道，作此诗者其地位应视司马为高，所以原题用『仰赠』，而此诗则以礼貌答之作『仰酬』也。\n第五首诗题应作《秋晚感时寄张结》，而作者乃『裴草然』。\n第六首则是张结奉酬裴草然之作。\n第七首或者是赵志之作，但也可能为他人所作而由赵志录之于此者？\n第八首诗题应是《闲庭晚景敬呈□□□》，题下所署『徐长区亦作者官职与姓也。\n第九首为被赠诗者和章，其人或即赵志，亦无法确指。\n第十首则为司户苏然之作。\n从整个十首诗的诗题与内容总起来看，它与卷题《赵志集》之名是不相符的，因其中明显大部非赵志作品。\n但此书何以题作《赵志集》？实为不解。\n」今按：以上二家对诸诗作者的考证，均持之有故，言之成理可各成一说，但均不足以论定。\n除第十首二家均断定）（为「司户萨照」〖周绍良录作「苏照」、「苏然」，皆误〗之作外，其余九首尚难遽定归属。\n为慎重起见，今仍以「赵志集」列目各诗诗题及次第仍照原卷面貌编排，以便进一歩研究。\n）。",
        "dynasty": "唐",
        "collection_info": null
    },
    {
        "title": "青峰诗",
        "author": "无名氏",
        "content": "野人不相识，偶坐为林泉。\n莫漫愁沽酒，囊中自有钱。\n迴瞻林下路，已在翠微间。\n时见云林外，青峰一点圆。\n（见宋岳珂《宝真斋法书赞》卷八。\n）（按：原帖为草书八行。\n诗末有云：「近见崔法曹此诗，爱之不觉下笔也。\n」岳珂跋云：「右唐无名人青峰诗帖真迹一卷。\n帖亦与《奉礼》、《不倦》二帖相似，意皆出于习书之勤者，有小玺表焉。\n」同卷跋《奉礼帖》，谓有贞观初年风度。\n）。",
        "dynasty": "唐",
        "collection_info": null
    },
    {
        "title": "诗",
        "author": "无名氏",
        "content": "时人有酒送张八，惟我无酒送张八。\n君有（疑当作「看」）陌上梅花红，尽是离人眼中血。\n（见《艇斋诗话》。\n）（按：《萤雪丛书》卷下收杜甫二句云：「君看墻头桃树花，尽是行人眼中血。\n」《全唐诗续补遗》卷四收入。\n二句即出自本诗后二句。\n《萤雪丛说》错舛甚多，《四库总目提要》已指出。\n若即依其说定此了杜甫佚诗，证据尚不足。\n今仍收归无名氏。\n另《全唐诗》卷三○九收李约《赠韦况》有「明月照张八」句，《唐诗纪事》卷三一谓张八为张谂。\n疑与本诗中张八为一人。\n）。",
        "dynasty": "唐",
        "collection_info": null
    },
    {
        "title": "泉月之歌",
        "author": "无名氏",
        "content": "月照泉兮泉涵月，泉潺湲兮月皎洁。\n波无鱼兮清澄，月有蟾兮澄澈。\n（见《文苑英华》卷六缺名《月照寒泉赋》附。\n）。",
        "dynasty": "唐",
        "collection_info": null
    },
    {
        "title": "七夕歌（题拟）",
        "author": "无名氏",
        "content": "悲莫悲兮离别长，怨莫怨兮私自伤。\n敛横波而向秋野，垂玉筯兮沾罗裳。\n（见同书卷二三缺名《七夕赋》附。\n）。",
        "dynasty": "唐",
        "collection_info": null
    },
    {
        "title": "冰赋附诗",
        "author": "无名氏",
        "content": "深山穷谷[凌]（陵）人凿，颁赐从来天下闻。\n别有川池捐弃者，终思采斵献明君。\n（见同书卷三八缺名《冰赋》附。\n）。",
        "dynasty": "唐",
        "collection_info": null
    },
    {
        "title": "君臣同德赋附歌",
        "author": "无名氏",
        "content": "元良明哉！股肱良哉！盛德至矣，大业广矣！我一人兮化无穷，临万国兮道既融。\n同心同德，君圣臣忠，子子孙孙，永代克隆。\n（见同前卷四三缺名《君臣同德赋》附。\n）。",
        "dynasty": "唐",
        "collection_info": null
    },
    {
        "title": "籍田赋附田父歌",
        "author": "无名氏",
        "content": "畇畇千亩兮理有疆，济济千耦兮稷既良。\n躬三推兮供神苍，分九鳸兮应农祥。\n栥盛普淖兮洁敬斯皇，神之昕之兮将登穰穰。\n（见同书卷七○缺名《籍田赋》附。\n）。",
        "dynasty": "唐",
        "collection_info": null
    },
    {
        "title": "桔槹赋附歌",
        "author": "无名氏",
        "content": "大道隐兮世人薄，无为守拙空寂寞。\n老圃之道可行，何耻见机而作。\n（见同书卷一一○缺名《桔槹赋》附。\n）。",
        "dynasty": "唐",
        "collection_info": null
    },
    {
        "title": "唐伯牙弹琴镜铭",
        "author": "无名氏",
        "content": "独有幽栖地，山亭随女萝。\n涧清长低篠，池开半卷荷。\n野花朝暝落，盘根岁月多。\n停杯无尝慰，峡鸟自经过。\n。",
        "dynasty": "唐",
        "collection_info": null
    },
    {
        "title": "唐八棱贴银镀金海上仙真八卦花鸟镜铭",
        "author": "无名氏",
        "content": "舞凤归林近，盘龙渡海新。\n缄封待还归，披拂鉴情亲。\n隻影若为客，孤鸣復几春。\n初成照瞻镜，遥忆画眉人。\n（以上二首见沈从文《唐宋铜镜》，中国古典艺术出版社一九五八年出版。\n）。",
        "dynasty": "唐",
        "collection_info": null
    },
    {
        "title": "八卦十二生肖镜铭",
        "author": "无名氏",
        "content": "水银呈阴精，百炼得为镜。\n八卦寿像备，卫神永保命。",
        "dynasty": "唐",
        "collection_info": null
    },
    {
        "title": "唐镜铭",
        "author": "无名氏",
        "content": "赏得秦王镜，判（《金石索》一作「浙」）不惜千金。\n非关欲照胆，特是自明心。\n（以上二首见一九七九年《中国考古学会第一次年会论文集》刊孔祥星《隋唐铜镜的类型与分期》引。\n后一首又见《金石索·金索六》有二件，又见民国十五年钱祥保纂《续修江都县志》卷十五《金石》，云为邑人程青岳所藏。\n）。",
        "dynasty": "唐",
        "collection_info": null
    },
    {
        "title": "唐镜铭 一",
        "author": "无名氏",
        "content": "别日菱花出，临池满月生。\n官看巾帽整，妾映点（一作「美」）妆成。\n（见同治己巳广州刊林昌彝《海天琴思续录》卷二，云镜为周南卿明经藏，「河东君物也。\n」此条承黄霖同志录示。\n又见王士伦编《浙江出土铜镜选集》序引，异文注出。\n）。",
        "dynasty": "唐",
        "collection_info": null
    },
    {
        "title": "唐镜铭 二",
        "author": "无名氏",
        "content": "冬朝日照梁，含怨下前床。\n帷寒以叶带，镜转菱花光。\n会是无人觉，何用早红妆。\n（同前。\n见王士伦《浙江出土铜镜选集》序引。\n）。",
        "dynasty": "唐",
        "collection_info": null
    },
    {
        "title": "水星镜铭",
        "author": "无名氏",
        "content": "永保命，水银星，阴精百炼得为镜，八卦寿象备卫神。\n（见《全唐文》卷九八八。\n）。",
        "dynasty": "唐",
        "collection_info": null
    },
    {
        "title": "唐武德祷雨辟邪镔铁镜铭",
        "author": "无名氏",
        "content": "镔铁作镜辟大旱，清泉虔祀甘霖感，魅孽当前惊破胆，服之疫疠莫能犯。\n双龙嚄略垂长颔，回禄睢盱威早敛。\n（见《唐文拾遗》卷六二引《湘烟录》。\n铭末署：「武德壬午，造辟邪花镔铁镜。\n」）。",
        "dynasty": "唐",
        "collection_info": null
    },
    {
        "title": "唐凤皇镜铭",
        "author": "无名氏",
        "content": "对凤皇舞，铸黄金蔕。\n（《金石索》首句作「凤凰双镜南金装」。\n）阴阳各有合（《金石索》作「为配」），日月恒相会。\n白玉芙蓉匣，翠羽琼瑶带。\n同心人，心（《金石索》无「心」字）相亲，照心照胆保千春。\n（见《西溪丛语》。\n《金石索·金索六》有凤凰双镜铭，文字稍异。\n）。",
        "dynasty": "唐",
        "collection_info": null
    },
    {
        "title": "芙蓉镜诗",
        "author": "无名氏",
        "content": "鸾镜晓匀粧，慢把花钿饰。\n真如渌水中，一朵芙蓉出。\n（《金石索·金索六》。\n首有「诗云」二字。\n）。",
        "dynasty": "唐",
        "collection_info": null
    },
    {
        "title": "镜铭",
        "author": "无名氏",
        "content": "偏识秦楼意，能照玉[妆]（庄）成。\n花发无冬夏，临台晓夜明。\n（《铜镜图案·湖南出土历代铜镜》）。",
        "dynasty": "唐",
        "collection_info": null
    },
    {
        "title": "李德裕相公贬崖州三首 一",
        "author": "无名氏",
        "content": "乐天尝任苏州日，要勒须教（《苕》作「烦文」）用礼仪。\n从此结成千万恨。\n今朝果中白家诗。",
        "dynasty": "唐",
        "collection_info": null
    },
    {
        "title": "李德裕相公贬崖州三首 二",
        "author": "无名氏",
        "content": "昨夜新生黄雀儿，飞来直上紫藤枝。\n摆头撼脑花园裏，将谓（《苕》作「为」）春光总属伊。",
        "dynasty": "唐",
        "collection_info": null
    },
    {
        "title": "李德裕相公贬崖州三首 三",
        "author": "无名氏",
        "content": "闲（《尘史》作「田」、《苕》作「开」）园不解栽桃李，满地唯闻种蒺藜。\n万里崖州君自去，临行惆（《尘史》作「怊」）怅欲怨谁？\n（见《四部丛刊》影印那波道圆本《白氏文集》卷二十，以《尘史》卷中、《苕溪渔隐丛话后集》卷十三参校。\n）（〖1〗苏辙《栾城后集》卷规模十一《书白乐天集后二首》云：「会昌之初，李文饶用事，乐天适已七十，不一二年而没。\n嗟夫，文饶尚不能置一乐天于分司中耶？\n然乐天每闲冷衰病，发于咏叹，辄以公卿投荒僇死、不获其终者自解，余亦鄙之。\n至其《闻文饶谪朱崖三绝句》，刻核尤甚，乐天虽陋，盖不至此也。\n且乐天死于会昌之初，而文饶之窜，在会昌末年，此决非乐天之诗。\n岂乐天廿徒浅陋不学者陋益之邪？乐天之贤，当为辨之。\n」〖2〗王得臣《尘史》卷中云：「令狐先生曰：『唐白傅以丞相李德裕贬崖州为三绝句，便不负世人訾毁。\n』予以为诗三百皆出圣贤发愤而为，又何伤哉。\n后尝语于客，会安陆令李楚老翘叟在坐上，曰：『非白公之诗也。\n白公卒于李贬之前。\n』予因按《唐史》，会昌六年白公卒，是岁宣宗即位，明年改元大中，又明年李贬，盖当时疾李者托名为之附于集。\n诗曰〖略〗。\n予观其词意鄙浅，白为杂律诗讥世人，故人得以轻效之。\n」〖3〗胡仔《苕溪渔隐丛话后集》卷十三云：「余以《元和录》考之，居易年长于德裕，视德裕为晚进。\n方德裕任浙西观察使，居易为苏州刺史，德裕以使职自居，不少假借，居易不得以卑礼见，及其贬也，故为诗云〖略〗。\n然《醉吟先生传》及《实录》皆谓居易会昌六年卒，而德裕贬于大中二年，或谓此诗为僞。\n余又以《新唐书》二人本传考之，会昌初，白居易以刑部侍郎致仕，六年卒。\n李德裕大中二年贬崖州司户参军。\n会昌尽六年，距大中二年，正隔三年则此三诗非乐天所作明甚。\n但苏子由以谓乐天死于会昌之初，而文饶窜于会昌之末，偶一时所记之误耳。\n」按：今参诸家之说，收三诗为无名氏作。\n）。",
        "dynasty": "唐",
        "collection_info": null
    },
    {
        "title": "望岳（题拟）",
        "author": "无名氏",
        "content": "（前缺）霜雪唯惜许，让王遁时澨。\n千乘不迴虑，万金宁易节。\n美物忌芳坚，达人讳明哲。\n孤高霞月上，杳与氛埃绝。\n（见《分门纂类唐歌诗》卷二十二。\n）。",
        "dynasty": "唐",
        "collection_info": null
    },
    {
        "title": "山榴（题拟）",
        "author": "无名氏",
        "content": "（前缺）病随支遁偶行行，正见榴花独满庭。\n瘦竹成林人不看，却应羞得强青青。\n（见同书卷九十三。\n）。",
        "dynasty": "唐",
        "collection_info": null
    },
    {
        "title": "甘州乐",
        "author": "无名氏",
        "content": "燕路霸山远，胡关易水寒。\n茫茫风藻动，浍浍阳隻闲。\n残月芦江白，老花菊岸[丹]（舟）。\n竹惊暖露冷，落叶寒飈阑。\n（见日本《古事类苑》「唐乐乐曲甘州第四帖」辞。\n）。",
        "dynasty": "唐",
        "collection_info": null
    },
    {
        "title": "醉公子",
        "author": "无名氏",
        "content": "门外猧儿吠，知是萧郎至。\n刬袜下芳（《词品》作「香」）阶，冤家今夜醉。\n扶得入罗帏，不肯脱罗衣。\n醉则从他醉，犹胜独眠（《词品》作「睡」）时。\n（见宋陈模《怀古录》卷上。\n）。",
        "dynasty": "唐",
        "collection_info": null
    },
    {
        "title": "小秦王",
        "author": "无名氏",
        "content": "柳条金嫩不胜雅（《词品》作「鸦」），青粉墙头道韫家。\n燕子不来春寂寂，小窗和雨梦梨花。\n（见杨慎《百琲明珠》及《词品》卷一。\n）。",
        "dynasty": "唐",
        "collection_info": null
    },
    {
        "title": "轮台",
        "author": "无名氏",
        "content": "燕子山裏食散。\n莫贺盐声平回。\n共酌葡萄美酒，相抱聚蹈轮台。\n（见日本源光圀《大日本史·礼乐志》。\n以上四首，皆转自任半塘先生《唐声诗》下编。\n）。",
        "dynasty": "唐",
        "collection_info": null
    },
    {
        "title": "花",
        "author": "无名氏",
        "content": "小隐园中百本花，各随红紫发新芽。\n东君见借阳和力，尽在公候富贵家。\n（见《分门纂类唐宋时贤千家诗选》卷七。\n）。",
        "dynasty": "唐",
        "collection_info": null
    },
    {
        "title": "继古韵一百十二字赠穆先生",
        "author": "无名氏",
        "content": "大华山阴穆老仙。\n专持清静探幽玄。\n修补祇陀无漏园，常流慧水溉心田。\n擒猿缚马翠峯巅，定观不用买山钱。\n舍俗投玄心契悟，善恶之由夙世缘。\n心香福炷起灵源，杳杳冥冥达上天。\n秋日碧潭真了了，野花啼鸟谩喧喧。\n鼎中火灭开金蘂，木上无烟结玉莲，垒功积行满三千，性圆丹结去朝元。\n（影印本《诗渊》第一册第四一八页。\n）。",
        "dynasty": "唐",
        "collection_info": null
    },
    {
        "title": "赠韩家郎君在家修行",
        "author": "无名氏",
        "content": "崇真起善立玄堂，谨奉朝昏两炷香。\n内侍孀亲行孝道，外持贞正合三光。\n常行矜悯提贫困，每施慈悲挈下殃。\n他日聪明如省悟，也应归去到仙乡。\n（同前第五六二页。\n）。",
        "dynasty": "唐",
        "collection_info": null
    },
    {
        "title": "赠别毕道士",
        "author": "无名氏",
        "content": "夜梦海上羣仙山。\n旦逢瀛洲道士还。\n凭风倚景长叹息，弥怜昨夜云峰邑。\n霓裳羽旆惜分飞，方外人间此日违。\n君不见辽东华表柱，但有空歌丁令威。\n（同前第五六二页。\n）。",
        "dynasty": "唐",
        "collection_info": null
    },
    {
        "title": "五代时人为至聪禅师颂（题拟）",
        "author": "无名氏",
        "content": "有道山僧号至聪，十年不下祝融峰。\n腰间所积菩提水，泻向红莲一叶中。\n（见《侍儿小名录拾遗》引《古今诗话》。\n）。",
        "dynasty": "唐",
        "collection_info": null
    },
    {
        "title": "题闲处士隐居",
        "author": "无名氏",
        "content": "野老南湖上，茅檐向水低。\n应门仲躬子，举[案]（按）伯鸾妻。\n篱下山花笑，窗前谷鸟啼。\n犹言近人境，不似武陵溪。\n（《新撰类林钞》卷四，据小川环树本。\n）。",
        "dynasty": "唐",
        "collection_info": null
    },
    {
        "title": "古琴袋织成诗",
        "author": "无名氏",
        "content": "自来行止赋骄奢，更有何人力可加。\n分得御沟新凿址，占他农地别种花。\n楼台夜宴停红烛，妓女春梢俵绛纱。\n大醉不知光景去，难迹双髩染霜华。\n（宋俞文豹《吹剑三录》，云「疑是孟蜀藩国宗戚所作」。\n）。",
        "dynasty": "唐",
        "collection_info": null
    },
    {
        "title": "白牡丹 一",
        "author": "无名氏",
        "content": "漫山桃李占春光，始见檀心吐异芳。\n花骨不禁寒料峭，多烦晓日为催妆。",
        "dynasty": "唐",
        "collection_info": null
    },
    {
        "title": "白牡丹 二",
        "author": "无名氏",
        "content": "既全国色与天香，底用家人紫共黄。\n却喜骚人称第一，至今唤作百花王。\n（《分门纂类唐宋时贤千家诗选》卷九。\n）。",
        "dynasty": "唐",
        "collection_info": null
    },
    {
        "title": "箜篌谣",
        "author": "无名氏",
        "content": "结交在相得，骨肉何必亲。\n甘言无忠实，世薄多苏秦。\n从风暂靡草，富贵上昇人（一作「真」）。\n不见高颠树，摧杌下为薪。\n岂甘（一作「目覩」）井中泥，时至出作尘。\n（见《文苑英华》卷二一○。\n）。",
        "dynasty": "唐",
        "collection_info": null
    },
    {
        "title": "赠段文昌",
        "author": "无名氏",
        "content": "昔日骑驴学忍饥，今朝忽着锦衣归。\n等闲画虎驱红旆，可畏登龙入紫微。\n富贵不由翁祖（一作「簪组」）解，文章生得羽毛飞。\n广都再去应惆怅，犹有江边旧钓矶。\n（见蜀何光远《鑑戒录》卷八「衣锦归」条。\n）（〖1〗《鑑戒录》云：「段相国文昌本广都人，父以油柞为业。\n生而有致，长亦多才，物业荡空，文章迴振。\n洎跨卫行卷，乡里笑之历三十年间，衣锦还蜀，蜀人有诗赠曰〖略〗。\n」）。",
        "dynasty": "唐",
        "collection_info": null
    },
    {
        "title": "五言诗 一",
        "author": "无名氏",
        "content": "夜夜挂长钩，朝朝望楚楼。\n可怜孤月夜，沧照客心愁。\n。",
        "dynasty": "唐",
        "collection_info": null
    },
    {
        "title": "五言诗 二",
        "author": "无名氏",
        "content": "圣水出温泉，新阳万里传。\n常居安乐国，多报未来缘。",
        "dynasty": "唐",
        "collection_info": null
    },
    {
        "title": "五言诗 三",
        "author": "无名氏",
        "content": "日日思前路，朝朝别主人。\n行行山水上，处处鸟啼新。",
        "dynasty": "唐",
        "collection_info": null
    },
    {
        "title": "五言诗 四",
        "author": "无名氏",
        "content": "祇愁啼鸟别，恨送古人多。\n去后看明月，风光处处过。",
        "dynasty": "唐",
        "collection_info": null
    },
    {
        "title": "五言诗 五",
        "author": "无名氏",
        "content": "一别行万里，来时未有期。\n月中三十日，无夜不相思。",
        "dynasty": "唐",
        "collection_info": null
    },
    {
        "title": "五言诗 六",
        "author": "无名氏",
        "content": "千里人归去，心画（疑为尽字）一杯中。\n莫虑前途远，开坑（疑为帆字）逐便风。",
        "dynasty": "唐",
        "collection_info": null
    },
    {
        "title": "五言诗 七",
        "author": "无名氏",
        "content": "小水通大河，山深鸟宿多。\n主人看客好，曲路亦相过。",
        "dynasty": "唐",
        "collection_info": null
    },
    {
        "title": "五言诗 八",
        "author": "无名氏",
        "content": "道别即须分，何劳说苦[辛]（新）。\n牵牛石上过，不见有[蹄痕]（啼恨）。",
        "dynasty": "唐",
        "collection_info": null
    },
    {
        "title": "五言诗 九",
        "author": "无名氏",
        "content": "一月三场战，曾无赏罚为。\n将军马上坐，将士雪上眠。\n（眠字不韵，疑有误，原校改作「归」字，尚难确定。\n）。",
        "dynasty": "唐",
        "collection_info": null
    },
    {
        "title": "五言诗 十",
        "author": "无名氏",
        "content": "自入新[丰]（峰）市，唯闻旧酒香。\n抱琴酤一醉，尽日卧弯汤。",
        "dynasty": "唐",
        "collection_info": null
    },
    {
        "title": "五言诗 十一",
        "author": "无名氏",
        "content": "我有方寸心，无人堪共说。\n遣风吹却云，言向天边月。",
        "dynasty": "唐",
        "collection_info": null
    },
    {
        "title": "五言诗 十二",
        "author": "无名氏",
        "content": "男儿大丈夫，何用本乡居。\n明月家家有，黄金何处无。",
        "dynasty": "唐",
        "collection_info": null
    },
    {
        "title": "五言诗 十三",
        "author": "无名氏",
        "content": "客人莫直入，直入主人[嗔]（宴）。\n扣门三五下，自有出来人。",
        "dynasty": "唐",
        "collection_info": null
    },
    {
        "title": "五言诗 十四",
        "author": "无名氏",
        "content": "君生我未生，我生君已老。\n君恨我生迟，我恨君生早。",
        "dynasty": "唐",
        "collection_info": null
    },
    {
        "title": "五言诗 十五",
        "author": "无名氏",
        "content": "天地平如水，王道自然开。\n家中无学子，官从何处来。",
        "dynasty": "唐",
        "collection_info": null
    },
    {
        "title": "五言诗 十六",
        "author": "无名氏",
        "content": "龙门多贵客，出户是贤宾。\n今日归家去，将与贵人看。",
        "dynasty": "唐",
        "collection_info": null
    },
    {
        "title": "五言诗 十七",
        "author": "无名氏",
        "content": "天明日月奣，五月已三龙。\n言身一寸谢，千里重金偅。\n（末字疑应为「钟」字。\n）。",
        "dynasty": "唐",
        "collection_info": null
    },
    {
        "title": "五言诗 十八",
        "author": "无名氏",
        "content": "上有东流水，下有好山林。\n主人居此宅，可以斗量金。",
        "dynasty": "唐",
        "collection_info": null
    },
    {
        "title": "五言诗 十九",
        "author": "无名氏",
        "content": "买人心惆怅，卖人心不安。\n题诗安瓶上，将与卖人看。",
        "dynasty": "唐",
        "collection_info": null
    },
    {
        "title": "五言诗 二○",
        "author": "无名氏",
        "content": "自从君别后，常守旧时心。\n洛阳来路远，还用几黄金。",
        "dynasty": "唐",
        "collection_info": null
    },
    {
        "title": "五言诗 二一",
        "author": "无名氏",
        "content": "念念催年促，由如少水如。\n劝诸行过众，修学香无余。",
        "dynasty": "唐",
        "collection_info": null
    },
    {
        "title": "句 一",
        "author": "无名氏",
        "content": "富从[升]（昇）合起，贫从不计来。",
        "dynasty": "唐",
        "collection_info": null
    },
    {
        "title": "句 二",
        "author": "无名氏",
        "content": "不知何处在？惆怅望东西。",
        "dynasty": "唐",
        "collection_info": null
    },
    {
        "title": "句 三",
        "author": "无名氏",
        "content": "为君报此训，世上求名利。",
        "dynasty": "唐",
        "collection_info": null
    },
    {
        "title": "句 四",
        "author": "无名氏",
        "content": "上有千年树，下有百年人。",
        "dynasty": "唐",
        "collection_info": null
    },
    {
        "title": "句 五",
        "author": "无名氏",
        "content": "流水何年尽，青山卷几□。",
        "dynasty": "唐",
        "collection_info": null
    },
    {
        "title": "句 六",
        "author": "无名氏",
        "content": "言满天下无口过。",
        "dynasty": "唐",
        "collection_info": null
    },
    {
        "title": "句 七",
        "author": "无名氏",
        "content": "罗纲之鸟，悔不高飞。",
        "dynasty": "唐",
        "collection_info": null
    },
    {
        "title": "句 八",
        "author": "无名氏",
        "content": "人生壹世，草生壹时。\n（以上均录自《考古学报》一九八○年第一期刊长沙巿文化局文物组撰《唐代长沙铜官窑址调查》。\n）（按：唐代长沙铜窑窑址，在今长沙市望城县铜官镇至石渚湖一带。\n长沙市文化局于一九七四年至一九七八年间加以发掘调查，得器物二千余件。\n以上所录各诗，均题于器物之上，多写于壸嘴或盘碗内底。\n其中六言诗一首，为刘长卿《苕溪酬梁耿别后见寄》中四句，即韦承庆《南行别弟》诗。\n二诗已收入《全唐诗》。\n）（另有俗语若干条，未录。\n同时所出有纪年之器物凡三件，录如次：「元和三年四月卅日造印子由子宰记。\n」「大中玖年正月廿八日书记。\n」「大中拾年拾日参造鼓价。\n」）。",
        "dynasty": "唐",
        "collection_info": null
    },
    {
        "title": "五言诗 一",
        "author": "无名氏",
        "content": "春水春池满，春时春草生。\n春人饮春酒，春鸟咔春声。\n（见《文物》一九七二年第三期刊李知宴《唐代瓷窑概况与唐瓷的分期》引，系「无产阶级文化大革命中出土文物展览」在湖南展出的一件长沙窑壸腹部所题诗。\n伯三五九七卷收此诗，前二句作「春日春风动，春来春草生」。\n）。",
        "dynasty": "唐",
        "collection_info": null
    },
    {
        "title": "五言诗 二",
        "author": "无名氏",
        "content": "日红衫子合罗裙，尽日看花不厌春。\n更向妆台重注口，无那萧郎恍煞人。",
        "dynasty": "唐",
        "collection_info": null
    },
    {
        "title": "五言诗 三",
        "author": "无名氏",
        "content": "白玉非为宝，千金我不须，忆念千张纸，心藏万卷书。",
        "dynasty": "唐",
        "collection_info": null
    },
    {
        "title": "五言诗 四",
        "author": "无名氏",
        "content": "主人不相识，独坐对林[泉]（全）。\n莫慢愁酤酒，怀中自有钱。\n（以上三诗皆见长沙铜官窑唐代瓷器题诗，录自香港《大公报》一九八五年十月二十六日刊传举有《长沙窑新发现的唐诗》一文。\n该文承任半塘先生录示。\n）。",
        "dynasty": "唐",
        "collection_info": null
    },
    {
        "title": "灵叟吟",
        "author": "无名氏",
        "content": "我欲学菩提，输他释迦先。\n我欲学阐提，落他调达后。\n不涉二家风，未免中途走。\n设使总不是，凭何而开口。\n开口不开口，切忌犯灵叟。\n着会箇中意，望南观北斗。\n（见延寿《宗镜录》卷四十一。\n）。",
        "dynasty": "唐",
        "collection_info": null
    },
    {
        "title": "偈",
        "author": "无名氏",
        "content": "得之不得天魔得，玄之又玄外道玄。\n抛却父孃村草裏，认他黄叶作金钱。\n百丈竿头快撒手，不须观后復观前。\n（见同书卷一○○引先德偈。\n）。",
        "dynasty": "唐",
        "collection_info": null
    },
    {
        "title": "简（一作「拣」）金颂",
        "author": "无名氏",
        "content": "君不见，澄清丽水出黄金，逐浪随波永被沈。\n有幸得逢良鉴者，披砂细拣暂知音。\n因此遂蒙皇上宠，直入琼楼宝箧中。\n一练（一作「炼」）一明光照耀，一迴掌上一迴钦。\n以此尘沙含妙宝，故喻众生觉照心。\n众生无此浓三有，元来流浪被境侵。\n对尘恰似真如慧，离境元无照体心。\n迷即一真名二体，只为羣生不照心。\n若能对境常真照，随尘离境一般心。\n如来今日除分别，意遣众生妄习心。\n但除妄习存终始，真照何妄不真心。\n（见《宗镜录》卷八五。\n）。",
        "dynasty": "唐",
        "collection_info": null
    },
    {
        "title": "纪弥勒菩萨上生变赞",
        "author": "无名氏",
        "content": "上越参罗第四天，三柢道满实难宣。\n补□慈尊光□□，谁蒙□圣□三千。\n宝树常能说妙然，八功池内锁门莲，铁纲玲珑严宝柱，无住竞奏□诸天。\n盈盈玉女凭珠槛，两两玉童弄绿波。\n报□□分随器变，修因六行更无过。\n（见《山右石刻丛编》卷八。\n）。",
        "dynasty": "唐",
        "collection_info": null
    },
    {
        "title": "兴文塔铭",
        "author": "无名氏",
        "content": "东西南北总铜山，万万千千弥亿千。\n钱坊日铸百万算，功匠千人若神仙。\n天宝三载置此塔，不朽不坏与天连。\n（见光绪元年刊刘荣等纂《广昌县志》卷十二。\n）（按：《兴文塔铭》石刻，正书，天宝三载建，在东岳行祠。\n署「渤海郡常选上柱国高澄书」。\n作者不祥。\n）。",
        "dynasty": "唐",
        "collection_info": null
    },
    {
        "title": "刺裴度诗",
        "author": "无名氏",
        "content": "不栽桃李种蔷薇，荆棘满庭君始知。\n（见《演繁露续集》卷四。\n）。",
        "dynasty": "唐",
        "collection_info": null
    },
    {
        "title": "献钱镠诗",
        "author": "无名氏",
        "content": "一条江水槛前流。\n（见《续世说》卷三。\n）（〖1〗《续世说》：「有人献诗于〖钱〗镠者云〖略〗。\n镠以为讥己，杀之。\n」）。",
        "dynasty": "唐",
        "collection_info": null
    },
    {
        "title": "贽高骈歌（题拟）",
        "author": "无名氏",
        "content": "五色真龙上汉时，愿把霓旌引烟策。\n（见《南部新书》卷癸。\n）（〖1〗《南部新书》：「高骈在淮南，有贽歌者，末章云〖略〗。\n公说，乃辟为从事。\n及公遇害，有识者多嗤其言过也。\n」）。",
        "dynasty": "唐",
        "collection_info": null
    },
    {
        "title": "五代幽蓟人诗",
        "author": "无名氏",
        "content": "月明星稀夜，皆欲向南飞。\n（见《古今诗话》，《增修诗话总龟前集》卷二十引。\n《全五代诗话》卷十二录此诗前有后人附加之「要识涂鸦意，栖迟未得归」二句。\n）。",
        "dynasty": "唐",
        "collection_info": null
    },
    {
        "title": "无双歌 一",
        "author": "无名氏",
        "content": "庭下梨花雪四垂。\n（见宋陈元龙《片玉集注》卷二《浪淘沙》注引。\n）。",
        "dynasty": "唐",
        "collection_info": null
    },
    {
        "title": "无双歌 二",
        "author": "无名氏",
        "content": "红帘如水隔神仙，月清露冷隔茶烟。\n茶烟未灭帘中语，一寸深心暗与传。\n（同前书卷六《诉衷情》注引。\n）（〖1〗《文史》十一辑刊程毅中《丽情集考》云：「这首《无双歌》作者不详，不知是薛调同时人所作，还是宋代人所附加的。\n」）。",
        "dynasty": "唐",
        "collection_info": null
    },
    {
        "title": "真真歌 一",
        "author": "无名氏",
        "content": "红玉枕高冰簟滑，凝烟戞水春云阔。\n重重翠被红云锦，枕肱不枕相思枕。",
        "dynasty": "唐",
        "collection_info": null
    },
    {
        "title": "真真歌 二",
        "author": "无名氏",
        "content": "蛱蝶双飞芍药前，鸳鸯对浴芙蓉水。\n（均见《锦锈万花谷前集》卷十七。\n）（按：郑还古恋沈真真故事，见《侍儿小名录》及《绿窗新话》卷上，《太平广记》卷一六八所载缺名氏。\n）。",
        "dynasty": "唐",
        "collection_info": null
    },
    {
        "title": "枣",
        "author": "无名氏",
        "content": "雨颗青玑密，风香白雪翻。\n（见《剡录》卷十。\n）。",
        "dynasty": "唐",
        "collection_info": null
    },
    {
        "title": "牡丹",
        "author": "无名氏",
        "content": "红开西子粧楼晓，翠揭麻姑水殿春。\n（见《苕溪渔隐丛话前集》卷二七引《陈辅之诗话》。\n）。",
        "dynasty": "唐",
        "collection_info": null
    },
    {
        "title": "十二月三台词（新） 一",
        "author": "无名氏",
        "content": "正月年首初春，[□□]（郭沫若补「万户」二字）改故迎新。\n李玄（郭改「理絃」，非是）附灵（郭改「抚琴」，非是）求学，树[下]（夏）乃[逢子]（二字原模糊，从龙晦、任半塘说写定）珍（郭沫若补以上三字为「调银筝」）。\n项託七岁知事（郭沫若定为「书」字），其罗十二[相]（〖想〗从郭沫若说改）。\n[若]（从郭说增）无良妻解梦，冯唐宁得忠[臣]（（辰）从郭说改）。",
        "dynasty": "唐",
        "collection_info": null
    },
    {
        "title": "十二月三台词（新） 二",
        "author": "无名氏",
        "content": "二月遥望梅林，青条吐叶（下缺）。\n以上均录自郭沫若《出土文物二三事》卷首附一九六九年吐鲁番阿斯塔那唐墓出土卜天寿抄本《论语郑氏注》卷末诗词照片。\n原诗有缺讹，从郭沫若《卜天寿〈论语〉抄本后的诗词杂录》、龙晦《卜天寿〈论语〉抄本后的诗词杂录研究和校释》、任半塘《唐声诗》下编校改。",
        "dynasty": "唐",
        "collection_info": null
    },
    {
        "title": "五言诗四首 一",
        "author": "无名氏",
        "content": "[百]（伯）鸟[投]（头）林宿，各各觅高[枝]（支）。\n[五]更分散去，苦[乐]（落）不[相]（想）知。",
        "dynasty": "唐",
        "collection_info": null
    },
    {
        "title": "五言诗四首 二",
        "author": "无名氏",
        "content": "日落西山[下]（夏），[黄]（潢）河东海流。\n人[生]不满百，恒作万年[忧]（优）。\n（以上二首均从郭沫若说校改。\n）。",
        "dynasty": "唐",
        "collection_info": null
    },
    {
        "title": "五言诗四首 三",
        "author": "无名氏",
        "content": "高门出己子（郭沫若谓当作「杰子」，龙晦怀疑应为「举子」，《考古》曾刊一短文谓当作「杞梓」，作者及刊期皆失记），好木出良[材]（才）。\n交□学[问]（敏）去，三公[何]（河）处来？\n（后三处皆从郭沫若说改。\n）。",
        "dynasty": "唐",
        "collection_info": null
    },
    {
        "title": "五言诗四首 四",
        "author": "无名氏",
        "content": "学问非今日，[唯]（〖维〗从龙晦说改）须[积]（迹）年多。\n[□]（郭沫若补「请」字）看[千涧]（阡蕳）水，万合始[成]（城）河。\n（后四字均从翮沫若说改。\n以上四首，出处均同前。\n）（按：卜天寿《论语》抄本后附抄五绝六首，郭沫若以为仅第一首为卜无法寿自作，龙晦则以为第一、第五首皆出其自作。\n除其自作之一二首外，余皆系抄录旧作，二家意见大致相同。\n今收第一、第五两首入本书卷四卜天寿，余皆收于此。\n）。",
        "dynasty": "唐",
        "collection_info": null
    },
    {
        "title": "题三危圣王寺（题拟）（□因从台驾随侍□政道舍□道真等七人就三危圣王寺安下霸道场记。维天福十五年五月八日游记之耳。）",
        "author": "无名氏",
        "content": "三危山内枲世贤，结此道场下停闲。\n侍送门人往不绝，层是山谷水未宽。\n一旬之间僧久住，感动山神赐霜树。\n□值牟尼威力重，此山本□住僧田。\n（见敦煌莫高窟第一○八窟窟檐南壁外侧题壁，据《敦煌莫高窟供养人题记》。\n）。",
        "dynasty": "唐",
        "collection_info": null
    },
    {
        "title": "裴公亭",
        "author": "无名氏",
        "content": "裴相亭成未退身，空烦舞袖与歌尘。\n至今亭下萧萧竹，似对西风怨主人。\n（见干隆二十四年刊萧应植纂《济源县志》卷十六。\n）。",
        "dynasty": "唐",
        "collection_info": null
    },
    {
        "title": "题王将军",
        "author": "无名氏",
        "content": "东下王师势若翔，吴人设险为非常。\n横江铁锁成何用，反引将军入武昌。\n（见民国廿一年韩嘉会纂《阌乡县志·诗征》。\n）。",
        "dynasty": "唐",
        "collection_info": null
    },
    {
        "title": "宜城怀古",
        "author": "无名氏",
        "content": "巍峨朱轩甲第稠，缨簪文武尽名流。\n而今印纍千官冢，瓜圃何曾有故侯。",
        "dynasty": "唐",
        "collection_info": null
    },
    {
        "title": "杜康台 一",
        "author": "无名氏",
        "content": "勒马问樵夫，前村酒有无？\n「杜康家在此，一任君来沽。\n」。",
        "dynasty": "唐",
        "collection_info": null
    },
    {
        "title": "杜康台 二",
        "author": "无名氏",
        "content": "逐鹿羣雄姓几埋，杜君何得尚存台。\n醉乡另有干坤在，那见糟丘付劫灰。\n（以上三首均见同治五年刊张炳钟纂《宜城县志》卷九。\n）。",
        "dynasty": "唐",
        "collection_info": null
    },
    {
        "title": "筠山虎",
        "author": "无名氏",
        "content": "筠山高极入穹苍，人道虎为殃。\n人行过此不曾伤。\n咸阳宫阙在平地，高鹿食人无所计，吁嗟苛政猛于虎，斯言垂万古。\n（见同治三年刊文良等修《嘉定府志》卷四十。\n）。",
        "dynasty": "唐",
        "collection_info": null
    },
    {
        "title": "题上高香山院",
        "author": "无名氏",
        "content": "谁将万斛旃檀子，撒向千春古道场。\n万壑晓风吹不断，至今犹自满山香。\n（见《豫章诗话》卷二）。",
        "dynasty": "唐",
        "collection_info": null
    },
    {
        "title": "剑津（题拟）",
        "author": "无名氏",
        "content": "双剑分二峡，万古水溶溶。\n邪气夜常动，精灵日少逢。\n（《舆地纪胜》卷一三三《南剑州》。\n）。",
        "dynasty": "唐",
        "collection_info": null
    },
    {
        "title": "咏剑池",
        "author": "无名氏",
        "content": "剑去池空一水寒，游人来此凭栏干。\n世间万事消息尽，只有青山好静观。\n（见元蔡正孙《诗林广记后集》卷三。\n）。",
        "dynasty": "唐",
        "collection_info": null
    },
    {
        "title": "桐庐金鸡石",
        "author": "无名氏",
        "content": "天上金鸡石，何时坠此山。\n祇因鸣有信，流落在人间。\n（见清陶元藻《全浙诗话》卷六引《严州府志》。\n）。",
        "dynasty": "唐",
        "collection_info": null
    },
    {
        "title": "题大庾岭（题拟）",
        "author": "无名氏",
        "content": "大庾岭上梅，南枝落，北枝开。\n（见影印本京都大学人文科举研究藏《永乐大典》卷六六五引《元一统志》引《白氏六帖》。\n）。",
        "dynasty": "唐",
        "collection_info": null
    },
    {
        "title": "题断石源",
        "author": "无名氏",
        "content": "一酌丹华享万龄，游人竞访只闻声。\n那知坎井埋砂久，犹得全家寿几生。",
        "dynasty": "唐",
        "collection_info": null
    },
    {
        "title": "灵麓峰（题拟）",
        "author": "无名氏",
        "content": "玉洞仙坛长冷落，真墟岩窦色常新。\n可怜城裏悠悠者，不识潇湘四季春。",
        "dynasty": "唐",
        "collection_info": null
    },
    {
        "title": "凤凰峰",
        "author": "无名氏",
        "content": "文凤集南岳，徘徊竹孤根。\n于心有不厌，奋翅凌紫云。\n岂不曾辛苦，羞与黄雀羣。\n何时尝来仪，顺于圣明君。\n（以上四首均见宋陈田夫《南岳总胜集》卷上。\n）。",
        "dynasty": "唐",
        "collection_info": null
    },
    {
        "title": "洞灵宫（题拟）",
        "author": "无名氏",
        "content": "洞灵源接洞阳天，瘦（《沅湘耆旧集》卷十三作「疲」）壑危峰吐绛烟。\n曾踏落花听玉籁（《沅湘耆旧集》作「笛」），赤松坛畔鹤鸣泉。",
        "dynasty": "唐",
        "collection_info": null
    },
    {
        "title": "咏九仙宫",
        "author": "无名氏",
        "content": "一峰鳞次开一观，片石朋来会九仙。\n宝牌尚记明皇篆，灵台尝闻御史传。\n（以上二首均见同书卷中。\n）。",
        "dynasty": "唐",
        "collection_info": null
    },
    {
        "title": "钴鉧潭",
        "author": "无名氏",
        "content": "常闻南郭智，未识北山愚。\n试问溪中水，潺潺只自如。\n（见道光《永州府志》卷十八《金石略》、同治《湖南通志》卷二六四《金石》六。\n）（按：诗后署「癸酉中冬既望日□□□□过永州□□」。\n〖1〗《湖南通志》附引钱邦芑《游记》疑为柳子厚作，《嘉庆通志》以为非柳作，「殆后人所题也」。\n《金石补正》谓「以笔意审之，当是宋人所题」。\n「诗句颇似邢恕，疑是元佑癸酉，然无可证，姑繫诸宋末，俟考。\n」）。",
        "dynasty": "唐",
        "collection_info": null
    },
    {
        "title": "福州乌石岭无字碑古偈",
        "author": "无名氏",
        "content": "一片如屏紫翠间，风吹日炙藓花斑。\n莫言箇裏无文字，为待高人着眼看。\n（见《淳熙三山志》卷三四、《闽都记》卷二十二。\n）。",
        "dynasty": "唐",
        "collection_info": null
    },
    {
        "title": "罗浮山 一",
        "author": "无名氏",
        "content": "千径岚光湿不开，洞中楼阁锁琼瑰。\n罗山万仞云中起，浮岛一峰天外来。\n五岳神仙多往復，九霄鸾鹤自徘徊。\n葛洪旧隐丹炉畔，掩映麻姑锦繍台。",
        "dynasty": "唐",
        "collection_info": null
    },
    {
        "title": "罗浮山 二",
        "author": "无名氏",
        "content": "玉殿朝元夜已深，二舌世界静沉沉。\n霏微紫气通蓬岛，浩荡江风下宝林。\n云彩散为天上绮，日华浮动水中金。\n步虚声断一迴首，十二楼台何处寻。\n（见康熙乙酉刊李嗣珏纂《罗浮山志》卷一。\n）。",
        "dynasty": "唐",
        "collection_info": null
    },
    {
        "title": "题华严洞石壁",
        "author": "无名氏",
        "content": "岩前流水无人渡，洞口碧桃花自开。\n东望蓬莱三万里，等閒归去等閒来。\n（录自清汪森纂《粤西诗裁》卷二十二。\n）。",
        "dynasty": "唐",
        "collection_info": null
    },
    {
        "title": "谒圣林（题拟）",
        "author": "无名氏",
        "content": "灵光殿古生秋草，曲阜城荒噪晚鵶。\n惟有孔林残照裏，至今犹属仲尼家。\n（见宋孔传《东家杂记》卷下。\n）（〖1〗《东家杂记》谓有唐以来谒林者必一一赋诗，而以此诗最为绝唱。\n孔宗翰幼时已闻人诵此诗，或云一诗僧留题，竟不知谁氏之作。\n今按：此诗在蒱初既已流传则当为唐五代人作。\n从诗意看，不会晚于宋初崇儒之际。\n故敢入。\n）。",
        "dynasty": "唐",
        "collection_info": null
    },
    {
        "title": "南剑州古诗",
        "author": "无名氏",
        "content": "双溪分二峡，万古水溶溶。\n彩气衣常动，精灵日夕逢。\n（《记纂渊海》卷十。\n）。",
        "dynasty": "唐",
        "collection_info": null
    },
    {
        "title": "化州郡守诗",
        "author": "无名氏",
        "content": "罗川带郭古南州，陵水环城小庾州。\n云淡青山无过雁，雨涵丹荔集鸣鸠。\n（同前卷十五。\n云「郡守不知名氏」。\n）。",
        "dynasty": "唐",
        "collection_info": null
    },
    {
        "title": "题合水县玉泉诗 一",
        "author": "无名氏",
        "content": "山股逗飞泉，泓澄傍岩石。\n乱垂寒玉条，碎洒珍珠滴。\n（同前卷二四。\n）。",
        "dynasty": "唐",
        "collection_info": null
    },
    {
        "title": "题合水县玉泉诗 二",
        "author": "无名氏",
        "content": "山川涧水河南流，邑治因名几百秋。\n（同前。\n）。",
        "dynasty": "唐",
        "collection_info": null
    },
    {
        "title": "题宁州泉",
        "author": "无名氏",
        "content": "澄波涵万象，明镜泻天色。\n有时乘月来，赏咏还自适。\n（同前）。",
        "dynasty": "唐",
        "collection_info": null
    },
    {
        "title": "七言不全诗句石刻",
        "author": "无名氏",
        "content": "一瓶寒水背书囊。\n（见《安阳县金石录》卷四。\n）（〖1〗《安阳县金石录》：「案《禹璜题名》上有不全诗句，第一行存『往』字，第二行存『石』字，存『』字，三行存『一瓶寒水）-（背书囊』七字，另行存『七言』字，盖后人磨治。\n书类欧阳率更，亦唐人佳刻也。\n」按：《禹璜题名》在灵泉寺佛殿前西塔，咸通八年刻。\n）。",
        "dynasty": "唐",
        "collection_info": null
    },
    {
        "title": "题狼山慈航院（题拟）",
        "author": "无名氏",
        "content": "飞来灵鹫岭，化作宝陀山。\n（见宋王闢之《渑水燕谈录》卷七。\n）（〖1〗《渑水燕谈录》：「通州狼山广教寺，在唐为慈航院，在江中山上，昔人有诗云：〖略〗。\n前后乃江海相接处，舟出二山间，水湍碍石，率多覆溺。\n昔有僧率其徒，操楫以获之，舟无触石之患，故有慈航之名。\n近年江水南徙，山之前后皆陆田，后人又有诗云：『昔年船底浪，今日马蹄痕。\n』皆纪实也。\n」）。",
        "dynasty": "唐",
        "collection_info": null
    },
    {
        "title": "庐山诗",
        "author": "无名氏",
        "content": "简寂观中甜苦笋，归宗寺裏淡咸齑。\n（见《庐山记》卷二。\n）。",
        "dynasty": "唐",
        "collection_info": null
    },
    {
        "title": "袁山",
        "author": "无名氏",
        "content": "袁山大小双螺并，秀水东西一带横。\n（见正德《袁州府志》卷一《山川》。\n）。",
        "dynasty": "唐",
        "collection_info": null
    },
    {
        "title": "题水帘洞",
        "author": "无名氏",
        "content": "今古长垂地，晨昏不上钩。\n（见《嘉定赤城志》卷二十二。\n）。",
        "dynasty": "唐",
        "collection_info": null
    },
    {
        "title": "早行",
        "author": "无名氏",
        "content": "主人灯下别，羸马月中行。\n（见《增修诗话总龟前集》卷八引《青琐集》。\n）。",
        "dynasty": "唐",
        "collection_info": null
    },
    {
        "title": "题圆超寺俯山堂",
        "author": "无名氏",
        "content": "近离城市不多地，高压楼台无限家。\n（见《舆地纪胜》卷十《绍兴府》引昔人诗，列钱倧前。\n）。",
        "dynasty": "唐",
        "collection_info": null
    },
    {
        "title": "池州（题拟）",
        "author": "无名氏",
        "content": "闲行池口江边路，看尽江南岸上山。\n（同前书卷二十二引古诗。\n）。",
        "dynasty": "唐",
        "collection_info": null
    },
    {
        "title": "直渎（题拟）",
        "author": "无名氏",
        "content": "虚开直渎三千里，青盖何曾到洛阳。\n（时前书卷十九《宣城》引《宣城志》。\n）。",
        "dynasty": "唐",
        "collection_info": null
    },
    {
        "title": "潜皖二水（题拟）",
        "author": "无名氏",
        "content": "玉光白橘香争秀，金翠嘉莲蘂鬬开。\n（同前书卷四世六《安庆府》引古诗。\n）。",
        "dynasty": "唐",
        "collection_info": null
    },
    {
        "title": "玉镜山（题拟）",
        "author": "无名氏",
        "content": "主簿山高难见日，玉镜峰前易晓人。\n（见同书同卷引唐僧诗。\n）。",
        "dynasty": "唐",
        "collection_info": null
    },
    {
        "title": "天柱峰（题拟）",
        "author": "无名氏",
        "content": "三十六峰藏好景，更于何处觅瀛洲？（同前）。",
        "dynasty": "唐",
        "collection_info": null
    },
    {
        "title": "岳阳楼（题拟）",
        "author": "无名氏",
        "content": "洞庭八百里，幕阜三千寻。\n（见同书卷六九《岳州》引古诗，原列唐人间。\n岳阳楼始建于唐时。\n）。",
        "dynasty": "唐",
        "collection_info": null
    },
    {
        "title": "白洞滩（题拟）",
        "author": "无名氏",
        "content": "滩头白洞空相待。\n（见同书卷七四《归州》引《晏公类要》引古诗。\n）。",
        "dynasty": "唐",
        "collection_info": null
    },
    {
        "title": "小酉洞（题拟）",
        "author": "无名氏",
        "content": "山留盘瓠亦（此字疑为「迹」字之误），洞有秦人书。\n（见同书卷七五《辰州》引《晏公类要》引。\n）。",
        "dynasty": "唐",
        "collection_info": null
    },
    {
        "title": "犍为（题拟）",
        "author": "无名氏",
        "content": "犍为古佳郡，山水宜不恶。\n（见同书卷一四六《嘉定府》引。\n）。",
        "dynasty": "唐",
        "collection_info": null
    },
    {
        "title": "黔州（题拟）",
        "author": "无名氏",
        "content": "不到施黔不见山。\n（见同书卷一七六《黔州》引《澧州图经》诗。\n《澧州图经》为宋初修。\n）。",
        "dynasty": "唐",
        "collection_info": null
    },
    {
        "title": "过壁山",
        "author": "无名氏",
        "content": "今日壁山山下路，依前马上看梨花。\n（同前书卷一八七《也州》。\n）。",
        "dynasty": "唐",
        "collection_info": null
    },
    {
        "title": "牓诗",
        "author": "无名氏",
        "content": "员外欲题铨裏牓，尚书不得数中分。\n（见《唐会要》卷七四。\n）。",
        "dynasty": "唐",
        "collection_info": null
    },
    {
        "title": "食笋诗",
        "author": "无名氏",
        "content": "稚子脱锦䙀，骈头玉香滑。\n（见《瓮牖闲评》卷五、《孔氏谈苑》卷五、《五总志》。\n）。",
        "dynasty": "唐",
        "collection_info": null
    },
    {
        "title": "弔子美",
        "author": "无名氏",
        "content": "赋出《三都》上，诗须二雅求。\n（见《苕溪渔隐丛话前集》卷十四引《西清诗话》。\n）。",
        "dynasty": "唐",
        "collection_info": null
    },
    {
        "title": "句 一",
        "author": "无名氏",
        "content": "相识满天下，知心能几人？\n（见《宗镜录》卷二六引昔人诗。\n）。",
        "dynasty": "唐",
        "collection_info": null
    },
    {
        "title": "句 二",
        "author": "无名氏",
        "content": "书空翘足睡，路险侧身行。\n（见《桂苑丛谈》引先达诗。\n）。",
        "dynasty": "唐",
        "collection_info": null
    },
    {
        "title": "句 三",
        "author": "无名氏",
        "content": "山僧不解数甲子，一叶落知天下秋。\n（见《唐子西文录》引。\n）。",
        "dynasty": "唐",
        "collection_info": null
    },
    {
        "title": "句 四",
        "author": "无名氏",
        "content": "隔帘歌已俊，对坐貌弥精。\n（见《东坡题跋》卷二、《仇池笔记》卷上。\n）（按：此二句见于苏子美家藏张长史书，苏轼以为亚栖之流作。\n）。",
        "dynasty": "唐",
        "collection_info": null
    },
    {
        "title": "秋分夜夕月乐章 降神奏元和之舞六变",
        "author": "无名氏",
        "content": "月以阴德，自西而生。\n积水之气，作金之精。\n丽天成像，配日为明。\n三光显耀，万古作成。\n（《大唐郊祀录》卷六。\n）。",
        "dynasty": "唐",
        "collection_info": null
    },
    {
        "title": "秋分夜夕月乐章 登歌奏肃和",
        "author": "无名氏",
        "content": "测妙为神，通微曰圣。\n坎祀贻则，郊礼展敬。\n璧荐登光，金枝动映。\n以载佳德，以流曾庆。\n（同前。\n）。",
        "dynasty": "唐",
        "collection_info": null
    },
    {
        "title": "叶法善掘地得古曲几上十八字歌（题拟）",
        "author": "不详",
        "content": "岁年永悲，羽翼殆归，哀哉罹殃苦，令我不得飞。\n（见《太平广记》卷七十七引佚名《广德神异录》）。",
        "dynasty": "唐",
        "collection_info": null
    },
    {
        "title": "有神降于郑绎（《说郛》作「浠」、《古今说海》作「洚」）家吟诗",
        "author": "不详",
        "content": "忽然湖上片云飞，不觉舟中雨湿衣。\n折得莲花浑忘却，空将荷叶盖头归。\n（见《类说》卷八、《说郛》卷四及《古今说海》本戴孚《广异记》）。",
        "dynasty": "唐",
        "collection_info": null
    },
    {
        "title": "任昇之五代祖仕梁于钟山悬岸圮圹中得古铭",
        "author": "不详",
        "content": "龟言土，蓍言水，甸服黄钟启灵趾。\n瘗在三上庚，堕遇七中巳。\n六千三百浃辰交，二九重三四百圮。\n（见《太平广记》卷三九一引李吉甫《梁大同古铭记》）（按：《全唐诗》卷八七五收《京西市放生池墓铭》，与此首二句同，「土」作「市」。\n李吉甫书名，从程毅中《古小说简目》说。\n）。",
        "dynasty": "唐",
        "collection_info": null
    },
    {
        "title": "壸隐仙人吟诗",
        "author": "不详",
        "content": "杯贤与杓圣，与我万户封。\n（见《说郛》{冫弓}三二引佚名《树萱录》）。",
        "dynasty": "唐",
        "collection_info": null
    },
    {
        "title": "陈蔡女鬼与长孙绍祖歌（题拟） 一",
        "author": "不详",
        "content": "宿昔相思苦，今宵良会稀。\n欲持留客被，一愿拂君衣。",
        "dynasty": "唐",
        "collection_info": null
    },
    {
        "title": "陈蔡女鬼与长孙绍祖歌（题拟） 二",
        "author": "不详",
        "content": "星汉纵復斜，风霜悽已切。\n薄陈君不御，谁知思欲绝。\n（见《太平广记》卷三二六引《志怪录》）（按：六朝人所着小说以《志怪》为书名者有多种，鲁迅辑入《古小说鈎沉》，不录此条。\n长孙为塞北胡姓，似不应见于南朝小说中，宋朱翌《猗觉寮杂记》卷上引张荐《灵怪集》，有东蔡女鬼与裴绍祖诗二句：「横陈君不御，惟知思不绝。\n」疑《广记》所注书名有误。\n）。",
        "dynasty": "唐",
        "collection_info": null
    },
    {
        "title": "滕庭俊自叹吟诗",
        "author": "不详",
        "content": "为客多苦辛（一作「辛苦」），日暮无主人。",
        "dynasty": "唐",
        "collection_info": null
    },
    {
        "title": "滕庭俊遇麻大和且耶作诗（题拟）",
        "author": "不详",
        "content": "田文称好客，凡养几多人。\n如欠冯谖在，今希厕下宾。\n（以上二题见《太平广记》卷四七四引牛僧孺《玄怪录》）（按：麻大、和且耶为大苍蝇、秃扫帚。\n《全唐诗》卷八六七已收二怪诗及故事梗概。\n）。",
        "dynasty": "唐",
        "collection_info": null
    },
    {
        "title": "柳归舜闻君山鹦鹉所唱歌诗（题） 一",
        "author": "不详",
        "content": "戴蝉儿，分明传与君王语。\n建章殿裏未得归，朱箔金缸双凤舞。\n（唱歌者云此曲是汉武钩弋夫人常所唱）。",
        "dynasty": "唐",
        "collection_info": null
    },
    {
        "title": "柳归舜闻君山鹦鹉所唱歌诗（题） 二",
        "author": "不详",
        "content": "昔请司马相如（此句疑衍「司」字），为作《长门赋》，徒使费百金，君王终不顾。\n（阿苏儿云此为阿娇深宫下涙唱者。\n）。",
        "dynasty": "唐",
        "collection_info": null
    },
    {
        "title": "柳归舜闻君山鹦鹉所唱歌诗（题） 三",
        "author": "不详",
        "content": "顾鄙贱，奉恩私。\n愿吾君，万岁期。\n（武游郎云此为李夫人随汉武帝时歌。\n）。",
        "dynasty": "唐",
        "collection_info": null
    },
    {
        "title": "柳归舜闻君山鹦鹉所唱歌诗（题） 四",
        "author": "不详",
        "content": "露接朝阳生，海波翻水晶。\n玉楼间寥廓，天地相照明。\n此时下栖止，投迹依旧楹。\n顾余復何忝，自（一作「日」）侍羣仙行。\n（凤花台云此为昨过蓬莱玉楼所作诗。\n以上四首，均见程毅中点校本《玄怪录》卷二，《太平广记》卷十八引作《续玄怪录》。\n）（〖1〗《玄怪录》：吴兴柳归舜，隋开皇九年自巴陵泛舟，遇风吹至君山，因维舟登岸，行数里，忽道旁有一大石，石中央又生一树，有鹦鹉数千，翱翔其间，相呼姓字，有名阿苏儿、武游郎、凤花台等名者。\n相互唱歌吟诗，又与归舜相问对。\n后归舜得二道士指点，方达分所。\n后再寻访，不復见也。\n〖节录大意〗）。",
        "dynasty": "唐",
        "collection_info": null
    },
    {
        "title": "顾总见刘桢卒后诗题目曰从驾游幽丽（一作「厉」）宫却忆平生西园文会因寄修文府正郎蔡伯喈（题拟）",
        "author": "不详",
        "content": "在汉绝纲纪，溟渎多腾[湍]（濡）。\n煌煌魏世祖，拯溺静波澜。\n天纪已垂定，邦人亦保完。\n大开相公府，掇拾尽幽兰。\n始从众君子，日侍[贤]（冥）主欢。\n[文]（天）皇在共宫，烝孝踰问安。\n监抚多余闲，园囿恣游观。\n末臣戴簪笔，翊圣从和鸾（一作「銮」）。\n月出行殿凉，珍[木]（水）清露漙。\n天文信辉丽，铿锵[振]（枕）琅玕。\n被[命]（中）仰[为]（微）和，[顾己诚所难]（顾征成所难）。\n弱质不自持，危脆朽萎残。\n岂意十余年，陵寝梧[楸]（潄）寒。\n今朝坤明国，[再]（弄）顾簪蝉冠。\n侍游于离宫，高蹑浮云端。\n却忆西跳时，生死暂悲酸。\n君昔汉公卿，未央冠羣贤。\n倘若念平生，览此同怆然。",
        "dynasty": "唐",
        "collection_info": null
    },
    {
        "title": "徐干对顾总诵刘桢小娘子娇羞奉忆诗（题拟）",
        "author": "不详",
        "content": "忆爷[爷]，抛女不归家，不能作侍中，为小吏，就辛苦，弃荣华，愿爷想念早相见，与儿买李市甘瓜。\n。",
        "dynasty": "唐",
        "collection_info": null
    },
    {
        "title": "总闻诗涕泗交下为一章寄娇羞娘子（题拟）",
        "author": "不详",
        "content": "忆儿貌，念儿心，望儿不见涙沾襟。\n时殊世异难相见，弃谢此生当访寻。\n（以上三首均见程毅中校点本《玄怪录》卷二。\n异文及改动均系程氏据《太平广记》卷三二七校改。\n（〖1〗《玄怪录》云：梁天监元年，顾总为县吏，数被鞭捶，因逃墟墓间。\n遇二黄衣，自称为王粲、徐干，谓总生前是刘桢，并出桢卒后所为诗。\n干復述桢女娇羞娘忆父词，总感而作一章以寄。\n既别，持桢卒后诗见县宰，宰待以宾礼。\n后不知总所在。\n〖节录大概〗）。",
        "dynasty": "唐",
        "collection_info": null
    },
    {
        "title": "袁夸郎遇仙诗 袁夸郎清夜长吟（题拟）",
        "author": "不详",
        "content": "露湿寒塘草，月映清淮流。",
        "dynasty": "唐",
        "collection_info": null
    },
    {
        "title": "袁夸郎遇仙诗 翡翠婢咏封郎春诗",
        "author": "不详",
        "content": "花落也，蛱蝶舞。\n人何多疾，吁足忧苦。",
        "dynasty": "唐",
        "collection_info": null
    },
    {
        "title": "袁夸郎遇仙诗 袁夸郎作催妆诗",
        "author": "不详",
        "content": "好花本自有春晖，不偶红妆乱玉姿。\n若用何郎面上粉，任将多少借光仪。",
        "dynasty": "唐",
        "collection_info": null
    },
    {
        "title": "袁夸郎遇仙诗 夸郎咏花扇诗",
        "author": "不详",
        "content": "团扇画方新，金花照锦茵。\n那言灯下见，更值月中人。",
        "dynasty": "唐",
        "collection_info": null
    },
    {
        "title": "袁夸郎遇仙诗 王二十七郎赠袁郎诗",
        "author": "不详",
        "content": "人家女美大须愁，往往丑郎门外求。",
        "dynasty": "唐",
        "collection_info": null
    },
    {
        "title": "袁夸郎遇仙诗 夸郎赠封平仲诗",
        "author": "不详",
        "content": "宝匣开玉琴，高梧追烦暑。\n商絃一以发，白云飘然举。\n何必苍梧东，激情怀怨浦。\n（见程毅中校本《玄怪录》卷四。\n（〖1〗《玄怪录》：陈朱崖太守袁洪儿，小名夸郎，年二十，罗得翠翠鸟，鸟化为一婢，又结识封郎平仲。\n次日往访封郎，至一处宾馆宏敞，穷极瑰宝。\n復识王氏兄弟，又与封氏姨成婚。\n众人吟诗鼓琴，夸郎遂无归思。\n奚诸人云他徙，迴顾已无一物。\n夸郎数月犹惝恍，终岁乃如故。\n〖节录大意〗）。",
        "dynasty": "唐",
        "collection_info": null
    },
    {
        "title": "牛僧孺入薄后庙与诸后妃共吟诗（题拟） 薄太后作诗",
        "author": "不详",
        "content": "月寝花宫得奉君，至今犹媿管夫人。\n汉家旧是笙歌处，烟草几经秋復春。",
        "dynasty": "唐",
        "collection_info": null
    },
    {
        "title": "牛僧孺入薄后庙与诸后妃共吟诗（题拟） 王嫱作诗",
        "author": "不详",
        "content": "雪里穹庐不见春，汉衣虽旧涙痕（《唐人小说》作「垂」）新。\n如今最恨毛延寿，爱把丹青错画人。",
        "dynasty": "唐",
        "collection_info": null
    },
    {
        "title": "牛僧孺入薄后庙与诸后妃共吟诗（题拟） 戚夫人作诗",
        "author": "不详",
        "content": "自别汉宫休楚舞，不能粧粉恨君王。\n无金岂得迎商叟，吕氏何曾畏木彊。",
        "dynasty": "唐",
        "collection_info": null
    },
    {
        "title": "牛僧孺入薄后庙与诸后妃共吟诗（题拟） 杨太真作诗",
        "author": "不详",
        "content": "金钗堕地别君王，红泪流珠满御床。\n云雨马嵬分散后，骊宫不復舞霓裳。\n。",
        "dynasty": "唐",
        "collection_info": null
    },
    {
        "title": "牛僧孺入薄后庙与诸后妃共吟诗（题拟） 潘妃作诗",
        "author": "不详",
        "content": "秋月春风几度归，江山犹是[邺]（〖业〗从汪辟疆《唐人小说》改）宫非。\n东昏旧作莲花地，空想曾披金缕衣。",
        "dynasty": "唐",
        "collection_info": null
    },
    {
        "title": "牛僧孺入薄后庙与诸后妃共吟诗（题拟） 牛僧孺作诗",
        "author": "不详",
        "content": "香风引到大罗天，月地云阶拜洞仙。\n共道人间惆怅事，不知人夕是何年。",
        "dynasty": "唐",
        "collection_info": null
    },
    {
        "title": "绿珠作诗",
        "author": "不详",
        "content": "此日人非昔日人，笛声空怨赵王伦。\n红残翠碎花楼下，金谷千年更不春。\n见《太平广记》卷四八九引。\n今人汪辟疆《唐人小说》本系据《顾氏文房小说》本校录，今据以校异文。\n（按：《周秦行纪》作者，《太平广记》署「牛僧孺撰」，后人已证定为韦瓘作，今从之。\n《全唐诗续补遗》卷八将第六首收归牛僧孺名下，未谛，今重录之。\n）。",
        "dynasty": "唐",
        "collection_info": null
    },
    {
        "title": "吴彩鸾作越王山诗（题拟）",
        "author": "不详",
        "content": "一斑与两斑，引入越王山。\n世数今逃尽，烟萝得再还。\n箫声宜露滴，鹤翅向云间。\n一粒仙人药，服之能驻颜。\n（见宋陈元靓《岁时广记》卷三十二引裴铏《传奇》）。",
        "dynasty": "唐",
        "collection_info": null
    },
    {
        "title": "马拯闻衡山祝融峰僧寺食堂内土偶吟诗（题拟）",
        "author": "不详",
        "content": "寅人但溺栏中水，午子须分艮畔金。\n若教特进重张弩，过去将军必损心。\n（见《太平广记》卷四三○引裴铏《传奇》）。",
        "dynasty": "唐",
        "collection_info": null
    },
    {
        "title": "吴清妻受仙诗（其二）",
        "author": "不详",
        "content": "心清境静闻妙香，忆昔期君隐处当。\n一星莲花山头饭，黄精仙人掌上经。\n（见中华书局排印汪绍楹校本《太平广记》卷六七引卢肇《逸史》）（按：吴清妻受仙诗共四首，《全唐诗》卷八六三皆收入，但第二首缺首十字。\n谈刻本《太平广记》所缺同。\n汪绍楹先生据清黄晟刻本为补足之，今据以重录。\n）。",
        "dynasty": "唐",
        "collection_info": null
    },
    {
        "title": "嵩山女临去赠任生诗（题拟）",
        "author": "不详",
        "content": "阮郎迷不悟，何处伸情愫（《神仙感遇传》作「何要申情愫」）。\n明日海山春，彩舟却归去。\n（见《增修诗话总龟前集》卷四五引卢肇《遗史》，校以《云笈七籤》卷一一三引《神仙感遇传》）（按：《全唐诗》卷八六三收嵩山女诗意相近的另一首诗收入。\n今另录出。\n）。",
        "dynasty": "唐",
        "collection_info": null
    },
    {
        "title": "沈警遇仙张女郎庙诗（题拟） 沈警奉使秦陇途过张女郎庙独酌水具祝词",
        "author": "不详",
        "content": "酌彼寒泉水，红芳掇岩谷。\n虽致之非遥，而荐之随俗。\n丹诚成此，神其感录。",
        "dynasty": "唐",
        "collection_info": null
    },
    {
        "title": "沈警遇仙张女郎庙诗（题拟） 既暮宿传舍凭轩望月作凤将鶵含娇曲",
        "author": "不详",
        "content": "命啸无人啸，含娇何处娇？徘徊花上月，空度可怜宵。",
        "dynasty": "唐",
        "collection_info": null
    },
    {
        "title": "沈警遇仙张女郎庙诗（题拟） 又续为歌",
        "author": "不详",
        "content": "靡靡春风至，微微春露轻。\n可惜关山月，还成无用明。\n。",
        "dynasty": "唐",
        "collection_info": null
    },
    {
        "title": "沈警遇仙张女郎庙诗（题拟） 吟毕闻帘外叹赏之声復云",
        "author": "不详",
        "content": "",
        "dynasty": "唐",
        "collection_info": null
    },
    {
        "title": "沈警遇仙张女郎庙诗（题拟） 张氏大女郎歌",
        "author": "不详",
        "content": "人神相合兮后会难，邂逅相遇兮暂为欢。\n星汉移兮夜将阑，心未极兮且盘桓。",
        "dynasty": "唐",
        "collection_info": null
    },
    {
        "title": "沈警遇仙张女郎庙诗（题拟） 小女郎歌",
        "author": "不详",
        "content": "洞箫响兮风生流，清夜阑兮管絃遒。\n长相思兮衡山曲，心断绝兮秦陇头。",
        "dynasty": "唐",
        "collection_info": null
    },
    {
        "title": "沈警遇仙张女郎庙诗（题拟） 又题",
        "author": "不详",
        "content": "陇上云车不復居，湘川斑竹泪沾余。\n谁念衡山烟雾裏，空看鴈足不传书。",
        "dynasty": "唐",
        "collection_info": null
    },
    {
        "title": "沈警遇仙张女郎庙诗（题拟） 沈警歌",
        "author": "不详",
        "content": "义熙曾历许多年，张硕凡得几时怜？何意今人不及昔，暂来相见更无缘。",
        "dynasty": "唐",
        "collection_info": null
    },
    {
        "title": "沈警遇仙张女郎庙诗（题拟） 沈警与张氏二女临别又歌",
        "author": "不详",
        "content": "直恁行人心不平，那宜万里阻关情。\n只今陇上分流水，更泛从来呜咽声。",
        "dynasty": "唐",
        "collection_info": null
    },
    {
        "title": "沈警遇仙张女郎庙诗（题拟） 小女郎赠警金合欢结歌",
        "author": "不详",
        "content": "结心缠万缕，结缕几千回。\n结怨无穷极，结心终不开。",
        "dynasty": "唐",
        "collection_info": null
    },
    {
        "title": "沈警遇仙张女郎庙诗（题拟） 大女郎赠警瑶镜子歌",
        "author": "不详",
        "content": "忆昔窥瑶镜，相望看明月。\n彼此俱照人，莫令光彩灭。\n。",
        "dynasty": "唐",
        "collection_info": null
    },
    {
        "title": "沈警遇仙张女郎庙诗（题拟） 警使回至庙中得小女郎书书末有篇云",
        "author": "不详",
        "content": "飞书报沈郎，寻已到衡阳。\n若存金石契，风月两相望。\n（见《太平广记》卷三二六引陈翰《异闻录》）（〖1〗今人程毅中《〈异闻集〉考》云：「记中沈警诗『徘徊花上月，空度可怜宵』两句，《诗人玉屑》卷十二引作沈亚之诗，疑本篇为沈亚之作，但《沈下贤文集》不载。\n」按：《异闻录》云：沈警，字玄机，吴兴武康人。\n为梁东宫常侍，名着当时。\n后荆楚陷没，入周为上柱国，奉使秦陇，途过张女郎庙，得遇羣仙。\n）。",
        "dynasty": "唐",
        "collection_info": null
    },
    {
        "title": "赵阿奴鱼背字（题拟）",
        "author": "不详",
        "content": "三曾到杨府，五转归马湖。\n身上千斤肉，今还赵阿奴。\n（见何光远《鑑诫录》卷十《鱼还肉》）（〖1〗《鑑诫录》云：「天復初，任可芝任戎州刺史日，有鱼人赵阿奴，善钓大鱼。\n……其年秋，忽获一络子鱼，果重千斤，背上自然有字，其文金色，观者感伤。\n赵阿奴因此从军，遂改钓业。\n其大鱼背上字云〖略〗。\n」）。",
        "dynasty": "唐",
        "collection_info": null
    },
    {
        "title": "卢携梦人赠句（题拟）",
        "author": "不详",
        "content": "若问登庸日，庭椿不染风。\n（见冯贽《云仙杂记》卷五引《凤池编》）（〖1〗《凤池编》云：「卢携梦人赠句曰〖略〗。\n初不解其言，后数年携拜相，庭下古椿一株，虽狂风骤雨，不湿不摇。\n」）。",
        "dynasty": "唐",
        "collection_info": null
    },
    {
        "title": "杨国忠闻屏风女歌",
        "author": "不详",
        "content": "三朵芙蓉是我流，大杨造得小杨收。\n（见乐史《太真外传》卷上）。",
        "dynasty": "唐",
        "collection_info": null
    },
    {
        "title": "句曲父老为三茅君歌（题拟）",
        "author": "不详",
        "content": "茅山连金陵，江湖据下流。\n三君乘白鹤，各治一山头。\n召雨泽旱田，陆地亦復收。\n妻子保堂堂，使我无百忧。\n白鹤翔青天，何时復来游？\n（见《然而卓异记》卷二十引《总仙记》）（按：《太平广记》卷五引《洞仙记》「茅蒙」条，与《总仙记》此条前半合，知乐史当有所本。\n此诗见该条后半，未见更早记载。\n）。",
        "dynasty": "唐",
        "collection_info": null
    },
    {
        "title": "青萝帐女赠穆师言双瑠璃杯诗（题参《万首唐人绝句》卷六九拟）",
        "author": "不详",
        "content": "良宵织女会牵牛，琼液成双预献酬。\n枝叶相连无替改，愿同松竹保千秋。\n（《灯下闲谈》卷上《榕树精灵》）。",
        "dynasty": "唐",
        "collection_info": null
    },
    {
        "title": "眇目道士命笺毫书诗（题拟）",
        "author": "不详",
        "content": "鹊羽桥成星斗连，何须携室下遥天。\n来逢蓬荜当诸夜，共缀词华染素笺。\n霓帔岂劳施粉藻，宝冠犹更贴花钿。\n人间限满离尘土，即俟瑶阶厕列仙。\n（《灯下闲谈》卷上《桃花障子》）。",
        "dynasty": "唐",
        "collection_info": null
    },
    {
        "title": "美少年继作（题拟）",
        "author": "不详",
        "content": "乘鸾跨凤下昆崙，正值三星影入门。\n银烛高低攒宝帐，綵笺交互劝瑶尊。\n药灵许向人间说，《易》妙期于象外论。\n休忆当年陪孟德，绕梁争看酒杯翻。\n（同前）。",
        "dynasty": "唐",
        "collection_info": null
    },
    {
        "title": "青城白裘叟赠杨内侍二十八字诗（题拟）",
        "author": "不详",
        "content": "五色云英生海月，能饮南方赤龙血。\n生冷宫中住雌雄，紫金台上凝霜雪。\n（《灯下闲说》卷上《弃官遇仙》）。",
        "dynasty": "唐",
        "collection_info": null
    },
    {
        "title": "湘妃庙席上妲己赋诗（题拟）",
        "author": "不详",
        "content": "欢乐平生自纵心，武王兵起势难任。\n自兹宗社倾危后，方悟当时酷暴深。\n（《灯下闲谈》卷下《湘妃神会》）。",
        "dynasty": "唐",
        "collection_info": null
    },
    {
        "title": "泰山猎人石室遇仙闻董双成奏《云和》笙词",
        "author": "不详",
        "content": "淅沥復悠溶，诸天乐所宗。\n愔愔形类凤，冉冉势从龙。\n片触峻嶒碎，声飘列缺重。\n不辞歌一曲，此会信难逢。\n（《灯下闲谈》卷下《猎猪遇仙》）。",
        "dynasty": "唐",
        "collection_info": null
    },
    {
        "title": "罗浮松续贾松句（题拟）",
        "author": "不详",
        "content": "白髮不由己。\n（贾松。\n）黄金留待谁？\n（松作人语。\n见《灯下闲谈》卷上《松作人语》。\n）（〖1〗《灯下闲谈》云：「松乃诺之，遂同入罗浮，三年守真丹竃，药既无成，吟且不废。\n因夜靠松瞑目，吟曰：『白髮不由己。\n』如是数四，至于中夜。\n忽闻松上应声曰：『黄金留待谁？\n」按：贾松，字梦得，干宁中游宜春，与齐己、虚中等游。\n光化四年登进士第，名列第八人。\n后至宜春与郑谷游。\n）。",
        "dynasty": "唐",
        "collection_info": null
    },
    {
        "title": "日华月华君赠郑冠卿诗（题拟） 一",
        "author": "不详",
        "content": "倏忽而来蹔少留，凡间风月已三秋。\n趋名竞利何时了，害物伤人早晚休。\n祸极累成为世谤，贵荣过却（《仙迹记》作「荣过恩却」）与身雠。\n君看虎战龙争者（《仙迹记》作「处」），几树白杨飘陇头。",
        "dynasty": "唐",
        "collection_info": null
    },
    {
        "title": "日华月华君赠郑冠卿诗（题拟） 二",
        "author": "不详",
        "content": "名利教疏便可疏，俗情时态莫踟蹰。\n人寰律历千迴换，僊洞光阴数息余。\n应（《仙迹记作「顷」》）信令威曾化鹤，亦（《仙迹记》作「今」）知庄叟美（《仙迹记》作「羡」）游鱼。\n不缘过去行方便，那得今来（《仙迹记》、《碧虚铭》作「朝」）会碧虚。\n（见《灯下闲谈》卷下《代名纳税》。\n又见桂林市文管局编《桂林石刻》录桂林七星洞磨崖宋尹穑绍兴五年撰《仙迹记》、《粤西金石略》卷九录范成大《碧虚铭》录「不缘」二句。\n《全唐诗》卷八六二仅收「不缘」二句，似即出《碧虚铭》。\n）（按：《灯下闲谈》一书，旧题宋江洵着，实误。\n据拙考应为五代间人着，作者姓名已佚，约生于唐末，而书成则在后唐天成以后。\n）。",
        "dynasty": "唐",
        "collection_info": null
    },
    {
        "title": "王母赠魏夫人歌一章（幷序）",
        "author": "项宗",
        "content": "驾我八景舆，歘然入玉清。\n龙裙拂霄汉，虎旗摄朱兵。\n逍遥玄津际，万流无暂停。\n哀此去留会，劫尽天地倾。\n当尽无中景，不死亦无生。\n体彼自然道，寂观合太冥。\n南岳挺真翰，玉映曜颖精。\n有任靡期事，虚心自受灵。\n嘉会绛河内，相与乐未央。",
        "dynasty": "唐",
        "collection_info": null
    },
    {
        "title": "双礼珠弹云璈而答歌一章",
        "author": "项宗",
        "content": "玉清出九天，神馆飞霞外。\n霄台焕嵯峨，灵夏秀蔚翳。\n五云兴翠华，八风扇绿气。\n仰吟消魔咏，俯研智与慧。\n万真启晨景，唱期绛房会。\n挺颖德音子，神映乃拂沛。\n天岳凌空构，洞台深幽邃。\n游海悟井隘，履真觉世秽。\n儛轮宴重空，筌鱼自然废。\n回我大椿罗，长谢朝生世。",
        "dynasty": "唐",
        "collection_info": null
    },
    {
        "title": "高仙盼游洞灵之曲一章（幷序）",
        "author": "项宗",
        "content": "玉室焕东霞，紫辇浮绛宸。\n华台何盼目，北宴飞天元。\n清浄太无中，眇眇蹑景迁。\n吟咏大洞章，唱此三九篇。\n曲寝大漠内，神王方寸间，寂室思灵晖，何事苦山林。\n须臾变衰翁，回为孩中颜。",
        "dynasty": "唐",
        "collection_info": null
    },
    {
        "title": "四真人降魏夫人歌共五章（幷序）",
        "author": "项宗",
        "content": "丹明焕上清，八风鼓太霞。\n回我神霄辇，遂造玉岭阿。\n咄嗟天地外，九围皆吾家。\n上采日中精，下饮黄月华。\n灵观空无中，鹏路无间邪。\n顾见魏贤安，浊气伤尔和。\n勤研玄中思，道成更相过。",
        "dynasty": "唐",
        "collection_info": null
    },
    {
        "title": "四真人降魏夫人歌共五章（幷序） 方诸青童歌一章",
        "author": "项宗",
        "content": "太霞扇晨晖，九气无常形。\n玄辔飞霄外，八景乘高清。\n手把玉皇袂，携我晨中生。\n盼观七曜房，朗朗亦冥冥。\n超哉魏氏子，有心復有情。\n玄挺自嘉会，金书东华名。\n贤安密所研，相期旸谷汧。",
        "dynasty": "唐",
        "collection_info": null
    },
    {
        "title": "四真人降魏夫人歌共五章（幷序） 次扶桑神王歌一章",
        "author": "项宗",
        "content": "晨启太帝室，超越匏瓜水。\n碧海飞翠波，连岑赤岳峙。\n浮轮云涛际，九龙同辔起。\n虎旗欝霞津，灵风翻然而理。\n华存久乐道，遂致高神拟。\n拔徙三缘外感会乃方始。\n相期阳洛宫，道成携魏子。",
        "dynasty": "唐",
        "collection_info": null
    },
    {
        "title": "四真人降魏夫人歌共五章（幷序） 一",
        "author": "项宗",
        "content": "驾歘控清虚，徘徊西华馆。\n琼林既神杪，虎旗逐烟散，慧风振丹旍，明烛朗八焕。\n解襟庸房裏，神铃鸣蒨粲。\n栖景若林柯，九絃玄中弹。\n遗我积世忧，释此千年叹。\n怡盼无极已，终夜復待旦。",
        "dynasty": "唐",
        "collection_info": null
    },
    {
        "title": "四真人降魏夫人歌共五章（幷序） 二",
        "author": "项宗",
        "content": "紫霞儛玄空，神风无纲领。\n歘然满八区，祝尔豁虚静。\n八窗无常朗，有冥亦有炅。\n洞观三丹田，寂寂生形景。\n凝神挻相遇，云姿卓铄整。\n愧无郢石运，盖彼自然颖。\n勤密摄生道，泄替结灾眚。\n灵期自有时，携袂乃俱上。\n（以上均见《云笈七籤》卷九六。\n）（按：以上诸诗，《云笈七籤》未云出处，今考应出《南岳魏夫人传》。\n检颜真卿《文忠集》卷九《晋紫虚元职工领上真司命南岳夫人魏夫人仙坛碑铭》云：「于是西王母击节而歌。\n歌毕，冯双礼珠弹云璈而答歌，余真人各歌。\n」《太平广记》卷五八《魏夫人》条引《集仙录》及《本传》云：「于是四真吟唱，各命玉女，弹琴击钟吹箫，合节而发歌。\n……是时太极真人命北寒玉女宋联消，弹九气之璈，青童命东华玉女烟景珠，击西盈之钟。\n旸谷神王命神林玉女贾屈廷，吹凤唳之箫，青虚真人命飞玄玉女鲜于虚，拊九合玉节。\n太极真人发《排空之歌》，青童吟『太霞』之曲，神王讽『晨启』之章，清虚咏『驾飈』之词。\n……王母击节而，三元夫人弹云璈而答歌，余真各歌。\n」魏夫人，传为西晋时人，陶弘景《真诰》已载其事，惟较简略。\n晋范邈撰《南真传》，今不存。\n《太平广记》所录《本传》，据陈国符先生《道藏源流考》考证，应即《新唐书·艺文志》着录之项宗《紫虚元君魏夫人内传》之节文。\n参以颜《碑》所云，其说可信。\n项宗，陈考为唐人。\n《云笈七籤》所据，当即项宗之书，《太平广记》删去诸诗，犹录存之，较可宝惜。\n）。",
        "dynasty": "唐",
        "collection_info": null
    },
    {
        "title": "申光逊梦张沆手出小佛塔上诗（题拟）",
        "author": "不详",
        "content": "今生不见故人面，明月高高上翠楼。\n（见《旧五代史》卷一三一《张沆传》）（〖1〗《旧五代史》云：「有士人申光逊者，与沆友善。\n沆未病时，梦沆手出小佛塔示光逊，视其上有诗十四字云〖略〗。\n光逊）（既寤，心恶之，俄闻沆卒。\n」张沆卒于广顺二年秋。\n）。",
        "dynasty": "唐",
        "collection_info": null
    },
    {
        "title": "钱仁伉闻牡丹空中吁叹之辞（题拟）",
        "author": "不详",
        "content": "一花三百朶，含笑向春风。\n明年三月裏，朶朶断肠红。\n（见《增修诗话总龟》卷四八引《洞微志》）（〖1〗《洞微志》：「钱仁伉，尚父之孙也。\n为元帅府中书检校司徒，与中军都虞候金沼邻居。\n沼所居堂东，植牡丹藿一本，着花三百朶，其色如血，加之金含棱。\n每瓶子顶上有碎金丝，如自然蛱蝶之状。\n一城以为殊异。\n每岁花开张宴，仁伉预焉。\n开宝七年春三月花纔一两朶开。\n仁伉一夕洪饮击剑，裎服中单，背负大篮，左手携锄，腰插六匕首，踰墻而过沼，中外无知者。\n锄取牡丹置篮中，乃平其地。\n空中闻有吁叹之声，细微若游蜂音，辞曰〖略〗。\n仁伉异之，移植于亭后。\n明日，沼觉失花，为非人力所及。\n来年花盛开乃宴加沼，沼一见无语，得疾以归。\n至夜愤闷不已，以刀决肠而卒。\n肠皆寸寸断，果符空中之语。\n」）。",
        "dynasty": "唐",
        "collection_info": null
    },
    {
        "title": "大历间五台山翁赠无着偈（题拟）",
        "author": "不详",
        "content": "一念净心是菩提，胜造恒沙七宝塔。\n宝塔究尽碎为尘，一念净心成正觉。\n（《宋高僧传》卷二十《唐代州五台山华严寺无着传》）。",
        "dynasty": "唐",
        "collection_info": null
    },
    {
        "title": "大历间五台山童子赠无着偈（题拟）",
        "author": "不详",
        "content": "面上无瞋供养具，口裏无瞋吐妙香。\n心裏无瞋是珍宝，无染无垢是真常。\n（同前）（按：《五灯会元》卷九《无着文喜禅师》云此偈为杭州无着文喜禅师大中初至五台山华严寺见童子说偈。\n）。",
        "dynasty": "唐",
        "collection_info": null
    },
    {
        "title": "咸通三年文喜在洪州见文殊现身说偈（题拟）",
        "author": "不详",
        "content": "苦匏连根苦，甜瓜彻蔕甜。\n修行三大劫，却被老僧嫌。\n（《五灯会元》卷九、《西湖游览志余》卷十四。\n）。",
        "dynasty": "唐",
        "collection_info": null
    },
    {
        "title": "于则梦汧阳神紫相公谢供茶赠诗（题拟）",
        "author": "不详",
        "content": "降酒先生风韵高，搅银公子更清豪。\n碎身粉骨功成后，小碾当衔马脚槽。\n（《说郛》卷六一引《清异录》）。",
        "dynasty": "唐",
        "collection_info": null
    },
    {
        "title": "蒲津朱衣人献范仁恕诗",
        "author": "不详",
        "content": "栏马遇孙阳，超光力自强。\n北林花正发，西江彩笔香。\n万彙须经手，千年事更长。\n感君施大惠，从此佐五皇。\n（《新编分门古今类事》卷六引《脞说》。\n范仁恕为前、后蜀时人。\n）。",
        "dynasty": "唐",
        "collection_info": null
    },
    {
        "title": "九嶷邢仙翁诗",
        "author": "不详",
        "content": "虚皇天诏下仙家，不久星潢借客槎。\n壁上风云三尺剑，床前龙虎一鑪砂。\n行乘海屿千年鹤，坐折壸宫四序花。\n为爱《阴符》问元义，更随綵仗入烟霞。\n（《三洞羣仙录》卷十六引《谈选》。\n云邢仙翁自唐僖宗时隐九嶷山，宋时尚在世。\n）。",
        "dynasty": "唐",
        "collection_info": null
    },
    {
        "title": "浔阳渔父歌",
        "author": "不详",
        "content": "竹竿籊籊，河水悠悠。\n相忘为乐，贪饵含鈎。\n非夷非惠，聊以忘忧。\n（同前卷四引《五代逸史》，云浔阳太守孙愐见之。\n）。",
        "dynasty": "唐",
        "collection_info": null
    },
    {
        "title": "僧伽卒后显形长庆元年夜半于泗州牧苏公寝室前歌（题拟）",
        "author": "不详",
        "content": "淮南淮北，自此福焉。\n自东自西，无不熟矣。\n（《宋高僧传》卷十八《广漠泗州普光王寺僧伽传》）（按：僧伽卒于中宗景龙四年，年八十三。\n）。",
        "dynasty": "唐",
        "collection_info": null
    },
    {
        "title": "崔球梦妻作诗（题拟）",
        "author": "不详",
        "content": "数日相望极，须知意思迷。\n梦魂不怕险，飞过大江西。\n（见《增修诗话总龟前集》卷三五引李颀《古今诗话》）（〖1〗《古今诗话》云：「池阳崔球为太学生，苦学不归。\n一日，昼梦到其家，见其妻正写字呼之，不应，与之言，不答，视其所书，乃诗也，曰〖略〗。\n既觉，历历记之。\n数日书至，其妻寄此诗，一字不差。\n验其写诗日，乃球得梦之日也。\n」）。",
        "dynasty": "唐",
        "collection_info": null
    },
    {
        "title": "邢凤挑女仙诗",
        "author": "不详",
        "content": "意态精神画亦难，不知何事出仙坛。\n此君堂上云深处，应与萧郎驾彩鸾。\n（见《绿窗新话》卷上《邢凤遇西湖女仙》）（按：此条原注出「商芸《小说》」，显误。\n邢凤事，见《沈下贤文集》卷四、《博异志》、《酉阳杂俎》卷十四及《太平广记》卷二八二引《异闻录》。\n《绿窗新话》所载，疑出宋人续拟。\n）。",
        "dynasty": "唐",
        "collection_info": null
    },
    {
        "title": "李知遥临化闻空中说偈",
        "author": "不详",
        "content": "报汝李知遥，成功果自招。\n引君生净土，将尔上金桥。\n（见《大正新修大藏经》四七册宋王日休《龙舒增广净土文集》卷五。\n）（按：李知遥，唐长安人，善净土教。\n）。",
        "dynasty": "唐",
        "collection_info": null
    },
    {
        "title": "青童君别赵旭诗",
        "author": "不详",
        "content": "与君宿世有仙缘，衾枕交欢岂偶然。\n十载为期君记取，洞明山上鹤冲天。",
        "dynasty": "唐",
        "collection_info": null
    },
    {
        "title": "赵旭酬青童君诗",
        "author": "不详",
        "content": "凡庸弱质感天仙，欢合交情仅一年。\n十载为期专在念，莫忘历历枕前言。\n。",
        "dynasty": "唐",
        "collection_info": null
    },
    {
        "title": "后十三年有人于益州见赵旭形容短小如八九岁小儿模样行歌于市曰",
        "author": "不详",
        "content": "尘缘尽兮仙缘来，清风冷然入我怀。\n青童仙君事已谐，洞明山上瑞云埋。\n九月九日黄花开，仙人招我上天阶，凌空双鹤何快哉。\n（见罗烨《醉翁谈录》己集卷二《赵旭得青童君为妻》）（按：《太平广记》卷六五引《通幽录》载赵旭与青童往来故事，录诗一首，《全唐诗》卷八六三收入。\n《醉翁谈录》所载故事，较《通幽记》为详，不注出处。\n有二种可能：其一，《广记》所收为节本。\n其二，宋人在《通幽记》基础上增益。\n同书全录唐人传奇之文甚众。\n今尚难遽作论断。\n）。",
        "dynasty": "唐",
        "collection_info": null
    },
    {
        "title": "贾真人壁间留诗（题拟）",
        "author": "不详",
        "content": "此后不知谁有分，壁间留得上天梯。\n（见《舆地纪胜》卷一八六《巴州》）（〖1〗《舆地纪胜》：「贾真人，唐人，居难江之紫极宫，白昼登仙，留诗壁间云〖略〗。\n」）。",
        "dynasty": "唐",
        "collection_info": null
    },
    {
        "title": "陈七子题臙脂岩诗",
        "author": "不详",
        "content": "朝游秦地暮嶓台，暂向人间独往来。\n家在碧潭深处住，从教清浅化蓬莱。\n（见同书卷一九○《洋州》）（〖1〗《舆地纪胜》：「陈七子，号休復。\n《兴元记》谓正元中居褒城，然非定居也。\n尝有人遇之于嶓台山，山高而秀，不与众峯杂，势如耸台，上有臙脂岩、水帘洞、石焙拂焙竹、烧药炉、烧药台，下有清河水碧。\n七子尝题诗于臙脂岩曰〖略〗。\n」）。",
        "dynasty": "唐",
        "collection_info": null
    },
    {
        "title": "唐时有人入观源洞见石室壁间穉川诗",
        "author": "不详",
        "content": "松门石径茸芳草，落花满院香沉沉。\n（见《罗浮志》卷四引南宋人郑介《续葛仙诗序》引）（按：葛洪字稚川，东晋人。\n此二句不可能为其所作。\n）。",
        "dynasty": "唐",
        "collection_info": null
    },
    {
        "title": "咏千岁窦掌和尚（题拟）",
        "author": "不详",
        "content": "劳劳玉齿寒，似迸岩泉急。\n有景中夜坐，阶前神鬼泣。\n（《嘉泰普灯录》卷二四、《五灯会元》卷二。\n）。",
        "dynasty": "唐",
        "collection_info": null
    },
    {
        "title": "千岁窦宝掌和尚逰吴偈（题拟）",
        "author": "不详",
        "content": "梁城遇导师，参禅了心地。\n飘零二浙游，更尽佳山水。\n（同前）。",
        "dynasty": "唐",
        "collection_info": null
    },
    {
        "title": "千岁宝掌和尚返飞来峰栖石窦题句（题拟）",
        "author": "不详",
        "content": "行尽支那四百州，此中偏称道人游。\n（同前）。",
        "dynasty": "唐",
        "collection_info": null
    },
    {
        "title": "千岁宝掌和尚题朗禅师壁",
        "author": "不详",
        "content": "白犬御书至，青猿洗钵回。\n（同前）。",
        "dynasty": "唐",
        "collection_info": null
    },
    {
        "title": "千岁宝掌和尚临灭示徒慧云偈",
        "author": "不详",
        "content": "本来无生死，今亦示生死。\n我得去住心，他生復来此。\n（同前）（按：二书云千岁宝掌和尚为中印度人，生于周威烈王十二年。\n魏晋时东游至中国，时已六百余岁。\n梁时曾晤达摩而开悟。\n復遍历江浙名山，贞观十五年返飞来。\n显庆二年卒，他们一千七十二。\n其事显然出于附会，唐人着作及较早的几部灯录亦不载，似只能视为小说家言，姑录附此。\n）。",
        "dynasty": "唐",
        "collection_info": null
    },
    {
        "title": "徐登诗句",
        "author": "不详",
        "content": "凤立烟霄迥，桃香碧涧逢。\n（见《全闽诗话》卷十一）（〖1〗《全闽诗话》云，徐登，「神仙，兄弟姊妹七人，隐于闽国西岳名山。\n干封时来于絶顶，仪封二年化于潭上。\n」仪封，当为「仪凤」之误。\n）。",
        "dynasty": "唐",
        "collection_info": null
    },
    {
        "title": "陆禹臣赠吴生诗二首 一",
        "author": "不详",
        "content": "世俗风波险，人情巧智长。\n要知安分处，修性本真常。",
        "dynasty": "唐",
        "collection_info": null
    },
    {
        "title": "陆禹臣赠吴生诗二首 二",
        "author": "不详",
        "content": "露下瑶簪滋，云生石室寒。\n星坛鸾鹤舞，丹竃虎龙蟠。\n尘世人情窄，壸中景界宽。\n凭君高着眼，物外试迴观。\n（见郑方坤《五代诗话》卷九引《广远府志》。\n）（按：《全唐诗》卷八六一收后诗之前四句。\n）。",
        "dynasty": "唐",
        "collection_info": null
    },
    {
        "title": "南岳仙题金牛石壁",
        "author": "不详",
        "content": "手持黄鹤来，脚踏金牛背。\n尘世无人知，白云久相待。\n（见《沅湘耆旧集》卷十三。\n（按：宋以后着作中託名唐代神仙诗，为数甚伙，尤以吕岩诗为最多，就余所见，数在千首以上，今皆不取。\n）。",
        "dynasty": "唐",
        "collection_info": null
    },
    {
        "title": "凤凰台兽相和歌（题拟） 一",
        "author": "不详",
        "content": "深闺寒锁难成梦，那得同衾共繍床。\n一自与郎江上别，霜天更自觉宵长。\n（妇人歌。\n）。",
        "dynasty": "唐",
        "collection_info": null
    },
    {
        "title": "凤凰台兽相和歌（题拟） 二",
        "author": "不详",
        "content": "纤阿敛照窗风起，渐觉霜寒逼玉床。\n幽恨从来无早暮，不知宵漏向人长。\n（男人和。\n）。",
        "dynasty": "唐",
        "collection_info": null
    },
    {
        "title": "凤凰台兽相和歌（题拟） 三",
        "author": "不详",
        "content": "愁听黄莺唤友声，空闺曙色梦初惊。\n窗前总有花笺纸，难寄妾心字字明。\n（又歌）。",
        "dynasty": "唐",
        "collection_info": null
    },
    {
        "title": "凤凰台兽相和歌（题拟） 四",
        "author": "不详",
        "content": "遥知把笔怯禽声，密语书来屡自惊。\n若道花笺传不尽，幽情含处已分明。\n（又和。\n）。",
        "dynasty": "唐",
        "collection_info": null
    },
    {
        "title": "凤凰台兽相和歌（题拟） 五",
        "author": "不详",
        "content": "寂静璇闺度岁华，并头莲叶又如钱。\n愁人独处那堪此，安得君来共枕眠。\n（又歌。\n）。",
        "dynasty": "唐",
        "collection_info": null
    },
    {
        "title": "凤凰台兽相和歌（题拟） 六",
        "author": "不详",
        "content": "愁多四月日如年，金错囊无买醉钱。\n满地落花愁不寐，非关明月夜迟眠。\n（又和。\n）。",
        "dynasty": "唐",
        "collection_info": null
    },
    {
        "title": "凤凰台兽相和歌（题拟） 七",
        "author": "不详",
        "content": "卧病匡床香屡添，夜深犹有一丝烟。\n怀君无计能成梦，更恨砧声到枕边。\n（又歌。\n）。",
        "dynasty": "唐",
        "collection_info": null
    },
    {
        "title": "凤凰台兽相和歌（题拟） 八",
        "author": "不详",
        "content": "寒灯未灭夜愁添，轻帐低垂薄似烟。\n忘却闺中病无寐，空教魂梦到君边。\n（又和。\n见元林坤《诚斋杂记》卷下，元伊世珍《琅环记》卷上引《诚斋杂记》。\n）（〖1〗《诚斋杂记》云：「唐大历中，有人独行到凤凰台，望见一男子与一妇人相和而歌，声澈云际。\n」「歌罢，其人迫而视之，乃二兽焉，一类猪而体特高，蔚有文綵，一类龙而小，遍体纯黄色。\n其人惊而走。\n行者问之因语其故，共往观之，寂然无所见，惟竹书一束在地。\n」）。",
        "dynasty": "唐",
        "collection_info": null
    },
    {
        "title": "载初元年沙州歌谣（幷序○题拟。以下歌）",
        "author": "佚名",
        "content": "于昭武王，承天剪商。\n谁其下武？圣母神皇。\n穆斯九族，绥彼四方。\n遵以礼仪，调以阴阳，三农五谷，万[庾]（庚）千箱。\n载兴文教，载构明堂。\n八窻四闼，上圆下方。\n多士济济，流水洋洋。\n明堂文兴，百工时揆。\n庶人子来，●鼓不胜。\n肃肃在上，无幽不察，无远不相。\n千龄所钟，万国攸向。\n俗被仁礼，家怀孝让。\n帝德广运，圣寿遐延。\n明明在下，于昭于天。\n本枝百代，福祚万年。\n惟彼洛邑，圣母营之；惟彼河水，神皇清之；穆穆帝子，圣母生之；浩浩海渎，神皇平之。\n福兮佑兮，在圣母兮；盛兮昌兮，在神皇兮。\n圣母皇皇，抚临四方。\n东西南北，无思不服。\n秃髮狂瞽，侵我西土。\n皇赫斯怒，爰整其旅。\n荒徼之外，各安其所。\n穆穆圣君，受天之佑。\n圣皇为谁？神皇圣母。\n于万斯（伯二六九五卷作「斯万」）年，受天之佑。\n永淳之季，皇昇玉京。\n如丧其考，人不聊生。\n裴、徐作衅，淮海波惊。\n皇皇圣母，定[纵]（从）服横。\n绥以大德，威以[佳]（往）兵。\n神谋独运，天鉴孔明。\n危邦载静，乱俗还平。\n河图洛书，龟背龙胁。\n圣母临人，永昌帝业。\n既营大室，爰构明堂，如天之堰，如地之方。\n句含五色，吐纳三光，傍洞八牖，中制九房。\n百神荐趾，膺干之统，得坤之经。\n子来之作，不日而成。\n不得有得，[□□]非名。\n如天之寿，于万斯龄。\n黄山海水，蒲海沙场。\n地隣蕃服，家接浑乡。\n昔年寇盗，禾麦调伤。\n四人[扰扰]（优优），百姓遑遑。\n圣人哀念，赐以惟良。\n既抚既育，或引或将。\n昔靡单袴，今日重裳。\n春兰秋菊，无绝斯芳。\n（见罗振玉《鸣沙石室佚书》影印敦煌写卷《沙州[都督府]图经》，即伯二○○五卷。\n校以伯二六九五卷，此卷末署「《沙州都督府图经》卷第三」。\n）（按：原诗题作《歌谣》，在《图经》中自成一目。\n末云：「右唐载初元年四月，风俗使于百姓问采得前件歌谣，具状上讫。\n」今据以拟题。\n）。",
        "dynasty": "唐",
        "collection_info": null
    },
    {
        "title": "邺下百姓为张嘉佑歌（题从《古谣谚》卷八一）",
        "author": "佚名",
        "content": "张公张公清且明，蝗虫避境（阙）成，正（《金石萃编》作「巫」）晴（阙）雨（阙）晴。\n（见《全唐文》卷三九六尉迟士良《周太师蜀国公碑阴记》，据《金石萃编》卷八二参校。\n）（按：张嘉佑，事迹附《旧唐书》卷九九兄《嘉贞传》。\n）。",
        "dynasty": "唐",
        "collection_info": null
    },
    {
        "title": "蜀州民为郑知贤歌（题拟）",
        "author": "佚名",
        "content": "州有长史，一隅欢喜，调吏如琴，养民如子。\n（《千唐志斋藏志》圣历二年《周中大夫行蜀州长史上柱国郑公〖知贤〗墓志铭》）。",
        "dynasty": "唐",
        "collection_info": null
    },
    {
        "title": "选人为崔沔王丘歌（题拟）",
        "author": "佚名",
        "content": "沔人澄明澈底清，丘山介直连天峻。\n（见三长物斋刊本《颜鲁公文集》卷五《通议大夫守太子宾客东都副留守云骑尉赠尚书左仆射博陵崔孝公宅陋室铭记》引）（记云：「明我〖开元十四年〗，入朝，分掌十铨，公与王丘为选人所歌曰〖略〗。\n时人韪之。\n」按：《全唐诗》卷八七六女作时人语，二句互乙，文字有数处不同，故重录之。\n）。",
        "dynasty": "唐",
        "collection_info": null
    },
    {
        "title": "扬州民为杜亚诵（题拟） 一",
        "author": "佚名",
        "content": "膴膴原田，自今发始，岁其丰年。\n（野人诵）。",
        "dynasty": "唐",
        "collection_info": null
    },
    {
        "title": "扬州民为杜亚诵（题拟） 二",
        "author": "佚名",
        "content": "沔彼流水，我邦是纪，钟美不知。\n（都人诵。\n均见《文苑英华》卷八一二梁肃《通爱敬陂水门记》引）（按：贞元四年，杜亚为扬州牧，疏浚邘沟，通爱敬陂，事峻，甚便农商，州民为之作诵。\n梁肃文述其事甚详，兹不具录。\n）。",
        "dynasty": "唐",
        "collection_info": null
    },
    {
        "title": "浓州人为刺史歌（题从《古谣谚》卷二七）",
        "author": "佚名",
        "content": "可怜地上楼，百姓不知修。\n上有清使君，下有清江流。\n（见《全唐文》卷六一九戎昱《浓州新城颂序》引）。",
        "dynasty": "唐",
        "collection_info": null
    },
    {
        "title": "清源郡人为薛昱歌（题从《古谣谚》卷二七）",
        "author": "佚名",
        "content": "郡号清源，官有清德。\n（《嘉庆一统志》卷二六四）（〖1〗《嘉庆一统志》：「唐薛昱，天宝中为清源太守，郡人哀曰〖歌略〗。\n」）。",
        "dynasty": "唐",
        "collection_info": null
    },
    {
        "title": "河南民为河南尹某公歌（题从《古谣谚》卷八一拟）",
        "author": "佚名",
        "content": "天灾流行兮代有，下民昏垫兮时数。\n命无以远兮谅自嗟，岂将天怒，我尹之慰恤兮，实解予之愁苦。\n夫得耕兮妇织，日出得作兮日入得息。\n此固我君之忧民兮，俾我尹之来即。",
        "dynasty": "唐",
        "collection_info": null
    },
    {
        "title": "又歌",
        "author": "佚名",
        "content": "明明在上兮天子圣，四方取则兮我公令。\n疲民苏息兮公之政，一日将去兮，谁泎我之性命。\n（均见《全唐文》卷五一○李方郁《修中岳庙记》引）（〖1〗《修中岳庙记》：「上四年，用大司计侍郎为丞相。\n其明年，以我相秉枢机，我公掌纶诰，宜为避嫌，遂自閤下拜河南尹。\n将辞，上悄然谓公曰：『前时洛水为灾，洛民大溃，四走无远，至有没死者，岂胜其寃耶。\n而公今去，我无东顾之患矣。\n』公既至理事，先以恤民为寄，活生瘗死，大开廪庾，赈贫乏，饱饥膓，暖寒体，极于畿甸。\n而又蠲逋租，省徭赋，俾安稳其起居，勤强其事业。\n故远迩之民，相贺而歌曰〖略〗。\n又歌曰〖略〗。\n」杜文澜《古谣谚》卷八一云：「案《全唐文》称李方郁为建中时人。\n今考建中为德宗年号，而建中之号仅有四年，其明年则为兴元元年，文内叙述，又与时事不其相符。\n惟据连枝台座之语，知尹河南者为时相之昆弟耳。\n俟考。\n」）。",
        "dynasty": "唐",
        "collection_info": null
    },
    {
        "title": "长道县人为王田二公歌",
        "author": "佚名",
        "content": "二公更事，阖境之庇。\n二公其休，谁其为嗣。\n（见《文苑英华》卷七九三于邵《田司马传》引）（〖1〗《田司马传》：「司马姓田氏，名某，字某。\n……知长道县事，……在公之勤，岁寒不易，嘉声美政，益震于曩时。\n……时特进鸿胪卿兼刺史太原王公，劳于取人，逸于用人，前后褒贬，无有不当。\n田公虽让德有余，而王公混日不足，遂举摄司马仍知县事。\n……故人歌之曰〖略〗。\n」）。",
        "dynasty": "唐",
        "collection_info": null
    },
    {
        "title": "吉州民为刺史张儇歌（题拟）",
        "author": "佚名",
        "content": "昔吏𧦧𧦧，今吏詹詹，公能驭之，铅（一作「雄」）亦为铦，跖（一作「路」）亦为亷。\n始泄而（一作「绁始」）苦，终优以恬。\n昔民嗷嗷，今民咍咍，公能植（一作「抚」）之，鳏寡有怡。\n流亡既来，徭役先具，污茨尽开。\n响覆官仓，仓无斗粮，公来几时，积粟埋梁。\n响阅官库，库无尺缯，公来几时，山积层层。\n瑞露溶溶，降味公松，瑞莲漪漪，合蔕公池。\n公有异政，神之祚之，民歌路谣（一作「陲」），冀闻京师。\n天子明圣（一作「堂」），恩光远而。\n（见杜文澜《古谣谚》卷七六引《皇甫持正集》卷五《吉州刺史厅壁记》引，注一作者为《四部丛刊》本《皇甫持正集》之异文。\n张儇之名，据同人《庐陵县令厅壁记》补。\n）。",
        "dynasty": "唐",
        "collection_info": null
    },
    {
        "title": "果州百姓为史谦恕歌（题从《古谣谚》卷五三）",
        "author": "佚名",
        "content": "使君来何晚，昔日无储今有饭。\n（《海录碎事》卷十二）（〖1〗《海录碎事》：史谦恕为果州刺史，百姓歌之曰〖歌略〗。\n）。",
        "dynasty": "唐",
        "collection_info": null
    },
    {
        "title": "杭州民诵刺史房孺復（题拟）",
        "author": "佚名",
        "content": "虽有饥馑，必有丰年。\n大盗既去，我公来臻。\n（见李观《李元菜肴文集》卷四《上杭州房使君书》引）。",
        "dynasty": "唐",
        "collection_info": null
    },
    {
        "title": "载笔氏昼百辟之词",
        "author": "佚名",
        "content": "郁郁纷纷，维庆霄之云。\n古有尧舜，幸得以为君。",
        "dynasty": "唐",
        "collection_info": null
    },
    {
        "title": "象胥氏译四夷之歌",
        "author": "佚名",
        "content": "炜炜煌煌，天子之祥。\n唐有神圣，莫敢不来王。\n（均见《元氏长庆集》卷二七《郊天日五色祥云赋》引）。",
        "dynasty": "唐",
        "collection_info": null
    },
    {
        "title": "道州民为刺史薛伯高毁鼻亭神歌（题拟）",
        "author": "佚名",
        "content": "我有耉老，公燠其饥。\n我有病癃，公起其羸。\n髫童之嚣，公实智之，鳏孤孔艰，公实遂之。\n孰尊恶德，远矣自古。\n孰羡（一作「恣」）淫昏，俾我斯瞽。\n千岁之冥，公闢其户。\n我子洎孙。\n（见柳宗元《柳河东集》卷二八《道州毁鼻亭神记》引）。",
        "dynasty": "唐",
        "collection_info": null
    },
    {
        "title": "刘明德墓志铭末附歌",
        "author": "佚名",
        "content": "哀哉哲人，于何是美。\n言满山川，名扬闾□（疑为「里」字）。\n上敬而恭，下问不耻。\n直而能谦，和而有礼。\n奈何龙剑，俱沉逝水。\n风树萧萧，荒坟纍纍。\n曾闵攀号，哀情摧毁。\n中外痛咽兮苦深，肠断绝兮不能已已。\n（见《山右石刻丛编》卷八《唐故校尉守左武卫泾州四门府折衝都尉员外置同正员赐紫金鱼袋上柱国刘府君墓志铭》。\n刘明德字节望，长庆二年卒）。",
        "dynasty": "唐",
        "collection_info": null
    },
    {
        "title": "钟陵郡民为节度使纥干臮歌（题拟）",
        "author": "佚名",
        "content": "自公之来，阖境讙咍。\n饮公之化，若乳婴孩。\n（见《文苑英华》卷八一○韦悫《重修滕王阁记》引）（按：记云大中执徐岁「故我雁门公按节廉问」。\n检《唐方镇年表》卷五，大中二年纥干臮镇江西。\n臮封雁门公。\n）。",
        "dynasty": "唐",
        "collection_info": null
    },
    {
        "title": "高平野老为文斤歌（题从《古谣谚》拟）",
        "author": "佚名",
        "content": "我圣君兮德巍巍，择良牧兮治边陲。\n感神功兮云雨施，稼穑如梁兮又如茨。\n无阶达天真兮，咸愿立乎丰碑。\n（见《全唐文》卷七一三潘滔《文公祠记》引）（按：文斤为区晋高平令，其隐居地后称文仙山。\n元和三年大旱，州县为文斤立碑而获雨，野老相对伫锸而歌此歌。\n详见潘记。\n同治《湖南通志》卷二十《山川》收作尚颜《邵州甘雨歌》，未详有他据否，今不取。\n）。",
        "dynasty": "唐",
        "collection_info": null
    },
    {
        "title": "咸通中小儿歌（题拟）",
        "author": "佚名",
        "content": "得节不得节，不过十二月。\n（见司马光《资治通鑑考异》卷二十三）。",
        "dynasty": "唐",
        "collection_info": null
    },
    {
        "title": "吴高祖时华姥山童子歌（题拨）",
        "author": "佚名",
        "content": "灵菌长，金刀响。\n（见元刘大彬《茅山志》卷十一、《十国春秋》卷十四《刘得常传》）。",
        "dynasty": "唐",
        "collection_info": null
    },
    {
        "title": "华亭君歌",
        "author": "佚名",
        "content": "华亭君，来几时，免我疾苦疗我饥。\n（《檇李诗繫》卷四二）（〖1〗《檇李诗繫》：「唐末，琅琊张聿为嘉兴军华亭令。\n有以干乞至境上者，闻民此歌，不谒而去。\n」）。",
        "dynasty": "唐",
        "collection_info": null
    },
    {
        "title": "眉州民为张琳歌（题拟）",
        "author": "佚名",
        "content": "前有章仇后张公，疏决水利秔稻丰。\n南阳杜诗不可同，何不用之代天工。\n（见《十国春秋》卷四十《张琳传》引）。",
        "dynasty": "唐",
        "collection_info": null
    },
    {
        "title": "周季年东汉国大雪盛唱（题拟）",
        "author": "佚名",
        "content": "生怕赤真人，都来一夜春。\n（见《说郛》卷六一《清异录》）。",
        "dynasty": "唐",
        "collection_info": null
    },
    {
        "title": "闽人为郑家八虎歌（题拟）",
        "author": "佚名",
        "content": "贾彪之虎兮往代，荀爽八龙兮典载，名不朽兮人不逢，人不逢兮名空在。\n荥阳八虎今成羣，见之避之走纷纷。\n（见宋赵与泌、黄岩孙纂《仙溪志》卷四，注出《艺文志》、《九国志》、《独〖疑有误〗实录》及《郡志》）（按：唐末诗人郑良士有子八人，皆善文学，时称郑家八虎，为作歌。\n）。",
        "dynasty": "唐",
        "collection_info": null
    },
    {
        "title": "纥真山神泉歌",
        "author": "佚名",
        "content": "纥真山头有神井，入地千尺绝骨冷。\n（见《太平寰宇记》卷五十一《朔州》）。",
        "dynasty": "唐",
        "collection_info": null
    },
    {
        "title": "秦中儿童戏歌",
        "author": "佚名",
        "content": "颠当颠当牢守门，蠮螉寇汝无处奔。\n（见《西阳杂俎前集》卷十七）（按：《全唐诗》卷八七六收此歌不全，今重录。\n）。",
        "dynasty": "唐",
        "collection_info": null
    },
    {
        "title": "武德二年江东童谣（以下谣）",
        "author": "佚名",
        "content": "江水何泠泠，杨柳何青青。\n人今正好乐，已復戍彭城。\n（见唐赵蕤《长短经》卷四《霸图》）（〖1〗《长短经》：「大唐武德二年，王充杀越王侗于洛阳，僭称尊号，随氏灭矣。\n」注云：「今兹三月江东童谣曰〖略〗。\n」）。",
        "dynasty": "唐",
        "collection_info": null
    },
    {
        "title": "随日童谣",
        "author": "佚名",
        "content": "●水竭，武井溢，此中当有圣人出。\n（见蒋斧《沙州文录补》录伦敦博物馆藏敦煌出《大云经疏》）（〖1〗《大云经疏》：「又幷州太皇陵侧，旧有一井，俗称武井。\n先来有水，后遂干枯。\n随末以来，微似有水，自国家之后，水便满井，至于今日，其水大流阔数丈，流水汾水。\n故随日童谣云〖略〗。\n即明水流之义，本应神皇，非关人姓刘也。\n至刘武周闻人说决之即流，不决即李，武周无识，不解此语，谓是刘姓，遂起逆心。\n家破身亡，一何谬误，岂知黑河武水水之流义也。\n」按：《大云经疏》为载初元年沙门十人为武氏纂政而作之僞经。\n此首童谣，亦为武氏而作，虽称随日，似未可信从。\n今收入。\n）。",
        "dynasty": "唐",
        "collection_info": null
    },
    {
        "title": "女武王谣（题从《古谣谚》卷十二）",
        "author": "佚名",
        "content": "当有女武王者。\n（《旧唐书》卷六九《李君羡传》）。",
        "dynasty": "唐",
        "collection_info": null
    },
    {
        "title": "军中谣",
        "author": "佚名",
        "content": "邓守嘑，百夫避途。\n（明黄佐《广州人物传》卷三《邓文进传》，原注：「用《唐书》、《一统志》参修」。\n邓于唐高祖时仕至韶州刺史）。",
        "dynasty": "唐",
        "collection_info": null
    },
    {
        "title": "长安中谣言",
        "author": "佚名",
        "content": "见乞儿，与美酒，以免破屋之咎。\n（见宋马永卿《实宾录》卷十四）。",
        "dynasty": "唐",
        "collection_info": null
    },
    {
        "title": "武后时谣（题拟）",
        "author": "佚名",
        "content": "武后临朝万万年。\n（见《分门古今类事》卷十四引《纪异录》）。",
        "dynasty": "唐",
        "collection_info": null
    },
    {
        "title": "开元末童谣",
        "author": "佚名",
        "content": "山下一羣鹿，大鹿来相逐。\n嗁杀（一作「死」）涧下羊，却被猪儿触。\n（见宋刘斧《青琐高议前集》卷六《骊山记》引）。",
        "dynasty": "唐",
        "collection_info": null
    },
    {
        "title": "天宝间谣（题拟）",
        "author": "佚名",
        "content": "扬安史。\n（《贵耳集》卷下）（〖1〗《贵耳集》：「天宝间杨贵妃宠盛，安禄山、史思明之作乱，遂有《杨安史》之谣。\n」）。",
        "dynasty": "唐",
        "collection_info": null
    },
    {
        "title": "上元元年淮西童谣",
        "author": "佚名",
        "content": "手执金刀起东方。\n（见《资治通鑑》卷二二一）。",
        "dynasty": "唐",
        "collection_info": null
    },
    {
        "title": "零陵郡復乳穴谣（题拟）",
        "author": "佚名",
        "content": "甿之熙熙，崔公之来。\n公化所彻，土石蒙烈。\n以为不信，起视乳穴。\n（见《柳河东集》卷二十八《零陵郡復乳穴记》）。",
        "dynasty": "唐",
        "collection_info": null
    },
    {
        "title": "成都人为新修福成寺谣（题拟）",
        "author": "佚名",
        "content": "昔公去此，福成以毁。\n今公重还，福成復完。\n民安军治，亦如此寺。\n（见《刘宾客文集》卷四《成都府新修福成寺记》）。",
        "dynasty": "唐",
        "collection_info": null
    },
    {
        "title": "荆门县人送裴均入朝谣（题拟）",
        "author": "佚名",
        "content": "起我堙废而远之，徕我荡析而安之。\n昔室于墟，风摇雨濡，自公优柔，郛闬盈兮。\n昔饮于洿，夏溷冬枯，自公感通，觱沸生兮。\n淑旗之华兮，四牡之騑。\n傒公之还兮，觞以祝之。\n（见同书卷九《復荆门县记》引。\n）。",
        "dynasty": "唐",
        "collection_info": null
    },
    {
        "title": "钟陵民为李公谣（题从《古谣谚》卷八一拟）",
        "author": "佚名",
        "content": "李公不愉，吾何以居。\n李公不室，我何以逸。\n（见《文苑英华》卷八二四苻载《钟陵东湖亭记》）。",
        "dynasty": "唐",
        "collection_info": null
    },
    {
        "title": "峡路谣（题从《古谣谚》卷五八拟）",
        "author": "佚名",
        "content": "朝发白帝，暮彻江陵。\n（见李肇《国史补》卷下）。",
        "dynasty": "唐",
        "collection_info": null
    },
    {
        "title": "陇亭童谣",
        "author": "佚名",
        "content": "秦陇无人塞草青，将军一去泣空营。\n汉家天子车巡狩，行到江南又起兵。\n（《记纂渊海》卷二十五）。",
        "dynasty": "唐",
        "collection_info": null
    },
    {
        "title": "抚州民为千金陂谣（题从《古谣谚》卷八一拟） 一",
        "author": "佚名",
        "content": "公倅景城，民苏南皮。\n南皮斗门，厥绩今存。\n在昔河流，西走燕魏，民困堤防，日忧理水。\n舟楫壅遏，为弊仍岁。\n公作斗门，分水之势，亦不役民，荷公之制。",
        "dynasty": "唐",
        "collection_info": null
    },
    {
        "title": "抚州民为千金陂谣（题从《古谣谚》卷八一拟） 二",
        "author": "佚名",
        "content": "公作千金，抚民惠深。\n陂水沈沈，乐乎人心。\n我田不荒，我苗如林。\n忧公之去，谁其嗣音？\n（见《全唐文》卷八○五栢虔冉《新创千金陂记》引）（按：据记云：「公指咸通间「抚州刺史渤海李公。\n」郁贤皓先生《唐刺史考》疑李公为李寂。\n）。",
        "dynasty": "唐",
        "collection_info": null
    },
    {
        "title": "咸通初洛中谣 一",
        "author": "佚名",
        "content": "勿鸡言，送汝树上去；勿鸭言，送汝水中去。",
        "dynasty": "唐",
        "collection_info": null
    },
    {
        "title": "咸通初洛中谣 二",
        "author": "佚名",
        "content": "勿笑父母不认汝。\n（均见《唐语林》卷七）。",
        "dynasty": "唐",
        "collection_info": null
    },
    {
        "title": "诸军为唐末帝谣（题拟）",
        "author": "佚名",
        "content": "去（《续世说》作「除」）却生菩萨，扶起一条铁。\n（见《旧五代史》卷四六《唐末帝纪上》、《续世说》卷七）（按：《全唐诗》卷八七八收此谣，仅作四言二句，似据《通鑑》卷二七九所录，今重录之。\n）。",
        "dynasty": "唐",
        "collection_info": null
    },
    {
        "title": "杨渥时谣言",
        "author": "佚名",
        "content": "扬老抽嫰鬓，堪作打钟槌。\n（见《知不足斋丛书》本《五国故事》卷上。\n）。",
        "dynasty": "唐",
        "collection_info": null
    },
    {
        "title": "淮南市井小儿唱",
        "author": "佚名",
        "content": "檀来也。\n（同前）。",
        "dynasty": "唐",
        "collection_info": null
    },
    {
        "title": "武义中童谣（题拟）",
        "author": "佚名",
        "content": "江北桃花作雪飞，江南李树玉团枝。\n李花结子可怜在，不似杨花没了期。\n（见《钓矶立谈》）。",
        "dynasty": "唐",
        "collection_info": null
    },
    {
        "title": "吴越文穆王治世子弘樽府时谣言（题拟）",
        "author": "佚名",
        "content": "何处有鹿脯？（见《吴越备史》卷二）。",
        "dynasty": "唐",
        "collection_info": null
    },
    {
        "title": "长兴中人为张生铁谣（题拟）",
        "author": "佚名",
        "content": "生铁打石头，直待圆即休。\n（见《分门古今类事》卷二引《纪异录》）。",
        "dynasty": "唐",
        "collection_info": null
    },
    {
        "title": "湖南童谣",
        "author": "佚名",
        "content": "湖南有长街，栽柳不栽槐。\n百姓任奔窜，槌芒织草鞵。\n（《十国春秋》卷六九《楚废王世家》）（按：《全唐诗》卷八七八收此谣为七言四句，此作五言四句，与前不同，故重收之。\n）。",
        "dynasty": "唐",
        "collection_info": null
    },
    {
        "title": "益阳土谣",
        "author": "佚名",
        "content": "长沙益阳，一时相卬。\n（杜光庭《录异记》卷七）。",
        "dynasty": "唐",
        "collection_info": null
    },
    {
        "title": "卢光稠未举南康时谣",
        "author": "佚名",
        "content": "卢破黎头出，李子始花开。\n潭深鱼正聚，杨柳两边栽。\n（《九国志》卷二《谭全播传》）。",
        "dynasty": "唐",
        "collection_info": null
    },
    {
        "title": "谷城石人腹谶文",
        "author": "佚名",
        "content": "摩兜鞬，真勿言。\n（见宋苏颂《苏魏公集》卷五《累年告老恩旨未俞……》诗注引，幷云：「唐刘洎少尝遇异人，谓之曰：『君当佐太平得富贵，然宜慎兜鞬之戒。\n』洎后为侍中，以议论不常获谴。\n」刘洎，唐太宗时人）。",
        "dynasty": "唐",
        "collection_info": null
    },
    {
        "title": "白云先生张约言葬失其地谶",
        "author": "佚名",
        "content": "安龙头，枕龙角。\n不三年，自消铄。\n（《新编分门古今类事》卷十七引《摭遗》）。",
        "dynasty": "唐",
        "collection_info": null
    },
    {
        "title": "崔巽遗言",
        "author": "佚名",
        "content": "安龙头，枕龙耳。\n不三年，万乘至。\n（同前）（按：《摭遗》云唐明皇猎于温泉，见一山上有新坟，张约随行，云葬失其地，引数语。\n询樵者，知为崔巽墓。\n巽子告以遵父遗言葬此。\n诏蠲巽子终身徭役。\n）。",
        "dynasty": "唐",
        "collection_info": null
    },
    {
        "title": "安庆绪将败时谶 一",
        "author": "佚名",
        "content": "渡河野狐尾独速，明年死在十八日。",
        "dynasty": "唐",
        "collection_info": null
    },
    {
        "title": "安庆绪将败时谶 二",
        "author": "佚名",
        "content": "胡绝其后，死在合河口。\n（均见《安禄山事迹》卷下）。",
        "dynasty": "唐",
        "collection_info": null
    },
    {
        "title": "锡山铭二首 一",
        "author": "佚名",
        "content": "有锡兵，天下争。\n无锡宁，天下清。",
        "dynasty": "唐",
        "collection_info": null
    },
    {
        "title": "锡山铭二首 二",
        "author": "佚名",
        "content": "有锡沴，无锡乂，天下济。\n（元《无锡县志》卷四陆羽《慧山寺记》后附，作者署「后世无名人」，原题作「唐锡山铭」）。",
        "dynasty": "唐",
        "collection_info": null
    },
    {
        "title": "牛僧孺谶",
        "author": "佚名",
        "content": "首尾三麟六十年，两角犊子恣狂颠，龙蛇相斗血成川。\n（见《李文饶文集·穷愁志》卷四《周秦行纪论》引）（〖1〗《周秦行纪论》云：「余尝闻太牢氏好奇怪其身，险易其行，以其姓应国家受命之谶曰〖略〗。\n」三句为僧孺自撰，抑为敌党诬构，尚不详。\n宋陈善《扪虱新语》卷十三云「两角犊子自全忠姓也」，传璇琮先生《李德裕年谱》据以认为此谶「本是晚唐五代人讥朱全忠的言辞被用进这篇《周秦行纪论》中去」。\n《后村诗话后集》卷一引朱翌说「夫犊子双角，殆拆朱字耳」，刘克庄以为朱泚、朱温皆「有时而验」。\n）。",
        "dynasty": "唐",
        "collection_info": null
    },
    {
        "title": "黄巢将兴之谶",
        "author": "佚名",
        "content": "黄蛇独吼，天下人走。\n（见《广卓异记》卷六）。",
        "dynasty": "唐",
        "collection_info": null
    },
    {
        "title": "天復初刘道昌得篆书",
        "author": "佚名",
        "content": "八雄争天下，狫鼠先啾唧。\n（自庚子年黄巢见，朱全忠等八人僭号）。\n兔子上天床，（马建属兔，又以卯年开国）猿猴三下失。\n（朱温三帝属猴也）李子生狼藉，（昭宗也）乃牛生叛䍽。\n（杨行密王于吴。\n斗牛，吴之分也）羣犬嘶首尾，走上中华国。\n（即六侵中国也。\n见《分门古今类事》卷十四引《宾仙传》）。",
        "dynasty": "唐",
        "collection_info": null
    },
    {
        "title": "王建时谶",
        "author": "佚名",
        "content": "数在五楼前。\n（见《说郛》卷二十引《洛中纪异录》）。",
        "dynasty": "唐",
        "collection_info": null
    },
    {
        "title": "天目山谶",
        "author": "佚名",
        "content": "天目山前两乳长，龙飞凤舞到钱塘。\n海门一点巽山小，五百年间出帝王。\n（见宋钱俨《吴越备史》卷一、元刘一清《清塘遗事》卷一）（〖1〗《吴越备史》云此出郭璞《临安地志》，然此首平仄工稳，非郭璞之时所宜有，当出唐末人依託为钱氏开国之谶。\n《銭塘遗事》：「临安都城，其山肇自天目，谶云〖略〗。\n钱氏有国世，臣事中朝，不欲其说之着，更其末云『异姓王』，以迁就之。\n高宗驻跸，其说始验。\n」）。",
        "dynasty": "唐",
        "collection_info": null
    },
    {
        "title": "莆阳古谶",
        "author": "佚名",
        "content": "自湖腰欲断，莆阳朱紫半。\n水遶壶公山，此时大好看。\n（见宋李俊甫《莆阳比事》卷一）（〖1〗原注云：「《搜神秘览》云：『壶公山欲断，莆阳朱紫半。\n』讹矣。\n」）。",
        "dynasty": "唐",
        "collection_info": null
    },
    {
        "title": "宋齐丘引南唐开国谶（题拟）",
        "author": "佚名",
        "content": "密密作，唐唐得。\n（《新编分门古今类事》卷二十引《纪异录》）（按：《纪异录》载宋齐丘劝徐知诰即位语云：「又谶曰『密密作』，杨行密开托之初也。\n『唐唐得』，非公而谁？\n天命定矣，愿公速副民望。\n」）。",
        "dynasty": "唐",
        "collection_info": null
    },
    {
        "title": "广顺末京师谶",
        "author": "佚名",
        "content": "小儿剃元首。\n（《说郛》卷二十引秦再思《洛中记异录》）（按：《洛中记异录》言此为「新君之兆也。\n未几世宗嗣位，即替元首也。\n」《类说》卷十二引《纪异录》作「识者曰」，「元首」作「光首」。\n）。",
        "dynasty": "唐",
        "collection_info": null
    },
    {
        "title": "壶公山古谶",
        "author": "佚名",
        "content": "市连义井岁时半，水遶壶公文物盛。\n（见《舆地纪胜》卷一三五《泉州》）。",
        "dynasty": "唐",
        "collection_info": null
    },
    {
        "title": "唐商客王昌瑾得古镜铭",
        "author": "佚名",
        "content": "三水中，四维下，上帝降子于辰马。\n先操鷄，后搏鸭，此谓运满一三甲。\n暗登天，明理地，遇子年中兴大事。\n混踪迹，沌名姓，混沌谁知慎与圣。\n振法雷，挥神电，于巳年中二龙见。\n一则藏身青木中，一则现形黑金东。\n智者现，愚者盲，兴云注雨与人征。\n或见盛，或视衰，盛衰为灭恶尘滓。\n此一龙，子三四，递代相承元甲子。\n此四维，定灭丑，越海来降须待酉。\n此文若见于明王，国泰人安帝永昌。\n（《高丽史》卷一。\n时当后梁贞明中）。",
        "dynasty": "唐",
        "collection_info": null
    },
    {
        "title": "患目鼻人互嘲（题拟。以下嘲谑）",
        "author": "佚名",
        "content": "眼能日月盈，为有陈根委。\n（齆人先咏侧眼人）不别似兰斯，都由鴈门紫。\n（患眼人绩下句。\n见《太平广记》卷二五七《启颜录》）。",
        "dynasty": "唐",
        "collection_info": null
    },
    {
        "title": "谑高涣",
        "author": "佚名",
        "content": "一百二十箇蜣螂，推一箇屎块不上。\n（见《唐摭言》卷十五）。",
        "dynasty": "唐",
        "collection_info": null
    },
    {
        "title": "戏杜审权",
        "author": "佚名",
        "content": "座主审权，门生处权，可谓权不失权。\n（见《南部新书》卷丁）（按：《全唐诗》卷八七六录此条不全，今重录。\n）。",
        "dynasty": "唐",
        "collection_info": null
    },
    {
        "title": "楚州好事者题吴尧卿苇棺",
        "author": "佚名",
        "content": "信物一角，附至阿鼻地狱。\n请去斜封，送上阎罗大王。\n（见缪荃荪刊本《广陵妖乱志》）。",
        "dynasty": "唐",
        "collection_info": null
    },
    {
        "title": "教坊伶人献语",
        "author": "佚名",
        "content": "天子不须忧北寇，守贞面上管幽州。\n（见《旧五代史》卷一○九《李守贞传》）（〖1〗《旧五代史》云：「其年〖指开运二年〗夏，契丹寇边，以守贞为北面行营都部署。\n少主开曲宴于内殿，以宠其行，教坊伶人献语云〖略〗。\n既罢，守贞有自负之色。\n」）。",
        "dynasty": "唐",
        "collection_info": null
    },
    {
        "title": "咏和凝范质（题拟）",
        "author": "佚名",
        "content": "从此庙堂添故事，登庸衣钵亦相传。\n（见《邵氏闻见录》卷七、《渑水燕谈录》卷六）（〖1〗《邵氏闻见录》云：「范鲁公质举进士，和凝为主文，爱其文赋，凝自以第十三登第，谓鲁公曰：『君之文宜冠多士，屈居第十三者，欲君传老夫衣钵耳。\n』鲁公以为荣。\n至先后为相。\n献诗者曰〖略〗。\n』」）。",
        "dynasty": "唐",
        "collection_info": null
    },
    {
        "title": "嘲李度登第（题拟）",
        "author": "佚名",
        "content": "主司只诵（《增修诗话总龟》卷三七引作「选」）一联诗。\n（见《玉壶清话》卷七）。",
        "dynasty": "唐",
        "collection_info": null
    },
    {
        "title": "时为俳偕语咏天",
        "author": "佚名",
        "content": "高平上监碧翁翁。\n（见《说郛》卷六一《清异录》）（〖1〗《清异录》：「晋出帝不善诗。\n时为俳偕语咏天曰：〖略〗。\n」）。",
        "dynasty": "唐",
        "collection_info": null
    },
    {
        "title": "泰州民刺禇仁规诗",
        "author": "佚名",
        "content": "多求囊白昧苍苍，兼取人间第一黄。\n（同前）（〖1〗《清异录》：「僞唐贜臣禇仁规窃禄泰州刺史，恶政不可缕举。\n有智民请吻儒为二诗，皆隐语，凡写数千幅，诣金陵粘贴，事乃上闻。\n诗曰〖略〗。\n黄自隐金银字。\n」）。",
        "dynasty": "唐",
        "collection_info": null
    },
    {
        "title": "伶伦改诗嘲陈癞子（题拟）",
        "author": "佚名",
        "content": "三十年来陈癞子，如今始得碧纱幪。\n（见《太平广记》卷二五七引《玉堂闲话》）（〖1〗《玉堂闲话》谓二句为短李相公诗，实误。\n二句系改王播《题木兰院》诗。\n王诗见《唐摭言》卷七。\n）。",
        "dynasty": "唐",
        "collection_info": null
    },
    {
        "title": "嘲虾蟆",
        "author": "佚名",
        "content": "一跳八尺，再跳丈六。\n从春至夏，裸袒相逐。\n天地取作，掉尾肃肃。\n（见《历代笑话集》本唐朱揆《谐噱录》）。",
        "dynasty": "唐",
        "collection_info": null
    },
    {
        "title": "颜师古引谚",
        "author": "佚名",
        "content": "贼无历底中道回。\n（《匡谬正俗》卷八，云「内应导引为历底」）。",
        "dynasty": "唐",
        "collection_info": null
    },
    {
        "title": "华壤英主为神迥谚（题拟）",
        "author": "佚名",
        "content": "大论主，释迦迥，法界多罗一时领。\n（见《续高僧传》卷十三《神迥传》）。",
        "dynasty": "唐",
        "collection_info": null
    },
    {
        "title": "贞观时谚（题拟）",
        "author": "佚名",
        "content": "无知之叟，又指禅师，乱识之夫，共归明德。\n返迷皆有大照，随妄普翳真科。\n（见前书卷二十《僞彻传》）。",
        "dynasty": "唐",
        "collection_info": null
    },
    {
        "title": "魏征引谚",
        "author": "佚名",
        "content": "丰年珠玉，俭年谷熟。\n（《魏郑公谏录》卷三）。",
        "dynasty": "唐",
        "collection_info": null
    },
    {
        "title": "王勃引谚",
        "author": "佚名",
        "content": "祸不入慎家之门。\n（见《王子安集》卷十《平台秘略论》）。",
        "dynasty": "唐",
        "collection_info": null
    },
    {
        "title": "陈子昂引谚",
        "author": "佚名",
        "content": "欲知其人，观其所使。\n（见《陈拾遗集》卷八《上军图利害事》）。",
        "dynasty": "唐",
        "collection_info": null
    },
    {
        "title": "刘知已引今谚",
        "author": "佚名",
        "content": "季与厥昆，争知嫂讳。\n（见《史通》卷十九《汉书五行志错误篇》）。",
        "dynasty": "唐",
        "collection_info": null
    },
    {
        "title": "张鷟引谚 一",
        "author": "佚名",
        "content": "官仓喝雀，犹是向公。\n（《施注苏诗》卷二十一引《朝野佥载》引）。",
        "dynasty": "唐",
        "collection_info": null
    },
    {
        "title": "张鷟引谚 二",
        "author": "佚名",
        "content": "心欲专，凿石穿。\n（《游仙窟》）。",
        "dynasty": "唐",
        "collection_info": null
    },
    {
        "title": "张说引谚",
        "author": "佚名",
        "content": "岁在申酉，乞浆得酒。\n（见《张燕公集》卷九《请置屯田表》）。",
        "dynasty": "唐",
        "collection_info": null
    },
    {
        "title": "李邕引谚",
        "author": "佚名",
        "content": "河南照，天下少。\n（见日本《续藏经》第一五○册收李邕《唐故白马寺主翻译惠沼神塔碑》）（按：此谚当即《续高僧传》所收「河南一遍照，英声不从召」之语的别一本，详后。\n）。",
        "dynasty": "唐",
        "collection_info": null
    },
    {
        "title": "李邕妻温氏引谚",
        "author": "佚名",
        "content": "士无贤不肖，入朝见疾。\n（见《新唐书》卷二○二《李邕传》）。",
        "dynasty": "唐",
        "collection_info": null
    },
    {
        "title": "崔仁师引谚",
        "author": "佚名",
        "content": "杀人刖足，亦皆有礼。\n（见《新唐书》卷九九《崔仁师传》）。",
        "dynasty": "唐",
        "collection_info": null
    },
    {
        "title": "赵蕤引谚",
        "author": "佚名",
        "content": "太白入南斗，天子下殿走。\n（见《长短经》卷七《惧诫》）。",
        "dynasty": "唐",
        "collection_info": null
    },
    {
        "title": "画松谚语",
        "author": "佚名",
        "content": "画松当如夜叉臂，鹳鹊啄。\n（《宣和画谱》卷十）。",
        "dynasty": "唐",
        "collection_info": null
    },
    {
        "title": "李諲引谚",
        "author": "佚名",
        "content": "百日斫柴一日烧。\n（见《全唐文》卷四○八李諲《妒神颂序》）。",
        "dynasty": "唐",
        "collection_info": null
    },
    {
        "title": "张怀瓘引谚",
        "author": "佚名",
        "content": "韩《诗》郑《易》挂着壁。\n（见《书断》卷上、《墨池编》卷七）。",
        "dynasty": "唐",
        "collection_info": null
    },
    {
        "title": "李观引谚",
        "author": "佚名",
        "content": "溜之细穿石，绠之细断榦。\n（见《李元宾文集》卷五《请修太学书》）。",
        "dynasty": "唐",
        "collection_info": null
    },
    {
        "title": "省躬谚",
        "author": "佚名",
        "content": "义尽省躬。\n（《宋高僧传》卷十五《唐扬州慧照寺省躬传》）。",
        "dynasty": "唐",
        "collection_info": null
    },
    {
        "title": "襄阳古谚",
        "author": "佚名",
        "content": "襄阳无西。\n（《元和郡县图志》卷二十一）。",
        "dynasty": "唐",
        "collection_info": null
    },
    {
        "title": "邔县古谚",
        "author": "佚名",
        "content": "邔无东。\n（同前）。",
        "dynasty": "唐",
        "collection_info": null
    },
    {
        "title": "白居易引谚",
        "author": "佚名",
        "content": "郑玄家牛，触墻成八字。\n（见《白氏长庆集》卷二六《双鹦鹉》诗注引）。",
        "dynasty": "唐",
        "collection_info": null
    },
    {
        "title": "范攎引谚",
        "author": "佚名",
        "content": "徍谈巷议，倏有裨于王化。\n（《云溪友议序》）。",
        "dynasty": "唐",
        "collection_info": null
    },
    {
        "title": "王叡引谚",
        "author": "佚名",
        "content": "鸟穷则啄，兽穷则角，人穷则诈。\n（见《类说》卷二五《炙毂子》引）。",
        "dynasty": "唐",
        "collection_info": null
    },
    {
        "title": "《独异志》引谚",
        "author": "佚名",
        "content": "骄奢之灾，祸非一致。\n（《独异志》卷下）。",
        "dynasty": "唐",
        "collection_info": null
    },
    {
        "title": "李匡文引谚",
        "author": "佚名",
        "content": "千里井，不及唾。\n（见《资暇集》卷下）（按：苏鹗《苏氏演义》卷下引杜诗「畏人千里井」注引同。\n）。",
        "dynasty": "唐",
        "collection_info": null
    },
    {
        "title": "稷下谚",
        "author": "佚名",
        "content": "学识何如观点书。\n（见《资暇集》卷下）。",
        "dynasty": "唐",
        "collection_info": null
    },
    {
        "title": "木奴谚",
        "author": "佚名",
        "content": "木奴千，无凶年。\n（见段公路《北户录》卷三、《侯鲭录》卷四，又见《四时纂要》卷三）。",
        "dynasty": "唐",
        "collection_info": null
    },
    {
        "title": "琼振二州人（题拟）",
        "author": "佚名",
        "content": "跳石牛骨碌，好笑又（《武英殿聚珍版丛书》本《岭表录异》无「又」字）好哭。\n（见《太平御览》卷九○○引刘恂《岭表录异》）。",
        "dynasty": "唐",
        "collection_info": null
    },
    {
        "title": "安定郡里谚（题拟）",
        "author": "佚名",
        "content": "岘山张盖雨滂沱。\n（《孔帖》卷二作「沛」。\n见皇甫枚《三水小牍》卷下）。",
        "dynasty": "唐",
        "collection_info": null
    },
    {
        "title": "徐知谔引谚",
        "author": "佚名",
        "content": "人生百岁，七十者稀。\n（《玉壶清话》卷九）。",
        "dynasty": "唐",
        "collection_info": null
    },
    {
        "title": "孙光宪引谚",
        "author": "佚名",
        "content": "好事不出门，恶事行千里。\n（《北梦琐言》卷六，参《古谣谚》卷五十八）。",
        "dynasty": "唐",
        "collection_info": null
    },
    {
        "title": "时人为张全义谚（题拟）",
        "author": "佚名",
        "content": "王祷雨，买雨具。\n无畏之神耶？齐王之洁诚耶？（见宋张齐贤《洛阳缙绅旧闻记》卷二）。",
        "dynasty": "唐",
        "collection_info": null
    },
    {
        "title": "王蜀时人为高道兴谚（题拟）",
        "author": "佚名",
        "content": "高君坠笔亦成画。\n（见宋郭若虚《图画见闻志》卷二）。",
        "dynasty": "唐",
        "collection_info": null
    },
    {
        "title": "王仁裕引谚 一",
        "author": "佚名",
        "content": "一饮一啄，繫之于分。\n（见《太平广记》卷一五八《玉堂閒话》引）。",
        "dynasty": "唐",
        "collection_info": null
    },
    {
        "title": "王仁裕引谚 二",
        "author": "佚名",
        "content": "孤云两角，去天一握。\n（见《类说》卷五四《玉堂闲话》引）（〖1〗《玉堂闲话》云：「兴元中，有南路通巴州，其峭岩顶谓之『孤云两角』，谚云〖略〗。\n」）。",
        "dynasty": "唐",
        "collection_info": null
    },
    {
        "title": "杨亿引谚",
        "author": "佚名",
        "content": "不到长安辜负眼，不到两浙辜负口。\n（见《类说》卷五三引《杨文公谈苑》）（按：长安于唐末毁于兵灾，此谚应为其前之作。\n）。",
        "dynasty": "唐",
        "collection_info": null
    },
    {
        "title": "时人为省中谚（题从《古谣谚》卷五九拟）",
        "author": "佚名",
        "content": "司门都官，屯田水部，入省不数。\n（见钱易《南部新书》卷丁）（按：《全唐诗》卷八七六所录不全。\n）。",
        "dynasty": "唐",
        "collection_info": null
    },
    {
        "title": "赞宁引谚 一",
        "author": "佚名",
        "content": "东家种竹，西家种地。",
        "dynasty": "唐",
        "collection_info": null
    },
    {
        "title": "赞宁引谚 二",
        "author": "佚名",
        "content": "腊月煮笋羹，大人道便是。",
        "dynasty": "唐",
        "collection_info": null
    },
    {
        "title": "赞宁引谚 三",
        "author": "佚名",
        "content": "恭敬不如从命，受训莫如从顺。\n（见《百川学海》本赞宁《笋谱》）。",
        "dynasty": "唐",
        "collection_info": null
    },
    {
        "title": "赞宁引谚 四",
        "author": "佚名",
        "content": "青成蓝，蓝谢青。\n师何常？在明经。\n（《宋高僧传》卷十二《唐福州雪峯广福院义存传》）。",
        "dynasty": "唐",
        "collection_info": null
    },
    {
        "title": "陶谷引谚",
        "author": "佚名",
        "content": "阑单带，迭垛衫，肥人也觉瘦严岩。\n（见《说郛》卷六一《清异录》）（〖1〗《清异录》释云：「兰单，破裂之状。\n迭垛，补衲盖掩之多。\n」）。",
        "dynasty": "唐",
        "collection_info": null
    },
    {
        "title": "南郑县旱山谚",
        "author": "佚名",
        "content": "牛头戴，旱山晦，家中干谷莫相贷。\n（见《太平寰宇记》卷一三三）。",
        "dynasty": "唐",
        "collection_info": null
    },
    {
        "title": "鄜州云岩县库利川土谚",
        "author": "佚名",
        "content": "昔有奴贼，居此川内。\n（稽胡呼奴为库利。\n见同书卷三五）（按：《太平寰宇记》为乐史于宋初所着书。\n其所引二谚，应为唐五代时之作。\n）。",
        "dynasty": "唐",
        "collection_info": null
    },
    {
        "title": "谚",
        "author": "佚名",
        "content": "悯忠高阁，去天一握。\n（《天府广记》卷三八）。",
        "dynasty": "唐",
        "collection_info": null
    },
    {
        "title": "时人为神照语（题拟。以下语）",
        "author": "佚名",
        "content": "河南一遍照，英声不徒召。\n（见《续高僧传》卷十三《神照传》）。",
        "dynasty": "唐",
        "collection_info": null
    },
    {
        "title": "唐史官引语论冀州民俗（题拟）",
        "author": "佚名",
        "content": "魏郡清河，天公无奈何。\n（《隋书》卷二十五《地理志中》）。",
        "dynasty": "唐",
        "collection_info": null
    },
    {
        "title": "时人为玄奘法师兄弟语（题拟）",
        "author": "佚名",
        "content": "昔闻荀氏八龙，今见陈门双骥。\n（见于志宁《〈大唐西域记〉序》引）。",
        "dynasty": "唐",
        "collection_info": null
    },
    {
        "title": "时人为来虞二氏子语（题从《古谣谚》卷十六）",
        "author": "佚名",
        "content": "护儿儿作相，世南男作匠。\n（《弘简录》卷十三）（按：《新唐书》卷一○五《来济传》云此为许敬宗语。\n）。",
        "dynasty": "唐",
        "collection_info": null
    },
    {
        "title": "鹦鹉谷水世语（题从《古谣谚》卷三十二）",
        "author": "佚名",
        "content": "此水清，天下平。\n（《唐会要》卷二十八）（按：《唐会要》云：「武德元年十二月，新丰鹦鹉谷水清。\n世传云云。\n」）。",
        "dynasty": "唐",
        "collection_info": null
    },
    {
        "title": "中宗时人为李元恭语（题拟）",
        "author": "佚名",
        "content": "长宁安乐幷狂颠，既教翻地亦翻天。\n卖弄大家犹未足，便使元恭来取钱。\n（《册府元龟》卷六三八《铨选部·贪贿》。\n此首及下首承陶敏先生见告）（〖1〗《册府元龟》云：「李元恭中宗时以大理少卿为长宁、安乐二公主所引用，令知吏部侍郎，分往东都掌选事，亦以赃污闻于天下。\n故时人为之语曰〖语略〗。\n」）。",
        "dynasty": "唐",
        "collection_info": null
    },
    {
        "title": "中宗时（京师）人为郑愔语（题拟）",
        "author": "佚名",
        "content": "杀郑愔，天必阴。\n（同前）（〖1〗《册府元龟》：「郑愔謟事武三思及韦氏悖逆庶人，历选吏侍郎。\n愔掌选，专以卖官为务，人多怨讟。\n时京师大旱，为之语曰〖语略〗。\n其为人所恶如此。\n」）。",
        "dynasty": "唐",
        "collection_info": null
    },
    {
        "title": "时人为苏颋语（题拟）",
        "author": "佚名",
        "content": "苏瓌有子，李峤无儿。\n（见《太平御览》卷四一四引《朝野佥载》）。",
        "dynasty": "唐",
        "collection_info": null
    },
    {
        "title": "京中人作二豹咒（题拟）",
        "author": "佚名",
        "content": "苦违心负教，横遭三豹。\n（见《朝野佥载》卷二）（按：《全唐诗》卷八七六作三言二句，系录自《新唐书》卷一八六《王旭传》。\n今重录。\n）。",
        "dynasty": "唐",
        "collection_info": null
    },
    {
        "title": "时人为韩朝宗语（题拟）",
        "author": "佚名",
        "content": "生不愿封万户侯，但愿一识韩荆州。\n（角《李太白全集》卷二十六《与韩荆州书》引。\n）。",
        "dynasty": "唐",
        "collection_info": null
    },
    {
        "title": "轻薄者为进士及第语（题拟） 一",
        "author": "佚名",
        "content": "及第进士，俯视中黄郎；落第进士，揖蒲华长马。",
        "dynasty": "唐",
        "collection_info": null
    },
    {
        "title": "轻薄者为进士及第语（题拟） 二",
        "author": "佚名",
        "content": "进士初及第，头上七尺焰光。\n（见《封氏闻见记》卷三）。",
        "dynasty": "唐",
        "collection_info": null
    },
    {
        "title": "世人为吴道子王陁子言（题从《古谣谚》卷四十）",
        "author": "佚名",
        "content": "陁子头，道子脚。\n（《历代名画记》卷三）。",
        "dynasty": "唐",
        "collection_info": null
    },
    {
        "title": "徐浩引俗语",
        "author": "佚名",
        "content": "书无百日工。\n（《法书要录》卷三徐浩《论书》引）。",
        "dynasty": "唐",
        "collection_info": null
    },
    {
        "title": "唐时为八诗人语（题从《古谣谚》卷十二）",
        "author": "佚名",
        "content": "前有沈宋王杜，后有钱郎刘李。\n（《唐才子传》卷二《刘长卿传》）。",
        "dynasty": "唐",
        "collection_info": null
    },
    {
        "title": "时人为魏博牙军语（题拟）",
        "author": "佚名",
        "content": "长安天子，魏府牙军。\n（《新唐书》卷二一○《藩镇魏博传》）。",
        "dynasty": "唐",
        "collection_info": null
    },
    {
        "title": "陈藏器引俗语",
        "author": "佚名",
        "content": "韭是草钟乳，芡是水硫磺。\n（《古谣谚》卷三十八引陈藏器《本草拾遗》）（按：《重修政和经史证类备用本草》卷二十三引陈藏器《本草》作「韭叶是草种乳」。\n）。",
        "dynasty": "唐",
        "collection_info": null
    },
    {
        "title": "时人为阳城郑刚李周南语（题从《古谣谚》卷五七）",
        "author": "佚名",
        "content": "转远转高，转近转卑。\n（《唐国史补》卷上）。",
        "dynasty": "唐",
        "collection_info": null
    },
    {
        "title": "长安人为宋清语（题拟）",
        "author": "佚名",
        "content": "人有义声，卖药宋清。\n（同前卷中）。",
        "dynasty": "唐",
        "collection_info": null
    },
    {
        "title": "峡中旧语（题拟）",
        "author": "佚名",
        "content": "五月下峡，死而不弔。\n（同前卷下）。",
        "dynasty": "唐",
        "collection_info": null
    },
    {
        "title": "江湖语",
        "author": "佚名",
        "content": "水不载万。\n（同前）（〖1〗《国史补》云此言「大船不过八九千石」。\n）。",
        "dynasty": "唐",
        "collection_info": null
    },
    {
        "title": "时人为兔褐语（题从《古谣谚》卷五八）",
        "author": "佚名",
        "content": "兔褐真不如假。\n（同前）。",
        "dynasty": "唐",
        "collection_info": null
    },
    {
        "title": "镇海军壮儿语（题拟）",
        "author": "佚名",
        "content": "壮儿过大梁，如上龙门。\n（《云溪友议》卷上）。",
        "dynasty": "唐",
        "collection_info": null
    },
    {
        "title": "历城土人为光政寺磬语（题拟）",
        "author": "佚名",
        "content": "磬神圣，恋光政。\n（《酉阳杂俎》卷三）。",
        "dynasty": "唐",
        "collection_info": null
    },
    {
        "title": "齐人为妬妇津语（题拟）",
        "author": "佚名",
        "content": "欲求好妇，立在津口。\n妇立水傍，好丑自彰。\n（同前卷十六）。",
        "dynasty": "唐",
        "collection_info": null
    },
    {
        "title": "文宗时举场中语（题拟）",
        "author": "佚名",
        "content": "乡贡进士，不博上州刺史。\n（《太平广记》卷一八一引《卢氏杂说》）。",
        "dynasty": "唐",
        "collection_info": null
    },
    {
        "title": "京师语",
        "author": "佚名",
        "content": "丑侯䁸䁸，多用半装。\n（《续谈助》卷三引《牛羊日历》引）。",
        "dynasty": "唐",
        "collection_info": null
    },
    {
        "title": "会昌中长安人语",
        "author": "佚名",
        "content": "今年长安人吃人。\n（《入唐求法巡礼行记》卷四）。",
        "dynasty": "唐",
        "collection_info": null
    },
    {
        "title": "里语",
        "author": "佚名",
        "content": "当时妇弃夫，今日夫弃妇。\n若不逞丹青，空房应独守。\n（见《云溪友议》卷上）。",
        "dynasty": "唐",
        "collection_info": null
    },
    {
        "title": "时人为刘师贞语",
        "author": "佚名",
        "content": "孝于何，通神明。\n汉有丁兰，唐有师贞。",
        "dynasty": "唐",
        "collection_info": null
    },
    {
        "title": "俚语",
        "author": "佚名",
        "content": "骑虎者，势不得下。",
        "dynasty": "唐",
        "collection_info": null
    },
    {
        "title": "人为分香莲语（题拟）",
        "author": "佚名",
        "content": "一事南无，折却长鬚。",
        "dynasty": "唐",
        "collection_info": null
    },
    {
        "title": "宣州人为弘农王语（题拟）",
        "author": "佚名",
        "content": "何独后予，徯其来苏。",
        "dynasty": "唐",
        "collection_info": null
    },
    {
        "title": "崔淙引俚语",
        "author": "佚名",
        "content": "川壅则溃，月盈则匡，善败由己，吉凶何尝。\n（见《全唐文》卷四五九崔淙《登姑苏台赋》引）。",
        "dynasty": "唐",
        "collection_info": null
    },
    {
        "title": "丹州俗语",
        "author": "佚名",
        "content": "丹州白室，胡头汉舌。",
        "dynasty": "唐",
        "collection_info": null
    },
    {
        "title": "户牖俗语（题拟）",
        "author": "佚名",
        "content": "二十三，日正南。\n二十五，日当户。\n（见《国史补》卷中）。",
        "dynasty": "唐",
        "collection_info": null
    },
    {
        "title": "金榆山土人言（题拟）",
        "author": "佚名",
        "content": "金驴一鸣，天下太平。",
        "dynasty": "唐",
        "collection_info": null
    },
    {
        "title": "俗语",
        "author": "佚名",
        "content": "王母甘桃，食之解劳。\n（见前书卷十）。",
        "dynasty": "唐",
        "collection_info": null
    },
    {
        "title": "时人为沈警语",
        "author": "佚名",
        "content": "玄机在席，颠倒宾客。",
        "dynasty": "唐",
        "collection_info": null
    },
    {
        "title": "蜀人为南诏语",
        "author": "佚名",
        "content": "西戎尚可，南蛮残我。\n（见《新唐书》卷二一五引）。",
        "dynasty": "唐",
        "collection_info": null
    },
    {
        "title": "干符中人称蒋凝语",
        "author": "佚名",
        "content": "臼头花钿满面，不若徐妃增妆。\n（见《唐摭言》卷十。\n《钗小志》作谚）。",
        "dynasty": "唐",
        "collection_info": null
    },
    {
        "title": "唐时人为秘书省太常寺官语（题从《古谣谚》卷六七）",
        "author": "佚名",
        "content": "正字校书，咏诗骑驴。\n奉礼太祝，轻裘食肉。\n（见《翰苑新书前集》卷二十四引《雍洛灵异记》）。",
        "dynasty": "唐",
        "collection_info": null
    },
    {
        "title": "风流箭语",
        "author": "佚名",
        "content": "风流箭，风流人人愿。\n（见《说郛》卷六一引《清异录》）（〖1〗《清异录》：「宝历中，帝造纸箭，竹皮弓纸间密贮龙麝末香。\n每宫嫔羣聚，帝躬射之，中者浓香，触体了无痛楚，名风流箭。\n为之语曰〖略〗。\n」）。",
        "dynasty": "唐",
        "collection_info": null
    },
    {
        "title": "韩鄂引俗语 一",
        "author": "佚名",
        "content": "一年计树之以谷，十年计树之以木。",
        "dynasty": "唐",
        "collection_info": null
    },
    {
        "title": "韩鄂引俗语 二",
        "author": "佚名",
        "content": "一日之之计在一晨，一年之计在一春。",
        "dynasty": "唐",
        "collection_info": null
    },
    {
        "title": "韩鄂引俗语 三",
        "author": "佚名",
        "content": "以时及泽为上策。\n（均见《四时纂要》卷一）。",
        "dynasty": "唐",
        "collection_info": null
    },
    {
        "title": "韩鄂引俗语 四",
        "author": "佚名",
        "content": "八月雨班阑，高低尽可怜。\n（同前卷三）。",
        "dynasty": "唐",
        "collection_info": null
    },
    {
        "title": "人为太白山横云语（题拟）",
        "author": "佚名",
        "content": "南山瀑布，非朝则暮。\n（见宋敏求《长安志》卷十四）。",
        "dynasty": "唐",
        "collection_info": null
    },
    {
        "title": "清丰故老传语（题拟）",
        "author": "佚名",
        "content": "金堤头，上有秦女楼。\n（见《太平寰宇记》卷五七）。",
        "dynasty": "唐",
        "collection_info": null
    },
    {
        "title": "人为吴道子曹仲达语",
        "author": "佚名",
        "content": "吴带当风，曹衣出水。\n（见《图画见闻志》卷一）。",
        "dynasty": "唐",
        "collection_info": null
    },
    {
        "title": "梁时人为吴道子刘彦齐语（题拟）",
        "author": "佚名",
        "content": "唐朝吴道子手，梁朝刘彦齐眼。\n（《图书见闻志》卷五）。",
        "dynasty": "唐",
        "collection_info": null
    },
    {
        "title": "扬州人为彭玕语（题从《古谣谚》卷二四）",
        "author": "佚名",
        "content": "十金易一笔，百金易一篇。\n（《十国春秋》卷七三《彭玕传》）。",
        "dynasty": "唐",
        "collection_info": null
    },
    {
        "title": "苏州耆旧语（题拟）",
        "author": "佚名",
        "content": "燕山石鼓，鸣则有兵。\n（《太平寰宇记》卷七十）。",
        "dynasty": "唐",
        "collection_info": null
    },
    {
        "title": "南溪故老传语（题拟）",
        "author": "佚名",
        "content": "东石从西，乞子将归。\n（《太平寰宇记》卷七九）。",
        "dynasty": "唐",
        "collection_info": null
    },
    {
        "title": "赞宁引语",
        "author": "佚名",
        "content": "利不百，不变格。\n（《宋高僧传》卷十《唐新吴百丈山怀海传》）。",
        "dynasty": "唐",
        "collection_info": null
    },
    {
        "title": "宋城民为祝天贶和甄语（题拟）",
        "author": "佚名",
        "content": "去了裹头冰，却得一段着脚琉璃。\n（《说郛》卷六一引《清异录》）。",
        "dynasty": "唐",
        "collection_info": null
    },
    {
        "title": "《灌畦暇语》引常言",
        "author": "佚名",
        "content": "一作一止，知人表裏。\n（《灌畦暇语》）。",
        "dynasty": "唐",
        "collection_info": null
    },
    {
        "title": "《酉阳杂俎》引语 一",
        "author": "佚名",
        "content": "买鱼得鱮，不如食茹。",
        "dynasty": "唐",
        "collection_info": null
    },
    {
        "title": "《酉阳杂俎》引语 二",
        "author": "佚名",
        "content": "宁去累世宅，不去{制/多}鱼额。",
        "dynasty": "唐",
        "collection_info": null
    },
    {
        "title": "《酉阳杂俎》引语 三",
        "author": "佚名",
        "content": "洛鲤伊鲂，贵于牛羊。",
        "dynasty": "唐",
        "collection_info": null
    },
    {
        "title": "《酉阳杂俎》引语 四",
        "author": "佚名",
        "content": "得合澜蠾，虽不足豪，亦足以高。",
        "dynasty": "唐",
        "collection_info": null
    },
    {
        "title": "《酉阳杂俎》引语 五",
        "author": "佚名",
        "content": "槟榔扶留，可以忘忧。",
        "dynasty": "唐",
        "collection_info": null
    },
    {
        "title": "《酉阳杂俎》引语 六",
        "author": "佚名",
        "content": "白马甜榴，一实直牛。",
        "dynasty": "唐",
        "collection_info": null
    },
    {
        "title": "《酉阳杂俎》引语 七",
        "author": "佚名",
        "content": "草木晖晖，苍黄乱飞。\n（均见《酉阳杂俎前集》卷十六《广动植》）。",
        "dynasty": "唐",
        "collection_info": null
    },
    {
        "title": "举场旧话 一",
        "author": "佚名",
        "content": "闻多见少，迹静心勤。\n（省闲游，事知己也）卷头有眼，（投谒必其地也）肚裏没嗔。\n（得失算命，羣居用和）。",
        "dynasty": "唐",
        "collection_info": null
    },
    {
        "title": "举场旧话 二",
        "author": "佚名",
        "content": "貌谨气和，见面少，闻名多。\n（古人有言。\n见多成丑之谓也。\n凡后进游历前达之门，或虑进趋揖让，偶有蹶失，则虽有烜赫之文，终负生疎之谓。\n故文艺既至，第要投谒及时，不必孜孜求见也。\n如其深知己下岁寒之契，师友则不然也）。",
        "dynasty": "唐",
        "collection_info": null
    },
    {
        "title": "举场旧话 三",
        "author": "佚名",
        "content": "上等举人，应同人举。\n（推公共也）中等举人，应丞郎举。\n（计通塞也）下等举人，应宰相举。\n（均见《唐摭言》卷十五。\n此承汤华泉同志见告）。",
        "dynasty": "唐",
        "collection_info": null
    },
    {
        "title": "四相诗 生相",
        "author": "傅翕",
        "content": "识託浮泡起，生从爱欲来。\n昔时曾长大，今日復婴孩。\n星眼随人转，朱唇向乳开。\n为迷真法性，还却受轮迴。",
        "dynasty": "唐",
        "collection_info": null
    },
    {
        "title": "老相",
        "author": "傅翕",
        "content": "览镜容颜改，登阶气力衰。\n咄哉今已老，趋拜礼还亏。\n身似临崖树，心如念水龟。\n尚犹躭有漏，不肯学无为。",
        "dynasty": "唐",
        "collection_info": null
    },
    {
        "title": "病相",
        "author": "傅翕",
        "content": "忽染沈疴疾，因成卧病身。\n妻儿愁不语，朋友厌相亲。\n楚痛抽千脉，呻吟彻四邻。\n不知前路险，犹向恣贪嗔。\n。",
        "dynasty": "唐",
        "collection_info": null
    },
    {
        "title": "死相",
        "author": "傅翕",
        "content": "精魄辞生路，游魂入死关。\n只闻千万去，不见一人还。\n宝马空嘶立，庭花永绝攀。\n早求无上道，应免四方山。",
        "dynasty": "唐",
        "collection_info": null
    },
    {
        "title": "颂 一",
        "author": "傅翕",
        "content": "遍参四大海，观寻五阴山。\n如来行道处，灵智甚清闲。\n实殿明珠曜，花座美玉鲜。\n心王明教法，敷扬般若莲。\n浄土菩提子，盖得天中天。",
        "dynasty": "唐",
        "collection_info": null
    },
    {
        "title": "颂 二",
        "author": "傅翕",
        "content": "观此色身中，心王般若空。\n圣智安居处，凡夫路不同。\n出入无门户，观寻不见踪。\n大体宽无际，小心尘不容。\n欲得登彼岸，高张智慧篷。",
        "dynasty": "唐",
        "collection_info": null
    },
    {
        "title": "颂 三",
        "author": "傅翕",
        "content": "清净明珠戒，庄严佛道塲。\n身作如来相，心为般若王。\n愿早登莲座，口放大圆光。\n广照无边界，为佛作桥梁。\n开大毘尼藏，名传戒定香。",
        "dynasty": "唐",
        "collection_info": null
    },
    {
        "title": "颂 四",
        "author": "傅翕",
        "content": "观达无生智，空中谁往来？永超三界狱，不染四魔胎。\n游戏莲华上，安居法性台。\n天上悉瞻仰，冥空讚善哉！有缘逢广化，般若妙门开。",
        "dynasty": "唐",
        "collection_info": null
    },
    {
        "title": "颂 五",
        "author": "傅翕",
        "content": "夜夜抱佛眠，朝朝还共起。\n行住镇相随，坐卧同居止。\n分毫不相离，如身影相似。\n欲知佛何在，只这语声是。",
        "dynasty": "唐",
        "collection_info": null
    },
    {
        "title": "颂 六",
        "author": "傅翕",
        "content": "寂是法王根，动是法王苗。\n湼槃既不远，常住亦非遥。\n迴心名浄土，烦恼应时消。\n欲过三涂海，勤修六度桥。\n定当成正觉，喻若待来潮。\n。",
        "dynasty": "唐",
        "collection_info": null
    },
    {
        "title": "颂 七",
        "author": "傅翕",
        "content": "伏藏不离体，珠在内身中。\n但向心边会，莫远外于空。",
        "dynasty": "唐",
        "collection_info": null
    },
    {
        "title": "颂 八",
        "author": "傅翕",
        "content": "万类同真性，千般体一如。\n若人解此法，何用苦寻渠。\n四生同一体，六趣会归余。\n无明即是佛，烦恼不须除。",
        "dynasty": "唐",
        "collection_info": null
    },
    {
        "title": "贪嗔痴 一",
        "author": "傅翕",
        "content": "不须贪，看取游鱼戏碧潭。\n只是爱他鈎下饵，一条线向口中含。",
        "dynasty": "唐",
        "collection_info": null
    },
    {
        "title": "贪嗔痴 二",
        "author": "傅翕",
        "content": "不须瞋，瞋则能招地狱因。\n但将定力降风火，便是端严紫磨身。",
        "dynasty": "唐",
        "collection_info": null
    },
    {
        "title": "贪嗔痴 三",
        "author": "傅翕",
        "content": "不须痴，痴被无明六贼欺。\n恶业自身心所造，愚迷披却畜生皮。",
        "dynasty": "唐",
        "collection_info": null
    },
    {
        "title": "十劝 一",
        "author": "傅翕",
        "content": "劝君一，专心常念波罗密。\n勤修六度向菩提，五浊三涂自然出。",
        "dynasty": "唐",
        "collection_info": null
    },
    {
        "title": "十劝 二",
        "author": "傅翕",
        "content": "劝君二，夫人处世莫求利。\n纵然求得蹔时间，须臾不久归蒿里。",
        "dynasty": "唐",
        "collection_info": null
    },
    {
        "title": "十劝 三",
        "author": "傅翕",
        "content": "劝君三，人身难得大须惭。\n昼夜六时常念佛，勤修三宝向伽蓝。",
        "dynasty": "唐",
        "collection_info": null
    },
    {
        "title": "十劝 四",
        "author": "傅翕",
        "content": "劝君四，努力经营修善事。\n莫言少壮好光容，未委前程是何处。",
        "dynasty": "唐",
        "collection_info": null
    },
    {
        "title": "十劝 五",
        "author": "傅翕",
        "content": "劝君五，寻思地狱真成苦。\n眼前富贵逞容仪，须臾不久还归土。",
        "dynasty": "唐",
        "collection_info": null
    },
    {
        "title": "十劝 六",
        "author": "傅翕",
        "content": "劝君六，第一莫吃众生肉。\n若非菩萨化身来，便是生前亲眷属。",
        "dynasty": "唐",
        "collection_info": null
    },
    {
        "title": "十劝 七",
        "author": "傅翕",
        "content": "劝君七，万事无过须的实。\n朝三暮四不为人，此理安身终不吉。",
        "dynasty": "唐",
        "collection_info": null
    },
    {
        "title": "十劝 八",
        "author": "傅翕",
        "content": "劝君八，吃肉之人真罗剎。\n今生若也杀他身，来生还被他人杀。\n。",
        "dynasty": "唐",
        "collection_info": null
    },
    {
        "title": "十劝 九",
        "author": "傅翕",
        "content": "劝君九，天堂地狱分明有。\n莫将酒肉劝僧人，五百生中无脚手。",
        "dynasty": "唐",
        "collection_info": null
    },
    {
        "title": "十劝 十",
        "author": "傅翕",
        "content": "劝君十，相劝修行须在急。\n一朝命尽入黄泉，父娘妻子徒劳泣。",
        "dynasty": "唐",
        "collection_info": null
    },
    {
        "title": "颂二首 一",
        "author": "傅翕",
        "content": "空手把锄头，步行骑水牛。\n人从桥上过，桥流水不流。",
        "dynasty": "唐",
        "collection_info": null
    },
    {
        "title": "颂二首 二",
        "author": "傅翕",
        "content": "有物先天地，无形本寂寥。\n能为万象主，不逐四时雕。\n（延寿《心赋注》引此首）。",
        "dynasty": "唐",
        "collection_info": null
    },
    {
        "title": "还源诗十二章 一",
        "author": "傅翕",
        "content": "还源去，生死湼槃齐。\n由心不平等，法性有高低。",
        "dynasty": "唐",
        "collection_info": null
    },
    {
        "title": "还源诗十二章 二",
        "author": "傅翕",
        "content": "还源去，说易运心难。\n般若无形相，教君若为观。",
        "dynasty": "唐",
        "collection_info": null
    },
    {
        "title": "还源诗十二章 三",
        "author": "傅翕",
        "content": "还源去，欲求般若易。\n但息是非心，自然成大智。",
        "dynasty": "唐",
        "collection_info": null
    },
    {
        "title": "还源诗十二章 四",
        "author": "傅翕",
        "content": "还溴去，触处可幽栖。\n湼槃生死是，烦恼即菩提。",
        "dynasty": "唐",
        "collection_info": null
    },
    {
        "title": "还源诗十二章 五",
        "author": "傅翕",
        "content": "还源去，依理莫随情。\n法性无增减，妄说有亏盈。",
        "dynasty": "唐",
        "collection_info": null
    },
    {
        "title": "还源诗十二章 六",
        "author": "傅翕",
        "content": "还源去，何须更远寻。\n欲求真解脱，端坐自观心。",
        "dynasty": "唐",
        "collection_info": null
    },
    {
        "title": "还源诗十二章 七",
        "author": "傅翕",
        "content": "还源去，心性不思议。\n志小无为大，芥子纳须弥。",
        "dynasty": "唐",
        "collection_info": null
    },
    {
        "title": "还源诗十二章 八",
        "author": "傅翕",
        "content": "还源去，解脱无边际。\n和光与物同，如空不染世。",
        "dynasty": "唐",
        "collection_info": null
    },
    {
        "title": "还源诗十二章 九",
        "author": "傅翕",
        "content": "还源去，何须次第求。\n法性无前后，一念一时修。\n（此首见《宗镜录》卷十四）。",
        "dynasty": "唐",
        "collection_info": null
    },
    {
        "title": "还源诗十二章 十",
        "author": "傅翕",
        "content": "还源去，心性不沈浮。\n安住三（《宗镜录》卷二七作「王」）三昧，万行悉圆收。\n。",
        "dynasty": "唐",
        "collection_info": null
    },
    {
        "title": "还源诗十二章 十一",
        "author": "傅翕",
        "content": "还源去，生死本纷沦。\n横计虚为实，六情常自昏。",
        "dynasty": "唐",
        "collection_info": null
    },
    {
        "title": "还源诗十二章 十二",
        "author": "傅翕",
        "content": "还源去，般若酒澄清。\n能治烦恼病，自饮劝众生。",
        "dynasty": "唐",
        "collection_info": null
    },
    {
        "title": "浮沤歌",
        "author": "傅翕",
        "content": "君不见骤雨近着庭际流，水上随生无数沤。\n一滴初成一滴破，几回销尽几回浮。\n浮沤聚散无穷已，大小殊形色相似。\n有时忽起名浮沤，销尽还同本来水。\n浮沤自有还自无，象空象实总名虚。\n究竟还同幻化影，愚人唤作半边珠。\n此时感叹闲居士，一见浮沤悟生死。\n皇皇人世总名虚，蹔借浮沤以相比。\n念念人间多盛衰，逝水东注永无期。",
        "dynasty": "唐",
        "collection_info": null
    },
    {
        "title": "独自诗二十章 一",
        "author": "傅翕",
        "content": "独自山，茅茨草屋安。\n熊罴撩人戏，飞鸟共来飱。",
        "dynasty": "唐",
        "collection_info": null
    },
    {
        "title": "独自诗二十章 二",
        "author": "傅翕",
        "content": "独自居，何意此勤劬。\n翘心寻本性，节志服真如。",
        "dynasty": "唐",
        "collection_info": null
    },
    {
        "title": "独自诗二十章 三",
        "author": "傅翕",
        "content": "独自眠，寂寞好思玄。\n休息攀缘境，不着有无边。",
        "dynasty": "唐",
        "collection_info": null
    },
    {
        "title": "独自诗二十章 四",
        "author": "傅翕",
        "content": "独自坐，静思观无我。\n调直箇身心，慈悲成萨埵。",
        "dynasty": "唐",
        "collection_info": null
    },
    {
        "title": "独自诗二十章 五",
        "author": "傅翕",
        "content": "独自处，本誓如应语。\n示道在经中，扣破无明主。",
        "dynasty": "唐",
        "collection_info": null
    },
    {
        "title": "独自诗二十章 六",
        "author": "傅翕",
        "content": "独自行，见色恰如盲。\n轻躯同类化，蠕动未曾惊。",
        "dynasty": "唐",
        "collection_info": null
    },
    {
        "title": "独自诗二十章 七",
        "author": "傅翕",
        "content": "独自戏，问我心中有何为？\n若见无记在心中，急断令还般若义。",
        "dynasty": "唐",
        "collection_info": null
    },
    {
        "title": "独自诗二十章 八",
        "author": "傅翕",
        "content": "独自往，触处随缘皆妄想。\n妄想心内富驰求，即此驰求亦非往。\n。",
        "dynasty": "唐",
        "collection_info": null
    },
    {
        "title": "独自诗二十章 九",
        "author": "傅翕",
        "content": "独自归，登山度岭何所依。\n比至所依无定实，熟观此境竟何为。",
        "dynasty": "唐",
        "collection_info": null
    },
    {
        "title": "独自诗二十章 十",
        "author": "傅翕",
        "content": "独自作，问我心中何所着？推检四运併无生，千端万绪何能缚？",
        "dynasty": "唐",
        "collection_info": null
    },
    {
        "title": "独自诗二十章 十一",
        "author": "傅翕",
        "content": "独自语。问我心中何所取？\n照了巧说并皆空，咽喉唇舌谁为主。",
        "dynasty": "唐",
        "collection_info": null
    },
    {
        "title": "独自诗二十章 十二",
        "author": "傅翕",
        "content": "独自精，其实离声名。\n三观一心融万品，荆蕀丛林何处生？",
        "dynasty": "唐",
        "collection_info": null
    },
    {
        "title": "独自诗二十章 十三",
        "author": "傅翕",
        "content": "独自美，迢迢弃朝市。\n追昔本愿证无生，不得无生终不止。",
        "dynasty": "唐",
        "collection_info": null
    },
    {
        "title": "独自诗二十章 十四",
        "author": "傅翕",
        "content": "独自佳，禅味朝飱不同虾。\n弊此抟食如应与，假借五阴以为家。",
        "dynasty": "唐",
        "collection_info": null
    },
    {
        "title": "独自诗二十章 十五",
        "author": "傅翕",
        "content": "独自乐，但欲求无学。\n急断三界绳，得免泥犂恶。",
        "dynasty": "唐",
        "collection_info": null
    },
    {
        "title": "独自诗二十章 十六",
        "author": "傅翕",
        "content": "独自好，决求菩萨道。\n万行为众生，未取泥洹宝。",
        "dynasty": "唐",
        "collection_info": null
    },
    {
        "title": "独自诗二十章 十七",
        "author": "傅翕",
        "content": "独自欢，试取世缘看。\n捉此无常境，一理向心观。",
        "dynasty": "唐",
        "collection_info": null
    },
    {
        "title": "独自诗二十章 十八",
        "author": "傅翕",
        "content": "独自奇，正是学无为。\n迴首多许念，运向湼槃池。",
        "dynasty": "唐",
        "collection_info": null
    },
    {
        "title": "独自诗二十章 十九",
        "author": "傅翕",
        "content": "独自足，愿心无限局。\n怨亲法界语圆真，始得应身化羣育。",
        "dynasty": "唐",
        "collection_info": null
    },
    {
        "title": "独自诗二十章 二十",
        "author": "傅翕",
        "content": "独自宿，意裏心储蓄。\n为作良友繫衣珠，历劫弥生根会熟。",
        "dynasty": "唐",
        "collection_info": null
    },
    {
        "title": "尔时大士语诸弟子昼夜思维观察自心生而不生灭而不灭止息攀缘人法相寂是为解脱乃作五章词曰 一",
        "author": "傅翕",
        "content": "一更始，心香遍界起。\n敬礼无上尊，心心已无已。",
        "dynasty": "唐",
        "collection_info": null
    },
    {
        "title": "尔时大士语诸弟子昼夜思维观察自心生而不生灭而不灭止息攀缘人法相寂是为解脱乃作五章词曰 二",
        "author": "傅翕",
        "content": "二更至，跏趺静禅思。\n通达无彼我，真如一不二。",
        "dynasty": "唐",
        "collection_info": null
    },
    {
        "title": "尔时大士语诸弟子昼夜思维观察自心生而不生灭而不灭止息攀缘人法相寂是为解脱乃作五章词曰 三",
        "author": "傅翕",
        "content": "三更中，观法空不空。\n无起无生灭，体一真如同。",
        "dynasty": "唐",
        "collection_info": null
    },
    {
        "title": "尔时大士语诸弟子昼夜思维观察自心生而不生灭而不灭止息攀缘人法相寂是为解脱乃作五章词曰 四",
        "author": "傅翕",
        "content": "四更前，观法缘无缘。\n真如四句绝，百非宁復煎。",
        "dynasty": "唐",
        "collection_info": null
    },
    {
        "title": "尔时大士语诸弟子昼夜思维观察自心生而不生灭而不灭止息攀缘人法相寂是为解脱乃作五章词曰 五",
        "author": "傅翕",
        "content": "五更初，稽首礼如如。\n归依无新故，不实亦不虚。",
        "dynasty": "唐",
        "collection_info": null
    },
    {
        "title": "行路难二十篇（幷序） 第一章明心非断常",
        "author": "傅翕",
        "content": "君不见自心非断亦非常，普在诸方不入方。\n亦復不依前后际，又復非圆非短长。\n湛然无生亦无灭，非白非黑非青黄。\n虽復念虑知诸法，而实不住念中央。\n众生入而无所入，虽取六境无所伤。\n智者分明了知此，是故号曰法中王。\n自悟知此非知法，因尔智慧等金刚。\n不藉外缘资内府，戒定慧品自闲防。\n安住普超三昧顶，忆想颠倒永消亡。\n觉诸烦恼真如相，称此空名为道塲。\n为众班宣演常教，如此妙义未曾彰。\n行路难，路难微妙甚难行。\n若以无知照知法，现前证得本无生。",
        "dynasty": "唐",
        "collection_info": null
    },
    {
        "title": "行路难二十篇（幷序） 第二章明真照无照",
        "author": "傅翕",
        "content": "君不见真照分明性无照，通鉴坦荡復无平。\n安住无明知明照，了达明照之无明。\n一心永断于诸行，始復勤行于不行。\n一心非心亦非一，无一无心行不生。\n识心即是无生法，非离生法有无生。\n若知诸缘性无起，随心颠倒任纵横。\n解了空心无隔碍，世间言论不庸争。\n若復苦欲争言论，方为贪痴之所盲。\n是故经说乐知见，五阴尘劳随復生。\n若能专心復本际，自得正道坦然平。\n性正心平无有正，假设平正引羣生。\n行路难，路难常居五阴山。\n湼槃虚玄不为寂，虽有生死独清闲。",
        "dynasty": "唐",
        "collection_info": null
    },
    {
        "title": "行路难二十篇（幷序） 第三章明心相实相",
        "author": "傅翕",
        "content": "君不见心相微细最奇精，非作非缘非色名。\n虽復恬然非有相，若凡若圣己之灵。\n此灵无形而常应，虽復常应实无形。\n心性无来亦无去，缘虑流转实无停。\n正觉此之（《宗镜录》卷二九作「觉此」）真常觉，方便鹿苑制尊经。\n为度妄想诸邪见，令知寂灭得安宁。\n广说菩提与诸行，而此二法即音声。\n了达音声处非处，三毒烦恼不亏盈。\n又达五阴皆空寂，正慧无生制六情。\n于兹六情随念灭，即是真了湼槃城。\n行路难，路难无往復无还。\n贪嗔不在于内外，亦復的不在中间。",
        "dynasty": "唐",
        "collection_info": null
    },
    {
        "title": "行路难二十篇（幷序） 第四章明无相虚融",
        "author": "傅翕",
        "content": "君不见决定法中无决定，虚妄颠倒是菩提。\n若心分别菩提法，分别菩提还復迷。\n若了此迷无分别，迷与分别即菩提。\n分别菩提非一异，恒一同体不相离。\n安住性空真实性，空性无空亦不齐。\n同体大悲含一切，故知真性不乖迷。\n只此昏迷即无性，亦復不论齐不齐。\n若舍尘劳更无法，喻若莲花生淤泥。\n如来法身无别处，普通三界苦泥犁。\n三界泥犁本非有，微妙谁復得见蹊？\n行路难，路难本自是泥洹。",
        "dynasty": "唐",
        "collection_info": null
    },
    {
        "title": "行路难二十篇（幷序） 第五章明凡圣非一非二",
        "author": "傅翕",
        "content": "君不见烦恼茫然非是一，虽復非一亦非多。\n若能照知其本际，即是真身卢舍那。\n入于微尘亦无碍，无碍体寂遍娑婆。\n凡圣两途非二处，生死涅槃常共和。\n虽復强立名和字，只箇爱痴真佛陀。\n般若深空智非智，以无心意制众魔。\n余既诚心学此术，聊抽拙抱作斯歌。\n行路难，路难心性实极宽。\n贪欲本来常寂灭，智者于此可盘桓。",
        "dynasty": "唐",
        "collection_info": null
    },
    {
        "title": "行路难二十篇（幷序） 第六章明心性无染",
        "author": "傅翕",
        "content": "君不见智人求心不求佛，诸法寂灭即贪淫。\n爱欲贪淫从心起，我亦征心于无心。\n若也求心復不得，自然无处起贪淫。\n贪淫无起亦无灭，颠倒非浅亦非深。\n又亦不得非贪欲，无得不得妙难寻。\n三毒性中恒如此，具足常同坚固林。\n余事贪淫为佛事，更无三毒横相侵。\n若求出离还沉没，分别出没还復沈。\n诸佛善得于三毒，众生虚妄不能任。\n我亦勤修三毒性，更不愿求诸佛心。\n行路难，路难心中本无物。\n无物即是净菩提，无见心中常见佛。",
        "dynasty": "唐",
        "collection_info": null
    },
    {
        "title": "行路难二十篇（幷序） 第七章明般若无诤",
        "author": "傅翕",
        "content": "君不见般若真源本常净，生死根际自虚微。\n即此生死真般若，离斯外觅反相违。\n心若分别于生死，诸苦毒难竟相追。\n今若事之为功匠，虚妄颠倒不能归。\n而此但假空言语，净秽两边俱不依。\n无心舍离于生死，涅槃无心即生死，生死无心般若晖。\n般若无心明照用，无照无用断言辞。\n亦復不欲有诸见，即是法王无上医。\n善解于此无心药，三有诸病尽能治。\n行路难，路难遣之而復遣。\n识此遣性本来空，无心终是摩诃衍。",
        "dynasty": "唐",
        "collection_info": null
    },
    {
        "title": "行路难二十篇（幷序） 第八章明本际不可得",
        "author": "傅翕",
        "content": "君不见本际之中无復本，无本真际无人知。\n若人无知了斯际，清净妙不为奇。\n知与无知常自尔，苦乐等同于大悲。\n三界众生乃迷骛，于其实录是无为。\n亦復无此无为法，强自生心是苦疲。\n苦疲皆空如炎响，生平不住不分离。\n能知此心无隔碍，生死虚妄不能羁。\n而此一心皆悉具，八万四千诸律仪。\n亦復不堕过人法，崄巇绝危而不危。\n一切法中无有法，世人遑遽欲何为？\n行路难，路难心中无可看。\n昔日谓言诸佛远，今知贪嗔是涅槃。",
        "dynasty": "唐",
        "collection_info": null
    },
    {
        "title": "行路难二十篇（幷序） 第九章明无断烦恼",
        "author": "傅翕",
        "content": "君不见文殊妙德非为远，三障三毒即二空。\n五分法身缠五阴，六人无知为六通。\n四倒四果何曾异，八邪八正体还同。\n七觉菩提性无别，七识流浪会真宗。\n一切烦恼皆空寂，诸佛法藏在心胸。\n恒将法忍相随逐，只自差舛不相逢。\n诸佛如来住何所，併在贪淫爱欲中。\n今劝断贪淫爱欲，但是方便化童蒙。\n贪欲本相真清净，假说空名名亦空。\n行路难，路难心中非是心。\n寄语真修无念士，慎勿分别毁贪淫。",
        "dynasty": "唐",
        "collection_info": null
    },
    {
        "title": "行路难二十篇（幷序） 第十章明寂灭无心常行精进",
        "author": "傅翕",
        "content": "君不见寂灭性中无寂灭，真实觉中无觉和。\n亦復无有无知觉，清虚寂寞离方规。\n法性自尔无因致，忆想颠倒性无为。\n正使飘流遍三界，于其心中实不移。\n无去无来亦无住，善达无住亦无亏。\n诸佛世雄非尊大，三毒四倒亦非卑。\n却寻缘心无所得，无缘心中缘復弥。\n若欲速去无上道，无知三毒性能资。\n三毒生于三解脱，七识还生七觉支。\n倒心去来无有实，去来无急亦无迟。\n觉诸烦恼观前境，但自惩心而却推。\n心本无根何有本，六尘五欲不能拘。\n行路难，路难微妙甚希奇。\n昔日殷勤勇精进，不知精进背无为。",
        "dynasty": "唐",
        "collection_info": null
    },
    {
        "title": "行路难二十篇（幷序） 第十一章明法身体用自在",
        "author": "傅翕",
        "content": "君不角大士自观身中法，身是如来净法身。\n虚空往还最迅速，独脱自在不由人。\n出入毛孔而无碍，爱取尘时不染尘。\n现处凡情等诸圣，离斯求道更无真。\n建立诸法而无法，即是真如无上真。\n亿劫本有而非故，于今现觉亦非新。\n成就大我而无我，具足大人无有人。\n圣体无明不可说，为復方便名心神。\n即此心是真常法，亦是涅槃之上珍。\n愿诸学人同此悟，各自守门而禁津。\n行路难，路难名异理无分。\n若能了于无生死，便得除消生死云。\n。",
        "dynasty": "唐",
        "collection_info": null
    },
    {
        "title": "行路难二十篇（幷序） 第十二章明金刚解脱",
        "author": "傅翕",
        "content": "君不见金刚语句非真实，万象森罗同一无。\n而此空无为佛母，復是真如无上珠。\n世人不知求此宝，贫穷怱怱六趣奴。\n不事身中法身佛，冗冗向外礼浮图。\n乍看而欲似精进，检责身中皆併麄。\n用箇麄心逞言语，不了真源由是愚。\n随情忆想而分别，五阴六贼竞来诛。\n不肯寻求无上道，但知虚妄取名誉。\n口虽唱善还生恶，空言真实反成虚。\n余今反虚持作实，亦不证实入无余。\n行路难，路难举世皆虚妄。\n十缠五阴性无知，愚人于中自生障。",
        "dynasty": "唐",
        "collection_info": null
    },
    {
        "title": "行路难二十篇（幷序） 第十三章明寂静无照无得",
        "author": "傅翕",
        "content": "君不见诸法但假空施设，寂静无门为法门。\n一切法中心为主，余今不復得心源。\n究检心源既不得，岂知诸法併无根。\n用此无根心照境，照之分明弥復惛。\n即此惛心还自照，正照之理未曾存。\n照之与境俱差异，是故智士不能论。\n世人往往强分别，无中照见乱精魂。\n若能智照亡非照，分别智照復还奔。\n诸法本尔谁人作，寂静无寂亦无喧。\n故知众生颠倒想，还是众生无上尊。\n行路难，路难舍痴而非痴。\n飞禽走兽我能伏，只箇心贼独难治。",
        "dynasty": "唐",
        "collection_info": null
    },
    {
        "title": "行路难二十篇（幷序） 第十四章明三空无性",
        "author": "傅翕",
        "content": "君不见诸佛圣人心无碍，为通道化说三无。\n虽说三无实无说，心为万境所由居。\n正使颠倒造五逆，随情所作併归如。\n抱檏澄神念无念，亦不分别灭无余。\n所以安心不择处，了知真俗体非殊。\n息虑心空不舍事，名理言行不相扶。\n不依六尘心摇动，真如无作顺空虚。\n无去无来常不住，心神竭尽亦非无。\n不坏于身随一相，不断贪淫而不居。\n若谓无差还自缚，言其体异转伤躯。\n犹如梦幻无真实，本来非有若为除。\n行路难，路难顿尔难料理。\n凡夫妄见有差殊，真实凝心无彼此。",
        "dynasty": "唐",
        "collection_info": null
    },
    {
        "title": "行路难二十篇（幷序） 第十五章明空有不违",
        "author": "傅翕",
        "content": "君不见邪见非边不离边，颠倒分别亦非缘。\n自心非心念非念，常来常去实无迁。\n犹若金刚难沮坏，诸佛用此作金坚。\n世人称誉涅槃妙，余道生死最深玄。\n即是无生之上忍，又是摩诃无碍禅。\n正士由心于是定，不为八风之所牵。\n天乐之在无心恋，小小财色岂能缠。\n随逢苦乐心无变，永别忆想忘忧煎。\n虚心无人无我所，任性浮沈如似颠。\n实照常法知无定，知法无性号为贤。\n行路难，路难非空亦非有。\n有无双遗两俱存，俱存无遗亦无受。",
        "dynasty": "唐",
        "collection_info": null
    },
    {
        "title": "行路难二十篇（幷序） 第十六章明魔怨",
        "author": "傅翕",
        "content": "君不见大道寂寞叵思寻，通融万象尽皆深。\n一切恬然无起灭，颠倒分别併从心。\n智者求心无处所，茫然絶相离贪活。\n了了分明何所见，犹如病眼覩空针。\n若人体知颠倒想，不为妄苦所浦沈。\n世间诸法如阳焰，行者慎莫致怨嫌。\n恒以空心而照，无上佛道亦能任。\n行路难，路难微妙实无双。\n若识六情空非有，众魔结贼自然降。",
        "dynasty": "唐",
        "collection_info": null
    },
    {
        "title": "行路难二十篇（幷序） 第十七章明法性平等",
        "author": "傅翕",
        "content": "君不见法性无知不可说，有漏无漏幷虚通。\n虽復乖差作诸地，寻其本际尽皆同。\n亦復无同可同法，亦不以空持作宗。\n若欲知斯殊妙道，但自穷搜五阴丛。\n如实无来亦无去，亦不的在六情中。\n即是无原真法界，湛然常存无始终。\n行路难，路难苦乐何未央。\n时往西方无量寿，或復託化现东方。",
        "dynasty": "唐",
        "collection_info": null
    },
    {
        "title": "行路难二十篇（幷序） 第十八章明不思议佛母",
        "author": "傅翕",
        "content": "君不见爱欲贪淫诸佛母，诸佛世尊贪欲儿。\n从来菩提为我匠，今使我为众匠师。\n昔日千端外求佛，佛在衣中今始知。\n无量痴心本是道，三毒四倒不思议。\n虚妄行慈愍众苦，不知众苦是慈悲。\n嗔恚无明最微妙，世间智者不能思。\n昔日辛勤学知见，不知知见自无知。\n四趣三涂悉非有，三障三脱不分离。\n行路难，路难无有俱併忘。\n了知烦恼无生相，即是如来坐道塲。",
        "dynasty": "唐",
        "collection_info": null
    },
    {
        "title": "行路难二十篇（幷序） 第十九章明无觉精进",
        "author": "傅翕",
        "content": "君不见正心修行诸佛子，以见非心故不忧。\n知心非心意非意，八风伤逼岂怀愁。\n随风东西无我所，独脱逍遥不繫舟。\n设使住时终非住，走遍十方而不流。\n不见我时于无我，善哉设性任沈浮。\n世间妄想无真实，吾于此中何所求？\n只用非心觉非学，亦復正修于不修。\n若人不知如此处，不应称名作比丘。\n为箇痴心作奴仆，爱结缠之不自由。\n而此更增诸苦恼，永劫长涂三界囚。\n生死相连弥復甚，盼不能得永长休。\n行路难，路难无令过诸念。\n无念之念乃为真，真念无真还自炎。",
        "dynasty": "唐",
        "collection_info": null
    },
    {
        "title": "行路难二十篇（幷序） 第二十章明菩提微妙",
        "author": "傅翕",
        "content": "君不见无上菩提最为近，四大五阴皆深奥。\n其实清净妙难知，不悟此心真卒暴。\n和合性中无有实，是故称为诸法要。\n于中无妄亦无真，只用无为作微妙。\n寻其体寂不应言，假为众生立名号。\n若知名号即非名，解了众生知佛教。\n觉知无因之正因，当得无因无果报。\n善达贪爱得无生，无名去来无动摇。\n不见圣果异凡情，分别圣凡还復倒。\n若人无愿齐无修，必定当为世间导。\n行路难，路难非秽亦非净。\n是非双泯復还存，泯存叵测见真性。",
        "dynasty": "唐",
        "collection_info": null
    },
    {
        "title": "行路易十五首 一",
        "author": "傅翕",
        "content": "佛生具一体，生佛本地同。\n触目皆如此，无心自性中。\n行路易，路易不修行。\n有无心永息，只箇是无生。",
        "dynasty": "唐",
        "collection_info": null
    },
    {
        "title": "行路易十五首 二",
        "author": "傅翕",
        "content": "众生是佛祖，佛是众生翁。\n三宝不相离，菩提皆共同。\n行路易，路易真无作。\n持经不动口，坐禅终日卧。",
        "dynasty": "唐",
        "collection_info": null
    },
    {
        "title": "行路易十五首 三",
        "author": "傅翕",
        "content": "无生无处所，无处是无生。\n若觅无生处，无生无处生。\n行路易，路易坦然平。\n无心真解脱，自性任纵横。",
        "dynasty": "唐",
        "collection_info": null
    },
    {
        "title": "行路易十五首 四",
        "author": "傅翕",
        "content": "菩提无处所，无处是菩提。\n若觅菩提处，终身累劫迷。\n行路易，路易真不虚。\n善恶无分别，此则是真如。",
        "dynasty": "唐",
        "collection_info": null
    },
    {
        "title": "行路易十五首 五",
        "author": "傅翕",
        "content": "有无皆解脱，累息在无生。\n菩提是颠倒，生死最为精。\n行路易，路易人莫疑。\n解我如此语，修道不须师。",
        "dynasty": "唐",
        "collection_info": null
    },
    {
        "title": "行路易十五首 六",
        "author": "傅翕",
        "content": "东山水上浮，西山行不住。\n北斗下阎浮，是真解脱处。\n行路易，路易人不识。\n半夜日头明，不悟真疲剧（《宗镜录》卷六作「极」）。",
        "dynasty": "唐",
        "collection_info": null
    },
    {
        "title": "行路易十五首 七",
        "author": "傅翕",
        "content": "猛风不动树，打鼓不闻声。\n日出树无影，牛从水上行。\n行路易，路易真可怜。\n修道解此意，长伸两脚眠。\n。",
        "dynasty": "唐",
        "collection_info": null
    },
    {
        "title": "行路易十五首 八",
        "author": "傅翕",
        "content": "佛心与众生，是三终不移。\n虚空合真理，人我在无为。\n行路易，路易真难测。\n寄语行路人，大应须努力。",
        "dynasty": "唐",
        "collection_info": null
    },
    {
        "title": "行路易十五首 九",
        "author": "傅翕",
        "content": "人道行路难，我道行路易。\n入山十二年，长伸两脚睡。\n行路易，路易莫思量。\n剎那心不二，终日是天堂。",
        "dynasty": "唐",
        "collection_info": null
    },
    {
        "title": "行路易十五首 十",
        "author": "傅翕",
        "content": "须弥芥子父，芥子须弥爷。\n山海平坦地，烧冰将煮茶。\n行路易，路易真寂寞。\n菩提在心中，世人元不觉。",
        "dynasty": "唐",
        "collection_info": null
    },
    {
        "title": "行路易十五首 十一",
        "author": "傅翕",
        "content": "有无来去心永息，内外中间心总无。\n欲觅如来真佛处，但看石牛生象儿。\n行路易，路易须及早。\n不用学多闻，无言真是道。",
        "dynasty": "唐",
        "collection_info": null
    },
    {
        "title": "行路易十五首 十二",
        "author": "傅翕",
        "content": "无明是无作，无作是无心。\n若见无心处，杨花水底沈。\n行路易，路易真无得。\n讲说千般论，不如少时默。",
        "dynasty": "唐",
        "collection_info": null
    },
    {
        "title": "行路易十五首 十三",
        "author": "傅翕",
        "content": "无情正是道，木石尽真如。\n达时遍处是，不悟永乖疎。\n行路易，路易真可乐。\n剎那登正觉，不用披三教。",
        "dynasty": "唐",
        "collection_info": null
    },
    {
        "title": "行路易十五首 十四",
        "author": "傅翕",
        "content": "无心真无事，无事少人知。\n无为无处所。\n无处是无为。\n行路易，路易人莫惊。\n无有无为事，空有无为名。",
        "dynasty": "唐",
        "collection_info": null
    },
    {
        "title": "行路易十五首 十五",
        "author": "傅翕",
        "content": "无我无人真出家，何须剃髮染袈裟。\n欲识逍遥真解脱，但看水牛生象牙。\n行路易，路易君谛听。\n无觉无菩提，无垢亦无净。",
        "dynasty": "唐",
        "collection_info": null
    },
    {
        "title": "率题六章 第一章叹伫归珠至今获",
        "author": "傅翕",
        "content": "携明是今日，感应在明阳。\n想思深洞尽，企子实难当。\n朝忆生眷恋，夕望动心伤。\n若期灵树下，度脱不相忘。\n忍见孤憔悴，惧愿普趋蹡。\n双飞白日顶，出气紫云光。\n神龙左右梵，散花来芬芳。\n菲菲常乐境，蔼蔼昇金堂。",
        "dynasty": "唐",
        "collection_info": null
    },
    {
        "title": "率题六章 第二章叹高遂背元志",
        "author": "傅翕",
        "content": "近背天宫乐，念苦暂羁斯。\n舒散金来抱，流缁布交知。\n唯仰相随善，依令使忘疲。\n同登八位境，共乐宝莲池。\n肉身变金体，妙果遂众奇。",
        "dynasty": "唐",
        "collection_info": null
    },
    {
        "title": "率题六章 第三章劝修无上道",
        "author": "傅翕",
        "content": "改缁素容转，体净得金兰。\n从修无上道，常乐自然完。\n拂拭明珠莹，光发遍界看。",
        "dynasty": "唐",
        "collection_info": null
    },
    {
        "title": "率题六章 第四章叹世人不厌苦任自缠婴",
        "author": "傅翕",
        "content": "肯入七宝车，宁归地狱所。\n刀山已伤形，剑树方应处。\n日更痛难当，年年无暂弭。\n流洩三涂中，憔悴玉容毁。\n不听余今训，尔时仙步阻。",
        "dynasty": "唐",
        "collection_info": null
    },
    {
        "title": "率题六章 第五章劝请仁贤背苦就乐",
        "author": "傅翕",
        "content": "愿子从为善，名价身为呈。\n诸天散花下，飞梵来相迎。\n同昇珍宝殿，处处皆光明。\n共居常乐境，齐悦证无生。",
        "dynasty": "唐",
        "collection_info": null
    },
    {
        "title": "率题六章 第六章劝同趣至真解因缘缚",
        "author": "傅翕",
        "content": "唯愿趣真道，研虑荡众缘。\n累尽超妙国，逍遥无畏天。",
        "dynasty": "唐",
        "collection_info": null
    },
    {
        "title": "有沙门问大士那不出家答曰不敢住家不敢出家尔时又为东乡侯率题二章略说理要云",
        "author": "傅翕",
        "content": "脱中如不如，缚中莫如相。\n乃会三菩提，如如等无上。\n法相并无双，恒乖未曾各。\n沈浮随不随，摇漾泊无泊。",
        "dynasty": "唐",
        "collection_info": null
    },
    {
        "title": "劝谕诗三首 一",
        "author": "傅翕",
        "content": "持戒如天日，能明本有躯。\n照见家中宝，兼闻额上珠。\n直超三有海，径到萨云衢。\n并会等无等，齐证拘无拘。",
        "dynasty": "唐",
        "collection_info": null
    },
    {
        "title": "劝谕诗三首 二",
        "author": "傅翕",
        "content": "破戒如船浛，没溺大江海。\n临穷方唤佛，志操不能改。\n命如风中灯，迅灭宁相待。\n身死罪犹存，牵向司鼻门。\n千苦俱时至，万痛切神魂。\n独婴烧煑炙，困剧事难论。",
        "dynasty": "唐",
        "collection_info": null
    },
    {
        "title": "劝谕诗三首 三",
        "author": "傅翕",
        "content": "修空截三有，精进作医王。\n共弘调御法，甘雨注无方。\n泽润羣生等，慧解悉芬芳。\n普会三菩室，齐证真如房。",
        "dynasty": "唐",
        "collection_info": null
    },
    {
        "title": "率题两章 一",
        "author": "傅翕",
        "content": "罢世还本源，离有绝名相。\n栖神不二境，体一上无上。",
        "dynasty": "唐",
        "collection_info": null
    },
    {
        "title": "率题两章 二",
        "author": "傅翕",
        "content": "性狎无彼此，心由不去归。\n逍遥空寂苑，悦竟境忘依。\n（以上均见《傅大士语录》〖復日大学图书馆藏清佚名校本〗卷三）。",
        "dynasty": "唐",
        "collection_info": null
    },
    {
        "title": "三谏歌",
        "author": "傅翕",
        "content": "舍世荣，舍世荣华道理长。\n努力殷勤学三谏，谏我身心还本乡。\n谏意意根莫令起，谏口口根莫说彰。\n谏手手根莫鞭杖，三谏三王王自香。\n（此间似脱一句）虚空自得到仙堂。\n仙堂不近亦不远，徘徊只是众中央。\n若欲行住仙堂裏，不用匍匐在他乡。\n若欲求念弥陀佛，东西南北是西方。\n西方弥陀触处是，面前背后七重行。\n或黄或赤或红白，或大或小或短长。\n天盖正是弥陀屋，木孔木穿弥陀房。\n天上空中弥陀路，草木正是弥陀乡。\n日夜前后嘈嘈闹，正是弥陀口放光。\n若欲礼拜弥陀佛，不用思想强干忙。\n若不诳人是礼拜，若不求人是道场。\n努力自使三功作，殷勤肆力种衣粮。\n山河是家无尽藏，草木是人常满仓。\n泥水是人常满库，藤萝是人无底囊。\n多作功夫自成就，自行手脚熟严装。\n若欲往生安乐国，只是箇物是西方。\n（见《宗镜录》卷二九）。",
        "dynasty": "唐",
        "collection_info": null
    },
    {
        "title": "歌",
        "author": "傅翕",
        "content": "诸佛村乡在世界，四海三田遍满生。\n佛共众生同一体，众生是佛之假名。\n若欲见佛看三郡，田宅园林处处停。\n或飞虚空中扰扰，或掷山水口轰轰。\n或结羣朋往来去，或復孤单而独行。\n或使白日东西走，或使暗夜巡五更。\n或乌或赤而復白，或紫或黑而黄青。\n或大或小而新养，或老或少旧时生。\n或身腰上有灯火，或羽翼上有琴筝。\n或游虚空乱上下，或在草石乱纵横。\n或无言行自出宅，或入土抗暂寄生。\n或攅木孔为乡贯，或遍草木或窠城。\n或转罗网为树巷，或卧土石作阶厅。\n诸佛菩萨家如是，只箇名为舍卫城。\n（同前）。",
        "dynasty": "唐",
        "collection_info": null
    },
    {
        "title": "颂 一",
        "author": "傅翕",
        "content": "佛亦不离心，心亦不离佛。\n心寂即涅槃，心能即有物。\n物则变成魔，无物即见佛。\n若能如是用，十八从何出？\n（同前卷十九）。",
        "dynasty": "唐",
        "collection_info": null
    },
    {
        "title": "颂 二",
        "author": "傅翕",
        "content": "能知此心无隔碍，生死虚妄不能覊。\n而此一心皆悉具，八万四千诸律仪。\n（同前卷二九）。",
        "dynasty": "唐",
        "collection_info": null
    },
    {
        "title": "颂 三",
        "author": "傅翕",
        "content": "凡地修圣道，果地习凡因。\n恒行无所践，常度无度人。",
        "dynasty": "唐",
        "collection_info": null
    },
    {
        "title": "大乘讚十首 一",
        "author": "宝志",
        "content": "大道常在目前，虽在目前难覩。\n若欲悟道真体，莫除色声言语。\n言语即是大道，不假断除烦恼。\n烦恼本来空寂，妄情递相缠绕。\n一切如影如响，不知何恶何好。\n有心取相为宝，定知见性不了。\n若欲作业求佛，业是生死大兆。\n生死业常随身，黑闇狱中未晓。\n悟理本来无异，觉后谁晚谁早。\n法界量同太虚，众生智心自小。\n但能不起吾我，湼槃法食常饱。",
        "dynasty": "唐",
        "collection_info": null
    },
    {
        "title": "大乘讚十首 二",
        "author": "宝志",
        "content": "妄身临镜照影，影与妄身不殊。\n但欲去影留身，不知身本同虚。\n身本与影不异，不得一有一无。\n若欲存一舍一，永与真理相踈。\n更若爱圣憎凡，生死海裏沉浮。\n烦恼因心有故，无心烦恼何居？\n不劳分别取相，自然得道须臾。\n梦时梦中造作，觉时觉境都无。\n飜思觉时与梦，颠倒二见不殊。\n改迷取觉求利，何异贩卖商徒？\n动静两亡常寂，自然契合真如。\n若言众生异佛，迢迢与佛常踈。\n佛与众生不二，自然究竟无余。",
        "dynasty": "唐",
        "collection_info": null
    },
    {
        "title": "大乘讚十首 三",
        "author": "宝志",
        "content": "法性本来常寂，荡荡无有边畔。\n安心取舍之閒，被他二境迴换。\n敛容入定坐禅，摄境安心觉观。\n机关木人修道，何时得达彼岸？\n诸法本空无着，境似浮云会散。\n忽悟本性元空，恰似热病得汗。\n无智人前莫说，打你色身星散。",
        "dynasty": "唐",
        "collection_info": null
    },
    {
        "title": "大乘讚十首 四",
        "author": "宝志",
        "content": "报你众生直道，非有即是非无。\n非有非无不二，何须对有论虚？\n有无妄心立号，一破一个不居。\n两名由尔情作，无情即本真如。\n若欲存情觅佛，将网山上罗鱼。\n徒费功夫无益，几许枉用功夫。\n不解即心即佛，真似骑驴觅驴。\n一切不憎不爱，遮个烦恼须除。\n除之则须除身，除身无佛无因。\n无佛无因可得，自然无法无人。",
        "dynasty": "唐",
        "collection_info": null
    },
    {
        "title": "大乘讚十首 五",
        "author": "宝志",
        "content": "大道不由行得，说行权为凡愚。\n得理返观于行，始知枉用功夫。\n未悟圆通大理，要须言行相扶。\n不得执他知解，迴光返本全无。\n有谁解会此说，教君向己推求。\n自见昔时罪过，除却五欲疮疣。\n解脱逍遥自在，随方贱卖风流。\n谁是发心买者，亦得似我无忧。",
        "dynasty": "唐",
        "collection_info": null
    },
    {
        "title": "大乘讚十首 六",
        "author": "宝志",
        "content": "内见外见緫恶，佛道魔道俱错。\n被此二大波旬，便即厌苦求乐。\n生死悟本体空，佛魔何处安着？\n只由妄情分别，前身后身孤薄。\n轮迴六道不停，结业不能除却。\n所以流浪生死，皆由横生经略。\n身本虚无不实，返本是谁斟酌？\n有无我自能为，不劳妄心卜度。\n众生身同太虚，烦恼何处安着？\n但无一切希求，烦恼自然消落。",
        "dynasty": "唐",
        "collection_info": null
    },
    {
        "title": "大乘讚十首 七",
        "author": "宝志",
        "content": "可笑众生蠢蠢，各执一般异见。\n但欲傍鏊求饼，不岇返本观麵。\n麵是正邪之本，由人造作百变。\n所须任意纵横，不假偏耽爱恋。\n无着即是解脱，有求又遭罗罥。\n慈心一切平等，真如菩提自现。\n若怀彼我二心，对面不见佛面。",
        "dynasty": "唐",
        "collection_info": null
    },
    {
        "title": "大乘讚十首 八",
        "author": "宝志",
        "content": "世间几许痴人，将道復欲求道。\n广寻诸义纷纭，自救己身不了。\n专寻他文乱说，自称至理妙好。\n徒劳一生虚过，永劫沈沦生老。\n浊爱缠心不舍，清净智心自恼。\n真如法界丛林，返作荆棘荒草。\n但执黄叶为金，不悟弃金求宝。\n所以失念狂走，强力装持相好。\n口内诵经诵论，心裏寻常枯槁。\n一朝觉本心空，具足真如不少。",
        "dynasty": "唐",
        "collection_info": null
    },
    {
        "title": "大乘讚十首 九",
        "author": "宝志",
        "content": "声闻心心断惑，能断之心是贼。\n贼贼递相除遣，何时了本语默。\n口内诵经千卷，体上问经不识。\n不解佛法圆通，徒劳寻行数黑。\n头陁阿练苦行，希望后身功德。\n希望即是隔圣，大道何由可得？\n譬如梦裏度河，船师度过河北。\n忽觉床上安眠，失却度船轨则。\n船师及彼度人，两个本不相识。\n众生迷倒羇绊，往来三界疲极。\n觉悟生死如梦，一切求心自息。",
        "dynasty": "唐",
        "collection_info": null
    },
    {
        "title": "大乘讚十首 十",
        "author": "宝志",
        "content": "悟解即是菩提，了本无有阶梯。\n堪嘆凡夫躯偻，八十不能跋蹄。\n徒劳一生虚过，不觉日月迁移。\n向上看他师口，恰似失妳孩儿。\n道俗峥嵘聚集，终日听他死语。\n不观己身无常，心行贪如狼虎。\n堪嗟二乘狭劣，要须摧伏六府。\n不食酒肉五辛，邪眼看他饮咀。\n更有邪行猖狂，修气不食盐醋。\n若悟上科至真，不假分别男女。",
        "dynasty": "唐",
        "collection_info": null
    },
    {
        "title": "十二时颂 一",
        "author": "宝志",
        "content": "平旦寅，狂机内有道人身。\n穷苦已经无量劫，不信常擎如意珍。\n若捉物，入迷津，但有纤豪即是尘。\n不住旧时无相貌，外求知识也非真。",
        "dynasty": "唐",
        "collection_info": null
    },
    {
        "title": "十二时颂 二",
        "author": "宝志",
        "content": "日出卯，用处不须生善巧。\n纵使神光照有无，起意便遭魔事挠。\n若施功，终不了，日夜被他人我拗。",
        "dynasty": "唐",
        "collection_info": null
    },
    {
        "title": "十二时颂 三",
        "author": "宝志",
        "content": "食时辰，无明本是释迦身。\n坐卧不知元是道，只么忙忙受苦辛。\n认声色，不觅踈亲，只是他家染污人。\n若拟将心求佛道，问取虚空始出尘。",
        "dynasty": "唐",
        "collection_info": null
    },
    {
        "title": "十二时颂 四",
        "author": "宝志",
        "content": "禺中巳，未了之人教不至。\n假使通达祖师言，莫向心头安了义。\n只守玄，没文字，认着依前还不是。\n暂时自肯不追寻，旷劫不遭魔境使。",
        "dynasty": "唐",
        "collection_info": null
    },
    {
        "title": "十二时颂 五",
        "author": "宝志",
        "content": "日南午，四大身中无价宝。\n阳焰空华不肯抛，作意修行转辛苦。\n不曾迷，莫求悟，任你朝阳几迴暮。\n有相身中无相身，无明路上无生路。",
        "dynasty": "唐",
        "collection_info": null
    },
    {
        "title": "十二时颂 六",
        "author": "宝志",
        "content": "日昳未，心地何曾安了义？\n他家文字没亲踈，莫起功夫求的意。\n任纵横，绝忌讳，长在人间不居止。\n运用不离声色中，历劫何曾暂抛弃？\n（《宗镜录》卷十五引此首，「没」作「有」，「居止」作「居世」，「不离」作「元来」，末句作「凡夫不了争为计」。\n）。",
        "dynasty": "唐",
        "collection_info": null
    },
    {
        "title": "十二时颂 七",
        "author": "宝志",
        "content": "晡时申，学道先须不厌贫。\n有相本来权积聚，无形何用要安真。\n作净洁，却劳神，莫认愚痴作近邻。\n言下不求无处所，暂时唤作出家人。\n（《宗镜录》卷二四引末二句）。",
        "dynasty": "唐",
        "collection_info": null
    },
    {
        "title": "十二时颂 八",
        "author": "宝志",
        "content": "日入酉，虚幻声音终不久。\n禅悦珍羞尚不飱，谁能更饮无明酒。\n没可抛，无物守，荡荡逍遥不曾有。\n纵你多闻达古今，也是痴狂外边走。",
        "dynasty": "唐",
        "collection_info": null
    },
    {
        "title": "十二时颂 九",
        "author": "宝志",
        "content": "黄昏戌，狂子兴功投暗室。\n假使心通无量时，历劫何曾异今日。\n拟商量，却啾唧，转使心头黑如漆。\n画夜舒光照有无，痴人唤作波罗蜜。",
        "dynasty": "唐",
        "collection_info": null
    },
    {
        "title": "十二时颂 十",
        "author": "宝志",
        "content": "人定亥，勇猛精进成懈怠。\n不起纤豪修学心，无相光中常自在。\n超释迦，越祖代，心有微尘还窒阂。\n廓然无事顿清闲，他家自有通人爱。",
        "dynasty": "唐",
        "collection_info": null
    },
    {
        "title": "十二时颂 十一",
        "author": "宝志",
        "content": "夜半子，心住无生即生死。\n生死何曾属有无，用时便用没文字。\n祖师言，外边事，识取起时还不是。\n作意搜求实没踪，生死魔来任相试。\n（《宗镜录》卷二九引末五句，「识取起时」作「取着元来」，「没」作「勿」。\n）。",
        "dynasty": "唐",
        "collection_info": null
    },
    {
        "title": "十二时颂 十二",
        "author": "宝志",
        "content": "鸡鸣丑，一颗圆珠明已久。\n内外推寻觅揔无，境上施为浑大有。\n不见头，又无手，世界坏时终不朽。\n未了之人听一言，只遮如今谁动口。\n。",
        "dynasty": "唐",
        "collection_info": null
    },
    {
        "title": "十四科头 菩提烦恼不二",
        "author": "宝志",
        "content": "众生不解修道，便欲断除烦恼。\n烦恼本来空寂，将道更欲觅道。\n一念之心即是，何须别处寻讨。\n大道晓在目前，迷倒愚人不了。\n佛性天真自然，亦无因缘修造。\n不识三毒虚假，妄执浮沈生老。\n昔时迷日为晚，今日始觉非早。",
        "dynasty": "唐",
        "collection_info": null
    },
    {
        "title": "十四科头 持犯不二",
        "author": "宝志",
        "content": "丈夫运用无碍，不为戒律所制。\n持犯本自无生，愚人被他禁繫。\n智者造作皆空，互闻触途为滞。\n大士肉眼圆通，二科天眼有翳。\n空中妄执有无，不达色心无碍。\n菩萨与俗同居，清净曾无染世。\n愚人贪着湼槃，智者生死实际。\n法性空无言说，缘起略无些子。\n百岁无智小儿，小儿有智百岁。\n（《宗镜录》卷八十引「大士」二句）。",
        "dynasty": "唐",
        "collection_info": null
    },
    {
        "title": "十四科头 佛与众生不二",
        "author": "宝志",
        "content": "众生与佛无殊，大智不异于愚。\n何须向外求宝，身田自有明珠。\n正道邪道不二，了知凡圣同途。\n迷悟本无差别，湼槃生死一如。\n究竟攀缘空寂，惟求意想清虚。\n无有一法可得，翛然自入无余。",
        "dynasty": "唐",
        "collection_info": null
    },
    {
        "title": "十四科头 事理不二",
        "author": "宝志",
        "content": "心王自在翛然，法性本无十缠。\n一切无非佛事，何须摄念坐禅。\n妄想本来空寂，不用断除攀缘。\n智者无心口得，自然无争无喧。\n不识无为大道，何时得证幽玄。\n佛与众生一种，众生即是世尊。\n凡夫妄生分别，无中执有迷奔。",
        "dynasty": "唐",
        "collection_info": null
    },
    {
        "title": "十四科头 静乱不二",
        "author": "宝志",
        "content": "声闻厌喧求静，犹如弃麵求饼。\n饼即从来是麵，造作随人百变。\n烦恼即是菩提，无心即是无境。\n生死不异湼槃，贪嗔如焰如影。\n智者无心求佛，愚人执邪执正。\n徒劳空过一生，不见如来妙顶。\n了达淫慾性空。\n镬汤鑪炭自冷。",
        "dynasty": "唐",
        "collection_info": null
    },
    {
        "title": "十四科头 善恶不二",
        "author": "宝志",
        "content": "我自身心快乐，翛然无善无恶。\n法身自在无方，触目无非正觉。\n六尘本来空寂，凡夫妄生执着。\n湼槃生死太平，四海阿谁厚薄？\n无为大道自然，不用将心画度。\n故菩萨散诞灵通，所作常含妙觉。\n声闻执法坐禅，如蚕吐丝自缚。\n法性本来圆明，病愈何须执药。\n了知诸法平等，翛然清虚快乐。",
        "dynasty": "唐",
        "collection_info": null
    },
    {
        "title": "十四科头 色空不二",
        "author": "宝志",
        "content": "法性本无青黄，众生谩造六神。\n吾我说他止观，自意扰扰颠狂。\n不识圆通妙理，何时得会真常？\n自疾不能治疗，却教他人药方。\n外看将为是善。\n心内犹若豺狼。\n愚人畏其地狱，智者不异天堂。\n对境心常不起，举足皆是道场。\n佛与众生不二，众生自作分张。\n若欲除却三毒，迢迢不离灾殃。\n智者知心是佛，愚人乐往西方。",
        "dynasty": "唐",
        "collection_info": null
    },
    {
        "title": "十四科头 生死不二",
        "author": "宝志",
        "content": "世间诸法如幻，生死犹若雷电。\n法身自在圆通，出人山河无间。\n颠倒妄想本空，般若无迷无乱。\n三毒本自解脱，何须摄念禅观。\n只为愚人不了，从地戒律决断。\n不识寂灭真如，何时得登彼岸？\n智者无恶可断，运用随心合散。\n法性本来空寂，不为生死所绊。\n若欲断除烦恼，此是无明痴汉。\n烦恼即是菩提，何用别求禅观？\n实际无佛无魔，心体无形无段。",
        "dynasty": "唐",
        "collection_info": null
    },
    {
        "title": "十四科头 断除不二",
        "author": "宝志",
        "content": "丈夫运用堂堂，逍遥自在无妨。\n一切不能为害，坚固犹若金刚。\n不着二边中道，翛然非断非常。\n五欲贪嗔是佛，地狱不异天堂。\n愚人妄生分别，流浪生死猖狂。\n智者达色无碍，声闻无不恛惶。\n法性本无瑕翳，众生妄执青黄。\n如来引接迷愚，或说地狱天堂。\n弥勒身中自有，何须别处思量。\n弃却真如佛像，此人即是颠狂。\n声闻心中不了，唯只趁逐言章。\n言章本非真道，转加斗争刚强。\n心裏蚖蛇蝮蝎，螫着便即遭伤。\n不解文中取义，何时得会真常？\n死入无间地狱，神识枉受灾殃。",
        "dynasty": "唐",
        "collection_info": null
    },
    {
        "title": "十四科头 真俗不二",
        "author": "宝志",
        "content": "法师说法极好，心中不离烦恼。\n口谈文字化他，转更增他生老。\n真妄本来不二，凡夫弃妄觅道。\n四众云集听讲，高座论义浩浩。\n南座北座相争，四众为言为好。\n虽然口谈甘露，心裏寻常燥。\n自己元无一钱，日夜数他珍宝。\n恰似无智愚人，弃却真金担草。",
        "dynasty": "唐",
        "collection_info": null
    },
    {
        "title": "十四科头 解缚不二",
        "author": "宝志",
        "content": "律师持律自缚，自缚亦能缚他。\n外作威仪恬静，心内恰似洪波。\n不驾生死船筏，如何度得爱河？\n不解真宗正理，邪见言辞繁多。\n有二比丘犯律，便却往问优波。\n优波依律说罪，转增比丘网罗。\n方丈室中居士，维摩便即来呵。\n优波默然无对，净名说法无过。\n而彼戒性如空，不在内外娑婆。\n劝除生灭不肯，忽悟还同释迦。",
        "dynasty": "唐",
        "collection_info": null
    },
    {
        "title": "十四科头 境照不二",
        "author": "宝志",
        "content": "禅师体离无明，烦恼从何处生？\n地狱天堂一相，湼槃生死空名。\n齐无贪嗔可断，亦无佛道可成。\n众生与佛平等，自然圣智惺惺。\n不为六尘所染，句句独契无生。\n正觉一念玄解，三世坦然皆平。\n非法非律自制，翛然真入圆成。\n絶此四句百非，如空无作无依。",
        "dynasty": "唐",
        "collection_info": null
    },
    {
        "title": "十四科头 运用无碍",
        "author": "宝志",
        "content": "我今滔滔自在，不羡公王卿宰。\n四时犹若金刚，昔乐今常不改。\n法宝喻于须弥，智慧广于澎湃。\n不为八风所牵，亦无精进懈怠。\n任性浮沈若颠，散诞踪横自在。\n遮莫刀劒临头，我自安然不采。",
        "dynasty": "唐",
        "collection_info": null
    },
    {
        "title": "十四科头 迷悟不二",
        "author": "宝志",
        "content": "迷时以空为色，悟即以色为空。\n迷悟本无差别，色空究竟还同。\n愚人唤南作北，智者达无西东。\n欲觅如来妙理，常在一念之中。\n阳焰本非其水，渴鹿狂趁忩忩。\n自身虚假不实，将空更欲觅空。\n世人迷倒至甚，如犬吠雷叿叿。\n（以上皆见《景德传灯录》卷二九）。",
        "dynasty": "唐",
        "collection_info": null
    },
    {
        "title": "偈",
        "author": "宝志",
        "content": "顿悟心源开宝藏，隐显灵踪现真相。\n独行独坐常巍巍，百亿化身无数量。\n纵令畐塞满虚空，看时不见微尘相。\n可笑物空无比况，口吐明珠光晃晃。\n寻常见说不思议，一语标宗言下当。\n（《宗镜录》卷九八）。",
        "dynasty": "唐",
        "collection_info": null
    },
    {
        "title": "预言 一",
        "author": "宝志",
        "content": "五马从南来，燕赵起三灾。\n□□勤修善，得见化城开。\n兔子乱三州，万恶自然收。\n东弱西强阿谁愁，欲得世燕南头。\n武安川裏白鷄鸣，百姓辽乱心不宁。\n四月八日起鬼兵，冀州城东起长城。\n尔来君士面奄青，五月十日灭你名。\n冀州城头君子游，折尾苟子乱中州，欲得避世黄河头。\n今年天下是乱世，但勤修善自防身。\n得安乐，无忧愁，不肯看经心罗错。\n天下辽乱真可留，若得尽门斩贼头。",
        "dynasty": "唐",
        "collection_info": null
    },
    {
        "title": "预言 二",
        "author": "宝志",
        "content": "四月八日游，斗鷄台上樗蒲卢。\n正见笑，兵不输，阻雉正见唤兵人人死室粟麦无□□犊合河北脱却角白血五之间辽乱推搭，圣人之间天运迎。\n（此篇首有「宝公曰」三字。\n中间一段难以点断）。",
        "dynasty": "唐",
        "collection_info": null
    },
    {
        "title": "预言 三",
        "author": "宝志",
        "content": "秃人今日已定，不须卜于长安。\n天坐住汝男津，百官大会千斤肫。",
        "dynasty": "唐",
        "collection_info": null
    },
    {
        "title": "预言 四",
        "author": "宝志",
        "content": "一斗谷夜饷，一疋绢二丈，丁车大牛西南上。\n若不信吾语，看先乌东飞，雉北走，空虚匡上见猪狗。\n□□□□□□□，日无光，月无影，星辰辽乱入（下缺）。\n（以上皆见《沙州文录》，原题《宝公预言》，据上虞罗氏藏敦煌残卷。\n）（按：宝志诗，《先秦汉魏晋南北朝诗·梁诗》卷三仅据《南史》、《隋书》收谶诗四则，漏收二则，即《洛阳伽蓝记》所载：「大竹箭，不需羽。\n东箱屋，急手作。\n」《南史》卷六三《王神念传》载其天临中谶：「太岁龙，将无理。\n萧经霜，草应死。\n余人散，十八子。\n」本书前录诸诗偈谶言，是否出于唐前，无从确定。\n如其《十二时》，《洛阳伽蓝记》称宝公「造《十二辰歌》」，但其真僞，今人颇有争论，多倾向于非六朝时之作。\n〖详参王重民《敦煌遗书论文集》附录〗但前录诸作，即出依託，至迟亦应为五代以前的作品，故录收于此。\n另《太平广记》卷一六三引《刘宾客嘉话录》引「两角女子」谶一则，《全唐诗》卷八七五已收，不重录。\n）。",
        "dynasty": "唐",
        "collection_info": null
    },
    {
        "title": "谶 一",
        "author": "菩提达摩",
        "content": "路行跨水復逢羊，（路行者，来也。\n跨水者，过海也。\n称逢羊者，洛阳也。\n达摩大师从南天竺国过海而来，初到广州，次普通八年丁未岁人梁国）独自恓恓（《天圣广灯录》、《五灯会元》作「栖栖」）暗渡江。\n（独自者，无伴侣也。\n恓恓者，苦恓也。\n暗渡江者，梁武帝不悟大理，变容不言。\n师知机不契，则潜过江向北魏国也。\n）日下可怜双象马，（日下者，京都也。\n可怜者，好。\n双象马者，志公传大士也。\n）两株懒桂（《天圣广灯录》、《五灯会元》作「二株嫩桂」）久昌昌。\n（两株者，二木也，二木是林字也。\n嫩桂者，少也。\n则是少林寺也。\n久昌昌者，九年面壁，而出大行佛法也。\n）。",
        "dynasty": "唐",
        "collection_info": null
    },
    {
        "title": "谶 二",
        "author": "菩提达摩",
        "content": "心中虽吉外头凶，（心中者，周字也。\n外头凶者，周王无道灭佛法也）川下僧房名不中。\n（川下僧房者，俗号僧房为邑，川下邑为邕字也。\n后周文帝〖陈按：应作武帝〗姓字文，名泰邕。\n不中者，后周沙汰灭佛法。\n）为遇毒龙生武子，（毒龙者，武帝父王也。\n生武子者，生武帝也）忽逢小鼠寂无穷。\n（小鼠者，庚子也。\n周武帝庚子崩。\n寂无穷者，尽灭无也）。",
        "dynasty": "唐",
        "collection_info": null
    },
    {
        "title": "谶 三",
        "author": "菩提达摩",
        "content": "路上忽逢深处水，（路上者，李字也。\n深水者，渊字也。\n唐高祖神尧皇帝姓李名渊也）等闲见虎又逢猪。\n（等闲见虎者，寅也，唐高祖戊寅年登位也。\n又逢猪者，亥也，高祖丁亥年崩）小小牛儿虽有角，（小小牛儿者，高祖武德四年九月日，有前道士太史令传奕，先是黄巾党其所习，遂上表废佛法事十有一条。\n大略而云：释经是损国破家，未闻益世，请胡佛邪教退还天竺，凡是沙门放归桑梓，则国家昌泰，李孔教行矣。\n高祖纳奕奏书，乃下诏问诸沙门曰：「弃父母鬚髭，去君臣花服，利在何间，益在何情？\n损益二宜，请动妙释。\n」时有琳法师，上表得延五年。\n高祖崩，太宗登位，再兴佛法矣。\n具如别传。\n言半角者，正当挃触，而无害即是）清溪龙出总须输。\n清溪者，山名也。\n龙者，琳法师护法之龙，能令传奕等邪见之徒总须伏也。\n）。",
        "dynasty": "唐",
        "collection_info": null
    },
    {
        "title": "谶 四",
        "author": "菩提达摩",
        "content": "震旦虽阔无别路，（震旦者，唐国也。\n无别路者，唯有一心之法，让大师化导如此也。\n）要假侄（《古尊宿语录》、《五灯会元》作「儿」）孙脚下（《天圣广灯录》作「上」）行。\n（侄孙者，今时传法弟子也）金鸡解衔一颗米（《古尊宿语录》、《五灯会元》作「一粒粟」，金鸡者，金州也，让师是金州人也。\n一颗米者，意取道一，江西马祖名道一。\n）供养十方（《古尊宿语录》）作「什邡」）罗汉僧。\n（让和尚付与道一，故言供养。\n十方者，马和尚是汉州十方县罗汉寺出家也。\n）。",
        "dynasty": "唐",
        "collection_info": null
    },
    {
        "title": "谶 五",
        "author": "菩提达摩",
        "content": "尊胜今藏古，（尊胜者，妙智也。\n古者，可大师，本有妙高之性，性被烦恼覆之，未现了，故言藏也。\n）无肱亦（《天圣广灯录》作「又」）有肱。\n（肱者，手也，可大师求法断臂也。\n）龙来方受（《天圣广灯录》作「授」）宝，（龙来者，初祖西来也。\n方受宝者，二传法。\n）捧物復（《天圣广灯录》作「奉物伏」）嫌名。\n（捧者，惠也。\n本名神光，復过达摩，嫌之，改名言为惠可。\n）。",
        "dynasty": "唐",
        "collection_info": null
    },
    {
        "title": "谶 六",
        "author": "菩提达摩",
        "content": "初首不称名，（后周第三主己卯之岁，有一居士，不称姓名，故言不称名）风狂又有声。\n（风狂者，三祖有风病。\n有声者，远近皆知有病，故言有声也。\n）人来不喜见，（人来不喜见，患风之形状）白宝初平平。\n（白宝者，玉也。\n玉边作祭，璨字也。\n三祖名璨大师。\n）。",
        "dynasty": "唐",
        "collection_info": null
    },
    {
        "title": "谶 七",
        "author": "菩提达摩",
        "content": "起自求无（《天圣广灯录》作「不」）碍，（有一沙弥，年十四，名道信，来礼拜问：「唯愿和尚，教某甲解脱法门。\n」故言求无碍）师傅我没绳。\n（师者，三通也。\n我没绳者，既无人缚汝，即是解脱）路上逢僧礼，（路上者，道也。\n礼者，信也。\n四祖大师名道信）脚下六枝分。\n（脚下者，门下也。\n四祖下横出一宗，六枝者，牛头融禅师等六祖）。",
        "dynasty": "唐",
        "collection_info": null
    },
    {
        "title": "谶 八",
        "author": "菩提达摩",
        "content": "三四全无我，（三四者，七也。\n五祖七岁遇道信大师，无人我出家也）隔水受心灯。\n（隔水者，五祖于蕲州蕲水得传四祖心印，故言受心灯。\n）尊号过诸量，（过量者，弘字也）逢嗔不起曾（《天圣广灯录》作「从嗔不起增」。\n不起者，忍字也）。",
        "dynasty": "唐",
        "collection_info": null
    },
    {
        "title": "谶 九",
        "author": "菩提达摩",
        "content": "捧（《天圣广灯录》作「奉」）物何曾捧，（捧者，惠字）言懃又不懃。\n（懃者，能也。\n六祖名能）唯书四句偈，（唯书四句偈者，神秀和尚呈四句偈，□能和尚亦呈四句偈，故言四句偈）将（《天圣广灯录》作「为」）对瑞田人。\n（瑞田人者，神秀和尚南阳嘉禾县瑞田人）心裏能藏事，（能藏者怀，则怀信也）说向汉江滨。\n（说向者，说法也。\n汉江滨者，马大师汉州人也。\n马大师求佛心印，让和尚说向道一也）湖波探水月，（湖波者，曹溪也。\n探水月者，得也。\n让大师于六祖身边得传心印）将照二三人。\n（二三者，六。\n让大师传法弟子六人，言六人者，一道一得心，二智远得眼，三常浩得眉，四神照得鼻，五坦然得耳，六严峻得耳，是为六人也）。",
        "dynasty": "唐",
        "collection_info": null
    },
    {
        "title": "谶 十",
        "author": "菩提达摩",
        "content": "领得[弥勒]（珍勤）（从《天圣广灯录》改）语，（领得者，马大师于让大师处领语也）离乡日日敷。\n（离乡者，南方也。\n日日者，昌字也。\n敷者，演也。\n马大师归至洪州南昌寺，敷演大教是也）移梁来（《天圣广灯录》作「来梁移」）近路，（移梁者，梁都也。\n近路者，深州观察使姓路，遂请大师自虔州南康县，移入洪州开元寺，故言来近路）余算脚天徒。\n（余者，我字也。\n从马大师二十年外，契道者千万，遍行天下，故言脚天徒）。",
        "dynasty": "唐",
        "collection_info": null
    },
    {
        "title": "谶 十一",
        "author": "菩提达摩",
        "content": "艮地生玄旨，（艮地者，东北也。\n神秀和尚从五祖下传一枝法，在北自为立宗旨也）通尊媚亦尊。\n（通尊者，谥号大通禅师也。\n媚者，秀也。\n亦尊者，三帝所尊敬，故亦尊也）比肩三九（《天圣广灯录》作「吼」）族，（比肩者，同学也。\n三九族者，十二人也。\n秀大师同学十二人）足下一有分。\n（从秀和尚足下各分宗旨，南北有异）。",
        "dynasty": "唐",
        "collection_info": null
    },
    {
        "title": "谶 十二",
        "author": "菩提达摩",
        "content": "灵集媿天恩，（灵者，神。\n集者，会也。\n媿者，荷也。\n天恩者，泽也。\n神会大师住洛京荷泽寺）生{牙丿=丶}二六人。\n（生{牙丿=丶}者，师资也。\n二六者，会大师弟子十二人也）法中无气味，（法中者，佛法也。\n会大师传佛知见，甚深法也。\n无气味者，缘北宗秀大师弟子普寂，于京盛行，通其经教。\n当此之时，曹溪宗旨，于彼未而行，故言无气味也）石上有功勋。\n（石上者，秀大师弟子，磨却南宗碑，神秀欲为六代，何其天之不从，乃得会大师重立实录，故有功勋）。",
        "dynasty": "唐",
        "collection_info": null
    },
    {
        "title": "谶 十三",
        "author": "菩提达摩",
        "content": "本是大虫勇，（印宗法师本是小乘，喻如大虫，不是师子）迴（《天圣广灯录》作「翻」）成师子谈。\n（迴者，传也。\n迴小作大，印宗法师礼六祖便悟上乘，是成师子吼）官家封马岭，（封者，印也。\n马岭者，宗也。\n印宗曾为讲经法师也）同详三十三。\n（同详者，同学也。\n六祖弟子祥岑等三十三人，祥禅师住于峡山）。",
        "dynasty": "唐",
        "collection_info": null
    },
    {
        "title": "谶 十四",
        "author": "菩提达摩",
        "content": "八（《天圣广灯录》作「九」）女出人伦，（八女者，安字也。\n出人伦者，为国师也。\n）八箇绝婚姻。\n（个箇者，安字。\n绝婚姻者，安徒难为绍继之）杇床（《天圣广灯录》作「将」）添六脚，（杇床者，老字也。\n六脚者，则天、中宗，腾腾坦然圆寂，百五十五年住世，破竈堕和尚六住嵩山，是为六脚也）心祖众中尊。\n（心祖者，姓也。\n安和尚顿悟禅理为国师，故众中尊也）。",
        "dynasty": "唐",
        "collection_info": null
    },
    {
        "title": "谶 十五",
        "author": "菩提达摩",
        "content": "走戊与朝邻，（走戊者，越字，忠国师是越州人也。\n与朝邻者，为国师）鹅乌子出身。\n（鹅者，鹅州也，今越州是。\n乌者，鸣鹤县也，今诸暨县是，国师生此县也）二天虽有感，（二天者，肃宗、代宗二帝也。\n有感者，帝礼为师也）三化寂无尘。\n（三化寂无尘者，二帝与国师俱寂也）。",
        "dynasty": "唐",
        "collection_info": null
    },
    {
        "title": "谶 十六",
        "author": "菩提达摩",
        "content": "说小何曾小（《天圣广灯录》作「说少何曾少」，希字是也）言流又不流。\n（迁字是也）草若除其首，（石头无草）三四继门修。\n（传法弟子人数，准其传法人数，应云十七继门修也。\n○以上十七首，均见《祖堂集》卷二。\n《五灯会元》卷一录其一、其二、其四三首。\n《古尊宿语录》卷一引二首）。",
        "dynasty": "唐",
        "collection_info": null
    },
    {
        "title": "谶 十七",
        "author": "菩提达摩",
        "content": "八月商尊飞有声，巨福来羣（《天圣广灯录》作「祥」）鸟不惊。\n怀抱一鷄来赴（《天圣广灯录》作「重起」）会，手把龙蛇在两楹。",
        "dynasty": "唐",
        "collection_info": null
    },
    {
        "title": "谶 十八",
        "author": "菩提达摩",
        "content": "寄公席[帽]（脱）（从《天圣广灯录》改）权时脱，蚊子之虫惭小（《天圣广灯录》作「足去」）形。\n东海象归披右服（《天圣广灯录》作「石胀」），二处蒙恩总不轻。",
        "dynasty": "唐",
        "collection_info": null
    },
    {
        "title": "谶 十九",
        "author": "菩提达摩",
        "content": "日月幷行君（《天圣广灯录》作「若」）不动，即无冠子上山行。\n更惠一峯添翠岫，玉教人识始知名。",
        "dynasty": "唐",
        "collection_info": null
    },
    {
        "title": "谶 二十",
        "author": "菩提达摩",
        "content": "高峰（《天圣广灯录》作「岭」）逢人又脱衣，小蛇虽毒不能为。\n可中井底看（《天圣广灯录》作「着」）天近，小是沙弥善大机。\n大浪虽高不足知，百年凡木长干枝。\n一鸟南飞却归北，二人东往却（《天圣广灯录》作「復」）还西。",
        "dynasty": "唐",
        "collection_info": null
    },
    {
        "title": "谶 二十一",
        "author": "菩提达摩",
        "content": "可怜明月独当天，四箇龙儿各自迁。\n东西南北奔波去，日头平上照无边。",
        "dynasty": "唐",
        "collection_info": null
    },
    {
        "title": "谶 二十二",
        "author": "菩提达摩",
        "content": "鸟来上高堂欲兴（《天圣广灯录》作「惊」），白云入地色还青。\n天上金龙日月明，东阳海水清不清。\n首捧朱（《天圣广灯录》作「珠」）轮重復轻，虽无心眼转惺惺（《天圣广灯录》作「醒醒」）。\n不见（《天圣广灯录》作「具」）耳目善观听，身体元无空有形。\n不说姓字但验（《天圣广灯录》作「籤」）名，意寻书卷错开（《天圣广灯录》作「看」）经。\n口谈（《天圣广灯录》作「说」）恩幸心无情，或去或来身不停。\n（以上七首见《卍续藏经》本《祖庭事苑》卷八，原注：「未见注八首。\n」「路上忽逢深处水」一首已见《祖堂集》。\n《天圣广灯录》卷六收二十三首，缺「初首不称名」一首，各首均无注）（按：以上诸谶，云为菩提达磨所作，显为依托。\n其作者，应为南宗禅僧，较大的可能为南岳怀让、马祖道一一系的禅僧。\n诸谶中所述事，以石头希迁、马祖道一为最迟，因知作者应为德宗以后人。\n《祖堂集》成书于南唐间，诸谶僞托之下限，疑不迟于唐末。\n）。",
        "dynasty": "唐",
        "collection_info": null
    },
    {
        "title": "付法颂",
        "author": "菩提达摩",
        "content": "吾本来唐国（《景德传灯录》作「兹土」），传教（《景德传灯录》作「法」）救迷情。\n一花开五叶，结果自然成。\n（《南宗顿教最上大乘摩诃般若波罗密经六祖慧能大师于韶州大梵寺施法坛经》）（按：此首亦出唐人依託。\n）。",
        "dynasty": "唐",
        "collection_info": null
    },
    {
        "title": "黑儿赋",
        "author": "朱彦时",
        "content": "世有非常人，实惟彼玄士。\n禀兹至缁色，内外皆相似。\n卧如骊[马]（牛）（司义祖校记云：「似应作『骊马』」。\n今从《事文类聚》改）𩥇，立似乌牛跱。\n忿如鸜鹆斗，乐似鸬鷀喜。\n（下缺。\n见中华书局校排本《初学记》卷十九。\n宋祝穆《事文类聚后集》卷十八作「朱彦时赋黑儿诗」）（按：彦时时代不明，要为开元前人。\n《新唐书·宰相世系表》有朱彦时，约中唐人，非是。\n严可均辑《先唐文》收入彦时此篇及刘思真《丑妇赋》，并无确据。\n王重民先生《敦煌变文研究》〖刊《中华文史论丛》一九八一年第二辑〗以为初唐时作，或得其实。\n）。",
        "dynasty": "唐",
        "collection_info": null
    },
    {
        "title": "宝金篇",
        "author": "徐成",
        "content": "三十二相眼为先，次观头面要方圆。\n相马不看先代本，一似愚人信口传。\n眼似垂铃紫色鲜，满厢凸出不惊然。\n白缕贯晴行五百，斑如撒豆勿同看。\n面若侧墼如镰背，鼻如金盏可藏拳。\n口叉须深牙齿远，舌如垂剑色如莲。\n口无黑黡须长命，唇似垂厢盖一般。\n食槽宽净顋无肉，咽尖平而筋有拦。\n耳如杨叶裁杉竹，嚥骨高而软不坚。\n八肉分而弯左右，龙会高在上古传。\n项长如凤须弯曲，鬃毛茸细要如绵。\n鬐高膊阔抢风小，臆高胸阔脚前宽。\n膝要高而圆似椈，骨细筋麄节要攒。\n蹄要圆实须卓立，身形弃阐要平宽。\n筋骨弯而须坚密，排鞍肉厚稳金鞍。\n三峯稳压须藏骨，卧如猿落重如山。\n鹅鼻曲直须停稳，尾似流星散不连。\n膏筋大小须匀壮，下节攒筋紧一钱。\n羊髭有距如鸡距，能奔解走可行千。\n已前贵相三十二，万中难选一俱全。",
        "dynasty": "唐",
        "collection_info": null
    },
    {
        "title": "宝金歌",
        "author": "徐成",
        "content": "三十二相眼为珍，次观头面要停匀。\n相马不看先代本，亦似盲人信步行。\n眼似垂铃紫色浸，睛如彻豆要分明。\n白缕贯晴行五百，瞳生五彩寿多龄。\n鼻纹有字须长寿，如火如公四十春。\n寿旋顶门高过眼，鬃毛茸细万丝分。\n面如剥兔腮无肉，鼻如金盏食槽横。\n耳如杨叶根一握，顶长如凤似鸡鸣。\n口叉须深牙齿远，舌如垂剑色莲形。\n口无黑靥须长命，唇似垂箱两合停。\n四大三高兼二小，双长两短一湾平。\n瘦见肉而肥见骨，视而不惧听无惊。\n八肉弯而分耳后，龙会高而上古闻。\n牝骝不欲偏多骤，骅骖蹄嚙善能奔。\n首鈎项曲三峯稳，筋麄骨细四蹄轻。\n鬐高臆广平弓手，胸宽膊阔小抢风，头长腰短双凫大，腹垂臁小逆毛生。\n踠停寸紧蹄坚实，膝高节近骨筋分。\n肋骨弯而须紧密，排鞍肉厚稳鞍轮。\n肾代小藏如吊殻，裏囊垂大若悬铃。\n燕骨隐微三山小，胯似琵琶后犬蹲。\n尾似流星须放细，鹅鼻曲直汗沟深。\n骨筋大小须匀壮，身形弃阐要宽平。\n已上毛骨皆是骏，还将驽逸细推寻。\n腰凹脊弓焉致远，麄蹄捺踠岂能奔。\n白首黑身须可忌，银鬃玉项不须钦。\n破脸孤蹄真未吉，耳白腰花实是凶。\n流鼻绣项休呼美，沙睛环眼莫高称。\n面短骨横真可恶，眼深无肉不堪亲。\n槽微口浅多无食，腿粗蹄大实无行。\n毛殊旋广休夸贵，寸长踠软莫称骏。\n背直尾高休言美，耳大头肥不足钦。\n羊睛象目遥无力，猪胯駞腰不善奔。\n龙颅突目天然快，獐头鹿耳号骓风。\n孔中筋现非常相，目有重瞳勿视轻。\n溺而似犬真难得，耳毫一尺值千金。\n初产无毛称龙子，骨角双生亦号龙。\n耳微一寸行千里，溺过前足半前程。\n羊鬚有距驰三百，距如鸡爪日千程。\n已前贵相分明载，古典流传万世遵。\n（自「还将」至「不善奔」一十九句皆恶相，前后皆善相）。",
        "dynasty": "唐",
        "collection_info": null
    },
    {
        "title": "王良百一歌 略相 一",
        "author": "徐成",
        "content": "耳小根一握，头长鼻要宽。\n能行三百里，解立四蹄攒。",
        "dynasty": "唐",
        "collection_info": null
    },
    {
        "title": "王良百一歌 略相 二",
        "author": "徐成",
        "content": "臆前虽阔备，眼旷腹须平。\n项长筋骨促，尾骨短为精。",
        "dynasty": "唐",
        "collection_info": null
    },
    {
        "title": "王良百一歌 略相 三",
        "author": "徐成",
        "content": "鹿耳天然快，獐头第一强。\n蹄轻腰又短，伯乐亦称良。",
        "dynasty": "唐",
        "collection_info": null
    },
    {
        "title": "王良百一歌 略相 四",
        "author": "徐成",
        "content": "鼻上纹王字，目中青晕侵。\n虽然有筋骨，更要汗沟深。",
        "dynasty": "唐",
        "collection_info": null
    },
    {
        "title": "王良百一歌 略相 五",
        "author": "徐成",
        "content": "初生无毛者，伯乐号龙驹。\n七朝方始起，千匹也应无。",
        "dynasty": "唐",
        "collection_info": null
    },
    {
        "title": "王良百一歌 略相 六",
        "author": "徐成",
        "content": "近者虽似小，远望却成高。\n要知深有力，腹上逆生毛。",
        "dynasty": "唐",
        "collection_info": null
    },
    {
        "title": "王良百一歌 略相 七",
        "author": "徐成",
        "content": "蹄大蹄又软，腹阔更腰长。\n行时无步骤，何必问孙阳。\n。",
        "dynasty": "唐",
        "collection_info": null
    },
    {
        "title": "王良百一歌 略相 八",
        "author": "徐成",
        "content": "口浅不能食，眼深多咬人。\n猪膝难任重，焉堪致远行。",
        "dynasty": "唐",
        "collection_info": null
    },
    {
        "title": "王良百一歌 略相 九",
        "author": "徐成",
        "content": "要知有寿马，唇慢口方停。\n好是如羊目，驆良寿亦长。",
        "dynasty": "唐",
        "collection_info": null
    },
    {
        "title": "王良百一歌 略相 十",
        "author": "徐成",
        "content": "不在如龙状，追风号古来。\n目前毛骨骏，未可比驽骀。",
        "dynasty": "唐",
        "collection_info": null
    },
    {
        "title": "王良百一歌 毛病 一",
        "author": "徐成",
        "content": "项上如生旋，有之不用夸。\n环缘不利长，金以号螣蛇。",
        "dynasty": "唐",
        "collection_info": null
    },
    {
        "title": "王良百一歌 毛病 二",
        "author": "徐成",
        "content": "后有丧门旋，前兼有挟尸。\n即君不用蓄，无事亦须疑。",
        "dynasty": "唐",
        "collection_info": null
    },
    {
        "title": "王良百一歌 毛病 三",
        "author": "徐成",
        "content": "牛额并衔祸，非常害长多。\n古人如是说，比事不须歌。",
        "dynasty": "唐",
        "collection_info": null
    },
    {
        "title": "王良百一歌 毛病 四",
        "author": "徐成",
        "content": "带剑浑小事，丧门不可当。\n滴泪如入口，有福也须防。",
        "dynasty": "唐",
        "collection_info": null
    },
    {
        "title": "王良百一歌 毛病 五",
        "author": "徐成",
        "content": "黑色耳金白，从来号孝头。\n假饶千里走，奉劝不须留。",
        "dynasty": "唐",
        "collection_info": null
    },
    {
        "title": "王良百一歌 毛病 六",
        "author": "徐成",
        "content": "背上毛生旋，驴骡亦有之。\n只惟鞍贴下，比者是駞尸。",
        "dynasty": "唐",
        "collection_info": null
    },
    {
        "title": "王良百一歌 毛病 七",
        "author": "徐成",
        "content": "衔祸口边衝，时间祸必逢。\n古人称是病，焉敢不言凶。",
        "dynasty": "唐",
        "collection_info": null
    },
    {
        "title": "王良百一歌 毛病 八",
        "author": "徐成",
        "content": "眼下毛生旋，遥看似泪痕。\n假饶福也病，无祸亦妨人。",
        "dynasty": "唐",
        "collection_info": null
    },
    {
        "title": "王良百一歌 毛病 九",
        "author": "徐成",
        "content": "毛病深知害，妨人在不占。\n大都如此类，无祸也宜嫌。",
        "dynasty": "唐",
        "collection_info": null
    },
    {
        "title": "王良百一歌 毛病 十",
        "author": "徐成",
        "content": "担耳駞鬃项，虽然毛病殊。\n更若兼鰲尾，有实不如无。",
        "dynasty": "唐",
        "collection_info": null
    },
    {
        "title": "王良百一歌 杂忌 一",
        "author": "徐成",
        "content": "骑来未得饮，汗解是为强。\n卸鞍面向北，此事最招殃。\n。",
        "dynasty": "唐",
        "collection_info": null
    },
    {
        "title": "王良百一歌 杂忌 二",
        "author": "徐成",
        "content": "欲出须知此，笼头莫挂垂。\n虽然无大患，惊惧事防为。",
        "dynasty": "唐",
        "collection_info": null
    },
    {
        "title": "王良百一歌 杂忌 三",
        "author": "徐成",
        "content": "面北朝朝餧，形躯渐渐伤。\n其中忽有患，有患悔难当。",
        "dynasty": "唐",
        "collection_info": null
    },
    {
        "title": "王良百一歌 杂忌 四",
        "author": "徐成",
        "content": "远来亦忌饱，出去不妨饥。\n向水莫许骤，偏伤肺与脾。",
        "dynasty": "唐",
        "collection_info": null
    },
    {
        "title": "王良百一歌 杂忌 五",
        "author": "徐成",
        "content": "浊水休教饮，多饶毛色焦。\n时间虽不觉，日内不生臕。",
        "dynasty": "唐",
        "collection_info": null
    },
    {
        "title": "王良百一歌 杂忌 六",
        "author": "徐成",
        "content": "偏怕腥膻物，仍嫌土作槽。\n鼠穿成大秽，更忌艹中毛。",
        "dynasty": "唐",
        "collection_info": null
    },
    {
        "title": "王良百一歌 杂忌 七",
        "author": "徐成",
        "content": "上山犹许骤，不岭不宜骑。\n必定伤筋骨，能令日渐羸。",
        "dynasty": "唐",
        "collection_info": null
    },
    {
        "title": "王良百一歌 杂忌 八",
        "author": "徐成",
        "content": "近学新医者，还知此事难。\n将鍼宜刺浅，方便更须端。",
        "dynasty": "唐",
        "collection_info": null
    },
    {
        "title": "王良百一歌 杂忌 九",
        "author": "徐成",
        "content": "凡鍼六脉血，不在昔令多。\n移时古不止，伤损返如何。",
        "dynasty": "唐",
        "collection_info": null
    },
    {
        "title": "王良百一歌 杂忌 十",
        "author": "徐成",
        "content": "有病何妨疗，无伤血莫鍼。\n近来愚学者，此意未知深。",
        "dynasty": "唐",
        "collection_info": null
    },
    {
        "title": "王良百一歌 眼病 一",
        "author": "徐成",
        "content": "一切眼昏瘴，皆因热所伤。\n莫令肝臟冷，泪出转难当。",
        "dynasty": "唐",
        "collection_info": null
    },
    {
        "title": "王良百一歌 眼病 二",
        "author": "徐成",
        "content": "黄风有赤脉，白翳忌侵睛。\n须抽眼脉血，救疗有功能。",
        "dynasty": "唐",
        "collection_info": null
    },
    {
        "title": "王良百一歌 眼病 三",
        "author": "徐成",
        "content": "乌风起肝臟，忽患便青盲。\n便是通神妙，除非解损睛。",
        "dynasty": "唐",
        "collection_info": null
    },
    {
        "title": "王良百一歌 眼病 四",
        "author": "徐成",
        "content": "有瘴多须泪，无令冷药多。\n细辛并地骨，犀角决明和。",
        "dynasty": "唐",
        "collection_info": null
    },
    {
        "title": "王良百一歌 眼病 五",
        "author": "徐成",
        "content": "外瘴须磨点，黄连最能駈。\n乌鱼骨颇妙，辄莫用珍珠。",
        "dynasty": "唐",
        "collection_info": null
    },
    {
        "title": "王良百一歌 眼病 六",
        "author": "徐成",
        "content": "欲疗先令暖，仍须使子肝。\n防风圆蔚好，去泪得睛宽。\n。",
        "dynasty": "唐",
        "collection_info": null
    },
    {
        "title": "王良百一歌 眼病 七",
        "author": "徐成",
        "content": "不可全凭药，时闻亦用鍼。\n频抽口鼻血，脑热勿令侵。",
        "dynasty": "唐",
        "collection_info": null
    },
    {
        "title": "王良百一歌 眼病 八",
        "author": "徐成",
        "content": "肝病眼睛病，眼昏肝有风。\n发来时生晕，嚾烙抵神功。",
        "dynasty": "唐",
        "collection_info": null
    },
    {
        "title": "王良百一歌 眼病 九",
        "author": "徐成",
        "content": "环睛难为病，侵睛多即惊。\n月中骑亦惧，云内更同盲。",
        "dynasty": "唐",
        "collection_info": null
    },
    {
        "title": "王良百一歌 眼病 十",
        "author": "徐成",
        "content": "卒热传肝肺，尫羸也易推。\n奈何双目暗，得较也何时。",
        "dynasty": "唐",
        "collection_info": null
    },
    {
        "title": "王良百一歌 医候 一",
        "author": "徐成",
        "content": "欲知看口色，春季忌于青。\n若似秋时候，医之必得宁。",
        "dynasty": "唐",
        "collection_info": null
    },
    {
        "title": "王良百一歌 医候 二",
        "author": "徐成",
        "content": "夏病不食草，口中赤色深。\n莫将为热疗，热疗病难寻。",
        "dynasty": "唐",
        "collection_info": null
    },
    {
        "title": "王良百一歌 医候 三",
        "author": "徐成",
        "content": "秋病口中白，时时喘息粗。\n于中带黑色，肝肺恐应无。",
        "dynasty": "唐",
        "collection_info": null
    },
    {
        "title": "王良百一歌 医候 四",
        "author": "徐成",
        "content": "冬季口中黑，医之不必痊。\n卧蚕虽有色，而退也无缘。",
        "dynasty": "唐",
        "collection_info": null
    },
    {
        "title": "王良百一歌 医候 五",
        "author": "徐成",
        "content": "大抵怕青黑，兼忧喘息粗。\n神功也不救，迟治气全无。",
        "dynasty": "唐",
        "collection_info": null
    },
    {
        "title": "王良百一歌 医候 六",
        "author": "徐成",
        "content": "肺病多方疗，心伤鹘骨抽。\n目前虽得效，已后发无休。",
        "dynasty": "唐",
        "collection_info": null
    },
    {
        "title": "王良百一歌 医候 七",
        "author": "徐成",
        "content": "鼻内出脓血，如加气转抽。\n岂堪连背硬，何用更开喉。",
        "dynasty": "唐",
        "collection_info": null
    },
    {
        "title": "王良百一歌 医候 八",
        "author": "徐成",
        "content": "肺病休疑冷，猩膻不可为。\n但将凉药疗，莫使小猪脂。",
        "dynasty": "唐",
        "collection_info": null
    },
    {
        "title": "王良百一歌 医候 九",
        "author": "徐成",
        "content": "天门还治肺，地骨也医肝。\n心热黄芩妙，人参性不寒。",
        "dynasty": "唐",
        "collection_info": null
    },
    {
        "title": "王良百一歌 医候 十",
        "author": "徐成",
        "content": "前面热未退，腰胯却行迟。\n是热须医热，少将冷药医。",
        "dynasty": "唐",
        "collection_info": null
    },
    {
        "title": "王良百一歌 起卧",
        "author": "徐成",
        "content": "。",
        "dynasty": "唐",
        "collection_info": null
    },
    {
        "title": "王良百一歌 起卧 一",
        "author": "徐成",
        "content": "脾寒令肉颤，胃冷吐清涎。\n但鍼脾上穴，暖胃药为先。",
        "dynasty": "唐",
        "collection_info": null
    },
    {
        "title": "王良百一歌 起卧 二",
        "author": "徐成",
        "content": "擈尾褰唇痛，起卧四蹄摊。\n频频覤肷上，冷热气相干。",
        "dynasty": "唐",
        "collection_info": null
    },
    {
        "title": "王良百一歌 起卧 三",
        "author": "徐成",
        "content": "起卧无时度，将身似狗蹲。\n肠中如粪结，巴豆最为珍。",
        "dynasty": "唐",
        "collection_info": null
    },
    {
        "title": "王良百一歌 起卧 四",
        "author": "徐成",
        "content": "若作如斯候，切在细推寻。\n如逢肾脉上，多应肠入阴。",
        "dynasty": "唐",
        "collection_info": null
    },
    {
        "title": "王良百一歌 起卧 五",
        "author": "徐成",
        "content": "识得寻常病，便须用橘皮。\n槟榔为第一，葱油最相宜。",
        "dynasty": "唐",
        "collection_info": null
    },
    {
        "title": "王良百一歌 起卧 六",
        "author": "徐成",
        "content": "止痛当归妙，牵牛芍药和。\n生姜宜剩使，滑石勿令多。",
        "dynasty": "唐",
        "collection_info": null
    },
    {
        "title": "王良百一歌 起卧 七",
        "author": "徐成",
        "content": "治脾人间妙，鍼脾第一功。\n目前兼恶急，气脉当时通。",
        "dynasty": "唐",
        "collection_info": null
    },
    {
        "title": "王良百一歌 起卧 八",
        "author": "徐成",
        "content": "尿血还缘热，风虚结涩为。\n秦艽能治疗，通利大黄奇。",
        "dynasty": "唐",
        "collection_info": null
    },
    {
        "title": "王良百一歌 起卧 九",
        "author": "徐成",
        "content": "忽伤粪如水，赤黄气息腥。\n饶医能用药，口色怕微青。",
        "dynasty": "唐",
        "collection_info": null
    },
    {
        "title": "王良百一歌 起卧 十",
        "author": "徐成",
        "content": "若还退草料，腹中虚气鸣。\n大似肠黄候，脾家气不匀。",
        "dynasty": "唐",
        "collection_info": null
    },
    {
        "title": "王良百一歌 疗风 一",
        "author": "徐成",
        "content": "有伤即为急，无伤呼为慢。\n先鍼喉脉血，亦须先由汗。",
        "dynasty": "唐",
        "collection_info": null
    },
    {
        "title": "王良百一歌 疗风 二",
        "author": "徐成",
        "content": "尾揭遍身硬，耳肾闪骨生。\n此风从后得，暖处勿吹惊。",
        "dynasty": "唐",
        "collection_info": null
    },
    {
        "title": "王良百一歌 疗风 三",
        "author": "徐成",
        "content": "病见从前得，斯须便过关。\n大风烙最妙，入口下应难。",
        "dynasty": "唐",
        "collection_info": null
    },
    {
        "title": "王良百一歌 疗风 四",
        "author": "徐成",
        "content": "四脚难移动，一边汗出微。\n口中时吐沫，见此莫生疑。",
        "dynasty": "唐",
        "collection_info": null
    },
    {
        "title": "王良百一歌 疗风 五",
        "author": "徐成",
        "content": "不独如斯状，忽然后脚迟。\n尽知呼脾冷，卒急也难医。\n。",
        "dynasty": "唐",
        "collection_info": null
    },
    {
        "title": "王良百一歌 疗风 六",
        "author": "徐成",
        "content": "是药皆治病，唯风却要虵。\n防风并半夏，最急是天麻。",
        "dynasty": "唐",
        "collection_info": null
    },
    {
        "title": "王良百一歌 疗风 七",
        "author": "徐成",
        "content": "治疗皆凭药，就中风也难。\n七朝疑似退，火烙大无端。",
        "dynasty": "唐",
        "collection_info": null
    },
    {
        "title": "王良百一歌 疗风 八",
        "author": "徐成",
        "content": "歇汗风饶痒，为疮急㿋多。\n肺风多揩擦，疥癞即相和。",
        "dynasty": "唐",
        "collection_info": null
    },
    {
        "title": "王良百一歌 疗风 九",
        "author": "徐成",
        "content": "花蛇及干蝎，亦疗脑旋风。\n乌头勿单使，麻黄更要芎。",
        "dynasty": "唐",
        "collection_info": null
    },
    {
        "title": "王良百一歌 疗风 十",
        "author": "徐成",
        "content": "有风切忌惊，角耳最为精。\n汉椒并附子，相合耳中倾。",
        "dynasty": "唐",
        "collection_info": null
    },
    {
        "title": "王良百一歌 筋骨 一",
        "author": "徐成",
        "content": "膊痛缘骑苦，蹄伤败血攻。\n痛时鍼且妙，蹄损火能通。",
        "dynasty": "唐",
        "collection_info": null
    },
    {
        "title": "王良百一歌 筋骨 二",
        "author": "徐成",
        "content": "膝骨难任痛，行时脚失多。\n无端鍼脉血，得效也蹉跎。",
        "dynasty": "唐",
        "collection_info": null
    },
    {
        "title": "王良百一歌 筋骨 三",
        "author": "徐成",
        "content": "子骨连蹄痛，多应是物伤。\n烙蹄蹄不发，渐渐骨开张。",
        "dynasty": "唐",
        "collection_info": null
    },
    {
        "title": "王良百一歌 筋骨 四",
        "author": "徐成",
        "content": "失节莫交频，鹿节黄水成。\n假饶用火烙，滑石镇长盈。",
        "dynasty": "唐",
        "collection_info": null
    },
    {
        "title": "王良百一歌 筋骨 五",
        "author": "徐成",
        "content": "但是筋骨痛，皆因伤损为。\n于中砚子骨，末后不通医。",
        "dynasty": "唐",
        "collection_info": null
    },
    {
        "title": "王良百一歌 筋骨 六",
        "author": "徐成",
        "content": "食槽胀虽烙，多缘腑病生。\n胃翻加止沫，何药效能成。",
        "dynasty": "唐",
        "collection_info": null
    },
    {
        "title": "王良百一歌 筋骨 七",
        "author": "徐成",
        "content": "小胯骨若痛，牵连雁翅疼。\n从鍼须得穴，用药更持锋。",
        "dynasty": "唐",
        "collection_info": null
    },
    {
        "title": "王良百一歌 筋骨 八",
        "author": "徐成",
        "content": "曲池鹅鼻骨，胀时不在鍼。\n芸台并紫葛，巴豆最功深。",
        "dynasty": "唐",
        "collection_info": null
    },
    {
        "title": "王良百一歌 筋骨 九",
        "author": "徐成",
        "content": "附骨侵于膝，走骤多饶失。\n火烙意还粗，药消为第一。",
        "dynasty": "唐",
        "collection_info": null
    },
    {
        "title": "王良百一歌 筋骨 十",
        "author": "徐成",
        "content": "筋胀用猪脑，冷药用蛇床。\n细辛并藁木，米醋及生姜。\n。",
        "dynasty": "唐",
        "collection_info": null
    },
    {
        "title": "王良百一歌 疗黄 一",
        "author": "徐成",
        "content": "头闷忽衔缰，此即是心黄。\n先须用火烙，时下得安康。",
        "dynasty": "唐",
        "collection_info": null
    },
    {
        "title": "王良百一歌 疗黄 二",
        "author": "徐成",
        "content": "胸黄忽肿硬，未可用鍼鍼。\n须使消黄药，无令痛所侵。",
        "dynasty": "唐",
        "collection_info": null
    },
    {
        "title": "王良百一歌 疗黄 三",
        "author": "徐成",
        "content": "偏次黄虽少，还缘积热成。\n尝闻连五臟，根向肺中生。",
        "dynasty": "唐",
        "collection_info": null
    },
    {
        "title": "王良百一歌 疗黄 四",
        "author": "徐成",
        "content": "喉内若生黄，此病实难当。\n药鍼但少效，向裏结成囊。",
        "dynasty": "唐",
        "collection_info": null
    },
    {
        "title": "王良百一歌 疗黄 五",
        "author": "徐成",
        "content": "急慢肠黄候，患时俱一般。\n慢时一月多，急则当时间。",
        "dynasty": "唐",
        "collection_info": null
    },
    {
        "title": "王良百一歌 疗黄 六",
        "author": "徐成",
        "content": "肾黄肾脉肿，积冷致如然。\n还须熁腰上，以此出顽涎。",
        "dynasty": "唐",
        "collection_info": null
    },
    {
        "title": "王良百一歌 疗黄 七",
        "author": "徐成",
        "content": "水黄连带脉，虚肿在皮肤。\n先用火鍼治，消时脓出余。",
        "dynasty": "唐",
        "collection_info": null
    },
    {
        "title": "王良百一歌 疗黄 八",
        "author": "徐成",
        "content": "肷黄不用鍼，涂药妙能深。\n涓石并葶苈，橘皮使蔚金。",
        "dynasty": "唐",
        "collection_info": null
    },
    {
        "title": "王良百一歌 疗黄 九",
        "author": "徐成",
        "content": "骡马缘风热，因此作妳黄。\n涂药教驹匝，切恐结成囊。",
        "dynasty": "唐",
        "collection_info": null
    },
    {
        "title": "王良百一歌 疗黄 十",
        "author": "徐成",
        "content": "一切黄虚肿，多缘积热生。\n宜抽喉脉血，诸毒不能成。",
        "dynasty": "唐",
        "collection_info": null
    },
    {
        "title": "王良百一歌 疮痍 一",
        "author": "徐成",
        "content": "竹节疗膊疮，骨钻亦难当。\n若涂先用洗，欲使洗盐汤。",
        "dynasty": "唐",
        "collection_info": null
    },
    {
        "title": "王良百一歌 疮痍 二",
        "author": "徐成",
        "content": "贴疮须用药，艾炙且令焦。\n干姜将入内，根出始方消。",
        "dynasty": "唐",
        "collection_info": null
    },
    {
        "title": "王良百一歌 疮痍 三",
        "author": "徐成",
        "content": "疳疮生眼畔，疳血化为虫。\n即渐侵于脑，和睛变作脓。",
        "dynasty": "唐",
        "collection_info": null
    },
    {
        "title": "王良百一歌 疮痍 四",
        "author": "徐成",
        "content": "口内忽生涎，心臟热如然。\n有疮须用药，包药使绵缠。\n。",
        "dynasty": "唐",
        "collection_info": null
    },
    {
        "title": "王良百一歌 疮痍 五",
        "author": "徐成",
        "content": "肺毒若生疮，医之要肺凉。\n贴药虽宜洗，可用甘草汤。",
        "dynasty": "唐",
        "collection_info": null
    },
    {
        "title": "王良百一歌 疮痍 六",
        "author": "徐成",
        "content": "断踠缘风血，燥蹄亦一般。\n麝香葶苈子，贯众及黄丹。",
        "dynasty": "唐",
        "collection_info": null
    },
    {
        "title": "王良百一歌 疮痍 七",
        "author": "徐成",
        "content": "冷病缘草结，脓多疮口寒。\n乳香幷附子，贴此始应看。",
        "dynasty": "唐",
        "collection_info": null
    },
    {
        "title": "王良百一歌 疮痍 八",
        "author": "徐成",
        "content": "疥癣深秋旺，爪疮盛夏多。\n都缘风血聚，忙疗莫蹉跎。",
        "dynasty": "唐",
        "collection_info": null
    },
    {
        "title": "王良百一歌 疮痍 九",
        "author": "徐成",
        "content": "血躁连蹄肿，筋风血作脓。\n芜荑鹤风妙，能杀此般虫。",
        "dynasty": "唐",
        "collection_info": null
    },
    {
        "title": "王良百一歌 疮痍 十",
        "author": "徐成",
        "content": "一切破损疮，勿令口自伤。\n㿉疮难治疗，客风须是防。",
        "dynasty": "唐",
        "collection_info": null
    },
    {
        "title": "王良百一歌 齿岁 一",
        "author": "徐成",
        "content": "齿有数般苍，教伊识不妨。\n莫言为小事，识得大贤良。",
        "dynasty": "唐",
        "collection_info": null
    },
    {
        "title": "王良百一歌 齿岁 二",
        "author": "徐成",
        "content": "黑白一齐全，生来始八年。\n中间初似破，十二岁无偏。",
        "dynasty": "唐",
        "collection_info": null
    },
    {
        "title": "王良百一歌 齿岁 三",
        "author": "徐成",
        "content": "齿如十二月，𮪃牙象四时。\n二十四气足，伯乐视为规。",
        "dynasty": "唐",
        "collection_info": null
    },
    {
        "title": "王良百一歌 齿岁 四",
        "author": "徐成",
        "content": "四齿不曾退，年已只似驹。\n但看边畔者，咬得臼还殊。",
        "dynasty": "唐",
        "collection_info": null
    },
    {
        "title": "王良百一歌 齿岁 五",
        "author": "徐成",
        "content": "向南马齿口，野放咬山多。\n区臼虽先破，莫言齿岁过。",
        "dynasty": "唐",
        "collection_info": null
    },
    {
        "title": "王良百一歌 齿岁 六",
        "author": "徐成",
        "content": "黄区将欲尽，黑白以全无。\n上下齿更展，十二岁应余。",
        "dynasty": "唐",
        "collection_info": null
    },
    {
        "title": "王良百一歌 齿岁 七",
        "author": "徐成",
        "content": "𮪃牙初出肉，俗言五六春。\n至老或不生，须凭区臼真。\n（以上均见宛委山堂本《说郛》弓一○七徐成《相马书》）（〖1〗《旧唐书·经籍志》子部农家类着录：「《相马经》，又二卷，徐成等撰。\n」）（〖2〗《新唐书·艺文志》子部农家类着录：「徐成等《相马经》二卷。\n」〖3〗《太平御览》卷八九六引《伯乐相马经》云：「江淮津督徐成字子长，兄弟蒙宠于府君，治马方以报，千金不传，号《淮津方》。\n」〖4〗今人王毓瑚《中国农学书录》云：「据现有的线索推测，〖徐成〗极可能是唐代人。\n《说郛》收的有一种徐咸的《相马书》，『咸』、『成』二字字形相近，或者就是此书。\n」今按：《郑堂读书记补逸》谓徐咸为宋人，今人编《中国丛书综录》从之。\n核以文献，尚无明证。\n《说郛》收此书于陆龟蒙《耒耜经》、傅肱《蟹谱》之间，卷首署「代郡徐咸」，不言时代。\n「代郡」非宋时地名。\n两《唐志》既已着录此书，其时代当在开元以前。\n《伯乐相马经》见载于《隋书·经籍志》五行类，《旧唐志》录此书于隋诸葛颖之前，据此二证，颇疑成为隋前人。\n但《隋志》不录此书，至《旧唐志》始见收，终不能排除其为唐人的可能性。\n今收入先宋诗，以俟考定。\n）。",
        "dynasty": "唐",
        "collection_info": null
    },
    {
        "title": "还丹歌",
        "author": "阴真君",
        "content": "北方正气为河车，东方甲乙为金砂。\n两情含养归一体，朱省调养生金华。\n金华生出天地宝，人会此言真正道。\n子称虎，卯为龙，龙虎相生自合同。\n龙居震位当其八，虎数元生在一宫。\n采有日，取有时，世人用之而不知。\n收取气候若差错，万般工力徒劳施。\n至神至圣极容易，先向宫中求鼎器。\n温养火候审阴阳，安排鑪室须择地。\n不得地，莫妄为，切须隐密审护持。\n保守莫洩天地机，此药变化不思议。\n阳真砂，阴真汞，时人求之莫妄动。\n无质生质是还丹，凡汞凡砂不劳弄。\n（见《道藏·洞真部·玉诀类》陈抟《阴真君还丹歌注》）（按：阴真君即阴长生，为汉时神仙，详《太平广记》卷八引《引仙传》。\n此首当发依託。\n宋董逌《广川书跋》卷八载李贻孙书阴真人诗，当即此首，知其应为中唐以前之作。\n）。",
        "dynasty": "唐",
        "collection_info": null
    },
    {
        "title": "登天台",
        "author": "葛玄",
        "content": "高就山上山，山中白云闲。\n瀑布低头看，青天举手扳。\n石桥横海外，风笛落人间。\n不见红尘客，时时鹤往还。\n（见《四库珍本初集》本《天台集·拾遗》）（按：葛谛晋前神仙，见《太平广记》卷七十一引《神仙传》。\n此首五律显为齐梁以后人依託。\n）。",
        "dynasty": "唐",
        "collection_info": null
    },
    {
        "title": "丑妇赋",
        "author": "刘思真",
        "content": "人皆得令室，我命独何[咎]（吝）（从安刻本改）。\n不遇姜任德，正值丑恶妇。\n才质陋且俭，姿容剧嫫母。\n鹿头猕猴面，推额復出口。\n折頞靥楼鼻，两眼䫜（一交切）如臼。\n肤如老桑皮，耳如侧两手。\n头如研米槌，髮如掘扫帚。\n恶观丑仪容，不媚似铺首。\n闇钝拙梳髻，刻画又更丑。\n妆颊如狗舐，额上独偏厚。\n朱唇如踏血，画眉如鼠负。\n傅粉堆颐下，面中不徧有。\n领如盐豉囊，袖如常拭釜。\n履中如和泥，爪甲长有垢。\n脚皲可容箸，熟视今人呕。\n（见《初学记》卷十九）。",
        "dynasty": "唐",
        "collection_info": null
    },
    {
        "title": "失父零丁",
        "author": "戴良",
        "content": "敬白诸君行路者，敢告重罪自为积。\n恶致灾交天困我，今月七日失阿爹。\n念此酷毒可痛伤，当以重币（重）用相赏，请为诸君说事状。\n我父躯体与众异，脊背伛偻捲如胾。\n唇吻参差不相值，此其庶形何能备。\n请復重陈其面目，鸱头鹄颈獦狗啄，眼泪鼻涕相追逐，吻中含纳无牙齿，食不能嚼左右蹉。\n[□]似西域[□]骆駞。\n请復重陈其形骸，为人虽长甚细材。\n面目芒苍如死灰，眼眶臼陷如（米）羹柸。\n（见《太平御览》卷五九八）（按：戴良时代不明，或作东汉人，非，详王重民《敦煌变文研究》。\n今从王说收入并据以校改。\n）。",
        "dynasty": "唐",
        "collection_info": null
    },
    {
        "title": "道藏歌诗 一",
        "author": "无名氏",
        "content": "王龟七宝林，唱讚愿同舟。\n丹景曜目精，令我心踟蹰。",
        "dynasty": "唐",
        "collection_info": null
    },
    {
        "title": "道藏歌诗 二",
        "author": "无名氏",
        "content": "解带天皇寝，停驾高上兵。\n玉真造角节，翊衞自相扶。",
        "dynasty": "唐",
        "collection_info": null
    },
    {
        "title": "道藏歌诗 三",
        "author": "无名氏",
        "content": "玉皇命真王，飞轩浪天陔。\n诸天驩且悦，琼音自玱凄。",
        "dynasty": "唐",
        "collection_info": null
    },
    {
        "title": "道藏歌诗 四",
        "author": "无名氏",
        "content": "重萌郁以赫，朱风引鸣鸠。\n既忘荣曜契，何不宝僊居。",
        "dynasty": "唐",
        "collection_info": null
    },
    {
        "title": "道藏歌诗 五",
        "author": "无名氏",
        "content": "不见九灵母，北真道相遒。\n九龙运东井，天马发西嵎。",
        "dynasty": "唐",
        "collection_info": null
    },
    {
        "title": "道藏歌诗 六",
        "author": "无名氏",
        "content": "仰翕长庚井，练胎反婴孩。\n太一保命籍，南陵拔夜居。",
        "dynasty": "唐",
        "collection_info": null
    },
    {
        "title": "道藏歌诗 七",
        "author": "无名氏",
        "content": "同欢舞云华，众真欣谁喻。\n丹景曜目精，令我心踟蹰。",
        "dynasty": "唐",
        "collection_info": null
    },
    {
        "title": "道藏歌诗 八",
        "author": "无名氏",
        "content": "日月粲华晖，迴光照真符。\n忆兆不同劫，千载莫之尤。\n。",
        "dynasty": "唐",
        "collection_info": null
    },
    {
        "title": "道藏歌诗 九",
        "author": "无名氏",
        "content": "白帝行炁道当新，名书紫府得其篇，西龟定录位真人。\n（以上均见吴械《韵补》卷一）。",
        "dynasty": "唐",
        "collection_info": null
    },
    {
        "title": "道藏歌诗 十",
        "author": "无名氏",
        "content": "游云落太阳，飈景凌三天。\n千秋似清旦，万岁犹日半。",
        "dynasty": "唐",
        "collection_info": null
    },
    {
        "title": "道藏歌诗 十一",
        "author": "无名氏",
        "content": "玄挺（一作「庭」）自嘉会，金书东华名。\n贤安密所戒，相期阳洛汧。\n（按：《孟东野诗集》卷九《列仙文·方诸青童君》末四句与此首相似，详附按。\n）。",
        "dynasty": "唐",
        "collection_info": null
    },
    {
        "title": "道藏歌诗 十二",
        "author": "无名氏",
        "content": "观见学仙客，蹊路放炎烟。\n阳光不復朗，阴精不復明。",
        "dynasty": "唐",
        "collection_info": null
    },
    {
        "title": "道藏歌诗 十三",
        "author": "无名氏",
        "content": "终劫復[始]（姑）劫，愈觉灵颜新。\n道林蔚天京，下光诸地仙。",
        "dynasty": "唐",
        "collection_info": null
    },
    {
        "title": "道藏歌诗 十四",
        "author": "无名氏",
        "content": "推校千精，热馘雷震。\n五帝秉钺，神公吐烟。",
        "dynasty": "唐",
        "collection_info": null
    },
    {
        "title": "道藏歌诗 十五",
        "author": "无名氏",
        "content": "徘徊二元际，内观自缠绵。\n灵胎运九霞，永保亿万椿。",
        "dynasty": "唐",
        "collection_info": null
    },
    {
        "title": "道藏歌诗 十六",
        "author": "无名氏",
        "content": "齐（一作「跻」）景西那东，肆欢（一作「观」）善因缘。\n常融无地官，皆是圣皇臣。",
        "dynasty": "唐",
        "collection_info": null
    },
    {
        "title": "道藏歌诗 十七",
        "author": "无名氏",
        "content": "今日庆元吉，亿（一作「忆」）曾状曲泉。\n法师及弟子，至德自然勋。",
        "dynasty": "唐",
        "collection_info": null
    },
    {
        "title": "道藏歌诗 十八",
        "author": "无名氏",
        "content": "白鹄挥轻翮，神虬奋绿鳞。\n羣仙严轩驾，玉女散华烟。",
        "dynasty": "唐",
        "collection_info": null
    },
    {
        "title": "道藏歌诗 十九",
        "author": "无名氏",
        "content": "策驾玄中汉，辔素扶希（一作「桑」）林。\n妙微浑混遘，长扇回五烟。",
        "dynasty": "唐",
        "collection_info": null
    },
    {
        "title": "道藏歌诗 二十",
        "author": "无名氏",
        "content": "逍遥聚无散，身生水火先。\n大运会开度，弥劫为一龄。",
        "dynasty": "唐",
        "collection_info": null
    },
    {
        "title": "道藏歌诗 二十一",
        "author": "无名氏",
        "content": "冥化自有数，我真法自然。\n妙曲发空洞，宫商结仙灵。",
        "dynasty": "唐",
        "collection_info": null
    },
    {
        "title": "道藏歌诗 二十二",
        "author": "无名氏",
        "content": "今日度（一作「庆」）元吉，忆曾状曲泉。\n万神同斯和，亿劫岂知沦。",
        "dynasty": "唐",
        "collection_info": null
    },
    {
        "title": "道藏歌诗 二十三",
        "author": "无名氏",
        "content": "椿龄会足衰，劫往岂足辽。\n虚刀挥至空，鄙滞五神愁。\n。",
        "dynasty": "唐",
        "collection_info": null
    },
    {
        "title": "道藏歌诗 二十四",
        "author": "无名氏",
        "content": "迴舞太空岭，六气运重幽。\n我际岂能寻，使尔终不雕。",
        "dynasty": "唐",
        "collection_info": null
    },
    {
        "title": "道藏歌诗 二十五",
        "author": "无名氏",
        "content": "仙童掇朱实，神女献玉瓜。\n浴身丹浥池，濯髮甘泉波。",
        "dynasty": "唐",
        "collection_info": null
    },
    {
        "title": "道藏歌诗 二十六",
        "author": "无名氏",
        "content": "宴景玉京上，游轮蹲玄都。\n逍遥大明中，长灯焕翠罗。",
        "dynasty": "唐",
        "collection_info": null
    },
    {
        "title": "道藏歌诗 二十七",
        "author": "无名氏",
        "content": "乞免五难中，制召诸天魔。\n灵岳不崩陷，福地更炼胎。",
        "dynasty": "唐",
        "collection_info": null
    },
    {
        "title": "道藏歌诗 二十八",
        "author": "无名氏",
        "content": "运役自然气，于是息三徒。\n一畅万劫感，庆贺西玉那。",
        "dynasty": "唐",
        "collection_info": null
    },
    {
        "title": "道藏歌诗 二十九",
        "author": "无名氏",
        "content": "五道息对魂，九幽罢三途。\n不闻孤魂声，但闻兴乐歌。",
        "dynasty": "唐",
        "collection_info": null
    },
    {
        "title": "道藏歌诗 三十",
        "author": "无名氏",
        "content": "荣秀椿却期，乘运应灵图。\n兜术开大有，一庆享祚多。",
        "dynasty": "唐",
        "collection_info": null
    },
    {
        "title": "道藏歌诗 三十一",
        "author": "无名氏",
        "content": "下看荣竟子，笃似蛙与蟆。\n顾盼庆浊中，忧患自相罗。",
        "dynasty": "唐",
        "collection_info": null
    },
    {
        "title": "道藏歌诗 三十二",
        "author": "无名氏",
        "content": "静心念至真，随运顺离罗。\n感应理常通，神适逮自徂。",
        "dynasty": "唐",
        "collection_info": null
    },
    {
        "title": "道藏歌诗 三十三",
        "author": "无名氏",
        "content": "弹璈北寒台，七灵曜紫霄。\n济济羣仙举，纷纷尘中罗。",
        "dynasty": "唐",
        "collection_info": null
    },
    {
        "title": "道藏歌诗 三十四",
        "author": "无名氏",
        "content": "太虚感灵会，命我生成章。\n诸天普欣悦，一切稽首恭。",
        "dynasty": "唐",
        "collection_info": null
    },
    {
        "title": "道藏歌诗 三十五",
        "author": "无名氏",
        "content": "开度飞玄真，凝化轮空洞。\n帝真始明精，号曰字元阳。",
        "dynasty": "唐",
        "collection_info": null
    },
    {
        "title": "道藏歌诗 三十六",
        "author": "无名氏",
        "content": "绿盖协晨霞，青軿掷空峒。\n右揖东林帝，上朝太虚皇。\n（按：嘉庆刊张伯魁《崆峒山志》收此诗，似即引自《韵补》。\n）。",
        "dynasty": "唐",
        "collection_info": null
    },
    {
        "title": "道藏歌诗 三十七",
        "author": "无名氏",
        "content": "郁郁对启明，圆华焕三冲。\n飈粲丽九天，天绿绕丹房。",
        "dynasty": "唐",
        "collection_info": null
    },
    {
        "title": "道藏歌诗 三十八",
        "author": "无名氏",
        "content": "斩灭六天，严整北酆。\n束精缚妖，受事玉皇。",
        "dynasty": "唐",
        "collection_info": null
    },
    {
        "title": "道藏歌诗 三十九",
        "author": "无名氏",
        "content": "停盖濯碧溪，采秀月支峯。\n咀嚼三灵华，吐吸九神芒。",
        "dynasty": "唐",
        "collection_info": null
    },
    {
        "title": "道藏歌诗 四十",
        "author": "无名氏",
        "content": "灵章癊玄方，仰感旋曜精。\n诜诜繁茂萌，重德必克昌。",
        "dynasty": "唐",
        "collection_info": null
    },
    {
        "title": "道藏歌诗 四十一",
        "author": "无名氏",
        "content": "携袂明真馆，仰期天上皇。\n北钧唱羽人，玉女粲贤众。",
        "dynasty": "唐",
        "collection_info": null
    },
    {
        "title": "道藏歌诗 四十二",
        "author": "无名氏",
        "content": "引领嚣庭内，开心机秽衝。\n一静安居苦，试去视沧浪。",
        "dynasty": "唐",
        "collection_info": null
    },
    {
        "title": "道藏歌诗 四十三",
        "author": "无名氏",
        "content": "渊响启灵扉，七门扇羽章。\n阳台大洞野，幽逸英芝充。",
        "dynasty": "唐",
        "collection_info": null
    },
    {
        "title": "道藏歌诗 四十四",
        "author": "无名氏",
        "content": "神畅（一作「粲」）感寂庭，嘿思彻九重。\n灵歌理冥运，百和结成章。",
        "dynasty": "唐",
        "collection_info": null
    },
    {
        "title": "道藏歌诗 四十五",
        "author": "无名氏",
        "content": "霄軿纵横舞，紫盖託朱方。\n风尘有忧哀，陨我白鬓翁。",
        "dynasty": "唐",
        "collection_info": null
    },
    {
        "title": "道藏歌诗 四十六",
        "author": "无名氏",
        "content": "司命保算，丹书南昌。\n解技七元，腐骨更蓊。",
        "dynasty": "唐",
        "collection_info": null
    },
    {
        "title": "道藏歌诗 四十七",
        "author": "无名氏",
        "content": "提携高上宾。\n反我素灵房。\n道场灵沫内，高歌登太虚。",
        "dynasty": "唐",
        "collection_info": null
    },
    {
        "title": "道藏歌诗 四十八",
        "author": "无名氏",
        "content": "玉台敷朱霄，绿霞高有墉。\n体矫万津波，神生摄十方。",
        "dynasty": "唐",
        "collection_info": null
    },
    {
        "title": "道藏歌诗 四十九",
        "author": "无名氏",
        "content": "但闻仙道贵，不闻鬼道隆。\n谣謌参天炁，贾生元正章。\n（以上四十首均见同书卷二）。",
        "dynasty": "唐",
        "collection_info": null
    },
    {
        "title": "道藏歌诗 五十",
        "author": "无名氏",
        "content": "提携宴玉宾，契驾乘烟骋。\n黄箓命玉符，公子运我上。",
        "dynasty": "唐",
        "collection_info": null
    },
    {
        "title": "道藏歌诗 五十一",
        "author": "无名氏",
        "content": "玉虚范玄象，高会通冥想。\n三曜无停晖，明真焕云芒。",
        "dynasty": "唐",
        "collection_info": null
    },
    {
        "title": "道藏歌诗 五十二",
        "author": "无名氏",
        "content": "解散七玄祖，更法无中影。\n七化反自然，帝一同玄飨。\n（以上见同书卷三）。",
        "dynasty": "唐",
        "collection_info": null
    },
    {
        "title": "道藏歌诗 五十三",
        "author": "无名氏",
        "content": "飞轮蔼太宗，无形亦无迹。\n纵路任飞轮，萧萧起界外。",
        "dynasty": "唐",
        "collection_info": null
    },
    {
        "title": "道藏歌诗 五十四",
        "author": "无名氏",
        "content": "清明重霄上，合期庆云际。\n玉条流逸响，从容灵妙话。\n。",
        "dynasty": "唐",
        "collection_info": null
    },
    {
        "title": "道藏歌诗 五十五",
        "author": "无名氏",
        "content": "夕游蓬莱岛，期对华景宴。\n神仙结丹藻，流晖寄文翰。",
        "dynasty": "唐",
        "collection_info": null
    },
    {
        "title": "道藏歌诗 五十六",
        "author": "无名氏",
        "content": "风云隐宛微，讲论五岳匠。\n砗磲精流璃，琥珀金刚镜。",
        "dynasty": "唐",
        "collection_info": null
    },
    {
        "title": "道藏歌诗 五十七",
        "author": "无名氏",
        "content": "绛衣表羣会，生始似久梦。\n德隐冲内迹，至寂不觉当。\n（当，去声。\n）（以上见同书卷四）。",
        "dynasty": "唐",
        "collection_info": null
    },
    {
        "title": "道藏元君诗",
        "author": "无名氏",
        "content": "彼云泛灵舆，倏忽适下土。\n崆峒灭玄云，至感不容冶。\n（同前卷三）。",
        "dynasty": "唐",
        "collection_info": null
    },
    {
        "title": "道藏元始歌",
        "author": "无名氏",
        "content": "黄庭戊己无流源，彻通五藏十二纶。\n（见同书卷二）。",
        "dynasty": "唐",
        "collection_info": null
    },
    {
        "title": "道藏左夫人歌",
        "author": "无名氏",
        "content": "腾跃云景辕，浮观霞上空。\n霄軿纵横舞，紫盖记灵方。",
        "dynasty": "唐",
        "collection_info": null
    },
    {
        "title": "道藏中岳仙人歌",
        "author": "无名氏",
        "content": "徘徊玄岳巓，翻焉御飞龙。\n齐腾八纮外，翱翔阊阖房。\n（见同书卷一。\n以上所录《韵补》中诗，均以中华书局影宋本为底本，校以《连筠簃丛书》本、影印文渊阁《四库全书》本）（〖1〗《韵补》卷首书目释《道藏》歌诗云：「当是魏晋时人所作。\n其文词非儒家所急，取其韵古也。\n多阳声，与《黄庭》同。\n」今人逯钦立《先秦汉魏晋南北朝诗后记》云：「《韵补》引用的《道藏》歌诗，其中就有唐孟郊作的《列仙文·方诸青童歌》，……为此，《韵补》所用道歌，本书一概不取。\n」今按：以孟郊诗与吴棫所录对校，二十字中有八字不同，故前仍录出。\n据逯先生所云，《韵补》诸诗虽不能断定为魏）（晋间人作，但为宋以前人作，殆无疑义。\n宋代道家着作中常见的「坎离交媾、婴儿姹女、道家修养之术」〖《四库全书总目》卷一四七《金丹诗诀》提要语〗，诸诗中皆未见，即为一证。\n今收入先宋诗。\n）。",
        "dynasty": "唐",
        "collection_info": null
    },
    {
        "title": "迭韵诗",
        "author": "无名氏",
        "content": "看河水漠沥，望野草苍黄。\n露停君子树，霜宿女姓姜。",
        "dynasty": "唐",
        "collection_info": null
    },
    {
        "title": "迭连韵诗",
        "author": "无名氏",
        "content": "羁客意盘桓，流泪下阑干。\n虽对琴觞乐，烦情仍未欢。",
        "dynasty": "唐",
        "collection_info": null
    },
    {
        "title": "掷韵诗 一",
        "author": "无名氏",
        "content": "不知羞，不敢留。\n但好去，莫相虑。\n孤客惊，百愁生。\n饭蔬簟食乐道，忘饥陋巷不疲。",
        "dynasty": "唐",
        "collection_info": null
    },
    {
        "title": "掷韵诗 二",
        "author": "无名氏",
        "content": "不知羞，不肯留。\n集丽城，夜啼声。\n出长安，过上兰。\n指杨都，越江湖。\n念邯郸，忘朝飡。\n但好去，莫相虑。",
        "dynasty": "唐",
        "collection_info": null
    },
    {
        "title": "重字韵诗",
        "author": "无名氏",
        "content": "望野草青青，临河水活活。\n斜峰缆舟行，曲浦浮积沫。",
        "dynasty": "唐",
        "collection_info": null
    },
    {
        "title": "同音韵诗",
        "author": "无名氏",
        "content": "今朝是何夕，良人谁观觌。\n中心实怜爱，夜寐不安席。\n（以上六首均见《文镜秘府论校注》天卷《八种韵》）（按：《八种韵》节凡引诗九首，除梁萧绎、唐王昌龄、李白各一首外，余六首作者不详。\n王利器《文镜秘府论校注》引任学良《文镜秘府论校注》稿本云：「本节曾引王昌龄李白诗，疑系元兢《脑髓》之文，皎然《诗议》不致有此种琐屑声）（韵之论也。\n」然兢为高宗时人，安得引及李、王之诗。\n其说未谛。\n诸诗为六朝至盛唐间作品，殆无可疑。\n）。",
        "dynasty": "唐",
        "collection_info": null
    },
    {
        "title": "同音韵诗 一",
        "author": "无名氏",
        "content": "斟清酒，拍青琴。",
        "dynasty": "唐",
        "collection_info": null
    },
    {
        "title": "同音韵诗 二",
        "author": "无名氏",
        "content": "寻往信，访来音。",
        "dynasty": "唐",
        "collection_info": null
    },
    {
        "title": "同音韵诗 三",
        "author": "无名氏",
        "content": "春可乐，秋可哀。",
        "dynasty": "唐",
        "collection_info": null
    },
    {
        "title": "同音韵诗 四",
        "author": "无名氏",
        "content": "朝燃兽炭，夜秉鱼灯。",
        "dynasty": "唐",
        "collection_info": null
    },
    {
        "title": "同音韵诗 五",
        "author": "无名氏",
        "content": "宋腊已歌，秦姬欲笑。",
        "dynasty": "唐",
        "collection_info": null
    },
    {
        "title": "同音韵诗 六",
        "author": "无名氏",
        "content": "雾开山有媚，云闭日无光。",
        "dynasty": "唐",
        "collection_info": null
    },
    {
        "title": "同音韵诗 七",
        "author": "无名氏",
        "content": "燥尘笼野白，寒树染村黄。",
        "dynasty": "唐",
        "collection_info": null
    },
    {
        "title": "同音韵诗 八",
        "author": "无名氏",
        "content": "素琴奏乎五三拍，绿酒倾乎一两巵。",
        "dynasty": "唐",
        "collection_info": null
    },
    {
        "title": "同音韵诗 九",
        "author": "无名氏",
        "content": "嗟余薄德从役至他乡，筋力疲顿无意入长杨。",
        "dynasty": "唐",
        "collection_info": null
    },
    {
        "title": "的名对诗",
        "author": "无名氏",
        "content": "送酒东南去，迎琴西北来。",
        "dynasty": "唐",
        "collection_info": null
    },
    {
        "title": "异类对诗",
        "author": "无名氏",
        "content": "风织池间树（一作「字」），虫穿草（一作「叶」）上文。",
        "dynasty": "唐",
        "collection_info": null
    },
    {
        "title": "双声对诗",
        "author": "无名氏",
        "content": "秋露香佳菊，春风馥丽兰。",
        "dynasty": "唐",
        "collection_info": null
    },
    {
        "title": "双拟树诗",
        "author": "无名氏",
        "content": "议月眉欺月，论花颊胜花。",
        "dynasty": "唐",
        "collection_info": null
    },
    {
        "title": "隔句对诗",
        "author": "无名氏",
        "content": "相思復相忆，夜夜泪沾衣。\n空叹復空泣，朝朝君未归。\n（以上五题均见《诗人玉屑》卷七引李淑《诗苑类格》引上官仪语引。\n又见《文镜秘府论》东卷《二十九种对》。\n疑即出上官仪《笔札华梁》）。",
        "dynasty": "唐",
        "collection_info": null
    },
    {
        "title": "句 一",
        "author": "无名氏",
        "content": "风花无定影，露竹有余清。",
        "dynasty": "唐",
        "collection_info": null
    },
    {
        "title": "句 二",
        "author": "无名氏",
        "content": "映浦树疑浮，入云峰似灭（一作「截」）（以上二联为形似体）。",
        "dynasty": "唐",
        "collection_info": null
    },
    {
        "title": "句 三",
        "author": "无名氏",
        "content": "四邻不相识，自然成掩扉。\n（此为情理体）。",
        "dynasty": "唐",
        "collection_info": null
    },
    {
        "title": "句 四",
        "author": "无名氏",
        "content": "隐隐山分地，沧沧海接天。\n（此为直置体）。",
        "dynasty": "唐",
        "collection_info": null
    },
    {
        "title": "句 五",
        "author": "无名氏",
        "content": "侵云蹀征骑，带月倚雕弓。",
        "dynasty": "唐",
        "collection_info": null
    },
    {
        "title": "句 六",
        "author": "无名氏",
        "content": "舒（一作「野」）桃临远骑，垂柳映连营。\n（以上联为映带体）。",
        "dynasty": "唐",
        "collection_info": null
    },
    {
        "title": "句 七",
        "author": "无名氏",
        "content": "月光随浪动，山影逐波流。\n（此为飞动体）。",
        "dynasty": "唐",
        "collection_info": null
    },
    {
        "title": "句 八",
        "author": "无名氏",
        "content": "歌前日照梁，舞处尘生袜。",
        "dynasty": "唐",
        "collection_info": null
    },
    {
        "title": "句 九",
        "author": "无名氏",
        "content": "泛色松烟举，凝花菊露滋。\n（以上二联为婉转体）。",
        "dynasty": "唐",
        "collection_info": null
    },
    {
        "title": "句 十",
        "author": "无名氏",
        "content": "寒葭凝露色，落叶动秋声。\n（此为清切体）。",
        "dynasty": "唐",
        "collection_info": null
    },
    {
        "title": "句 十一",
        "author": "无名氏",
        "content": "青田未矫翰，丹穴欲乘风（一作「凤」）。",
        "dynasty": "唐",
        "collection_info": null
    },
    {
        "title": "句 十二",
        "author": "无名氏",
        "content": "曲沼疏秋盖，长林卷夏帷。",
        "dynasty": "唐",
        "collection_info": null
    },
    {
        "title": "句 十三",
        "author": "无名氏",
        "content": "积翠彻（王利器疑当作「澈」）深潭，舒丹明浅濑。\n（以上三联为菁华体）（以上十三联均见《文镜秘府论》地卷《十体》引崔融《唐朝新定诗格》）（按：《十体》节共引诗二十一题，今可查知作者之作凡八题，分属宋鲍照、齐王融、梁戴暠、陈江总、隋杨广、孔德绍、虞世基、唐崔信明。\n不知作者之作凡十三联，当为六朝至初唐人所作，惜已无从甄辨。\n）。",
        "dynasty": "唐",
        "collection_info": null
    },
    {
        "title": "繁说病诗",
        "author": "无名氏",
        "content": "从风似飞絮，照日类繁英。\n拂岩如写镜，封林若耀琼。",
        "dynasty": "唐",
        "collection_info": null
    },
    {
        "title": "龃龉病诗 一",
        "author": "无名氏",
        "content": "雾生极野碧，日下远山红。",
        "dynasty": "唐",
        "collection_info": null
    },
    {
        "title": "龃龉病诗 二",
        "author": "无名氏",
        "content": "晨风惊迭树，晓月落危峰。",
        "dynasty": "唐",
        "collection_info": null
    },
    {
        "title": "丛木病诗",
        "author": "无名氏",
        "content": "庭梢桂林树，檐度苍梧云。\n棹唱喧难辨，樵歌近易闻。\n（以上三题均见《文镜秘府论》西卷《文二十八种病》引崔融《唐朝新定诗格》引）。",
        "dynasty": "唐",
        "collection_info": null
    },
    {
        "title": "切侧对诗",
        "author": "无名氏",
        "content": "浮钟宵响彻，飞镜晓光斜。",
        "dynasty": "唐",
        "collection_info": null
    },
    {
        "title": "双声侧对诗 一",
        "author": "无名氏",
        "content": "花明金谷树，叶映首山薇。",
        "dynasty": "唐",
        "collection_info": null
    },
    {
        "title": "双声侧对诗 二",
        "author": "无名氏",
        "content": "翠微分雉堞，丹气隐檐楹。",
        "dynasty": "唐",
        "collection_info": null
    },
    {
        "title": "迭韵侧对诗 一",
        "author": "无名氏",
        "content": "平生披黼帐，窈窕步花庭。",
        "dynasty": "唐",
        "collection_info": null
    },
    {
        "title": "迭韵侧对诗 二",
        "author": "无名氏",
        "content": "自得优游趣，宁知圣政隆。\n（以上三题均见《文镜秘腐论》东卷《二十九种对》引崔融《唐朝新定诗格》）。",
        "dynasty": "唐",
        "collection_info": null
    },
    {
        "title": "声对诗 一",
        "author": "无名氏",
        "content": "彤驺初惊路，白简未含霜。",
        "dynasty": "唐",
        "collection_info": null
    },
    {
        "title": "声对诗 二",
        "author": "无名氏",
        "content": "初禅韵高柳，密茑挂深松。",
        "dynasty": "唐",
        "collection_info": null
    },
    {
        "title": "字侧对诗 一",
        "author": "无名氏",
        "content": "忘怀接英彦，申劝引桂酒。",
        "dynasty": "唐",
        "collection_info": null
    },
    {
        "title": "字侧对诗 二",
        "author": "无名氏",
        "content": "玉鸡清五洛，瑞雉映三秦。",
        "dynasty": "唐",
        "collection_info": null
    },
    {
        "title": "字侧对诗 三",
        "author": "无名氏",
        "content": "桓山分羽翼，荆树折枝条。",
        "dynasty": "唐",
        "collection_info": null
    },
    {
        "title": "字对诗 一",
        "author": "无名氏",
        "content": "山椒架寒雾，池篠韵凉飙。",
        "dynasty": "唐",
        "collection_info": null
    },
    {
        "title": "字对诗 二",
        "author": "无名氏",
        "content": "何用金扉敞，终醉石崇家。",
        "dynasty": "唐",
        "collection_info": null
    },
    {
        "title": "字对诗 三",
        "author": "无名氏",
        "content": "原风振平楚，野雪被长菅。\n（均见《文镜秘府论》东卷《二十九种对》，似出元兢《诗髓脑》）。",
        "dynasty": "唐",
        "collection_info": null
    },
    {
        "title": "句 一",
        "author": "无名氏",
        "content": "夜闻木叶落，疑是洞庭秋。",
        "dynasty": "唐",
        "collection_info": null
    },
    {
        "title": "句 二",
        "author": "无名氏",
        "content": "竹声先知秋。",
        "dynasty": "唐",
        "collection_info": null
    },
    {
        "title": "句 三",
        "author": "无名氏",
        "content": "绿（一作「流」）水溢金塘。",
        "dynasty": "唐",
        "collection_info": null
    },
    {
        "title": "诗",
        "author": "无名氏",
        "content": "明月下山头，天河横戍楼。\n白云千万里，沧江朝夕流。\n浦沙望如雪，松风听似秋。\n不觉烟霞曙，花鸟乱芳洲。\n（以上均见《文镜秘府论》南卷《论文意》引王昌龄《诗格》）。",
        "dynasty": "唐",
        "collection_info": null
    },
    {
        "title": "平头诗 一",
        "author": "无名氏",
        "content": "芳时淑气清，提壶台上倾。",
        "dynasty": "唐",
        "collection_info": null
    },
    {
        "title": "平头诗 二",
        "author": "无名氏",
        "content": "山方翻类矩，波圆更若规。\n树表看猿挂，林侧望熊驰。",
        "dynasty": "唐",
        "collection_info": null
    },
    {
        "title": "平头诗 三",
        "author": "无名氏",
        "content": "朝云晦初景，丹池晚飞雪。\n飘枝聚还散，吹杨凝且灭。",
        "dynasty": "唐",
        "collection_info": null
    },
    {
        "title": "上尾诗 一",
        "author": "无名氏",
        "content": "可怜双飞凫，俱来下建章。\n一个今依是，拂翮独先翔。",
        "dynasty": "唐",
        "collection_info": null
    },
    {
        "title": "上尾诗 二",
        "author": "无名氏",
        "content": "荡子别倡楼，秋庭夜月华。\n桂叶侵云长，轻光逐汉斜。\n。",
        "dynasty": "唐",
        "collection_info": null
    },
    {
        "title": "蜂腰诗",
        "author": "无名氏",
        "content": "徐步金门出，言寻上苑春。",
        "dynasty": "唐",
        "collection_info": null
    },
    {
        "title": "鹤膝诗 一",
        "author": "无名氏",
        "content": "拨棹金陵渚，遵流背城阙。\n浪蹙飞船影，山挂垂轮月。",
        "dynasty": "唐",
        "collection_info": null
    },
    {
        "title": "鹤膝诗 二",
        "author": "无名氏",
        "content": "陟野看阳春，登楼望初节。\n绿池始沾裳，弱兰未央结。",
        "dynasty": "唐",
        "collection_info": null
    },
    {
        "title": "大韵诗",
        "author": "无名氏",
        "content": "游鱼牵细藻，鸣琴咔好音。\n谁知迟暮节，悲吟伤寸心。",
        "dynasty": "唐",
        "collection_info": null
    },
    {
        "title": "小韵诗 一",
        "author": "无名氏",
        "content": "搴帘出户望，霜花朝瀁日。\n晨莺傍杼飞，早燕挑（一作「排」）轩出。",
        "dynasty": "唐",
        "collection_info": null
    },
    {
        "title": "小韵诗 二",
        "author": "无名氏",
        "content": "夜中无与悟（一作「语」），独寤抚躬叹。\n唯惭一片月，流彩照南端。",
        "dynasty": "唐",
        "collection_info": null
    },
    {
        "title": "傍纽诗 一",
        "author": "无名氏",
        "content": "鱼游见风月，兽走畏伤蹄。",
        "dynasty": "唐",
        "collection_info": null
    },
    {
        "title": "傍纽诗 二",
        "author": "无名氏",
        "content": "元生爱皓月，阮氏愿清风。\n取乐情无已，赏玩未能同。",
        "dynasty": "唐",
        "collection_info": null
    },
    {
        "title": "傍纽诗 三",
        "author": "无名氏",
        "content": "云生遮丽月，波动乱游鱼。\n凉风便入体，寒气渐钻肤。",
        "dynasty": "唐",
        "collection_info": null
    },
    {
        "title": "正纽诗 一",
        "author": "无名氏",
        "content": "抚琴起和曲，迭管泛鸣驱（王利器云：「疑当作『讴』」）。\n停轩未忍去，白日小踟蹰。\n。",
        "dynasty": "唐",
        "collection_info": null
    },
    {
        "title": "正纽诗 二",
        "author": "无名氏",
        "content": "心中肝如割，腹（一作「肠」）裏气便燋。\n逢风迴无信，早雁转成遥。",
        "dynasty": "唐",
        "collection_info": null
    },
    {
        "title": "春诗 一",
        "author": "无名氏",
        "content": "沼萍遍水缬，榆荚满枝钱。",
        "dynasty": "唐",
        "collection_info": null
    },
    {
        "title": "春诗 二",
        "author": "无名氏",
        "content": "斜云朝列陈，迴娥夜抱弦。\n（二联为水浑病）。",
        "dynasty": "唐",
        "collection_info": null
    },
    {
        "title": "闺怨诗 一",
        "author": "无名氏",
        "content": "尘暗离后镜，带永别前腰。",
        "dynasty": "唐",
        "collection_info": null
    },
    {
        "title": "闺怨诗 二",
        "author": "无名氏",
        "content": "怨心千过绝，啼眼百迴垂。\n（二联为火灭病）。",
        "dynasty": "唐",
        "collection_info": null
    },
    {
        "title": "秋诗 一",
        "author": "无名氏",
        "content": "金风晨泛菊，玉露宵沾兰（一作「悬珠」）。",
        "dynasty": "唐",
        "collection_info": null
    },
    {
        "title": "秋诗 二",
        "author": "无名氏",
        "content": "玉轮夜进辙，金车昼灭途。\n（二联为木枯病）。",
        "dynasty": "唐",
        "collection_info": null
    },
    {
        "title": "寒诗 一",
        "author": "无名氏",
        "content": "兽炭陵晨送，鱼灯彻宵燃。",
        "dynasty": "唐",
        "collection_info": null
    },
    {
        "title": "寒诗 二",
        "author": "无名氏",
        "content": "狐裘朝除冷，亵褥夜排寒。\n（二联为金缺病）。",
        "dynasty": "唐",
        "collection_info": null
    },
    {
        "title": "述怀诗 一",
        "author": "无名氏",
        "content": "鸣琴四五弄，桂酒復盈杯。",
        "dynasty": "唐",
        "collection_info": null
    },
    {
        "title": "述怀诗 二",
        "author": "无名氏",
        "content": "夜夜怜琴酒，优游足畅情。\n（二联为阙偶病）。",
        "dynasty": "唐",
        "collection_info": null
    },
    {
        "title": "缺偶诗",
        "author": "无名氏",
        "content": "苏秦时刺股，勤学我便耽。",
        "dynasty": "唐",
        "collection_info": null
    },
    {
        "title": "不缺偶诗",
        "author": "无名氏",
        "content": "刺股君称丽，悬头我未能。",
        "dynasty": "唐",
        "collection_info": null
    },
    {
        "title": "对酒诗 一",
        "author": "无名氏",
        "content": "清觞酒恒满，绿酒会盈杯。",
        "dynasty": "唐",
        "collection_info": null
    },
    {
        "title": "对酒诗 二",
        "author": "无名氏",
        "content": "满酌余当进，弥瓯我自倾。",
        "dynasty": "唐",
        "collection_info": null
    },
    {
        "title": "诗",
        "author": "无名氏",
        "content": "远岫开翠雰，遥山卷青霭。\n（以上三联为繁说病）。",
        "dynasty": "唐",
        "collection_info": null
    },
    {
        "title": "不犯支离诗",
        "author": "无名氏",
        "content": "春人对春酒，新树间新花。",
        "dynasty": "唐",
        "collection_info": null
    },
    {
        "title": "犯支离诗",
        "author": "无名氏",
        "content": "人人皆偃息，唯我独从戎。",
        "dynasty": "唐",
        "collection_info": null
    },
    {
        "title": "犯相滥诗",
        "author": "无名氏",
        "content": "玉绳耿长汉，金波丽碧空。\n星光暗云裏，月影碎帘中。",
        "dynasty": "唐",
        "collection_info": null
    },
    {
        "title": "咏月诗",
        "author": "无名氏",
        "content": "玉钩千丈挂，金波万里遥。\n蚌亏轮影灭，蓂落桂阴销。\n入风花气馥，出树鸟声娇。\n独使高楼妇，空度可怜宵。",
        "dynasty": "唐",
        "collection_info": null
    },
    {
        "title": "咏春诗",
        "author": "无名氏",
        "content": "何处觅消愁？春园可暂游。\n菊黄堪泛酒，梅红可插头。\n（以上二首为落节诗）。",
        "dynasty": "唐",
        "collection_info": null
    },
    {
        "title": "忆友诗",
        "author": "无名氏",
        "content": "思君不可见，徒令年鬓秋。\n独惊积寒暑，迢遰阻风牛。\n奥余慕樵隐，萧然重一丘。\n（此为杂乱诗）。",
        "dynasty": "唐",
        "collection_info": null
    },
    {
        "title": "秋诗",
        "author": "无名氏",
        "content": "熠耀庭中度，蟋蟀傍窗吟。\n条间垂白露，菊上带黄金。",
        "dynasty": "唐",
        "collection_info": null
    },
    {
        "title": "咏秋诗",
        "author": "无名氏",
        "content": "熠耀流寒火，蟋蟀动秋音。\n凝露如悬玉，攒菊似披金。",
        "dynasty": "唐",
        "collection_info": null
    },
    {
        "title": "句 一",
        "author": "无名氏",
        "content": "渭滨迎宰相。",
        "dynasty": "唐",
        "collection_info": null
    },
    {
        "title": "句 二",
        "author": "无名氏",
        "content": "树荫逢歇马，鱼潭见洗船。",
        "dynasty": "唐",
        "collection_info": null
    },
    {
        "title": "句 三",
        "author": "无名氏",
        "content": "隔花遥劝酒，就水更移床。\n（以上均为文赘诗）。",
        "dynasty": "唐",
        "collection_info": null
    },
    {
        "title": "相反诗",
        "author": "无名氏",
        "content": "晴云开极野，积雾掩长洲。\n。",
        "dynasty": "唐",
        "collection_info": null
    },
    {
        "title": "相重诗",
        "author": "无名氏",
        "content": "驱马清渭滨，飞镳犯夕尘。\n川波张远盖，山日下遥轮。\n柳叶眉行尽，桃花骑转新。\n（自《平头诗》以下二十八题均见《文镜秘府论》西卷《文二十八种病》）（按：《文二十八种病》节，为弘法大师综合刘善经、元兢、崔融及《文笔式》等诸家之说而成。\n所引作品，可考知者有六朝及初唐人之作，多数为作者无考之佚诗佚句。\n今将可考知出某家着作所引者另录，余皆附于此，虽难定时代，为六朝至初唐人作则无问题。\n）。",
        "dynasty": "唐",
        "collection_info": null
    },
    {
        "title": "的名对诗 一",
        "author": "无名氏",
        "content": "东圃青梅发，西园绿草开。\n砌下花徐去，阶前絮缓来。",
        "dynasty": "唐",
        "collection_info": null
    },
    {
        "title": "的名对诗 二",
        "author": "无名氏",
        "content": "手披黄卷尽，目送白云征。\n玉霜摧草色，金风断雁声。\n片云愁近戍，半月隐遥城。",
        "dynasty": "唐",
        "collection_info": null
    },
    {
        "title": "的名对诗 三",
        "author": "无名氏",
        "content": "鲜光叶上动，艷彩花中出。\n疏桐映兰阁，密柳盖荷池。",
        "dynasty": "唐",
        "collection_info": null
    },
    {
        "title": "隔句对诗 一",
        "author": "无名氏",
        "content": "昨夜越溪难，含悲赴上兰。\n今朝逾岭易，抱笑入长安。",
        "dynasty": "唐",
        "collection_info": null
    },
    {
        "title": "隔句对诗 二",
        "author": "无名氏",
        "content": "月映茱萸锦，艷起桃花颊。\n风发蒲桃秀，香生云母帖。",
        "dynasty": "唐",
        "collection_info": null
    },
    {
        "title": "隔句对诗 三",
        "author": "无名氏",
        "content": "翠苑翠峰外，单蜂拾蘂归。\n芳园芳树裏，双燕历花飞。",
        "dynasty": "唐",
        "collection_info": null
    },
    {
        "title": "双拟对诗 一",
        "author": "无名氏",
        "content": "夏暑夏不衰，秋阴秋未归。\n炎至炎难却，凉消凉易追。\n。",
        "dynasty": "唐",
        "collection_info": null
    },
    {
        "title": "双拟对诗 二",
        "author": "无名氏",
        "content": "乍行乍理髮，或笑或看衣。",
        "dynasty": "唐",
        "collection_info": null
    },
    {
        "title": "双拟对诗 三",
        "author": "无名氏",
        "content": "结萼结花九，飞岚飞叶始。",
        "dynasty": "唐",
        "collection_info": null
    },
    {
        "title": "联绵对诗 一",
        "author": "无名氏",
        "content": "看山山已峻，望水水仍清。\n听蝉蝉响急，思乡乡别情。",
        "dynasty": "唐",
        "collection_info": null
    },
    {
        "title": "联绵对诗 二",
        "author": "无名氏",
        "content": "嫩荷荷似颊，浅河河似带，初月月似眉。",
        "dynasty": "唐",
        "collection_info": null
    },
    {
        "title": "联绵对诗 三",
        "author": "无名氏",
        "content": "烟离离万代，雨绝绝千年。",
        "dynasty": "唐",
        "collection_info": null
    },
    {
        "title": "联绵对诗 四",
        "author": "无名氏",
        "content": "望日日已晚，怀人人不归。",
        "dynasty": "唐",
        "collection_info": null
    },
    {
        "title": "联绵对诗 五",
        "author": "无名氏",
        "content": "霏霏敛夕雾，赫赫吐晨曦。\n轩轩多秀气，奕奕有光仪。",
        "dynasty": "唐",
        "collection_info": null
    },
    {
        "title": "联绵对诗 六",
        "author": "无名氏",
        "content": "视日日将晚，望云云渐积。",
        "dynasty": "唐",
        "collection_info": null
    },
    {
        "title": "互成对诗 一",
        "author": "无名氏",
        "content": "天地心间静，日月眼中明。\n麟凤千年贵，金银一代荣。",
        "dynasty": "唐",
        "collection_info": null
    },
    {
        "title": "互成对诗 二",
        "author": "无名氏",
        "content": "玉钗丹翠缠，象榻金银镂。\n青㫙丹碧度，轻雾历檐飞。",
        "dynasty": "唐",
        "collection_info": null
    },
    {
        "title": "互成对诗 三",
        "author": "无名氏",
        "content": "岁时伤道路，亲友念东西。",
        "dynasty": "唐",
        "collection_info": null
    },
    {
        "title": "异类对诗 一",
        "author": "无名氏",
        "content": "天清时云外，山峻紫微中。\n鸟飞随去影，花落逐摇风。",
        "dynasty": "唐",
        "collection_info": null
    },
    {
        "title": "异类对诗 二",
        "author": "无名氏",
        "content": "鲤跃排荷戏，燕舞拂泥飞。\n琴上丹花拂，酒侧黄鹂度。\n。",
        "dynasty": "唐",
        "collection_info": null
    },
    {
        "title": "赋体对诗 一",
        "author": "无名氏",
        "content": "褭褭树惊风，丽丽云蔽月。",
        "dynasty": "唐",
        "collection_info": null
    },
    {
        "title": "赋体对诗 二",
        "author": "无名氏",
        "content": "皎皎夜蝉鸣，晒晒晓光发。\n（二联为句首重字）。",
        "dynasty": "唐",
        "collection_info": null
    },
    {
        "title": "赋体对诗 三",
        "author": "无名氏",
        "content": "汉月朝朝暗，胡风夜夜寒。\n（句腹重字）。",
        "dynasty": "唐",
        "collection_info": null
    },
    {
        "title": "赋体对诗 四",
        "author": "无名氏",
        "content": "月蔽云晒晒，风惊树褭褭。\n（句尾重字）。",
        "dynasty": "唐",
        "collection_info": null
    },
    {
        "title": "赋体对诗 五",
        "author": "无名氏",
        "content": "徘徊四顾望，怅悢独心愁。\n（句首迭韵）。",
        "dynasty": "唐",
        "collection_info": null
    },
    {
        "title": "赋体对诗 六",
        "author": "无名氏",
        "content": "君赴燕然戍，妾坐逍遥楼。\n（句腹迭韵）。",
        "dynasty": "唐",
        "collection_info": null
    },
    {
        "title": "赋体对诗 七",
        "author": "无名氏",
        "content": "疏云雨滴沥，薄雾树朦胧。\n（句尾迭韵）。",
        "dynasty": "唐",
        "collection_info": null
    },
    {
        "title": "赋体对诗 八",
        "author": "无名氏",
        "content": "留连千里宾，留待一年春。\n（句首双声）。",
        "dynasty": "唐",
        "collection_info": null
    },
    {
        "title": "赋体对诗 九",
        "author": "无名氏",
        "content": "我陟崎岖岭，君行峣崅山。\n（句腹双声）。",
        "dynasty": "唐",
        "collection_info": null
    },
    {
        "title": "赋体对诗 十",
        "author": "无名氏",
        "content": "妾意逐行云，君身入暮门。\n（句尾双声）。",
        "dynasty": "唐",
        "collection_info": null
    },
    {
        "title": "赋体对诗 十一",
        "author": "无名氏",
        "content": "团团月挂岭，纳纳（《文镜秘府论校注》引日本密僧伽维宝《文镜秘府论笺》云：「『纳』疑当作『细』。\n」）露沾衣。\n（头）。",
        "dynasty": "唐",
        "collection_info": null
    },
    {
        "title": "赋体对诗 十二",
        "author": "无名氏",
        "content": "花承滴滴露，风垂褭褭衣。\n（腹）。",
        "dynasty": "唐",
        "collection_info": null
    },
    {
        "title": "赋体对诗 十三",
        "author": "无名氏",
        "content": "山风晚习习，水浪鱼淫淫。\n（尾）。",
        "dynasty": "唐",
        "collection_info": null
    },
    {
        "title": "双声对诗 一",
        "author": "无名氏",
        "content": "飋䫻岁阴晓，皎洁寒流清。\n结交一顾重，然诺百金香。\n。",
        "dynasty": "唐",
        "collection_info": null
    },
    {
        "title": "双声对诗 二",
        "author": "无名氏",
        "content": "五章纷冉弱，三冬粲陆离。\n怅望一途阻，参差百虑违。",
        "dynasty": "唐",
        "collection_info": null
    },
    {
        "title": "双声对诗 三",
        "author": "无名氏",
        "content": "洲渚递萦映，树石相因依。",
        "dynasty": "唐",
        "collection_info": null
    },
    {
        "title": "迭韵对诗 一",
        "author": "无名氏",
        "content": "放畅千般意，逍遥一个心。\n潄流还枕石，步月復弹琴。",
        "dynasty": "唐",
        "collection_info": null
    },
    {
        "title": "迭韵对诗 二",
        "author": "无名氏",
        "content": "徘徊夜月满，肃穆晓风清。\n此时一罇酒，无君徒自盈。",
        "dynasty": "唐",
        "collection_info": null
    },
    {
        "title": "迴文对诗",
        "author": "无名氏",
        "content": "情亲由得意，得意遂情亲。\n新情终会故，会故亦经新。\n（自《的名对诗》以下十题均出《文镜秘府论》东卷《二十九种对》）。",
        "dynasty": "唐",
        "collection_info": null
    },
    {
        "title": "诗",
        "author": "无名氏",
        "content": "净宫邻博望，香剎对承华。\n（见《文镜秘府论》地卷《十四例》引皎公《诗议》引）。",
        "dynasty": "唐",
        "collection_info": null
    },
    {
        "title": "双虚实对诗",
        "author": "无名氏",
        "content": "故人云雨散，空山来往疏。",
        "dynasty": "唐",
        "collection_info": null
    },
    {
        "title": "假对诗",
        "author": "无名氏",
        "content": "不献胸中策，空归海上山。\n（同前书东卷引皎然《诗议》）。",
        "dynasty": "唐",
        "collection_info": null
    },
    {
        "title": "咏物阶诗 一",
        "author": "无名氏",
        "content": "双眉学新绿，二脸例轻红。\n言模（一作摸）出浪鸟，字写入花虫。",
        "dynasty": "唐",
        "collection_info": null
    },
    {
        "title": "咏物阶诗 二",
        "author": "无名氏",
        "content": "洒尘成细迹，点水作圆文。\n白银花裏散，明珠叶上分。\n。",
        "dynasty": "唐",
        "collection_info": null
    },
    {
        "title": "赠物阶诗 一",
        "author": "无名氏",
        "content": "心贞如玉性，志洁若金为。\n託曾同心叶，因附合欢枝。",
        "dynasty": "唐",
        "collection_info": null
    },
    {
        "title": "赠物阶诗 二",
        "author": "无名氏",
        "content": "合瞑刺缝罢，守啼方达曙。\n带长垂两巾，代人交手处。",
        "dynasty": "唐",
        "collection_info": null
    },
    {
        "title": "述志阶诗 一",
        "author": "无名氏",
        "content": "有鸟异孤鸾，飞无羣独漾。\n鹤戏逐轻风，起响（一作「聊起」）三台上。",
        "dynasty": "唐",
        "collection_info": null
    },
    {
        "title": "述志阶诗 二",
        "author": "无名氏",
        "content": "丈夫怀慷慨，胆（一作瞻）上涌波奔。\n只将三尺剑，决构一朱门。",
        "dynasty": "唐",
        "collection_info": null
    },
    {
        "title": "写心阶诗 一",
        "author": "无名氏",
        "content": "命礼遣舟车，伫望谈言志。\n若值信来符（一作府），共子同琴瑟。",
        "dynasty": "唐",
        "collection_info": null
    },
    {
        "title": "写心阶诗 二",
        "author": "无名氏",
        "content": "插花花未歇，熏衣衣已香。\n望望遥心断，悽悽愁切肠。",
        "dynasty": "唐",
        "collection_info": null
    },
    {
        "title": "近酬阶诗 一",
        "author": "无名氏",
        "content": "盛夏盛炎光（一作光炎），焦天焦气烈。",
        "dynasty": "唐",
        "collection_info": null
    },
    {
        "title": "近酬阶诗 二",
        "author": "无名氏",
        "content": "清阶清溜泻，凉户凉风入。",
        "dynasty": "唐",
        "collection_info": null
    },
    {
        "title": "讚毁阶诗 一",
        "author": "无名氏",
        "content": "施朱桃恶彩，点黛柳惭色。",
        "dynasty": "唐",
        "collection_info": null
    },
    {
        "title": "讚毁阶诗 二",
        "author": "无名氏",
        "content": "皓雪已藏晖，凝霜方迭影。",
        "dynasty": "唐",
        "collection_info": null
    },
    {
        "title": "援寡阶诗",
        "author": "无名氏",
        "content": "。",
        "dynasty": "唐",
        "collection_info": null
    },
    {
        "title": "援寡阶诗 一",
        "author": "无名氏",
        "content": "女萝本细草，抽茎信不功。\n凭高出岭上，假树入云中。",
        "dynasty": "唐",
        "collection_info": null
    },
    {
        "title": "援寡阶诗 二",
        "author": "无名氏",
        "content": "愁临玉台镜，泪垂金缕裙。",
        "dynasty": "唐",
        "collection_info": null
    },
    {
        "title": "和诗阶诗 一",
        "author": "无名氏",
        "content": "花桃微散红，萠兰稍开紫。\n客子情已多，春望復如此。",
        "dynasty": "唐",
        "collection_info": null
    },
    {
        "title": "和诗阶诗 二",
        "author": "无名氏",
        "content": "风光摇陇麦，日华映林蘂。\n春情重以伤，归念（一作命）何由弭？\n（均见《文镜秘府论》地卷《八阶》录佚名《文笔式》）（〖1〗今人逯钦立《先秦汉魏晋南北朝诗后记》云：「又如《文镜秘府》也曾征引许多诗篇，但这些诗篇率不着作者，其中有一部分又可能是初唐之作，因此，这裏也不加辑录。\n」按：逯说甚是。\n今参照王利器先生《文镜秘府论校注》的考订，将《文镜秘府论》中不见于《先秦汉魏晋南北朝诗》及《全唐诗》的作品，皆录入先宋诗，以便研究者检用。\n）。",
        "dynasty": "唐",
        "collection_info": null
    },
    {
        "title": "北方歌",
        "author": "无名氏",
        "content": "北方玄武身本黑，家乡体住昆崙国。\n寻常定志有长生，方圆任性可生得。\n随流信运长为客，谁识我身性无白。\n不独含着五行精，就中偏感阴阳魄。\n调和兑震为夫妇，四象排来在高处。\n分明指似后人言，莫使昏迷错天路。",
        "dynasty": "唐",
        "collection_info": null
    },
    {
        "title": "西方歌",
        "author": "无名氏",
        "content": "西方白虎本属阴，为男为女亦为金。\n长立子宫胎产午，成形兑体坎同心。\n娇姿玉貌欺冰雪，素质含光洒轻血。\n则知唤作白琅玕，怎识我身是明月。\n无媒自嫁得黄芽，生死在归戊己家。\n炎烈下时寒国上，阴阳催强緫成砂。\n若人会得吾此语，目前便是三清路。\n驾鹤冲天日有菁定知永劫抛尘土。",
        "dynasty": "唐",
        "collection_info": null
    },
    {
        "title": "南方歌",
        "author": "无名氏",
        "content": "南方朱雀其身赤，猛烈雄强势难敌。\n性共干坤造化齐，体并阴阳难消息。\n水妻土母木家子，白帝金形胎受此。\n四象皆因我气生，万类须由我气死。\n性连甲乙气偏通，媾扇金娘嫁木翁。\n归投戊己到中宫，看看变转緫交红。\n此謌不悟慇懃说，句句从头细分雪。\n莫言积学但阴功，始解消详吾志诀。",
        "dynasty": "唐",
        "collection_info": null
    },
    {
        "title": "东方歌",
        "author": "无名氏",
        "content": "东方有木本名砂，为男为女亦为芽。\n受气午成须立子，含精育质长金家。\n自从成长多年月，朝朝各自向天涯。\n莫欺形貌黑皴皵，浑身緫是日精华。\n忽若遇着阴家子，不假良媒自相许。\n迎归宝帐到中宫，阴阳气合情意与。\n特地为胎重造化，运动坎离巡八卦。\n十月怀胎母子分，定知霄汉骖鸾驾。",
        "dynasty": "唐",
        "collection_info": null
    },
    {
        "title": "中方歌",
        "author": "无名氏",
        "content": "中央戊己属句陈，体合虚无与道隣。\n纯抱元和精粹气，陶身万炼緫成真。\n木妻火子水家鬼，水土相镇不能起。\n还教却产西方金，递代相承壮精髓。\n虽然我身无正形，志事隈凭四象生。\n四象不因连我气，水金木火岂能成？\n徧通金木恩情熟，留向胎中亲养育。\n丽物相和气緫幷，须凭丙火来煎蹙。\n丙火元来是我命，节候轮排依法令。",
        "dynasty": "唐",
        "collection_info": null
    },
    {
        "title": "二气产黄芽歌",
        "author": "无名氏",
        "content": "干坤感应始为形，造化元因北户成。\n日月周旋魂魄合，阴阳交媾结为精。\n分明一气从金长，认取黄芽自水生。\n无限虚于尘世裏，时人日用不知名。",
        "dynasty": "唐",
        "collection_info": null
    },
    {
        "title": "广成子口诀",
        "author": "无名氏",
        "content": "世上忙忙没了程，百年如梦瞥然荣。\n不知道有云衢客，刚自争超尘裏名。\n若欲留年从太一，须吞灵药便长生。\n纯烧无地阴阳髓，炼取干坤日月精。",
        "dynasty": "唐",
        "collection_info": null
    },
    {
        "title": "广成子传附二味",
        "author": "无名氏",
        "content": "要伏离宫亦等闲，搜求坎户取精研。\n但比夫妇成交感，孕出黄芽见本源。\n若不亲传师指受，此外徒劳虚费钱。\n火候仍修终九九，丹成直待是三年。\n（按：广成子为古神仙，事见《庄子·在宥》。\n）。",
        "dynasty": "唐",
        "collection_info": null
    },
    {
        "title": "抱朴子口诀",
        "author": "无名氏",
        "content": "朱砂水银入华池，收得黄芽人不知。\n本是仙人留口诀，世上喧喧乱言说。\n七十年中付一人，分付还须有仙骨。\n一一事须手眼传，采取只在片时间。\n河专覆在丹田裏，制伏只在黄芽边。\n（按：抱朴子即晋葛洪。\n）。",
        "dynasty": "唐",
        "collection_info": null
    },
    {
        "title": "张华真人铅汞歌",
        "author": "无名氏",
        "content": "赤龙化为粉，白虎利如霜。\n其中投石液，还要帝流浆。\n调神清五臟，欲得炼三光。\n专守坚冰性，如何阴使阳？。",
        "dynasty": "唐",
        "collection_info": null
    },
    {
        "title": "张华真人二味口诀",
        "author": "无名氏",
        "content": "虎伏龙亦藏，龙潜先伏虎。\n但毕河车功，不用堤防虑。\n黄老学飞仙，狂迷不得路。\n迴首指牝鷄，不测阴阳数。\n却坐太一宫，参商方始遇。\n左右得近神，四相皆扶护。\n干坤法象成，自有仙人顾。\n（按：张华为西晋时人。\n）。",
        "dynasty": "唐",
        "collection_info": null
    },
    {
        "title": "尹喜真人口诀",
        "author": "无名氏",
        "content": "至药须用铅，杯向黑中聚。\n若欲识黄芽，先应问阴土。\n真铅配坎男，戊己来相顾。\n只此号黄矾，便是还丹祖。\n（按：尹喜即关尹喜，传为老子同时人。\n）。",
        "dynasty": "唐",
        "collection_info": null
    },
    {
        "title": "函谷关元君铅汞謌",
        "author": "无名氏",
        "content": "红铅黑铅大丹头，红铅黑铅体同金。\n黑金取精赤取髓，解用赤黑药无比。\n用赤入黑保长生，用黑入赤天仙矣。\n颠倒两法緫称铅，黑能变化赤天仙。\n至道之人莫容易，贪财好色不须传。\n函谷关头梁石山，老君镌石留此言。",
        "dynasty": "唐",
        "collection_info": null
    },
    {
        "title": "汉祖天师口诀",
        "author": "无名氏",
        "content": "铅抽髓，髓抽精，精髓相合丹必成。\n一斤水银十七两，一两变化是铅精。\n将此铅精作大丹，老子九转入生研。\n一丽水银特牛力，服之令人貌若仙，貌若仙兮筋骨坚。\n筋骨坚强返枯槁，截舌人间不须道。\n未能隐显出没藏，切慎惧口莫颠狂。\n若教上界天神怒，恐遭非横及刀光。\n。",
        "dynasty": "唐",
        "collection_info": null
    },
    {
        "title": "严君平口诀",
        "author": "无名氏",
        "content": "铅是铅，汞是汞，只这两般是铅汞。\n龙是龙，虎是虎，只这两箇同宗祖。\n若能识此坎离宫，离宫之下出黄土。\n黄土出黄芽，黄芽之下金花成。\n金花成，金花之下结紫精。\n紫精成，紫精之下出白金。\n白金沉，黄金浮，世人采沉作丹头，搜取赤髓相和种。\n种有时，采有日，换筋骨，添寿历，天仙地仙不思议。\n点铅铁，兼瓦砾，一二三四五，水火木金土。\n但知明此诀，便是长生路。",
        "dynasty": "唐",
        "collection_info": null
    },
    {
        "title": "阴长生口诀",
        "author": "无名氏",
        "content": "金作骨兮铅作身，阴阳定配龙虎亲。\n红颜二八三才合，八卦分张斗建寅。\n从子午，不须移，七十二候莫参差。\n姹女因媒归太一，紫微宫内生雄雌。\n铅中宝，砂中珍，此物含弘象五神。\n七月怀胎分六甲，终岁人转乃成真。\n淮南法，炼秋石，黄帝金花烧琥珀。\n白酒杯添九醖香，晶辉甘甜号龙液。\n一人有，一人无，三姓同家二子俱。\n狐兔非羣不乳马，异类天然种性殊。\n冥復冥，玄復玄，此法非人不可传。\n世人不知世上药，知我还命不由天。\n（按：严君平、阴长生皆汉时人。\n）。",
        "dynasty": "唐",
        "collection_info": null
    },
    {
        "title": "果州谢自然口诀",
        "author": "无名氏",
        "content": "白女正当年十六，自夸弱质颜如玉。\n常嗟岁月无良媒，昼夜孤单唯独宿。\n爷娘不审他心意，谩说张三并李四。\n几度为话緫不成，教人羞天復愧地。\n忽遇黄婆来扣门，说道金公体性温，遂将二命问君平。\n君平断言此好婚，不偏不曲合干坤。\n审此因缘甚宜良，至今子孙满帝乡。\n昔时不因黄婆力，如何得契合阴阳。\n（以上皆见《正统道藏》本《大还丹照鑑》）（按：《大还丹照鑑》编者不详，卷首有后蜀广政二十五年序，称「偶因闲暇，采摭仙经，重删先圣格言，留为后人轨范，名曰《照鑑登仙集》，总成一卷，分作三十三篇」。\n《通志·艺文略》着录作《大还丹照鑑登仙集》一卷。\n知今本书名未完。\n此书所收诗以唐的之作为多。\n上录自《北方歌》以下六篇不题撰人，自《广成子口诀》以下十篇皆题古圣前哲之名，应皆为唐人或唐以前人所依託。\n谢自然，为唐德宗贞元时人，事详《太平广记》卷六六引《集仙录》。\n然此诗显为时人咏其事之作。\n与前列诸诗不同，姑录存于此。\n）。",
        "dynasty": "唐",
        "collection_info": null
    },
    {
        "title": "太微天帝君讚大有妙经颂一章",
        "author": "无名氏",
        "content": "丹晖映云庭，紫烟光玉林。\n焕烂七宝花，璀璨瑶灵音。\n宫商自相和，妙灵开人衿。\n玄唱种福田，广度无界心。",
        "dynasty": "唐",
        "collection_info": null
    },
    {
        "title": "天帝君讚大有妙经颂一章",
        "author": "无名氏",
        "content": "玄化本无迹，有迹生道宗。\n遨游九天际，息驾六领宫，道畅虚漠内，灵歌发太空。\n形感至寂庭，思咏希微通。",
        "dynasty": "唐",
        "collection_info": null
    },
    {
        "title": "太帝君讚大有妙经颂一章",
        "author": "无名氏",
        "content": "翳翳元化初，眇眇晨霞散。\n太寂空玄上，寥朗二仪判。\n凝精抱空胎，结化孕灵观。\n含真颐神内，倏歘启㝠旦。\n始悟忧促龄，运交反天汉。",
        "dynasty": "唐",
        "collection_info": null
    },
    {
        "title": "老君本生经颂一章",
        "author": "无名氏",
        "content": "众生之本际，寂然无起灭。\n弱丧迷其根，自与真源别。\n妄作善恶缘，祸福报无绝。\n欲得苦海倾，当使爱河竭。\n守一固专柔，持此无疵缺。\n正智通羣有，妙慧摧诸结。\n万行混同归，三乘泯殊辙。\n真静离尘垢，清凉无恼热。",
        "dynasty": "唐",
        "collection_info": null
    },
    {
        "title": "太上智慧佪玄经颂一章",
        "author": "无名氏",
        "content": "灵仙乘庆霄，驾龙蹑玄波。\n洽真表嘉祥，濯足八天河。\n福应不我期，故能释天罗。\n道德冠三界，地网亦以过。\n感遇灵真会，净慧经莲华。",
        "dynasty": "唐",
        "collection_info": null
    },
    {
        "title": "太上智慧经讚一章",
        "author": "无名氏",
        "content": "学仙绝华念，念念相因积。\n去来乱我神，神躁靡不历。\n灭念停虚闲，萧萧入空寂。\n请经若饥渴，持志如金石。\n保子飞玄路，五灵度符籍。",
        "dynasty": "唐",
        "collection_info": null
    },
    {
        "title": "本愿大戒经颂一章",
        "author": "无名氏",
        "content": "学自行为急，奉戒制情心。\n虚夷正气居，仙圣自相寻。",
        "dynasty": "唐",
        "collection_info": null
    },
    {
        "title": "玉皇授歘生大洞三十九章与登龙台歌二章 一",
        "author": "无名氏",
        "content": "飈飈三霞领，佪刚七元盖。\n八景入太元，飞洒九天外。\n琼扉生景云，灵烟絶幽蔼。\n西宫咏洞玄，清唱扶桑际。\n守雌森峯间，玄吟五老会。\n歘生有心哉，与尔结中带。",
        "dynasty": "唐",
        "collection_info": null
    },
    {
        "title": "玉皇授歘生大洞三十九章与登龙台歌二章 二",
        "author": "无名氏",
        "content": "匏河振沧茫，天津鼓万流。\n八风驾神霄，缅缅虚中游。\n咏洞神明唱，音为汝玄投。\n歘生必至行，肘伏尘中趋。\n可为苦心哉，当告尔所求。\n。",
        "dynasty": "唐",
        "collection_info": null
    },
    {
        "title": "西王母授紫度炎光神变经颂三篇 一",
        "author": "无名氏",
        "content": "啸歌九玄台，崖岭凝凄端。\n心理六觉畅，目弃尘滓氛。\n流霞耀金室，虚堂散重玄。\n积感致灵降，形单道亦分。\n倏歘盼万劫，岂觉周亿椿。",
        "dynasty": "唐",
        "collection_info": null
    },
    {
        "title": "西王母授紫度炎光神变经颂三篇 二",
        "author": "无名氏",
        "content": "秀圃蔚神阶，朱扉琼林庭。\n流风鼓空洞，玉籁乘虚鸣。\n紫烟缠曲户，丹晖映绿軿。\n飞旗欝玄盖，羽节耀紫清。\n登景九霄际，遨游戏凤城。\n顾爱幽境子，一乐同朝生。",
        "dynasty": "唐",
        "collection_info": null
    },
    {
        "title": "西王母授紫度炎光神变经颂三篇 三",
        "author": "无名氏",
        "content": "腾辔控朗晖，宴景洞野外。\n流浪寻灵人，合形庆霄际。\n手披朱岛户，朗若神冲泰。\n金阙欝嵯峨，清景无尘秽，解衿玄阆台，适我良愿会。\n脱屣三涂难，保炼固年迈。",
        "dynasty": "唐",
        "collection_info": null
    },
    {
        "title": "灵宝真一自然太上玄一真人颂一章",
        "author": "无名氏",
        "content": "众妙出洞真，焕烂曜太清。\n奉者号仙人，体无永长生。\n逍遥戏玄虚，宫殿罗无形。\n蒨粲七宝林，晃朗日月精。\n龙鳞交横驰，凤皇翔悲鸣。\n太上治紫台，众真诵洞经。\n捻香稽首礼，旋行遶宫城。\n三周归高座，道王为应声。\n人主弘至道，天下普安宁。",
        "dynasty": "唐",
        "collection_info": null
    },
    {
        "title": "太上弘道颂一章",
        "author": "无名氏",
        "content": "太上玄虚宗，弘道尊其经。\n俯仰已得仙，历劫无数龄。\n巍巍太真德，寂寂因无生。\n霄景结空构，乘虚自然征。\n明月光炳灼，安和乐未央。",
        "dynasty": "唐",
        "collection_info": null
    },
    {
        "title": "吴王夫差书一章（幷序）",
        "author": "无名氏",
        "content": "玄津流绛波，昆碧映琅山。\n朝日控晨辉，荟艳何婉蜒。\n游云落太阳，飈景凌三天。\n灵宝曜九虚，幽明钟山间。\n夏禹登八牕，散气响金兰。\n因枝振玉条，缘波讨洪源。\n扶质立灵榦，垂叶以结繁。\n渺邈龙凤迹，焕烂九天翰。\n仰挹三辰精，保身永长安。\n俯漱五华液，还復反童颜。\n腾神温凉宫，岂知热与寒。\n千秋似清旦，万岁犹日半。\n鼓翼空洞上，要我灵宝官。\n棼棼五帝驾，俱会景漠端。\n相问饥与渴，玄泉饶流丹。\n永仙方寸内，八遐无易难。\n顾闻朱门臭，当涂中有难。\n铭碣劳岩阴，穴岫可稽盘。\n（以上皆见《云笈七籤》卷九六）。",
        "dynasty": "唐",
        "collection_info": null
    },
    {
        "title": "众仙步虚词五首 一",
        "author": "无名氏",
        "content": "飘飘上云路，黯黯入长霄。\n星宫日去远，光阴劫数遥。\n仰德金颜隐，倾想伫神飈。\n愿得暎霞轸，焚香稽首朝。",
        "dynasty": "唐",
        "collection_info": null
    },
    {
        "title": "众仙步虚词五首 二",
        "author": "无名氏",
        "content": "玄风转飞盖，紫气泛仙车。\n浮空不侍驾，倐忽昇虚无。\n徘徊哀下界，顾眄愍羣诸。\n三元真化毕，翛然入太虚。",
        "dynasty": "唐",
        "collection_info": null
    },
    {
        "title": "众仙步虚词五首 三",
        "author": "无名氏",
        "content": "万气浮空上，千光合太微。\n霄间望华盖，虚裏眄霞衣。\n真仪入云路，圆曜逐风飞。\n愿得三元会，金容乘运归。",
        "dynasty": "唐",
        "collection_info": null
    },
    {
        "title": "众仙步虚词五首 四",
        "author": "无名氏",
        "content": "吉光腾紫气，霄路逸丹天。\n蟠扬香风转，盖动超浮烟。\n道中还復道，玄中已復玄。\n真光不识际，大道竟无形。\n法轮常自转，希音不可听。\n空闲待三宝，虚中闻洞经。\n七变游魂反，万气驻颓龄。",
        "dynasty": "唐",
        "collection_info": null
    },
    {
        "title": "众仙步虚词五首 五",
        "author": "无名氏",
        "content": "香风飘羽盖，游气转飈车。\n泠泠上云路，窈窈入长虚。\n顾愍埃尘子，应运演灵书。\n妙果谐今日，㝠契自然符。\n（《云笈七籤》卷九九）。",
        "dynasty": "唐",
        "collection_info": null
    },
    {
        "title": "青童天君常吟一首",
        "author": "无名氏",
        "content": "欲植灭度根，当拔生死栽。\n沉吟堕九泉，但坐惜形骸。\n（同前）。",
        "dynasty": "唐",
        "collection_info": null
    },
    {
        "title": "陶隐居望江南 一",
        "author": "无名氏",
        "content": "长生药，本是五行作。\n子午三门开卯酉，四时运火合干坤。\n龙虎自相吞。",
        "dynasty": "唐",
        "collection_info": null
    },
    {
        "title": "过崔驸马山池",
        "author": "王维",
        "content": "画楼吹笛妓，金椀酒家胡。\n锦石称贞女，青松学大夫。\n脱貂贳桂醑，射雁与山厨。\n闻道高阳会，愚公谷正愚。",
        "dynasty": "唐",
        "collection_info": null
    },
    {
        "title": "过福禅师兰若",
        "author": "王维",
        "content": "岩壑转微径，云林隐法堂。\n羽人飞奏乐，天女跪焚香。\n竹外峰偏曙，藤阴水更凉。\n欲知禅坐久，行路长春芳。",
        "dynasty": "唐",
        "collection_info": null
    },
    {
        "title": "过香积寺",
        "author": "王维",
        "content": "不知香积寺，数里入云峰。\n古木无人径，深山何处钟。\n泉声咽危石，日色冷青松。\n薄暮空潭曲，安禅制毒龙。",
        "dynasty": "唐",
        "collection_info": null
    },
    {
        "title": "过感化寺昙兴上人山院",
        "author": "王维",
        "content": "暮持筇竹杖，相待虎溪头。\n催客闻山响，归房逐水流。\n野花丛发好，谷鸟一声幽。\n夜坐空林寂，松风直似秋。",
        "dynasty": "唐",
        "collection_info": null
    },
    {
        "title": "夏日过青龙寺谒操禅师",
        "author": "王维",
        "content": "龙钟一老翁，徐步谒禅宫。\n欲问义心义，遥知空病空。\n山河天眼裏，世界法身中。\n莫怪销炎热，能生大地风。",
        "dynasty": "唐",
        "collection_info": null
    },
    {
        "title": "登辨觉寺",
        "author": "王维",
        "content": "竹径从初地，莲峰出化城。\n窗中三楚尽，林上九江平。\n软草承趺坐，长松响梵声。\n空居法云外，观世得无生。",
        "dynasty": "唐",
        "collection_info": null
    },
    {
        "title": "喜祖三至留宿",
        "author": "王维",
        "content": "门前洛阳客，下马拂征衣。\n不枉故人驾，平生多掩扉。\n行人返深巷，积雪带余晖。\n早岁同袍者，高车何处归。",
        "dynasty": "唐",
        "collection_info": null
    },
    {
        "title": "黎拾遗昕裴秀才迪见过秋夜对雨之作",
        "author": "王维",
        "content": "促织鸣已急，轻衣行向重。\n寒灯坐高馆，秋雨闻疎钟。\n白法调狂象，玄言问老龙。\n何人顾蓬径，空愧求羊踪。",
        "dynasty": "唐",
        "collection_info": null
    },
    {
        "title": "慕容承携素馔见过",
        "author": "王维",
        "content": "纱帽乌皮几，闲居懒赋诗。\n门看五柳识，年筭六身知。\n灵寿君王赐，雕胡弟子炊。\n空劳酒食馔，持底解人颐。",
        "dynasty": "唐",
        "collection_info": null
    },
    {
        "title": "晚春严少尹与诸公见过",
        "author": "王维",
        "content": "松菊荒三径，图书共五车。\n烹葵邀上客，看竹到贫家。\n鹊乳先春草，莺啼过落花。\n自怜黄髪暮，一倍惜年华。",
        "dynasty": "唐",
        "collection_info": null
    },
    {
        "title": "郑果州相过",
        "author": "王维",
        "content": "丽日照残春，初晴草木新。\n床前磨镜客，树下灌园人。\n五马惊穷巷，双童逐老身。\n中厨办麤饭，当恕阮家贫。",
        "dynasty": "唐",
        "collection_info": null
    },
    {
        "title": "山居秋暝",
        "author": "王维",
        "content": "空山新雨后，天气晚来秋。\n明月松间照，清泉石上流。\n竹喧归浣女，莲动下渔舟。\n随意春芳歇，王孙自可留。",
        "dynasty": "唐",
        "collection_info": null
    },
    {
        "title": "终南别业",
        "author": "王维",
        "content": "中岁颇好道，晚家南山陲。\n兴来每独往，胜事空自知。\n行到水穷处，坐看云起时。\n偶然值林叟，谈笑无还期。",
        "dynasty": "唐",
        "collection_info": null
    },
    {
        "title": "归嵩山作",
        "author": "王维",
        "content": "清川带长薄，车马去闲闲。\n流水如有意，暮禽相与还。\n荒城临古渡，落日满秋山。\n迢递嵩高下，归来且闭关。",
        "dynasty": "唐",
        "collection_info": null
    },
    {
        "title": "归辋川作",
        "author": "王维",
        "content": "谷口疎钟动，渔樵稍欲稀。\n悠然远山暮，独向白云归。\n菱蔓弱难定，杨花轻易飞。\n东皋春草色，惆怅掩柴扉。",
        "dynasty": "唐",
        "collection_info": null
    },
    {
        "title": "韦给事山居",
        "author": "王维",
        "content": "幽寻得此地，讵有一人曾。\n大壑随阶转，羣山入户登。\n庖厨出深竹，印绶隔垂藤。\n即事辞轩冕，谁云病未能。",
        "dynasty": "唐",
        "collection_info": null
    },
    {
        "title": "山居即事",
        "author": "王维",
        "content": "寂寞掩柴扉，苍茫对落晖。\n鹤巢松树遍，人访荜门稀。\n绿竹含新粉，红莲落故衣。\n渡头烟火起，处处采菱归。",
        "dynasty": "唐",
        "collection_info": null
    },
    {
        "title": "终南山",
        "author": "王维",
        "content": "太乙近天都，连山接海隅。\n白云迴望合，青霭入看无。\n分野中峰变，阴晴众壑殊。\n欲投人处宿，隔水问樵夫。",
        "dynasty": "唐",
        "collection_info": null
    },
    {
        "title": "辋川闲居",
        "author": "王维",
        "content": "一从归白社，不復到青门。\n时倚檐前树，远看原上村。\n青菰临水拔，白鸟向山翻。\n寂寞于陵子，桔槔方灌园。",
        "dynasty": "唐",
        "collection_info": null
    },
    {
        "title": "春园即事",
        "author": "王维",
        "content": "宿雨乘轻屐，春寒着弊袍。\n开畦分白水，间柳发红桃。\n草际成棋局，林端举桔槔。\n还持鹿皮几，日暮隐蓬蒿。",
        "dynasty": "唐",
        "collection_info": null
    },
    {
        "title": "淇上田园即事",
        "author": "王维",
        "content": "屏居淇水上，东野旷无山。\n日隐桑柘外，河明闾井间。\n牧童望村去，猎犬随人还。\n静者亦何事，荆扉乘昼关。",
        "dynasty": "唐",
        "collection_info": null
    },
    {
        "title": "凉州郊外游望",
        "author": "王维",
        "content": "野老纔三户，边村少四邻。\n婆娑依里社，箫鼓赛田神。\n洒酒浇刍狗，焚香拜木人。\n女巫纷屡舞，罗袜自生尘。",
        "dynasty": "唐",
        "collection_info": null
    },
    {
        "title": "观猎",
        "author": "王维",
        "content": "风劲角弓鸣，将军猎渭城。\n草枯鹰眼疾，雪尽马蹄轻。\n忽过新丰市，还归细柳营。\n迴看射鵰处，千里暮云平。",
        "dynasty": "唐",
        "collection_info": null
    },
    {
        "title": "春日上方即事",
        "author": "王维",
        "content": "好读高僧传，时看辟谷方。\n鸠形将刻杖，龟壳用支床。\n柳色春山暎，梨花夕鸟藏。\n北窗桃李下，闲坐但焚香。",
        "dynasty": "唐",
        "collection_info": null
    },
    {
        "title": "汉江临泛",
        "author": "王维",
        "content": "楚塞三湘接，荆门九派通。\n江流天地外，山色有无中。\n郡邑浮前浦，波澜动远空。\n襄阳好风日，留醉与山翁。",
        "dynasty": "唐",
        "collection_info": null
    },
    {
        "title": "泛前陂",
        "author": "王维",
        "content": "秋空自明迥，况復远人间。\n畅以沙际鹤，兼之云外山。\n澄波澹将夕，清月皓方闲。\n此夜任孤棹，夷犹殊未还。",
        "dynasty": "唐",
        "collection_info": null
    },
    {
        "title": "登河北城楼作",
        "author": "王维",
        "content": "井邑傅岩上，客亭云雾间。\n高城眺落日，极浦暎苍山。\n岸火孤舟宿，渔家夕鸟还。\n寂寥天地暮，心与广川闲。",
        "dynasty": "唐",
        "collection_info": null
    },
    {
        "title": "千塔主人",
        "author": "王维",
        "content": "逆旅逢佳节，征帆未可前。\n窗临汴河水，门渡楚人船。\n鸡犬散墟落，桑榆荫远田。\n所居人不见，枕席生云烟。",
        "dynasty": "唐",
        "collection_info": null
    },
    {
        "title": "使至塞上",
        "author": "王维",
        "content": "单车欲问边，属国过居延。\n征蓬出汉塞，归雁入胡天。\n大漠孤烟直，长河落日圆。\n萧关逢候吏，都护在燕然。",
        "dynasty": "唐",
        "collection_info": null
    },
    {
        "title": "使至塞上",
        "author": "王维",
        "content": "衔命辞天阙，单车欲问边。\n征蓬出汉塞，归雁入胡天。\n大漠孤烟直，长河落日圆。\n萧关逢候吏，都护在燕然。",
        "dynasty": "唐",
        "collection_info": null
    },
    {
        "title": "晚春归思",
        "author": "王维",
        "content": "新妆可怜色，落日卷罗帷。\n鑪气清珍簟，墙阴上玉墀。\n春虫飞网户，暮雀隐花枝。\n向晚多愁思，闲窗桃李时。",
        "dynasty": "唐",
        "collection_info": null
    },
    {
        "title": "戏题示萧氏甥",
        "author": "王维",
        "content": "怜尔解临池，渠爷未学诗。\n老夫何足似，弊宅倘因之。\n芦笋穿荷叶，菱花罥雁儿。\n郗公不易胜，莫着外家欺。",
        "dynasty": "唐",
        "collection_info": null
    },
    {
        "title": "秋夜独坐",
        "author": "王维",
        "content": "独坐悲双鬓，空堂欲二更。\n雨中山果落，灯下草虫鸣。\n白髮终难变，黄金不可成。\n欲知除老病，唯有学无生。",
        "dynasty": "唐",
        "collection_info": null
    },
    {
        "title": "待储光羲不至",
        "author": "王维",
        "content": "重门朝已启，起坐听车声。\n要欲闻清佩，方将出户迎。\n晚钟鸣上苑，疎雨过春城。\n了自不相顾，临堂空復情。",
        "dynasty": "唐",
        "collection_info": null
    },
    {
        "title": "听宫莺",
        "author": "王维",
        "content": "春树遶宫墙，宫莺啭曙光。\n忽惊啼暂断，移处弄还长。\n隐叶栖承露，攀花出未央。\n游人未应返，为此始思乡。",
        "dynasty": "唐",
        "collection_info": null
    },
    {
        "title": "杂诗",
        "author": "王维",
        "content": "双燕初命子，五桃新作花。\n王昌是东舍，宋玉次西家。\n小小能织绮，时时出浣纱。\n亲劳使君问，南陌驻香车。",
        "dynasty": "唐",
        "collection_info": null
    },
    {
        "title": "留别钱起",
        "author": "王维",
        "content": "卑栖却得性，每与白云归。\n徇禄仍怀橘，看山免采薇。\n暮禽先去马，新月待开扉。\n霄汉时回首，知音青琐闱。",
        "dynasty": "唐",
        "collection_info": null
    },
    {
        "title": "留别丘为",
        "author": "王维",
        "content": "归鞍白云外，缭绕出前山。\n今日又明日，自知心不闲。\n亲劳簪组送，欲趂莺花还。\n一步一迴首，迟迟向近关。",
        "dynasty": "唐",
        "collection_info": null
    },
    {
        "title": "愚公谷三首 一",
        "author": "王维",
        "content": "愚谷与谁去，唯将黎子同。\n非须一处住，不那两心空。\n宁问春将夏，谁论西復东。\n不知吾与子，若箇是愚公。",
        "dynasty": "唐",
        "collection_info": null
    },
    {
        "title": "愚公谷三首 二",
        "author": "王维",
        "content": "吾家愚谷裏，此谷本来平。\n虽则行无迹，还能响应声。\n不随云色暗，只待日光明。\n缘底名愚谷，都由愚所成。",
        "dynasty": "唐",
        "collection_info": null
    },
    {
        "title": "愚公谷三首 三",
        "author": "王维",
        "content": "借问愚公谷，与君聊一寻。\n不寻翻到谷，此谷不离心。\n行处曾无险，看时岂有深。\n寄言尘世客，何处欲归临。",
        "dynasty": "唐",
        "collection_info": null
    },
    {
        "title": "酬慕容十一",
        "author": "王维",
        "content": "行行西陌返，驻幰问车公。\n挟毂双官骑，应门五尺僮。\n老年如塞北，强起离墙东。\n为报壶丘子，来人道姓蒙。",
        "dynasty": "唐",
        "collection_info": null
    },
    {
        "title": "过始皇墓",
        "author": "王维",
        "content": "古墓成苍岭，幽宫象紫台。\n星辰七曜隔，河汉九泉开。\n有海人宁渡，无春雁不回。\n更闻松韵切，疑是大夫哀。",
        "dynasty": "唐",
        "collection_info": null
    },
    {
        "title": "恭懿太子挽歌五首 一",
        "author": "王维",
        "content": "何悟藏环早，纔知拜璧年。\n翀天王子去，对日圣君怜。\n树转宫犹出，笳悲马不前。\n虽蒙绝驰道，京兆别开阡。",
        "dynasty": "唐",
        "collection_info": null
    },
    {
        "title": "恭懿太子挽歌五首 二",
        "author": "王维",
        "content": "兰殿新恩切，椒宫夕临幽。\n白云随凤管，明月在龙楼。\n人向青山哭，天临渭水愁。\n鸡鸣常问膳，今恨玉京留。",
        "dynasty": "唐",
        "collection_info": null
    },
    {
        "title": "恭懿太子挽歌五首 三",
        "author": "王维",
        "content": "骑吹凌霜发，旌旗夹路陈。\n凯容金节护，册命玉符新。\n傅母悲香褓，君家拥画轮。\n射熊今梦帝，秤象问何人。",
        "dynasty": "唐",
        "collection_info": null
    },
    {
        "title": "恭懿太子挽歌五首 四",
        "author": "王维",
        "content": "苍舒留帝宠，子晋有仙才。\n五岁过人智，三天使鹤催。\n心悲阳禄馆，目断望思台。\n若道长安近，何为更不来。",
        "dynasty": "唐",
        "collection_info": null
    },
    {
        "title": "恭懿太子挽歌五首 五",
        "author": "王维",
        "content": "西望昆池阔，东瞻下杜平。\n山朝豫章馆，树转凤凰城。\n五校连旗色，千门迭鼓声。\n金环如有验，还向画堂生。",
        "dynasty": "唐",
        "collection_info": null
    },
    {
        "title": "故太子太师徐公挽歌四首 一",
        "author": "王维",
        "content": "功德冠羣英，弥纶有大名。\n轩皇用风后，傅说是星精。\n就第优遗老，来朝诏不名。\n留侯常辟谷，何苦不长生。",
        "dynasty": "唐",
        "collection_info": null
    },
    {
        "title": "故太子太师徐公挽歌四首 二",
        "author": "王维",
        "content": "谋猷为相国，翊戴奉宸舆。\n劒履升前殿，貂蝉託后车。\n齐侯疏土宇，汉室赖图书。\n僻处留田宅，仍纔十顷余。",
        "dynasty": "唐",
        "collection_info": null
    },
    {
        "title": "故太子太师徐公挽歌四首 三",
        "author": "王维",
        "content": "旧里趋庭日，新年置酒辰。\n闻诗鸾渚客，献赋凤楼人。\n北首辞明主，东堂哭大臣。\n犹思御朱辂，不惜[污]车茵。",
        "dynasty": "唐",
        "collection_info": null
    },
    {
        "title": "故太子太师徐公挽歌四首 四",
        "author": "王维",
        "content": "久践中台座，终登上将坛。\n谁言断车骑，空忆盛衣冠。\n风日咸阳惨，笳箫渭水寒。\n无人当便阙，应罢太师官。",
        "dynasty": "唐",
        "collection_info": null
    },
    {
        "title": "故西河郡杜太守挽歌三首 一",
        "author": "王维",
        "content": "天上去西征，云中护北平。\n生擒白马将，连破黑鵰城。\n忽见刍灵苦，徒闻竹使荣。\n空留左氏传，谁继卜商名。",
        "dynasty": "唐",
        "collection_info": null
    },
    {
        "title": "故西河郡杜太守挽歌三首 二",
        "author": "王维",
        "content": "返葬金符守，同归石窌妻。\n卷衣悲画翟，持翣待鸣鸡。\n容衞都人惨，山川驷马嘶。\n犹闻陇上客，相对哭征西。",
        "dynasty": "唐",
        "collection_info": null
    },
    {
        "title": "故西河郡杜太守挽歌三首 三",
        "author": "王维",
        "content": "涂刍去国门，秘器出东园。\n太守留金印，夫人罢锦轩。\n旌旗转衰木，箫鼓上寒原。\n坟树应西靡，长思魏阙恩。",
        "dynasty": "唐",
        "collection_info": null
    },
    {
        "title": "故南阳夫人樊氏挽歌",
        "author": "王维",
        "content": "锦衣余翟茀，绣毂罢鱼轩。\n淑女诗长在，夫人法尚存。\n凝笳随晓斾，行哭向秋原。\n归去将何见，谁能返戟门。",
        "dynasty": "唐",
        "collection_info": null
    },
    {
        "title": "达奚侍郎夫人寇氏挽词二首 一",
        "author": "王维",
        "content": "束带将朝日，鸣环映牖辰。\n能令谏明主，相劝识贤人。\n遗挂空留壁，回文日覆尘。",
        "dynasty": "唐",
        "collection_info": null
    },
    {
        "title": "达奚侍郎夫人寇氏挽词二首 二",
        "author": "王维",
        "content": "女史悲彤管，夫人罢锦轩。\n卜茔占二室，行哭度千门。\n秋日光能淡，寒川波自翻。\n一朝成万古，松柏暗平原。",
        "dynasty": "唐",
        "collection_info": null
    },
    {
        "title": "送孙秀才",
        "author": "王维",
        "content": "帝城风日好，况復建平家。\n玉枕双文簟，金盘五色瓜。\n山中无鲁酒，松下饭胡麻。\n莫厌田家苦，归期远復赊。",
        "dynasty": "唐",
        "collection_info": null
    },
    {
        "title": "奉和圣制庆玄元皇帝玉像之作应制",
        "author": "王维",
        "content": "明君梦帝先，宝命上齐天。\n秦后徒闻乐，周王耻卜年。\n玉京移大像，金箓会羣仙。\n承露调天供，临空敞御筵。\n斗回迎寿酒，山近起鑪烟。\n愿奉无为化，斋心学自然。",
        "dynasty": "唐",
        "collection_info": null
    },
    {
        "title": "奉和圣制与太子诸王三月三日龙池春禊应制",
        "author": "王维",
        "content": "故事修春禊，新宫展豫游。\n明君移凤辇，太子出龙楼。\n赋掩陈王作，桮如洛水流。\n金人来捧劒，画鹢去回舟。\n苑树浮宫阙，天池照冕旒。\n宸章在云表，垂象满皇州。",
        "dynasty": "唐",
        "collection_info": null
    },
    {
        "title": "奉和圣制上巳于望春亭观禊饮应制",
        "author": "王维",
        "content": "长乐青门外，宜春小苑东。\n楼开万井上，辇过百花中。\n画鹢移仙妓，金貂列上公。\n清歌邀落日，妙舞向春风。\n渭水明秦甸，黄山入汉宫。\n君王来祓禊，灞浐亦朝宗。",
        "dynasty": "唐",
        "collection_info": null
    },
    {
        "title": "奉和圣制暮春送朝集使归郡应制",
        "author": "王维",
        "content": "万国仰宗周，衣冠拜冕旒。\n玉乘迎大客，金节送诸侯。\n祖席倾三省，褰帷向九州。\n杨花飞上路，槐色荫通沟。\n来预钧天乐，归分汉主忧。\n宸章类河汉，垂象满中州。",
        "dynasty": "唐",
        "collection_info": null
    },
    {
        "title": "三月三日曲江侍宴应制",
        "author": "王维",
        "content": "万乘亲斋祭，千官喜豫游。\n奉迎从上苑，祓禊向中流。\n草树连容衞，山河对冕旒。\n画旗摇浦溆，春服满汀洲。\n仙籞龙媒下，神皋凤跸留。\n从今亿万岁，天宝纪春秋。",
        "dynasty": "唐",
        "collection_info": null
    },
    {
        "title": "奉和圣制重阳节宰臣及羣官上寿应制",
        "author": "王维",
        "content": "四海方无事，三秋大有年。\n百生无此日，万寿愿齐天。\n芍药和金鼎，茱萸插玳筵。\n玉堂开右个，天乐动宫悬。\n御柳疎秋景，城鸦拂曙烟。\n无穷菊花节，长奉柏梁篇。",
        "dynasty": "唐",
        "collection_info": null
    },
    {
        "title": "三月三日勤政楼侍宴应制",
        "author": "王维",
        "content": "綵仗连宵合，琼楼拂曙通。\n年光三月裏，宫殿百花中。\n不数秦王日，谁将洛水同。\n酒筵嫌落絮，舞袖怯春风。\n天保无为德，人欢不战功。\n仍临九衢宴，更达四门聪。",
        "dynasty": "唐",
        "collection_info": null
    },
    {
        "title": "奉和圣制十五夜然灯继以酺宴应制",
        "author": "王维",
        "content": "上路笙歌满，春城漏刻长。\n游人多昼日，明月让灯光。\n鱼钥通翔凤，龙舆出建章。\n九衢陈广乐，百福透名香。\n仙伎来金殿，都人遶玉堂。\n定应偷妙舞，从此学新妆。\n奉引迎三事，司仪列万方。\n愿将天地寿，同以献君王。",
        "dynasty": "唐",
        "collection_info": null
    },
    {
        "title": "奉和圣制幸玉真公主山庄因题石壁十韵之作应制",
        "author": "王维",
        "content": "碧落风烟外，瑶台道路赊。\n如何连帝苑，别自有仙家。\n此地回鸾驾，缘溪转翠华。\n洞中开日月，窗裏发云霞。\n庭养冲天鹤，溪流上汉查。\n种田生白玉，泥竈化丹砂。\n谷静泉逾响，山深日易斜。\n御羹和石髓，香饭进胡麻。\n大道今无外，长生讵有涯。\n还瞻九霄上，来往五云车。",
        "dynasty": "唐",
        "collection_info": null
    },
    {
        "title": "春日直门下省早朝",
        "author": "王维",
        "content": "骑省直明光，鸡鸣谒建章。\n遥闻侍中佩，闇识令君香。\n玉漏随铜史，天书拜夕郎。\n旌旗暎阊阖，歌吹满昭阳。\n官舍梅初紫，宫门柳欲黄。\n愿将迟日意，同与圣恩长。",
        "dynasty": "唐",
        "collection_info": null
    },
    {
        "title": "和仆射晋公扈从温汤",
        "author": "王维",
        "content": "天子幸新丰，旌旗渭水东。\n寒山天仗外，温谷幔城中。\n奠玉羣仙座，焚香太乙宫。\n出游逢牧马，罢猎见非熊。\n上宰无为化，明时太古同。\n灵芝三秀紫，陈粟万箱红。\n王礼奠儒教，天兵小战功。\n谋犹归哲匠，词赋属文宗。\n司谏方无阙，陈诗且未工。\n长吟吉甫颂，朝夕仰清风。",
        "dynasty": "唐",
        "collection_info": null
    },
    {
        "title": "和宋中丞夏日游福贤观天长寺寺即陈左相宅所施之作",
        "author": "王维",
        "content": "已相殷王国，空余尚父溪。\n钓矶开月殿，筑道出云梯。\n积水浮香象，深山鸣白鸡。\n虚空陈伎乐，衣服制虹霓。\n墨点三千界，丹飞六一泥。\n桃源勿遽返，再访恐君迷。",
        "dynasty": "唐",
        "collection_info": null
    },
    {
        "title": "和陈监四郎秋雨中思从弟据",
        "author": "王维",
        "content": "袅袅秋风动，凄凄烟雨繁。\n声连鳷鹊观，色暗凤凰原。\n细柳疎高阁，轻槐落洞门。\n九衢行欲断，万井寂无喧。\n忽有愁霖唱，更陈多露言。\n平原思令弟，康乐谢贤昆。\n逸兴方三接，衰颜强七奔。\n相如今老病，归守茂陵园。",
        "dynasty": "唐",
        "collection_info": null
    },
    {
        "title": "上张令公",
        "author": "王维",
        "content": "珥笔趋丹陛，垂珰上玉除。\n步檐青琐闼，方幰画轮车。\n市阅千金字，朝闻五色书。\n致君光帝典，荐士满公车。\n伏奏回金驾，横经重石渠。\n从兹罢角抵，且復幸储胥。\n天统知尧后，王章笑鲁初。\n匈奴遥俯伏，汉相俨簪裾。\n贾生非不遇，汲黯自堪疎。\n学易思求我，言诗或起予。\n当从大夫后，何惜隶人余。",
        "dynasty": "唐",
        "collection_info": null
    },
    {
        "title": "赠焦道士",
        "author": "王维",
        "content": "海上游三岛，淮南预八公。\n坐知千里外，跳向一壶中。\n缩地朝珠阙，行天使玉童。\n饮人聊割酒，送客乍分风。\n天老能行气，吾师不养空。\n谢君徒雀跃，无可问鸿蒙。",
        "dynasty": "唐",
        "collection_info": null
    },
    {
        "title": "赠东岳焦炼师",
        "author": "王维",
        "content": "先生千岁余，五岳遍曾居。\n遥识齐侯鼎，新过王母庐。\n不能师孔墨，何事问长沮。\n玉管时来凤，铜盘即钓鱼。\n竦身空裏语，明目夜中书。\n自有还丹术，时论太素初。\n频蒙露版诏，时降软轮车。\n山静泉逾响，松高枝转疎。\n搘颐问樵客，世上復何如。",
        "dynasty": "唐",
        "collection_info": null
    },
    {
        "title": "送秘书晁监还日本国",
        "author": "王维",
        "content": "积水不可极，安知沧海东。\n九州何处远，万里若乘空。\n向国唯看日，归帆但信风。\n鰲身暎天黑，鱼眼射波红。\n乡树扶桑外，主人孤岛中。\n别离方异域，音信若为通。",
        "dynasty": "唐",
        "collection_info": null
    },
    {
        "title": "送祢郎中",
        "author": "王维",
        "content": "东郊春草色，驱马去悠悠。\n况復乡山外，猿啼湘水流。\n岛夷传露版，江馆候鸣驺。\n卉服为诸吏，珠官拜本州。\n孤鸎吟远墅，野杏发山邮。\n早晚方归奏，南中纔忌秋。",
        "dynasty": "唐",
        "collection_info": null
    },
    {
        "title": "送李太守赴上洛",
        "author": "王维",
        "content": "商山包楚邓，积翠蔼沈沈。\n驿路飞泉洒，关门落照深。\n野花开古戍，行客响空林。\n板屋春多雨，山城昼欲阴。\n丹泉通虢略，白羽抵荆岑。\n若见西山爽，应知黄绮心。",
        "dynasty": "唐",
        "collection_info": null
    },
    {
        "title": "送熊九赴任安阳",
        "author": "王维",
        "content": "魏国应刘后，寂寥文雅空。\n漳河如旧日，之子继清风。\n阡陌铜台下，闾阎金虎中。\n送车盈灞上，轻骑出关东。\n相去千余里，西园明月同。",
        "dynasty": "唐",
        "collection_info": null
    },
    {
        "title": "山中示弟",
        "author": "王维",
        "content": "山林吾丧我，冠带尔成人。\n莫学嵇康懒，且安原宪贫。\n山阴多北户，泉水在东邻。\n缘合妄相有，性空无所亲。\n安知广成子，不是老夫身。",
        "dynasty": "唐",
        "collection_info": null
    },
    {
        "title": "青龙寺昙璧上人兄院集",
        "author": "王维",
        "content": "高处敞招提，虚空讵有倪。\n坐看南陌骑，下听秦城鸡。\n眇眇孤烟起，芊芊远树齐。\n青山万井外，落日五陵西。\n眼界今无染，心空安可迷。",
        "dynasty": "唐",
        "collection_info": null
    },
    {
        "title": "济州过赵叟家宴",
        "author": "王维",
        "content": "虽与人境接，闭门成隐居。\n道言庄叟事，儒行鲁人余。\n深巷斜晖静，闲门高柳疎。\n荷锄修药圃，散帙曝农书。\n上客摇芳翰，中厨馈野蔬。\n夫君第高饮，景晏出林闾。",
        "dynasty": "唐",
        "collection_info": null
    },
    {
        "title": "春过贺遂员外药园",
        "author": "王维",
        "content": "前年槿篱故，新作药栏成。\n香草为君子，名花是长卿。\n水穿盘石透，藤繫古松生。\n画畏开厨走，来蒙到屣迎。\n蔗浆菰米饭，蒟酱露葵羹。\n颇识灌园意，于陵不自轻。",
        "dynasty": "唐",
        "collection_info": null
    },
    {
        "title": "过卢四员外宅看饭僧共题七韵",
        "author": "王维",
        "content": "三贤异七贤，青眼慕青莲。\n乞饭从香积，裁衣学水田。\n上人飞锡杖，檀越施金钱。\n趺作檐前日，焚香竹下烟。\n寒空法云地，秋色净居天。\n身逐因缘法，心过次第禅。\n不须愁日暮，自有一灯然。",
        "dynasty": "唐",
        "collection_info": null
    },
    {
        "title": "河南严尹弟见宿弊庐访别人赋十韵",
        "author": "王维",
        "content": "上客能论道，吾生学养蒙。\n贫交世情外，才子古人中。\n冠上方簪豸，车边已画熊。\n拂衣迎五马，垂手凭双童。\n花醥和松屑，茶香透竹丛。\n薄霜澄夜月，残雪带春风。\n古壁苍苔黑，寒山远烧红。\n眼看东候别，心事北川同。\n为学轻先辈，何能访老翁。\n欲知今日后，不乐为车公。",
        "dynasty": "唐",
        "collection_info": null
    },
    {
        "title": "投道一师兰若宿",
        "author": "王维",
        "content": "一公栖太白，高顶出风烟。\n梵流诸壑遍，花雨一峰偏。\n迹为无心隐，名因立教传。\n鸟来还语法，客去更安禅。\n昼涉松路尽，暮投兰若边。\n洞房隐深竹，清夜闻遥泉。\n向是云霞裏，今成枕席前。\n岂唯暂留宿，服事将穷年。",
        "dynasty": "唐",
        "collection_info": null
    },
    {
        "title": "游感化寺",
        "author": "王维",
        "content": "翡翠香烟合，琉璃宝地平。\n龙宫连栋宇，虎穴傍檐楹。\n谷静唯松响，山深无鸟声。\n琼峰当户拆，金涧透林明。\n郢路云端逈，秦川雨外晴。\n鴈王衔果献，鹿女踏花行。\n抖擞辞贫里，归依宿化城。\n绕篱生野蕨，空馆发山樱。\n香饭青菰米，嘉蔬绿笋茎。\n誓陪清梵末，端坐学无生。",
        "dynasty": "唐",
        "collection_info": null
    },
    {
        "title": "游悟真寺",
        "author": "王维",
        "content": "闻道黄金地，仍开白玉田。\n掷山移巨石，呪岭出飞泉。\n猛虎同三径，愁猿学四禅。\n买香然绿桂，乞火踏红莲。\n草色摇霞上，松声泛月边。\n山河穷百二，世界接三千。\n梵宇聊凭视，王城遂渺然。\n灞陵纔出树，渭水欲连天。\n远县分诸郭，孤村起白烟。\n望云思圣主，披雾隐羣贤。\n薄宦惭尸素，终身拟尚玄。\n谁知草庵客，曾和柏梁篇。",
        "dynasty": "唐",
        "collection_info": null
    },
    {
        "title": "与苏卢二员外期游方丈寺而苏不至因有是作",
        "author": "王维",
        "content": "共仰头陀行，能忘世谛情。\n回看双凤阙，相去一牛鸣。\n法向空林说，心随宝地平。\n手巾花氎净，香帔稻畦成。\n闻道邀同舍，相期宿化城。\n安知不来往，翻得似无生。",
        "dynasty": "唐",
        "collection_info": null
    },
    {
        "title": "晓行巴峡",
        "author": "王维",
        "content": "际晓投巴峡，余春忆帝京。\n晴江一女浣，朝日众鸡鸣。\n水国舟中市，山桥树杪行。\n登高万井出，眺迥二流明。\n人作殊方语，鸎为故国声。\n赖多山水趣，稍解别离情。",
        "dynasty": "唐",
        "collection_info": null
    },
    {
        "title": "清如玉壶冰",
        "author": "王维",
        "content": "玉壶何用好，偏许素冰居。\n未共销丹日，还同照绮疏。\n抱明中不隐，含净外疑虚。\n气似庭霜积，光言砌月余。\n晓凌飞鹊镜，宵暎聚萤书。\n若向夫君比，清心尚不如。",
        "dynasty": "唐",
        "collection_info": null
    },
    {
        "title": "赋得秋日悬清光",
        "author": "王维",
        "content": "寥廓凉天静，晶明白日秋。\n圆光含万象，碎影入闲流。\n迥与青冥合，遥同江甸浮。\n昼阴殊众木，斜影下危楼。\n宋玉登高怨，张衡望远愁。\n余辉如可託，云路岂悠悠。",
        "dynasty": "唐",
        "collection_info": null
    },
    {
        "title": "东溪玩月",
        "author": "王维",
        "content": "月从断山口，遥吐柴门端。\n万木分空霁，流阴中夜攒。\n光连虚象白，气与风露寒。\n谷静秋泉响，岩深青霭残。\n清灯入幽梦，破影抱空峦。\n恍惚琴窗裏，松溪晓思难。",
        "dynasty": "唐",
        "collection_info": null
    },
    {
        "title": "田家",
        "author": "王维",
        "content": "旧谷行将尽，良苗未可希。\n老年方爱粥，卒岁且无衣。\n雀乳青苔井，鸡鸣白板扉。\n柴车驾羸牸，草屩牧豪狶。\n夕雨红榴拆，新秋绿芋肥。\n饷田桑下憩，旁舍草中归。\n住处名愚谷，何烦问是非。",
        "dynasty": "唐",
        "collection_info": null
    },
    {
        "title": "沈十四拾遗新竹生读经处同诸公之作",
        "author": "王维",
        "content": "闲居日清静，修竹自檀栾。\n嫩节留余箨，新丛出旧阑。\n细枝风响乱，疎影月光寒。\n乐府裁龙笛，渔家伐钓竿。\n何如道门裏，青翠拂仙坛。",
        "dynasty": "唐",
        "collection_info": null
    },
    {
        "title": "杂诗",
        "author": "王维",
        "content": "朝因折杨柳，相见洛阳隅。\n楚国无如妾，秦家自有夫。\n对人传玉腕，暎烛解罗襦。\n人见东方骑，皆言夫壻殊。\n持谢金吾子，烦君提玉壶。",
        "dynasty": "唐",
        "collection_info": null
    },
    {
        "title": "哭褚司马",
        "author": "王维",
        "content": "妄识皆心累，浮生定死媒。\n谁言老龙吉，未免伯牛灾。\n故有求仙药，仍余遯俗杯。\n山川秋树苦，窗户夜泉哀。\n尚忆青骡去，宁知白马来。\n汉臣修史记，莫蔽褚生才。",
        "dynasty": "唐",
        "collection_info": null
    },
    {
        "title": "过沈居士山居哭之",
        "author": "王维",
        "content": "杨朱来此哭，桑扈返于真。\n独自成千古，依然旧四邻。\n闲檐喧鸟鹊，故榻满埃尘。\n曙月孤莺啭，空山五柳春。\n野花愁对客，泉水咽迎人。\n善卷明时隐，黔娄在日贫。\n逝川嗟尔命，丘井叹吾身。\n前后徒言隔，相悲讵几晨。",
        "dynasty": "唐",
        "collection_info": null
    },
    {
        "title": "哭祖六自虚",
        "author": "王维",
        "content": "否极尝闻泰，嗟君独不然。\n悯凶纔稚齿，羸疾主中年。\n余力文章秀，生知礼乐全。\n翰留天帐览，词入帝宫传。\n国讶终军少，人知贾谊贤。\n公卿尽虚左，朋识共推先。\n不恨依穷辙，终期济巨川。\n才雄望羔雁，寿促背貂蝉。\n福善闻前录，歼良昧上玄。\n何辜铩鸾翮，底事碎龙泉。\n鵩起长沙赋，麟终曲阜编。\n域中君道广，海内我情偏。\n乍失疑犹见，沈思悟绝缘。\n生前不忍别，死后向谁宣。\n为此情难尽，弥令忆更缠。\n本家清渭曲，归葬旧茔边。\n永去长安道，徒闻京兆阡。\n旌车出郊甸，乡国隐云天。\n定作无期别，宁同旧日旋。\n候门家属苦，行路国人怜。\n送客哀难进，征途泥復前。\n赠言为挽曲，奠席是离筵。\n念昔同携手，风期不暂捐。\n南山俱隐逸，东洛类神仙。\n未省音容间，那堪生死迁。\n花时金谷饮，月夜竹林眠。\n满地传都赋，倾朝看药船。\n羣公咸属目，微物敢齐肩。\n谬合同人旨，而将玉树连。\n不期先挂劒，长恐后施鞭。\n为善吾无矣，知音子绝焉。\n琴声纵不没，终亦继悲弦。",
        "dynasty": "唐",
        "collection_info": null
    },
    {
        "title": "奉和圣制从蓬莱向兴庆阁道中留春雨中春望之作应制",
        "author": "王维",
        "content": "渭水自萦秦塞曲，黄山旧遶汉宫斜。\n銮舆迥出千门柳，阁道回看上苑花。\n云裏帝城双凤阙，雨中春树万人家。\n为乘阳气行时令，不是宸游玩物华。",
        "dynasty": "唐",
        "collection_info": null
    },
    {
        "title": "大同殿柱产玉芝龙池上有庆云神光照殿百官共覩圣恩便赐宴乐敢书即事",
        "author": "王维",
        "content": "欲笑周文歌宴镐，遥轻汉武乐横汾。\n岂知玉殿生三秀，讵有铜池出五云。\n陌上尧樽倾北斗，楼前舜乐动南熏。\n共欢天意同人意，万岁千秋奉圣君。",
        "dynasty": "唐",
        "collection_info": null
    },
    {
        "title": "敕赐百官樱桃",
        "author": "王维",
        "content": "芙蓉阙下会千官，紫禁朱樱出上[兰]。\n纔是寝园春荐后，非关御苑鸟衔残。\n归鞍竞带青丝笼，中使频倾赤玉盘。\n饱食不须愁内热，大官还有蔗浆寒。",
        "dynasty": "唐",
        "collection_info": null
    },
    {
        "title": "敕借岐王九成宫避暑应教",
        "author": "王维",
        "content": "帝子远辞丹凤阙，天书遥借翠微宫。\n隔窗云雾生衣上，卷幔山泉入镜中。\n林下水声喧语笑，岩间树色隐房栊。\n仙家未必能胜此，何事吹笙向碧空。",
        "dynasty": "唐",
        "collection_info": null
    },
    {
        "title": "和贾舍人早朝大明宫之作",
        "author": "王维",
        "content": "绛帻鸡人送晓筹，尚衣方进翠云裘。\n九天阊阖开宫殿，万国衣冠拜冕旒。\n日色纔临仙掌动，香烟欲傍衮龙浮。\n朝罢须裁五色诏，佩声归向凤池头。",
        "dynasty": "唐",
        "collection_info": null
    },
    {
        "title": "和太常韦主簿五郎温汤寓目之作",
        "author": "王维",
        "content": "汉主离宫接露台，秦川一半夕阳开。\n青山尽是朱旗绕，碧涧翻从玉殿来。\n新丰树裏行人度，小苑城边猎骑回。\n闻道甘泉能献赋，悬知独有子云才。",
        "dynasty": "唐",
        "collection_info": null
    },
    {
        "title": "苑舍人能书梵字兼达梵音皆曲尽其妙戏为之赠",
        "author": "王维",
        "content": "名儒待诏满公车，才子为郎典石渠。\n莲花法藏心悬悟，贝叶经文手自书。\n楚词共许胜杨马，梵字何人辨鲁鱼。\n故旧相望在三事，愿君莫厌承明庐。",
        "dynasty": "唐",
        "collection_info": null
    },
    {
        "title": "重酬苑郎中",
        "author": "王维",
        "content": "何幸含香奉至尊，多惭未报主人恩。\n草木尽能酬雨露，荣枯安敢问干坤。\n仙郎有意怜同舍，丞相无私断埽门。\n扬子解嘲徒自遣，冯唐已老復何论。",
        "dynasty": "唐",
        "collection_info": null
    },
    {
        "title": "酬郭给事",
        "author": "王维",
        "content": "洞门高阁霭余辉，桃李阴阴柳絮飞。\n禁裏疎钟官舍晚，省中啼鸟吏人稀。\n晨摇玉佩趋金殿，夕奉天书拜琐闱。\n强欲从君无那老，将因卧病解朝衣。",
        "dynasty": "唐",
        "collection_info": null
    },
    {
        "title": "出塞",
        "author": "王维",
        "content": "居延城外猎天骄，白草连山野火烧。\n暮云空碛时驱马，秋日平原好射鵰。\n护羗校尉朝乘障，破虏将军夜渡辽。\n玉靶角弓珠勒马，汉家将赐霍嫖姚。",
        "dynasty": "唐",
        "collection_info": null
    },
    {
        "title": "既蒙宥罪旋復拜官伏感圣恩窃书鄙意兼奉简新除使君等诸公",
        "author": "王维",
        "content": "忽蒙汉诏还冠冕，始觉殷王解网罗。\n日比皇明犹自暗，天齐圣寿未云多。\n花迎喜气皆知笑，鸟识欢心亦解歌。\n闻道百城新佩印，还来双阙共鸣珂。",
        "dynasty": "唐",
        "collection_info": null
    },
    {
        "title": "送方尊师归嵩山",
        "author": "王维",
        "content": "仙官欲往九龙潭，旄节朱幡倚石龛。\n山压天中半天上，洞穿江底出江南。\n瀑布杉松常带雨，夕阳苍翠忽成岚。\n借问迎来双白鹤，已曾衡岳送苏耽。",
        "dynasty": "唐",
        "collection_info": null
    },
    {
        "title": "送杨少府贬郴州",
        "author": "王维",
        "content": "明到衡山与洞庭，若为秋月听猿声。\n愁看北渚三湘远，恶说南风五两轻。\n青草瘴时过夏口，白头浪裏出湓城。\n长沙不久留才子，贾谊何须弔屈平。",
        "dynasty": "唐",
        "collection_info": null
    },
    {
        "title": "过乘如禅师萧居士嵩丘兰若",
        "author": "王维",
        "content": "无着天亲弟与兄，嵩丘兰若一峰晴。\n食随鸣磬巢乌下，行踏空林落叶声。\n迸水定侵香案湿，雨花应共石床平。\n深洞长松何所有，俨然天竺古先生。",
        "dynasty": "唐",
        "collection_info": null
    },
    {
        "title": "春日与裴迪过新昌里访吕逸人不遇",
        "author": "王维",
        "content": "桃源一向绝风尘，柳市南头访隐沦。\n到门不敢题凡鸟，看竹何须问主人。\n城上青山如屋裏，东家流水入西邻。\n闭户着书多岁月，种松皆老作龙鳞。",
        "dynasty": "唐",
        "collection_info": null
    },
    {
        "title": "酌酒与裴迪",
        "author": "王维",
        "content": "酌酒与君君自宽，人情翻覆似波澜。\n白首相知犹按劒，朱门先达笑弹冠。\n草色全经细雨湿，花枝欲动春风寒。\n世事浮云何足问，不如高卧且加餐。",
        "dynasty": "唐",
        "collection_info": null
    },
    {
        "title": "辋川别业",
        "author": "王维",
        "content": "不到东山向一年，归来纔及种春田。\n雨中草色绿堪染，水上桃花红欲然。\n优娄比丘经论学，伛偻丈人乡里贤。\n披衣倒屣且相见，相欢语笑衡门前。",
        "dynasty": "唐",
        "collection_info": null
    },
    {
        "title": "早秋山中作",
        "author": "王维",
        "content": "无才不敢累明时，思向东溪守故篱。\n岂厌尚平婚嫁早，却嫌陶令去官迟。\n草间蛩响临秋急，山裏蝉声薄暮悲。\n寂寞柴门人不到，空林独与白云期。",
        "dynasty": "唐",
        "collection_info": null
    },
    {
        "title": "积雨辋川庄作",
        "author": "王维",
        "content": "积雨空林烟火迟，蒸藜炊黍饷东菑。\n漠漠水田飞白鹭，阴阴夏木啭黄鹂。\n山中习静观朝槿，松下清斋折露葵。\n野老与人争席罢，海鸥何事更相疑。",
        "dynasty": "唐",
        "collection_info": null
    },
    {
        "title": "听百舌鸟",
        "author": "王维",
        "content": "上兰门外草萋萋，未央宫中花裏栖。\n亦有相随过御苑，不知若箇向金堤。\n入春解作千般语，拂曙能先百鸟啼。\n万户千门应觉晓，建章何必听鸣鸡。",
        "dynasty": "唐",
        "collection_info": null
    },
    {
        "title": "息夫人",
        "author": "王维",
        "content": "莫以今时宠，难忘旧日恩。\n看花满眼泪，不共楚王言。",
        "dynasty": "唐",
        "collection_info": null
    },
    {
        "title": "班婕妤三首 一",
        "author": "王维",
        "content": "玉窗萤影度，金殿人声绝。\n秋夜守罗帷，孤灯耿不灭。",
        "dynasty": "唐",
        "collection_info": null
    },
    {
        "title": "班婕妤三首 二",
        "author": "王维",
        "content": "宫殿生秋草，君王恩幸疎。\n那堪闻凤吹，门外度金舆。",
        "dynasty": "唐",
        "collection_info": null
    },
    {
        "title": "班婕妤三首 三",
        "author": "王维",
        "content": "怪来妆阁闭，朝下不相迎。\n总向春园裏，花间笑语声。",
        "dynasty": "唐",
        "collection_info": null
    },
    {
        "title": "辋川集 孟城坳",
        "author": "王维",
        "content": "新家孟城口，古木余衰柳。\n来者復为谁，空悲昔人有。",
        "dynasty": "唐",
        "collection_info": null
    },
    {
        "title": "辋川集 华子冈",
        "author": "王维",
        "content": "飞鸟去不穷，连山復秋色。\n上下华子冈，惆怅情何极。",
        "dynasty": "唐",
        "collection_info": null
    },
    {
        "title": "辋川集 文杏馆",
        "author": "王维",
        "content": "文杏裁为梁，香茅结为宇。\n不知栋裏云，去作人间雨。",
        "dynasty": "唐",
        "collection_info": null
    },
    {
        "title": "辋川集 斤竹岭",
        "author": "王维",
        "content": "檀栾暎空曲，青翠漾涟漪。\n暗入商山路，樵人不可知。",
        "dynasty": "唐",
        "collection_info": null
    },
    {
        "title": "辋川集 鹿柴",
        "author": "王维",
        "content": "空山不见人，但闻人语响。\n返景入深林，復照青苔上。",
        "dynasty": "唐",
        "collection_info": null
    },
    {
        "title": "辋川集 木兰柴",
        "author": "王维",
        "content": "秋山敛余照，飞鸟逐前侣。\n彩翠时分明，夕岚无处所。",
        "dynasty": "唐",
        "collection_info": null
    },
    {
        "title": "辋川集 茱萸沜",
        "author": "王维",
        "content": "结实红且绿，復如花更开。\n山中傥留客，置此芙蓉杯。",
        "dynasty": "唐",
        "collection_info": null
    },
    {
        "title": "辋川集 宫槐陌",
        "author": "王维",
        "content": "仄径荫宫槐，幽阴多绿苔。\n应门但迎埽，畏有山僧来。",
        "dynasty": "唐",
        "collection_info": null
    },
    {
        "title": "辋川集 临湖亭",
        "author": "王维",
        "content": "轻舸迎上客，悠悠湖上来。\n当轩对尊酒，四面芙蓉开。",
        "dynasty": "唐",
        "collection_info": null
    },
    {
        "title": "辋川集 南垞",
        "author": "王维",
        "content": "轻舟南垞去，北垞淼难即。\n隔浦望人家，遥遥不相识。",
        "dynasty": "唐",
        "collection_info": null
    },
    {
        "title": "辋川集 欹湖",
        "author": "王维",
        "content": "吹箫凌极浦，日暮送夫君。\n湖上一回首，青山卷白云。",
        "dynasty": "唐",
        "collection_info": null
    },
    {
        "title": "辋川集 柳浪",
        "author": "王维",
        "content": "分行接绮树，倒影入清漪。\n不学御沟上，春风伤别离。",
        "dynasty": "唐",
        "collection_info": null
    },
    {
        "title": "辋川集 栾家濑",
        "author": "王维",
        "content": "飒飒秋雨中，浅浅石溜泻。\n跳波自相溅，白鹭惊復下。",
        "dynasty": "唐",
        "collection_info": null
    },
    {
        "title": "辋川集 金屑泉",
        "author": "王维",
        "content": "日饮金屑泉，少当千余岁。\n翠凤翊文螭，羽节朝玉帝。",
        "dynasty": "唐",
        "collection_info": null
    },
    {
        "title": "辋川集 白石滩",
        "author": "王维",
        "content": "清浅白石滩，绿蒲向堪把。\n家住水东西，浣纱明月下。",
        "dynasty": "唐",
        "collection_info": null
    },
    {
        "title": "辋川集 北垞",
        "author": "王维",
        "content": "北垞湖水北，杂树暎朱阑。\n逶迤南川水，明灭青林端。",
        "dynasty": "唐",
        "collection_info": null
    },
    {
        "title": "辋川集 竹里馆",
        "author": "王维",
        "content": "独坐幽篁裏，弹琴復长啸。\n深林人不知，明月来相照。",
        "dynasty": "唐",
        "collection_info": null
    },
    {
        "title": "辋川集 辛夷坞",
        "author": "王维",
        "content": "木末芙蓉花，山中发红萼。\n涧户寂无人，纷纷开且落。",
        "dynasty": "唐",
        "collection_info": null
    },
    {
        "title": "辋川集 漆园",
        "author": "王维",
        "content": "古人非傲吏，自阙经世务。\n偶寄一微官，婆娑数株树。",
        "dynasty": "唐",
        "collection_info": null
    },
    {
        "title": "辋川集 椒园",
        "author": "王维",
        "content": "桂尊迎帝子，杜若赠佳人。\n椒浆奠瑶席，欲下云中君。",
        "dynasty": "唐",
        "collection_info": null
    },
    {
        "title": "皇甫岳云溪杂题五首 鸟鸣涧",
        "author": "王维",
        "content": "人闲桂花落，夜静春山空。\n月出惊山鸟，时鸣春涧中。",
        "dynasty": "唐",
        "collection_info": null
    },
    {
        "title": "皇甫岳云溪杂题五首 莲花坞",
        "author": "王维",
        "content": "日日采莲去，洲长多暮归。\n弄篙莫溅水，畏湿红莲衣。",
        "dynasty": "唐",
        "collection_info": null
    },
    {
        "title": "皇甫岳云溪杂题五首 鸬鹚堰",
        "author": "王维",
        "content": "乍向红莲没，復出清蒲扬。\n独立何䙰褷，衔鱼古查上。",
        "dynasty": "唐",
        "collection_info": null
    },
    {
        "title": "皇甫岳云溪杂题五首 上平田",
        "author": "王维",
        "content": "朝耕上平田，暮耕上平田。\n借问问津者，宁知沮溺贤。",
        "dynasty": "唐",
        "collection_info": null
    },
    {
        "title": "皇甫岳云溪杂题五首 萍池",
        "author": "王维",
        "content": "春池深且广，会待轻舟迴。\n靡靡绿萍合，垂杨埽復开。",
        "dynasty": "唐",
        "collection_info": null
    },
    {
        "title": "荅裴迪辋口遇雨忆终南山之作",
        "author": "王维",
        "content": "淼淼寒流广，苍苍秋雨晦。\n君问终南山，心知白云外。",
        "dynasty": "唐",
        "collection_info": null
    },
    {
        "title": "山中寄诸弟妹",
        "author": "王维",
        "content": "山中多法侣，禅诵自为羣。\n城郭遥相望，唯应见白云。",
        "dynasty": "唐",
        "collection_info": null
    },
    {
        "title": "闻裴秀才迪吟诗因戏赠",
        "author": "王维",
        "content": "猿吟一何苦，愁朝復悲夕。\n莫作巫峡声，肠断秋江客。",
        "dynasty": "唐",
        "collection_info": null
    },
    {
        "title": "赠韦穆十八",
        "author": "王维",
        "content": "与君青眼客，共有白云心。\n不相东山去，日令春草深。",
        "dynasty": "唐",
        "collection_info": null
    },
    {
        "title": "送别",
        "author": "王维",
        "content": "山中相送罢，日暮掩柴扉。\n春草明年绿，王孙归不归。",
        "dynasty": "唐",
        "collection_info": null
    },
    {
        "title": "临高台送黎拾遗",
        "author": "王维",
        "content": "相送临高台，川原杳何极。\n日暮飞鸟还，行人去不息。",
        "dynasty": "唐",
        "collection_info": null
    },
    {
        "title": "别辋川别业",
        "author": "王维",
        "content": "依迟动车马，惆怅出松萝。\n忍别青山去，其如绿水何。",
        "dynasty": "唐",
        "collection_info": null
    },
    {
        "title": "崔九弟欲往南山马上口号与别",
        "author": "王维",
        "content": "城隅一分手，几日还相见。\n山中有桂花，莫待花如霰。",
        "dynasty": "唐",
        "collection_info": null
    },
    {
        "title": "题友人云母障子",
        "author": "王维",
        "content": "君家云母障，时向野庭开。\n自有山泉入，非因采画来。",
        "dynasty": "唐",
        "collection_info": null
    },
    {
        "title": "红牡丹",
        "author": "王维",
        "content": "绿艳闲且静，红衣浅復深。\n花心愁欲断，春色岂知心。",
        "dynasty": "唐",
        "collection_info": null
    },
    {
        "title": "左掖梨花",
        "author": "王维",
        "content": "闲洒阶边草，轻随箔外风。\n黄莺弄不足，衔入未央宫。",
        "dynasty": "唐",
        "collection_info": null
    },
    {
        "title": "菩提寺禁口号又示裴迪",
        "author": "王维",
        "content": "安得舍罗网，拂衣辞世喧。\n悠然策藜杖，归向桃花源。",
        "dynasty": "唐",
        "collection_info": null
    },
    {
        "title": "杂诗三首 一",
        "author": "王维",
        "content": "家住孟津河，门对孟津口。\n常有江南船，寄书家中否。",
        "dynasty": "唐",
        "collection_info": null
    },
    {
        "title": "杂诗三首 二",
        "author": "王维",
        "content": "君自故乡来，应知故乡事。\n来日绮窗前，寒梅着花未。",
        "dynasty": "唐",
        "collection_info": null
    },
    {
        "title": "杂诗三首 三",
        "author": "王维",
        "content": "已见寒梅发，復闻啼鸟声。\n心心视春草，畏向阶前生。",
        "dynasty": "唐",
        "collection_info": null
    },
    {
        "title": "崔兴宗写真咏",
        "author": "王维",
        "content": "画君年少时，如今君已老。\n今时新识人，知君旧时好。",
        "dynasty": "唐",
        "collection_info": null
    },
    {
        "title": "山茱萸",
        "author": "王维",
        "content": "朱实山下开，清香寒更发。\n幸与丛桂花，窗前向秋月。",
        "dynasty": "唐",
        "collection_info": null
    },
    {
        "title": "相思",
        "author": "王维",
        "content": "红豆生南国，秋来发故枝。\n愿君多采撷，此物最相思。",
        "dynasty": "唐",
        "collection_info": null
    },
    {
        "title": "书事",
        "author": "王维",
        "content": "轻阴阁小雨，深院昼慵开。\n坐看苍苔色，欲上人衣来。",
        "dynasty": "唐",
        "collection_info": null
    },
    {
        "title": "哭孟浩然",
        "author": "王维",
        "content": "故人不可见，汉水日东流。\n借问襄阳老，江山空蔡州。",
        "dynasty": "唐",
        "collection_info": null
    },
    {
        "title": "阙题二首 一",
        "author": "王维",
        "content": "荆溪白石出，天寒红叶稀。\n山路元无雨，空翠湿人衣。",
        "dynasty": "唐",
        "collection_info": null
    },
    {
        "title": "阙题二首 二",
        "author": "王维",
        "content": "相看不忍发，惨淡暮潮平。\n语罢更携手，月明洲渚生。",
        "dynasty": "唐",
        "collection_info": null
    },
    {
        "title": "田园乐七首 一",
        "author": "王维",
        "content": "厌见千门万户，经过北里南邻。\n官府鸣珂有底，崆峒散髪何人。",
        "dynasty": "唐",
        "collection_info": null
    },
    {
        "title": "田园乐七首 二",
        "author": "王维",
        "content": "再见封侯万户，立谈赐璧一双。\n讵胜耦耕南亩，何如高卧东窗。",
        "dynasty": "唐",
        "collection_info": null
    },
    {
        "title": "田园乐七首 三",
        "author": "王维",
        "content": "采菱渡头风急，策杖林西日斜。\n杏树坛边渔父，桃花源裏人家。",
        "dynasty": "唐",
        "collection_info": null
    },
    {
        "title": "田园乐七首 四",
        "author": "王维",
        "content": "萋萋春草秋绿，落落长松夏寒。\n牛羊自归村巷，童稚不识衣冠。",
        "dynasty": "唐",
        "collection_info": null
    },
    {
        "title": "田园乐七首 五",
        "author": "王维",
        "content": "山下孤烟远村，天边独树高原。\n一瓢颜回陋巷，五柳先生对门。",
        "dynasty": "唐",
        "collection_info": null
    },
    {
        "title": "田园乐七首 六",
        "author": "王维",
        "content": "桃红復含宿雨，柳绿更带朝烟。\n花落家童未埽，莺啼山客犹眠。",
        "dynasty": "唐",
        "collection_info": null
    },
    {
        "title": "田园乐七首 七",
        "author": "王维",
        "content": "酌酒会临泉水，抱琴好倚长松。\n南园露葵朝折，东谷黄粱夜舂。",
        "dynasty": "唐",
        "collection_info": null
    },
    {
        "title": "少年行四首 一",
        "author": "王维",
        "content": "新丰美酒斗十千，咸阳游侠多少年。\n相逢意气为君饮，繫马高楼垂柳边。",
        "dynasty": "唐",
        "collection_info": null
    },
    {
        "title": "少年行四首 二",
        "author": "王维",
        "content": "出身仕汉羽林郎，初随骠骑战渔阳。\n孰知不向边庭苦，纵死犹闻侠骨香。",
        "dynasty": "唐",
        "collection_info": null
    },
    {
        "title": "少年行四首 三",
        "author": "王维",
        "content": "一身能擘两雕弧，虏骑千重只似无。\n偏坐金鞍调白羽，纷纷射杀五单于。",
        "dynasty": "唐",
        "collection_info": null
    },
    {
        "title": "少年行四首 四",
        "author": "王维",
        "content": "汉家君臣欢宴终，高议云台论战功。\n天子临轩赐侯印，将军佩出明光宫。",
        "dynasty": "唐",
        "collection_info": null
    },
    {
        "title": "赠裴旻将军",
        "author": "王维",
        "content": "腰间宝劒七星文，臂上琱弓百战勋。\n见说云中擒黠虏，始知天上有将军。",
        "dynasty": "唐",
        "collection_info": null
    },
    {
        "title": "九月九日忆山东兄弟",
        "author": "王维",
        "content": "独在异乡为异客，每逢佳节倍思亲。\n遥知兄弟登高处，遍插茱萸少一人。",
        "dynasty": "唐",
        "collection_info": null
    },
    {
        "title": "送王尊师归蜀中拜埽",
        "author": "王维",
        "content": "大罗天上神仙客，濯锦江头花柳春。\n不为碧鸡称使者，唯令白鹤报乡人。",
        "dynasty": "唐",
        "collection_info": null
    },
    {
        "title": "渭城曲",
        "author": "王维",
        "content": "渭城朝雨浥轻尘，客舍青青杨柳春。\n劝君更尽一杯酒，西出阳关无故人。",
        "dynasty": "唐",
        "collection_info": null
    },
    {
        "title": "齐州送祖二",
        "author": "王维",
        "content": "送君南浦泪如丝，君向东州使我悲。\n为报故人顦顇尽，如今不似洛阳时。",
        "dynasty": "唐",
        "collection_info": null
    },
    {
        "title": "送韦评事",
        "author": "王维",
        "content": "欲逐将军取右贤，沙场走马向居延。\n遥知汉使萧关外，愁见孤城落日边。",
        "dynasty": "唐",
        "collection_info": null
    },
    {
        "title": "灵云池送从弟",
        "author": "王维",
        "content": "金杯缓酌清歌转，画舸轻移艳舞回。\n自叹鹡鸰临水别，不同鸿鴈向池来。",
        "dynasty": "唐",
        "collection_info": null
    },
    {
        "title": "送沈子归江东",
        "author": "王维",
        "content": "杨柳渡头行客稀，罟师荡桨向临圻。\n唯有相思似春色，江南江北送君归。",
        "dynasty": "唐",
        "collection_info": null
    },
    {
        "title": "与卢员外象过崔处士兴宗林亭",
        "author": "王维",
        "content": "绿树重阴盖四邻，青苔日厚自无尘。\n科头箕踞长松下，白眼看他世上人。",
        "dynasty": "唐",
        "collection_info": null
    },
    {
        "title": "寒食汜上作",
        "author": "王维",
        "content": "广武城边逢暮春，汶阳归客泪沾巾。\n落花寂寂啼山鸟，杨柳青青渡水人。",
        "dynasty": "唐",
        "collection_info": null
    },
    {
        "title": "戏题辋川别业",
        "author": "王维",
        "content": "柳条拂地不须折，松树披云从更长。\n藤花欲暗藏猱子，柏叶初齐养麝香。",
        "dynasty": "唐",
        "collection_info": null
    },
    {
        "title": "戏题盘石",
        "author": "王维",
        "content": "可怜盘石临泉水，復有垂杨拂酒杯。\n若道春风不解意，何因吹送落花来。",
        "dynasty": "唐",
        "collection_info": null
    },
    {
        "title": "寄河上段十六",
        "author": "王维",
        "content": "与君相见即相亲，闻道君家在孟津。\n为见行舟试借问，客中时有洛阳人。",
        "dynasty": "唐",
        "collection_info": null
    },
    {
        "title": "菩提寺禁裴迪来相看说逆贼等凝碧池上作音乐供奉人等举声便一时泪下私成口号诵示裴迪",
        "author": "王维",
        "content": "万户伤心生野烟，百僚何日更朝天。\n秋槐叶落空宫裏，凝碧池头奏管弦。",
        "dynasty": "唐",
        "collection_info": null
    },
    {
        "title": "凉州赛神",
        "author": "王维",
        "content": "凉州城外少行人，百尺峰头望虏尘。\n健儿击鼓吹羌笛，共赛城东越骑神。",
        "dynasty": "唐",
        "collection_info": null
    },
    {
        "title": "剧嘲史寰",
        "author": "王维",
        "content": "清风细雨湿梅花，骤马先过碧玉家。\n正值楚王宫裏至，门前初下七香车。",
        "dynasty": "唐",
        "collection_info": null
    },
    {
        "title": "叹白髪",
        "author": "王维",
        "content": "宿昔朱颜成暮齿，须臾白髮变垂髫。\n一生几许伤心事，不向空门何处销。",
        "dynasty": "唐",
        "collection_info": null
    },
    {
        "title": "伊州歌",
        "author": "王维",
        "content": "清风明月苦相思，荡子从戎十载余。\n征人去日慇懃嘱，归鴈来时数附书。",
        "dynasty": "唐",
        "collection_info": null
    },
    {
        "title": "送殷四葬",
        "author": "王维",
        "content": "送君返葬石楼山，松栢苍苍宾驭还。\n埋骨白云长已矣，空余流水向人间。",
        "dynasty": "唐",
        "collection_info": null
    },
    {
        "title": "疑梦",
        "author": "王维",
        "content": "莫惊宠辱空忧喜，莫计恩讐浪苦辛。\n黄帝孔丘何处问？安知不是梦中身。",
        "dynasty": "唐",
        "collection_info": null
    },
    {
        "title": "句",
        "author": "王维",
        "content": "人家在仙掌，云气欲生衣。",
        "dynasty": "唐",
        "collection_info": null
    },
    {
        "title": "古离别",
        "author": "王缙",
        "content": "下阶欲离别，相对映兰丛。\n含辞未及吐，泪落兰丛中。\n高堂静秋日，罗衣飘暮风。\n谁能待明月，迴首见床空。",
        "dynasty": "唐",
        "collection_info": null
    },
    {
        "title": "青雀歌",
        "author": "王缙",
        "content": "林间青雀儿，来往翩翩绕一枝。\n莫言不解衔环报，但闻君恩今若为。",
        "dynasty": "唐",
        "collection_info": null
    },
    {
        "title": "同王昌龄裴迪游青龙寺昙壁上人兄院集和兄维",
        "author": "王缙",
        "content": "林中空寂舍，阶下终南山。\n高卧一床上，迴看六合间。\n浮云几处灭，飞鸟何时还？\n问义天人接，无心世界闲。\n谁知大隐者，兄弟自追攀。",
        "dynasty": "唐",
        "collection_info": null
    },
    {
        "title": "别辋川别业",
        "author": "王缙",
        "content": "山月晓仍在，林风凉不绝。\n殷勤如有情，惆怅令人别。",
        "dynasty": "唐",
        "collection_info": null
    },
    {
        "title": "与卢员外象过崔处士兴宗林亭",
        "author": "王缙",
        "content": "身名不问十年余，老大谁能更读书。\n林中独酌邻家酒，门外时闻长者车。",
        "dynasty": "唐",
        "collection_info": null
    },
    {
        "title": "九日作",
        "author": "王缙",
        "content": "莫将边地比京都，八月严霜草已枯。\n今日登高樽酒裏，不知能有菊花无。",
        "dynasty": "唐",
        "collection_info": null
    },
    {
        "title": "送孙秀才",
        "author": "王缙",
        "content": "帝城风日好，况復建平家。\n玉枕双纹簟，金盘五色瓜。\n山中无鲁酒，松下饭胡麻。\n莫厌田家苦，归期远復赊。",
        "dynasty": "唐",
        "collection_info": null
    },
    {
        "title": "游悟真寺",
        "author": "王缙",
        "content": "闻道黄金地，仍开白玉田。\n掷山移巨石，呪岭出飞泉。\n猛虎同三径，愁猨学四禅。\n买香然绿桂，乞火蹈红莲。\n草色摇霞上，松声泛月边。\n山河穷百二，世界接三千。\n梵宇聊凭视，王城遂渺然。\n灞陵纔出树，渭水欲连天。\n远县分朱郭，孤村起白烟。\n望云思圣主，披雾忆羣贤。\n薄宦惭尸素，终身拟尚玄。\n谁知草庵客，曾和柏梁篇。",
        "dynasty": "唐",
        "collection_info": null
    },
    {
        "title": "青龙寺昙壁上人院集",
        "author": "裴迪",
        "content": "灵境信为绝，法堂出尘氛。\n自然成高致，向下看浮云。\n迤逦峯岫列，参差闾井分。\n林端远堞见，风末疎钟闻。\n吾师久禅寂，在世超人羣。",
        "dynasty": "唐",
        "collection_info": null
    },
    {
        "title": "青雀歌",
        "author": "裴迪",
        "content": "动息自适性，不曾妄与燕雀羣。\n幸忝鹓鸾早相识，何时提携致青云。",
        "dynasty": "唐",
        "collection_info": null
    },
    {
        "title": "游感化寺昙兴上人山院",
        "author": "裴迪",
        "content": "不远灞陵边，安居向十年。\n入门穿竹径，留客听山泉。\n鸟啭深林裏，心闲落照前。\n浮名竟何益，从此愿栖禅。",
        "dynasty": "唐",
        "collection_info": null
    },
    {
        "title": "夏日过青龙寺谒操禅师",
        "author": "裴迪",
        "content": "安禅一室内，左右竹亭幽。\n有法知不染，无言谁敢酬。\n鸟飞争向夕，蝉噪已先秋。\n烦暑自兹适，清凉何所求。",
        "dynasty": "唐",
        "collection_info": null
    },
    {
        "title": "春日与王右丞过新昌里访吕逸人不遇",
        "author": "裴迪",
        "content": "恨不逢君出荷簑，青松白屋更无他。\n陶令五男曾不有，蒋生三径枉相过。\n芙蓉曲沼春流满，薜荔成帷晚霭多。\n闻说桃源好迷客，不如高卧眄庭柯。",
        "dynasty": "唐",
        "collection_info": null
    },
    {
        "title": "辋川集二十首 孟城坳",
        "author": "裴迪",
        "content": "结庐古城下，时登古城上。\n古城非畴昔，今人自来往。",
        "dynasty": "唐",
        "collection_info": null
    },
    {
        "title": "辋川集二十首 华子冈",
        "author": "裴迪",
        "content": "落日松风起，还家草露晞。\n云光侵履迹，山翠拂人衣。",
        "dynasty": "唐",
        "collection_info": null
    },
    {
        "title": "辋川集二十首 文杏馆",
        "author": "裴迪",
        "content": "迢迢文杏馆，跻攀日已屡。\n南岭与北湖，前看復迴顾。",
        "dynasty": "唐",
        "collection_info": null
    },
    {
        "title": "辋川集二十首 斤竹岭",
        "author": "裴迪",
        "content": "明流纡且直，绿篠密復深。\n一径通山路，行歌望旧岑。",
        "dynasty": "唐",
        "collection_info": null
    },
    {
        "title": "辋川集二十首 鹿柴",
        "author": "裴迪",
        "content": "日夕见寒山，便为独往客。\n不知深林事，但有麏麚迹。",
        "dynasty": "唐",
        "collection_info": null
    },
    {
        "title": "辋川集二十首 木兰柴",
        "author": "裴迪",
        "content": "苍苍落日时，鸟声乱溪水。\n缘溪路转深，幽兴何时已。",
        "dynasty": "唐",
        "collection_info": null
    },
    {
        "title": "辋川集二十首 茱萸沜",
        "author": "裴迪",
        "content": "飘香乱椒桂，布叶间檀栾。\n云日虽迴照，森沈犹自寒。",
        "dynasty": "唐",
        "collection_info": null
    },
    {
        "title": "辋川集二十首 宫槐陌",
        "author": "裴迪",
        "content": "门前宫槐陌，是向欹湖道。\n秋来山雨多，落叶无人扫。",
        "dynasty": "唐",
        "collection_info": null
    },
    {
        "title": "辋川集二十首 临湖亭",
        "author": "裴迪",
        "content": "当轩弥滉漾，孤月正裴回。\n谷口猨声发，风传入户来。",
        "dynasty": "唐",
        "collection_info": null
    },
    {
        "title": "辋川集二十首 南垞",
        "author": "裴迪",
        "content": "孤舟信一泊，南垞湖水岸。\n落日下崦嵫，清波殊淼漫。",
        "dynasty": "唐",
        "collection_info": null
    },
    {
        "title": "辋川集二十首 欹湖",
        "author": "裴迪",
        "content": "空阔湖水广，青荧天色同。\n舣舟一长啸，四面来清风。",
        "dynasty": "唐",
        "collection_info": null
    },
    {
        "title": "辋川集二十首 柳浪",
        "author": "裴迪",
        "content": "映池同一色，逐吹散如丝。\n结阴既得地，何谢陶家时。",
        "dynasty": "唐",
        "collection_info": null
    },
    {
        "title": "辋川集二十首 栾家濑",
        "author": "裴迪",
        "content": "濑声喧极浦，沿涉向南津。\n泛泛鸥凫渡，时时欲近人。",
        "dynasty": "唐",
        "collection_info": null
    },
    {
        "title": "辋川集二十首 金屑泉",
        "author": "裴迪",
        "content": "萦渟澹不流，金碧如可拾。\n迎晨含素华，独往事朝汲。",
        "dynasty": "唐",
        "collection_info": null
    },
    {
        "title": "辋川集二十首 白石滩",
        "author": "裴迪",
        "content": "跂石復临水，弄波情未极。\n日下川上寒，浮云澹无色。",
        "dynasty": "唐",
        "collection_info": null
    },
    {
        "title": "辋川集二十首 北垞",
        "author": "裴迪",
        "content": "南山北垞下，结宇临欹湖。\n每欲采樵去，扁舟出菰蒲。",
        "dynasty": "唐",
        "collection_info": null
    },
    {
        "title": "辋川集二十首 竹里馆",
        "author": "裴迪",
        "content": "来过竹里馆，日与道相亲。\n出入唯山鸟，幽深无世人。",
        "dynasty": "唐",
        "collection_info": null
    },
    {
        "title": "辋川集二十首 辛夷坞",
        "author": "裴迪",
        "content": "绿堤春草合，王孙自留玩/。\n况有辛夷花，色与芙蓉乱。",
        "dynasty": "唐",
        "collection_info": null
    },
    {
        "title": "辋川集二十首 漆园",
        "author": "裴迪",
        "content": "好闲早成性，果此谐宿诺。\n今日漆园游，还同庄叟乐。",
        "dynasty": "唐",
        "collection_info": null
    },
    {
        "title": "辋川集二十首 椒园",
        "author": "裴迪",
        "content": "丹刺罥人衣，芳香留过客。\n幸堪调鼎用，愿君垂采摘。",
        "dynasty": "唐",
        "collection_info": null
    },
    {
        "title": "辋口遇雨忆终南山因献王维",
        "author": "裴迪",
        "content": "积雨晦空曲，平沙灭浮彩。\n辋水去悠悠，南山復何在。",
        "dynasty": "唐",
        "collection_info": null
    },
    {
        "title": "崔九欲往南山马上口号与别",
        "author": "裴迪",
        "content": "归山深浅去，须尽丘壑美。\n莫学武陵人，暂游桃源裏。",
        "dynasty": "唐",
        "collection_info": null
    },
    {
        "title": "与卢员外象过崔处士兴宗林亭",
        "author": "裴迪",
        "content": "乔柯门裏自成阴，散髪窗中曾不簪。\n逍遥且喜从吾事，荣宠从来非我心。",
        "dynasty": "唐",
        "collection_info": null
    },
    {
        "title": "西塔寺陆羽茶泉",
        "author": "裴迪",
        "content": "竟陵西塔寺，踪迹尚空虚。\n不独支公住，曾经陆羽居。\n草堂荒产蛤，茶井冷生鱼。\n一汲清泠水，高风味有余。",
        "dynasty": "唐",
        "collection_info": null
    },
    {
        "title": "同王右丞送瑗公南归",
        "author": "崔兴宗",
        "content": "行苦神亦秀，泠然溪上松。\n铜瓶与竹杖，来自祝融峯。\n常愿入灵岳，藏经访遗踪。\n南归见长老，且为说心胸。",
        "dynasty": "唐",
        "collection_info": null
    },
    {
        "title": "青雀歌",
        "author": "崔兴宗",
        "content": "青扈绕青林，翩翾陋体一微禽。\n不应常在藩篱下，他日凌云谁见心。",
        "dynasty": "唐",
        "collection_info": null
    },
    {
        "title": "和王维敕赐百官樱桃",
        "author": "崔兴宗",
        "content": "未央朝谒正逶迤，天上樱桃锡此时。\n朱实初传九华殿，繁花旧杂万年枝。\n未胜晏子江南橘，莫比潘家大谷梨。\n闻道令人好颜色，神农本草自应知。",
        "dynasty": "唐",
        "collection_info": null
    },
    {
        "title": "留别王维",
        "author": "崔兴宗",
        "content": "驻马欲分襟，清寒御沟上。\n前山景气佳，独往还惆怅。",
        "dynasty": "唐",
        "collection_info": null
    },
    {
        "title": "酬王维卢象见过林亭",
        "author": "崔兴宗",
        "content": "穷巷空林常闭关，悠然独卧对前山。\n今朝忽枉嵇生驾，倒屣开门遥解颜。",
        "dynasty": "唐",
        "collection_info": null
    },
    {
        "title": "送大理正摄御史判凉州别驾",
        "author": "苑咸",
        "content": "天子念西疆，咨君去不遑。\n垂银棘庭印，持斧柏台纲。\n雪下天山白，泉枯塞草黄。\n伫闻河陇外，还继海沂康。",
        "dynasty": "唐",
        "collection_info": null
    },
    {
        "title": "酬王维",
        "author": "苑咸",
        "content": "莲花梵字本从天，华省仙郎早悟禅。\n三点成伊犹有想，一观如幻自忘筌。\n为文已变当时体，入用还推间气贤。\n应同罗汉无名欲，故作冯唐老岁年。",
        "dynasty": "唐",
        "collection_info": null
    },
    {
        "title": "寻西山隐者不遇",
        "author": "丘为",
        "content": "绝顶一茅茨，直[上]三十里。\n扣关无僮仆，窥室唯案几。\n若非巾柴车，应是钓秋水。\n差池不相见，黾勉空仰止。\n草色新雨中，松声晚牕裏。\n及兹契幽绝，自足荡心耳。\n虽无宾主意，颇得清净理。\n兴尽方下山，何必待之子。",
        "dynasty": "唐",
        "collection_info": null
    },
    {
        "title": "题农父庐舍",
        "author": "丘为",
        "content": "东风何时至，已绿湖上山。\n湖上春已早，田家日不闲。\n沟塍流水处，耒耜平芜间。\n薄暮饭牛罢，归来还闭关。",
        "dynasty": "唐",
        "collection_info": null
    },
    {
        "title": "泛若耶溪",
        "author": "丘为",
        "content": "结庐若耶裏，左右若耶水。\n无日不钓鱼，有时向城市。\n溪中水流急，渡口水流宽。\n每得樵风便，往来殊不难。\n一川草长绿，四时那得辨。\n短褐衣妻儿，余粮及鸡犬。\n日暮鸟雀稀，稚子呼牛归。\n住处无邻里，柴门独掩扉。",
        "dynasty": "唐",
        "collection_info": null
    },
    {
        "title": "湖中寄王侍御",
        "author": "丘为",
        "content": "日日湖水上，好登湖上楼。\n终年不向郭，过午始梳头。\n尝自爱桮酒，得无相献酬。\n小僮能脍鲤，少妾事莲舟。\n每有南浦信，仍期后月游。\n方春转摇荡，孤兴时淹留。\n骢马真傲吏，翛然无所求。\n晨趋玉阶下，心许沧江流。\n少别如昨日，何言经数秋。\n应知方外事，独往非悠悠。",
        "dynasty": "唐",
        "collection_info": null
    },
    {
        "title": "登润州城",
        "author": "丘为",
        "content": "天末江城晚，登临客望迷。\n春潮平岛屿，残雨隔虹蜺。\n鸟与孤帆远，烟和独树低。\n乡山何处是？目断广陵西。",
        "dynasty": "唐",
        "collection_info": null
    },
    {
        "title": "寻庐山崔征君",
        "author": "丘为",
        "content": "日高鸡犬静，门掩向寒塘。\n夜竹深茅宇，秋亭冷石床。\n住山年已远，服药寿偏长。\n虚弃浮生者，相逢益自伤。",
        "dynasty": "唐",
        "collection_info": null
    },
    {
        "title": "留别王维",
        "author": "丘为",
        "content": "归鞍白云外，缭绕出前山。\n今日又明日，自知心不闲。\n亲劳簪组送，欲趂莺花还。\n一步一回首，迟迟向近关。",
        "dynasty": "唐",
        "collection_info": null
    },
    {
        "title": "竹下残雪",
        "author": "丘为",
        "content": "一点消未尽，孤月在竹阴。\n晴光夜转莹，寒气晓仍深。\n还对读书牖，且关乘兴心。\n已能依此地，终不傍瑶琴。",
        "dynasty": "唐",
        "collection_info": null
    },
    {
        "title": "送阎校书之越",
        "author": "丘为",
        "content": "南入剡中路，草云应转微。\n湖边好花照，山口细泉飞。\n此地饶古迹，世人多忘归。\n经年松雪在，永日世情稀。\n芸阁应相望，芳时不可违。",
        "dynasty": "唐",
        "collection_info": null
    },
    {
        "title": "省试夏日可畏",
        "author": "丘为",
        "content": "赫赫温风扇，炎炎夏日徂。\n火威驰迥野，畏景烁遥途。\n势矫翔阳翰，功分造化炉。\n禁城千品烛，黄道一轮孤。\n落照频空簟，余晖卷夕梧。\n如何倦游子，中路独踟蹰。",
        "dynasty": "唐",
        "collection_info": null
    },
    {
        "title": "左掖梨花",
        "author": "丘为",
        "content": "冷艳全欺雪，余香乍入衣。\n春风且莫定，吹向玉阶飞。",
        "dynasty": "唐",
        "collection_info": null
    },
    {
        "title": "渡汉江",
        "author": "丘为",
        "content": "漾舟汉江上，挂席候风生。\n临泛何容与，爱此江水清。\n芦洲隐遥嶂，露日隐孤城。\n自顾疎野性，难忘鸥鸟情。\n聊復与时顾，暂欲解尘缨。\n跋涉非吾愿，虚怀浩已盈。",
        "dynasty": "唐",
        "collection_info": null
    },
    {
        "title": "冬至下寄舍弟时应赴入京",
        "author": "丘为",
        "content": "去去知未远，依依甚初别。\n他乡至下心，昨夜阶前雪。\n终日读书仍少孤，家贫兄弟未当途。\n适远纔过宿舂料，相随惟一平头奴。\n男儿出门事四海，立身世业文章在。\n莫漫忆柴扉，驷马高车朝紫微。\n江南驿使不曾断，迎前为尔非春衣。",
        "dynasty": "唐",
        "collection_info": null
    },
    {
        "title": "送晁补阙归日本国",
        "author": "赵骅",
        "content": "西掖承休澣，东隅返故林。\n来称郯子学，归是越人吟。\n马上秋郊远，舟中曙海阴。\n知君怀魏阙，万里独摇心。",
        "dynasty": "唐",
        "collection_info": null
    },
    {
        "title": "古游侠呈军中诸将",
        "author": "崔颢",
        "content": "少年负胆气，好勇復知机。\n仗剑出门去，孤城逢合围。\n杀人辽水上，走马渔阳归。\n错落金锁甲，蒙茸貂鼠衣。\n还家行且猎，弓矢速如飞。\n地迥鹰犬疾，草深狐兔肥。\n腰间带两绶，转盼生光辉。\n顾谓今日战，何如随建威。",
        "dynasty": "唐",
        "collection_info": null
    },
    {
        "title": "赠轻车",
        "author": "崔颢",
        "content": "悠悠远行归，经春涉长道。\n幽冀桑始青，洛阳蚕欲老。\n忆昨戎马地，别时心草草。\n烽火从北来，边城闭常早。\n平生少相遇，未得展怀抱。\n今日杯酒间，见君交情好。",
        "dynasty": "唐",
        "collection_info": null
    },
    {
        "title": "赠王威古",
        "author": "崔颢",
        "content": "三十羽林将，出身常事边。\n春风吹浅草，猎骑何翩翩。\n插羽两相顾，鸣弓新上弦。\n射麋入深谷，饮马投荒泉。\n马上共倾酒，野中聊割鲜。\n相看未及饮，杂虏寇幽燕。\n烽火去不息，胡尘高际天。\n长驱救东北，战解城亦全。\n报国行赴难，古来皆共然。",
        "dynasty": "唐",
        "collection_info": null
    },
    {
        "title": "赠怀一上人",
        "author": "崔颢",
        "content": "法师东南秀，世实豪家子。\n削髮十二年，诵经峨眉裏。\n自此照羣蒙，卓然为道雄。\n观生尽入妄，悟有皆成空。\n净体无众染，苦心归妙宗。\n一朝敕书至，召入承明宫。\n说法金殿裏，焚香清禁中。\n传灯遍都邑，杖锡游王公。\n天子揖妙道，羣僚趋下风。\n我法本无着，时来出林壑。\n因心得化城，随病皆与药。\n上启黄屋心，下除苍生缚。\n一从入君门，说法无朝昏。\n帝作转轮王，师为持戒尊。\n轩风洒甘露，佛雨生慈根。\n但有灭度理，而生开济恩。\n復闻江海曲，好杀成风俗。\n帝曰我上人，为除羶腥欲。\n是日发西秦，东南至蕲春。\n风将衡桂接，地与吴楚邻。\n旧少清信士，实多渔猎人。\n一闻吾师至，舍网江湖滨。\n作礼忏前恶，洁诚期后因。\n因成日既久，事济身不守。\n更出淮楚间，復来荆河口。\n荆河马卿岑，兹地近道林。\n入讲鸟常狎，坐禅兽不侵。\n都非缘未尽，曾是教所任。\n故我一来事，永承微妙音。\n竹房见衣钵，松宇清身心。\n早悔业至浅，晚成计可寻。\n善哉远公义，清净如黄金。",
        "dynasty": "唐",
        "collection_info": null
    },
    {
        "title": "游天竺寺",
        "author": "崔颢",
        "content": "晨登天竺山，山殿朝阳晓。\n厓泉争喷薄，江岫相萦绕。\n直上孤顶高，平看众峰小。\n南州十二月，地暖冰雪少。\n青翠满寒山，藤萝覆冬沼。\n花龛瀑布侧，青壁石林杪。\n鸣钟集人天，施饭聚猨鸟。\n洗意归清净，澄心悟空了。\n始知世上人，万物一何扰。",
        "dynasty": "唐",
        "collection_info": null
    },
    {
        "title": "入若耶溪",
        "author": "崔颢",
        "content": "轻舟去何疾，已到云林境。\n起坐鱼鸟间，动摇山水影。\n岩中响自答，溪裏言弥静。\n事事令人幽，停桡向余景。",
        "dynasty": "唐",
        "collection_info": null
    },
    {
        "title": "杂诗",
        "author": "崔颢",
        "content": "可怜青铜镜，挂在白玉堂。\n玉堂有美女，娇弄明月光。\n罗袖拂金鹊，綵屏点红妆。\n妆罢含情坐，春风桃李香。",
        "dynasty": "唐",
        "collection_info": null
    },
    {
        "title": "结定襄郡狱效陶体",
        "author": "崔颢",
        "content": "我在河东时，使往定襄里。\n定襄诸小儿，争讼纷城市。\n长老莫敢言，太守不能理。\n谤书盈几案，文墨相填委。\n牵引肆中翁，追呼田家子。\n我来折此狱，五听辨疑似。\n小大必以情，未尝施鞭棰。\n是时三月暮，遍野农桑起。\n里巷鸣春鸠，田园引流水。\n此乡多杂俗，戎夏殊音旨。\n顾问边塞人，劳情曷云已。",
        "dynasty": "唐",
        "collection_info": null
    },
    {
        "title": "长安道",
        "author": "崔颢",
        "content": "长安甲第高入云，谁家居住霍将军。\n日晚朝迴拥宾从，路傍揖拜何纷纷。\n莫言炙手手可热，须臾火尽灰亦灭。\n莫言贫贱即可欺，人生富贵自有时。\n一朝天子赐眼色，世上悠悠应始知。",
        "dynasty": "唐",
        "collection_info": null
    },
    {
        "title": "行路难",
        "author": "崔颢",
        "content": "君不见建章宫中金明枝，万万长条拂地垂。\n二月三月花如霰，九重幽深君不见。\n艳彩朝含四宝宫，香风旦入朝云殿。\n汉家宫女春未阑，爱此芳香朝暮看。\n看来看去心不忘，攀折将安镜台上。\n双双素手剪不成，两两红妆笑相向。\n建章昨夜起春风，一花飞落长信宫。\n长信丽人见花泣，忆此珍树何嗟及。\n我昔初在昭阳时，朝攀暮折登玉墀。\n只言岁岁长相对，不悟今朝遥相思。",
        "dynasty": "唐",
        "collection_info": null
    },
    {
        "title": "孟门行",
        "author": "崔颢",
        "content": "黄雀衔黄花，翩翩傍檐隙。\n本拟报君恩，如何反弹射。\n金罍美酒满座春，平原爱才多众宾。\n满堂尽是忠义士，何意得有谗谀人。\n谀言反覆那可道，能令君心不自保。\n北园新栽桃李枝，根株未固何转移。\n成阴结实君自取，若问傍人那得知。",
        "dynasty": "唐",
        "collection_info": null
    },
    {
        "title": "渭城少年行",
        "author": "崔颢",
        "content": "洛阳三月梨花飞，秦地行人春忆归。\n扬鞭走马城南陌，朝逢驿使秦川客。\n驿使前日发章台，传道长安春早来。\n棠梨宫中燕初至，葡萄馆裏花正开。\n念此使人归更早，三月便达长安道。\n长安道上春可怜，摇风荡日曲江边。\n万户楼台临渭水，五陵花柳满秦川。\n秦川寒食盛繁华，游子春来不见家。\n鬬鸡下杜尘初合，走马章台日半斜。\n章台帝城称贵里，青楼日晚歌钟起。\n贵里豪家白马骄，五陵年少不相饶。\n双双挟弹来金市，两两鸣鞭上渭桥。\n渭城桥头酒新熟，金鞍白马谁家宿。\n可怜锦瑟筝琵琶，玉壶清酒就倡家。\n小妇春来不解羞，娇歌一曲杨柳花。",
        "dynasty": "唐",
        "collection_info": null
    },
    {
        "title": "卢姬篇",
        "author": "崔颢",
        "content": "卢姬少小魏王家，绿鬓红唇桃李花。\n魏王绮楼十二重，水晶帘箔绣芙蓉。\n白玉栏干金作柱，楼上朝朝学歌舞。\n前堂后堂罗袖人，南窗北窗花发春。\n翠幌珠帘鬬丝管，一弹一奏云欲断。\n君王日晚下朝归，鸣环佩玉生光辉。\n人生今日得娇贵，谁道卢姬身细微。",
        "dynasty": "唐",
        "collection_info": null
    },
    {
        "title": "江畔老人愁",
        "author": "崔颢",
        "content": "江南年少十八九，乘舟欲渡青溪口。\n青溪口边一老翁，鬓眉皓白已衰朽。\n自言家代仕梁陈，垂朱拖紫三十人。\n两朝出将復入相，五世迭鼓乘朱轮。\n父兄三叶皆尚主，子女四代为妃嫔。\n南山赐田接御苑，北宫甲第连紫宸。\n直言荣华未休歇，不觉山崩海将竭。\n兵戈乱入建康城，烟火连烧未央阙。\n衣冠士子陷锋刃，良将名臣尽埋没。\n山川改易失市朝，衢路纵横填白骨。\n老人此时尚少年，脱身走得投海边。\n罢兵岁余未敢出，去乡三载方来旋。\n蓬蒿忘却五城宅，草木不识青溪田。\n虽然得归到乡土，零丁贫贱长辛苦。\n采樵屡入历阳山，刈稻常过新林浦。\n少年欲知老人岁，岂知今年一百五。\n君今少壮我已衰，我昔少年君不睹。\n人生贵贱各有时，莫见羸老相轻欺。\n感君相问为君说，说罢不觉令人悲。",
        "dynasty": "唐",
        "collection_info": null
    },
    {
        "title": "邯郸宫人怨",
        "author": "崔颢",
        "content": "邯郸陌上三月春，暮行逢见一妇人。\n自言乡里本燕赵，少小随家西入秦。\n母兄怜爱无俦侣，五岁名为阿娇女。\n七岁丰茸好颜色，八岁黠惠能言语。\n十三兄弟教诗书，十五青楼学歌舞。\n我家青楼临道傍，纱窗绮幔暗闻香。\n日暮笙歌君驻马，春日妆梳妾断肠。\n不用城南使君壻，本求三十侍中郎。\n何知汉帝好容色，玉辇携登归建章。\n建章宫殿不知数，万户千门深且长。\n百堵涂椒接青琐，九华阁道连洞房。\n水晶帘箔云母扇，琉璃窗牖玳瑁床。\n岁岁年年奉欢宴，娇贵荣华谁不羡。\n恩情莫比陈皇后，宠爱全胜赵飞燕。\n瑶房侍寝世莫知，金屋更衣人不见。\n谁言一朝復一日，君王弃世市朝变。\n宫车出葬茂陵田，贱妾独留长信殿。\n一朝太子升至尊，宫中人事如掌翻。\n同时侍女见谗毁，后来新人莫敢言。\n兄弟印绶皆被夺，昔年赏赐不復存。\n一旦放归旧乡里，乘车垂泪还入门。\n父母愍我曾富贵，嫁与西舍金王孙。\n念此翻覆復何道，百年盛衰谁能保。\n忆昨尚如春日花，悲今已作秋时草。\n少年去去莫停鞭，人生万事由上天。\n非我今日独如此，古今歇薄皆共然。",
        "dynasty": "唐",
        "collection_info": null
    },
    {
        "title": "川上女",
        "author": "崔颢",
        "content": "川上女，晚妆鲜。\n日落青渚试轻檝，汀长花满正迴船。\n暮来浪起风转紧，自言此去横塘近。\n绿江无伴夜独行，独行心绪愁无尽。",
        "dynasty": "唐",
        "collection_info": null
    },
    {
        "title": "鴈门胡人歌",
        "author": "崔颢",
        "content": "高山代郡东接燕，鴈门胡人家近边。\n解放胡鹰逐塞鸟，能将代马猎秋田。\n山头野火寒多烧，雨裏孤峰湿作烟。\n闻道辽西无鬬战，时时醉向酒家眠。",
        "dynasty": "唐",
        "collection_info": null
    },
    {
        "title": "代闺人答轻薄少年",
        "author": "崔颢",
        "content": "妾家近隔凤凰池，粉壁纱窗杨柳垂。\n本期汉代金吾壻，误嫁长安游侠儿。\n儿家夫壻多轻薄，借客探丸重然诺。\n平明挟弹入新丰，日晚挥鞭出长乐。\n青丝白马冶游园，能使行人驻马看。\n自矜陌上繁华盛，不念闺中花鸟阑。\n花间陌上春将晚，走马鬬鸡犹未返。\n三时出望无消息，一去那知行近远。\n桃李花开覆井栏，朱楼落日捲帘看。\n愁来欲奏相思曲，抱得秦筝不忍弹。",
        "dynasty": "唐",
        "collection_info": null
    },
    {
        "title": "七夕",
        "author": "崔颢",
        "content": "长安城中月如练，家家此夜持针线。\n仙裙玉佩空自知，天上人间不相见。\n长信深阴夜转幽，瑶阶金阁数萤流。\n班姬此夕愁无限，河汉三更看斗牛。",
        "dynasty": "唐",
        "collection_info": null
    },
    {
        "title": "长门怨",
        "author": "崔颢",
        "content": "君王宠初歇，弃妾长门宫。\n紫殿青苔满，高楼明月空。\n夜愁生枕席，春意罢帘栊。\n泣尽无人问，容华落镜中。",
        "dynasty": "唐",
        "collection_info": null
    },
    {
        "title": "王家少妇",
        "author": "崔颢",
        "content": "十五嫁王昌，盈盈入画堂。\n自矜年最少，復倚壻为郎。\n舞爱前溪绿，歌怜子夜长。\n闲来鬬百草，度日不成妆。",
        "dynasty": "唐",
        "collection_info": null
    },
    {
        "title": "岐王席观妓",
        "author": "崔颢",
        "content": "二月春来半，宫中日渐长。\n柳垂金屋暖，花发玉楼香。\n拂匣先临镜，调笙更炙簧。\n还将歌舞态，只拟奉君王。",
        "dynasty": "唐",
        "collection_info": null
    },
    {
        "title": "上巳",
        "author": "崔颢",
        "content": "巳日帝城春，倾都祓禊晨。\n停车须傍水，奏乐要惊尘。\n弱柳障行骑，浮桥拥看人。\n犹言日尚早，更向九龙津。",
        "dynasty": "唐",
        "collection_info": null
    },
    {
        "title": "赠梁州张都督",
        "author": "崔颢",
        "content": "闻君为汉将，虏骑罢南侵。\n出塞清沙漠，还家拜羽林。\n风霜臣节苦，岁月主恩深。\n为语西河使，知余报国心。",
        "dynasty": "唐",
        "collection_info": null
    },
    {
        "title": "赠卢八象",
        "author": "崔颢",
        "content": "客从巴水渡，传尔泝行舟。\n是日风波霁，高堂雨半收。\n青山满蜀道，绿水向荆州。\n不作书相问，谁能慰别愁。",
        "dynasty": "唐",
        "collection_info": null
    },
    {
        "title": "题潼关楼",
        "author": "崔颢",
        "content": "客行逢雨霁，歇马上津楼。\n山势雄三辅，关门扼九州。\n川从陕路去，河遶华阴流。\n向晚登临处，风烟万里愁。",
        "dynasty": "唐",
        "collection_info": null
    },
    {
        "title": "题沈隐侯八咏楼",
        "author": "崔颢",
        "content": "梁日东阳守，为楼望越中。\n绿窗明月在，青史古人空。\n江静闻山狖，川长数塞鸿。\n登临白云晚，流恨此遗风。",
        "dynasty": "唐",
        "collection_info": null
    },
    {
        "title": "晚入汴水",
        "author": "崔颢",
        "content": "昨晚南行楚，今朝北泝河。\n客愁能几日，乡路渐无多。\n晴景摇津树，春风起棹歌。\n长淮亦已尽，宁復畏潮波。",
        "dynasty": "唐",
        "collection_info": null
    },
    {
        "title": "发锦沙村",
        "author": "崔颢",
        "content": "北上途未半，南行岁已阑。\n孤舟下建德，江水入新安。\n海近山常雨，溪深地早寒。\n行行泊不可，须及子陵滩。",
        "dynasty": "唐",
        "collection_info": null
    },
    {
        "title": "送单于裴都护赴西河",
        "author": "崔颢",
        "content": "征马去翩翩，城秋月正圆。\n单于莫近塞，都护欲临边。\n汉驿通烟火，胡沙乏井泉。\n功成须献捷，未必去经年。",
        "dynasty": "唐",
        "collection_info": null
    },
    {
        "title": "黄鹤楼",
        "author": "崔颢",
        "content": "昔人已乘白云去，此地空余黄鹤楼。\n黄鹤一去不復返，白云千载空悠悠。\n晴川历历汉阳树，春草萋萋鹦鹉洲。\n日暮乡关何处是，烟波江上使人愁。",
        "dynasty": "唐",
        "collection_info": null
    },
    {
        "title": "行经华阴",
        "author": "崔颢",
        "content": "岧嶤太华俯咸京，天外三峰削不成。\n武帝祠前云欲散，仙人掌上雨初晴。\n河山北枕秦关险，驿树西连汉畤平。\n借问路傍名利客，无如此处学长生。",
        "dynasty": "唐",
        "collection_info": null
    },
    {
        "title": "相逢行",
        "author": "崔颢",
        "content": "妾年初二八，家住洛桥头。\n玉户临驰道，朱门近御沟。\n使君何假问，夫壻大长秋。\n女弟新承宠，诸兄近拜侯。\n春生百子殿，花发五城楼。\n出入千门裏，年年乐未休。",
        "dynasty": "唐",
        "collection_info": null
    },
    {
        "title": "辽西作",
        "author": "崔颢",
        "content": "燕郊芳岁晚，残雪冻边城。\n四月青草合，辽阳春水生。\n胡人正牧马，汉将日征兵。\n露重宝刀湿，沙虚金鼓鸣。\n寒衣着已尽，春服与谁成。\n寄语洛阳使，为传边塞情。",
        "dynasty": "唐",
        "collection_info": null
    },
    {
        "title": "奉和许给事夜直简诸公",
        "author": "崔颢",
        "content": "西掖黄枢近，东曹紫禁连。\n地因才子拜，人用省郎迁。\n夜直千门静，河明万象悬。\n建章宵漏急，阊阖晓钟传。\n宠列貂蝉位，恩深侍从年。\n九重初起草，五夜即成篇。\n顾己无官次，循涯但自怜。\n远陪兰署作，空此仰神仙。",
        "dynasty": "唐",
        "collection_info": null
    },
    {
        "title": "舟行入剡",
        "author": "崔颢",
        "content": "鸣棹下东阳，回舟入剡乡。\n青山行不尽，绿水去何长。\n地气秋仍湿，江风晚渐凉。\n山梅犹作雨，溪橘未知霜。\n谢客文逾盛，林公未可忘。\n多惭越中好，流恨阅时芳。",
        "dynasty": "唐",
        "collection_info": null
    },
    {
        "title": "澄水如鑑",
        "author": "崔颢",
        "content": "圣贤将立喻，上善贮情深。\n洁白依全德，澄清有片心。\n浇浮知不挠，滥浊固难侵。\n方寸悬高鑑，生涯讵陆沈。\n对泉能自诫，如镜静相临。\n廉慎传家政，流芳合古今。",
        "dynasty": "唐",
        "collection_info": null
    },
    {
        "title": "长干曲四首 一",
        "author": "崔颢",
        "content": "君家何处住？妾住在横塘。\n停船暂借问，或恐是同乡。",
        "dynasty": "唐",
        "collection_info": null
    },
    {
        "title": "长干曲四首 二",
        "author": "崔颢",
        "content": "家临九江水，来去九江侧。\n同是长干人，自小不相识。",
        "dynasty": "唐",
        "collection_info": null
    },
    {
        "title": "长干曲四首 三",
        "author": "崔颢",
        "content": "下渚多风浪，莲舟渐觉稀。\n那能不相待，独自逆潮归。",
        "dynasty": "唐",
        "collection_info": null
    },
    {
        "title": "长干曲四首 四",
        "author": "崔颢",
        "content": "三江潮水急，五湖风浪涌。\n由来花性轻，莫畏莲舟重。",
        "dynasty": "唐",
        "collection_info": null
    },
    {
        "title": "维扬送友还苏州",
        "author": "崔颢",
        "content": "长安南下几程途，得到邗沟弔绿芜。\n渚畔鲈鱼舟上钓，羡君归老向东吴。",
        "dynasty": "唐",
        "collection_info": null
    },
    {
        "title": "古意二首 一",
        "author": "祖咏",
        "content": "夫差日淫放，举国求妃嫔。\n自谓得王宠，代间无美人。\n碧罗象天阁，坐辇乘芳春。\n宫女数千骑，常游江水滨。\n年深玉颜老，时薄花妆新。\n拭泪下金殿，娇多不顾身。\n生前妬歌舞，死后同灰尘。\n冢墓令人哀，哀于铜雀台。",
        "dynasty": "唐",
        "collection_info": null
    },
    {
        "title": "古意二首 二",
        "author": "祖咏",
        "content": "楚王竟何去，独自留巫山。\n偏使世人见，迢迢江汉间。\n驻舟春溪裏，誓愿拜灵颜。\n梦寐覩神女，金沙鸣佩环。\n闲艳绝世姿，令人气力微。\n含笑默不语，化作朝云飞。",
        "dynasty": "唐",
        "collection_info": null
    },
    {
        "title": "渡淮河寄平一",
        "author": "祖咏",
        "content": "天色混波涛，岸阴匝村墅。\n微微汉祖庙，隐隐江陵渚。\n云树森已重，时明郁相拒。",
        "dynasty": "唐",
        "collection_info": null
    },
    {
        "title": "归汝坟山庄留别卢象",
        "author": "祖咏",
        "content": "淹留岁将[晏]，久废南山期。\n旧业不见弃，还山从此辞。\n沤麻入南涧，刈麦向东菑。\n对酒鸡黍熟，闭门风雪时。\n非君一延首，谁慰遥相思。",
        "dynasty": "唐",
        "collection_info": null
    },
    {
        "title": "夕次圃田店",
        "author": "祖咏",
        "content": "前路入郑郊，尚经百余里。\n马烦时欲歇，客归程未已。\n落日桑柘阴，遥村烟火起。\n西还不遑宿，中夜渡泾水。",
        "dynasty": "唐",
        "collection_info": null
    },
    {
        "title": "田家即事",
        "author": "祖咏",
        "content": "旧居东皋上，左右俯荒村。\n樵路前傍岭，田家遥对门。\n欢娱始披拂，惬意在郊原。\n余霁荡川雾，新秋仍昼昏。\n攀条憩林麓，引水开泉源。\n稼穑岂云倦，桑麻今正繁。\n方求静者赏，偶与潜夫论。\n鸡黍何必具，吾心知道尊。",
        "dynasty": "唐",
        "collection_info": null
    },
    {
        "title": "扈从御宿池",
        "author": "祖咏",
        "content": "君王既巡狩，辇道入秦京。\n远树低枪垒，孤峯入幔城。\n寒疎清禁漏，夜警羽林兵。\n谁念迷方客，长怀魏阙情。",
        "dynasty": "唐",
        "collection_info": null
    },
    {
        "title": "赠苗发员外",
        "author": "祖咏",
        "content": "宿雨朝来歇，空山天气清。\n盘云双鹤下，隔水一蝉鸣。\n古道黄花落，平芜赤烧生。\n茂陵虽有病，犹得伴君行。",
        "dynasty": "唐",
        "collection_info": null
    },
    {
        "title": "答王维留宿",
        "author": "祖咏",
        "content": "四年不相见，相见復何为。\n握手言未毕，却令伤别离。\n升堂还驻马，酌醴便呼儿。\n语嘿自相对，安用傍人知。",
        "dynasty": "唐",
        "collection_info": null
    },
    {
        "title": "长乐驿留别卢象裴总",
        "author": "祖咏",
        "content": "朝来已握手，宿别更伤心。\n灞水行人渡，商山驿路深。\n故情君且足，谪宦我难任。\n直道皆如此，谁能泪满襟。",
        "dynasty": "唐",
        "collection_info": null
    },
    {
        "title": "送刘高邮棁使入都",
        "author": "祖咏",
        "content": "常闻积归思，昨夜又兼秋。\n乡路京华远，王程江水流。\n吴歌喧两岸，楚客醉孤舟。\n渐觉潮初上，悽然多暮愁。",
        "dynasty": "唐",
        "collection_info": null
    },
    {
        "title": "宴吴王宅",
        "author": "祖咏",
        "content": "吴王承国宠，列第禁城东。\n连夜征词客，当春试舞童。\n砌分池水岸，牕度竹林风。\n更待西园月，金尊乐未终。",
        "dynasty": "唐",
        "collection_info": null
    },
    {
        "title": "观华岳",
        "author": "祖咏",
        "content": "西入秦关口，南瞻驿路连。\n彩云生阙下，松树到祠边。\n作镇当官道，雄都俯大川。\n莲峯径上处，彷佛有神仙。",
        "dynasty": "唐",
        "collection_info": null
    },
    {
        "title": "泗上冯使君南楼作",
        "author": "祖咏",
        "content": "井邑连淮泗，南楼向晚过。\n望滩沙鹭起，寻岸浴童歌。\n近海云偏出，兼秋雨更多。\n明晨拟回棹，乡思恨风波。",
        "dynasty": "唐",
        "collection_info": null
    },
    {
        "title": "苏氏别业",
        "author": "祖咏",
        "content": "别业居幽处，到来生隐心。\n南山当户牖，沣水映园林。\n屋覆经冬雪，庭昏未夕阴。\n寥寥人境外，闲坐听春禽。",
        "dynasty": "唐",
        "collection_info": null
    },
    {
        "title": "汝坟别业",
        "author": "祖咏",
        "content": "失路农为业，移家到汝坟。\n独愁常废卷，多病久离羣。\n鸟雀垂窻柳，虹霓出涧云。\n山中无外事，樵唱有时闻。",
        "dynasty": "唐",
        "collection_info": null
    },
    {
        "title": "陆浑水亭",
        "author": "祖咏",
        "content": "昼眺伊川曲，岩间霁色明。\n浅沙平有路，流水漫无声。\n浴鸟沿波聚，潜鱼触钓惊。\n更怜春岸绿，幽意满前楹。",
        "dynasty": "唐",
        "collection_info": null
    },
    {
        "title": "过郑曲",
        "author": "祖咏",
        "content": "路向荣川谷，晴来望尽通。\n细烟生水上，圆月在舟中。\n岸势迷行客，秋声乱草虫。\n旅怀劳自慰，淅淅有凉风。",
        "dynasty": "唐",
        "collection_info": null
    },
    {
        "title": "宿陈留李少府揆厅",
        "author": "祖咏",
        "content": "相知有叔卿，讼简夜弥清。\n旅泊倦愁卧，堂空闻曙更。\n风帘摇烛影，秋雨带虫声。\n归思那堪说，悠悠限洛城。",
        "dynasty": "唐",
        "collection_info": null
    },
    {
        "title": "题韩少府水亭",
        "author": "祖咏",
        "content": "梅福幽栖处，佳期不忘还。\n鸟吟当户竹，花绕傍池山。\n水气侵阶冷，松阴覆座闲。\n宁知武陵趣，宛在市朝间。",
        "dynasty": "唐",
        "collection_info": null
    },
    {
        "title": "题远公经台",
        "author": "祖咏",
        "content": "兰若无人到，真僧出復稀。\n苔侵行道席，云湿坐禅衣。\n涧鼠缘香案，山蝉噪竹扉。\n世间长不见，宁止暂忘归。",
        "dynasty": "唐",
        "collection_info": null
    },
    {
        "title": "中峯居喜见苗发",
        "author": "祖咏",
        "content": "自得中峰住，深林亦闭关。\n经秋无客到，入夜有僧还。\n暗涧泉声小，荒冈树影闲。\n高窻不可望，星月满空山。",
        "dynasty": "唐",
        "collection_info": null
    },
    {
        "title": "江南旅情",
        "author": "祖咏",
        "content": "楚山不可极，归路但萧条。\n海色晴看雨，江声夜听潮。\n劒留南斗近，书寄北风遥。\n为报空潭橘，无媒寄洛桥。",
        "dynasty": "唐",
        "collection_info": null
    },
    {
        "title": "泊扬子津",
        "author": "祖咏",
        "content": "纔入维扬郡，乡关此路遥。\n林藏初过雨，风退欲归潮。\n江火明沙岸，云帆碍浦桥。\n客衣今日薄，寒气近来饶。",
        "dynasty": "唐",
        "collection_info": null
    },
    {
        "title": "晚泊金陵水亭",
        "author": "祖咏",
        "content": "江亭当废国，秋景倍萧骚。\n夕照明残垒，寒潮涨古濠。\n就田看鹤大，隔水见僧高。\n无限前朝事，醒吟易觉劳。",
        "dynasty": "唐",
        "collection_info": null
    },
    {
        "title": "七夕",
        "author": "祖咏",
        "content": "闺女求天女，更阑意未阑。\n玉庭开粉席，罗袖捧金盘。\n向月穿针易，临风整线难。\n不知谁得巧，明旦试相看。",
        "dynasty": "唐",
        "collection_info": null
    },
    {
        "title": "望蓟门",
        "author": "祖咏",
        "content": "燕台一望客心惊，箫鼓喧喧汉将营。\n万里寒光生积雪，三边曙色动危旌。\n沙场烽火连胡月，海畔云山拥蓟城。\n少小虽非投笔吏，论功还欲请长缨。",
        "dynasty": "唐",
        "collection_info": null
    },
    {
        "title": "家园夜坐寄郭微",
        "author": "祖咏",
        "content": "前阶微雨歇，开户散窥林。\n月出夜方浅，水凉池更深。\n余风生竹树，清露薄衣襟。\n遇物遂遥叹，怀人滋远心。\n依稀成梦想，影响绝徽音。\n谁念穷居者，明时嗟陆沈。",
        "dynasty": "唐",
        "collection_info": null
    },
    {
        "title": "酬汴州李别驾赠",
        "author": "祖咏",
        "content": "秋风多客思，行旅厌艰辛。\n自洛非才子，游梁得主人。\n文章参末议，荣贱岂同伦。\n叹逝逢三演，怀贤忆四真。\n情因恩旧好，契託死生亲。\n所媿能投赠，清言益润身。",
        "dynasty": "唐",
        "collection_info": null
    },
    {
        "title": "清明宴司勋刘郎中别业",
        "author": "祖咏",
        "content": "田家復近臣，行乐不违亲。\n霁日园林好，清明烟火新。\n以文长会友，唯德自成邻。\n池照窻阴晚，杯香药味春。\n檐前花覆地，竹外鸟窥人。\n何必桃源裏，深居作隐沦。",
        "dynasty": "唐",
        "collection_info": null
    },
    {
        "title": "汝坟秋同仙州王长史翰闻百舌鸟",
        "author": "祖咏",
        "content": "秋天闻好鸟，惊起出帘帷。\n却念殊方月，能鸣已后时。\n迁乔诚可早，出谷此何迟。\n顾影惭无对，怀羣空所思。\n凄凉岁欲晚，萧索燕将辞。\n留听未终曲，弥令心独悲。\n高飞凭力致，巧啭任天姿。\n返覆知而静，间关断若遗。\n花繁上林路，霜落汝川湄。\n且长凌风翮，乘春自有期。",
        "dynasty": "唐",
        "collection_info": null
    },
    {
        "title": "送丘为下第",
        "author": "祖咏",
        "content": "沧江一身客，献赋空十年。\n明主岂能好，今人谁举贤。\n国门税征驾，旅食谋归旋。\n皦日媚春水，绿苹香客船。\n无媒既不达，予亦思归田。",
        "dynasty": "唐",
        "collection_info": null
    },
    {
        "title": "赠苗发员外",
        "author": "祖咏",
        "content": "朱户敞高扉，青槐碍落晖。\n八龙乘庆重，三虎递朝归。\n坐竹人声绝，横琴鸟语稀。\n花惭潘岳貌，年称老莱衣。\n叶暗朱樱熟，丝长粉蝶飞。\n应怜鲁儒贱，空与故山违。",
        "dynasty": "唐",
        "collection_info": null
    },
    {
        "title": "寄王长史",
        "author": "祖咏",
        "content": "汝颍俱宿好，往来託层峦。\n终日何寂寞，绕篱生蕙兰。",
        "dynasty": "唐",
        "collection_info": null
    },
    {
        "title": "别怨",
        "author": "祖咏",
        "content": "送别到中流，秋船倚渡头。\n相看尚不远，未可即回舟。",
        "dynasty": "唐",
        "collection_info": null
    },
    {
        "title": "终南望余雪",
        "author": "祖咏",
        "content": "终南阴岭秀，积雪浮云端。\n林表明霁色，城中增暮寒。",
        "dynasty": "唐",
        "collection_info": null
    },
    {
        "title": "句",
        "author": "祖咏",
        "content": "不知迭嶂夜来雨，清晓石楠花乱流。",
        "dynasty": "唐",
        "collection_info": null
    },
    {
        "title": "湘夫人",
        "author": "李颀",
        "content": "九嶷日已暮，三湘云復愁。\n窅霭罗袂色，潺湲江水流。\n佳期来北渚，捐佩在芳洲。",
        "dynasty": "唐",
        "collection_info": null
    },
    {
        "title": "塞下曲",
        "author": "李颀",
        "content": "黄云雁门郡，日暮风沙裏。\n千骑黑貂裘，皆称羽林子。\n金笳吹朔雪，铁马嘶云水。\n帐下饮蒲萄，平生寸心是。",
        "dynasty": "唐",
        "collection_info": null
    },
    {
        "title": "古塞下曲",
        "author": "李颀",
        "content": "行人朝走马，直指蓟城傍。\n蓟城通漠北，万里别吾乡。\n海上千烽火，沙中百战场。\n军书发上郡，春色度河阳。\n褭褭汉宫柳，青青胡地桑。\n琵琶出塞曲，横笛断君肠。",
        "dynasty": "唐",
        "collection_info": null
    },
    {
        "title": "渔父歌",
        "author": "李颀",
        "content": "白首何老人，蓑笠蔽其身。\n避世长不仕，钓鱼清江滨。\n浦沙明濯足，山月静垂纶。\n寓宿湍与濑，行歌秋復春。\n持竿湘岸竹，爇火芦洲薪。\n绿水饭香稻，青荷包紫鳞。\n于中还自乐，所欲全吾真。\n而笑独醒者，临流多苦辛。",
        "dynasty": "唐",
        "collection_info": null
    },
    {
        "title": "东京寄万楚",
        "author": "李颀",
        "content": "濩落久无用，隐身甘采薇。\n仍闻薄宦者，还事田家衣。\n颍水日夜流，故人相见稀。\n春山不可望，黄鸟东南飞。\n濯足岂长往，一樽聊可依。\n了然潭上月，适我胷中机。\n在昔同门友，如今出处非。\n优游白虎殿，偃息青琐闱。\n且有荐君表，当看携手归。\n寄书不待面，兰茝空芳菲。",
        "dynasty": "唐",
        "collection_info": null
    },
    {
        "title": "寄焦炼师",
        "author": "李颀",
        "content": "得道凡百岁，烧丹惟一身。\n悠悠孤峰顶，日见三花春。\n白鹤翠微裏，黄精幽涧滨。\n始知世上客，不及山中人。\n仙境若在梦，朝云如可亲。\n何由覩颜色，挥手谢风尘。",
        "dynasty": "唐",
        "collection_info": null
    },
    {
        "title": "望鸣皋山白云寄洛阳卢主簿",
        "author": "李颀",
        "content": "饮马伊水中，白云鸣皋上。\n氛氲山绝顶，行子时一望。\n照日龙虎姿，攒空冰雪状。\n嵡嵸殊未已，崚嶒忽相向。\n皎皎横绿林，霏霏澹青嶂。\n远映村更失，孤高鹤来傍。\n胜气欣有逢，仙游且难访。\n故人吏京剧，每事多闲放。\n室画峨眉峯，心格洞庭浪。\n惜哉清兴裏，不见予所尚。",
        "dynasty": "唐",
        "collection_info": null
    },
    {
        "title": "寄万齐融",
        "author": "李颀",
        "content": "名高不择仕，委世随虚舟。\n小邑常叹屈，故乡行可游。\n青枫半村户，香稻盈田畴。\n为政日清净，何人同海鸥。\n摇巾北林夕，把菊东山秋。\n对酒池云满，向家湖水流。\n岸阴止鸣鹄，山色映潜虬。\n靡靡俗中理，萧萧川上幽。\n昔年至吴郡，常隐临江楼。\n我有一书札，因之芳杜洲。",
        "dynasty": "唐",
        "collection_info": null
    },
    {
        "title": "赠张旭",
        "author": "李颀",
        "content": "张公性嗜酒，豁达无所营。\n皓首穷草隶，时称太湖精。\n露顶据胡床，长呌三五声。\n兴来洒素壁，挥笔如流星。\n下舍风萧条，寒草满户庭。\n问家何所有，生事如浮萍。\n左手持蟹螯，右手执丹经。\n瞪目视霄汉，不知醉与醒。\n诸宾且方坐，旭日临东城。\n荷叶裹江鱼，白瓯贮香秔。\n微禄心不屑，放神于八纮。\n时人不识者，即是安期生。",
        "dynasty": "唐",
        "collection_info": null
    },
    {
        "title": "赠苏明府",
        "author": "李颀",
        "content": "苏君年几许，状貌如玉童。\n采药傍梁宋，共言随日翁。\n常辞小县宰，一往东山东。\n不復有家室，悠悠人世中。\n子孙皆老死，相识悲转蓬。\n髮白还更黑，身轻行若风。\n泛然无所繫，心与孤云同。\n出入虽一杖，安然知始终。\n愿闻素女事，去采山花丛。\n诱我为弟子，逍遥寻葛洪。",
        "dynasty": "唐",
        "collection_info": null
    },
    {
        "title": "登首阳山谒夷齐庙",
        "author": "李颀",
        "content": "古人已不见，乔木竟谁过。\n寂寞首阳山，白云空復多。\n苍苔归地骨，皓首采薇歌。\n毕命无怨色，成仁其若何。\n我来入遗庙，时候微清和。\n落日弔山鬼，回风吹女萝。\n石崖向西豁，引领望黄河。\n千里一飞鸟，孤光东逝波。\n驱车层城路，惆怅此岩阿。",
        "dynasty": "唐",
        "collection_info": null
    },
    {
        "title": "谒张果先生",
        "author": "李颀",
        "content": "先生谷神者，甲子焉能计。\n自说轩辕师，于今几千岁。\n寓游城郭裏，浪迹希夷际。\n应物云无心，逢时舟不繫。\n餐霞断火粒，野服兼荷制。\n白雪净肌肤，青松养身世。\n韬精殊豹隐，炼骨同蝉蜕。\n忽去不知谁，偶来宁有契。\n二仪齐寿考，六合随休憩。\n彭耼犹婴孩，松期且微细。\n尝闻穆天子，更忆汉皇帝。\n亲屈万乘尊，将穷四海裔。\n车徒徧草木，锦帛招谈说。\n八骏空往还，三山转亏蔽。\n吾君感至德，玄老欣来诣。\n受箓金殿开，清斋玉堂闭。\n笙歌迎拜首，羽帐崇严衞。\n禁柳垂香鑪，宫花拂仙袂。\n祈年宝祚广，致福苍生惠。\n何必待龙髯，鼎成方取济。",
        "dynasty": "唐",
        "collection_info": null
    },
    {
        "title": "光上座廊下众山五韵",
        "author": "李颀",
        "content": "名岳在庑下，吾师居一床。\n每闻楞伽经，只对清翠光。\n百谷聚雪色，莓苔侵屋梁。\n气盘古壁转，势引幽阶长。\n愿游薜叶下，日见金鑪香。",
        "dynasty": "唐",
        "collection_info": null
    },
    {
        "title": "九月九日刘十八东堂集",
        "author": "李颀",
        "content": "风俗尚九日，此情安可忘。\n菊花辟恶酒，汤饼茱萸香。\n云入授衣假，风吹闲宇凉。\n主人尽欢意，林景昼微茫。\n清切晚砧动，东西归鸟行。\n淹留怅为别，日醉秋云光。",
        "dynasty": "唐",
        "collection_info": null
    },
    {
        "title": "宋少府东溪泛舟",
        "author": "李颀",
        "content": "登岸还入舟，水禽惊笑语。\n晚叶低众色，湿云带残暑。\n落日乘醉归，溪流復几许。",
        "dynasty": "唐",
        "collection_info": null
    },
    {
        "title": "与诸公游济渎泛舟",
        "author": "李颀",
        "content": "济水出王屋，其源来不穷。\n洑泉数眼沸，平地流清通。\n皇帝崇祀典，诏书视三公。\n分官祷灵庙，奠璧沈河宫。\n神应每如荅，松篁气葱茏。\n苍螭送飞雨，赤鲤喷迴风。\n洒酒布瑶席，吹箫下玉童。\n玄冥掌阴事，祝史告年丰。\n百谷趋潭底，三光悬镜中。\n浅深露沙石，苹藻生虚空。\n晚景临泛美，亭皋轻霭红。\n晴山傍舟楫，白鹭惊丝桐。\n我本家颍北，开门见维嵩。\n焉知松峰外，又有天坛东。\n左手正接䍦，浩歌眄青穹。\n夷犹傲清吏，偃仰狎渔翁。\n对此川上闲，非君谁与同。\n霜凝远村渚，月静蒹葭丛。\n兹境信难遇，为欢殊未终。\n淹留怅言别，烟屿夕微蒙。",
        "dynasty": "唐",
        "collection_info": null
    },
    {
        "title": "送綦毋三谒房给事",
        "author": "李颀",
        "content": "夫子大名下，家无钟石储。\n惜哉湖海上，曾校蓬莱书。\n外物非本意，此生空澹如。\n所思但乘兴，远适唯单车。\n高道时坎坷，故交愿吹嘘。\n徒言青琐闼，不爱承明庐。\n百里人户满，片言争讼疎。\n手持莲花经，目送飞鸟余。\n晚景南路别，炎云中伏初。\n此行傥不遂，归食芦洲鱼。",
        "dynasty": "唐",
        "collection_info": null
    },
    {
        "title": "送刘四",
        "author": "李颀",
        "content": "爱君少岐嶷，高视白云乡。\n九岁能属文，谒帝游明光。\n奉诏赤墀下，拜为童子郎。\n尔来屡迁易，三度尉洛阳。\n洛阳十二门，官寺郁相望。\n青槐罗四面，渌水贯中央。\n听讼破秋毫，应物利干将。\n辞满如脱屣，立言无否臧。\n岁暮风雪暗，秦中川路长。\n行人饮腊酒，立马带晨霜。\n生事岂须问，故园寒草荒。\n从今署右职，莫笑在农桑。",
        "dynasty": "唐",
        "collection_info": null
    },
    {
        "title": "送裴腾",
        "author": "李颀",
        "content": "养德为众许，森然此丈夫。\n放情白云外，爽气连虬鬚。\n衡镜合知子，公心谁谓无。\n还令不得意，单马遂长驱。\n桑野蚕忙时，怜君久踟蹰。\n新晴荷卷叶，孟夏雉将雏。\n令弟为县尹，高城汾水隅。\n相将簿领闲，倚望恆峰孤。\n香露团百草，紫梨分万株。\n归来授衣假，莫使故园芜。",
        "dynasty": "唐",
        "collection_info": null
    },
    {
        "title": "送司农崔丞",
        "author": "李颀",
        "content": "黄鹂鸣官寺，香草色未已。\n同时皆省郎，而我独留此。\n维监太仓粟，常对府小史。\n清阴罗广庭，政事如流水。\n奉使往长安，今承朝野欢。\n宰臣应记识，明主必迁官。\n塞外貔将虎，池中鸳与鸾。\n词人洞箫赋，公子鵕䴊冠。\n邑里春方晚，昆明花欲阑。\n行行取高位，当使路傍看。",
        "dynasty": "唐",
        "collection_info": null
    },
    {
        "title": "送崔侍御赴京",
        "author": "李颀",
        "content": "绿槐荫长路，骏马垂青丝。\n柱史谒承明，翩翩将有期。\n千官大朝日，奏事临赤墀。\n肃肃仪仗裏，风生鹰隼姿。\n一从登甲科，三拜皆宪司。\n按俗又如此，为郎何太迟。\n送君暮春月，花落城南陲。\n惜别醉芳草，前山劳梦思。",
        "dynasty": "唐",
        "collection_info": null
    },
    {
        "title": "春送从叔游襄阳",
        "author": "李颀",
        "content": "言别恨非一，弃置我宗英。\n向用五经笥，今为千里行。\n裹粮顾庭草，羸马诘朝鸣。\n斗酒对寒食，杂花宜晚晴。\n春衣采洲路，夜饮南阳城。\n客梦岘山晓，渔歌江水清。\n楚俗少相知，远游难称情。\n同人应馆谷，刺史在郊迎。\n只合侍丹扆，翻令辞上京。\n时方春欲暮，叹息向流莺。",
        "dynasty": "唐",
        "collection_info": null
    },
    {
        "title": "赠别高三十五",
        "author": "李颀",
        "content": "五十无产业，心轻百万资。\n屠酤亦与羣，不问君是谁。\n饮酒或垂钓，狂歌兼咏诗。\n焉知汉高士，莫识越鸱夷。\n寄迹栖霞山，蓬头睢水湄。\n忽然辟命下，众谓趋丹墀。\n沐浴着赐衣，西来马行迟。\n能令相府重，且有函关期。\n僶俛从寸禄，旧游梁宋时。\n皤皤邑中叟，相候鬓如丝。\n官舍柳林静，河梁杏叶滋。\n摘芳云景[晏]，把手秋蝉悲。\n小县情未惬，折腰君莫辞。\n吾观主人意，不久召京师。",
        "dynasty": "唐",
        "collection_info": null
    },
    {
        "title": "崔五宅送刘跂入京",
        "author": "李颀",
        "content": "行人惜寸景，繫马暂留欢。\n昨日辞小沛，何时到长安。\n乡中饮酒礼，客裏行路难。\n清洛云鸿度，故关风日寒。\n维将道可乐，不念身无官。\n生事东山远，田园芳岁阑。\n东归余谢病，西去子加餐。\n宋伯非徒尔，明时正可干。\n躬耕守贫贱，失计在林端。\n宿昔奉颜色，惭无双玉盘。",
        "dynasty": "唐",
        "collection_info": null
    },
    {
        "title": "送马录事赴永阳",
        "author": "李颀",
        "content": "子为郡从事，主印清淮边。\n谈笑一州裏，从容羣吏先。\n手持三尺令，遣决如流泉。\n太守既相许，诸公谁不然。\n孤城连海树，万室带山烟。\n春日溪湖净，芳洲葭菼连。\n炊秔蟹螯熟，下筯鲈鱼鲜。\n野鹤宿檐际，楚云飞面前。\n听歌送离曲，且驻木兰船。\n赠尔八行字，当闻佳政传。",
        "dynasty": "唐",
        "collection_info": null
    },
    {
        "title": "临别送张諲入蜀",
        "author": "李颀",
        "content": "出门便为客，惘然悲徒御。\n四海维一身，茫茫欲何去？\n经山復历水，百恨将千虑。\n劒阁望梁州，是君断肠处。\n孤云伤客心，落日感君深。\n梦裏蒹葭渚，天边橘柚林。\n蜀江流不测，蜀路险难寻。\n木有相思号，猿多愁苦音。\n莫向愚山隐，愚山地非近。\n故乡可归来，眼见芳菲尽。",
        "dynasty": "唐",
        "collection_info": null
    },
    {
        "title": "送王昌龄",
        "author": "李颀",
        "content": "漕水东去远，送君多暮情。\n淹留野寺出，向背孤山明。\n前望数千里，中无蒲稗生。\n夕阳满舟檝，但爱微波清。\n举酒林月上，解衣沙鸟鸣。\n夜来莲花界，梦裏金陵城。\n叹息此离别，悠悠江海行。",
        "dynasty": "唐",
        "collection_info": null
    },
    {
        "title": "留别王卢二拾遗",
        "author": "李颀",
        "content": "此别不可道，此心当报谁。\n春风灞水上，饮马桃花时。\n误作好文士，只令游宦迟。\n留书下朝客，我有故山期。",
        "dynasty": "唐",
        "collection_info": null
    },
    {
        "title": "赠别穆元林",
        "author": "李颀",
        "content": "贰职久辞满，藏名三十年。\n丹墀策频献，白首官不迁。\n明主日征士，吏曹何忽贤。\n空怀济世业，欲棹沧浪船。\n举酒洛门外，送君春海边。\n彼乡有令弟，小邑试烹鲜。\n转浦云壑媚，涉江花岛连。\n绿芳暗楚水，白鸟飞吴烟。\n赠赆亦奚贵，流乱期早旋。\n金闺会通籍，生事岂徒然。",
        "dynasty": "唐",
        "collection_info": null
    },
    {
        "title": "不调归东川别业",
        "author": "李颀",
        "content": "寸禄言可取，託身将见遗。\n惭无匹夫志，悔与名山辞。\n绂冕谢知己，林园多后时。\n葛巾方濯足，蔬食但垂帷。\n十室对河岸，渔樵祗在兹。\n青郊香杜若，白水映茅茨。\n昼景彻云树，夕阴澄古逵。\n渚花独开晚，田鹤静飞迟。\n且復乐生事，前贤为我师。\n清歌聊鼓楫，永日望佳期。",
        "dynasty": "唐",
        "collection_info": null
    },
    {
        "title": "晚归东园",
        "author": "李颀",
        "content": "出郭喜见山，东行亦未远。\n夕阳带归路，霭霭秋稼晚。\n樵者乘霁归，野夫及星饭。\n请谢朱轮客，垂竿不復返。",
        "dynasty": "唐",
        "collection_info": null
    },
    {
        "title": "龙门西峰晓望刘十八不至",
        "author": "李颀",
        "content": "春台临永路，跂足望行子。\n片片云触峯，离离鸟渡水。\n丛林远山上，霁景杂花裏。\n不见携手人，下山采绿芷。",
        "dynasty": "唐",
        "collection_info": null
    },
    {
        "title": "裴尹东溪别业",
        "author": "李颀",
        "content": "公才廊庙器，官亚河南守。\n别墅临都门，惊湍激前后。\n旧交与羣从，十日一携手。\n幅巾望寒山，长啸对高柳。\n清欢信可尚，散吏亦何有。\n岸雪清城阴，水光远林首。\n闲观野人筏，或饮川上酒。\n幽云澹徘徊，白鹭飞左右。\n庭竹垂卧内，村烟隔南阜。\n始知物外情，簪绂同刍狗。",
        "dynasty": "唐",
        "collection_info": null
    },
    {
        "title": "无尽上人东林禅居",
        "author": "李颀",
        "content": "草堂每多暇，时谒山僧门。\n所对但羣木，终朝无一言。\n我心爱流水，此地临清源。\n含吐山上日，蔽亏松外村。\n孤峯隔身世，百衲老寒暄。\n禅户积朝雪，花龛来暮猿。\n顾余守耕稼，十载隐田园。\n萝篠慰舂汲，岩潭恣讨论。\n洩云岂知限，至道莫探元。\n且愿启关锁，于焉微尚存。",
        "dynasty": "唐",
        "collection_info": null
    },
    {
        "title": "题綦毋校书别业",
        "author": "李颀",
        "content": "常称挂冠吏，昨日归沧洲。\n行客暮帆远，主人庭树秋。\n岂伊问天命，但欲为山游。\n万物我何有，白云空自幽。\n萧条江海上，日夕见丹丘。\n生事非渔钓，赏心随去留。\n惜哉旷微月，欲济无轻舟。\n倏忽令人老，相思河水流。",
        "dynasty": "唐",
        "collection_info": null
    },
    {
        "title": "题卢道士房",
        "author": "李颀",
        "content": "秋砧响落木，共坐茅君家。\n惟见两童子，林前汲井华。\n空坛静白日，神鼎飞丹砂。\n麈尾拂霜草，金铃摇霁霞。\n上章人世隔，看[弈]桐阴斜。\n稽首问仙要，黄精堪饵花。",
        "dynasty": "唐",
        "collection_info": null
    },
    {
        "title": "题神力师院",
        "author": "李颀",
        "content": "大师神杰貌，五岳森禅房。\n坚持日月珠，豁见沧江长。\n随病拔诸苦，致身如法王。\n阶庭药草徧，饭食天花香。\n树色向高阁，昼阴横半墙。\n每闻第一义，心净琉璃光。",
        "dynasty": "唐",
        "collection_info": null
    },
    {
        "title": "题僧房双桐",
        "author": "李颀",
        "content": "青桐双拂日，傍带凌霄花。\n绿叶传僧磬，清阴润井华。\n谁能事音律，焦尾蔡邕家。",
        "dynasty": "唐",
        "collection_info": null
    },
    {
        "title": "粲公院各赋一物得初荷",
        "author": "李颀",
        "content": "微风和众草，大叶长圆阴。\n晴露珠共合，夕阳花映深。\n从来不着水，清净本因心。",
        "dynasty": "唐",
        "collection_info": null
    },
    {
        "title": "李兵曹壁画山水各赋得桂水帆",
        "author": "李颀",
        "content": "片帆浮桂水，落日天涯时。\n飞鸟看共度，闲云相与迟。\n长波无晓夜，泛泛欲何之。",
        "dynasty": "唐",
        "collection_info": null
    },
    {
        "title": "题合欢",
        "author": "李颀",
        "content": "开花復卷叶，艳眼又惊心。\n蝶遶西枝露，风披东干阴。\n黄衫漂细蘂，时拂女郎砧。",
        "dynasty": "唐",
        "collection_info": null
    },
    {
        "title": "古从军行",
        "author": "李颀",
        "content": "白日登山望烽火，黄昏饮马傍交河。\n行人刁斗风沙暗，公主琵琶幽怨多。\n野云万里无城郭，雨雪纷纷连大漠。\n胡鴈哀鸣夜夜飞，胡儿眼泪双双落。\n闻道玉门犹被遮，应将性命逐轻车。\n年年战骨埋荒外，空见蒲桃入汉家。",
        "dynasty": "唐",
        "collection_info": null
    },
    {
        "title": "行路难",
        "author": "李颀",
        "content": "汉家名臣杨德祖，四代五公享茅土。\n父子兄弟绾银黄，跃马鸣珂朝建章。\n火浣单衣绣方领，茱萸锦带玉盘囊。\n宾客填街復满座，片言出口生辉光。\n世人逐势争奔走，沥胆堕肝惟恐后。\n当时一顾登青云，自谓生死长随君。\n一朝谢病还乡里，穷巷苍苔绝知己。\n秋风落叶闭重门，昨日论交竟谁是。\n薄俗嗟嗟难重陈，深山麋鹿可为邻。\n鲁连所以蹈东海，古往今来称达人。",
        "dynasty": "唐",
        "collection_info": null
    },
    {
        "title": "缓歌行",
        "author": "李颀",
        "content": "小来託身攀贵游，倾财破产无所忧。\n暮拟经过石渠署，朝将出入铜龙楼。\n结交杜陵轻薄子，谓言可生復可死。\n一沈一浮会有时，弃我翻然如脱屣。\n男儿立身须自强，十年闭户颍水阳。\n业就功成见明主，击钟鼎食坐华堂。\n二八蛾眉梳堕马，美酒清歌曲房下。\n文昌宫中赐锦衣，长安陌上退朝归。\n五陵宾从莫敢视，三省官僚揖者稀。\n早知今日读书是，悔作从前任侠非。",
        "dynasty": "唐",
        "collection_info": null
    },
    {
        "title": "琴歌",
        "author": "李颀",
        "content": "主人有酒欢今夕，请奏鸣琴广陵客。\n月照城头乌半飞，霜凄万树风入衣。\n铜鑪华烛烛增辉，初弹渌水后楚妃。\n一声已动物皆静，四座无言星欲稀。\n清淮奉使千余里，敢告云山从此始。",
        "dynasty": "唐",
        "collection_info": null
    },
    {
        "title": "放歌行荅从弟墨卿",
        "author": "李颀",
        "content": "小来好文耻学武，世上功名不解取。\n虽沾寸禄已后时，徒欲出身事明主。\n柏梁赋诗不及宴，长楸走马谁相数。\n敛迹俛眉心自甘，高歌击节声半苦。\n由是蹉跎一老夫，养鸡牧豕东城隅。\n空歌汉代萧相国，肯事霍家冯子都。\n徒尔当年声籍籍，滥作词林两京客。\n故人斗酒安陵桥，黄鸟春风洛阳陌。\n吾家令弟才不羁，五言破的人共推。\n兴来逸气若涛涌，千里长江归海时。\n别离短景何萧索，佳句相思能间作。\n举头遥望鲁阳山，木叶纷纷向人落。",
        "dynasty": "唐",
        "collection_info": null
    },
    {
        "title": "王母歌",
        "author": "李颀",
        "content": "武皇斋戒承华殿，端拱须臾王母见。\n霓旌照耀麒麟车，羽盖淋漓孔雀扇。\n手指交梨遣帝食，可以长生临宇县。\n头上復戴九星冠，总领玉童坐南面。\n欲闻要言今告汝，帝乃焚香请此语。\n若能炼魄去三尸，后当见我天皇所。\n顾谓侍女董双成，酒阑可奏云和笙。\n红霞白日俨不动，七龙五凤纷相迎。\n惜哉志骄神不悦，叹息马蹄与车辙。\n复道歌钟杳将暮，深宫桃李花成雪。\n为看青玉五枝灯，蟠螭吐火光欲绝。",
        "dynasty": "唐",
        "collection_info": null
    },
    {
        "title": "鲛人歌",
        "author": "李颀",
        "content": "鲛人潜织水底居，侧身上下随游鱼。\n轻绡文綵不可识，夜夜澄波连月色。\n有时寄宿来城市，海岛青冥无极已。\n泣珠报恩君莫辞，今年相见明年期。\n始知万族无不有，百尺深泉架户牖。\n鸟没空山谁復望，一望云涛堪白首。",
        "dynasty": "唐",
        "collection_info": null
    },
    {
        "title": "夏宴张兵曹东堂",
        "author": "李颀",
        "content": "重林华屋堪避暑，况乃烹鲜会佳客。\n主人三十朝大夫，满座森然见矛戟。\n北窓卧簟连心花，竹裏蝉鸣西日斜。\n羽扇摇风却珠汗，玉盆贮水割甘瓜。\n云峰峨峨自冰雪，坐对芳樽不知热。\n醉来但挂葛巾眠，莫道明朝有离别。",
        "dynasty": "唐",
        "collection_info": null
    },
    {
        "title": "同张员外諲詶荅之作",
        "author": "李颀",
        "content": "洛中高士日沈冥，手自灌园方带经。\n王湛床头见周易，长康传裏好丹青。\n鹖冠葛屦无名位，博[弈]赋诗聊遣意。\n清言只到衞家儿，用笔能夸钟太尉。\n东篱二月种兰荪，穷巷人稀鸟雀喧。\n闻道郎官问生事，肯令鬓髮老柴门。",
        "dynasty": "唐",
        "collection_info": null
    },
    {
        "title": "欲之新乡荅崔颢綦毋潜",
        "author": "李颀",
        "content": "数年作吏家屡空，谁道黑头成老翁。\n男儿在世无产业，行子出门如转蓬。\n吾属交欢此何夕，南家捣衣动归客。\n铜鑪将炙相欢饮，星宿纵横露华白。\n寒风卷叶度滹沱，飞雪布地悲峨峨。\n孤城日落见栖鸟，马上时闻渔者歌。\n明朝东路把君手，腊日辞君期岁首。\n自知寂寞无去思，敢望县人致牛酒。",
        "dynasty": "唐",
        "collection_info": null
    },
    {
        "title": "荅高三十五留别便呈于十一",
        "author": "李颀",
        "content": "累荐贤良皆不就，家近陈留访耆旧。\n韩康虽復在人间，王霸终思隐岩窦。\n清冷池水灌园蔬，万物沧江心澹如。\n妻子欢同五株柳，云山老对一床书。\n昨日公车见三事，明君赐衣遣为吏。\n怀章不使郡邸惊，待诏初从阙庭至。\n散诞由来自不羁，低头授职尔何为。\n故园壁挂乌纱帽，官舍尘生白接䍦。\n寄书寂寂于陵子，蓬蒿没身胡不仕。\n藜羹被褐环堵中，岁晚将贻故人耻。",
        "dynasty": "唐",
        "collection_info": null
    },
    {
        "title": "送康洽入京进乐府歌",
        "author": "李颀",
        "content": "识子十年何不遇，只爱欢游两京路。\n朝吟左氏娇女篇，夜诵相如美人赋。\n长安春物旧相宜，小苑蒲萄花满枝。\n柳色偏浓九华殿，莺声醉杀五陵儿。\n曳裾此日从何所，中贵由来尽相许。\n白夹春衫仙吏赠，乌皮隐几台郎与。\n新诗乐府唱堪愁，御妓应传鳷鹊楼。\n西上虽因长公主，终须一见曲陵侯。",
        "dynasty": "唐",
        "collection_info": null
    },
    {
        "title": "送刘十",
        "author": "李颀",
        "content": "三十不官亦不娶，时人焉识道高下。\n房中唯有老氏经，枥上空余少游马。\n往来嵩华与函秦，放歌一曲前山春。\n西林独鹤引闲步，南涧飞泉清角巾。\n前年上书不得意，归卧东窓兀然醉。\n诸兄相继掌青史，第五之名齐骠骑。\n烹葵摘果告我行，落日夏云纵復横。\n闻道谢安掩口笑，知君不免为苍生。",
        "dynasty": "唐",
        "collection_info": null
    },
    {
        "title": "送王道士还山",
        "author": "李颀",
        "content": "嵩阳道士餐柏实，居处三花对石室。\n心穷伏火阳精丹，口诵淮王万毕术。\n自言神诀不可求，我师闻之玄圃游。\n出入彤庭佩金印，承恩赫赫如王侯。\n双峰树下曾受业，应传肘后长生法。\n吾闻仙地多后身，安知不是具茨人。\n玉膏清泠瀑泉水，白云溪中日方此。\n后今不见数十年，鬓髮颜容只如是。\n先生舍我欲何归，竹杖黄裳登翠微。\n当有岩前白蝙蝠，迎君日暮双来飞。",
        "dynasty": "唐",
        "collection_info": null
    },
    {
        "title": "别梁锽",
        "author": "李颀",
        "content": "梁生倜傥心不羁，途穷气盖长安儿。\n回头转眄似鵰鹗，有志飞鸣人岂知。\n虽云四十无禄位，曾与大军掌书记。\n抗辞请刃诛部曲，作色论兵犯二帅。\n一言不合龙頟侯，击劒拂衣从此弃。\n朝朝饮酒黄公垆，脱帽露顶争叫呼。\n庭中犊鼻昔尝挂，怀裏琅玕今在无。\n时人见子多落魄，共笑狂歌非远图。\n忽然遣跃紫骝马，还是昂藏一丈夫。\n洛阳城头晓霜白，层冰峨峨满川泽。\n但闻行路吟新诗，不叹举家无担石。\n莫言贫贱长可欺，覆篑成山当有时。\n莫言富归长可託，木槿朝看暮还落。\n不见古时塞上翁，倚伏由来任天作。\n去去沧波勿復陈，五湖三江愁杀人。",
        "dynasty": "唐",
        "collection_info": null
    },
    {
        "title": "送从弟游江淮兼谒鄱阳刘太守",
        "author": "李颀",
        "content": "都门柳色朝朝新，念尔今为江上人。\n穆陵关带清风远，彭蠡湖连芳草春。\n泊舟借问西林寺，晓听猿声在山翠。\n浔阳北望鸿鴈回，湓水东流客心醉。\n须知圣代举贤良，不使遗才滞一方。\n应见鄱阳虎符守，思归共指白云乡。",
        "dynasty": "唐",
        "collection_info": null
    },
    {
        "title": "双笋歌送李回兼呈刘四",
        "author": "李颀",
        "content": "并抽新笋色渐绿，迥出空林双碧玉。\n春风解箨雨润根，一枝半叶清露痕。\n为君当面拂云日，孤生四远何足论。\n再三抱此怅为别，嵩洛故人与之说。",
        "dynasty": "唐",
        "collection_info": null
    },
    {
        "title": "送刘四赴夏县",
        "author": "李颀",
        "content": "九霄特立红鸾姿，万仞孤生玉树枝。\n刘侯致身能若此，天骨自然多叹美。\n声名播扬二十年，足下长途几千里。\n举世皆亲丞相阁，我心独爱伊川水。\n脱略势利犹埃尘，啸傲时人而已矣。\n新诗数岁即文雄，上书昔召蓬莱宫。\n明主拜官麒麟阁，光车骏马看玉童。\n高人往来庐山远，隐士往来张长公。\n扶南甘蔗甜如蜜，杂以荔枝龙州橘。\n赤县繁词满剧曹，白云孤峯晖永日。\n朝持手板望飞鸟，暮诵楞伽对空室。\n一朝出宰汾河间，明府下车人吏闲。\n端坐讼庭更无事，开门咫尺巫咸山。\n男耕女织蒙惠化，麦熟雉鸣长秋稼。\n明年九府议功时，五辟三征当在兹。\n闻道桐乡有遗老，邑中还欲置生祠。",
        "dynasty": "唐",
        "collection_info": null
    },
    {
        "title": "少室雪晴送王宁",
        "author": "李颀",
        "content": "少室众峯几峰别，一峰晴见一峰雪。\n隔城半山连青松，素色峨峨千万重。\n过景斜临不可道，白云欲尽难为容。\n行人与我翫幽境，北风切切吹衣冷。\n惜别浮桥驻马时，举头试望南山岭。",
        "dynasty": "唐",
        "collection_info": null
    },
    {
        "title": "送陈章甫",
        "author": "李颀",
        "content": "四月南风大麦黄，枣花未落桐阴长。\n青山朝别暮还见，嘶马出门思旧乡。\n陈侯立身何坦荡，虬鬚虎眉仍大颡。\n腹中贮书一万卷，不肯低头在草莽。\n东门酤酒饮我曹，心轻万事皆鸿毛。\n醉卧不知白日暮，有时空望孤云高。\n长河浪头连天黑，津口停舟渡不得。\n郑国游人未及家，洛阳行子空叹息。\n闻道故林相识多，罢官昨日今如何。",
        "dynasty": "唐",
        "collection_info": null
    },
    {
        "title": "听安万善吹觱篥歌",
        "author": "李颀",
        "content": "南山截竹为觱篥，此乐本自龟兹出。\n流传汉地曲转奇，凉州胡人为我吹。\n傍邻闻者多叹息，远客思乡皆泪垂。\n世人解听不解赏，长飙风中自来往。\n枯桑老柏寒飕飗，九雏鸣凤乱啾啾。\n龙吟虎啸一时发，万籁百泉相与秋。\n忽然更作渔阳掺，黄云萧条白日暗。\n变调如闻杨柳春，上林繁花照眼新。\n岁夜高堂列明烛，美酒一杯声一曲。",
        "dynasty": "唐",
        "collection_info": null
    },
    {
        "title": "魏仓曹东堂柽树",
        "author": "李颀",
        "content": "爱君双柽一树奇，千叶齐生万叶垂。\n长头拂石带烟雨，独立空山人莫知。\n攒青蓄翠阴满屋，紫穗红英曾断目。\n洛阳墨客游云间，若到麻源第三谷。",
        "dynasty": "唐",
        "collection_info": null
    },
    {
        "title": "照公院双橙",
        "author": "李颀",
        "content": "种橙夹阶生得地，细叶隔帘见双翠。\n抽条向长未及肩，泉水遶根日三四。\n青青何必楚人家，带雨凝烟新着花。\n永愿香炉洒甘露，夕阳时映东枝斜。",
        "dynasty": "唐",
        "collection_info": null
    },
    {
        "title": "爱敬寺古藤歌",
        "author": "李颀",
        "content": "古藤池水盘树根，左攫右拏龙虎蹲。\n横空直上相陵突，丰茸离纚若无骨。\n风雷霹雳连黑枝，人言其下藏妖魑。\n空庭落叶乍开合，十月苦寒常倒垂。\n忆昨花飞满空殿，密叶吹香饭僧遍。\n南阶双桐一百尺，相与年年老霜霰。",
        "dynasty": "唐",
        "collection_info": null
    },
    {
        "title": "崔五六图屏风各赋一物得乌孙佩刀",
        "author": "李颀",
        "content": "乌孙腰间佩两刀，刃可吹毛锦为带。\n握手枕宿穹庐室，马上割飞翳螉塞。\n执之魍魉谁能前，气凛清风沙漠边。\n磨用阴山一片玉，洗将胡地独流泉。\n主人屏风写奇状，铁鞘金镮俨相向。\n回头瞪目时一看，使予心在江湖上。",
        "dynasty": "唐",
        "collection_info": null
    },
    {
        "title": "古意",
        "author": "李颀",
        "content": "男儿事长征，少小幽燕客。\n赌胜马蹄下，由来轻七尺。\n杀人莫敢前，鬚如猬毛磔。\n黄云陇底白雪飞，未得报恩不能归。\n辽东小妇年十五，惯弹琵琶解歌舞。\n今为羗笛出塞声，使我三军泪如雨。",
        "dynasty": "唐",
        "collection_info": null
    },
    {
        "title": "采莲",
        "author": "李颀",
        "content": "越溪女，越溪莲，齐菡萏，双婵娟。\n嬉游向何处，采摘且同船。\n浩唱发容与，清波生漪涟。\n时逢岛屿泊，几伴鸯鸳眠。\n襟袖既盈溢，馨香亦相传。\n薄暮归去来，苎罗生碧烟。",
        "dynasty": "唐",
        "collection_info": null
    },
    {
        "title": "杂兴",
        "author": "李颀",
        "content": "沈沈牛渚矶，旧说多灵怪。\n行人夜秉生犀烛，洞照洪深闢滂湃。\n乘车驾马往復旋，赤绂朱冠何伟然。\n波惊海若潜幽石，龙抱胡髯卧黑泉。\n水滨丈人曾有语，物或恶之当害汝。\n武昌妖梦果为灾，百代英威埋鬼府。\n青青兰艾本殊香，察见泉鱼固不祥。\n济水自清河自浊，周公大圣接舆狂。\n千年魑魅逢华表，九日茱萸作佩囊。\n善恶死生齐一贯，祗应斗酒任苍苍。",
        "dynasty": "唐",
        "collection_info": null
    },
    {
        "title": "绝缨歌",
        "author": "李颀",
        "content": "楚王宴客章华台，章华美人善歌舞。\n玉颜艳艳空相向，满堂目成不得语。\n红烛灭，芳酒阑，罗衣半醉春夜寒。\n绝缨解带一为欢，君王赦过不之罪。\n暗中珠翠鸣珊珊，宁爱贤，不爱色。\n青娥买死谁能识，果却一军全社稷。",
        "dynasty": "唐",
        "collection_info": null
    },
    {
        "title": "郑樱桃歌",
        "author": "李颀",
        "content": "石季龙，僭天禄，擅雄豪，美人姓郑名樱桃。\n樱桃美颜香且泽，娥娥侍寝专宫掖。\n后庭卷衣三万人，翠眉清镜不得亲。\n宫军女骑一千匹，繁花照耀漳河春。\n织成花映红纶巾，红旗掣曳卤簿新。\n鸣鼙走马接飞鸟，铜驮瑟瑟随去尘。\n凤阳重门如意馆，百尺金梯倚银汉。\n自言富贵不可量，女为公主男为王。\n赤花双簟珊瑚床，盘龙斗帐琥珀光。\n淫昏僞位神所恶，灭石者陵终不悟。\n邺城苍苍白露微，世事翻覆黄云飞。",
        "dynasty": "唐",
        "collection_info": null
    },
    {
        "title": "送刘昱",
        "author": "李颀",
        "content": "八月寒苇花，秋江浪头白。\n北风吹五两，谁是浔阳客。\n鸬鷀山头微雨晴，扬州郭裏暮潮生。\n行人夜宿金陵渚，试听沙边有鴈声。",
        "dynasty": "唐",
        "collection_info": null
    },
    {
        "title": "送郝判官",
        "author": "李颀",
        "content": "楚城木叶落，夏口青山遍。\n鸿鴈向南时，君乘使者传。\n枫林带水驿，夜火明山县。\n千里送行人，蔡州如眼见。\n江连清汉东逶迤，遥望荆云相蔽亏。\n应问襄阳旧风俗，为余骑马习家池。",
        "dynasty": "唐",
        "collection_info": null
    },
    {
        "title": "送刘方平",
        "author": "李颀",
        "content": "绮纨游上国，多作少年行。\n二十二词赋，惟君着美名。\n童颜且白皙，佩德如瑶琼。\n荀氏风流盛，胡家公子清。\n有才不偶谁之过，肯即藏锋事高卧。\n洛阳草色犹自春，游子东归喜拜亲。\n漳水桥头值鸣鴈，朝歌县北少行人。\n别离斗酒心相许，落日青郊半微雨。\n请君骑马望西陵，为我殷勤弔魏武。",
        "dynasty": "唐",
        "collection_info": null
    },
    {
        "title": "听董大弹胡笳声兼寄语弄房给事",
        "author": "李颀",
        "content": "蔡女昔造胡笳声，一弹一十有八拍。\n胡人落泪沾边草，汉使断肠对归客。\n古戍苍苍烽火寒，大荒沈沈飞雪白。\n先拂商弦后角羽，四郊秋叶惊摵摵。\n董夫子，通神明，深山窃听来妖精。\n言迟更速皆应手，将往復旋如有情。\n空山百鸟散还合，万里浮云阴且晴。\n嘶酸雏鴈失羣夜，断绝胡儿恋母声。\n川为净其波，鸟亦罢其鸣。\n乌孙部落家乡远，逻娑沙尘哀怨生。\n幽音变调忽飘洒，长风吹林雨堕瓦。\n迸泉飒飒飞木末，野鹿呦呦走堂下。\n长安城连东掖垣，凤凰池对青琐门。\n高才脱略名与利，日夕望君抱琴至。",
        "dynasty": "唐",
        "collection_info": null
    },
    {
        "title": "弹棋歌",
        "author": "李颀",
        "content": "崔侯善弹棋，巧妙尽于此。\n蓝田美玉清如砥，白黑相分十二子。\n联翩百中皆造微，魏文手巾不足比。\n缘边度陇未可嘉，鸟跂星悬危復斜。\n迴飙转指速飞电，拂四取五旋风花。\n坐中齐声称绝艺，仙人六博何能继。\n一别常山道路遥，为余更作三五势。",
        "dynasty": "唐",
        "collection_info": null
    },
    {
        "title": "送山阴姚丞携妓之任兼寄苏少府",
        "author": "李颀",
        "content": "东风香草路，南客心容与。\n白皙吴王孙，青蛾柳家女。\n都门数骑出，河口片帆举。\n夜簟眠橘洲，春衫傍枫屿。\n山阴政简甚从容，到罢惟求物外踪。\n落日花边剡溪水，晴烟竹裏会稽峰。\n才子风流苏伯玉，同官晓暮应相逐。\n加飡共爱鲈鱼肥，醒酒仍怜甘蔗熟。\n知君练思本清新，季子如今得为邻。\n他日知寻始宁墅，题诗早晚寄西人。",
        "dynasty": "唐",
        "collection_info": null
    },
    {
        "title": "塞下曲",
        "author": "李颀",
        "content": "少年学骑射，勇冠幷州儿。\n直爱出身早，边功沙漠垂。\n戎鞭腰下插，羌笛雪中吹。\n膂力今应尽，将军犹未知。",
        "dynasty": "唐",
        "collection_info": null
    },
    {
        "title": "寄镜湖朱处士",
        "author": "李颀",
        "content": "澄霁晚流阔，微风吹绿苹。\n鳞鳞远峰见，淡淡平湖春。\n芳草日堪把，白云心所亲。\n何时可为乐，梦裏东山人。",
        "dynasty": "唐",
        "collection_info": null
    },
    {
        "title": "宴陈十六楼",
        "author": "李颀",
        "content": "西楼对金谷，此地古人心。\n白日落庭内，黄花生涧阴。\n四邻见疎木，万井度寒砧。\n石上题诗处，千年留至今。",
        "dynasty": "唐",
        "collection_info": null
    },
    {
        "title": "送相里造入京",
        "author": "李颀",
        "content": "子月过秦正，寒云覆洛城。\n嗟君未得志，犹作苦辛行。\n暖酒嫌衣薄，瞻风候雨晴。\n春官含笑待，驱马速前程。",
        "dynasty": "唐",
        "collection_info": null
    },
    {
        "title": "送钱子入京",
        "author": "李颀",
        "content": "夜梦还京北，乡心恨捣衣。\n朝逢入秦使，走马唤君归。\n驿路清霜下，关门黄叶稀。\n还家应信宿，看子速如飞。",
        "dynasty": "唐",
        "collection_info": null
    },
    {
        "title": "送綦毋三寺中赋得纱灯",
        "author": "李颀",
        "content": "禅室吐香烬，轻纱笼翠烟。\n长绳挂青竹，百尺垂红莲。\n熠爚众星下，玲珑双塔前。\n含光待明发，此别岂徒然。",
        "dynasty": "唐",
        "collection_info": null
    },
    {
        "title": "送人尉闽中",
        "author": "李颀",
        "content": "可叹芳菲日，分为万里情。\n阊门折垂柳，御苑听残莺。\n海戍通闽邑，江航过楚城。\n客心君莫问，春草是王程。",
        "dynasty": "唐",
        "collection_info": null
    },
    {
        "title": "送人归沔南",
        "author": "李颀",
        "content": "梅花今正发，失路復何如。\n旧国云山在，新年风景余。\n春饶汉阳梦，日寄武陵书。\n可即明时老，临川莫羡鱼。",
        "dynasty": "唐",
        "collection_info": null
    },
    {
        "title": "送卢逸人",
        "author": "李颀",
        "content": "洛阳为此别，携手更何时。\n不復人间见，祗应海上期。\n清溪入云木，白首卧茅茨。\n共惜卢敖去，天边望所思。",
        "dynasty": "唐",
        "collection_info": null
    },
    {
        "title": "送顾朝阳还吴",
        "author": "李颀",
        "content": "寂寞俱不偶，裹粮空入秦。\n宦途已可识，归卧包山春。\n旧国指飞鸟，沧波愁旅人。\n开樽洛水上，怨别柳花新。",
        "dynasty": "唐",
        "collection_info": null
    },
    {
        "title": "送窦参军",
        "author": "李颀",
        "content": "城南送归客，举酒对林峦。\n暄鸟迎风啭，春衣度雨寒。\n桃花开翠幕，柳色拂金鞍。\n公子何时至，无令芳草阑。",
        "dynasty": "唐",
        "collection_info": null
    },
    {
        "title": "望秦川",
        "author": "李颀",
        "content": "秦川朝望迥，日出正东峰。\n远近山河净，逶迤城阙重。\n秋声万户竹，寒色五陵松。\n客有归欤叹，悽其霜露浓。",
        "dynasty": "唐",
        "collection_info": null
    },
    {
        "title": "晚归东园",
        "author": "李颀",
        "content": "荆扉带郊郭，稼穑满东葘。\n倚杖寒山暮，鸣梭秋叶时。\n回云覆阴谷，返景照霜梨。\n澹泊真吾事，清风别自兹。",
        "dynasty": "唐",
        "collection_info": null
    },
    {
        "title": "觉公院施鸟石台",
        "author": "李颀",
        "content": "石台置香饭，斋后施诸禽。\n童子亦知善，众生无惧心。\n苔痕苍晓露，盘势出香林。\n锡杖或围绕，吾师一念深。",
        "dynasty": "唐",
        "collection_info": null
    },
    {
        "title": "篱笋",
        "author": "李颀",
        "content": "东园长新笋，映日復穿篱。\n迸出依青嶂，攒生半绿池。\n色因林向背，行逐地高卑。\n但恐春将老，青青独尔为。",
        "dynasty": "唐",
        "collection_info": null
    },
    {
        "title": "达奚吏部夫人寇氏挽歌",
        "author": "李颀",
        "content": "存殁令名传，青青松柏田。\n事姑称孝妇，生子继先贤。\n露湿铭旌重，风吹卤簿前。\n阴堂从此闭，谁诵女师篇。",
        "dynasty": "唐",
        "collection_info": null
    },
    {
        "title": "寄司勋卢员外",
        "author": "李颀",
        "content": "流澌腊月下河阳，草色新年发建章。\n秦地立春传太史，汉宫题柱忆仙郎。\n归鸿欲度千门雪，侍女新添五夜香。\n早晚荐雄文似者，故人今已赋长杨。",
        "dynasty": "唐",
        "collection_info": null
    },
    {
        "title": "寄綦毋三",
        "author": "李颀",
        "content": "新加大邑绶仍黄，近与单车去洛阳。\n顾眄一过丞相府，风流三接令公香。\n南川稉稻花侵县，西岭云霞色满堂。\n共道进贤蒙上赏，看君几岁作台郎。",
        "dynasty": "唐",
        "collection_info": null
    },
    {
        "title": "送魏万之京",
        "author": "李颀",
        "content": "朝闻游子唱离歌，昨夜微霜初渡河。\n鸿鴈不堪愁裏听，云山况是客中过。\n关城树色催寒近，御苑砧声向晚多。\n莫见长安行乐处，空令岁月易蹉跎。",
        "dynasty": "唐",
        "collection_info": null
    },
    {
        "title": "送李回",
        "author": "李颀",
        "content": "知君官属大司农，诏幸骊山职事雄。\n岁发金钱供御府，昼看仙液注离宫。\n千岩曙雪旌门上，十月寒花辇路中。\n不覩声明与文物，自伤流滞去关东。",
        "dynasty": "唐",
        "collection_info": null
    },
    {
        "title": "宿莹公禅房闻梵",
        "author": "李颀",
        "content": "花宫仙梵远微微，月隐高城钟漏稀。\n夜动霜林惊落叶，晓闻天籁发清机。\n萧条已入寒空静，飒沓仍随秋雨飞。\n始觉浮生无住着，顿令心地欲皈依。",
        "dynasty": "唐",
        "collection_info": null
    },
    {
        "title": "题璇公山池",
        "author": "李颀",
        "content": "远公遯迹庐山岑，开士幽居祇树林。\n片石孤峯窥色相，清池皓月照禅心。\n指挥如意天花落，坐卧闲房春草深。\n此外俗尘都不染，惟余玄度得相寻。",
        "dynasty": "唐",
        "collection_info": null
    },
    {
        "title": "题卢五旧居",
        "author": "李颀",
        "content": "物在人亡无见期，闲庭繫马不胜悲。\n窓前绿竹生空地，门外青山如旧时。\n怅望秋天鸣坠叶，巑岏枯柳宿寒鸱。\n忆君泪落东流水，岁岁花开知为谁。",
        "dynasty": "唐",
        "collection_info": null
    },
    {
        "title": "赠别张兵曹",
        "author": "李颀",
        "content": "汉家萧相国，功盖五诸侯。\n勋业河山重，丹青锡命优。\n君为禁脔壻，争看玉人游。\n荀令焚香日，潘郎振藻秋。\n新成鹦鹉赋，能衣鹔鹴裘。\n不惮轩车远，仍寻薜荔幽。\n苑梨飞绛叶，伊水净寒流。\n雪满故关道，云遮祥凤楼。\n一身轻寸禄，万物任虚舟。\n别后如相问，沧波双白鸥。",
        "dynasty": "唐",
        "collection_info": null
    },
    {
        "title": "宿香山寺石楼",
        "author": "李颀",
        "content": "夜宿翠微半，高楼闻暗泉。\n渔舟带远火，山磬发孤烟。\n衣拂云松外，门清河汉边。\n峰峦低枕席，世界接人天。\n霭霭花出雾，辉辉星映川。\n东林曙莺满，惆怅欲言旋。",
        "dynasty": "唐",
        "collection_info": null
    },
    {
        "title": "圣善阁送裴迪入京",
        "author": "李颀",
        "content": "云华满高阁，苔色上鈎栏。\n药草空阶静，梧桐返照寒。\n清吟可愈疾，携手暂同欢。\n堕叶和金磬，饥乌鸣露盘。\n伊流惜东别，灞水向西看。\n旧託含香署，云霄何足难。",
        "dynasty": "唐",
        "collection_info": null
    },
    {
        "title": "奉送漪叔游颍川兼谒淮阳太守",
        "author": "李颀",
        "content": "罢吏今何适，辞家方独行。\n嵩阳入归梦，颍水半前程。\n闻道淮阳守，东南卧理清。\n郡斋观政日，人马望乡情。\n迭岭雪初霁，寒砧霜后鸣。\n临川嗟拜手，寂寞事躬耕。",
        "dynasty": "唐",
        "collection_info": null
    },
    {
        "title": "二妃庙送裴侍御使桂阳",
        "author": "李颀",
        "content": "沅上秋草晚，苍苍尧女祠。\n无人见精魄，万古寒猿悲。\n桂水身殁后，椒浆神降时。\n回云迎赤豹，骤雨飒文狸。\n受命出炎海，焚香征楚词。\n乘骢感遗迹，一弔清川湄。",
        "dynasty": "唐",
        "collection_info": null
    },
    {
        "title": "送暨道士还玉清观",
        "author": "李颀",
        "content": "仙宫有名籍，度世吴江濆。\n大道本无我，青春长与君。\n中州俄已到，至理得而闻。\n明主降黄屋，时人看白云。\n空山何窈窕，三秀日氛氲。\n遂此留书客，超遥烟驾分。",
        "dynasty": "唐",
        "collection_info": null
    },
    {
        "title": "送刘主簿归金坛",
        "author": "李颀",
        "content": "与子十年旧，其如离别何。\n宦游邻故国，归梦是沧波。\n京口青山远，金陵芳草多。\n云帆晓容裔，江日昼清和。\n县郭舟人饮，津亭渔者歌。\n茅山有仙洞，羡尔再经过。",
        "dynasty": "唐",
        "collection_info": null
    },
    {
        "title": "送卢少府赴延陵",
        "author": "李颀",
        "content": "问君从宦所，何日府中趋。\n遥指金陵县，青山天一隅。\n行人怀寸禄，小吏献新图。\n北固波涛险，南天风俗殊。\n春江连橘柚，晚景媚菰蒲。\n漠漠花生渚，亭亭云过湖。\n滩沙映村火，水雾敛樯乌。\n回首东门路，乡书不可无。",
        "dynasty": "唐",
        "collection_info": null
    },
    {
        "title": "送皇甫曾游襄阳山水兼谒韦太守",
        "author": "李颀",
        "content": "岘山枕襄阳，滔滔江汉长。\n山深卧龙宅，水净斩蛟乡。\n元凯春秋传，昭明文选堂。\n风流满今古，烟岛思微茫。\n白鴈暮衝雪，青林寒带霜。\n芦花独戍晚，柑实万家香。\n旧国欲兹别，轻舟眇未央。\n百花亭漫漫，一柱观苍苍。\n按俗荆南牧，持衡吏部郎。\n逢君立五马，应醉习家塘。",
        "dynasty": "唐",
        "collection_info": null
    },
    {
        "title": "龙门送裴侍御监五岭选",
        "author": "李颀",
        "content": "万里番禺地，官人继帝忧。\n君为柱下史，将命出东周。\n歇马傍川路，张灯临石楼。\n棱棱静疎木，濞濞响寒流。\n榔叶四荒外，梅花五岭头。\n明珠尉佗国，翠羽夜郎洲。\n夷俗富珍产，土风资宦游。\n心清物不杂，弊革事无留。\n举善必称最，持姦当去尤。\n何辞桂江远，今日用贤秋。",
        "dynasty": "唐",
        "collection_info": null
    },
    {
        "title": "送乔琳",
        "author": "李颀",
        "content": "草绿小平津，花开伊水滨。\n今君不得意，孤负帝乡春。\n口不言金帛，心常任屈伸。\n阮公惟饮酒，陶令肯羞贫。\n阳羡风流地，沧海游寓人。\n菱歌五湖远，桂树八公邻。\n青鸟迎孤棹，白云随一身。\n潮随秣陵上，月映石头新。\n未可逃名利，应须在缙绅。\n汀洲芳杜色，劝尔暂垂纶。",
        "dynasty": "唐",
        "collection_info": null
    },
    {
        "title": "题少府监李丞山池",
        "author": "李颀",
        "content": "能向府亭内，置兹山与林。\n他人骕骦马，而我薜萝心。\n雨止禁门肃，莺啼官柳深。\n长廊閟军器，积水背城阴。\n窓外王孙草，床头中散琴。\n清风多仰慕，吾亦尔知音。",
        "dynasty": "唐",
        "collection_info": null
    },
    {
        "title": "长寿寺粲公院新甃井",
        "author": "李颀",
        "content": "僧房来往久，露井每同观。\n白石抱新甃，苍苔依旧栏。\n空瓶宛转下，长绠辘轳盘。\n境界因心净，泉源见底寒。\n钟鸣时灌顶，对此日闲安。",
        "dynasty": "唐",
        "collection_info": null
    },
    {
        "title": "魏仓曹宅各赋一物得当轩石竹",
        "author": "李颀",
        "content": "罗生殊众色，独为表华滋。\n虽杂蕙兰处，无争桃李时。\n同人趋府暇，落日后庭期。\n密叶散红点，灵条惊紫蕤。\n芳菲看不厌，采摘愿来兹。",
        "dynasty": "唐",
        "collection_info": null
    },
    {
        "title": "奉送五叔入京兼寄綦毋三",
        "author": "李颀",
        "content": "云阴带残日，怅别此何时。\n欲望黄山道，无由见所思。",
        "dynasty": "唐",
        "collection_info": null
    },
    {
        "title": "寄韩鹏",
        "author": "李颀",
        "content": "为政心闲物自闲，朝看飞鸟暮飞还。\n寄书河上神明宰，羡尔城头姑射山。",
        "dynasty": "唐",
        "collection_info": null
    },
    {
        "title": "百花原",
        "author": "李颀",
        "content": "百花原头望京师，黄河水流无已时。\n穷秋旷野行人绝，马首东来知是谁。",
        "dynasty": "唐",
        "collection_info": null
    },
    {
        "title": "遇刘五",
        "author": "李颀",
        "content": "洛阳一别梨花新，黄鸟飞飞逢故人。\n携手当年共为乐，无惊蕙草惜残春。",
        "dynasty": "唐",
        "collection_info": null
    },
    {
        "title": "送崔婴赴汉阳",
        "author": "李颀",
        "content": "中外相连弟与兄，新加小县子男名。\n纔年三十佩铜印，知尔弦歌汉水清。",
        "dynasty": "唐",
        "collection_info": null
    },
    {
        "title": "送五叔入京兼寄綦毋三",
        "author": "李颀",
        "content": "吏部明年拜官后，西城必与故人期。\n寄书春草年年色，莫道相逢玉女祠。",
        "dynasty": "唐",
        "collection_info": null
    },
    {
        "title": "野老曝背",
        "author": "李颀",
        "content": "百岁老翁不种田，惟知曝背乐残年。\n有时扪虱独搔首，目送归鸿篱下眠。",
        "dynasty": "唐",
        "collection_info": null
    },
    {
        "title": "送东阳王太守",
        "author": "李颀",
        "content": "江皋杜蘅绿，芳草日迟迟。\n桧楫今何去，星郎出守时。\n彤襜问风俗，明主寄惸嫠。\n令下不徒尔，人和当在兹。\n昔年经此地，微月有佳期。\n洞口桂花白，岩前春草滋。\n素沙静津濑，青壁带川坻。\n野鹤每孤立，林鼯常昼悲。",
        "dynasty": "唐",
        "collection_info": null
    },
    {
        "title": "咏张諲山水",
        "author": "李颀",
        "content": "小山破体闲支策，落日梨花照空壁。\n诗堪记室妬风流，画与将军作勍敌。",
        "dynasty": "唐",
        "collection_info": null
    },
    {
        "title": "失题",
        "author": "李颀",
        "content": "紫极殿前朝伏奏，龙华会裏日相望。\n别离岁岁如流水，谁辨他乡与故乡。",
        "dynasty": "唐",
        "collection_info": null
    },
    {
        "title": "冬夜寓居寄储太祝",
        "author": "綦毋潜",
        "content": "自为洛阳客，夫子吾知音。\n尽义能下士，时人无此心。\n奈何离居夜，巢鸟悲空林。\n愁坐至月上，復闻南邻砧。",
        "dynasty": "唐",
        "collection_info": null
    },
    {
        "title": "春泛若耶溪",
        "author": "綦毋潜",
        "content": "幽意无断绝，此去随所偶。\n晚风吹行舟，花路入溪口。\n际夜转西壑，隔山望南斗。\n潭烟飞溶溶，林月低向后。\n生事且弥漫，愿为持竿叟。",
        "dynasty": "唐",
        "collection_info": null
    },
    {
        "title": "题鹤林寺",
        "author": "綦毋潜",
        "content": "道林隐形胜，向背临层霄。\n松覆山殿[冷]，花藏溪路遥。\n珊珊宝幡挂，焰焰明灯烧。\n迟日半空谷，春风连上潮。\n少凭水木兴，暂令身心调。\n愿谢携手客，兹山禅诵饶。",
        "dynasty": "唐",
        "collection_info": null
    },
    {
        "title": "题栖霞寺",
        "author": "綦毋潜",
        "content": "南山势迴合，灵境依此住。\n殿转云崖阴，僧探石泉度。\n龙蛇争翕习，神鬼皆密护。\n万壑奔道场，羣峰向双树。\n天花飞不着，水月白成路。\n今日观身我，归心復何处。",
        "dynasty": "唐",
        "collection_info": null
    },
    {
        "title": "送储十二还庄城",
        "author": "綦毋潜",
        "content": "西坂何缭绕，青林问子家。\n天寒噪野雀，日晚度城鸦。\n寂历道傍树，曈昽原上霞。\n兹情不可说，长恨隐沦赊。",
        "dynasty": "唐",
        "collection_info": null
    },
    {
        "title": "送章彝下第",
        "author": "綦毋潜",
        "content": "长安渭桥路，行客别时心。\n献赋温泉毕，无媒魏阙深。\n黄莺啼就马，白日暗归林。\n三十名未立，君还惜寸阴。",
        "dynasty": "唐",
        "collection_info": null
    },
    {
        "title": "送崔员外黔中监选",
        "author": "綦毋潜",
        "content": "持衡出帝畿，星指夜郎飞。\n神女云迎马，荆门雨湿衣。\n听猿收泪罢，繫鴈待书稀。\n蛮貊虽殊俗，知君肝胆微。",
        "dynasty": "唐",
        "collection_info": null
    },
    {
        "title": "送贾恆明府兼寄温张二司户",
        "author": "綦毋潜",
        "content": "越客新安别，秦人旧国情。\n舟乘晚风便，月带上潮平。\n花路西施石，云峰句践城。\n明州报两掾，相忆二毛生。",
        "dynasty": "唐",
        "collection_info": null
    },
    {
        "title": "送宋秀才",
        "author": "綦毋潜",
        "content": "冠古积荣盛，当时数戟门。\n旧交丞相子，继世五侯孙。\n长劒倚天外，短书盈万言。\n秋风一送别，江上黯消魂。",
        "dynasty": "唐",
        "collection_info": null
    },
    {
        "title": "送平判官入秦",
        "author": "綦毋潜",
        "content": "谪远自安命，三年已忘归。\n同声愿执手，驿骑到门扉。\n云是帝乡去，军书谒紫微。\n曾为金马客，向日泪沾衣。",
        "dynasty": "唐",
        "collection_info": null
    },
    {
        "title": "送郑务拜伯父",
        "author": "綦毋潜",
        "content": "名公作逐臣，驱马拂行尘。\n旧国问郧子，劳歌过郢人。\n一川花送客，二月柳宜春。\n奉料竹林兴，宽怀此别晨。",
        "dynasty": "唐",
        "collection_info": null
    },
    {
        "title": "题招隐寺绚公房",
        "author": "綦毋潜",
        "content": "开士度人久，空岩花雾深。\n徒知燕坐处，不见有为心。\n兰若门对壑，田家路隔林。\n还言证法性，归去比黄金。",
        "dynasty": "唐",
        "collection_info": null
    },
    {
        "title": "宿太平观",
        "author": "綦毋潜",
        "content": "夕到玉京寝，窅冥云汉低。\n魂交仙室蝶，曙听羽人鸡。\n滴沥花上露，清泠松下溪。\n明当访真隐，挥手入无倪。",
        "dynasty": "唐",
        "collection_info": null
    },
    {
        "title": "题灵隐寺山顶禅院",
        "author": "綦毋潜",
        "content": "招提此山顶，下界不相闻。\n塔影挂清汉，钟声和白云。\n观空静室掩，行道众香焚。\n且驻西来驾，人天日未曛。",
        "dynasty": "唐",
        "collection_info": null
    },
    {
        "title": "若耶溪逢孔九",
        "author": "綦毋潜",
        "content": "相逢此溪曲，胜託在烟霞。\n潭影竹间动，岩阴檐外斜。\n人言上皇代，犬吠武陵家。\n借问淹留日，春风满若耶。",
        "dynasty": "唐",
        "collection_info": null
    },
    {
        "title": "宿龙兴寺",
        "author": "綦毋潜",
        "content": "香剎夜忘归，松青古殿扉。\n灯明方丈室，珠繫比丘衣。\n白日传心静，青莲喻法微。\n天花落不尽，处处鸟衔飞。",
        "dynasty": "唐",
        "collection_info": null
    },
    {
        "title": "题沈东美员外山池",
        "author": "綦毋潜",
        "content": "仙郎偏好道，凿沼象瀛洲。\n鱼乐随情性，船行任去留。\n秦人辨鸡犬，尧日识巢由。\n归客衡门外，仍怜返景幽。",
        "dynasty": "唐",
        "collection_info": null
    },
    {
        "title": "茅山洞口",
        "author": "綦毋潜",
        "content": "华阳仙洞口，半岭拂云看。\n窈窕穿苔壁，差池对石坛。\n方随地脉转，稍觉水晶寒。\n未果变金骨，归来兹路难。",
        "dynasty": "唐",
        "collection_info": null
    },
    {
        "title": "过方尊师院",
        "author": "綦毋潜",
        "content": "羽客北山寻，草堂松径深。\n养神宗示法，得道不知心。\n洞户逢双履，寥天有一琴。\n更登玄圃上，仍种杏成林。",
        "dynasty": "唐",
        "collection_info": null
    },
    {
        "title": "经陆补阙隐居",
        "author": "綦毋潜",
        "content": "不敢要君征亦起，致君全得似唐虞。\n谠言昨叹离天听，新象今闻入县图。\n琴锁坏窗风自响，鹤归乔木隐难呼。\n学书弟子何人在，点检犹存谏草无。",
        "dynasty": "唐",
        "collection_info": null
    },
    {
        "title": "登天竺寺",
        "author": "綦毋潜",
        "content": "郡有化城最，西穷迭嶂深。\n松门当涧口，石路在峰心。\n幽见夕阳霁，高逢暮雨阴。\n佛身瞻绀髮，宝地践黄金。\n云向竹溪尽，月从花洞临。\n因物成真悟，遗世在兹岑。",
        "dynasty": "唐",
        "collection_info": null
    },
    {
        "title": "满公房",
        "author": "綦毋潜",
        "content": "世界莲花藏，行人香火缘。\n灯王照不尽，中夜寂相传。",
        "dynasty": "唐",
        "collection_info": null
    },
    {
        "title": "过融上人兰若",
        "author": "綦毋潜",
        "content": "山头禅室挂僧衣，窗外无人溪鸟飞。\n黄昏半在下山路，却听钟声连翠微。",
        "dynasty": "唐",
        "collection_info": null
    },
    {
        "title": "早发上东门",
        "author": "綦毋潜",
        "content": "十五能行西入秦，三十无家作路人。\n时命不将明主合，布衣空染洛阳尘。",
        "dynasty": "唐",
        "collection_info": null
    },
    {
        "title": "祇园寺",
        "author": "綦毋潜",
        "content": "宝坊求往迹，神理驻沿洄。\n鴈塔酬前愿，王身更后来。\n加持将暝合，朗悟豁然开。\n两世分明见，余生復几哉。",
        "dynasty": "唐",
        "collection_info": null
    },
    {
        "title": "送集贤学士伊阙史少府放归江东觐省",
        "author": "綦毋潜",
        "content": "墨客钟张侣，材高吴越珍。\n千门来谒帝，驷马去荣亲。\n吏邑沿清洛，乡山指白苹。\n归期应不远，当及未央春。",
        "dynasty": "唐",
        "collection_info": null
    },
    {
        "title": "述韦昭应画犀牛",
        "author": "储光羲",
        "content": "遐方献文犀，万里随南金。\n大邦柔远人，以之居山林。\n食棘无秋冬，绝流无浅深。\n双角前崭崭，三蹄下骎骎。\n朝贤壮其容，未能辨其音。\n有我衰鸟郎，新邑长鸣琴。\n陛阁飞嘉声，丘甸盈仁心。\n闲居命国工，作绘北堂阴。\n眈眈若有神，庶比来仪禽。\n昔有舞天庭，为君奏龙吟。",
        "dynasty": "唐",
        "collection_info": null
    },
    {
        "title": "献王威仪",
        "author": "储光羲",
        "content": "入与真主言，有骑天马来。\n但有华清宫，不用神明台。\n肃肃长自闲，门静无人开。",
        "dynasty": "唐",
        "collection_info": null
    },
    {
        "title": "野田黄雀行",
        "author": "储光羲",
        "content": "啧啧野田雀，不知躯体微。\n闲穿深蒿裏，争食復争飞。\n穷老一颓舍，枣多桑树稀。\n无枣犹可食，无桑何以衣。\n萧条空仓暮，相引时来归。\n斜路岂不捷，渚田岂不肥。\n水长路且坏，恻恻与心违。",
        "dynasty": "唐",
        "collection_info": null
    },
    {
        "title": "樵父词",
        "author": "储光羲",
        "content": "山北饶朽木，山南多枯枝。\n枯枝作采薪，爨室私自知。\n诘朝砺斧寻，视暮行歌归。\n先雪隐薜荔，迎暄卧茅茨。\n清涧日濯足，乔木时曝衣。\n终年登险阻，不復忧安危。\n荡漾与神游，莫知是与非。",
        "dynasty": "唐",
        "collection_info": null
    },
    {
        "title": "渔父词",
        "author": "储光羲",
        "content": "泽鱼好鸣水，溪鱼好上流。\n渔梁不得意，下渚潜垂钩。\n乱荇时碍楫，新芦復隐舟。\n静言念终始，安坐看沈浮。\n素髮随风扬，远心与云游。\n逆浪还极浦，信潮下沧洲。\n非为徇形役，所乐在行休。",
        "dynasty": "唐",
        "collection_info": null
    },
    {
        "title": "牧童词",
        "author": "储光羲",
        "content": "不言牧田远，不道牧陂深。\n所念牛驯扰，不乱牧童心。\n圆笠覆我首，长簑披我襟。\n方将忧暑雨，亦以惧寒阴。\n大牛隐层坂，小牛穿近林。\n同类相鼓舞，触物成讴吟。\n取乐须臾间，宁问声与音。",
        "dynasty": "唐",
        "collection_info": null
    },
    {
        "title": "采莲词",
        "author": "储光羲",
        "content": "浅渚荇花繁，深潭菱叶疎。\n独往方自得，耻邀淇上姝。\n广江无术阡，大泽绝方隅。\n浪中海童语，流下鲛人居。\n春鴈时隐舟，新萍復满湖。\n采采乘日暮，不思贤与愚。",
        "dynasty": "唐",
        "collection_info": null
    },
    {
        "title": "采菱词",
        "author": "储光羲",
        "content": "浊水菱叶肥，清水菱叶鲜。\n义不游浊水，志士多苦言。\n潮没具区薮，潦深云梦田。\n朝随北风去，暮逐南风旋。\n浦口多渔家，相与邀我船。\n饭稻以终日，羹莼将永年。\n方冬水物穷，又欲休山樊。\n尽室相随从，所贵无忧患。",
        "dynasty": "唐",
        "collection_info": null
    },
    {
        "title": "射雉词",
        "author": "储光羲",
        "content": "曝暄理新翳，迎春射鸣雉。\n原田遥一色，皋陆旷千里。\n遥闻咿喔声，时见双飞起。\n幂䍥疎蒿下，毰毸深丛裏。\n顾敌已忘生，争雄方决死。\n仁心贵勇义，岂能復伤此。\n超遥下故墟，迢递回高畤。\n大夫昔何苦，取笑欢妻子。",
        "dynasty": "唐",
        "collection_info": null
    },
    {
        "title": "猛虎词",
        "author": "储光羲",
        "content": "寒亦不忧雪，饥亦不食人。\n人肉岂不甘，所恶伤明神。\n太室为我宅，孟门为我邻。\n百兽为我膳，五龙为我宾。\n蒙马一何威，浮江一以仁。\n彩章耀朝日，爪牙雄武臣。\n高云逐气浮，厚地随声震。\n君能贾余勇，日夕长相亲。",
        "dynasty": "唐",
        "collection_info": null
    },
    {
        "title": "渭桥北亭作",
        "author": "储光羲",
        "content": "停车渭阳暮，望望入秦京。\n不见鹓鸾道，如闻歌吹声。\n乡魂涉江水，客路指蒲城。\n独有故楼月，今来亭上明。",
        "dynasty": "唐",
        "collection_info": null
    },
    {
        "title": "述华清宫五首 一",
        "author": "储光羲",
        "content": "上在蓬莱宫，莫若居华清。\n朝朝礼玄阁，日日闻体轻。\n大圣不私己，精禋为羣氓。",
        "dynasty": "唐",
        "collection_info": null
    },
    {
        "title": "述华清宫五首 二",
        "author": "储光羲",
        "content": "上出蓬莱时，六龙俨齐首。\n长道舒羽仪，彤云暎前后。\n天声殷宇宙，真气到林薮。",
        "dynasty": "唐",
        "collection_info": null
    },
    {
        "title": "述华清宫五首 三",
        "author": "储光羲",
        "content": "昔在轩辕朝，五城十二楼。\n今我神泉宫，独在骊山陬。\n羣方趋顺动，百辟随天游。",
        "dynasty": "唐",
        "collection_info": null
    },
    {
        "title": "述华清宫五首 四",
        "author": "储光羲",
        "content": "正月开阳和，通门缉元化。\n穆穆睟容归，岂为明灯夜。\n高山大风起，肃肃随龙驾。",
        "dynasty": "唐",
        "collection_info": null
    },
    {
        "title": "述华清宫五首 五",
        "author": "储光羲",
        "content": "上林神君宫，此地即明庭。\n山开鸿蒙色，天转招摇星。\n三雪报大有，孰为非我灵。",
        "dynasty": "唐",
        "collection_info": null
    },
    {
        "title": "杂咏五首 石子松",
        "author": "储光羲",
        "content": "盘石青岩下，松生盘石中。\n冬春无异色，朝暮有清风。\n五鬣何人采，西山旧两童。",
        "dynasty": "唐",
        "collection_info": null
    },
    {
        "title": "杂咏五首 架檐藤",
        "author": "储光羲",
        "content": "得从轩墀下，殊胜松柏林。\n生枝逐架远，吐叶向门深。\n何许答君子，檐间朝暝阴。",
        "dynasty": "唐",
        "collection_info": null
    },
    {
        "title": "杂咏五首 池边鹤",
        "author": "储光羲",
        "content": "舞鹤傍池边，水清毛羽鲜。\n立如依岸雪，飞似向池泉。\n江海虽言旷，无如君子前。",
        "dynasty": "唐",
        "collection_info": null
    },
    {
        "title": "杂咏五首 钓鱼湾",
        "author": "储光羲",
        "content": "垂钓绿湾春，春深杏花乱。\n潭清疑水浅，荷动知鱼散。\n日暮待情人，维舟绿杨岸。",
        "dynasty": "唐",
        "collection_info": null
    },
    {
        "title": "杂咏五首 幽人居",
        "author": "储光羲",
        "content": "幽人下山径，去去夹青林。\n滑处莓苔湿，暗中萝薜深。\n春朝烟雨散，犹带浮云阴。",
        "dynasty": "唐",
        "collection_info": null
    },
    {
        "title": "题太玄观",
        "author": "储光羲",
        "content": "门外车马喧，门裏宫殿清。\n行即翳若木，坐即吹玉笙。\n所喧既非我，真道其冥冥。",
        "dynasty": "唐",
        "collection_info": null
    },
    {
        "title": "至嵩阳观观即天皇故宅",
        "author": "储光羲",
        "content": "真人上清室，乃在中峰前。\n花雾生玉井，霓裳画列仙。\n念兹宫故宇，多此地新泉。\n松柏有清阴，薜萝亦自妍。\n一闻步虚子，又话逍遥篇。\n忽若在云汉，风中意泠然。",
        "dynasty": "唐",
        "collection_info": null
    },
    {
        "title": "贻韦炼师",
        "author": "储光羲",
        "content": "精思莫知日，意静如空虚。\n三鸟自来去，九光遥卷舒。\n新池近天井，玉宇停云车。\n余亦苦山路，洗心祈道书。",
        "dynasty": "唐",
        "collection_info": null
    },
    {
        "title": "霁后贻马十二巽",
        "author": "储光羲",
        "content": "高天风雨散，清气在园林。\n况我夜初静，当轩鸣绿琴。\n云开北堂月，庭满南山阴。\n不见长裾者，空歌游子吟。",
        "dynasty": "唐",
        "collection_info": null
    },
    {
        "title": "题陆山人楼",
        "author": "储光羲",
        "content": "暮声杂初鴈，夜色涵早秋。\n独见海中月，照君池上楼。\n山云拂高栋，天汉入云流。\n不惜朝光满，其如千里游。",
        "dynasty": "唐",
        "collection_info": null
    },
    {
        "title": "献八舅东归",
        "author": "储光羲",
        "content": "高位莫能舍，舍之世所贤。\n云车游日华，岂比龙楼前。\n寝疾乃就枕，情感唯灵仙。\n帝鸿思道宗，臣彭亦长年。\n天书加羽服，又许归东川。\n镜水涵太清，禹山朝上玄。\n诚亡真混沌，玉立方婵娟。\n素业作仙居，子孙当自传。\n门多松柏树，箧有逍遥篇。\n独往不可羣，沧海成桑田。",
        "dynasty": "唐",
        "collection_info": null
    },
    {
        "title": "泛茅山东溪",
        "author": "储光羲",
        "content": "清晨登仙峰，峰远行未极。\n江海霁初景，草木含新色。\n而我任天和，此时聊动息。\n望乡白云裏，发棹清溪侧。\n松柏生深山，无心自贞直。",
        "dynasty": "唐",
        "collection_info": null
    },
    {
        "title": "吃茗粥作",
        "author": "储光羲",
        "content": "当昼暑气盛，鸟雀静不飞。\n念君高梧阴，復解山中衣。\n数片远云度，曾不蔽炎晖。\n淹留膳茶粥，共我饭蕨薇。\n敝庐既不远，日暮徐徐归。",
        "dynasty": "唐",
        "collection_info": null
    },
    {
        "title": "游茅山五首 一",
        "author": "储光羲",
        "content": "十年别乡县，西去入皇州。\n此意在观国，不言空远游。\n九衢平若水，利往无轻舟。\n北洛反初路，东江还故丘。\n春山多秀木，碧涧尽清流。\n不见子桑扈，当从方外求。",
        "dynasty": "唐",
        "collection_info": null
    },
    {
        "title": "游茅山五首 二",
        "author": "储光羲",
        "content": "世业传儒行，行成非不荣。\n其如怀独善，况以闻长生。\n家近华阳洞，早年深此情。\n巾车云路入，理棹瑶溪行。\n天地朝光满，江山春色明。\n王庭有轩冕，此日方知轻。",
        "dynasty": "唐",
        "collection_info": null
    },
    {
        "title": "游茅山五首 三",
        "author": "储光羲",
        "content": "平生非作者，望古怀清芬。\n心以道为际，行将时不羣。\n兹山在人境，灵贶久传闻。\n远势一峰出，近形千嶂分。\n冬春有茂草，朝暮多鲜云。\n此去亦何极，但言西日曛。",
        "dynasty": "唐",
        "collection_info": null
    },
    {
        "title": "游茅山五首 四",
        "author": "储光羲",
        "content": "昔贤居柱下，今我去人间。\n良以直心旷，兼之外视闲。\n垂纶非钓国，好学异希颜。\n落日登高屿，悠然望远山。\n溪流碧水去，云带清阴还。\n想见中林士，岩扉长不关。",
        "dynasty": "唐",
        "collection_info": null
    },
    {
        "title": "游茅山五首 五",
        "author": "储光羲",
        "content": "名岳征仙事，清都访道书。\n山门入松柏，天路涵空虚。\n南极见朝采，西潭闻夜渔。\n远心尚云宿，浪迹出林居。\n为己存实际，忘形同化初。\n此行良已矣，不乐復何如。",
        "dynasty": "唐",
        "collection_info": null
    },
    {
        "title": "述降圣观",
        "author": "储光羲",
        "content": "一山尽天苑，一峰开道宫。\n道花飞羽衞，天鸟游云空。\n玉殿俯玄水，春旗摇素风。\n夹门小松柏，覆井新梧桐。\n自昔大仙下，乃知元化功。\n神皇作桂馆，此意与天通。",
        "dynasty": "唐",
        "collection_info": null
    },
    {
        "title": "题眄上人禅居",
        "author": "储光羲",
        "content": "真王清净子，燕居復行心。\n结宇邻居邑，寤言非远寻。\n丹青丈室满，草树一庭深。\n秀色玄冬发，交枝白日阴。\n江流暎朱户，山鸟鸣香林。\n独住已寂寂，安知浮与沈。",
        "dynasty": "唐",
        "collection_info": null
    },
    {
        "title": "过新丰道中",
        "author": "储光羲",
        "content": "西下长乐坂，东入新丰道。\n雨多车马稀，道上生秋草。\n太阴蔽皋陆，莫知晚与早。\n雷雨杳冥冥，川谷漫浩浩。\n诏书植嘉木，众言桃李好。\n自媿无此容，归从汉阴老。",
        "dynasty": "唐",
        "collection_info": null
    },
    {
        "title": "夜到洛口入黄河",
        "author": "储光羲",
        "content": "河洲多青草，朝暮增客愁。\n客愁惜朝暮，枉渚蹔停舟。\n中宵大川静，解缆逐归流。\n浦溆既清旷，沿洄非阻修。\n登舻望落月，击汰悲新秋。\n倘遇乘槎客，永言星汉游。",
        "dynasty": "唐",
        "collection_info": null
    },
    {
        "title": "使过弹筝峡作",
        "author": "储光羲",
        "content": "鸟雀知天雪，羣飞復羣鸣。\n原田无遗粟，日暮满空城。\n达士忧世务，鄙夫念王程。\n晨过弹筝峡，马足凌兢行。\n双壁隐灵曜，莫能知晦明。\n皑皑坚冰白，漫漫阴云平。\n始信古人言，苦节不可贞。",
        "dynasty": "唐",
        "collection_info": null
    },
    {
        "title": "泊舟贻潘少府",
        "author": "储光羲",
        "content": "行子苦风潮，维舟未能发。\n宵分卷前幔，卧视清秋月。\n四泽蒹葭深，中洲烟火绝。\n苍苍水雾起，落落疎星没。\n所遇尽渔商，与言多楚越。\n其如念极浦，又以思明哲。\n常若千里余，况之异乡别。",
        "dynasty": "唐",
        "collection_info": null
    },
    {
        "title": "仲夏入园中东陂",
        "author": "储光羲",
        "content": "方塘深且广，伊昔俯吾庐。\n环岸垂绿柳，盈泽发红蕖。\n上延北原秀，下属幽人居。\n暑雨若混沌，清明如空虚。\n此乡多隐逸，水陆见樵渔。\n废赏亦何贵，为欢良易摅。\n且言重观国，当此赋归欤。",
        "dynasty": "唐",
        "collection_info": null
    },
    {
        "title": "效古二首 一",
        "author": "储光羲",
        "content": "晨登凉风台，暮走邯郸道。\n曜灵何赫烈，四野无青草。\n大军北集燕，天子西居镐。\n妇人役州县，丁男事征讨。\n老幼相别离，哭泣无昏早。\n稼穑既殄绝，川泽復枯槁。\n旷哉远此忧，冥冥商山皓。",
        "dynasty": "唐",
        "collection_info": null
    },
    {
        "title": "效古二首 二",
        "author": "储光羲",
        "content": "东风吹大河，河水如倒流。\n河洲尘沙起，有若黄云浮。\n赪霞烧广泽，洪曜赫高丘。\n野老泣相语，无地可荫休。\n翰林有客卿，独负苍生忧。\n中夜起踯躅，思欲献厥谋。\n君门峻且深，踠足空夷犹。",
        "dynasty": "唐",
        "collection_info": null
    },
    {
        "title": "杂诗二首 一",
        "author": "储光羲",
        "content": "混沌本无象，末路多是非。\n达士志寥廓，所在能忘禨。\n耕凿时未至，还山聊采薇。\n虎豹对我蹲，鸑鷟旁我飞。\n仙人空中来，谓我勿復归。\n格泽为君驾，虹蜺为君衣。\n西游昆崙墟，可与世人违。",
        "dynasty": "唐",
        "collection_info": null
    },
    {
        "title": "杂诗二首 二",
        "author": "储光羲",
        "content": "秋气肃天地，太行高崔嵬。\n猨狖清夜吟，其声一何哀。\n寂寞掩圭荜，梦寐游蓬莱。\n琪树远亭亭，玉堂云中开。\n洪崖吹箫管，玉女飘飖来。\n雨师既先后，道路无纤埃。\n鄙哉楚襄王，独好阳云台。",
        "dynasty": "唐",
        "collection_info": null
    },
    {
        "title": "陆着作挽歌 一",
        "author": "储光羲",
        "content": "世业江湖侧，郊原休沐处。\n独言五日归，未道千秋去。\n乡亭春水绿，昌阁寒光暮。\n昔为昼锦游，今成逝川路。",
        "dynasty": "唐",
        "collection_info": null
    },
    {
        "title": "陆着作挽歌 二",
        "author": "储光羲",
        "content": "归路秦城下，寒云惨平田。\n故园沧海边，绿柳覆平川。\n送客异他日，还舟殊昔年。\n华亭有明月，长向陇头悬。",
        "dynasty": "唐",
        "collection_info": null
    },
    {
        "title": "陆着作挽歌 三",
        "author": "储光羲",
        "content": "剑水千人石，荆江万里流。\n英英有君子，才德满中州。\n明道俟良佐，惟贤初薄游。\n生涯一朝尽，寂寞夜台幽。",
        "dynasty": "唐",
        "collection_info": null
    },
    {
        "title": "陆着作挽歌 四",
        "author": "储光羲",
        "content": "金堂策令名，仙掖居清位。\n鸣玉朝双阙，垂缨游两地。\n朝夕既论思，春秋仍书事。\n何言鲁声伯，忽下琼珠泪。",
        "dynasty": "唐",
        "collection_info": null
    },
    {
        "title": "陆着作挽歌 五",
        "author": "储光羲",
        "content": "令德弃人世，明朝降宠章。\n起居存有位，着作没为郎。\n寒水落南浦，月华虚北堂。\n松门一长想，彷佛见清扬。",
        "dynasty": "唐",
        "collection_info": null
    },
    {
        "title": "山居贻裴十二迪",
        "author": "储光羲",
        "content": "落叶满山砌，苍烟埋竹扉。\n远怀青冥士，书劒常相依。\n霜卧眇兹地，琴言纷已违。\n衡阳今万里，南雁将何归。\n出径惜松引，入舟怜钓矶。\n西林有明月，夜久空微微。",
        "dynasty": "唐",
        "collection_info": null
    },
    {
        "title": "秦中岁晏马舍人宅宴集",
        "author": "储光羲",
        "content": "冬暮久无乐，西行至长安。\n故人处东第，清夜多新欢。\n广庭竹阴静，华池月色寒。\n知音尽词客，方见交情难。",
        "dynasty": "唐",
        "collection_info": null
    },
    {
        "title": "荐玄德公庙",
        "author": "储光羲",
        "content": "神道本无已，成化亦自然。\n君居寥天上，德在玉华泉。\n真游践王豫，永日迟云仙。\n表微在营道，明祀将祈年。\n灵山俯新邑，松上生彩烟。\n岂知穆天子，远去瑶池边。",
        "dynasty": "唐",
        "collection_info": null
    },
    {
        "title": "上长史王公责躬",
        "author": "储光羲",
        "content": "覆舟无伯夷，覆车无仲尼。\n自咎失明义，宁由贝锦诗。\n松柏日已坚，桃李日以滋。\n顾己独暗昧，所居成蒺藜。\n大贤荐时文，丑妇用蛾眉。\n惕惕愧不已，岂敢论其私。\n方朔既有言，子建亦有诗。\n恻隐及先世，析薪成自悲。\n灵鸟酬德辉，黄雀报仁慈。\n若公庶伏罪，此事安能迟。",
        "dynasty": "唐",
        "collection_info": null
    },
    {
        "title": "至岳寺即大通大照禅塔上温上人",
        "author": "储光羲",
        "content": "秋山下暎宫，宫色宜朝阳。\n迢递在半岭，参差非一行。\n燕息云满门，出游花隐房。\n二尊此成道，禅宇遥相望。\n凤铎天中鸣，岩梯松下长。\n山墟响信鼓，蘅薄生蕙香。\n起灭一以雪，往来亦诚亡。\n悲哉门弟子，要自知心长。",
        "dynasty": "唐",
        "collection_info": null
    },
    {
        "title": "终南幽居献苏侍郎三首时拜太祝未上 一",
        "author": "储光羲",
        "content": "暮春天气和，登岭望层城。\n朝日悬清景，巍峨宫殿明。\n圣君常临朝，达士復悬衡。\n道近燕艮足，归来卧山楹。\n灵阶曝仙书，深室炼金英。\n春岩松柏秀，晨路鵾鸡鸣。\n羽化既有言，无然悲不成。",
        "dynasty": "唐",
        "collection_info": null
    },
    {
        "title": "终南幽居献苏侍郎三首时拜太祝未上 二",
        "author": "储光羲",
        "content": "中岁尚微道，始知将谷神。\n抗策还南山，水木自相亲。\n深林开一道，青嶂成四邻。\n平明去采薇，日入行刈薪。\n云归万壑暗，雪罢千崖春。\n始看玄鸟来，已见瑶华新。\n寄言搴芳者，无乃后时人。",
        "dynasty": "唐",
        "collection_info": null
    },
    {
        "title": "终南幽居献苏侍郎三首时拜太祝未上 三",
        "author": "储光羲",
        "content": "卜筑青岩裏，云萝四垂阴。\n虚室若无人，乔木自成林。\n时有清风至，侧闻樵采音。\n凤皇鸣南冈，望望隔层岑。\n既言山路远，復道溪流深。\n偓佺空中游，虬龙水间吟。\n何当见轻翼，为我达远心。",
        "dynasty": "唐",
        "collection_info": null
    },
    {
        "title": "题应圣观",
        "author": "储光羲",
        "content": "空中望小山，山下见余雪。\n皎皎河汉女，在兹养真骨。\n登门骇天书，启籥问仙诀。\n池光摇水雾，灯色连松月。\n合砖起花台，折草成玉节。\n天鸡弄白羽，王母垂玄髮。\n北有上年宫，一路在云霓。\n上心方嚮道，时復朝金阙。",
        "dynasty": "唐",
        "collection_info": null
    },
    {
        "title": "至闲居精舍呈正上人",
        "author": "储光羲",
        "content": "太室三招提，其趣皆不同。\n不同非一趣，况是天游宫。\n双岭前夹门，阁道復横空。\n宝坊若花积，宛转不可穷。\n流泉自成池，清松信饶风。\n秋晏景气逈，皛明丹素功。\n将近隐者邻，远与西山通。\n大师假惠照，念以息微躬。",
        "dynasty": "唐",
        "collection_info": null
    },
    {
        "title": "酬綦毋校书梦耶溪见赠之作",
        "author": "储光羲",
        "content": "校文在仙掖，每有沧洲心。\n况以北窗下，梦游清溪阴。\n春看湖水漫，夜入迴塘深。\n往往缆垂葛，出舟望前林。\n山人松下饭，钓客芦中吟。\n小隐何足贵，长年固可寻。\n还车首东道，惠言若黄金。\n以我采薇意，传之天姥岑。",
        "dynasty": "唐",
        "collection_info": null
    },
    {
        "title": "田家即事",
        "author": "储光羲",
        "content": "蒲叶日已长，杏花日已滋。\n老农要看此，贵不违天时。\n迎晨起饭牛，双驾耕东菑。\n蚯蚓土中出，田乌随我飞。\n羣合乱啄噪，嗷嗷如道饥。\n我心多恻隐，顾此两伤悲。\n拨食与田乌，日暮空筐归。\n亲戚更相诮，我心终不移。",
        "dynasty": "唐",
        "collection_info": null
    },
    {
        "title": "同王十三维偶然作十首 一",
        "author": "储光羲",
        "content": "仲夏日中时，草木看欲燋。\n田家惜工力，把锄来东皋。\n顾望浮云阴，往往误伤苗。\n归来悲困极，兄嫂共相譊。\n无钱可沽酒，何以解劬劳？\n夜深星汉明，庭宇虚寥寥。\n高柳三五株，可以独逍遥。",
        "dynasty": "唐",
        "collection_info": null
    },
    {
        "title": "同王十三维偶然作十首 二",
        "author": "储光羲",
        "content": "北山种松柏，南山种蒺藜。\n出入虽同趣，所向各有宜。\n孔丘贵仁义，老氏好无为。\n我心若虚空，此道将安施。\n暂过伊阙间，晼晚三伏时。\n高阁入云中，芙蓉满清池。\n要自非我室，还望南山陲。",
        "dynasty": "唐",
        "collection_info": null
    },
    {
        "title": "同王十三维偶然作十首 三",
        "author": "储光羲",
        "content": "野老本贫贱，冒暑锄瓜田。\n一畦未及终，树下高枕眠。\n荷莜者谁子，皤皤来息肩。\n不復问乡墟，相见但依然。\n腹中无一物，高话羲皇年。\n落日临层隅，逍遥望晴川。\n使妇提蚕筐，呼儿榜渔船。\n悠悠泛绿水，去摘浦中莲。\n莲花艳且美，使我不能还。",
        "dynasty": "唐",
        "collection_info": null
    },
    {
        "title": "同王十三维偶然作十首 四",
        "author": "储光羲",
        "content": "浮云在虚空，随风復卷舒。\n我心方处顺，动作何忧虞。\n但言婴世网，不復得间居。\n迢递别东国，超遥来西都。\n见人乃恭敬，曾不问贤愚。\n虽若不能言，中心亦难诬。\n故乡满亲戚，道远情日疎。\n偶欲陈此意，復无南飞凫。",
        "dynasty": "唐",
        "collection_info": null
    },
    {
        "title": "同王十三维偶然作十首 五",
        "author": "储光羲",
        "content": "草木花叶生，相与命为春。\n当非草木意，信是故时人。\n静念恻羣物，何由知至真。\n狂歌问夫子，夫子莫能陈。\n凤皇飞且鸣，容裔下天津。\n清净无言语，兹焉庶可亲。",
        "dynasty": "唐",
        "collection_info": null
    },
    {
        "title": "同王十三维偶然作十首 六",
        "author": "储光羲",
        "content": "黄河流向东，弱水流向西。\n趋舍各有异，造化安能齐。\n妾本邯郸女，生长在丛台。\n既闻容见宠，復想玄为妻。\n刻画尚风流，幸会君招携。\n逶迤歌舞座，婉娈芙蓉闺。\n日月方向除，恩爱忽焉暌。\n弃置谁復道，但悲生不谐。\n羡彼匹妇意，偕老常同栖。",
        "dynasty": "唐",
        "collection_info": null
    },
    {
        "title": "同王十三维偶然作十首 七",
        "author": "储光羲",
        "content": "日暮登春山，山鲜云復轻。\n远近看春色，踟蹰新月明。\n仙人浮丘公，对月时吹笙。\n丹鸟飞熠熠，苍蝇乱营营。\n羣动汩吾真，讹言伤我情。\n安得如子晋，与之游太清。",
        "dynasty": "唐",
        "collection_info": null
    },
    {
        "title": "同王十三维偶然作十首 八",
        "author": "储光羲",
        "content": "耽耽铜鞮宫，遥望长数里。\n宾客无多少，出入皆珠履。\n朴儒亦何为，辛苦读旧史。\n不道无家舍，效他养妻子。\n冽冽玄冬暮，衣裳无准拟。\n偶然着道书，神人养生理。\n公卿时见赏，赐赉难具纪。\n莫问身后事，且论朝夕是。",
        "dynasty": "唐",
        "collection_info": null
    },
    {
        "title": "同王十三维偶然作十首 九",
        "author": "储光羲",
        "content": "空山暮雨来，众鸟竟栖息。\n斯须照夕阳，双双復抚翼。\n我念天时好，东田有稼穑。\n浮云蔽川原，新流集沟洫。\n裴回顾衡宇，僮仆邀我食。\n卧览床头书，睡看机中织。\n想见明膏煎，中夜起唧唧。",
        "dynasty": "唐",
        "collection_info": null
    },
    {
        "title": "同王十三维偶然作十首 十",
        "author": "储光羲",
        "content": "四邻竞丰屋，我独好卑室。\n窈窕高台中，时闻抚新瑟。\n狂飙动地起，拔木乃非一。\n相顾始知悲，中心忧且栗。\n蚩蚩命子弟，恨不居高秩。\n日入宾从归，清晨冠盖出。\n中庭有奇树，荣早衰復疾。\n此道犹不知，微言安可述。",
        "dynasty": "唐",
        "collection_info": null
    },
    {
        "title": "昇天行贻卢六健",
        "author": "储光羲",
        "content": "真人居阆风，时奏清商音。\n听者即王母，泠泠和瑟琴。\n坐对三花枝，行随五云阴。\n天长昆崙小，日久蓬莱深。\n上由玉华宫，下视首阳岑。\n神州亦清净，要自有浮沈。\n恻恻苦哉行，呱呱游子吟。\n庐山逢若士，思欲化黄金。\n雨雪没太山，谁能无归心。\n逍遥在云汉，可以来相寻。",
        "dynasty": "唐",
        "collection_info": null
    },
    {
        "title": "田家杂兴八首 一",
        "author": "储光羲",
        "content": "春至鸧鹒鸣，薄言向田墅。\n不能自力作，黾勉娶邻女。\n既念生子孙，方思广田圃。\n闲时相顾笑，喜悦好禾黍。\n夜夜登啸台，南望洞庭渚。\n百草被霜露，秋山响砧杵。\n却羡故年时，中情无所取。",
        "dynasty": "唐",
        "collection_info": null
    },
    {
        "title": "田家杂兴八首 二",
        "author": "储光羲",
        "content": "众人耻贫贱，相与尚膏腴。\n我情既浩荡，所乐在畋渔。\n山泽时晦暝，归家蹔闲居。\n满园植葵藿，绕屋树桑榆。\n禽雀知我闲，翔集依我庐。\n所愿在优游，州县莫相呼。\n日与南山老，兀然倾一壶。",
        "dynasty": "唐",
        "collection_info": null
    },
    {
        "title": "田家杂兴八首 三",
        "author": "储光羲",
        "content": "逍遥阡陌上，远近无相识。\n落日照秋山，千岩同一色。\n网罟绕深莽，鹰鹯始轻翼。\n猎马既如风，奔兽莫敢息。\n驻旗沧海上，犒士吴宫侧。\n楚国有夫人，性情本贞直。\n鲜禽徒自致，终岁竟不食。",
        "dynasty": "唐",
        "collection_info": null
    },
    {
        "title": "田家杂兴八首 四",
        "author": "储光羲",
        "content": "田家趋壠亩，当昼掩虚关。\n邻里无烟火，儿童共幽闲。\n桔槔悬空圃，鸡犬满桑间。\n时来农事隙，采药游名山。\n但言所采多，不念路险艰。\n人生如蜉蝣，一往不可攀。\n君看西王母，千载美容颜。",
        "dynasty": "唐",
        "collection_info": null
    },
    {
        "title": "田家杂兴八首 五",
        "author": "储光羲",
        "content": "平生养情性，不復计忧乐。\n去家行卖畚，留滞南阳郭。\n秋至黍苗黄，无人可刈获。\n稚子朝未饭，把竿逐鸟雀。\n忽见梁将军，乘车出宛洛。\n意气轶道路，光辉满墟落。\n安知负薪者，咥咥笑轻薄。",
        "dynasty": "唐",
        "collection_info": null
    },
    {
        "title": "田家杂兴八首 六",
        "author": "储光羲",
        "content": "楚山有高士，梁国有遗老。\n筑室既相邻，向田復同道。\n糗糒常共饭，儿孙每更抱。\n忘此耕耨劳，媿彼风雨好。\n蟪蛄鸣空泽，鶗鴂伤秋草。\n日夕寒风来，衣裳苦不早。",
        "dynasty": "唐",
        "collection_info": null
    },
    {
        "title": "田家杂兴八首 七",
        "author": "储光羲",
        "content": "梧桐荫我门，薜荔网我屋。\n迢迢两夫妇，朝出暮还宿。\n稼穑既自种，牛羊还自牧。\n日旰懒耕锄，登高望川陆。\n空山足禽兽，墟落多乔木。\n白马谁家儿，联翩相驰逐。",
        "dynasty": "唐",
        "collection_info": null
    },
    {
        "title": "田家杂兴八首 八",
        "author": "储光羲",
        "content": "种桑百余树，种黍三十亩。\n衣食既有余，时时会亲友。\n夏来菰米饭，秋至菊花酒。\n孺人喜逢迎，稚子解趋走。\n日暮闲园裏，团团荫榆柳。\n酩酊乘夜归，凉风吹户牖。\n清浅望河汉，低昂看北斗。\n数瓮犹未开，明朝能饮否。",
        "dynasty": "唐",
        "collection_info": null
    },
    {
        "title": "题辨觉精舍",
        "author": "储光羲",
        "content": "朝随秋云阴，乃至青松林。\n花阁空中远，方池岩下深。\n竹风乱天语，溪响成龙吟。\n试问真君子，游山非世心。",
        "dynasty": "唐",
        "collection_info": null
    },
    {
        "title": "题慎言法师故房",
        "author": "储光羲",
        "content": "精庐不住子，自有无生乡。\n过客知何道，裴回雁子堂。\n浮云归故岭，落月还西方。\n日夕虚空裏，时时闻异香。",
        "dynasty": "唐",
        "collection_info": null
    },
    {
        "title": "石瓮寺",
        "author": "储光羲",
        "content": "遥山起真宇，西向尽花林。\n下见宫殿小，上看廊庑深。\n苑花落池水，天语闻松音。\n君子又知我，焚香期化心。",
        "dynasty": "唐",
        "collection_info": null
    },
    {
        "title": "题崔山人别业",
        "author": "储光羲",
        "content": "南阳隐居者，筑室丹溪源。\n溪冷惧秋[晏]，室寒欣景暾。\n山鸡鸣菌阁，水雾入衡门。\n东岭或舒啸，北窗时讨论。\n封君渭阳竹，逸士汉阴园。\n何必崆峒上，独为尧所尊。",
        "dynasty": "唐",
        "collection_info": null
    },
    {
        "title": "行次田家澳梁作",
        "author": "储光羲",
        "content": "田家俯长道，邀我避炎氛。\n当暑日方昼，高天无片云。\n桑间禾黍气，柳下牛羊羣。\n野雀栖空屋，晨昏不復闻。\n前登澳梁坂，极望温泉分。\n逆旅方三舍，西山犹未曛。",
        "dynasty": "唐",
        "collection_info": null
    },
    {
        "title": "昭圣观",
        "author": "储光羲",
        "content": "主家隐溪口，微路入花源。\n数日朝青阁，彩云犹在门。\n双楼夹一殿，玉女侍玄元。\n扶橑尽蟠木，步櫩多画翻。\n新松引天籁，小柏绕山樊。\n坐弄竹阴远，行随溪水喧。\n石池辨春色，林兽知人言。\n未逐凤皇去，真宫在此原。",
        "dynasty": "唐",
        "collection_info": null
    },
    {
        "title": "题辛道士房",
        "author": "储光羲",
        "content": "全神不言命，所尚道家流。\n迨此远南楚，遂令思北游。\n先生秀衡岳，玉立居玄丘。\n门带江山静，房随瑶草幽。\n逍遥三花发，罔象五云浮。\n自有太清纪，曾垂华髮忧。\n大年方橐籥，小智即蜉蝣。\n七日赤龙至，莫令余独留。",
        "dynasty": "唐",
        "collection_info": null
    },
    {
        "title": "登秦岭作时陷贼归国",
        "author": "储光羲",
        "content": "朝出猛兽林，躨跜登高峰。\n僮仆履云雾，随我行太空。\n羲和舒灵晖，倏忽西极通。\n迴首望泾渭，隐隐如长虹。\n九逵合苍芜，五陵遥瞳蒙。\n鹿游大明殿，雾湿华清宫。\n网罗蠛蠓时，顾齿熊罴锋。\n失途走江汉，不能有其功。\n气逐招遥星，魂随阊阖风。\n惟言宇宙清，復使车书同。\n林木被繁霜，合沓连山红。\n鹏鹗励羽翼，俯视荆棘丛。\n誓将食鸧鸮，然后归崆峒。",
        "dynasty": "唐",
        "collection_info": null
    },
    {
        "title": "晦日任桥池亭",
        "author": "储光羲",
        "content": "温泉作天邑，直北开新洲。\n未有菰蒲生，即闻凫雁游。\n六亭在高岸，数岛居中流。\n晦日望清波，相与期泛游。\n西道苦转毂，北堤疲行舟。\n清泠水木阴，纔可适我忧。",
        "dynasty": "唐",
        "collection_info": null
    },
    {
        "title": "望幸亭",
        "author": "储光羲",
        "content": "五年一巡狩，西幸过东畿。\n周国易居守，周人多怨思。\n君王敷惠政，程作贵从时。\n大厦非一木，沈沈临九逵。\n庆云宿飞栋，嘉树罗青墀。\n疎屏宜朝享，方塘堪水嬉。\n云中仰华盖，桁下望春旗。\n天意知如此，星言归洛师。",
        "dynasty": "唐",
        "collection_info": null
    },
    {
        "title": "哥舒大夫颂德",
        "author": "储光羲",
        "content": "天纪启真命，君生臣亦生。\n乃知赤帝子，復有苍龙精。\n神武建皇极，文昌开将星。\n超超渭滨器，落落山西名。\n画阃入受脤，凿门出扞城。\n戎人昧正朔，我有轩辕兵。\n陇路起丰镐，关云随斾旌。\n河湟训兵甲，义勇方横行。\n韩魏多锐士，蹶张在幕庭。\n大非四决轧，石堡高峥嵘。\n攻伐若振槁，孰云非神明。\n嘉谋即天意，骤胜由师贞。\n枯草被西陆，烈风昏太清。\n戢戈旄头落，牧马昆崙平。\n宾从俨冠盖，封山纪天声。\n来朝芙蓉阙，鸣玉飘华缨。\n直道济时宪，天邦遂轻刑。\n抗书报知己，松柏亦以荣。\n嘉命列上第，德辉照天京。\n在车持简墨，粲粲皆词英。\n顾我抢榆者，莫能翔青冥。\n游燕非骐骥，踯躅思长鸣。",
        "dynasty": "唐",
        "collection_info": null
    },
    {
        "title": "安宜园林献高使君",
        "author": "储光羲",
        "content": "直道已三出，幸从江上迴。\n新居茅茨逈，起见秋云开。\n十里次舟楫，二桥交往来。\n楚言满邻里，鴈呌喧池台。\n鱼鳖乐仁政，浮沈亦至哉。\n小山宜大隐，要自望蓬莱。",
        "dynasty": "唐",
        "collection_info": null
    },
    {
        "title": "",
        "author": "储光羲",
        "content": "伊昔好观国，自乡西入秦。\n往復万余里，相逢皆众人。\n大君幸东岳，世哲扈时巡。\n予亦从此去，闲居清洛滨。\n稍稍寒木直，彩彩阳华新。\n迭宕孔文举，风流石季伦。\n妙年一相得，白首定相亲。\n重此虚宾馆，欢言冬及春。\n哲兄盛文史，出入驰高轨。\n令德本同人，深心重知己。\n绛衣朝圣主，纱帐延才子。\n伯淮与季江，清浚各孤峙。\n羣芳趋泛爱，万物通情理。\n而我信空虚，提携过杞梓。\n夫君美声德，直道期终始。\n孰谓忽离居，优游郑东里。\n东里近王城，山连路亦平。\n何言相去远，闲言独凄清。\n万里鸿鴈度，四邻砧杵鸣。\n其如久离别，重以霜风惊。",
        "dynasty": "唐",
        "collection_info": null
    },
    {
        "title": "河中望鸟滩作贻吕四郎中",
        "author": "储光羲",
        "content": "河流有深曲，舟子莫能知。\n弭棹临沙屿，微吟西日驰。\n平明春色霁，两岸好风吹。\n去去川途尽，悠悠亲友离。\n汉宫成羽翼，伊水弄参差。\n为惜淮南子，如何攀桂枝。",
        "dynasty": "唐",
        "collection_info": null
    },
    {
        "title": "秦中初霁献给事二首 一",
        "author": "储光羲",
        "content": "渭水收暮雨，处处多新泽。\n宫苑傍山明，云林带天碧。\n君子耸高驾，英声邈今昔。\n锵佩出中台，彯缨入仙掖。\n夙心幸清鉴，晚志欣良觌。\n鸣盗非足征，愿言同下客。",
        "dynasty": "唐",
        "collection_info": null
    },
    {
        "title": "秦中初霁献给事二首 二",
        "author": "储光羲",
        "content": "南国久为思，西都尝作宾。\n云开天地色，日照山河春。\n善听在知己，扬光唯达人。\n妙年弄柔翰，弱冠偶良晨。\n擢第文昌阁，还家沧海滨。\n寸心何所望，东掖有贤臣。",
        "dynasty": "唐",
        "collection_info": null
    },
    {
        "title": "晚次东亭献郑州宋使君文",
        "author": "储光羲",
        "content": "自初宾上国，乃到邹人乡。\n曾点与曾子，俱升阙里堂。\n武皇恢大略，逸翮思寥廓。\n三居清宪台，两拜文昌阁。\n为道既贞信，处名犹謇谔。\n铁柱励风威，锦轴含光辉。\n夜闻持简立，朝看伏奏归。\n洞门清佩响，广路玉珂飞。\n骧首入丹掖，抟空趋太微。\n丝纶逢圣主，出入飘华组。\n愔愔宿帝梧，侃侃居文府。\n海内语三独，朝端谋六户。\n善计在弘羊，清严归仲举。\n侍郎跨方朔，中丞蔑周处。\n天眷择循良，惟贤降宠章。\n分符指聊摄，为政本农桑。\n籍籍歌五袴，祁祁颂千箱。\n随车微雨洒，逐扇清风扬。\n既以迁列国，復兹邻帝乡。\n褰帷乃仍旧，坐啸非更张。\n居敬物无扰，履端人自康。\n薄游出京邑，引领东南望。\n林晚鸟雀噪，田秋稼穑黄。\n成皋天地险，广武征战场。\n道丧苦兵赋，时来开井疆。\n霏霏渠门色，晻晻制岩光。\n徒念京索近，犹悲溱洧长。\n大明潜照耀，淑慝自昭彰。\n昔岁幸西土，今兹归洛阳。\n同焉知郑伯，当辅我周王。",
        "dynasty": "唐",
        "collection_info": null
    },
    {
        "title": "秋次霸亭寄申大",
        "author": "储光羲",
        "content": "橘柚植寒陵，芙蓉蔕修坂。\n无言不得意，得意何由展。\n况我行且徒，而君往犹蹇。\n既伤人事近，復言天道远。\n薄暮入空亭，中夜不能饭。\n南听鸿雁尽，西见招摇转。\n千门汉主宫，百里周王苑。\n杲杲初景出，油油鲜云卷。\n会朝幸岁正，校猎从新狝。\n念君久京国，双涕如露泫。\n无人荐子云，太息竟谁辨。",
        "dynasty": "唐",
        "collection_info": null
    },
    {
        "title": "舟中别武金坛",
        "author": "储光羲",
        "content": "曰予轻皎洁，坦率宾混元。\n忽乃异羣萃，高歌信陵门。\n信陵好宾客，清夜开华轩。\n月光丽池阁，野气浮林园。\n偶坐烂明星，归志潜崩奔。\n漾舟清潭裏，慰我别离魂。\n落日下西山，左右惨无言。\n萧条风雨散，窅霭江湖昏。\n秋荷尚幽郁，暮鸟復翩翻。\n纸笔亦何为，写我心中冤。",
        "dynasty": "唐",
        "collection_info": null
    },
    {
        "title": "巩城东庄道中作",
        "author": "储光羲",
        "content": "北陵散寒鸟，西山照初日。\n婉娈晋阳京，踟蹰野人室。\n南轩草间去，后乘林中出。\n霭霭长路暖，迟迟狭路归。\n蜉蝣时蔽月，枳棘復伤衣。\n城上东风起，河边早雁飞。\n夏王纪冬令，殷人乃正月。\n涯口度新云，山阴留故雪。\n幸逢耆耋话，余待亲隣别。\n总辔出丛薄，歇鞍登峻隅。\n春源既荡漭，伏战亦睢盱。\n未获遵平道，徒言信薄夫。",
        "dynasty": "唐",
        "collection_info": null
    },
    {
        "title": "赴冯翊作",
        "author": "储光羲",
        "content": "本自江海人，且无寥廓志。\n大明耀天宇，霭霭风雨被。\n迢递别荆吴，飘飖涉沂泗。\n广川俟舟檝，峻坂伤骐骥。\n蹭蹬失归道，崎岖从下位。\n西出太华阴，北走少梁地。\n葱茏墟落色，泱漭关河气。\n耻从侠烈游，甘为刀笔吏。\n宝劒茱萸匣，岂忘知音贵。\n大道且泛然，沈浮未云异。",
        "dynasty": "唐",
        "collection_info": null
    },
    {
        "title": "晚霁中园喜赦作",
        "author": "储光羲",
        "content": "五月黄梅时，阴气蔽远迩。\n浓云连晦朔，菰菜生隣里。\n落日烧霞明，农夫知雨止。\n几悲衽席湿，长叹垣墙毁。\n曭朗天宇开，家族跃以喜。\n涣汗发大号，坤元更资始。\n散衣出中园，小径尚滑履。\n池光摇万象，倏忽灭復起。\n嘉树如我心，欣欣岂云已。",
        "dynasty": "唐",
        "collection_info": null
    },
    {
        "title": "观范阳递俘",
        "author": "储光羲",
        "content": "北河旄星陨，鬼方狝林胡。\n羣师舞弓矢，电发归燕墟。\n皇皇轩辕君，赞赞皋陶谟。\n方思壮军实，远近递生俘。\n车马践大逵，合沓成深渠。\n牧人过橐駞，校正引騊駼。\n烈风朝送寒，云雪霭天隅。\n草木同一色，谁能辨荣枯。\n四履封元戎，百金酬勇夫。\n大邦武功爵，固与炎皇殊。",
        "dynasty": "唐",
        "collection_info": null
    },
    {
        "title": "次天元十载华阴发兵作时有郎官点发",
        "author": "储光羲",
        "content": "鬼方生猃狁，时寇卢龙营。\n帝念霍嫖姚，诏发咸林兵。\n天星下文阁，简师临我城。\n三陌观勇夫，五饵谋长缨。\n雷野大车发，震云灵鼓鸣。\n太华色莽苍，清渭风交横。\n胡马悲雨雪，诗人歌斾旌。\n阏氏为女奴，单于作边氓。\n神皇麒麟阁，大将不书名。",
        "dynasty": "唐",
        "collection_info": null
    },
    {
        "title": "送丘健至州敕放作时任下邽县",
        "author": "储光羲",
        "content": "太史登观台，天街耀旄头。\n大君忽霆震，诏爵冠军侯。\n南必梁孙源，西将圉昆丘。\n河陇征击卒，虎符到我州。\n朝集咸林城，师言乱啁啾。\n杀气变木德，凛凛如高秋。\n元戎启神皇，庙堂发嘉谋。\n息兵业稼穑，归马復休牛。\n和风开阴雪，大耀中天流。\n欢声殷河岳，涵荡非烟浮。\n邦牧新下车，德礼彼甿讴。\n干坤日交泰，吾亦遂优游。",
        "dynasty": "唐",
        "collection_info": null
    },
    {
        "title": "登商丘",
        "author": "储光羲",
        "content": "河水日夜流，客心多殷忧。\n维梢历宋国，结缆登商丘。\n汉皇封子弟，周室命诸侯。\n摇摇世祀怨，伤古復兼秋。\n鸣鸿念极浦，征旅慕前俦。\n太息梁王苑，时非牧马游。",
        "dynasty": "唐",
        "collection_info": null
    },
    {
        "title": "羣鸦咏",
        "author": "储光羲",
        "content": "新宫骊山阴，龙衮时出豫。\n朝阳照羽仪，清吹肃逵路。\n羣鸦随天车，夜满新丰树。\n所思在腐余，不復忧霜露。\n河低宫阁深，灯影鼓钟曙。\n缤纷集寒枝，矫翼时相顾。\n冢宰收琳琅，侍臣尽鸳鹭。\n高举摩太清，永绝矰缴惧。\n兹禽亦翱翔，不以微小故。",
        "dynasty": "唐",
        "collection_info": null
    },
    {
        "title": "尚书省受誓诫贻太庙裴丞",
        "author": "储光羲",
        "content": "皇家有恆宪，斋祭崇明祀。\n严车伊洛间，受誓文昌裏。\n沈沈云阁见，稍稍城乌起。\n曙色照衣冠，虚庭鸣劒履。\n裴回念私觌，怅望临清汜。\n点翰欲何言，相思从此始。",
        "dynasty": "唐",
        "collection_info": null
    },
    {
        "title": "夏日寻蓝田唐丞登高宴集",
        "author": "储光羲",
        "content": "东望春明门，驾言聊出游。\n南行小径尽，绿竹临清流。\n君出罢六安，居此澹忘忧。\n园林与城市，闾里随人幽。\n披颜闢衡闱，置酒登崇丘。\n山河临咫尺，宇宙穷寸眸。\n是时春载阳，佳气满皇州。\n宫殿碧云裏，鸳鸯初命俦。\n良辰方在兹，志士安得休。\n成名苟有地，何必东陵侯。",
        "dynasty": "唐",
        "collection_info": null
    },
    {
        "title": "田家即事答崔二东皋作四首 一",
        "author": "储光羲",
        "content": "玄鸟双双飞，杏林初发花。\n喣偷命僮仆，可以树桑麻。\n清旦理犂锄，日入未还家。",
        "dynasty": "唐",
        "collection_info": null
    },
    {
        "title": "田家即事答崔二东皋作四首 二",
        "author": "储光羲",
        "content": "有客山中至，言传故人讯。\n荡漾敷远情，飘飖吐清韵。\n猗欤春皋上，无乃成秋兴。",
        "dynasty": "唐",
        "collection_info": null
    },
    {
        "title": "田家即事答崔二东皋作四首 三",
        "author": "储光羲",
        "content": "念别求须臾，忽至嘤鸣时。\n菜田烧故草，初树养新枝。\n所寓非幽深，梦寐相追随。",
        "dynasty": "唐",
        "collection_info": null
    },
    {
        "title": "田家即事答崔二东皋作四首 四",
        "author": "储光羲",
        "content": "依依亲陇亩，寂寂无隣里。\n不闻鸡犬音，日见和风起。\n赖君遗掞藻，忧来散能弭。",
        "dynasty": "唐",
        "collection_info": null
    },
    {
        "title": "敬酬陈掾亲家翁秋夜有赠",
        "author": "储光羲",
        "content": "大姬配胡公，位乃三恪宾。\n盛德百代祀，斯言良不泯。\n敬仲为齐卿，当国名益震。\n仲举登宰辅，太丘荣缙绅。\n武皇受瑶图，爵士封其新。\n繁祉既骤集，裔孙生贤臣。\n特达踰珪璋，节操方松筠。\n云汉一矫翼，天池三振鳞。\n曳裾朝赤墀，酌醴侍紫宸。\n大君锡车马，时復过平津。\n言则广台阶，道亦资天均。\n清秋忽高兴，震藻若有神。\n曜曜趋宫廷，洸洸迈徐陈。\n镐京既赐第，门巷交朱轮。\n方将袭伊皋，永以崇夏殷。\n宗党无远近，敬恭依仁人。\n雪尽宇宙暄，雁归沧海春。\n沈吟白华颂，帝闼降丝纶。\n驿骑及芜城，相逢在郊鄄。\n别离旷南北，谴谪罹苦辛。\n昼游还荆吴，迷方客咸秦。\n惟贤惠重义，男女期嘉姻。\n梧桐生朝阳，鶗鴂鸣萧晨。\n岂不畏时暮，坎壈无与邻。\n中夜凉风来，顾我阙音尘。\n琼瑶不遐弃，寤寐如日新。",
        "dynasty": "唐",
        "collection_info": null
    },
    {
        "title": "苏十三瞻登玉泉寺峰入寺中见赠作",
        "author": "储光羲",
        "content": "庆门迭华组，盛列钟英彦。\n贞信发天姿，文明叶邦选。\n为情贵深远，作德齐隐见。\n别业在春山，怀归出芳甸。\n逖听多时友，招邀及浮贱。\n朝沿霸水穷，暮瞩蓝田徧。\n百花照阡陌，万木森乡县。\n涧净绿萝深，岩暄新鸟转。\n依然造华薄，豁尔开灵院。\n淹留火禁辰，愉乐弦歌宴。\n肃肃列樽俎，锵锵引缨弁。\n天籁激微风，阳光轹奔箭。\n以兹小人腹，不胜君子馔。\n是日既低迷，中宵方眄眩。\n枕上思独往，胸中理交战。\n碧云暗雨来，旧原芳色变。\n欢然自此绝，心赏何由见。\n鸿蒙已笑云，列缺仍挥电。\n忽与去人远，俄逢归者便。\n想像玉泉宫，依稀明月殿。\n峰峦如登陟，水木以游衍。\n息心幸自忘，点翰仍留眷。\n恨无荆文璧，以答丹青绚。",
        "dynasty": "唐",
        "collection_info": null
    },
    {
        "title": "酬李处士山中见赠",
        "author": "储光羲",
        "content": "厥初游太学，相与极周旋。\n含采共朝暮，知言同古先。\n孟阳题劒阁，子云献甘泉。\n斯须旷千里，婉娩将十年。\n今来艳阳月，好鸟鸣翩翩。\n同声既求友，不肖亦怀贤。\n引领迟芳信，果枉瑶华篇。\n成颂非其德，高文徒自妍。\n声尘邈超越，比兴起孤绝。\n始信郢中人，乃能歌白雪。\n跂予北堂夜，摇笔酬明哲。\n绿竹动清风，层轩静华月。\n想像南山下，恬然谢朝列。\n犹恐鶗鴂鸣，坐看芳草歇。\n邀以青松色，同之白华洁。\n永愿登龙门，相将持此节。",
        "dynasty": "唐",
        "collection_info": null
    },
    {
        "title": "同诸公秋日游昆明池思古",
        "author": "储光羲",
        "content": "仆人理车骑，西出金光逵。\n苍苍白帝郊，我将游灵池。\n太阴连晦朔，雨与天根违。\n凄风披田原，横污益山陂。\n农畯尽颠沛，顾望稼穑悲。\n皇灵恻羣甿，神政张天维。\n坤纪戮屏翳，元纲扶逶迤。\n迴塘清沧流，大曜悬金晖。\n秋色浮浑沌，清光随涟漪。\n豫章尽莓苔，柳杞成枯枝。\n骤闻汉天子，征彼西南夷。\n伐棘开洪渊，秉旄训我师。\n震云灵鼍鼓，照水蛟龙旗。\n锐士千万人，猛气如熊罴。\n刑罚一以正，干戈自有仪。\n坐作河汉倾，进退楼船飞。\n羽发鸿鴈落，桧动芙蓉披。\n峨峨三云宫，肃肃振旅归。\n恶德忽小丑，器用穷地赀。\n上兵贵伐谋，此道不能为。\n吁哉蒸人苦，始曰征伐非。\n穆穆轩辕朝，耀德守方陲。\n君臣日安闲，远近无怨思。\n石鲸既蹭蹬，女牛亦流离。\n獱獭游渚隅，葭芦生漘湄。\n坎埳四十里，填淤今已微。\n江伯方翱翔，天吴亟往来。\n桑榆惨无色，伫立暮霏霏。\n老幼樵木还，宾从迴鞿羁。\n帝梦鲜鱼索，明月当报时。",
        "dynasty": "唐",
        "collection_info": null
    },
    {
        "title": "同诸公登慈恩寺塔",
        "author": "储光羲",
        "content": "金祠起真宇，直上青云垂。\n地静我亦闲，登之秋清时。\n苍芜宜春苑，片碧昆明池。\n谁道天汉高，逍遥方在兹。\n虚形宾太极，携手行翠微。\n雷雨傍杳冥，鬼神中躨跜。\n灵变在倏忽，莫能穷天涯。\n冠上阊阖开，履下鸿雁飞。\n宫室低逦迤，羣山小参差。\n俯仰宇宙空，庶随了义归。\n崱屴非大厦，久居亦以危。",
        "dynasty": "唐",
        "collection_info": null
    },
    {
        "title": "同诸公秋霁曲江俯见南山",
        "author": "储光羲",
        "content": "天静终南高，俯暎江水明。\n有若蓬莱下，浅深见澄瀛。\n羣峰悬中流，石壁如瑶琼。\n鱼龙隐苍翠，鸟兽游清泠。\n菰蒲林下秋，薜荔波中轻。\n山戛浴兰阯，水若居云屏。\n岚气浮渚宫，孤光随曜灵。\n阴阴豫章馆，宛宛百花亭。\n大君及羣臣，[宴]乐方嘤鸣。\n吾党二三子，萧辰怡性情。\n逍遥沧洲时，乃在长安城。",
        "dynasty": "唐",
        "collection_info": null
    },
    {
        "title": "同诸公送李云南伐蛮",
        "author": "储光羲",
        "content": "昆明滨滇池，蠢尔敢逆常。\n天星耀鈇锧，弔彼西南方。\n冢宰统元戎，太守齿军行。\n囊括千万里，矢谟在庙堂。\n耀耀金虎符，一息到炎荒。\n蒐兵自交趾，茇舍出泸阳。\n羣山高崭岩，凌越如鸟翔。\n封豕骤跧伏，巨象遥披攘。\n迴溪深天渊，揭厉踰舟梁。\n玄武扫孤蜮，蛟龙除方良。\n雷霆随神兵，硼磕动穹苍。\n斩伐若草木，繫缧同犬羊。\n余丑隐弭河，啁啾乱行藏。\n君子恶薄险，王师耻重伤。\n广车设罝梁，太白收光芒。\n边吏静县道，新书行纪纲。\n劒关掉鞅归，武弁朝建章。\n龙楼加命服，獬豸拥秋霜。\n邦人颂灵旗，侧听何洋洋。\n京观在七德，休哉我神皇。",
        "dynasty": "唐",
        "collection_info": null
    },
    {
        "title": "奉和韦判官献侍郎叔除河东采访使",
        "author": "储光羲",
        "content": "天卿小冢宰，道大名亦大。\n丑正在权臣，建旟千里外。\n楚山俯江汉，汴水连谯沛。\n两持方伯珪，再转诸侯盖。\n恬淡轻黜陟，优游邈千载。\n干象变台衡，羣贤尽交泰。\n聿徕股肱郡，河岳即襟带。\n盛德滋冀方，仁风清汾浍。\n四封尽高足，相府轺车最。\n超超青云器，婉婉竹林会。\n贱士敢知言，成颂文明代。\n燕雀依大厦，期之保贞悔。",
        "dynasty": "唐",
        "collection_info": null
    },
    {
        "title": "同王十三维哭殷遥",
        "author": "储光羲",
        "content": "生理无不尽，念君在中年。\n游道虽未深，举世莫能贤。\n筮仕苦贫贱，为客少田园。\n膏腴不可求，乃在许西偏。\n四邻尽桑柘，咫尺开墙垣。\n内艰未及虞，形影随化迁。\n茅茨俯苫盖，双殡两楹间。\n时闻孤女号，逈出陌与阡。\n慈乌乱飞鸣，猛兽亦以跧。\n故人王夫子，静念无生篇。\n哀乐久已绝，闻之将泫然。\n太阳蔽空虚，雨雪浮苍山。\n迢遰亲灵榇，顾予悲绝絃。\n处顺与安时，及此乃空言。",
        "dynasty": "唐",
        "collection_info": null
    },
    {
        "title": "贻丁主簿仙芝别",
        "author": "储光羲",
        "content": "赫赫明天子，翘翘羣秀才。\n昭昭皇宇广，隐隐云门开。\n摇曳君初起，联翩予復来。\n兹年不得意，相命游灵台。\n骅骝多逸气，琳琅有清响。\n联行击水飞，独影凌虚上。\n关河施芳听，江海徼新赏。\n敛袵归故山，敷言播天壤。\n云峰虽有异，楚越幸相亲。\n既别復游处，道深情更殷。\n下愚忝闻见，上德犹邅迍。\n偃仰东城曲，栖迟依水滨。\n脱巾从会府，结绶归海裔。\n亲知送河门，邦族迎江澨。\n夫子安恬淡，他人怅迢递。\n飞艎既眇然，洲渚徒亏蔽。\n人谋固无准，天德谅难知。\n高名处下位，逸翮栖卑枝。\n去去水中沚，摇摇天一涯。\n蓬壶不可见，来泛跃龙池。",
        "dynasty": "唐",
        "collection_info": null
    },
    {
        "title": "京口送别王四谊",
        "author": "储光羲",
        "content": "江上枫林秋，江中秋水流。\n清晨惜分袂，秋日尚同舟。\n落潮洗鱼浦，倾荷枕驿楼。\n明年菊花熟，洛东泛觞游。",
        "dynasty": "唐",
        "collection_info": null
    },
    {
        "title": "同房宪部应旋",
        "author": "储光羲",
        "content": "衡山法王子，慧见息诸苦。\n落髮自南州，燕居在西土。\n养正不因晦，得中宁患旅。\n旷然长虚閒，即理寄行补。\n四句了自性，一音亦非取。\n橘柚故园枝，随人植庭户。\n我地少安住，念天时启处。\n宪卿文昌归，愉悦来晤语。\n车骑践香草，仆人沐花雨。\n长风散繁云，万里静天宇。\n起灭信易觉，清真知有所。\n逍遥高殿阴，六月无炎暑。\n微言发新偈，粲粲如悬圃。\n直心视惠光，在此大法鼓。",
        "dynasty": "唐",
        "collection_info": null
    },
    {
        "title": "奉别长史庾公太守徐公应召",
        "author": "储光羲",
        "content": "烈风起江汉，白浪忽如山。\n方伯骤勤王，杞人亦忧天。\n酆镐顷霾晦，云龙召我贤。\n车骑北艰苦，艅艎西泝沿。\n水灵静湍濑，猛兽趋后先。\n龙楼开新阳，万里出云间。\n宇宙既焜耀，崇德济巨川。\n受命在神宗，振兵犹轩辕。\n煌煌踰涿鹿，穆穆更坤元。\n明王朝太阶，远迩望嘉言。\n游子淡何思，江湖将永年。",
        "dynasty": "唐",
        "collection_info": null
    },
    {
        "title": "狱中贻姚张薛李郑柳诸公",
        "author": "储光羲",
        "content": "直道时莫亲，起羞见谗口。\n舆人是非怪，西子言有咎。\n诬善不足悲，失听一何丑。\n大来敢遐望，小往且虚受。\n中夜囹圄深，初秋缧绁久。\n疎萤出暗草，朔风鸣衰柳。\n河汉低在户，蟏蛸垂向牖。\n雁声远天末，凉气生霁后。\n负户愁读书，劒光忿衝斗。\n哀哀害神理，恻恻伤慈母。\n妻子垂涕泣，家僮日奔走。\n书词苦人吏，馈食劳交友。\n寒服犹未成，繁霜渐将厚。\n吉凶问詹尹，倚伏信北叟。\n鬼哭知己冤，鸟言诚所诱。\n诸公深惠爱，朝夕相左右。\n束湿虽欲操，钩金庶无负。\n伤罗念摇翮，踠足思骧首。\n瑾瑜颇匿瑕，邦国方含垢。\n眷言出深穽，永日常携手。",
        "dynasty": "唐",
        "collection_info": null
    },
    {
        "title": "贻鼓吹李丞时信安王北伐李公王之所器者也",
        "author": "储光羲",
        "content": "北伐昧天造，王师示有征。\n辕门统元律，帝室命宗英。\n灵威方首事，仗钺按边城。\n膏雨被春草，黄云浮太清。\n文儒託后乘，武旅趋前旌。\n出车发西洛，营军临北平。\n曰予深固陋，志气颇纵横。\n尝思骠骑幕，愿逐嫖姚兵。\n惟贤美无度，海内依扬声。\n河间旧相许，车骑日逢迎。\n折节下谋士，深心论客卿。\n忠言虽未列，庶以知君诚。",
        "dynasty": "唐",
        "collection_info": null
    },
    {
        "title": "贻王侍御出台掾丹阳",
        "author": "储光羲",
        "content": "高高琅琊台，台下生箘簵。\n照车十二乘，光彩不足谕。\n既当少微星，復隐高山雾。\n金丘华阳下，仙伯养晦处。\n茅茨对三峰，梧桐开一路。\n神溪绕皋陆，樵牧自成趣。\n时登青冥游，若从天江度。\n墟里献薇蕨，羣公致衣缕。\n深沈復清净，偃仰视太素。\n猛兽识宾仆，赪霞知早暮。\n峨峨云龙开，忽有方伯遇。\n达人无不可，壮志且驰骛。\n融泄长鸡鸣，缤纷大鹏翥。\n赤墀高崱屴，一见如三顾。\n礼服正邦祀，刑冠肃王度。\n三辰明昭代，光启玄元祚。\n章台收杞梓，太液满鹓鹭。\n丰泽耀纯仁，八方晏黔庶。\n沈沈阊阖起，殷殷蓬莱曙。\n旌戟俨成行，鸡人传发煦。\n翔翼一如鹗，百辟莫不惧。\n清庙奉烝尝，灵山扈銮辂。\n天街时蹴鞠，直指讌梐枑。\n四月纯阳初，雷雨始奋豫。\n逆星孛皇极，鈇锧静天步。\n酆镐舒曜灵，干戈藏武库。\n析㯕增广运，直道有好恶。\n回迹清宪台，传骑东南去。\n列城异畴昔，近饯寡徒御。\n缠绵西关道，婉娈新丰树。\n伊洛不敢息，淮河任沿泝。\n乡亭茱萸津，先后非疏附。\n炎时方怵惕，有若践霜露。\n惆怅长岑长，寂寞梁王傅。\n纷吾家延州，结友在童孺。\n岑阳沐天德，邦邑持民务。\n踯躅望朝阴，如何復沦误。\n牙旷三千里，击辕非所慕。\n秋涛联沧溟，舟檝凑北固。\n江汜日绵眇，朝夕空寐寤。\n中洞松栝新，东皋阡陌故。\n余辉方焜耀，可以欢邑聚。\n南华在濠上，谁辩魏王瓠。\n登陟芙蓉楼，为我时一赋。",
        "dynasty": "唐",
        "collection_info": null
    },
    {
        "title": "贻刘高士别",
        "author": "储光羲",
        "content": "夙驾出东城，城傍早霞散。\n初日照龙阙，峨峨在天半。\n壮哉丽百常，美矣崇两观。\n俯视趋朝客，簪佩何璀璨。\n而我送将归，裴回霸陵岸。\n北云去吴越，南雁离江汉。\n伊昔蹈丘园，翩翩理文翰。\n高谈闵仲叔，逸气刘公干。\n每言竹柏贞，尝轻朝市玩。\n山昼猿狖静，溪曛鱼鸟乱。\n宁止卧崆峒，直云期汗漫。\n圣君既理历，族士咸炳焕。\n矫首来天池，振羽泛漪澜。\n元淑命不达，伯鸾吟可叹。\n东去姑苏台，乃过陟阳馆。\n舍辔函关道，浮舟沧海畔。\n耳目旷暄凉，怀抱盈悲惋。\n沈沈青岁晚，霭霭秋云换。\n自言永遁栖，无復从羁绊。\n挥手谢知己，知己莫能讚。",
        "dynasty": "唐",
        "collection_info": null
    },
    {
        "title": "山中贻崔六琪华",
        "author": "储光羲",
        "content": "恍惚登高岭，裴回看落日。\n遥想仲长园，如亲幼安室。\n春渚菖蒲登，山中拨谷鸣。\n相思不道远，太息未知情。\n意君来此地，时復疎林薄。\n中夜扫闲门，迎晨闭菌阁。\n屣履清池上，家童奉信归。\n忧随落花散，目送归云飞。\n故交在天末，心知復千里。\n无人暂往来，独作中林士。",
        "dynasty": "唐",
        "collection_info": null
    },
    {
        "title": "贻余处士",
        "author": "储光羲",
        "content": "故园至新浦，遥復未百里。\n北望是他邦，纷吾即游士。\n潮来津门启，罢楫信流水。\n客意乃成欢，舟人亦相喜。\n迟迟菱荇上，泛泛孤蒲裏。\n渐闻商旅喧，犹见凫鹥起。\n市亭忽云构，方物如山峙。\n吴王昔丧元，隋帝又灭祀。\n停舻一以眺，太息兴亡理。\n秋苑故池田，宫门新柳杞。\n我行苦炎月，乃及清昊始。\n此地日逢迎，终思隐君子。\n莫言异舒卷，形音在心耳。",
        "dynasty": "唐",
        "collection_info": null
    },
    {
        "title": "刘先生闲居",
        "author": "储光羲",
        "content": "高第后归道，乃居玉华宫。\n逍遥人间世，不异浮丘公。\n甘寝何秉羽，出门忽从戎。\n方将游昆崙，又欲小崆峒。\n进退既在我，归来长安中。\n焚香东海君，侍坐西山童。\n善行无辙迹，吾亦安能穷。\n但见神色闲，中心如虚空。\n期之比天老，真德辅帝鸿。",
        "dynasty": "唐",
        "collection_info": null
    },
    {
        "title": "京口题崇上人山亭",
        "author": "储光羲",
        "content": "清旦历香岩，岩径纡復直。\n花林开宿雾，游目清霄极。\n分明窗户中，远近山川色。\n金沙童子戏，香饭诸天食。\n呌呌海鸿声，轩轩江燕翼。\n寄言清静者，闾阎徒自踣。",
        "dynasty": "唐",
        "collection_info": null
    },
    {
        "title": "朝邑蔡主簿期不会二首 一",
        "author": "储光羲",
        "content": "下位日趋走，久之宾会疎。\n空迟偶词赋，所媿比园庐。\n朝念池上酌，暮逢林下书。\n方将固封守，暂欲混畋渔。\n衰柳隐长路，秋云满太虚。\n遥遥望左右，日入未迴车。",
        "dynasty": "唐",
        "collection_info": null
    },
    {
        "title": "朝邑蔡主簿期不会二首 二",
        "author": "储光羲",
        "content": "日入清风至，知君在西偏。\n车舆既成列，宾仆復能贤。\n迢递下墟坂，逍遥看井田。\n苍山起暮雨，极浦浮长烟。\n服义大如志，交欢数尽年。\n宁言十余里，不见空来还。",
        "dynasty": "唐",
        "collection_info": null
    },
    {
        "title": "巩城南河作寄徐三景晖",
        "author": "储光羲",
        "content": "初年雨候迟，巩洛河流小。\n摇摇芳草岸，屡见春山晓。\n清露洗云林，轻波戏鱼鸟。\n唯言故人远，不念乡川眇。\n舟檝去潆回，湍溆行奔峭。\n寄书千里路，莫道南鸿少。",
        "dynasty": "唐",
        "collection_info": null
    },
    {
        "title": "贻阎处士防卜居终南",
        "author": "储光羲",
        "content": "春风摇杂树，言别还江汜。\n坚冰生绿潭，又客三千里。\n兆梦唯颜色，悬情乃文史。\n涤耳贵清言，披欢迟玉趾。\n秦城疑旧庐，伫立问焉如。\n稚子跪而说，还山将隐居。\n竹林既深远，松宇復清虚。\n迹逈事多逸，心安趣有余。\n石门动高韵，草堂新着书。\n骞飞久超绝，蹇足空踌躇。\n犹有昔时意，望君当照车。\n驱车当六国，何以须潜默。\n圣主常征贤，羣公每举德。\n此时方独往，身志将何欲。\n愿谢山中人，回车首归躅。",
        "dynasty": "唐",
        "collection_info": null
    },
    {
        "title": "新丰作贻殷四校书",
        "author": "储光羲",
        "content": "汉皇思旧邑，秦地作新丰。\n南出华阳路，西分长乐宫。\n安知天地久，不与昔年同。\n鸡犬暮声合，城池秋霁空。\n纷吾从此去，望极咸阳中。\n不见芸香阁，徒思文雅雄。",
        "dynasty": "唐",
        "collection_info": null
    },
    {
        "title": "华阳作贻祖三咏",
        "author": "储光羲",
        "content": "朝行敷水上，暮出华山东。\n高馆宿初静，长亭秋转空。\n日余久沦汨，重此闻霜风。\n淅沥入溪树，飕飗惊夕鸿。\n[悽]然望伊洛，如见息阳宫。\n旧识无高位，新知尽固穷。\n夫君独轻举，远近善文雄。\n岂念千里驾，崎岖秦塞中。",
        "dynasty": "唐",
        "collection_info": null
    },
    {
        "title": "贻袁三拾遗谪作",
        "author": "储光羲",
        "content": "倾盖洛之滨，依然心事亲。\n龙门何以峻，曾是好词人。\n珥笔朝文陛，含章讽紫宸。\n帝城多壮观，被服长如春。\n天子俭为德，而能清约身。\n公卿尽虚位，天下自趣尘。\n如君物望美，令德声何已。\n高帝黜儒生，文皇谪才子。\n朝廷非不盛，谴谪良难恃。\n路出大江阴，川行碧峰裏。\n斯言徒自玷，白玉岂为滓。\n希声尽众人，深识唯知己。\n知己怨生离，悠悠天一涯。\n寸心因梦断，孤愤为年移。\n花满芙蓉阙，春深朝夕池。\n空令千万里，长望白云垂。",
        "dynasty": "唐",
        "collection_info": null
    },
    {
        "title": "洛中贻朝校书衡朝即日本人也",
        "author": "储光羲",
        "content": "万国朝天中，东隅道最长。\n吾生美无度，高驾仕春坊。\n出入蓬山裏，逍遥伊水傍。\n伯鸾游太学，中夜一相望。\n落日悬高殿，秋风入洞房。\n屡言相去远，不觉生朝光。",
        "dynasty": "唐",
        "collection_info": null
    },
    {
        "title": "贻崔太祝",
        "author": "储光羲",
        "content": "天都分礼阁，肃肃临清渠。\n春山照前屏，高槐荫内除。\n惟贤尚廪禄，弟去兄来居。\n文雅更骧首，风流信有余。\n中年幸从事，乃遇两吹嘘。\n何以知君子，交情復淡如。",
        "dynasty": "唐",
        "collection_info": null
    },
    {
        "title": "贻王处士子文",
        "author": "储光羲",
        "content": "春草生洞渚，春风入上林。\n春皋有黄鹤，抚翮未扬音。\n王屋尝嘉遁，伊川復陆沈。\n张弦鵾鸡弄，闭室蓬蒿深。\n避地歌三乐，游山赋九吟。\n大君思左右，无乃化黄金。",
        "dynasty": "唐",
        "collection_info": null
    },
    {
        "title": "献华阴罗丞别",
        "author": "储光羲",
        "content": "华山薄游者，玄髮当青春。\n道德同仙吏，尊卑即丈人。\n县城俯京路，获见官舍裏。\n淹留琼树枝，谑浪春泉水。\n昔余在天目，总角奉游从。\n寒暑递来往，今復莲花峰。\n别情无远近，道别方愁予。\n孰想古人言，乃知悲风雨。",
        "dynasty": "唐",
        "collection_info": null
    },
    {
        "title": "闲居",
        "author": "储光羲",
        "content": "薄游何所媿，所媿在闲居。\n亲故不来往，中园时读书。\n步栏滴余雪，春塘抽新蒲。\n梧桐渐覆井，时鸟自相呼。\n悠然念故乡，乃在天一隅。\n安得如浮云，来往方须臾。",
        "dynasty": "唐",
        "collection_info": null
    },
    {
        "title": "送恂上人还吴",
        "author": "储光羲",
        "content": "洛城本天邑，洛水即天池。\n君王既行幸，法子復来仪。\n虚室香花满，清川杨柳棰。\n乘闲道归去，远意谁能知。",
        "dynasty": "唐",
        "collection_info": null
    },
    {
        "title": "送周十一",
        "author": "储光羲",
        "content": "秋风陨羣木，众草下严霜。\n復问子何如？自言之帝乡。\n岂无亲所爱，将欲济时康。\n握手别征驾，返悲岐路长。",
        "dynasty": "唐",
        "collection_info": null
    },
    {
        "title": "新丰主人",
        "author": "储光羲",
        "content": "新丰主人新酒熟，旧客还归旧堂宿。\n满酌香含北砌花，盈尊色泛南轩竹。\n云散天高秋月明，东家少女解秦筝。\n醉来忘却巴陵道，梦中疑是洛阳城。",
        "dynasty": "唐",
        "collection_info": null
    },
    {
        "title": "登戏马台作",
        "author": "储光羲",
        "content": "君不见宋公仗钺诛燕后，英雄踊跃争趋走。\n小会衣冠吕梁壑，大征甲卒碻磝口。\n天门神武树元勋，九日茱萸飨六军。\n泛泛楼船游极浦，摇摇歌吹动浮云。\n居人满目市朝变，覇业犹存齐楚甸。\n泗水南流桐柏川，沂山北走琅琊县。\n沧海沈沈晨雾开，彭城烈烈秋风来。\n少年自古未得意，日暮萧条登古台。",
        "dynasty": "唐",
        "collection_info": null
    },
    {
        "title": "贻从军行",
        "author": "储光羲",
        "content": "取胜小非用，来朝明光殿，东平不足先。\n梦出凤林间，梦还沧海阙。\n万里尽阴色，岂为我离别。\n马上吹笛起寒风，道傍舞劒飞春雪。\n男儿悬弧非一日，君去成高节。",
        "dynasty": "唐",
        "collection_info": null
    },
    {
        "title": "酬李壶关奉使行县忆诸公",
        "author": "储光羲",
        "content": "青枫江上沧浪吟，白月宫中鹦鹉林。\n非有净清心，同道同房若断金。\n离居忽有云山意，清韵遥转舟檝事。\n去时能忆竹园游，来时莫忘桃园记。",
        "dynasty": "唐",
        "collection_info": null
    },
    {
        "title": "蔷薇",
        "author": "储光羲",
        "content": "袅袅长数寻，青青不作林。\n一茎独秀当庭心，数枝分作满庭阴。\n春日迟迟欲将半，庭影离离正堪玩。\n枝上莺娇不畏人，叶底蛾飞自相乱。\n秦家女儿爱芳菲，画眉相伴采葳蕤。\n高处红鬚欲就手，低边绿刺已牵衣。\n蒲萄架上朝光满，杨柳园中暝鸟飞。\n连袂踏歌从此去，风吹香气逐人归。",
        "dynasty": "唐",
        "collection_info": null
    },
    {
        "title": "同张侍御宴北楼",
        "author": "储光羲",
        "content": "今之太守古诸侯，出入双旌垂七旒。\n朝览干戈时听讼，暮延宾客復登楼。\n西山漠漠崦嵫色，北渚沈沈江汉流。\n良宵清净方高会，绣服光辉联皂盖。\n鱼龙恍惚阶墀下，云雾杳冥窗户外。\n水灵慷慨行泣珠，游女飘飖思解佩。\n苍苍低月半遥城，落落疎星满太清。\n不分开襟悲楚奏，愿言吹笛退胡兵。\n轩后青丘埋䝟貐，周王白羽扫欃枪。\n期君武节朝龙阙，余亦翱翔归玉京。",
        "dynasty": "唐",
        "collection_info": null
    },
    {
        "title": "临江亭五咏 一",
        "author": "储光羲",
        "content": "晋家南作帝，京镇北为关。\n江水中分地，城楼下带山。\n金陵事已往，青盖理无还。\n落日空亭上，愁看龙尾湾。",
        "dynasty": "唐",
        "collection_info": null
    },
    {
        "title": "临江亭五咏 二",
        "author": "储光羲",
        "content": "山横小苑前，路尽大江边。\n此地兴王业，无如宋主贤。\n潮生建业水，风散广陵烟。\n直望[清]波裏，秪言别有天。",
        "dynasty": "唐",
        "collection_info": null
    },
    {
        "title": "临江亭五咏 三",
        "author": "储光羲",
        "content": "城头落暮晖，城外捣秋衣。\n江水青云挹，芦花白雪飞。\n南州王气疾，东国海风微。",
        "dynasty": "唐",
        "collection_info": null
    },
    {
        "title": "临江亭五咏 四",
        "author": "储光羲",
        "content": "古木啸寒禽，层城带夕阴。\n梁园多绿柳，楚岸尽枫林。\n山际空为险，江流长自深。\n平生何以恨，天地本无心。",
        "dynasty": "唐",
        "collection_info": null
    },
    {
        "title": "临江亭五咏 五",
        "author": "储光羲",
        "content": "京山千里过，孤愤望中来。\n江势将天合，城门向水开。\n落霞明楚岸，夕露湿吴台。",
        "dynasty": "唐",
        "collection_info": null
    },
    {
        "title": "饯张七琚任宗城即环之季也同产八人俱以才名知",
        "author": "储光羲",
        "content": "他日曾游魏，魏家余趾存。\n可怜宫殿所，但见桑榆繁。\n此去拜新职，为荣近故园。\n高阳八才子，况復在君门。",
        "dynasty": "唐",
        "collection_info": null
    },
    {
        "title": "留别安庆李太守",
        "author": "储光羲",
        "content": "明牧念行子，又言悲解携。\n初筵方落日，醉止到鸣鸡。\n过客来自北，大军居在西。\n兵家如讨逆，敢以庶盘溪。",
        "dynasty": "唐",
        "collection_info": null
    },
    {
        "title": "洛阳东门送别",
        "author": "储光羲",
        "content": "东城别故人，腊月迟芳辰。\n不惜孤舟去，其如两地春。\n花明洛阳苑，水绿小平津。\n是日不相见，莺声徒自新。",
        "dynasty": "唐",
        "collection_info": null
    },
    {
        "title": "汉阳即事",
        "author": "储光羲",
        "content": "楚国千里远，孰知方寸违。\n春游欢有客，夕寝赋无衣。\n江水带冰绿，桃花随雨飞。\n九歌有深意，捐佩乃言归。",
        "dynasty": "唐",
        "collection_info": null
    },
    {
        "title": "泊江潭贻马校书",
        "author": "储光羲",
        "content": "明月挂青天，遥遥如目前。\n故人游画阁，却望似云边。\n水宿依渔父，歌声好采莲。\n采莲江上曲，今夕为君传。",
        "dynasty": "唐",
        "collection_info": null
    },
    {
        "title": "送沈校书吴中搜书",
        "author": "储光羲",
        "content": "郊外亭皋远，野中岐路分。\n苑门临渭水，山翠杂春云。\n秦阁多遗典，吴台访阙文。\n君王思校理，莫滞清江濆。",
        "dynasty": "唐",
        "collection_info": null
    },
    {
        "title": "寒夜江口泊舟",
        "author": "储光羲",
        "content": "寒潮信未起，出浦缆孤舟。\n一夜苦风浪，自然增旅愁。\n吴山迟海月，楚火照江流。\n欲有知音者，异乡谁可求。",
        "dynasty": "唐",
        "collection_info": null
    },
    {
        "title": "苑外至龙兴院作",
        "author": "储光羲",
        "content": "朝游天苑外，忽见法筵开。\n山势当空出，云阴满地来。\n疎钟清月殿，幽梵静花台。\n日暮香林下，飘飘仙步迴。",
        "dynasty": "唐",
        "collection_info": null
    },
    {
        "title": "题虬上人房",
        "author": "储光羲",
        "content": "禅宫分两地，释子一为心。\n入道无来去，清言见古今。\n江寒池水绿，山[暝]竹园深。\n别有中天月，遥遥散夕阴。",
        "dynasty": "唐",
        "collection_info": null
    },
    {
        "title": "咏山泉",
        "author": "储光羲",
        "content": "山中有流水，借问不知名。\n映地为天色，飞空作雨声。\n转来深涧满，分出小池平。\n恬澹无人见，年年长自清。",
        "dynasty": "唐",
        "collection_info": null
    },
    {
        "title": "贻主客吕郎中",
        "author": "储光羲",
        "content": "上士既开天，中朝为得贤。\n青云方羽翼，画省比神仙。\n委佩云霄裏，含香日月前。\n君王傥借问，客有上林篇。",
        "dynasty": "唐",
        "collection_info": null
    },
    {
        "title": "京口留别徐大补阙赵二零陵",
        "author": "储光羲",
        "content": "皇州月初晓，处处鼓钟喧。\n树出蓬莱殿，城开阊阖门。\n近臣朝琐闼，词客向文园。\n独有三川路，空伤游子魂。",
        "dynasty": "唐",
        "collection_info": null
    },
    {
        "title": "答王十三维",
        "author": "储光羲",
        "content": "门生故来往，知欲命浮觞。\n忽奉朝青阁，回车入上阳。\n落花满春水，疎柳映新塘。\n是日归来暮，劳君奏雅章。",
        "dynasty": "唐",
        "collection_info": null
    },
    {
        "title": "奉和中书徐侍郎中书省玩白云寄颕阳赵大",
        "author": "储光羲",
        "content": "青阙朝初退，白云遥在天。\n非关取雷雨，故欲伴神仙。\n泛滟鹓池曲，飘飖琐闼前。\n犹多远山意，幸入侍臣篇。",
        "dynasty": "唐",
        "collection_info": null
    },
    {
        "title": "和张太祝冬祭马步",
        "author": "储光羲",
        "content": "故坛何肃肃，中野自无喧。\n烈火见陈信，扬言闻永存。\n房星隐曙色，朔风动寒原。\n今日歌天马，非关征大宛。",
        "dynasty": "唐",
        "collection_info": null
    },
    {
        "title": "祭风伯坛应张太祝作",
        "author": "储光羲",
        "content": "圣主御青春，纶言命使臣。\n将修风伯祀，更福太平人。\n帟幕宵联事，坛场晓降神。\n帝心矜动物，非为属车人。",
        "dynasty": "唐",
        "collection_info": null
    },
    {
        "title": "寻徐山人遇马舍人",
        "author": "储光羲",
        "content": "泊舟伊川右，正见野人归。\n日暮春山绿，我心清且微。\n岩声风雨度，水气云霞飞。\n復有金门客，来参萝薜衣。",
        "dynasty": "唐",
        "collection_info": null
    },
    {
        "title": "夜观妓",
        "author": "储光羲",
        "content": "白雪宜新舞，清宵召楚妃。\n娇童携锦荐，侍女整罗衣。\n花映垂鬟转，香迎步履飞。\n徐徐敛长袖，双烛送将归。",
        "dynasty": "唐",
        "collection_info": null
    },
    {
        "title": "洛桥送别",
        "author": "储光羲",
        "content": "河桥送客舟，河水正安流。\n远见轻桡动，遥怜故国游。\n海禽逢早鴈，江月值新秋。\n一听南津曲，分明散别愁。",
        "dynasty": "唐",
        "collection_info": null
    },
    {
        "title": "秦中送人觐省",
        "author": "储光羲",
        "content": "二月清江外，遥遥饯故人。\n南山晴有雪，东陌霁无尘。\n骑别章台晚，舟行洛水春。\n知君梁苑去，日见白华新。",
        "dynasty": "唐",
        "collection_info": null
    },
    {
        "title": "洛中送人还江东",
        "author": "储光羲",
        "content": "洛城春雨霁，相送下江乡。\n树绿天津道，山明伊水阳。\n孤舟从此去，客思一何长。\n直望清波裏，唯余落日光。",
        "dynasty": "唐",
        "collection_info": null
    },
    {
        "title": "送姚六昆客任会稽何大蹇任孟县",
        "author": "储光羲",
        "content": "越城临渤澥，晋国在河汾。\n仙绶两乡意，青郊一路分。\n野棠春未发，田雀暮成羣。\n他日思吴会，尝因西北云。",
        "dynasty": "唐",
        "collection_info": null
    },
    {
        "title": "洛潭送人觐省",
        "author": "储光羲",
        "content": "清洛带芝田，东流入大川。\n舟轻水復急，别望杳如仙。\n细草生春岸，明霞散早天。\n送君唯一曲，当是白华篇。",
        "dynasty": "唐",
        "collection_info": null
    },
    {
        "title": "送人随大夫和蕃",
        "author": "储光羲",
        "content": "西方有六国，国国愿来宾。\n圣主今无外，怀柔遣使臣。\n大夫开幕府，才子作行人。\n解劒聊相送，边城二月春。",
        "dynasty": "唐",
        "collection_info": null
    },
    {
        "title": "仲夏饯魏四河北觐叔",
        "author": "储光羲",
        "content": "落日临御沟，送君还北州。\n树凉征马去，路暝归人愁。\n吴岳夏云尽，渭河秋水流。\n东篱摘芳菊，想见竹林游。",
        "dynasty": "唐",
        "collection_info": null
    },
    {
        "title": "送人寻裴斐",
        "author": "储光羲",
        "content": "柱史迴清宪，谪居临汉川。\n迟君千里驾，方外赏云泉。\n路断因春水，山深隔暝烟。\n湘江见游女，寄摘一枝莲。",
        "dynasty": "唐",
        "collection_info": null
    },
    {
        "title": "陇头水送别",
        "author": "储光羲",
        "content": "相送陇山头，东西陇水流。\n从来心胆盛，今日为君愁。\n暗雪迷征路，寒云隐戍楼。\n唯余旌斾影，相逐去悠悠。",
        "dynasty": "唐",
        "collection_info": null
    },
    {
        "title": "送王上人还襄阳",
        "author": "储光羲",
        "content": "朝看法云散，知有至人还。\n送客临伊水，行车出故关。\n天花满南国，精舍在空山。\n虽復时来去，中心长日闲。",
        "dynasty": "唐",
        "collection_info": null
    },
    {
        "title": "官庄池观竞渡",
        "author": "储光羲",
        "content": "落日吹箫管，清池发棹歌。\n船争先后渡，岸激去来波。\n水叶藏鱼鸟，林花间绮罗。\n踟蹰仙女处，犹似望天河。",
        "dynasty": "唐",
        "collection_info": null
    },
    {
        "title": "重寄虬上人",
        "author": "储光羲",
        "content": "一作云峰别，三看花柳朝。\n青山隔远路，明月空长霄。\n鹊浴西江雨，鸡鸣东海潮。\n此情劳梦寐，况道双林遥。",
        "dynasty": "唐",
        "collection_info": null
    },
    {
        "title": "蓝上茅茨期王维补阙",
        "author": "储光羲",
        "content": "山中人不见，云去夕阳过。\n浅濑寒鱼少，丛兰秋蝶多。\n老年疎世事，幽性乐天和。\n酒熟思才子，溪头望玉珂。",
        "dynasty": "唐",
        "collection_info": null
    },
    {
        "title": "大酺得长字韵时任安宜尉",
        "author": "储光羲",
        "content": "大道启元命，时人居太康。\n中朝发玄泽，下国被天光。\n明诏始端午，初筵当履霜。\n鼓鼙迎爽气，羽籥映新阳。\n太守即悬圃，淮夷成葆疆。\n小臣惭下位，拜手颂灵长。",
        "dynasty": "唐",
        "collection_info": null
    },
    {
        "title": "同张侍御鼎和京兆萧兵曹华岁晚南园",
        "author": "储光羲",
        "content": "公府传休沐，私庭效陆沈。\n方知从大隐，非復在幽林。\n阙下忠贞志，人间孝友心。\n既将冠盖雅，仍与薜萝深。\n寒变中园柳，春归上苑禽。\n池涵青草色，山带白云阴。\n潘岳闲居赋，钟期流水琴。\n一经当自足，何用遗黄金。",
        "dynasty": "唐",
        "collection_info": null
    },
    {
        "title": "奉酬张五丈垂赠",
        "author": "储光羲",
        "content": "綵服去江汜，白云生大梁。\n星辰动异色，羔鴈成新行。\n日望天朝近，时忧郢路长。\n情言间薖轴，惠念及沧浪。\n松柏以之茂，江湖亦自忘。\n贾生方弔屈，岂敢比南昌。",
        "dynasty": "唐",
        "collection_info": null
    },
    {
        "title": "秦中守岁",
        "author": "储光羲",
        "content": "众星已穷次，青帝方行春。\n永感易成戚，离居难重陈。\n阖门守初夜，燎火到清晨。\n或念无生法，多伤未出尘。\n广庭日将晏，虚室自为宾。\n愿以桑榆末，常逢甲子新。",
        "dynasty": "唐",
        "collection_info": null
    },
    {
        "title": "献高使君大酺作",
        "author": "储光羲",
        "content": "肃穆郊禋毕，工歌赏事幷。\n三朝遵湛露，一道洽仁明。\n布德言皆应，无为物自成。\n花添罗绮色，莺乱管弦声。\n独有同高唱，空陪乐太平。",
        "dynasty": "唐",
        "collection_info": null
    },
    {
        "title": "荥阳马氏二子",
        "author": "储光羲",
        "content": "圣君封太岳，十月建行旃。\n辇路开千里，寒云霁九天。\n故人多侍从，二子留伊川。\n河兖冰初合，关城月屡圆。\n暝过荥水上，闻说郑卿贤。\n材蔽行人右，名居东里先。\n制岩开别业，桑柘亦依然。\n待至金园侧，相将居一廛。",
        "dynasty": "唐",
        "collection_info": null
    },
    {
        "title": "观竞渡",
        "author": "储光羲",
        "content": "大夫沈楚水，千祀国人哀。\n习棹江流长，迎神雨雾开。\n标随绿云动，船逆清波来。\n下怖鱼龙起，上惊凫鴈迴。\n能令秋大有，鼓吹远相催。",
        "dynasty": "唐",
        "collection_info": null
    },
    {
        "title": "太学贻张筠",
        "author": "储光羲",
        "content": "璧池忝门子，俄顷变炎凉。\n绿竹深虚馆，清流响洞房。\n园林在建业，新友去咸阳。\n中夜鼓钟静，初秋漏刻长。\n浮云开太室，华盖上明堂。\n空此远相望，劳歌还自伤。",
        "dynasty": "唐",
        "collection_info": null
    },
    {
        "title": "田家即事",
        "author": "储光羲",
        "content": "桑柘悠悠水蘸堤，晚风晴景不妨犂。\n高机犹织卧蚕子，下坂饥逢饷馌妻。\n杏色满林羊酪熟，麦凉浮壠雉媒低。\n生时乐死皆由命，事在皇天志不迷。",
        "dynasty": "唐",
        "collection_info": null
    },
    {
        "title": "洛阳道五首献吕四郎中 一",
        "author": "储光羲",
        "content": "洛水春冰开，洛城春水绿。\n朝看大道上，落花乱马足。",
        "dynasty": "唐",
        "collection_info": null
    },
    {
        "title": "洛阳道五首献吕四郎中 二",
        "author": "储光羲",
        "content": "剧孟不知名，千金买宝剑/。\n出入平津邸，自言娇且艳。",
        "dynasty": "唐",
        "collection_info": null
    },
    {
        "title": "洛阳道五首献吕四郎中 三",
        "author": "储光羲",
        "content": "大道直如髮，春日佳气多。\n五陵贵公子，双双鸣玉珂。",
        "dynasty": "唐",
        "collection_info": null
    },
    {
        "title": "洛阳道五首献吕四郎中 四",
        "author": "储光羲",
        "content": "春风二月时，道傍柳堪把。\n上枝覆官阁，下枝覆车马。",
        "dynasty": "唐",
        "collection_info": null
    },
    {
        "title": "洛阳道五首献吕四郎中 五",
        "author": "储光羲",
        "content": "洛水照千门，千门碧空裏。\n少年不得志，走马游新市。",
        "dynasty": "唐",
        "collection_info": null
    },
    {
        "title": "同武平一员外游湖",
        "author": "储光羲",
        "content": "竹吹留歌扇，莲香入舞衣。\n前溪多曲溆，乘兴莫先归。",
        "dynasty": "唐",
        "collection_info": null
    },
    {
        "title": "长安道 一",
        "author": "储光羲",
        "content": "鸣鞭过酒肆，袨服游倡门。\n百万一时尽，含情无片言。",
        "dynasty": "唐",
        "collection_info": null
    },
    {
        "title": "长安道 二",
        "author": "储光羲",
        "content": "西行一千里，暝色生寒树。\n暗闻歌吹声，知是长安路。",
        "dynasty": "唐",
        "collection_info": null
    },
    {
        "title": "江南曲四首 一",
        "author": "储光羲",
        "content": "绿江深见底，高浪直翻空。\n惯是湖边住，舟轻不畏风。",
        "dynasty": "唐",
        "collection_info": null
    },
    {
        "title": "江南曲四首 二",
        "author": "储光羲",
        "content": "逐流牵荇叶，绿岸摘芦苗。\n为惜鸳鸯鸟，轻轻动画桡。",
        "dynasty": "唐",
        "collection_info": null
    },
    {
        "title": "江南曲四首 三",
        "author": "储光羲",
        "content": "日暮长江裏，相邀归渡头。\n落花如有意，来去逐船流。",
        "dynasty": "唐",
        "collection_info": null
    },
    {
        "title": "江南曲四首 四",
        "author": "储光羲",
        "content": "隔江看树色，沿月听歌声。\n不是长干住，那从此路行。",
        "dynasty": "唐",
        "collection_info": null
    },
    {
        "title": "关山月",
        "author": "储光羲",
        "content": "一鴈过连营，繁霜覆古城。\n胡笳在何处？半夜起边声。",
        "dynasty": "唐",
        "collection_info": null
    },
    {
        "title": "玉真公主山居",
        "author": "储光羲",
        "content": "山北天泉苑，山西凤女家。\n不言沁园好，独隐武陵花。",
        "dynasty": "唐",
        "collection_info": null
    },
    {
        "title": "沧浪峡",
        "author": "储光羲",
        "content": "沧浪临古道，道上若成尘。\n自有沧浪峡，谁为无事人。",
        "dynasty": "唐",
        "collection_info": null
    },
    {
        "title": "奉真观",
        "author": "储光羲",
        "content": "真门逈向北，驰道直向西。\n为与天光近，云色成虹霓。",
        "dynasty": "唐",
        "collection_info": null
    },
    {
        "title": "明妃曲四首 一",
        "author": "储光羲",
        "content": "西行陇上泣胡天，南向云中指渭川。\n毳幕夜来时宛转，何由得似汉王边。",
        "dynasty": "唐",
        "collection_info": null
    },
    {
        "title": "明妃曲四首 二",
        "author": "储光羲",
        "content": "胡王知妾不胜悲，乐府皆传汉国辞。\n朝来马上箜篌引，稍似宫中闲夜时。",
        "dynasty": "唐",
        "collection_info": null
    },
    {
        "title": "明妃曲四首 三",
        "author": "储光羲",
        "content": "日暮惊沙乱雪飞，傍人相劝易罗衣。\n强来前殿看歌舞，共待单于夜猎归。",
        "dynasty": "唐",
        "collection_info": null
    },
    {
        "title": "明妃曲四首 四",
        "author": "储光羲",
        "content": "彩骑双双引宝车，羌笛两两奏胡笳。\n若为别得横桥路，莫隐宫中玉树花。",
        "dynasty": "唐",
        "collection_info": null
    },
    {
        "title": "同武平一员外游湖五首时武贬金坛令 一",
        "author": "储光羲",
        "content": "红荷碧篠夜相鲜，皂盖兰桡浮翠筵。\n舟中对舞邯郸曲，月下双弹卢女弦。",
        "dynasty": "唐",
        "collection_info": null
    },
    {
        "title": "同武平一员外游湖五首时武贬金坛令 二",
        "author": "储光羲",
        "content": "青林碧屿暗相期，缓楫挥觥欲赋诗。\n借问高歌凡几转，河低月落五更时。",
        "dynasty": "唐",
        "collection_info": null
    },
    {
        "title": "同武平一员外游湖五首时武贬金坛令 三",
        "author": "储光羲",
        "content": "朝来仙阁听弦歌，暝入花亭见绮罗。\n池边命酒怜风月，浦口回船惜芰荷。",
        "dynasty": "唐",
        "collection_info": null
    },
    {
        "title": "同武平一员外游湖五首时武贬金坛令 四",
        "author": "储光羲",
        "content": "朦胧竹影蔽岩扉，淡荡荷风飘舞衣。\n舟寻绿水宵将半，月隐青林人未归。",
        "dynasty": "唐",
        "collection_info": null
    },
    {
        "title": "同武平一员外游湖五首时武贬金坛令 五",
        "author": "储光羲",
        "content": "花潭竹屿傍幽蹊，画檝浮空入夜溪。\n芰荷覆水船难进，歌舞留人月易低。",
        "dynasty": "唐",
        "collection_info": null
    },
    {
        "title": "题茅山华阳洞",
        "author": "储光羲",
        "content": "华阳洞口片云飞，细雨蒙蒙欲湿衣。\n玉箫遍满仙坛上，应是茅家兄弟归。",
        "dynasty": "唐",
        "collection_info": null
    },
    {
        "title": "寄孙山人",
        "author": "储光羲",
        "content": "新林二月孤舟还，水满清江花满山。\n借问故园隐君子，时时来往住人间。",
        "dynasty": "唐",
        "collection_info": null
    },
    {
        "title": "变行路难",
        "author": "王昌龄",
        "content": "向晚横吹悲，风动马嘶合。\n前趋引旗节，千里阵云帀。\n单于下阴山，砂砾空飒飒。\n封侯取一战，岂復念闺閤。",
        "dynasty": "唐",
        "collection_info": null
    },
    {
        "title": "塞下曲四首 一",
        "author": "王昌龄",
        "content": "蝉鸣空桑林，八月萧关道。\n出塞入塞寒，处处黄芦草。\n从来幽幷客，皆共尘沙老。\n莫学游侠儿，矜夸紫骝好。",
        "dynasty": "唐",
        "collection_info": null
    },
    {
        "title": "塞下曲四首 二",
        "author": "王昌龄",
        "content": "饮马渡秋水，水寒风似刀。\n平沙日未没，黯黯见临洮。\n昔日长城战，咸言意气高。\n黄尘足今古，白骨乱蓬蒿。",
        "dynasty": "唐",
        "collection_info": null
    },
    {
        "title": "塞下曲四首 三",
        "author": "王昌龄",
        "content": "奉诏甘泉宫，总征天下兵。\n朝廷备礼出，郡国豫郊迎。\n纷纷几万人，去者无全生。\n臣愿节宫廐，分以赐边城。",
        "dynasty": "唐",
        "collection_info": null
    },
    {
        "title": "塞下曲四首 四",
        "author": "王昌龄",
        "content": "边头何惨惨，已葬霍将军。\n部曲皆相弔，燕南代北闻。\n功勋多被黜，兵马亦寻分。\n更遣黄龙戍，唯当哭塞云。",
        "dynasty": "唐",
        "collection_info": null
    },
    {
        "title": "塞上曲",
        "author": "王昌龄",
        "content": "秋风夜渡河，吹却鴈门桑。\n遥见胡地猎，鞲马宿严霜。\n五道分兵去，孤军百战场。\n功多翻下狱，士卒但心伤。",
        "dynasty": "唐",
        "collection_info": null
    },
    {
        "title": "从军行二首 一",
        "author": "王昌龄",
        "content": "向夕临大荒，朔风轸归虑。\n平沙万里余，飞鸟宿何处？\n虏骑猎长原，翩翩傍河去。\n边声摇白草，海气生黄雾。\n百战苦风尘，十年履霜露。\n虽投定远笔，未坐将军树。\n早知行路难，悔不理章句。",
        "dynasty": "唐",
        "collection_info": null
    },
    {
        "title": "从军行二首 二",
        "author": "王昌龄",
        "content": "秋草马蹄轻，角弓持弦急。\n去为龙城战，正值胡兵袭。\n军气横大荒，战酣日将入。\n长风金鼓动，白露铁衣湿。\n四起愁边声，南庭时伫立。\n断蓬孤自转，寒雁飞相及。\n万里云沙涨，平原冰霰涩。\n惟闻汉使还，独向刀环泣。",
        "dynasty": "唐",
        "collection_info": null
    },
    {
        "title": "少年行二首 一",
        "author": "王昌龄",
        "content": "西陵侠少年，送客短长亭。\n青槐夹两道，白马如流星。\n闻道羽书急，单于寇井陉。\n气高轻赴难，谁顾燕山铭。",
        "dynasty": "唐",
        "collection_info": null
    },
    {
        "title": "少年行二首 二",
        "author": "王昌龄",
        "content": "走马远相寻，西楼下夕阴。\n结交期一劒，留意赠千金。\n高阁歌声远，重门柳色深。\n夜阑须尽饮，莫负百年心。",
        "dynasty": "唐",
        "collection_info": null
    },
    {
        "title": "长歌行",
        "author": "王昌龄",
        "content": "旷野饶悲风，飕飕黄蒿草。\n繫马倚白杨，谁知我怀抱。\n所是同袍者，相逢尽衰老。\n北登汉家陵，南望长安道。\n下有枯树根，上有鼯鼠窠。\n高皇子孙尽，千载无人过。\n宝玉频发掘，精灵其奈何？\n人生须达命，有酒且长歌。",
        "dynasty": "唐",
        "collection_info": null
    },
    {
        "title": "悲哉行",
        "author": "王昌龄",
        "content": "勿听白头吟，人间易忧怨。\n若非沧浪子，安得从所愿。\n北上太行山，临风阅吹万。\n长云数千里，倏忽还肤寸。\n观其微灭时，精意莫能论。\n百年不容息，是处生意蔓。\n始悟海上人，辞君永飞遯。",
        "dynasty": "唐",
        "collection_info": null
    },
    {
        "title": "古意",
        "author": "王昌龄",
        "content": "桃花四面发，桃叶一枝开。\n欲暮黄鹂啭，伤心玉镜台。\n清筝向明月，半夜春风来。",
        "dynasty": "唐",
        "collection_info": null
    },
    {
        "title": "放歌行",
        "author": "王昌龄",
        "content": "南渡洛阳津，西望十二楼。\n明堂坐天子，月朔朝诸侯。\n清乐动千门，皇风被九州。\n庆云从东来，泱漭抱日流。\n昇平贵论道，文墨将何求？\n有诏征草泽，微诚将献谋。\n冠冕如星罗，拜揖曹与周。\n望尘非吾事，入赋且迟留。\n幸蒙国士识，因脱负薪裘。\n今者放歌行，以慰梁甫愁。\n但营数斗禄，奉养每丰羞。\n若得金膏遂，飞云亦何俦。",
        "dynasty": "唐",
        "collection_info": null
    },
    {
        "title": "越女",
        "author": "王昌龄",
        "content": "越女作桂舟，还将桂为楫。\n湖上水渺漫，清江不可涉。\n摘取芙蓉花，莫摘芙蓉叶。\n将归问夫壻，颜色何如妾。",
        "dynasty": "唐",
        "collection_info": null
    },
    {
        "title": "郑县宿陶太公馆中赠冯六元二",
        "author": "王昌龄",
        "content": "儒有轻王侯，脱略当事务。\n本家蓝田下，非为渔弋故。\n无何困躬耕，且欲驰永路。\n幽居与君近，出谷同所骛。\n昨日辞石门，五年变秋露。\n云龙未相感，干谒亦已屡。\n子为黄绶羁，余忝蓬山顾。\n京门望西岳，百里见郊树。\n飞雨祠上来，霭然关中暮。\n驱车郑城宿，秉烛论往素。\n山月出华阴，开此河渚雾。\n清光比故人，豁达展心晤。\n冯公尚戢翼，元子仍跼步。\n拂衣易为高，沦迹难有趣。\n张范善终始，吾等岂不慕。\n罢酒当凉风，屈伸备冥数。",
        "dynasty": "唐",
        "collection_info": null
    },
    {
        "title": "听弹风入松阕赠杨补阙",
        "author": "王昌龄",
        "content": "商风入我絃，夜竹深有露。\n絃悲与林寂，清景不可度。\n寥落幽居心，飕飗青松树。\n松风吹草白，溪水寒日暮。\n声意去復还，九变待一顾。\n空山多雨雪，独立君始悟。",
        "dynasty": "唐",
        "collection_info": null
    },
    {
        "title": "缑氏尉沈兴宗置酒南溪留赠",
        "author": "王昌龄",
        "content": "林色与溪古，深篁引幽翠。\n山尊在渔舟，棹月情已醉。\n始穷清源口，壑绝人境异。\n春泉滴空崖，萌草拆阴地。\n久之风榛寂，远闻樵声至。\n海雁时独飞，永然沧洲意。\n古时青冥客，灭迹沦一尉。\n吾子踌躇心，岂其纷埃事。\n缑峯信所剋，济北余乃遂。\n齐物意已会，息肩理犹未。\n卷舒形性表，脱略贤哲议。\n仲月期角巾，饭僧嵩阳寺。",
        "dynasty": "唐",
        "collection_info": null
    },
    {
        "title": "为张僓赠阎使臣",
        "author": "王昌龄",
        "content": "哀哀献玉人，楚国同悲辛。\n泣尽继以血，何由辨其真。\n赖承琢磨惠，復使光辉新。\n犹畏谗口疾，弃之如埃尘。",
        "dynasty": "唐",
        "collection_info": null
    },
    {
        "title": "赠史昭",
        "author": "王昌龄",
        "content": "东林月未升，廓落星与汉。\n是夕鸿始来，斋中起长叹。\n怀哉望南浦，眇然夜将半。\n但有秋水声，愁使心神乱。\n握中何为赠，瑶草已衰散。\n海鳞未化时，各在天一岸。",
        "dynasty": "唐",
        "collection_info": null
    },
    {
        "title": "秋山寄陈谠言",
        "author": "王昌龄",
        "content": "岩间寒事早，众山木已黄。\n北风何萧萧，兹夕露为霜。\n感激未能寐，中宵时慨慷。\n黄虫初悲鸣，玄鸟去我梁。\n独卧时易晚，离羣情更伤。\n思君若不及，鸿雁今南翔。",
        "dynasty": "唐",
        "collection_info": null
    },
    {
        "title": "出郴山口至迭石湾野人室中寄张十一",
        "author": "王昌龄",
        "content": "槠柟无冬春，柯叶连峯稠。\n阴壁下苍黑，烟含清江楼。\n景开独沿曳，响答随兴酬。\n旦夕望吾友，如何迅孤舟。\n迭沙积为岗，崩剥雨露幽。\n石脉尽横亘，潜潭何时流。\n既见万古色，颇尽一物由。\n永与世人远，气还草木收。\n盈缩理无余，今往何必忧。\n郴土羣山高，耆老如中州。\n孰云议舛降，岂是娱宦游。\n阴火昔所伏，丹砂将尔谋。\n昨临苏耽井，復向衡阳求。\n同疚来相依，脱身当有筹。\n数月乃离居，风湍成阻修。\n野人善竹器，童子能溪讴。\n寒夜波荡漾，羇鸿去悠悠。",
        "dynasty": "唐",
        "collection_info": null
    },
    {
        "title": "宿灞上寄侍御玙弟",
        "author": "王昌龄",
        "content": "独饮灞上亭，寒山青门外。\n长云骤落日，桑枣寂已晦。\n古人驱驰者，宿此凡几代。\n佐邑由东南，岂不知进退。\n吾宗秉全璞，楚得璆琳最。\n茅山就一征，柏署起三载。\n道契非物理，神交无留碍。\n知我沧溟心，脱略腐儒辈。\n孟冬銮舆出，阳谷羣臣会。\n半夜驰道喧，五侯拥轩盖。\n是时燕齐客，献术蓬瀛内。\n甚悦我皇心，得与王母对。\n贱臣欲干谒，稽首期殒碎。\n哲弟感我情，问易穷否泰。\n良马足尚踠，宝刀光未淬。\n昨闻羽书飞，兵气连朔塞。\n诸将多失律，庙堂始追悔。\n安能召书生，愿得论要害。\n戎夷非草木，侵逐使狼狈。\n虽有屠城功，亦有降虏辈。\n兵粮如山积，恩泽如雨霈。\n羸卒不可兴，碛地无足爱。\n若用匹夫策，坐令军围溃。\n不费黄金资，宁求白璧赉。\n明主忧既远，边事亦可大。\n荷宠务推诚，离言深慷慨。\n霜摇直指草，烛引明光佩。\n公论日夕阻，朝廷磋跎会。\n孤城海门月，万里流光带。\n不应百尺松，空老钟山霭。",
        "dynasty": "唐",
        "collection_info": null
    },
    {
        "title": "次汝中寄河南陈赞府",
        "author": "王昌龄",
        "content": "汝山方联延，伊水纔明灭。\n遥见入楚云，又此空馆月。\n纷然驰梦想，不谓远离别。\n京邑多欢娱，衡湘蹔沿越。\n明湖春草遍，秋桂白花发。\n岂惟长思君，日夕在魏阙。",
        "dynasty": "唐",
        "collection_info": null
    },
    {
        "title": "同从弟销南斋玩月忆山阴崔少府",
        "author": "王昌龄",
        "content": "高卧南斋时，开帷月初吐。\n清辉淡水木，演漾在窗户。\n苒苒几盈虚，澄澄变今古。\n美人清江畔，是夜越吟苦。\n千里其如何，微风吹兰杜。",
        "dynasty": "唐",
        "collection_info": null
    },
    {
        "title": "代扶风主人答",
        "author": "王昌龄",
        "content": "杀气凝不流，风悲日彩寒。\n浮埃起四远，游子弥不欢。\n依然宿扶风，沽酒聊自宽。\n寸心亦未理，长铗谁能弹。\n主人就我饮，对我还慨叹。\n便泣数行泪，因歌行路难。\n十五役边地，三回讨楼兰。\n连年不解甲，积日无所餐。\n将军降匈奴，国使没桑干。\n去时三十万，独自还长安。\n不信沙场苦，君看刀箭瘢。\n乡亲悉零落，冢墓亦摧残。\n仰攀青松枝，恸绝伤心肝。\n禽兽悲不去，路傍谁忍看。\n幸逢休明代，寰宇静波澜。\n老马思伏枥，长鸣力已殚。\n少年与运会，何事发悲端。\n天子初封禅，贤良刷羽翰。\n三边悉如此，否泰亦须观。",
        "dynasty": "唐",
        "collection_info": null
    },
    {
        "title": "酬鸿胪裴主簿雨后北楼见赠",
        "author": "王昌龄",
        "content": "暮霞照新晴，归云犹相逐。\n有怀晨昏暇，想见登眺目。\n问礼侍彤襜，题诗访茅屋。\n高楼多古今，陈事满陵谷。\n地久微子封，台余孝王筑。\n裴回顾霄汉，豁达俯川陆。\n远水对孤城，长天向乔木。\n公门何清静，列戟森已肃。\n不叹携手稀，常思着鞭速。\n终当拂羽翰，轻举随鸿鹄。",
        "dynasty": "唐",
        "collection_info": null
    },
    {
        "title": "送任五之桂林",
        "author": "王昌龄",
        "content": "楚客醉孤舟，越水将引棹。\n山为两乡别，月带千里貌。\n羇谴同缯纶，僻幽闻虎豹。\n桂林寒色在，苦节知所效。",
        "dynasty": "唐",
        "collection_info": null
    },
    {
        "title": "山中别庞十",
        "author": "王昌龄",
        "content": "幽娟松篠径，月出寒蝉鸣。\n散髮卧其下，谁知孤隐情。\n吟时白云合，钓处玄潭清。\n琼树方杳霭，凤兮保其贞。",
        "dynasty": "唐",
        "collection_info": null
    },
    {
        "title": "留别伊阙张少府郭大都尉",
        "author": "王昌龄",
        "content": "迁客就一醉，主人空金罍。\n江湖青山底，欲去仍裴回。\n郭侯未相识，策马伊川来。\n把手相劝勉，不应老尘埃。\n孟阳逢山旧，仙馆留清才。\n日晚劝趣别，风长云逐开。\n幸随板舆远，负谴何忧哉。\n唯有仗忠信，音书报云雷。",
        "dynasty": "唐",
        "collection_info": null
    },
    {
        "title": "送韦十二兵曹",
        "author": "王昌龄",
        "content": "县职如长缨，终日检我身。\n平明趋郡府，不得展故人。\n故人念江湖，富贵如埃尘。\n迹在戎府掾，心游天台春。\n独立浦边鹤，白云长相亲。\n南风忽至吴，分散还入秦。\n寒夜天光白，海净月色真。\n对坐论岁暮，絃悲岂无因。\n平生驰驱分，非谓桮酒仁。\n出处两不合，忠贞何由伸。\n看君孤舟去，且欲歌垂纶。",
        "dynasty": "唐",
        "collection_info": null
    },
    {
        "title": "东京府县诸公与綦毋潜李颀相送至白马寺宿",
        "author": "王昌龄",
        "content": "鞍马上东门，裴回入孤舟。\n贤豪相追送，即棹千里流。\n赤岸落日在，空波微烟收。\n薄宦忘机括，醉来即淹留。\n月明见古寺，林外登高楼。\n南风开长廊，夏夜如凉秋。\n江月照吴县，西归梦中游。",
        "dynasty": "唐",
        "collection_info": null
    },
    {
        "title": "送东林廉上人归庐山",
        "author": "王昌龄",
        "content": "石溪流已乱，苔径人渐微。\n日暮东林下，山僧还独归。\n昔为庐峰意，况与远公违。\n道性深寂寞，世情多是非。\n会寻名山去，岂復望清辉。",
        "dynasty": "唐",
        "collection_info": null
    },
    {
        "title": "留别武陵袁丞",
        "author": "王昌龄",
        "content": "皇恩暂迁谪，待罪逢知己。\n从此武陵溪，孤舟二千里。\n桃花遗古岸，金涧流春水。\n谁识马将军，忠贞抱生死。",
        "dynasty": "唐",
        "collection_info": null
    },
    {
        "title": "别刘谞",
        "author": "王昌龄",
        "content": "天地寒更雨，苍茫楚城阴。\n一尊广陵酒，十载衡阳心。\n倚仗不可料，悲欢岂易寻。\n相逢成远别，后会何如今。\n身在江海上，云连京国深。\n行当务功业，策马何骎骎。",
        "dynasty": "唐",
        "collection_info": null
    },
    {
        "title": "岳阳别李十七越宾",
        "author": "王昌龄",
        "content": "相逢楚水寒，舟在洞庭驿。\n具陈江波事，不异沦弃迹。\n杉上秋雨声，悲切蒹葭夕。\n弹琴收余响，来送千里客。\n平明孤帆心，岁晚济代策。\n时在身未充，潇湘不盈画。\n湖小洲渚联，澹淡烟景碧。\n鱼鳖自有性，龟龙无能易。\n谴黜同所安，风土任所适。\n闭门观玄化，携手遗损益。",
        "dynasty": "唐",
        "collection_info": null
    },
    {
        "title": "留别岑参兄弟",
        "author": "王昌龄",
        "content": "江城建业楼，山尽沧海头。\n副职守兹县，东南棹孤舟。\n长安故人宅，秣马经前秋。\n便以风雪暮，还为纵饮留。\n貂蝉七叶贵，鸿鹄万里游。\n何必念钟鼎，所在烹肥牛。\n为君啸一曲，且莫弹箜篌。\n徒见枯者艳，谁言直如钩。\n岑家双琼树，腾光难为俦。\n谁言青门悲，俯期吴山幽。\n日西石门峤，月吐金陵洲。\n追随探灵怪，岂不骄王侯。",
        "dynasty": "唐",
        "collection_info": null
    },
    {
        "title": "送刘眘虚归取宏词解",
        "author": "王昌龄",
        "content": "太清闻海鹤，游子引乡眄。\n声随羽仪远，势与归云便。\n青桂春再荣，白云暮来变。\n迁飞在礼仪，岂復泪如霰。",
        "dynasty": "唐",
        "collection_info": null
    },
    {
        "title": "巴陵别刘处士",
        "author": "王昌龄",
        "content": "刘生隐岳阳，心远洞庭水。\n偃帆入山郭，一宿楚云裏。\n竹映秋馆深，月寒江风起。\n烟波桂阳接，日夕数千里。\n袅袅清夜猿，孤舟坐如此。\n湘中有来鴈，雨雪候音旨。",
        "dynasty": "唐",
        "collection_info": null
    },
    {
        "title": "宿裴氏山庄",
        "author": "王昌龄",
        "content": "苍苍竹林暮，吾亦知所投。\n静坐山斋月，清溪闻远流。\n西峰下微雨，向晓白云收。\n遂解尘中组，终南春可游。",
        "dynasty": "唐",
        "collection_info": null
    },
    {
        "title": "淇上酬薛据兼寄郭微",
        "author": "王昌龄",
        "content": "自从别京华，我心乃萧索。\n十年守章句，万里空寥落。\n北上登蓟门，茫茫见沙漠。\n倚劒对风尘，慨然思衞霍。\n拂衣去燕赵，驱马怅不乐。\n天长沧洲路，日暮邯郸郭。\n酒肆或淹留，渔泽屡栖泊。\n独行备艰难，孰辞千鼎镬。\n皇情念淳古，时俗何浮薄。\n理道须任贤，安人在求瘼。\n故交负奇才，逸气包謇谔。\n隐轸经济策，纵横建安作。\n才望忽先鸣，风期无宿诺。\n飘飖劳州县，迢递限言谑。\n东驰眇贝丘，西顾弥虢略。\n淇水徒自深，浮云不堪託。\n吾谋适可用，天道岂辽廓。\n不然买山田，一身与耕凿。",
        "dynasty": "唐",
        "collection_info": null
    },
    {
        "title": "咏史",
        "author": "王昌龄",
        "content": "荷畚至洛阳，杖策游北门。\n天下尽兵甲，豺狼满中原。\n明夷方遘患，顾我徒崩犇。\n自惭菲薄才，误蒙国士恩。\n位重任亦重，时危志弥敦。\n西北未及终，东南不可吞。\n进则耻保躬，退乃为触藩。\n叹息嵩山老，而后知其尊。",
        "dynasty": "唐",
        "collection_info": null
    },
    {
        "title": "杂兴",
        "author": "王昌龄",
        "content": "握中铜匕首，粉剉楚山铁。\n义士频报雠，杀人不曾缺。\n可悲燕丹事，终被狼虎灭。\n一举无两全，荆轲遂为血。\n诚知匹夫勇，何取万人杰。\n无道吞诸侯，坐见九州裂。",
        "dynasty": "唐",
        "collection_info": null
    },
    {
        "title": "秋兴",
        "author": "王昌龄",
        "content": "日暮西北堂，凉风洗修木。\n着书在南窗，门馆常肃肃。\n苔草延古意，视听转幽独。\n或问余所营，刈黍就寒谷。",
        "dynasty": "唐",
        "collection_info": null
    },
    {
        "title": "斋心",
        "author": "王昌龄",
        "content": "女萝覆石壁，溪水幽蒙胧。\n紫葛蔓黄花，娟娟寒露中。\n朝饮花上露，夜卧松下风。\n云英化为水，光采与我同。\n日月荡精魄，寥寥天宇空。",
        "dynasty": "唐",
        "collection_info": null
    },
    {
        "title": "独游",
        "author": "王昌龄",
        "content": "林卧情每閒，独游景常晏。\n时从灞陵下，垂钓往南涧。\n手携双鲤鱼，目送千里鴈。\n悟彼飞有适，知此罹忧患。\n放之清冷泉，因得省疎慢。\n永怀青岑客，回首白云间。\n神超物无违，岂繫名与宦。",
        "dynasty": "唐",
        "collection_info": null
    },
    {
        "title": "香积寺礼拜万回平等二圣僧塔",
        "author": "王昌龄",
        "content": "真无御化来，借有乘化归。\n如彼双塔内，孰能知是非。\n愚也骇苍生，圣哉为帝师。\n当为时世出，不由天地资。\n万回主此方，平等性无违。\n今我一礼心，亿劫同不移。\n肃肃松柏下，诸天来有时。",
        "dynasty": "唐",
        "collection_info": null
    },
    {
        "title": "就道士问周易参同契",
        "author": "王昌龄",
        "content": "仙人骑白鹿，髮短耳何长。\n时余采菖蒲，忽见嵩之阳。\n稽首求丹经，乃出怀中方。\n披读了不悟，归来问嵇康。\n嗟余无道骨，发我入太行。",
        "dynasty": "唐",
        "collection_info": null
    },
    {
        "title": "诸官游招隐寺",
        "author": "王昌龄",
        "content": "山馆人已空，青萝换风雨。\n自从永明世，月向龙宫吐。\n凿井长幽泉，白云今如古。\n应真坐松柏，锡杖挂窗户。\n口云七十余，能救诸有苦。\n回指岩树花，如闻道场鼓。\n金色身壤灭，真如性无主。\n僚友同一心，清光遣谁取。",
        "dynasty": "唐",
        "collection_info": null
    },
    {
        "title": "宴南亭",
        "author": "王昌龄",
        "content": "寒江暎村林，亭上纳鲜洁。\n楚客共闲饮，静坐金管阕。\n酣竟日入山，暝来云归穴。\n城楼空杳霭，猿鸟备清切。\n物状如丝纶，上心为予决。\n访君东溪事，早晚樵路绝。",
        "dynasty": "唐",
        "collection_info": null
    },
    {
        "title": "何九于客舍集",
        "author": "王昌龄",
        "content": "客有住桂阳，亦如巢林鸟。\n罍觞且终宴，功业曾未了。\n山月空霁时，江明高楼晓。\n门前泊舟檝，行次入松篠。\n此意投赠君，沧波风褭褭。",
        "dynasty": "唐",
        "collection_info": null
    },
    {
        "title": "洛阳尉刘晏与府掾诸公茶集天宫寺岸道上人房",
        "author": "王昌龄",
        "content": "良友呼我宿，月明悬天宫。\n道安风尘外，洒扫青林中。\n削去府县理，豁然神机空。\n自从三湘还，始得今夕同。\n旧居太行北，远宦沧溟东。\n各有四方事，白云处处通。",
        "dynasty": "唐",
        "collection_info": null
    },
    {
        "title": "观江淮名胜图",
        "author": "王昌龄",
        "content": "刻意吟云山，尤知隐沦妙。\n远公何为者，再诣临海峤。\n而我高其风，披图得遗照。\n援毫无逃境，遂展千里眺。\n淡扫荆门烟，明标赤城烧。\n青葱林间岭，隐见淮海徼。\n但指香炉顶，无闻白猿啸。\n沙门既云灭，独往岂殊调。\n感对怀拂衣，胡宁事渔钓。\n安期始遗舃，千古谢荣耀。\n投迹庶可齐，沧浪有孤棹。",
        "dynasty": "唐",
        "collection_info": null
    },
    {
        "title": "灞上閒居",
        "author": "王昌龄",
        "content": "鸿都有归客，偃卧滋阳村。\n轩冕无枉顾，清川照我门。\n空林网夕阳，寒鸟赴荒园。\n廓落时得意，怀哉莫与言。\n庭前有孤鹤，欲啄常翩翻。\n为我衔素书，弔彼颜与原。\n二君既不朽，所以慰其魂。",
        "dynasty": "唐",
        "collection_info": null
    },
    {
        "title": "风凉原上作",
        "author": "王昌龄",
        "content": "阴岑宿云归，烟雾湿松柏。\n风凄日初晓，下岭望川泽。\n远山无晦明，秋水千里白。\n佳气盘未央，圣人在凝碧。\n关门阻天下，信是帝王宅。\n海内方晏然，庙堂有奇策。\n时贞守全运，罢去游说客。\n予忝兰台人，幽寻免贻责。",
        "dynasty": "唐",
        "collection_info": null
    },
    {
        "title": "裴六书堂",
        "author": "王昌龄",
        "content": "闲堂闭空阴，竹林但清响。\n窗下长啸客，区中无遗想。\n经纶精微言，兼济当独往。",
        "dynasty": "唐",
        "collection_info": null
    },
    {
        "title": "江上闻笛",
        "author": "王昌龄",
        "content": "横笛怨江月，扁舟何处寻。\n声长楚山外，曲绕胡关深。\n相去万余里，遥传此夜心。\n寥寥浦溆寒，响尽惟幽林。\n不知谁家子，復奏邯郸音。\n水客皆拥棹，空霜遂盈襟。\n羸马望北走，迁人悲越吟。\n何当边草白，旌节陇城阴。",
        "dynasty": "唐",
        "collection_info": null
    },
    {
        "title": "太湖秋夕",
        "author": "王昌龄",
        "content": "水宿烟雨寒，洞庭霜落微。\n月明移舟去，夜静魂梦归。\n暗觉海风度，萧萧闻鴈飞。",
        "dynasty": "唐",
        "collection_info": null
    },
    {
        "title": "赵十四兄见访",
        "author": "王昌龄",
        "content": "客来舒长簟，开閤延清风。\n但有无絃琴，共君尽尊中。\n晚来常读易，顷者欲还嵩。\n世事何须道，黄精且养蒙。\n嵇康殊寡识，张翰独知终。\n忽忆鲈鱼鲙，扁舟往江东。",
        "dynasty": "唐",
        "collection_info": null
    },
    {
        "title": "过华阴",
        "author": "王昌龄",
        "content": "云起太华山，云山互明灭。\n东峯始含景，了了见松雪。\n羇人感幽栖，窅暎转奇绝。\n欣然忘所疲，永望吟不辍。\n信宿百余里，出关玩新月。\n何意昨来心，遇物遂迁别。\n人生屡如此，何以肆愉悦。",
        "dynasty": "唐",
        "collection_info": null
    },
    {
        "title": "九江口作",
        "author": "王昌龄",
        "content": "漭漭江势阔，雨开浔阳秋。\n驿门是高岸，望尽黄芦洲。\n水与五溪合，心期万里游。\n明时无弃才，谪去随孤舟。\n鸷鸟立寒木，丈夫佩吴钩。\n何当报君恩，却繫单于头。",
        "dynasty": "唐",
        "collection_info": null
    },
    {
        "title": "大梁途中作",
        "author": "王昌龄",
        "content": "怏怏步长道，客行渺无端。\n郊原欲下雪，天地棱棱寒。\n当时每酣醉，不觉行路难。\n今日无酒钱，悽惶向谁叹。",
        "dynasty": "唐",
        "collection_info": null
    },
    {
        "title": "途中作",
        "author": "王昌龄",
        "content": "游人愁岁晏，早起遵王畿。\n坠叶吹未晓，疎林月微微。\n惊禽栖不定，寒兽相因依。\n叹此霜露下，復闻鸿雁飞。\n渺然江南意，惜与中途违。\n羇旅悲壮髮，别离念征衣。\n永图岂劳止，明节期所归。\n宁厌楚山曲，无人长掩扉。",
        "dynasty": "唐",
        "collection_info": null
    },
    {
        "title": "山行入泾州",
        "author": "王昌龄",
        "content": "倦此山路长，停骖问宾御。\n林峦信回惑，白日落何处。\n徙倚望长风，滔滔引归虑。\n微雨随云收，蒙蒙傍山去。\n西临有边邑，北走尽亭戍。\n泾水横白烟，州城隐寒树。\n所嗟异风俗，已自少情趣。\n岂伊怀土多，触目忻所遇。",
        "dynasty": "唐",
        "collection_info": null
    },
    {
        "title": "小敷谷龙潭祠作",
        "author": "王昌龄",
        "content": "崖谷歕疾流，地中有雷集。\n百泉势相荡，巨石皆却立。\n跳波沸峥嵘，深处不可挹。\n昏为蛟龙怒，清见云雨入。\n灵怪祟偏祠，废兴自兹邑。\n沈淫顷多昧，檐宇遂不葺。\n吾闻被明典，盛德惟世及。\n生人载山川，血食报原隰。\n岂伊骇微险，将以循甿揖。\n口飞振吕梁，忠信亦我习。\n波流浸已广，悔吝在所汲。\n溪水有清源，褰裳靡沾湿。",
        "dynasty": "唐",
        "collection_info": null
    },
    {
        "title": "段宥廰孤桐",
        "author": "王昌龄",
        "content": "凤皇所宿处，月暎孤桐寒。\n槁叶零落尽，空柯苍翠残。\n虚心谁能见，直影非无端。\n响发调尚苦，清商劳一弹。",
        "dynasty": "唐",
        "collection_info": null
    },
    {
        "title": "琴",
        "author": "王昌龄",
        "content": "孤桐秘虚鸣，朴素传幽真。\n髣髴絃指外，遂见初古人。\n意远风雪苦，时来江山春。\n高宴未终曲，谁能辨经纶。",
        "dynasty": "唐",
        "collection_info": null
    },
    {
        "title": "初日",
        "author": "王昌龄",
        "content": "初日净金闺，先照床前暖。\n斜光入罗幕，稍稍亲丝管。\n云髮不能梳，杨花更吹满。",
        "dynasty": "唐",
        "collection_info": null
    },
    {
        "title": "失题",
        "author": "王昌龄",
        "content": "姦雄乃得志，遂使羣心摇。\n赤风荡中原，烈火无遗巢。\n一人计不用，万里空萧条。",
        "dynasty": "唐",
        "collection_info": null
    },
    {
        "title": "赠宇文中丞",
        "author": "王昌龄",
        "content": "仆本濩落人，辱当州郡使。\n量力颇及早，谢归今即已。\n萧萧若凌虚，衿带顷消靡。\n车服卒然来，涔阳作游子。\n郁郁寡开颜，默默独行李。\n忽逢平生友，一笑方在此。\n秋清宁风日，楚思浩云水。\n为语弋林者，冥冥鸿远矣。",
        "dynasty": "唐",
        "collection_info": null
    },
    {
        "title": "箜篌引",
        "author": "王昌龄",
        "content": "卢溪郡南夜泊舟，夜闻两岸羌戎讴。\n其时月黑猿啾啾，微雨霑衣令人愁。\n有一迁客登高楼，不言不寐弹箜篌。\n弹作蓟门桑叶秋，风沙飒飒青冢头。\n将军铁骢汗血流，深入匈奴战未休。\n黄旗一点兵马收，乱杀胡人积如丘。\n疮病驱来配边州，仍披漠北羔羊裘。\n颜色饥枯掩面羞，眼眶泪滴深两眸。\n思还本乡食牦牛，欲语不得指咽喉。\n或有强壮能吚嚘，意说被他边将雠。\n五世属藩汉主留，碧毛毡帐河曲游。\n橐駞五万部落稠，勅赐飞凤金兜鍪。\n为君百战如过筹，静扫阴山无鸟投。\n家藏铁券特承优，黄金千斤不称求。\n九族分离作楚囚，深溪寂寞絃苦幽。\n草木悲感声飕飗，仆本东山为国忧。\n明光殿前论九畴，簏读兵书尽冥搜。\n为君掌上施权谋，洞晓山川无与俦。\n紫宸诏发远怀柔，摇笔飞霜如夺钩。\n鬼神不得知其由，怜爱苍生比蚍蜉。\n朔河屯兵须渐抽，尽遣降来拜御沟。",
        "dynasty": "唐",
        "collection_info": null
    },
    {
        "title": "乌栖曲",
        "author": "王昌龄",
        "content": "白马逐朱车，黄昏入狭邪。\n柳树乌争宿，争枝未得飞上屋。\n东房少妇壻从军，每听乌啼知夜分。",
        "dynasty": "唐",
        "collection_info": null
    },
    {
        "title": "城傍曲",
        "author": "王昌龄",
        "content": "秋风鸣桑条，草白狐兔骄。\n邯郸饮来酒未消，城北原平掣皂鵰。\n射杀空营两腾虎，回身却月佩弓弰。",
        "dynasty": "唐",
        "collection_info": null
    },
    {
        "title": "行路难",
        "author": "王昌龄",
        "content": "双丝作绠繫银瓶，百尺寒泉辘轳上。\n悬丝一绝不可望，似妾倾心在君掌。\n人生意气好迁捐，只重狂花不重贤。\n宴罢调筝奏离鹤，回娇转盼泣君前。\n君不见眼前事，岂保须臾心勿异。\n西山日下雨足稀，侧有浮云无所寄。\n但愿莫忘前者言，剉骨黄尘亦无愧。\n行路难，劝君酒，莫辞烦，美酒千钟犹可尽，心中片愧何可论。\n一闻汉主思故剑，使妾长嗟万古魂。",
        "dynasty": "唐",
        "collection_info": null
    },
    {
        "title": "奉赠张荆州",
        "author": "王昌龄",
        "content": "祝融之峯紫云衔，翠如何其雪崭嵓。\n邑西有路缘石壁，我欲从之卧穹嵌。\n鱼有心兮脱网罟，江无人兮鸣枫杉。\n王君飞舄仍未去，苏耽宅中意遥缄。",
        "dynasty": "唐",
        "collection_info": null
    },
    {
        "title": "驾出长安",
        "author": "王昌龄",
        "content": "圣德超千古，皇风扇九围。\n天回万象出，驾动六龙飞。\n淑气来黄道，祥云覆紫微。\n太平多扈从，文物有光辉。",
        "dynasty": "唐",
        "collection_info": null
    },
    {
        "title": "驾幸河东",
        "author": "王昌龄",
        "content": "晋水千庐合，汾桥万国从。\n开唐天业盛，入沛圣恩浓。\n下辇回三象，题碑任六龙。\n睿明悬日月，千岁此时逢。",
        "dynasty": "唐",
        "collection_info": null
    },
    {
        "title": "胡笳曲",
        "author": "王昌龄",
        "content": "城南虏已合，一夜几重围。\n自有金笳引，能霑出塞衣。\n听临关月苦，清入海风微。\n三奏高楼晓，胡人掩涕归。",
        "dynasty": "唐",
        "collection_info": null
    },
    {
        "title": "潞府客亭寄崔凤童",
        "author": "王昌龄",
        "content": "萧条郡城闭，旅馆空寒烟。\n秋月对愁客，山钟摇暮天。\n新知偶相访，斗酒情依然。\n一宿阻长会，清风徒满川。",
        "dynasty": "唐",
        "collection_info": null
    },
    {
        "title": "和振上人秋夜怀士会",
        "author": "王昌龄",
        "content": "白露伤草木，山风吹夜寒。\n遥林梦亲友，高兴发云端。\n郭外秋声急，城边月色残。\n瑶琴多远思，更为客中弹。",
        "dynasty": "唐",
        "collection_info": null
    },
    {
        "title": "送李擢游江东",
        "author": "王昌龄",
        "content": "清洛日夜涨，微风引孤舟。\n离肠便千里，远梦生江楼。\n楚国橙橘暗，吴门烟雨愁。\n东南具今古，归望山云秋。",
        "dynasty": "唐",
        "collection_info": null
    },
    {
        "title": "沙苑南渡头",
        "author": "王昌龄",
        "content": "秋雾连云白，归心浦溆悬。\n津人空守缆，村馆復临川。\n篷隔苍茫雨，波连演漾田。",
        "dynasty": "唐",
        "collection_info": null
    },
    {
        "title": "客广陵",
        "author": "王昌龄",
        "content": "楼头广陵近，九月在南徐。\n秋色明海县，寒烟生里闾。\n夜帆归楚客，昨日度江书。\n为问易名叟，垂纶不见鱼。",
        "dynasty": "唐",
        "collection_info": null
    },
    {
        "title": "静法师东斋",
        "author": "王昌龄",
        "content": "筑室在人境，遂得真隐情。\n春尽草木变，雨来池馆清。\n琴书全雅道，视听已无生。\n闭户脱三界，白云自虚盈。",
        "dynasty": "唐",
        "collection_info": null
    },
    {
        "title": "素上人影塔",
        "author": "王昌龄",
        "content": "物化同枯木，希夷明月珠。\n本来生灭尽，何者是虚无。\n一坐看如故，千龄独向隅。\n至人非别有，方外不应殊。",
        "dynasty": "唐",
        "collection_info": null
    },
    {
        "title": "遇薛明府谒聪上人",
        "author": "王昌龄",
        "content": "欣逢柏梁故，共谒聪公禅。\n石室无人到，绳床见虎眠。\n阴崖常抱雪，枯涧为生泉。\n出处虽云异，同欢在法筵。",
        "dynasty": "唐",
        "collection_info": null
    },
    {
        "title": "谒焦炼师",
        "author": "王昌龄",
        "content": "中峯青苔壁，一点云生时。\n岂意石堂裏，得逢焦炼师。\n炉香净琴案，松影闲瑶墀。\n拜受长年药，翩翻西海期。",
        "dynasty": "唐",
        "collection_info": null
    },
    {
        "title": "宿京江口期刘昚虚不至",
        "author": "王昌龄",
        "content": "霜天起长望，残月生海门。\n风静夜潮满，城高寒气昏。\n故人何寂寞，久已乖清言。\n明发不能寐，徒盈江上尊。",
        "dynasty": "唐",
        "collection_info": null
    },
    {
        "title": "寒食即事",
        "author": "王昌龄",
        "content": "晋阳寒食地，风俗旧来传。\n雨灭龙蛇火，春生鸿雁天。\n泣多流水涨，歌发舞云旋。\n西见之推庙，空为人所怜。",
        "dynasty": "唐",
        "collection_info": null
    },
    {
        "title": "九日登高",
        "author": "王昌龄",
        "content": "青山远近带皇州，霁景重阳上北楼。\n雨歇亭皋仙菊润，霜飞天苑御梨秋。\n茱萸插鬓花宜寿，翡翠横钗舞作愁。\n谩说陶潜篱下醉，何曾得见此风流。",
        "dynasty": "唐",
        "collection_info": null
    },
    {
        "title": "万岁楼",
        "author": "王昌龄",
        "content": "江上巍巍万岁楼，不知经历几千秋。\n年年喜见山长在，日日悲看水独流。\n猿狖何曾离暮岭，鸬鹚空自泛寒洲。\n谁堪登望云烟裏，向晚茫茫发旅愁。",
        "dynasty": "唐",
        "collection_info": null
    },
    {
        "title": "夏月花萼楼酺宴应制",
        "author": "王昌龄",
        "content": "土德三元正，尧心万国同。\n汾阴备冬礼，长乐应和风。\n赐庆垂天泽，流欢旧渚宫。\n楼台生海上，箫鼓出天中。\n雾晓筵初接，宵长曲未终。\n雨随青幕合，月照舞罗空。\n玉陛分朝列，文章发圣聪。\n愚臣忝书赋，歌咏颂丝桐。",
        "dynasty": "唐",
        "collection_info": null
    },
    {
        "title": "送欧阳会稽之任",
        "author": "王昌龄",
        "content": "怀禄贵心赏，东流山水长。\n官移会稽郡，地迩上虞乡。\n缓带屏纷杂，渔舟临讼堂。\n逶迤迴溪趣，猿啸飞鸟行。\n万室霁朝雨，千峰迎夕阳。\n辉辉远洲暎，暧暧澄湖光。\n白髮有高士，青春期上皇。\n应须枉车歇，为我访荷裳。",
        "dynasty": "唐",
        "collection_info": null
    },
    {
        "title": "同王维集青龙寺昙壁上人兄院五韵",
        "author": "王昌龄",
        "content": "本来清净所，竹树引幽阴。\n檐外含山翠，人间出世心。\n圆通无有象，圣境不能侵。\n真是吾兄法，何妨友弟深。\n天香自然会，灵异识钟音。",
        "dynasty": "唐",
        "collection_info": null
    },
    {
        "title": "东溪翫月",
        "author": "王昌龄",
        "content": "月从断山口，遥吐柴门端。\n万木分空霁，流阴中夜攒。\n光连虚象白，气与风露寒。\n谷静秋泉响，岩深青霭残。\n澄清入幽梦，破影抱空峦。\n恍惚琴窗裏，松溪晓思难。",
        "dynasty": "唐",
        "collection_info": null
    },
    {
        "title": "朝来曲",
        "author": "王昌龄",
        "content": "月昃鸣珂动，花连绣户春。\n盘龙玉台镜，唯待画眉人。",
        "dynasty": "唐",
        "collection_info": null
    },
    {
        "title": "从军行",
        "author": "王昌龄",
        "content": "大将军出战，白日暗榆关。\n三面黄金甲，单于破胆还。",
        "dynasty": "唐",
        "collection_info": null
    },
    {
        "title": "答武陵田太守",
        "author": "王昌龄",
        "content": "仗劒行千里，微躯感一言。\n曾为大梁客，不负信陵恩。",
        "dynasty": "唐",
        "collection_info": null
    },
    {
        "title": "题灞池二首 一",
        "author": "王昌龄",
        "content": "腰鎌欲何之，东园刈秋韭。\n世事不復论，悲歌和樵叟。",
        "dynasty": "唐",
        "collection_info": null
    },
    {
        "title": "题灞池二首 二",
        "author": "王昌龄",
        "content": "开门望长川，薄暮见渔者。\n借问白头翁，垂纶几年也。",
        "dynasty": "唐",
        "collection_info": null
    },
    {
        "title": "题僧房",
        "author": "王昌龄",
        "content": "椶榈花满院，苔藓入闲房。\n彼此名言绝，空中闻异香。",
        "dynasty": "唐",
        "collection_info": null
    },
    {
        "title": "击磬老人",
        "author": "王昌龄",
        "content": "双峰褐衣久，一磬白眉长。\n谁识野人意，徒看春草芳。",
        "dynasty": "唐",
        "collection_info": null
    },
    {
        "title": "送胡大",
        "author": "王昌龄",
        "content": "荆门不堪别，况乃潇湘秋。\n何处遥望君，江边明月楼。",
        "dynasty": "唐",
        "collection_info": null
    },
    {
        "title": "送郭司仓",
        "author": "王昌龄",
        "content": "暎门淮水绿，留骑主人心。\n明月随良掾，春潮夜夜深。",
        "dynasty": "唐",
        "collection_info": null
    },
    {
        "title": "送李十五",
        "author": "王昌龄",
        "content": "怨别秦楚深，江中秋云起。\n天长杳无隔，月影在寒水。",
        "dynasty": "唐",
        "collection_info": null
    },
    {
        "title": "送张四",
        "author": "王昌龄",
        "content": "枫林已愁暮，楚水復堪悲。\n别后冷山月，清猿无断时。",
        "dynasty": "唐",
        "collection_info": null
    },
    {
        "title": "武陵田太守席送司马卢溪",
        "author": "王昌龄",
        "content": "诸侯分楚郡，饮饯五溪春。\n山水清晖远，俱怜一逐臣。",
        "dynasty": "唐",
        "collection_info": null
    },
    {
        "title": "送谭八之桂林",
        "author": "王昌龄",
        "content": "客心仍在楚，江馆復临湘。\n别意猿鸟外，天寒桂水长。",
        "dynasty": "唐",
        "collection_info": null
    },
    {
        "title": "送刘十五之郡",
        "author": "王昌龄",
        "content": "平明江雾寒，客马江上发。\n扁舟事洛阳，窅窅含楚月。",
        "dynasty": "唐",
        "collection_info": null
    },
    {
        "title": "从军行七首 一",
        "author": "王昌龄",
        "content": "烽火城西百尺楼，黄昏独上海风秋。\n更吹羌笛关山月，无那金闺万里愁。",
        "dynasty": "唐",
        "collection_info": null
    },
    {
        "title": "从军行七首 二",
        "author": "王昌龄",
        "content": "琵琶起舞换新声，总是关山旧别情。\n撩乱边愁听不尽，高高秋月照长城。",
        "dynasty": "唐",
        "collection_info": null
    },
    {
        "title": "从军行七首 三",
        "author": "王昌龄",
        "content": "关城榆叶早疎黄，日暮云沙古战场。\n表请回军掩尘骨，莫教兵士哭龙荒。",
        "dynasty": "唐",
        "collection_info": null
    },
    {
        "title": "从军行七首 四",
        "author": "王昌龄",
        "content": "青海长云暗雪山，孤城遥望玉门关。\n黄沙百战穿金甲，不破楼兰终不还。",
        "dynasty": "唐",
        "collection_info": null
    },
    {
        "title": "从军行七首 五",
        "author": "王昌龄",
        "content": "大漠风尘日色昏，红旗半捲出辕门。\n前军夜战洮河北，已报生擒吐谷浑。",
        "dynasty": "唐",
        "collection_info": null
    },
    {
        "title": "从军行七首 六",
        "author": "王昌龄",
        "content": "胡瓶落膊紫薄汗，碎叶城西秋月团。\n明敕星驰封宝劒，辞君一夜取楼兰。",
        "dynasty": "唐",
        "collection_info": null
    },
    {
        "title": "从军行七首 七",
        "author": "王昌龄",
        "content": "玉门山嶂几千重，山北山南总是烽。\n人依远戍须看火，马踏深山不见踪。",
        "dynasty": "唐",
        "collection_info": null
    },
    {
        "title": "出塞二首 一",
        "author": "王昌龄",
        "content": "秦时明月汉时关，万里长征人未还。\n但使龙城飞将在，不教胡马度阴山。",
        "dynasty": "唐",
        "collection_info": null
    },
    {
        "title": "出塞二首 二",
        "author": "王昌龄",
        "content": "骝马新跨白玉鞍，战罢沙场月色寒。\n城头铁鼓声犹振，匣裏金刀血未干。",
        "dynasty": "唐",
        "collection_info": null
    },
    {
        "title": "采莲曲二首 一",
        "author": "王昌龄",
        "content": "吴姬越艳楚王妃，争弄莲舟水湿衣。\n来时浦口花迎入，采罢江头月送归。",
        "dynasty": "唐",
        "collection_info": null
    },
    {
        "title": "采莲曲二首 二",
        "author": "王昌龄",
        "content": "荷叶罗裙一色裁，芙蓉向脸两边开。\n乱入池中看不见，闻歌始觉有人来。",
        "dynasty": "唐",
        "collection_info": null
    },
    {
        "title": "殿前曲二首 一",
        "author": "王昌龄",
        "content": "贵人妆梳殿前催，香风吹入殿后来。\n仗引笙歌大宛马，白莲花发照池台。",
        "dynasty": "唐",
        "collection_info": null
    },
    {
        "title": "殿前曲二首 二",
        "author": "王昌龄",
        "content": "胡部笙歌西殿头，梨园弟子和凉州。\n新声一段高楼月，圣主千秋乐未休。",
        "dynasty": "唐",
        "collection_info": null
    },
    {
        "title": "春宫曲",
        "author": "王昌龄",
        "content": "昨夜风开露井桃，未央前殿月轮高。\n平阳歌舞新承宠，帘外春寒赐锦袍。",
        "dynasty": "唐",
        "collection_info": null
    },
    {
        "title": "西宫春怨",
        "author": "王昌龄",
        "content": "西宫夜静百花香，欲捲珠帘春恨长。\n斜抱云和深见月，朦胧树色隐昭阳。",
        "dynasty": "唐",
        "collection_info": null
    },
    {
        "title": "西宫秋怨",
        "author": "王昌龄",
        "content": "芙蓉不及美人妆，水殿风来珠翠香。\n谁分含啼掩秋扇，空悬明月待君王。",
        "dynasty": "唐",
        "collection_info": null
    },
    {
        "title": "长信秋词五首 一",
        "author": "王昌龄",
        "content": "金井梧桐秋叶黄，珠帘不捲夜来霜。\n熏笼玉枕无颜色，卧听南宫清漏长。",
        "dynasty": "唐",
        "collection_info": null
    },
    {
        "title": "长信秋词五首 二",
        "author": "王昌龄",
        "content": "高殿秋砧响夜阑，霜深犹忆御衣寒。\n银灯青琐裁缝歇，还向金城明主看。",
        "dynasty": "唐",
        "collection_info": null
    },
    {
        "title": "长信秋词五首 三",
        "author": "王昌龄",
        "content": "奉帚平明金殿开，且将团扇暂裴回。\n玉颜不及寒鸦色，犹带[昭]阳日影来。",
        "dynasty": "唐",
        "collection_info": null
    },
    {
        "title": "长信秋词五首 四",
        "author": "王昌龄",
        "content": "真成薄命久寻思，梦见君王觉后疑。\n火照西宫知夜饮，分明复道奉恩时。",
        "dynasty": "唐",
        "collection_info": null
    },
    {
        "title": "长信秋词五首 五",
        "author": "王昌龄",
        "content": "长信宫中秋月明，昭阳殿下捣衣声。\n白露堂中细草迹，红罗帐裏不胜情。",
        "dynasty": "唐",
        "collection_info": null
    },
    {
        "title": "青楼曲二首 一",
        "author": "王昌龄",
        "content": "白马金鞍从武皇，旌旗十万宿长杨。\n楼头小妇鸣筝坐，遥见飞尘入建章。",
        "dynasty": "唐",
        "collection_info": null
    },
    {
        "title": "青楼曲二首 二",
        "author": "王昌龄",
        "content": "驰道杨花满御沟，红妆缦绾上青楼。\n金章紫绶千余骑，夫壻朝回初拜侯。",
        "dynasty": "唐",
        "collection_info": null
    },
    {
        "title": "青楼怨",
        "author": "王昌龄",
        "content": "香帏风动花入楼，高调鸣筝缓夜愁。\n肠断关山不解说，依依残月下帘钩。",
        "dynasty": "唐",
        "collection_info": null
    },
    {
        "title": "浣纱女",
        "author": "王昌龄",
        "content": "钱塘江边是谁家，江上女儿全胜花。\n吴王在时不得出，今日公然来浣纱。",
        "dynasty": "唐",
        "collection_info": null
    },
    {
        "title": "闺怨",
        "author": "王昌龄",
        "content": "闺中少妇不曾愁，春日凝妆上翠楼。\n忽见陌头杨柳色，悔教夫壻觅封侯。",
        "dynasty": "唐",
        "collection_info": null
    },
    {
        "title": "甘泉歌",
        "author": "王昌龄",
        "content": "乘舆执玉已登坛，细草霑衣春殿寒。\n昨夜云生拜初月，万年甘露水晶盘。",
        "dynasty": "唐",
        "collection_info": null
    },
    {
        "title": "萧驸马宅花烛",
        "author": "王昌龄",
        "content": "青鸾飞入合欢宫，紫凤衔花出禁中。\n可怜今夜千门裏，银汉星回一道通。",
        "dynasty": "唐",
        "collection_info": null
    },
    {
        "title": "观猎",
        "author": "王昌龄",
        "content": "角鹰初下秋草稀，铁骢抛鞚去如飞。\n少年猎得平原兔，马后横捎意气归。",
        "dynasty": "唐",
        "collection_info": null
    },
    {
        "title": "寄穆侍御出幽州",
        "author": "王昌龄",
        "content": "一从恩谴度潇湘，塞北江南万里长。\n莫道蓟门书信少，鴈飞犹得到衡阳。",
        "dynasty": "唐",
        "collection_info": null
    },
    {
        "title": "寄陶副使",
        "author": "王昌龄",
        "content": "闻道将军破海门，如何远谪渡湘沅。\n春来明主封西岳，自有还君紫绶恩。",
        "dynasty": "唐",
        "collection_info": null
    },
    {
        "title": "至南陵答皇甫岳",
        "author": "王昌龄",
        "content": "与君同病復漂沦，昨夜宣城别故人。\n明主恩深非岁久，长江还共五溪滨。",
        "dynasty": "唐",
        "collection_info": null
    },
    {
        "title": "西江寄越弟",
        "author": "王昌龄",
        "content": "南浦逢君岭外还，沅溪更远洞庭山。\n尧时恩泽如春雨，梦裏相逢同入关。",
        "dynasty": "唐",
        "collection_info": null
    },
    {
        "title": "李四仓曹宅夜饮",
        "author": "王昌龄",
        "content": "霜天留后故情欢，银烛金炉夜不寒。\n欲问吴江别来意，青山明月梦中看。",
        "dynasty": "唐",
        "collection_info": null
    },
    {
        "title": "宴春源",
        "author": "王昌龄",
        "content": "源向春城花几重，江明深翠引诸峯。\n与君醉失松溪路，山馆寥寥传暝钟。",
        "dynasty": "唐",
        "collection_info": null
    },
    {
        "title": "龙标野宴",
        "author": "王昌龄",
        "content": "沅溪夏晚足凉风，春酒相携就竹丛。\n莫道絃歌愁远谪，青山明月不曾空。",
        "dynasty": "唐",
        "collection_info": null
    },
    {
        "title": "听流人水调子",
        "author": "王昌龄",
        "content": "孤舟微月对枫林，分付鸣筝与客心。\n岭色千重万重雨，断絃收与泪痕深。",
        "dynasty": "唐",
        "collection_info": null
    },
    {
        "title": "梁苑",
        "author": "王昌龄",
        "content": "梁园秋竹古时烟，城外风悲欲暮天。\n万乘旌旗何处在？平台宾客有谁怜。",
        "dynasty": "唐",
        "collection_info": null
    },
    {
        "title": "武陵龙兴观黄道士房问易因题",
        "author": "王昌龄",
        "content": "斋心问易太阳宫，八卦真形一气中。\n仙老言余鹤飞去，玉清坛上雨蒙蒙。",
        "dynasty": "唐",
        "collection_info": null
    },
    {
        "title": "送魏二",
        "author": "王昌龄",
        "content": "醉别江楼橘柚香，江风引雨入舟凉。\n忆君遥在潇湘月，愁听清猿梦裏长。",
        "dynasty": "唐",
        "collection_info": null
    },
    {
        "title": "别李浦之京",
        "author": "王昌龄",
        "content": "故园今在灞陵西，江畔逢君醉不迷。\n小弟邻庄尚渔猎，一封书寄数行啼。",
        "dynasty": "唐",
        "collection_info": null
    },
    {
        "title": "送狄宗亨",
        "author": "王昌龄",
        "content": "秋在水清山暮蝉，洛阳树色鸣皋烟。\n送君归去愁不尽，又惜空度凉风天。",
        "dynasty": "唐",
        "collection_info": null
    },
    {
        "title": "送薛大赴安陆",
        "author": "王昌龄",
        "content": "津头云雨暗湘山，迁客离忧楚地颜。\n遥送扁舟安陆郡，天边何处穆陵关。",
        "dynasty": "唐",
        "collection_info": null
    },
    {
        "title": "芙蓉楼送辛渐二首 一",
        "author": "王昌龄",
        "content": "寒雨连天夜入湖，平明送客楚山孤。\n洛阳亲友如相问，一片冰心在玉壶。",
        "dynasty": "唐",
        "collection_info": null
    },
    {
        "title": "芙蓉楼送辛渐二首 二",
        "author": "王昌龄",
        "content": "丹阳城南秋海阴，丹阳城北楚云深。\n高楼送客不能醉，寂寂寒江明月心。",
        "dynasty": "唐",
        "collection_info": null
    },
    {
        "title": "重别李评事",
        "author": "王昌龄",
        "content": "莫道秋江离别难，舟船明日是长安。\n吴姬缓舞留君醉，随意青枫白露寒。",
        "dynasty": "唐",
        "collection_info": null
    },
    {
        "title": "别陶副使归南海",
        "author": "王昌龄",
        "content": "南越归人梦海楼，广陵新月海亭秋。\n宝刀留赠长相忆，当取戈船万户侯。",
        "dynasty": "唐",
        "collection_info": null
    },
    {
        "title": "送人归江夏",
        "author": "王昌龄",
        "content": "寒江绿水楚云深，莫道离忧迁远心。\n晓夕双帆归鄂渚，愁将孤月梦中寻。",
        "dynasty": "唐",
        "collection_info": null
    },
    {
        "title": "送李五",
        "author": "王昌龄",
        "content": "玉盌金罍倾送君，江西日入起黄云。\n扁舟乘月暂来去，谁道沧浪吴楚分。",
        "dynasty": "唐",
        "collection_info": null
    },
    {
        "title": "送十五舅",
        "author": "王昌龄",
        "content": "深林秋水近日空，归棹演漾清阴中。\n夕浦离觞意何已，草根寒露悲鸣虫。",
        "dynasty": "唐",
        "collection_info": null
    },
    {
        "title": "留别郭八",
        "author": "王昌龄",
        "content": "长亭驻马未能前，井邑苍茫含暮烟。\n醉别何须更惆怅，回头不语但垂鞭。",
        "dynasty": "唐",
        "collection_info": null
    },
    {
        "title": "送窦七",
        "author": "王昌龄",
        "content": "清江月色傍林秋，波上荧荧望一舟。\n鄂渚轻帆须早发，江边明月为君留。",
        "dynasty": "唐",
        "collection_info": null
    },
    {
        "title": "巴陵送李十二",
        "author": "王昌龄",
        "content": "摇曳巴陵洲渚分，清江传语便风闻。\n山长不见秋城色，日暮蒹葭空水云。",
        "dynasty": "唐",
        "collection_info": null
    },
    {
        "title": "送裴图南",
        "author": "王昌龄",
        "content": "黄河渡头归问津，离家几日茱萸新。\n漫道闺中飞破镜，犹看陌上别行人。",
        "dynasty": "唐",
        "collection_info": null
    },
    {
        "title": "留别司马太守",
        "author": "王昌龄",
        "content": "辰阳太守念王孙，远谪沅溪何可论。\n黄鹤青云当一举，明珠吐着抱君恩。",
        "dynasty": "唐",
        "collection_info": null
    },
    {
        "title": "卢溪主人",
        "author": "王昌龄",
        "content": "武陵溪口驻扁舟，溪水随君向北流。\n行到荆门上三峡，莫将孤月对猿愁。",
        "dynasty": "唐",
        "collection_info": null
    },
    {
        "title": "送程六",
        "author": "王昌龄",
        "content": "冬夜伤离在五溪，青鱼雪落鲙橙虀。\n武冈前路看斜月，片片舟中云向西。",
        "dynasty": "唐",
        "collection_info": null
    },
    {
        "title": "送朱越",
        "author": "王昌龄",
        "content": "远别舟中蒋山暮，君行举首燕城路。\n蓟门秋月隐黄云，期向金陵醉江树。",
        "dynasty": "唐",
        "collection_info": null
    },
    {
        "title": "别辛渐",
        "author": "王昌龄",
        "content": "别馆萧条风雨寒，扁舟月色渡江看。\n酒酣不识关西道，却望春江云尚残。",
        "dynasty": "唐",
        "collection_info": null
    },
    {
        "title": "送柴侍御",
        "author": "王昌龄",
        "content": "流水通波接武冈，送君不觉有离伤。\n青山一道同云雨，眀月何曽是两乡。",
        "dynasty": "唐",
        "collection_info": null
    },
    {
        "title": "送万大归长沙",
        "author": "王昌龄",
        "content": "桂阳秋水长沙县，楚竹离声为君变。\n青山隐隐孤舟微，白鹤双飞忽相见。",
        "dynasty": "唐",
        "collection_info": null
    },
    {
        "title": "送吴十九往沅陵",
        "author": "王昌龄",
        "content": "沅江流水到辰阳，溪口逢君驿路长。\n远谪谁知望雷雨，明年春水共还乡。",
        "dynasty": "唐",
        "collection_info": null
    },
    {
        "title": "别皇甫五",
        "author": "王昌龄",
        "content": "溆浦潭阳隔楚山，离尊不用起愁颜。\n明祠灵响期昭应，天泽俱从此路还。",
        "dynasty": "唐",
        "collection_info": null
    },
    {
        "title": "送崔参军往龙溪",
        "author": "王昌龄",
        "content": "龙溪只在龙标上，秋月孤山两相向。\n谴谪离心是丈夫，鸿恩共侍春江涨。",
        "dynasty": "唐",
        "collection_info": null
    },
    {
        "title": "送郑判官",
        "author": "王昌龄",
        "content": "东楚吴山驿树微，轺车衔命奉恩辉。\n英僚携出新丰酒，半道遥看骢马归。",
        "dynasty": "唐",
        "collection_info": null
    },
    {
        "title": "送姚司法归吴",
        "author": "王昌龄",
        "content": "吴掾留觞楚郡心，洞庭秋雨海门阴。\n但令意远扁舟近，不道沧江百丈深。",
        "dynasty": "唐",
        "collection_info": null
    },
    {
        "title": "送高三之桂林",
        "author": "王昌龄",
        "content": "留君夜饮对潇湘，从此归舟客梦长。\n岭上梅花侵雪暗，归时还拂桂花香。",
        "dynasty": "唐",
        "collection_info": null
    },
    {
        "title": "旅望",
        "author": "王昌龄",
        "content": "白花原头望京师，黄河水流无尽时。\n穷秋旷野行人绝，马首东来知是谁。",
        "dynasty": "唐",
        "collection_info": null
    },
    {
        "title": "题朱炼师山房",
        "author": "王昌龄",
        "content": "叩齿焚香出世尘，斋坛鸣磬步虚人。\n百花仙酝能留客，一饭胡麻度几春。",
        "dynasty": "唐",
        "collection_info": null
    },
    {
        "title": "武陵开元观黄炼师院三首 一",
        "author": "王昌龄",
        "content": "松间白髮黄尊师，童子烧香禹步时。\n欲访桃源入溪路，忽闻鸡犬使人疑。",
        "dynasty": "唐",
        "collection_info": null
    },
    {
        "title": "武陵开元观黄炼师院三首 二",
        "author": "王昌龄",
        "content": "先贤盛说桃花源，尘忝何堪武陵郡。\n闻道秦时避地人，至今不与人通问。",
        "dynasty": "唐",
        "collection_info": null
    },
    {
        "title": "武陵开元观黄炼师院三首 三",
        "author": "王昌龄",
        "content": "山观空虚清静门，从官役吏扰尘喧。\n暂因问俗到真境，便欲投诚依道源。",
        "dynasty": "唐",
        "collection_info": null
    },
    {
        "title": "河上老人歌",
        "author": "王昌龄",
        "content": "河上老人坐古槎，合丹只用青莲花。\n至今八十如四十，口道沧溟是我家。",
        "dynasty": "唐",
        "collection_info": null
    },
    {
        "title": "春怨",
        "author": "王昌龄",
        "content": "音书杜绝白狼西，桃李无颜黄鸟啼。\n寒雁春深归去尽，出门肠断草萋萋。",
        "dynasty": "唐",
        "collection_info": null
    },
    {
        "title": "句",
        "author": "王昌龄",
        "content": "朝荐抱良策，独倚江城楼。\n昨从金陵邑，远谪沅溪滨。\n娟魄已三孕。\n驾幸温泉日，严霜子月初。\n长亭酒未醒，千里风动地。\n苍荻寒沧江，石头岸边饮。\n天仗森森练雪凝，身骑铁骢自臂鹰。",
        "dynasty": "唐",
        "collection_info": null
    },
    {
        "title": "送陆擢",
        "author": "常建",
        "content": "圣代多才俊，陆生何考槃。\n南山高松树，不合空摧残。\n九月湖上别，北风秋雨寒。\n殷勤叹孤凤，早食金琅玕。",
        "dynasty": "唐",
        "collection_info": null
    },
    {
        "title": "送李十一尉临溪",
        "author": "常建",
        "content": "泠泠花下琴，君唱渡江吟。\n天际一帆影，预悬离别心。\n以言神仙尉，因致瑶华音。\n回轸抚商调，越溪澄碧林。",
        "dynasty": "唐",
        "collection_info": null
    },
    {
        "title": "江上琴兴",
        "author": "常建",
        "content": "江上调玉琴，一弦清一心。\n泠泠七弦遍，万木澄幽阴。\n能使江月白，又令江水深。\n始知梧桐枝，可以徽黄金。",
        "dynasty": "唐",
        "collection_info": null
    },
    {
        "title": "湖中晚霁",
        "author": "常建",
        "content": "湖广舟自轻，江天欲澄霁。\n是时清楚望，气色犹霾曀。\n踟蹰金霞白，波上日初丽。\n烟虹落镜中，树木生天际。\n杳杳涯欲辨，蒙蒙云復闭。\n言乘星汉明，又覩寰瀛势。\n微兴从此惬，悠然不知岁。\n试歌沧浪清，遂觉干坤细。\n岂念客衣薄，将期永投袂。\n迟回渔父间，一鴈声嘹唳。",
        "dynasty": "唐",
        "collection_info": null
    },
    {
        "title": "宿王昌龄隐居",
        "author": "常建",
        "content": "清溪深不测，隐处唯孤云。\n松际露微月，清光犹为君。\n茅亭宿花影，药院滋苔纹。\n余亦谢时去，西山鸾鹤羣。",
        "dynasty": "唐",
        "collection_info": null
    },
    {
        "title": "送楚十少府",
        "author": "常建",
        "content": "微风吹霜气，寒影明前除。\n落日未能别，萧萧林木虚。\n愁烟闭千里，仙尉其何如。\n因送别鹤操，赠之双鲤鱼。\n鲤鱼在金盘，别鹤哀有余。\n心事则如此，请君开素书。",
        "dynasty": "唐",
        "collection_info": null
    },
    {
        "title": "张山人弹琴",
        "author": "常建",
        "content": "君去芳草绿，西峰弹玉琴。\n岂惟丘中赏，兼得清烦襟。\n朝从山口还，出岭闻清音。\n了然云霞气，照见天地心。\n玄鹤下澄空，翩翩舞松林。\n改弦扣商声，又听飞龙吟。\n稍觉此身妄，渐知仙事深。\n其将炼金鼎，永矣投吾簪。",
        "dynasty": "唐",
        "collection_info": null
    },
    {
        "title": "白湖寺后溪宿云门",
        "author": "常建",
        "content": "落日山水清，乱流鸣淙淙。\n旧蒲雨抽节，新花水对窓。\n溪中日已没，归鸟多为双。\n杉松引直路，出谷临前湖。\n洲渚晚色静，又观花与蒲。\n入溪復登岭，草浅寒流速。\n圆月明高峰，春山因独宿。\n松阴澄初夜，曙色分远目。\n日出城南隅，青青媚川陆。\n乱花覆东郭，碧气销长林。\n四郊一清影，千里归寸心。\n前瞻王程促，却恋云门深。\n毕景有余兴，到家弹玉琴。",
        "dynasty": "唐",
        "collection_info": null
    },
    {
        "title": "闲斋卧病行药至山馆稍次湖亭二首 一",
        "author": "常建",
        "content": "旬时结阴霖，帘外初白日。\n斋沐清病容，心魂畏虚室。\n闲梅照前户，明镜悲旧质。",
        "dynasty": "唐",
        "collection_info": null
    },
    {
        "title": "闲斋卧病行药至山馆稍次湖亭二首 二",
        "author": "常建",
        "content": "行药至石壁，东风变萌芽。\n主人门外绿，小隐湖中花。\n时物堪独往，春帆宜别家。\n辞君嚮沧海，烂熳从天涯。",
        "dynasty": "唐",
        "collection_info": null
    },
    {
        "title": "塞上曲",
        "author": "常建",
        "content": "翩翩云中使，来问太原卒。\n百战苦不归，刀头怨明月。\n塞云随阵落，寒日傍城没。\n城下有寡妻，哀哀哭枯骨。",
        "dynasty": "唐",
        "collection_info": null
    },
    {
        "title": "仙谷遇毛女意知是秦宫人",
        "author": "常建",
        "content": "溪口水石浅，泠泠明药丛。\n入溪双峰峻，松栝疎幽风。\n垂岭枝袅袅，翳泉花蒙蒙。\n夤缘霁人目，路尽心弥通。\n盘石横阳崖，前流殊未穷。\n回潭清云影，瀰漫长天空。\n水边一神女，千岁为玉童。\n羽毛经汉代，珠翠逃秦宫。\n目觌神已寓，鹤飞言未终。\n祈君青云秘，愿谒黄仙翁。\n尝以耕玉田，龙鸣西顶中。\n金梯与天接，几日来相逢。",
        "dynasty": "唐",
        "collection_info": null
    },
    {
        "title": "梦太白西峰",
        "author": "常建",
        "content": "梦寐昇九崖，杳霭逢元君。\n遗我太白峰，寥寥辞垢氛。\n结宇在星汉，宴林闭氤氲。\n檐楹覆余翠，巾舄生片云。\n时往溪水间，孤亭昼仍曛。\n松峰引天影，石濑清霞文。\n恬目缓舟趣，霁心投鸟羣。\n春风又摇棹，潭岛花纷纷。",
        "dynasty": "唐",
        "collection_info": null
    },
    {
        "title": "鄂渚招王昌龄张偾",
        "author": "常建",
        "content": "刈芦旷野中，沙土飞黄云。\n天晦无精光，茫茫悲远君。\n楚山隔湘水，湖畔落日曛。\n春鴈又北飞，音书固难闻。\n谪居未为叹，谗枉何由分。\n午日逐蛟龙，宜为弔冤文。\n翻覆古共然，名宦安足云。\n贫士任枯槁，捕鱼清江濆。\n有时荷鉏犂，旷野自耕耘。\n不然春山隐，溪涧花氤氲。\n山鹿自有场，贤达亦顾羣。\n二贤归去来，世上徒纷纷。",
        "dynasty": "唐",
        "collection_info": null
    },
    {
        "title": "春词二首 一",
        "author": "常建",
        "content": "菀菀黄柳丝，蒙蒙杂花垂。\n日高红妆卧，倚对春光迟。\n宁知傍淇水，騕褭黄金羁。",
        "dynasty": "唐",
        "collection_info": null
    },
    {
        "title": "春词二首 二",
        "author": "常建",
        "content": "翳翳陌上桑，南枝交北堂。\n美人金梯出，素手自提筐。\n非但畏蚕饥，盈盈娇路傍。",
        "dynasty": "唐",
        "collection_info": null
    },
    {
        "title": "晦日马镫曲稍次中流作",
        "author": "常建",
        "content": "夜寒宿芦苇，晓色明西林。\n初日在川上，便澄游子心。\n秦天无纤翳，郊野浮春阴。\n波静随钓鱼，舟小绿水深。\n出浦见千里，旷然谐远寻。\n扣船应渔父，因唱沧浪吟。",
        "dynasty": "唐",
        "collection_info": null
    },
    {
        "title": "古意",
        "author": "常建",
        "content": "牧马古道傍，道傍多古墓。\n萧条愁杀人，蝉鸣白杨树。\n迴头望京邑，合沓生尘雾。\n富贵安可常，归来保贞素。",
        "dynasty": "唐",
        "collection_info": null
    },
    {
        "title": "宿五度溪仙人得道处",
        "author": "常建",
        "content": "五度溪上花，生根依两崖。\n二月寻片云，愿宿秦人家。\n上见悬崖崩，下见白水湍。\n仙人弹碁处，石上青萝盘。\n无处求玉童，翳翳唯林峦。\n前溪遇新月，聊取玉琴弹。",
        "dynasty": "唐",
        "collection_info": null
    },
    {
        "title": "西山",
        "author": "常建",
        "content": "一身为轻舟，落日西山际。\n常随去帆影，远接长天势。\n物象归余清，林峦分夕丽。\n亭亭碧流暗，日入孤霞继。\n渚日远阴映，湖云尚明霁。\n林昏楚色来，岸远荆门闭。\n至夜转清逈，萧萧北风厉。\n沙边鴈鹭泊，宿处蒹葭蔽。\n圆月逗前浦，孤琴又摇曳。\n泠然夜遂深，白露霑人袂。",
        "dynasty": "唐",
        "collection_info": null
    },
    {
        "title": "春词",
        "author": "常建",
        "content": "阶下草犹短，墙头梨花白。\n织女高楼上，停梭顾行客。\n问君在何所，青鸟舒锦翮。",
        "dynasty": "唐",
        "collection_info": null
    },
    {
        "title": "赠三侍御",
        "author": "常建",
        "content": "高山临大泽，正月芦花干。\n阳色熏两崖，不改青松寒。\n士贤守孤贞，古来皆共难。\n明君错甚才，台上飞三鸾。\n操与霜雪明，量与江海宽。\n束身视天涯，安能穷波澜。\n孤鹤在枳棘，一枝非所安。\n逸翮望绝霄，见欲凌云端。\n层台何其高，山石流洪湍。\n固知非天池，鸣跃同所欢。\n谁念独枯槁，四十长江干。\n责躬贵知己，效拙从一官。\n折翮悲高风，苦饥候朝飡。\n湖月映大海，天空何漫漫。\n托身未知所，谋道庶不刊。\n吟彼乔木诗，一夕常三叹。",
        "dynasty": "唐",
        "collection_info": null
    },
    {
        "title": "第三峰",
        "author": "常建",
        "content": "西山第三顶，茅宇依双松。\n杳杳欲至天，云梯升几重。\n莹魄澄玉虚，以求鸾鹤踪。\n逶迤非天人，执节乘赤龙。\n旁映白日光，缥缈轻霞容。\n孤辉上烟雾，余影明心胸。\n愿与黄麒麟，欲飞而莫从。\n因寂清万象，轻云自中峰。\n山暝学栖鸟，月来随暗蛬。\n寻空静余响，袅袅云溪钟。",
        "dynasty": "唐",
        "collection_info": null
    },
    {
        "title": "古兴",
        "author": "常建",
        "content": "汉上逢老翁，江口为僵尸。\n白髮沾黄泥，遗骸集乌鸱。\n机巧自此忘，精魄今何之。\n风吹钓竿折，鱼跃安能施。\n白水明汀洲，菰蒲冒深陂。\n唯留扁舟影，繫在长江湄。\n突兀枯松枝，悠扬女萝丝。\n託身难凭依，生死焉相知。\n徧观今时人，举世皆尔为。\n将军死重围，汉卒犹争驰。\n百马同一衔，万轮同一规。\n名与身孰亲，君子宜固思。",
        "dynasty": "唐",
        "collection_info": null
    },
    {
        "title": "高楼夜弹筝",
        "author": "常建",
        "content": "高楼百余尺，直上江水平。\n明月照人苦，开帘弹玉筝。\n山高猿狖急，天静鸿鴈鸣。\n曲度犹未终，东峰霞半生。",
        "dynasty": "唐",
        "collection_info": null
    },
    {
        "title": "客有自燕而归哀其老而赠之",
        "author": "常建",
        "content": "羸马朝自燕，一身为二连。\n忆亲拜孤冢，移葬双陵前。\n幽愿从此毕，劒心因获全。\n孟冬寒气盛，抚辔告言旋。\n碣石海北门，余寇惟朝鲜。\n离离一寒骑，袅袅驰白天。\n生别皆自取，况为士卒先。\n寸心渔阳兴，落日旌竿悬。",
        "dynasty": "唐",
        "collection_info": null
    },
    {
        "title": "白龙窟泛舟寄天台学道者",
        "author": "常建",
        "content": "夕映翠山深，余晖在龙窟。\n扁舟沧浪意，澹澹花影没。\n西浮入天色，南望对云阙。\n因忆莓苔峰，初阳濯玄髮。\n泉萝两幽映，松鹤间清越。\n碧海莹子神，玉膏泽人骨。\n忽然为枯木，微兴遂如兀。\n应寂中有天，明心外无物。\n环迴从所泛，夜静犹不歇。\n澹然意无限，身与波上月。",
        "dynasty": "唐",
        "collection_info": null
    },
    {
        "title": "张天师草堂",
        "author": "常建",
        "content": "灵溪宴清宇，傍倚枯松根。\n花药绕方丈，瀑泉飞至门。\n四气闭炎热，两崖改明昏。\n夜深月蹔皎，亭午朝始暾。\n信是天人居，幽幽寂无喧。\n万壑应鸣磬，诸峰接一魂。\n遂登仙子谷，因醉田生樽。\n时节开玉书，窅映飞天言。\n心化便无影，目精焉累烦。\n忽而与霄汉，寥落空南轩。",
        "dynasty": "唐",
        "collection_info": null
    },
    {
        "title": "古意三首 一",
        "author": "常建",
        "content": "二妃方访舜，万里南方悬。\n远道隔江汉，孤舟无岁年。\n不知苍梧处，气尽呼青天。\n愁泪变楚竹，蛾眉丧湘川。\n后人立为庙，累世称其贤。\n过客设祠祭，孤狸来坐边。\n怀古未忍还，猿吟彻空山。",
        "dynasty": "唐",
        "collection_info": null
    },
    {
        "title": "古意三首 二",
        "author": "常建",
        "content": "明月照高阁，綵女褰罗幕。\n歌舞临碧云，箫声沸珠箔。\n青鸾临南海，天上双白鹤。\n万里齐翼飞，意求君门乐。\n玉霄九重闭，金锁夜不开。\n两翅自无力，愁鸣云外来。\n态深入空贵，世屈无良媒。\n俛仰顾中禁，东飞白玉台。",
        "dynasty": "唐",
        "collection_info": null
    },
    {
        "title": "古意三首 三",
        "author": "常建",
        "content": "楚王竟何去，独自留巫山。\n偏使世人见，迢迢江汉间。\n驻舟春溪裏，皆愿拜灵颜。\n寤寐见神女，金沙鸣佩环。\n闲艳绝世姿，令人气力微。\n含笑竟不语，化作朝云飞。",
        "dynasty": "唐",
        "collection_info": null
    },
    {
        "title": "渔浦",
        "author": "常建",
        "content": "春至百草绿，陂泽闻鸧鹒。\n别家投钓翁，今世沧浪情。\n沤纻为缊袍，折麻为长缨。\n荣誉失本真，怪人浮此生。\n碧水月自阔，安流净而平。\n扁舟与天际，独往谁能名。",
        "dynasty": "唐",
        "collection_info": null
    },
    {
        "title": "空灵山应田叟",
        "author": "常建",
        "content": "湖南无村落，山舍多黄茆。\n淳朴如太古，其人居鸟巢。\n牧童唱巴歌，野老亦献嘲。\n泊舟问溪口，言语皆哑咬。\n土俗不尚农，岂暇论肥硗。\n莫傜射禽兽，浮客烹鱼鲛。\n余亦罘罝人，获麋今尚苞。\n敬君中国来，愿以充其庖。\n日入闻虎鬬，空山满咆哮。\n怀人虽共安，异域终难交。\n白水可洗心，采薇可为肴。\n曳策背落日，江风鸣梢梢。",
        "dynasty": "唐",
        "collection_info": null
    },
    {
        "title": "太公哀晚遇",
        "author": "常建",
        "content": "日出渭流白，文王畋猎时。\n钓翁在芦苇，川泽无熊罴。\n诏书起遗贤，匹马令致辞。\n因称江海人，臣老筋力衰。\n迟迟诣天车，快快悟灵龟。\n兵马更不猎，君臣皆共怡。\n同车至咸阳，心影无磷缁。\n四牡玉墀下，一言为帝师。\n王侯拥朱门，轩盖曜长逵。\n古来荣华人，遭遇谁知之。\n落日悬桑榆，光景有顿亏。\n倏忽天地人，虽贵将何为。",
        "dynasty": "唐",
        "collection_info": null
    },
    {
        "title": "昭君墓",
        "author": "常建",
        "content": "汉宫岂不死，异域伤独没。\n万里驮黄金，蛾眉为枯骨。\n迴车夜出塞，立马皆不发。\n共恨丹青人，坟上哭明月。",
        "dynasty": "唐",
        "collection_info": null
    },
    {
        "title": "弔王将军墓",
        "author": "常建",
        "content": "嫖姚北伐时，深入强千里。\n战余落日黄，军败鼓声死。\n尝闻汉飞将，可夺单于垒。\n今与山鬼邻，残兵哭辽水。",
        "dynasty": "唐",
        "collection_info": null
    },
    {
        "title": "古意",
        "author": "常建",
        "content": "井底玉冰洞地明，琥珀辘轳青丝索。\n仙人骑凤披彩霞，挽上银瓶照天阁。\n黄金作身双飞龙，口衔明月喷芙蓉。\n一时渡海望不见，晓上青楼十二重。",
        "dynasty": "唐",
        "collection_info": null
    },
    {
        "title": "古兴",
        "author": "常建",
        "content": "辘轳井上双梧桐，飞鸟衔花日将没。\n深闺女儿莫愁年，玉指泠泠怨金碧。\n石榴裙裾蛱蝶飞，见人不语颦蛾眉。\n青丝素丝红绿丝，织成锦衾当为谁。",
        "dynasty": "唐",
        "collection_info": null
    },
    {
        "title": "张公子行",
        "author": "常建",
        "content": "日出乘钓舟，袅袅持钓竿。\n涉淇傍荷花，骢马闲金鞍。\n侠客白云中，腰间悬辘轳。\n出门事嫖姚，为君西击胡。\n胡兵汉骑相驰逐，转战孤军西海北。\n百尺旌竿沈黑云，边笳落日不堪闻。",
        "dynasty": "唐",
        "collection_info": null
    },
    {
        "title": "题破山寺后禅院",
        "author": "常建",
        "content": "清晨入古寺，初日照高林。\n竹径通幽处，禅房花木深。\n山光悦鸟性，潭影空人心。\n万籁此都寂，但余钟磬音。",
        "dynasty": "唐",
        "collection_info": null
    },
    {
        "title": "送李大都护",
        "author": "常建",
        "content": "单于虽不战，都护事边深。\n君执幕中秘，能为高士心。\n海头近初月，碛裏多愁阴。\n西望郭犹子，将分泪满襟。",
        "dynasty": "唐",
        "collection_info": null
    },
    {
        "title": "潭州留别",
        "author": "常建",
        "content": "贤达不相识，偶然交已深。\n宿帆谒郡佐，怅别依禅林。\n湘水流入海，楚云千里心。\n望君杉松夜，山月清猿吟。",
        "dynasty": "唐",
        "collection_info": null
    },
    {
        "title": "听琴秋夜赠寇尊师",
        "author": "常建",
        "content": "琴当秋夜听，况是洞中人。\n一指指应法，一声声爽神。\n寒虫临砌急，清吹褭灯频。\n何必钟期耳，高闲自可亲。",
        "dynasty": "唐",
        "collection_info": null
    },
    {
        "title": "泊舟盱眙",
        "author": "常建",
        "content": "泊舟淮水次，霜降夕流清。\n夜久潮侵岸，天寒月近城。\n平沙依鴈宿，候馆听鸡鸣。\n乡国云霄外，谁堪羁旅情。",
        "dynasty": "唐",
        "collection_info": null
    },
    {
        "title": "江行",
        "author": "常建",
        "content": "平湖四无际，此夜泛孤舟。\n明月异方意，吴歌令客愁。\n乡园碧云外，兄弟渌江头。\n万里无归信，伤心看斗牛。",
        "dynasty": "唐",
        "collection_info": null
    },
    {
        "title": "燕居",
        "author": "常建",
        "content": "青苔常满路，流水復入林。\n远与市朝隔，日闻鸡犬深。\n寥寥丘中想，渺渺湖上心。\n啸傲转无欲，不知成陆沈。",
        "dynasty": "唐",
        "collection_info": null
    },
    {
        "title": "送宇文六",
        "author": "常建",
        "content": "花映垂杨汉水清，微风林裏一枝轻。\n即今江北还如此，愁杀江南离别情。",
        "dynasty": "唐",
        "collection_info": null
    },
    {
        "title": "落第长安",
        "author": "常建",
        "content": "家园好在尚留秦，耻作明时失路人。\n恐逢故里莺花笑，且向长安度一春。",
        "dynasty": "唐",
        "collection_info": null
    },
    {
        "title": "塞下",
        "author": "常建",
        "content": "铁马胡裘出汉营，分麾百道救龙城。\n左贤未遁旌竿折，过在将军不在兵。",
        "dynasty": "唐",
        "collection_info": null
    },
    {
        "title": "题法院",
        "author": "常建",
        "content": "胜景门闲对远山，竹深松老半含烟。\n皓月殿中三度磬，水晶宫裏一僧禅。",
        "dynasty": "唐",
        "collection_info": null
    },
    {
        "title": "岭猿",
        "author": "常建",
        "content": "杳杳褭褭清且切，鹧鸪飞处又斜阳。\n相思岭上相思泪，不到三声合断肠。",
        "dynasty": "唐",
        "collection_info": null
    },
    {
        "title": "三日寻李九庄",
        "author": "常建",
        "content": "雨歇杨林东渡头，永和三日荡轻舟。\n故人家在桃花岸，直到门前溪水流。",
        "dynasty": "唐",
        "collection_info": null
    },
    {
        "title": "塞下曲四首 一",
        "author": "常建",
        "content": "玉帛朝回望帝乡，乌孙归去不称王。\n天涯静处无征战，兵气销为日月光。",
        "dynasty": "唐",
        "collection_info": null
    },
    {
        "title": "塞下曲四首 二",
        "author": "常建",
        "content": "北海阴风动地来，明君祠上望龙堆。\n髑髅皆是长城卒，日暮沙场飞作灰。",
        "dynasty": "唐",
        "collection_info": null
    },
    {
        "title": "塞下曲四首 三",
        "author": "常建",
        "content": "龙鬬雌雄势已分，山崩鬼哭恨将军。\n黄河直北千余里，冤气苍茫成黑云。",
        "dynasty": "唐",
        "collection_info": null
    },
    {
        "title": "塞下曲四首 四",
        "author": "常建",
        "content": "因嫁单于怨在边，蛾眉万古葬胡天。\n汉家此去三千里，青冢常无草木烟。",
        "dynasty": "唐",
        "collection_info": null
    },
    {
        "title": "戏题湖上",
        "author": "常建",
        "content": "湖上老人坐矶头，湖裏桃花水却流。\n竹竿袅袅白波际，不知何者吞吾鈎。",
        "dynasty": "唐",
        "collection_info": null
    },
    {
        "title": "吴故宫",
        "author": "常建",
        "content": "越女歌长君且听，芙蓉香满水边城。\n岂知一日终非主，犹自如今有怨声。",
        "dynasty": "唐",
        "collection_info": null
    },
    {
        "title": "从军行",
        "author": "杜頠",
        "content": "秋草马蹄轻，角弓持弦急。\n去为龙城候，正值胡兵袭。\n军气横大荒，战酣日将入。\n长风金鼓动，白露铁衣湿。\n四起愁边声，南辕时伫立。\n断蓬孤自转，寒雁飞相及。\n万里云沙涨，平川冰霰溢。\n夜闻汉使归，独向刀环泣。",
        "dynasty": "唐",
        "collection_info": null
    },
    {
        "title": "故绛行",
        "author": "杜頠",
        "content": "君不见铜鞮观，数里城池已芜漫。\n君不见虒祁宫，几重台榭亦微蒙。\n介马兵车全盛时，歌童舞女妖艳姿。\n一代繁华皆共绝，九原唯望冢纍纍。",
        "dynasty": "唐",
        "collection_info": null
    },
    {
        "title": "少年行三首 一",
        "author": "李嶷",
        "content": "十八羽林郎，戎衣侍汉王。\n臂鹰金殿侧，挟弹玉舆傍。\n驰道春风起，陪游出建章。",
        "dynasty": "唐",
        "collection_info": null
    },
    {
        "title": "少年行三首 二",
        "author": "李嶷",
        "content": "侍猎长杨下，承恩更射飞。\n尘生马影灭，箭落雁行稀。\n薄暮随天仗，联翩入琐闱。",
        "dynasty": "唐",
        "collection_info": null
    },
    {
        "title": "少年行三首 三",
        "author": "李嶷",
        "content": "玉劒膝边横，金杯马上倾。\n朝游茂陵道，夜宿凤凰城。\n豪吏多猜忌，无劳问姓名。",
        "dynasty": "唐",
        "collection_info": null
    },
    {
        "title": "淮南秋夜呈周偘",
        "author": "李嶷",
        "content": "天净河汉高，夜闲砧杵发。\n清秋忽如此，离恨应难歇。\n风乱池上萍，露光竹间月。\n与君共游处，勿作他乡别。",
        "dynasty": "唐",
        "collection_info": null
    },
    {
        "title": "林园秋夜作",
        "author": "李嶷",
        "content": "林卧避残暑，白云长在天。\n赏心既如此，对酒非徒然。\n月色徧秋露，竹声兼夜泉。\n凉风怀袖裏，兹意与谁传。",
        "dynasty": "唐",
        "collection_info": null
    },
    {
        "title": "读前汉外戚传",
        "author": "李嶷",
        "content": "人录尚书事，家临御路傍。\n凿池通渭水，避暑借明光。\n印绶妻封邑，轩车子拜郎。\n宠因宫掖裏，势极必先亡。",
        "dynasty": "唐",
        "collection_info": null
    },
    {
        "title": "春怨",
        "author": "崔亘",
        "content": "夜尽梦初惊，纱窗早雾明。\n晓妆脂粉薄，春服绮罗轻。\n妾有今朝恨，君无旧日情。\n愁来理弦管，皆是断肠声。",
        "dynasty": "唐",
        "collection_info": null
    },
    {
        "title": "古歌二首 一",
        "author": "蒋维翰",
        "content": "美人怨何深，含情倚金阁。\n不嚬復不语，红泪双双落。",
        "dynasty": "唐",
        "collection_info": null
    },
    {
        "title": "古歌二首 二",
        "author": "蒋维翰",
        "content": "美人闭红烛，独作裁新锦。\n频放剪刀声，夜寒知未寝。",
        "dynasty": "唐",
        "collection_info": null
    },
    {
        "title": "春夜裁缝",
        "author": "蒋维翰",
        "content": "珠箔因风起，飞蛾入最能。\n不教人夜作，方便杀明灯。",
        "dynasty": "唐",
        "collection_info": null
    },
    {
        "title": "春女怨",
        "author": "蒋维翰",
        "content": "白玉堂前一树梅，今朝忽见数花开。\n儿家门户寻常闭，春色因何入得来。",
        "dynasty": "唐",
        "collection_info": null
    },
    {
        "title": "怨歌",
        "author": "蒋维翰",
        "content": "百尺珠楼临狭斜，新妆能唱美人车。\n皆言贱妾红颜好，要自狂夫不忆家。",
        "dynasty": "唐",
        "collection_info": null
    },
    {
        "title": "小山歌",
        "author": "万楚",
        "content": "人说淮南有小山，淮王昔日此登仙。\n城中鸡犬皆飞去，山上坛场今宛然。\n世人贵身不贵寿，共笑华阳洞天口。\n不知金石变长年，谩在人间恋携手。\n君能举帆至淮南，家住盱眙余先谙。\n桐柏乱流平入海，茱萸一曲沸成潭。\n忆记来时魂悄悄，想见仙山众峰小。\n今日长歌思不堪，君行为报三青鸟。",
        "dynasty": "唐",
        "collection_info": null
    },
    {
        "title": "题江潮庄壁",
        "author": "万楚",
        "content": "田家喜秋熟，岁[晏]林叶稀。\n禾黍积场圃，𣙁梨垂户扉。\n野闲犬时吠，日暮牛自归。\n时復落花酒，茅斋堪解衣。",
        "dynasty": "唐",
        "collection_info": null
    },
    {
        "title": "咏帘",
        "author": "万楚",
        "content": "玳瑁昔称华，玲珑薄绛纱。\n钩衔门势曲，节乱水纹斜。\n日弄长飞鸟，风摇不卷花。\n自当分内外，非是为骄奢。",
        "dynasty": "唐",
        "collection_info": null
    },
    {
        "title": "茱萸女",
        "author": "万楚",
        "content": "山阴柳家女，九日采茱萸。\n復得东邻伴，双为陌上姝。\n插枝着高髻，结子置长裾。\n作性常迟缓，非关诧丈夫。\n平明折林樾，日入返城隅。\n侠客要罗袖，行人挑短书。\n蛾眉自有主，年少莫踟蹰。",
        "dynasty": "唐",
        "collection_info": null
    },
    {
        "title": "五日观妓",
        "author": "万楚",
        "content": "西施谩道浣春纱，碧玉今时鬬丽华。\n眉黛夺将萱草色，红裙妬杀石榴花。\n新歌一曲令人艳，醉舞双眸敛鬓斜。\n谁道五丝能续命，却令今日死君家。",
        "dynasty": "唐",
        "collection_info": null
    },
    {
        "title": "骢马",
        "author": "万楚",
        "content": "金络青骢白玉鞍，长鞭紫陌野游盘。\n朝驱东道尘恆灭，暮到河源日未阑。\n汗血每随边地苦，蹄伤不惮陇阴寒。\n君能一饮长城窟，为报天山行路难。",
        "dynasty": "唐",
        "collection_info": null
    },
    {
        "title": "题情人药栏",
        "author": "万楚",
        "content": "敛眉语芳草，何许太无情。\n正见离人别，春心相向生。",
        "dynasty": "唐",
        "collection_info": null
    },
    {
        "title": "河上逢落花",
        "author": "万楚",
        "content": "河水浮落花，花流东不息。\n应见浣纱人，为道长相忆。",
        "dynasty": "唐",
        "collection_info": null
    },
    {
        "title": "宁王山池",
        "author": "范朝",
        "content": "水势临阶转，峰形对路开。\n槎从天上得，石是海边来。\n瑞草分丛种，祥花间色栽。\n旧传词赋客，唯见有邹枚。",
        "dynasty": "唐",
        "collection_info": null
    },
    {
        "title": "题石瓮寺",
        "author": "范朝",
        "content": "胜境宜长望，迟春好散愁。\n关连四塞起，河带八川流。\n复磴承香阁，重岩映彩楼。\n为临温液近，偏美圣君游。",
        "dynasty": "唐",
        "collection_info": null
    },
    {
        "title": "田家",
        "author": "杨颜",
        "content": "小园足生事，寻胜日倾壶。\n莳蔬利于鬻，纔青摘已无。\n四邻依野竹，日夕采其枯。\n田家心适时，春色徧桑榆。",
        "dynasty": "唐",
        "collection_info": null
    },
    {
        "title": "后庭怨",
        "author": "王諲",
        "content": "君不见红闺少女端正时，夭夭桃李仙容姿。\n幸得君王怜巧笑，披香殿裏荐蛾眉。\n蛾眉双双人共进，常恐妾身从此摈。\n甄妃为妬出层宫，班女因猜下长信。\n长信宫门闭不开，昭阳歌吹风送来。\n梦中魂魄犹言是，觉后精神尚未迴。\n念君娇爱无终始，使妾长啼后庭裏。\n独立每看斜日尽，孤眠直至残灯死。\n秋日闻虫翡翠帘，春晴照面鸳鸯水。\n红颜旧来花不胜，白髮如今雪相似。\n传闻纨扇恩未歇，预想蛾眉上初月。\n如君贵僞不贵真，还同弃妾逐新人。\n借问南山松叶意，何如北砌槿花新。",
        "dynasty": "唐",
        "collection_info": null
    },
    {
        "title": "夜坐看搊筝",
        "author": "王諲",
        "content": "调筝夜坐灯光裏，却挂罗帷露纤指。\n朱弦一一声不同，玉柱连连影相似。\n不知何处学新声？曲曲弹来未覩名。\n应是石家金谷裏，流传未满洛阳城。",
        "dynasty": "唐",
        "collection_info": null
    },
    {
        "title": "长信怨",
        "author": "王諲",
        "content": "飞燕倚身轻，争人巧笑名。\n生君弃妾意，增妾怨君情。\n日落昭阳壁，秋来长信城。\n寥寥金殿裏，歌吹夜无声。",
        "dynasty": "唐",
        "collection_info": null
    },
    {
        "title": "闺情",
        "author": "王諲",
        "content": "日暮裁缝歇，深嫌气力微。\n纔能收箧笥，懒起下帘帷。\n怨坐空然烛，愁眠不解衣。\n昨来频梦见，夫婿莫应知。",
        "dynasty": "唐",
        "collection_info": null
    },
    {
        "title": "十五夜观灯",
        "author": "王諲",
        "content": "暂得金吾夜，通看火树春。\n停车傍明月，走马入红尘。\n妓杂歌偏胜，场移舞更新。\n应须尽记取，说向不来人。",
        "dynasty": "唐",
        "collection_info": null
    },
    {
        "title": "除夜",
        "author": "王諲",
        "content": "今岁今宵尽，明年明日催。\n寒随一夜去，春逐五更来。\n气色空中改，容颜暗裏回。\n风光人不觉，已着后园梅。",
        "dynasty": "唐",
        "collection_info": null
    },
    {
        "title": "闻漏",
        "author": "王岳灵",
        "content": "建礼含香处，重城待漏臣。\n徐闻传凤诏，晓唱辨鸡人。\n银箭残将尽，铜壶漏更新。\n催筹当午夜，移刻及三辰。\n杳杳从天远，泠泠出禁频。\n直疑残漏曙，肃肃对钩陈。",
        "dynasty": "唐",
        "collection_info": null
    },
    {
        "title": "送沈芳谒李观察求仕进",
        "author": "周万",
        "content": "往日长安路，欢游不惜年。\n为贪卢女曲，用尽沈郎钱。\n身老方投刺，途穷始着鞭。\n犹闻有知己，此去不徒然。",
        "dynasty": "唐",
        "collection_info": null
    },
    {
        "title": "古塞下曲",
        "author": "陶翰",
        "content": "进军飞狐北，穷寇势将变。\n日落沙尘昏，背河更一战。\n骍马黄金勒，琱弓白羽箭。\n射杀左贤王，归奏未央殿。\n欲言塞下事，天子不召见。\n东出咸阳门，哀哀泪如霰。",
        "dynasty": "唐",
        "collection_info": null
    },
    {
        "title": "燕歌行",
        "author": "陶翰",
        "content": "请君留楚调，听我吟燕歌。\n家在辽水头，边风意气多。\n出身为汉将，正值戎未和。\n雪中凌天山，冰上渡交河。\n大小百余战，封侯竟蹉跎。\n归来灞陵下，故旧无相过。\n雄劒委尘匣，空门垂雀罗。\n玉簪还赵女，宝瑟付齐娥。\n昔日不为乐，时哉今奈何。",
        "dynasty": "唐",
        "collection_info": null
    },
    {
        "title": "望太华赠卢司仓",
        "author": "陶翰",
        "content": "行吏到西华，乃观三峯壮。\n削成元气中，杰出天河上。\n如有飞动色，不知青冥状。\n巨灵安在哉，厥迹犹可望。\n方此顾行旅，末由饬仙装。\n葱茏记星坛，明灭数云嶂。\n良友垂真契，宿心所微尚。\n敢投归山吟，霞径一相访。",
        "dynasty": "唐",
        "collection_info": null
    },
    {
        "title": "赠郑员外",
        "author": "陶翰",
        "content": "骢马拂绣裳，按兵辽水阳。\n西分鴈门骑，北逐楼烦王。\n闻道五军集，相邀百战场。\n风沙暗天起，虏骑森已行。\n儒服揖诸将，雄谋吞大荒。\n金门来见谒，朱绂生辉光。\n数年侍御史，稍迁尚书郎。\n人生志气立，所贵功业昌。\n何必守章句，终年事铅黄。\n同时献赋客，尚在东陵傍。",
        "dynasty": "唐",
        "collection_info": null
    },
    {
        "title": "赠房侍御",
        "author": "陶翰",
        "content": "志士固不羁，与道常周旋。\n进则天下仰，已之能晏然。\n褐衣东府召，执简南台先。\n雄义每特立，犯颜岂图全。\n谪居东南远，逸气吟芳荃。\n适会寥廓趣，清波更夤缘。\n扁舟入五湖，发缆洞庭前。\n浩荡临海曲，迢遥济江壖。\n征奇忽忘返，遇兴将弥年。\n乃悟范生智，足明渔父贤。\n郡临新安渚，佳赏此城偏。\n日夕对层岫，云霞映晴川。\n闲居恋秋色，偃卧含贞坚。\n倚伏聊自化，行藏互推迁。\n君其振羽翮，岁晏将冲天。",
        "dynasty": "唐",
        "collection_info": null
    },
    {
        "title": "晚出伊阙寄河南裴中丞",
        "author": "陶翰",
        "content": "退无偃息资，进无当代策。\n冉冉时将暮，坐为周南客。\n前登阙塞门，永眺伊城陌。\n长川黯已空，千里寒气白。\n家本渭水西，异日同所适。\n秉志师禽尚，微言祖庄易。\n一辞林壑间，共繫风尘役。\n交朋忽先进，天道何纷剧。\n岂念嘉遯时，依依偶沮溺。",
        "dynasty": "唐",
        "collection_info": null
    },
    {
        "title": "送朱大出关",
        "author": "陶翰",
        "content": "楚客西上书，十年不得意。\n平生相知者，晚节心各异。\n长揖五侯门，拂衣谢中贵。\n丈夫多别离，各有四方事。\n拔劒因高歌，萧萧北风至。\n故人有斗酒，是夜共君醉。\n努立强加餐，当年莫相弃。",
        "dynasty": "唐",
        "collection_info": null
    },
    {
        "title": "宿天竺寺",
        "author": "陶翰",
        "content": "松柏乱岩口，山西微径通。\n天开一峯见，宫阙生虚空。\n正殿倚霞壁，千楼标石丛。\n夜来猨鸟静，钟梵响云中。\n岑翠映湖月，泉声乱溪风。\n心超诸境外，了与悬解同。\n明发唯改视，朝日长崖东。\n湖色浓荡漾，海光渐曈朦。\n葛仙迹尚在，许氏道犹崇。\n独往古来事，幽怀期二公。",
        "dynasty": "唐",
        "collection_info": null
    },
    {
        "title": "出萧关怀古",
        "author": "陶翰",
        "content": "驱马击长劒，行役至萧关。\n悠悠五原上，永眺关河前。\n北虏三十万，此中常控弦。\n秦城亘宇宙，汉帝理旌旃。\n刁斗鸣不息，羽书日夜传。\n五军计莫就，三策议空全。\n大漠横万里，萧条绝人烟。\n孤城当瀚海，落日照[祁]连。\n怆矣苦寒奏，怀哉式微篇。\n更悲秦楼月，夜夜出胡天。",
        "dynasty": "唐",
        "collection_info": null
    },
    {
        "title": "南楚怀古",
        "author": "陶翰",
        "content": "南国久芜漫，我来空郁陶。\n君看章华宫，处处生黄蒿。\n但见陵与谷，岂知贤与豪。\n精魂托古木，宝玉捐江皋。\n倚棹下晴景，迴舟随晚涛。\n碧云暮寥落，湖上秋天高。\n往事那堪问，此心徒自劳。\n独余湘水上，千载闻离骚。",
        "dynasty": "唐",
        "collection_info": null
    },
    {
        "title": "经杀子谷",
        "author": "陶翰",
        "content": "扶苏秦帝子，举代称其贤。\n百万犹在握，可争天下权。\n束身就一劒，壮志皆弃捐。\n塞下有遗迹，千龄人共传。\n疎芜尽荒草，寂历空寒烟。\n到此尽垂泪，非我独潸然。",
        "dynasty": "唐",
        "collection_info": null
    },
    {
        "title": "早过临淮",
        "author": "陶翰",
        "content": "夜来三渚风，晨过临淮岛。\n湖中海气白，城上楚云早。\n鳞鳞鱼浦帆，漭漭芦洲草。\n川路日浩荡，惄焉心如捣。\n且言任倚伏，何暇念枯槁。\n范子名屡移，蘧公志常保。\n古人去已久，此理今难道。",
        "dynasty": "唐",
        "collection_info": null
    },
    {
        "title": "乘潮至渔浦作",
        "author": "陶翰",
        "content": "舣棹乘早潮，潮来如风雨。\n樟台忽已隐，界峯莫及覩。\n崩腾心为失，浩荡目无主。\n豗𢟸浪始闻，漾漾入鱼浦。\n云景共澄霁，江山相吞吐。\n伟哉造化工，此事从终古。\n流沫诚足诫，商歌调易苦。\n颇因忠信全，客心犹栩栩。",
        "dynasty": "唐",
        "collection_info": null
    },
    {
        "title": "秋山夕兴",
        "author": "陶翰",
        "content": "山月松篠下，月明山景鲜。\n聊为高秋酌，復此清夜弦。\n晤语方获志，栖心亦弥年。\n尚言兴未逸，更理逍遥篇。",
        "dynasty": "唐",
        "collection_info": null
    },
    {
        "title": "送集贤学士伊阙史少府敕放归江东觐省",
        "author": "陶翰",
        "content": "墨客钟张侣，材高吴越珍。\n千门来谒帝，驷马去荣亲。\n吏邑沿清洛，乡山指白苹。\n归期应不远，当及未央春。",
        "dynasty": "唐",
        "collection_info": null
    },
    {
        "title": "送金卿归新罗",
        "author": "陶翰",
        "content": "奉义朝中国，殊恩及远臣。\n乡心遥渡海，客路再经春。\n落日谁同望，孤舟独可亲。\n拂波衔木鸟，偶宿泣珠人。\n礼乐夷风变，衣冠汉制新。\n青云已干吕，知汝重来宾。",
        "dynasty": "唐",
        "collection_info": null
    },
    {
        "title": "柳陌听早莺",
        "author": "陶翰",
        "content": "忽来枝上啭，还似谷中声。\n乍使香闺静，偏伤远客情。\n间关难辨处，断续若频惊。\n玉勒留将久，青楼梦不成。\n千门候晓发，万井报春生。\n徒有知音赏，惭非皋鹤鸣。",
        "dynasty": "唐",
        "collection_info": null
    },
    {
        "title": "逢雪宿芙蓉山主人",
        "author": "刘长卿",
        "content": "日暮苍山远，天寒白屋贫。\n柴门闻犬吠，风雪夜归人。",
        "dynasty": "唐",
        "collection_info": null
    },
    {
        "title": "送张起崔载华之闽中",
        "author": "刘长卿",
        "content": "朝无寒士达，家在旧山贫。\n相送天涯裏，怜君更远人。",
        "dynasty": "唐",
        "collection_info": null
    },
    {
        "title": "赠秦系征君",
        "author": "刘长卿",
        "content": "羣公谁让位，五柳独知贫。\n惆怅青山路，烟霞老此人。",
        "dynasty": "唐",
        "collection_info": null
    },
    {
        "title": "秦系顷以家事获谤因出旧山每荷观察崔公见知欲归未遂感其流寓诗以赠之",
        "author": "刘长卿",
        "content": "初迷武陵路，復出孟尝门。\n迴首江南岸，青山与旧恩。",
        "dynasty": "唐",
        "collection_info": null
    },
    {
        "title": "夜中对雪赠秦系时秦初与谢氏离婚谢氏在越",
        "author": "刘长卿",
        "content": "月明花满地，君自忆山阴。\n谁遣因风起，纷纷乱此心。",
        "dynasty": "唐",
        "collection_info": null
    },
    {
        "title": "湘妃",
        "author": "刘长卿",
        "content": "帝子不可见，秋风来暮思。\n婵娟湘江月，千载空蛾眉。",
        "dynasty": "唐",
        "collection_info": null
    },
    {
        "title": "斑竹",
        "author": "刘长卿",
        "content": "苍梧千载后，斑竹对湘沅。\n欲识湘妃怨，枝枝满泪痕。",
        "dynasty": "唐",
        "collection_info": null
    },
    {
        "title": "春草宫怀古",
        "author": "刘长卿",
        "content": "君王不可见，芳草旧宫春。\n犹带罗裙色，青青向楚人。",
        "dynasty": "唐",
        "collection_info": null
    },
    {
        "title": "正朝览镜作",
        "author": "刘长卿",
        "content": "憔悴逢新岁，茅扉见旧春。\n朝来明镜裏，不忍白头人。",
        "dynasty": "唐",
        "collection_info": null
    },
    {
        "title": "瓜洲道中送李端公南渡后归扬州道中寄",
        "author": "刘长卿",
        "content": "片帆何处去，匹马独归迟。\n惆怅江南北，青山欲暮时。",
        "dynasty": "唐",
        "collection_info": null
    },
    {
        "title": "送张十八归桐庐",
        "author": "刘长卿",
        "content": "归人乘野艇，带月过江村。\n正落寒潮水，相随夜到门。",
        "dynasty": "唐",
        "collection_info": null
    },
    {
        "title": "过白鹤观寻岑秀才不遇",
        "author": "刘长卿",
        "content": "不知方外客，何事锁空房。\n应向桃源裏，教他唤阮郎。",
        "dynasty": "唐",
        "collection_info": null
    },
    {
        "title": "听弹琴",
        "author": "刘长卿",
        "content": "泠泠七丝上，静听松风寒。\n古调虽自爱，今人多不弹。",
        "dynasty": "唐",
        "collection_info": null
    },
    {
        "title": "游南园偶见在阴墙下葵因以成咏",
        "author": "刘长卿",
        "content": "此地常无日，青青独在阴。\n太阳偏不及，非是未倾心。",
        "dynasty": "唐",
        "collection_info": null
    },
    {
        "title": "入百丈涧见桃花晚开",
        "author": "刘长卿",
        "content": "百丈深涧裏，过时花欲妍。\n应缘地势下，遂使春风偏。",
        "dynasty": "唐",
        "collection_info": null
    },
    {
        "title": "送子壻崔真甫李穆往扬州四首 一",
        "author": "刘长卿",
        "content": "渡口发梅花，山中动泉脉。\n芜城春草生，君作扬州客。",
        "dynasty": "唐",
        "collection_info": null
    },
    {
        "title": "送子壻崔真甫李穆往扬州四首 二",
        "author": "刘长卿",
        "content": "半逻莺满树，新年人独还。\n落花逐流水，共到茱萸湾。",
        "dynasty": "唐",
        "collection_info": null
    },
    {
        "title": "送子壻崔真甫李穆往扬州四首 三",
        "author": "刘长卿",
        "content": "雁还空渚在，人去落潮翻。\n临水独挥手，残阳归掩门。",
        "dynasty": "唐",
        "collection_info": null
    },
    {
        "title": "送子壻崔真甫李穆往扬州四首 四",
        "author": "刘长卿",
        "content": "狎鸟携稚子，钓鱼终老身。\n殷勤嘱归客，莫话桃源人。",
        "dynasty": "唐",
        "collection_info": null
    },
    {
        "title": "寄龙山道士许法棱",
        "author": "刘长卿",
        "content": "悠悠白云裏，独住青山客。\n林下昼焚香，桂花同寂寂。",
        "dynasty": "唐",
        "collection_info": null
    },
    {
        "title": "送方外上人",
        "author": "刘长卿",
        "content": "孤云将野鹤，岂向人间住。\n莫买沃洲山，时人已知处。",
        "dynasty": "唐",
        "collection_info": null
    },
    {
        "title": "送灵澈上人",
        "author": "刘长卿",
        "content": "苍苍竹林寺，杳杳钟声晚。\n荷笠带夕阳，青山独归远。",
        "dynasty": "唐",
        "collection_info": null
    },
    {
        "title": "茱萸湾北荅崔载华问",
        "author": "刘长卿",
        "content": "荒凉野店绝，迢遰人烟远。\n苍苍古木中，多是隋家苑。",
        "dynasty": "唐",
        "collection_info": null
    },
    {
        "title": "赴楚州次自田途中阻浅问张南史",
        "author": "刘长卿",
        "content": "楚城今近远，积霭寒塘暮。\n水浅舟且迟，淮潮至何处。",
        "dynasty": "唐",
        "collection_info": null
    },
    {
        "title": "江中对月",
        "author": "刘长卿",
        "content": "空洲夕烟敛，望月秋江裏。\n历历沙上人，月中孤渡水。",
        "dynasty": "唐",
        "collection_info": null
    },
    {
        "title": "碧涧别墅喜皇甫侍御相访",
        "author": "刘长卿",
        "content": "荒村带返照，落叶乱纷纷。\n古路无行客，寒山独见君。\n野桥经雨断，涧水向田分。\n不为怜同病，何人到白云。",
        "dynasty": "唐",
        "collection_info": null
    },
    {
        "title": "初到碧涧招明契上人",
        "author": "刘长卿",
        "content": "渐老知身累，初寒曝背眠。\n白云留永日，黄叶减余年。\n猨护窗前树，泉浇谷后田。\n沃洲能共隐，不用道林钱。",
        "dynasty": "唐",
        "collection_info": null
    },
    {
        "title": "送少微上人游天台",
        "author": "刘长卿",
        "content": "石桥人不到，独往更迢迢。\n乞食山家少，寻钟野路遥。\n松门风自埽，瀑布雪难消。\n秋夜闻清梵，余音逐海潮。",
        "dynasty": "唐",
        "collection_info": null
    },
    {
        "title": "却归睦州至七里滩下作",
        "author": "刘长卿",
        "content": "南归犹谪宦，独上子陵滩。\n江树临洲晚，沙禽对水寒。\n山开斜照在，石浅乱流难。\n惆怅梅花发，年年此地看。",
        "dynasty": "唐",
        "collection_info": null
    },
    {
        "title": "对酒寄严维",
        "author": "刘长卿",
        "content": "陋巷喜阳和，衰颜对酒歌。\n懒从华髮乱，闲任白云多。\n郡简容垂钓，家贫学弄梭。\n门前七里濑，早晚子陵过。",
        "dynasty": "唐",
        "collection_info": null
    },
    {
        "title": "新年作",
        "author": "刘长卿",
        "content": "乡心新岁切，天畔独潸然。\n老至居人下，春归在客先。\n岭猨同旦暮，江柳共风烟。\n已是长沙傅，从今又几年。",
        "dynasty": "唐",
        "collection_info": null
    },
    {
        "title": "朱放自杭州与故里相使君立碑回因以奉简吏部杨侍郎制文",
        "author": "刘长卿",
        "content": "片石羊公后，凄凉江水滨。\n好辞千古事，堕泪万家人。\n鵩集占书久，鸾回刻篆新。\n不堪相顾恨，文字日生尘。",
        "dynasty": "唐",
        "collection_info": null
    },
    {
        "title": "送宣尊师醮毕归越",
        "author": "刘长卿",
        "content": "吹箫江上晚，惆怅别茅君。\n踏火能飞雪，登刀入白云。\n晨香长日在，夜磬满山闻。\n挥手桐溪路，无情水亦分。",
        "dynasty": "唐",
        "collection_info": null
    },
    {
        "title": "送裴使君赴荆南充行军司马",
        "author": "刘长卿",
        "content": "盛府南门寄，前程积水中。\n月明临夏口，山晚望巴东。\n故节辞江郡，寒笳发渚宫。\n汉川风景好，遥羡逐羊公。",
        "dynasty": "唐",
        "collection_info": null
    },
    {
        "title": "送裴郎中贬吉州",
        "author": "刘长卿",
        "content": "乱军交白刃，一骑出黄尘。\n汉节同归阙，江帆共逐臣。\n猨愁歧路晚，梅作异方春。\n知己酇侯在，应怜脱粟人。",
        "dynasty": "唐",
        "collection_info": null
    },
    {
        "title": "酬皇甫侍御见寄时前相国姑臧公初临郡",
        "author": "刘长卿",
        "content": "离别江南北，汀洲叶再黄。\n路遥云共水，砧迥月如霜。\n岁俭依仁政，年衰忆故乡。\n伫看宣室召，汉法倚张纲。",
        "dynasty": "唐",
        "collection_info": null
    },
    {
        "title": "月下呈章秀才",
        "author": "刘长卿",
        "content": "自古悲摇落，谁人奈此何。\n夜蛬偏傍枕，寒鸟数移柯。\n向老三年谪，当秋百感多。\n家贫惟好月，空媿子猷过。",
        "dynasty": "唐",
        "collection_info": null
    },
    {
        "title": "酬张夏",
        "author": "刘长卿",
        "content": "几岁依穷海，颓年惜故阴。\n剑寒空有气，松老欲无心。\n玩雪劳相访，看山正独吟。\n孤舟且莫去，前路水云深。",
        "dynasty": "唐",
        "collection_info": null
    },
    {
        "title": "送李使君贬连州",
        "author": "刘长卿",
        "content": "独过长沙去，谁堪此路愁。\n秋风散千骑，寒雨泊孤舟。\n贾谊辞明主，萧何识故侯。\n汉廷当自召，湘水但空流。",
        "dynasty": "唐",
        "collection_info": null
    },
    {
        "title": "秋夜北山精舍观体如师梵",
        "author": "刘长卿",
        "content": "焚香奏仙呗，向夕遍空山。\n清切兼秋远，威仪对月闲。\n静分岩响荅，散逐海潮还。\n幸得风吹去，随人到世间。",
        "dynasty": "唐",
        "collection_info": null
    },
    {
        "title": "酬张夏雪夜赴州访别途中苦寒作",
        "author": "刘长卿",
        "content": "扁舟乘兴客，不惮苦寒行。\n晚暮相依分，江潮欲别情。\n水声冰下咽，砂路雪中平。\n旧劒锋铓尽，应嫌赠脱轻。",
        "dynasty": "唐",
        "collection_info": null
    },
    {
        "title": "寻洪尊师不遇",
        "author": "刘长卿",
        "content": "古木无人地，来寻羽客家。\n道书堆玉案，仙帔迭青霞。\n鹤老难知岁，梅寒未作花。",
        "dynasty": "唐",
        "collection_info": null
    },
    {
        "title": "喜鲍禅师自龙山至",
        "author": "刘长卿",
        "content": "故居何日下，春草欲芊芊。\n犹对山中月，谁听石上泉。\n猨声知后夜，花发见流年。\n杖锡闲来往，无心到处禅。",
        "dynasty": "唐",
        "collection_info": null
    },
    {
        "title": "送方外上人之常州依萧使君",
        "author": "刘长卿",
        "content": "宰臣思得度，鸥鸟恋为羣。\n远客迴飞锡，空山卧白云。\n夕阳孤艇去，秋水两溪分。\n归共临川史，同翻贝叶文。",
        "dynasty": "唐",
        "collection_info": null
    },
    {
        "title": "宿北山禅寺兰若",
        "author": "刘长卿",
        "content": "上方鸣夕磬，林下一僧还。\n密行传人少，禅心对虎闲。\n青松临古路，白月满寒山。\n旧识窗前桂，经霜更待攀。",
        "dynasty": "唐",
        "collection_info": null
    },
    {
        "title": "赴新安别梁侍郎",
        "author": "刘长卿",
        "content": "新安君莫问，此路水云深。\n江海无行迹，孤舟何处寻。\n青山空向泪，白月岂知心。\n纵有余生在，终伤老病侵。",
        "dynasty": "唐",
        "collection_info": null
    },
    {
        "title": "江州留别薛六柳八二员外",
        "author": "刘长卿",
        "content": "江海相逢少，东南别处长。\n独行风袅袅，相去水茫茫。\n白首辞同舍，青山背故乡。\n离心与潮信，每日到浔阳。",
        "dynasty": "唐",
        "collection_info": null
    },
    {
        "title": "和州留别穆郎中",
        "author": "刘长卿",
        "content": "播迁悲远道，摇落感衰容。\n今日犹多难，何年更此逢。\n世交黄叶散，乡路白云重。\n明发看烟树，唯闻江北钟。",
        "dynasty": "唐",
        "collection_info": null
    },
    {
        "title": "和州送人归復郢",
        "author": "刘长卿",
        "content": "因家汉水曲，相送掩柴扉。\n故郢生秋草，寒江澹落晖。\n绿林行客少，赤壁住人稀。\n独过浔阳去，潮归人不归。",
        "dynasty": "唐",
        "collection_info": null
    },
    {
        "title": "送金昌宗归钱塘",
        "author": "刘长卿",
        "content": "新家浙江上，独泛落潮归。\n秋水照华髮，凉风生褐衣。\n柴门嘶马少，藜杖拜人稀。\n惟有陶潜柳，萧条对掩扉。",
        "dynasty": "唐",
        "collection_info": null
    },
    {
        "title": "酬张夏别后道中见寄",
        "author": "刘长卿",
        "content": "离羣方岁晏，谪宦在天涯。\n暮雪同行少，寒潮欲上迟。\n海鸥知吏傲，砂鹤见人衰。\n只畏生秋草，西归亦未期。",
        "dynasty": "唐",
        "collection_info": null
    },
    {
        "title": "新安奉送穆谕德归朝赋得行字",
        "author": "刘长卿",
        "content": "九重宣室召，万里建溪行。\n事直皇天在，归迟白髮生。\n用材身復起，覩圣眼犹明。\n离别寒江上，潺湲若有情。",
        "dynasty": "唐",
        "collection_info": null
    },
    {
        "title": "偶然作",
        "author": "刘长卿",
        "content": "野寺长依止，田家或往还。\n老农开古地，夕鸟入寒山。\n书劒身同废，烟霞吏共闲。\n岂能将白髮，扶杖出人间。",
        "dynasty": "唐",
        "collection_info": null
    },
    {
        "title": "送州人孙沅自本州却归句章新营所居",
        "author": "刘长卿",
        "content": "故里归成客，新家去未安。\n诗书满蜗舍，征税及渔竿。\n火种山田薄，星居海岛寒。\n怜君不得已，步步别离难。",
        "dynasty": "唐",
        "collection_info": null
    },
    {
        "title": "送李员外使还苏州兼呈前袁州李使君赋得长字袁州即员外之从兄",
        "author": "刘长卿",
        "content": "别离共成怨，衰老更难忘。\n夜月留同舍，秋风在远乡。\n朱弦徐向烛，白髮强临觞。\n归献西陵作，谁知此路长。",
        "dynasty": "唐",
        "collection_info": null
    },
    {
        "title": "酬李员外从崔录事载华宿三河戍先见寄",
        "author": "刘长卿",
        "content": "寒江鸣石濑，归客夜初分。\n人语空山答，猨声独戍闻。\n迟来朝及暮，愁去水连云。\n岁晚心谁在，青山见此君。",
        "dynasty": "唐",
        "collection_info": null
    },
    {
        "title": "见秦系离婚后出山居作",
        "author": "刘长卿",
        "content": "岂知偕老重，垂老绝良姻。\n郗氏诚难负，朱家自媿贫。\n绽衣留欲故，织锦罢经春。\n何况蘼芜绿，空山不见人。",
        "dynasty": "唐",
        "collection_info": null
    },
    {
        "title": "酬秦系",
        "author": "刘长卿",
        "content": "鹤书犹未至，那出白云来。\n旧路经年别，寒潮每日迴。\n家空归海燕，人老发江梅。\n最忆门前柳，闲居手自栽。",
        "dynasty": "唐",
        "collection_info": null
    },
    {
        "title": "岁日作",
        "author": "刘长卿",
        "content": "建寅迴北斗，看历占春风。\n律变沧江外，年加白髮中。\n春衣试稚子，寿酒劝衰翁。\n今日阳和发，荣枯岂不同。",
        "dynasty": "唐",
        "collection_info": null
    },
    {
        "title": "题元录事开元所居",
        "author": "刘长卿",
        "content": "幽居萝薜情，高卧纪纲行。\n鸟散秋鹰下，人闲春草生。\n冒风归野寺，收印出山城。\n今日新安郡，因君水更清。",
        "dynasty": "唐",
        "collection_info": null
    },
    {
        "title": "送崔载华张起之闽中",
        "author": "刘长卿",
        "content": "不识闽中路，遥知别后心。\n猨声入岭切，鸟道问人深。\n旅食过夷落，方言会越音。\n西征开幕府，早晚用陈琳。",
        "dynasty": "唐",
        "collection_info": null
    },
    {
        "title": "送张司直赴岭南谒张尚书",
        "author": "刘长卿",
        "content": "番禺万里路，远客片帆过。\n盛府依横海，荒祠拜伏波。\n人经秋瘴变，鸟坠火云多。\n诚惮炎洲裏，无如一顾何。",
        "dynasty": "唐",
        "collection_info": null
    },
    {
        "title": "寄会稽公徐侍郎",
        "author": "刘长卿",
        "content": "摇落淮南叶，秋风想越吟。\n皱枚入梁苑，逸少在山阴。\n老鹤无衰貌，寒松有本心。\n圣朝难税驾，惆怅白云深。",
        "dynasty": "唐",
        "collection_info": null
    },
    {
        "title": "送朱山人放越州贼退后归山阴别业",
        "author": "刘长卿",
        "content": "越州初罢战，江上送归桡。\n南渡无来客，西陵自落潮。\n空城垂故柳，旧业废春苗。\n闾里相逢少，莺花共寂寥。",
        "dynasty": "唐",
        "collection_info": null
    },
    {
        "title": "秋夜肃公房喜普门上人自阳羡山至",
        "author": "刘长卿",
        "content": "山栖久不见，林下偶同游。\n早晚来香积，何人住沃洲。\n寒禽惊后夜，古木带高秋。\n却入千峰去，孤云不可留。",
        "dynasty": "唐",
        "collection_info": null
    },
    {
        "title": "送李秘书却赴南中",
        "author": "刘长卿",
        "content": "却到番禺日，应伤昔所依。\n炎洲百口住，故国几人归。\n路识梅花在，家存棣萼稀。\n独逢迴雁去，犹作旧行飞。",
        "dynasty": "唐",
        "collection_info": null
    },
    {
        "title": "过前安宜张明府郊居",
        "author": "刘长卿",
        "content": "寂寥东郭外，白首一先生。\n解印孤琴在，移家五柳成。\n夕阳临水钓，春雨向田耕。",
        "dynasty": "唐",
        "collection_info": null
    },
    {
        "title": "使迴次杨柳过元八所居",
        "author": "刘长卿",
        "content": "君家杨柳渡，来往落帆过。\n绿竹经寒在，青山欲暮多。\n薜萝诚可恋，婚嫁復如何。\n无奈闲门外，渔翁夜夜歌。",
        "dynasty": "唐",
        "collection_info": null
    },
    {
        "title": "送李侍御贬郴州",
        "author": "刘长卿",
        "content": "洞庭波渺渺，君去弔灵均。\n几路三湘水，全家万里人。\n听猨明月夜，看柳故年春。\n忆想汀洲畔，伤心向白苹。",
        "dynasty": "唐",
        "collection_info": null
    },
    {
        "title": "寄普门上人",
        "author": "刘长卿",
        "content": "白云幽卧处，不向世人传。\n闻在千峰裏，心知独夜禅。\n辛勤羞薄禄，依止爱闲田。\n惆怅王孙草，青青又一年。",
        "dynasty": "唐",
        "collection_info": null
    },
    {
        "title": "逢郴州使因寄郑协律",
        "author": "刘长卿",
        "content": "相思楚天外，梦寐楚猨吟。\n更落淮南叶，难为江上心。\n衡阳问人远，湘水向君深。",
        "dynasty": "唐",
        "collection_info": null
    },
    {
        "title": "岳阳馆中望洞庭湖",
        "author": "刘长卿",
        "content": "万古巴丘戍，平湖此望长。\n问人何淼淼，愁暮更苍苍。\n迭浪浮元气，中流没太阳。\n孤舟有归客，早晚达潇湘。",
        "dynasty": "唐",
        "collection_info": null
    },
    {
        "title": "巡去岳阳却归鄂州使院留别郑洵侍御先曾谪居此州",
        "author": "刘长卿",
        "content": "何事长沙谪，相逢楚水秋。\n暮帆归夏口，寒雨对巴丘。\n帝子椒浆奠，骚人木叶愁。\n惟怜万里外，离别洞庭头。",
        "dynasty": "唐",
        "collection_info": null
    },
    {
        "title": "夏口送屈突司直使湖南",
        "author": "刘长卿",
        "content": "共悲来夏口，何事更南征。\n雾露行人少，潇湘春草生。\n莺啼何处梦，猨啸若为声。\n风月新年好，悠悠远客情。",
        "dynasty": "唐",
        "collection_info": null
    },
    {
        "title": "代边将有怀",
        "author": "刘长卿",
        "content": "少年辞魏阙，白首向沙场。\n瘦马恋秋草，征人思故乡。\n暮笳吹寒月，晓甲带胡霜。\n自到云中郡，于今百战强。",
        "dynasty": "唐",
        "collection_info": null
    },
    {
        "title": "雨中过员稷巴陵山居赠别",
        "author": "刘长卿",
        "content": "怜君洞庭上，白髮向人垂。\n积雨悲幽独，长江对别离。\n牛羊归故道，猨鸟聚寒枝。\n明发遥相望，云山不可知。",
        "dynasty": "唐",
        "collection_info": null
    },
    {
        "title": "送李中丞之襄州",
        "author": "刘长卿",
        "content": "流落征南将，曾驱十万师。\n罢归无旧业，老去恋明时。\n独立三朝识，轻生一劒知。\n茫茫汉江上，日暮復何之。",
        "dynasty": "唐",
        "collection_info": null
    },
    {
        "title": "奉使至申州伤经陷没",
        "author": "刘长卿",
        "content": "举目伤芜没，何年此战争。\n归人失旧里，老将守孤城。\n废戍山烟出，荒田野火行。\n独怜浉水上，时乱亦能清。",
        "dynasty": "唐",
        "collection_info": null
    },
    {
        "title": "穆陵关北逢人归渔阳",
        "author": "刘长卿",
        "content": "逢君穆陵路，匹马向桑干。\n楚国苍山古，幽州白日寒。\n城池百战后，耆旧几家残。\n处处蓬蒿遍，归人掩泪看。",
        "dynasty": "唐",
        "collection_info": null
    },
    {
        "title": "安州道中经浐水有怀",
        "author": "刘长卿",
        "content": "征途逢浐水，忽似到秦川。\n借问朝天处，犹看落日边。\n映沙晴漾漾，出涧夜溅溅。\n欲寄西归恨，微波不可传。",
        "dynasty": "唐",
        "collection_info": null
    },
    {
        "title": "步登夏口古城作",
        "author": "刘长卿",
        "content": "平芜连古堞，远客此沾衣。\n高树朝光上，空城秋气归。\n微明汉水极，摇落楚人稀。\n但见荒郊外，寒鵶暮暮飞。",
        "dynasty": "唐",
        "collection_info": null
    },
    {
        "title": "赠别卢司直之闽中",
        "author": "刘长卿",
        "content": "尔来多不见，此去又何之。\n华髮同今日，流芳似旧时。\n洲长春色遍，汉广夕阳迟。\n岁岁王孙草，空怜无处期。",
        "dynasty": "唐",
        "collection_info": null
    },
    {
        "title": "酬郭夏人日长沙感怀见赠",
        "author": "刘长卿",
        "content": "旧俗欢犹在，怜君恨独深。\n新年向国泪，今日倚门心。\n岁去随湘水，春生近桂林。\n流莺且莫弄，江畔正行吟。",
        "dynasty": "唐",
        "collection_info": null
    },
    {
        "title": "赴巴南书情寄故人",
        "author": "刘长卿",
        "content": "南过三湘去，巴人此路偏。\n谪居秋瘴裏，归处夕阳边。\n直道天何在，愁容镜亦怜。\n裁书欲谁诉，无泪可潸然。",
        "dynasty": "唐",
        "collection_info": null
    },
    {
        "title": "余干旅舍",
        "author": "刘长卿",
        "content": "摇落暮天迥，青枫霜叶稀。\n孤城向水闭，独鸟背人飞。\n渡口月初上，邻家渔未归。\n乡心正欲绝，何处捣寒衣。",
        "dynasty": "唐",
        "collection_info": null
    },
    {
        "title": "登思禅寺上方题修竹茂松",
        "author": "刘长卿",
        "content": "上方幽且暮，台殿隐蒙笼。\n远磬秋山裏，清猨古木中。\n众溪连竹路，诸岭共松风。\n傥许栖林下，甘成白首翁。",
        "dynasty": "唐",
        "collection_info": null
    },
    {
        "title": "恩敕重推使牒追赴苏州次前溪馆作",
        "author": "刘长卿",
        "content": "渐入云峰裏，愁看驿路闲。\n乱鵶投落日，疲马向空山。\n且喜怜非罪，何心恋末班。\n天南一万里，谁料得生还。",
        "dynasty": "唐",
        "collection_info": null
    },
    {
        "title": "北归次秋浦界清溪馆",
        "author": "刘长卿",
        "content": "万里猨啼断，孤村客暂依。\n雁过彭蠡暮，人向宛陵稀。\n旧路青山在，余生白首归。\n渐知行近北，不见鹧鸪飞。",
        "dynasty": "唐",
        "collection_info": null
    },
    {
        "title": "谪官后却归故村将过虎丘怅然有作",
        "author": "刘长卿",
        "content": "万事依然在，无如岁月何。\n邑人怜白髮，庭树长新柯。\n故老相逢少，同官不见多。\n唯余旧山路，惆怅枉帆过。",
        "dynasty": "唐",
        "collection_info": null
    },
    {
        "title": "重推后却赴岭外待进止寄元侍郎",
        "author": "刘长卿",
        "content": "却访巴人路，难期国士恩。\n白云从出岫，黄叶已辞根。\n大造功何薄，长年气尚冤。\n空令数行泪，来往落湘沅。",
        "dynasty": "唐",
        "collection_info": null
    },
    {
        "title": "秋杪江亭有作",
        "author": "刘长卿",
        "content": "寂寞江亭下，江枫秋气斑。\n世情何处澹，湘水向人闲。\n寒渚一孤雁，夕阳千万山。\n扁舟如落叶，此去未知还。",
        "dynasty": "唐",
        "collection_info": null
    },
    {
        "title": "送郑司直归上都",
        "author": "刘长卿",
        "content": "岁岁逢离别，蹉跎江海滨。\n宦游成楚老，乡思逐秦人。\n马首归何日，莺啼又一春。\n因君报情旧，闲慢欲垂纶。",
        "dynasty": "唐",
        "collection_info": null
    },
    {
        "title": "送灵澈上人归嵩阳兰若",
        "author": "刘长卿",
        "content": "南地随缘久，东林几岁空。\n暮山门独掩，春草路难通。\n作梵连松韵，焚香入桂丛。\n唯将旧缾钵，却寄白云中。",
        "dynasty": "唐",
        "collection_info": null
    },
    {
        "title": "却赴南邑留别苏台知己",
        "author": "刘长卿",
        "content": "又过梅岭上，岁岁此枝寒。\n落日孤舟去，青山万里看。\n猨声湘水静，草色洞庭宽。\n已料生涯事，唯应把钓竿。",
        "dynasty": "唐",
        "collection_info": null
    },
    {
        "title": "和灵一上人新泉",
        "author": "刘长卿",
        "content": "东林一泉出，復与远公期。\n石浅寒流处，山空夜落时。\n梦闲闻细响，虑澹对清漪。\n动静皆无意，唯应达者知。",
        "dynasty": "唐",
        "collection_info": null
    },
    {
        "title": "送李挚赴延陵令",
        "author": "刘长卿",
        "content": "清风季子邑，想见下车时。\n向水弹琴静，看山采菊迟。\n明君加印绶，廉使託惸[嫠]。\n旦暮华阳洞，云峰若有期。",
        "dynasty": "唐",
        "collection_info": null
    },
    {
        "title": "奉送裴员外赴上都",
        "author": "刘长卿",
        "content": "彤襜江上远，万里诏书催。\n独过浔阳去，空怜潮信迴。\n离心秋草绿，挥手暮帆开。\n想见秦城路，人看五马来。",
        "dynasty": "唐",
        "collection_info": null
    },
    {
        "title": "长沙桓王墓下别李纾张南史",
        "author": "刘长卿",
        "content": "长沙千载后，春草独萋萋。\n流水朝将暮，行人东復西。\n碑苔几字灭，山木万株齐。\n伫立伤今古，相看惜解携。",
        "dynasty": "唐",
        "collection_info": null
    },
    {
        "title": "送侯御赴黔中充判官",
        "author": "刘长卿",
        "content": "不识黔中路，今看遣使臣。\n猨啼万里客，鸟似五湖人。\n地远官无法，山深俗岂淳。\n须令荒徼外，亦解惧埋轮。",
        "dynasty": "唐",
        "collection_info": null
    },
    {
        "title": "秋日登吴公台上寺远眺寺即陈将吴明彻战场",
        "author": "刘长卿",
        "content": "古台摇落后，秋日望乡心。\n野寺人来少，云峰水隔深。\n夕阳依旧垒，寒磬满空林。\n惆怅南朝事，长江独至今。",
        "dynasty": "唐",
        "collection_info": null
    },
    {
        "title": "淮上送梁二恩命追赴上都",
        "author": "刘长卿",
        "content": "贾生年最少，儒行汉庭闻。\n拜手卷黄纸，迴身谢白云。\n故关无去客，春草独随君。\n淼淼长淮水，东西自此分。",
        "dynasty": "唐",
        "collection_info": null
    },
    {
        "title": "送崔昇归上都",
        "author": "刘长卿",
        "content": "旧寺寻遗绪，归心逐去尘。\n早莺何处客，古木几家人。\n白髮经多难，沧洲欲暮春。\n临期数行泪，为尔一霑巾。",
        "dynasty": "唐",
        "collection_info": null
    },
    {
        "title": "过李将军南郑林园观妓",
        "author": "刘长卿",
        "content": "郊原风日好，百舌弄何频。\n小妇秦家女，将军天上人。\n鸦归长郭暮，草映大堤春。\n客散垂杨下，通桥车马尘。",
        "dynasty": "唐",
        "collection_info": null
    },
    {
        "title": "送严侍御充东畿观察判官",
        "author": "刘长卿",
        "content": "洛阳征战后，君去问凋残。\n云月临南至，风霜向北寒。\n故园经乱久，古木隔林看。\n谁访江城客，年年守一官。",
        "dynasty": "唐",
        "collection_info": null
    },
    {
        "title": "送王端公入奏上都",
        "author": "刘长卿",
        "content": "旧国无家访，临歧亦羡归。\n途经百战后，客过二陵稀。\n秋草通征骑，寒城背落晖。\n行当蒙顾问，吴楚岁频饥。",
        "dynasty": "唐",
        "collection_info": null
    },
    {
        "title": "送营田判官郑侍御赴上都",
        "author": "刘长卿",
        "content": "上国三千里，西还及岁芳。\n故山经乱在，春日送归长。\n晓奏趋双阙，秋成报万箱。\n幸论开济力，已实海陵仓。",
        "dynasty": "唐",
        "collection_info": null
    },
    {
        "title": "送李校书赴东浙幕府",
        "author": "刘长卿",
        "content": "方从大夫后，南去会稽行。\n淼淼沧江外，青青春草生。\n芸香辞乱事，梅吹听军声。\n应访王家宅，空怜江水平。",
        "dynasty": "唐",
        "collection_info": null
    },
    {
        "title": "清明后登城眺望",
        "author": "刘长卿",
        "content": "风景清明后，云山睥睨前。\n百花如旧日，万井出新烟。\n草色无空地，江流合远天。\n长安在何处？遥指夕阳边。",
        "dynasty": "唐",
        "collection_info": null
    },
    {
        "title": "陪王明府泛舟",
        "author": "刘长卿",
        "content": "花县弹琴暇，樵风载酒时。\n山含秋色近，鸟度夕阳迟。\n出没凫成浪，蒙笼竹亚枝。\n云峰逐人意，来去解相随。",
        "dynasty": "唐",
        "collection_info": null
    },
    {
        "title": "送度支留后若侍御之歙州便赴信州省觐",
        "author": "刘长卿",
        "content": "国用忧钱谷，朝推此任难。\n即山榆荚变，降雨稻花残。\n林响朝登岭，江喧夜过滩。\n遥知骢马色，应待倚门看。",
        "dynasty": "唐",
        "collection_info": null
    },
    {
        "title": "余干夜宴奉饯前苏州韦使君新除婺州作",
        "author": "刘长卿",
        "content": "復拜东阳郡，遥驰北阙心。\n行春五马急，向夜一猨深。\n山过康郎近，星看婺女临。\n幸容栖託分，犹恋旧棠阴。",
        "dynasty": "唐",
        "collection_info": null
    },
    {
        "title": "晚次苦竹馆却忆干越旧游",
        "author": "刘长卿",
        "content": "匹马风尘色，千峰旦暮时。\n遥看落日尽，独向远山迟。\n故驿花临道，荒村竹映篱。\n谁怜却迴首，步步恋南枝。",
        "dynasty": "唐",
        "collection_info": null
    },
    {
        "title": "送李二十四移家之江州",
        "author": "刘长卿",
        "content": "烟尘犹满目，歧路易霑衣。\n逋客多南渡，征鸿自北飞。\n九江春草绿，千里暮潮归。\n别后难相访，全家隐钓矶。",
        "dynasty": "唐",
        "collection_info": null
    },
    {
        "title": "送卢判官南湖",
        "author": "刘长卿",
        "content": "漾舟仍载酒，愧尔意相宽。\n草色南湖绿，松声小署寒。\n水禽前后起，花屿往来看。\n已作沧洲调，无心恋一官。",
        "dynasty": "唐",
        "collection_info": null
    },
    {
        "title": "送张栩扶侍之睦州",
        "author": "刘长卿",
        "content": "遥忆新安旧，扁舟復却还。\n浅深看水石，来往逐云山。\n入县余花在，过门故柳闲。\n东征随子去，皆隐薜萝间。",
        "dynasty": "唐",
        "collection_info": null
    },
    {
        "title": "集梁耿开元寺所居院",
        "author": "刘长卿",
        "content": "到君幽卧处，为我埽莓苔。\n花雨晴天落，松风终日来。\n路经深竹过，门向远山开。\n岂得长高枕，中朝正用才。",
        "dynasty": "唐",
        "collection_info": null
    },
    {
        "title": "赠西邻卢少府",
        "author": "刘长卿",
        "content": "篱落能相近，渔樵偶復同。\n苔封三径绝，溪向数家通。\n犬吠寒烟裏，鵶鸣夕照中。\n时因杖藜次，相访竹林东。",
        "dynasty": "唐",
        "collection_info": null
    },
    {
        "title": "游休禅师双峰寺",
        "author": "刘长卿",
        "content": "双扉碧峰际，遥向夕阳开。\n飞锡方独往，孤云何事来。\n寒潭映白月，秋雨上青苔。\n相送东郊外，羞看骢马回。",
        "dynasty": "唐",
        "collection_info": null
    },
    {
        "title": "廨中见桃花南枝已开北枝未发因寄杜副端",
        "author": "刘长卿",
        "content": "何意同根本，开花每后时。\n应缘去日远，独自发春迟。\n结实恩难忘，无言恨岂知。\n年光不可待，空羡向南枝。",
        "dynasty": "唐",
        "collection_info": null
    },
    {
        "title": "奉送卢员外之饶州",
        "author": "刘长卿",
        "content": "天书万里至，旌斾上江飞。\n日向鄱阳近，应看吴岫微。\n暮帆何处落？潮水背人归。\n风土无劳问，南枝黄叶稀。",
        "dynasty": "唐",
        "collection_info": null
    },
    {
        "title": "送处士归州因寄林山人",
        "author": "刘长卿",
        "content": "陵阳不可见，独往復如何。\n旧邑云山裏，扁舟来去过。\n鸟声春谷静，草色太湖多。\n傥宿荆溪夜，相思渔者歌。",
        "dynasty": "唐",
        "collection_info": null
    },
    {
        "title": "移使鄂州次岘阳馆怀旧居",
        "author": "刘长卿",
        "content": "多惭恩未报，敢问路何长。\n万里通秋雁，千峰共夕阳。\n旧游成远道，此去更违乡。\n草露深山裏，朝朝落客裳。",
        "dynasty": "唐",
        "collection_info": null
    },
    {
        "title": "送齐郎中赴海州",
        "author": "刘长卿",
        "content": "华省占星动，孤城望日遥。\n直庐收旧草，行县及新苗。\n沧海天连水，青山暮与朝。\n闾阎几家散，应待下车招。",
        "dynasty": "唐",
        "collection_info": null
    },
    {
        "title": "重阳日鄂城楼送屈突司直",
        "author": "刘长卿",
        "content": "登高復送远，惆怅洞庭秋。\n风景同前古，云山满上游。\n苍苍来暮雨，淼淼逐寒流。\n今日关中事，萧何共尔忧。",
        "dynasty": "唐",
        "collection_info": null
    },
    {
        "title": "更被奏留淮南送从弟罢使江东",
        "author": "刘长卿",
        "content": "又作淮南客，还悲木叶声。\n寒潮落瓜步，秋色上芜城。\n王事何时尽？沧洲羡尔行。\n青山将绿水，惆怅不胜情。",
        "dynasty": "唐",
        "collection_info": null
    },
    {
        "title": "经漂母墓",
        "author": "刘长卿",
        "content": "昔贤怀一饭，兹事已千秋。\n古墓樵人识，前朝楚水流。\n渚苹行客荐，山木杜鹃愁。\n春草茫茫绿，王孙旧此游。",
        "dynasty": "唐",
        "collection_info": null
    },
    {
        "title": "送李端公赴东都",
        "author": "刘长卿",
        "content": "轩辕征战后，江海别离长。\n远客归何处，平芜满故乡。\n夕阳帆杳杳，旧里树苍苍。\n惆怅蓬山下，琼枝不可忘。",
        "dynasty": "唐",
        "collection_info": null
    },
    {
        "title": "送王员外归朝",
        "author": "刘长卿",
        "content": "往来无尽目，离别要逢春。\n海内罹多事，天涯见近臣。\n芳时万里客，乡路独归人。\n魏阙心常在，随君亦向秦。",
        "dynasty": "唐",
        "collection_info": null
    },
    {
        "title": "送蒋侍御入秦",
        "author": "刘长卿",
        "content": "朝见及芳菲，恩荣出紫微。\n晚光临仗奏，春色共西归。\n楚客移家老，秦人访旧稀。\n因君乡里去，为埽故园扉。",
        "dynasty": "唐",
        "collection_info": null
    },
    {
        "title": "洞庭驿逢郴州使还寄李汤司马",
        "author": "刘长卿",
        "content": "洞庭秋水阔，南望过衡峰。\n远客潇湘裏，归人何处逢。\n孤云飞不定，落叶去无踪。\n莫使沧浪叟，长歌笑尔容。",
        "dynasty": "唐",
        "collection_info": null
    },
    {
        "title": "送舍弟之鄱阳居",
        "author": "刘长卿",
        "content": "鄱阳寄家处，自别掩柴扉。\n故里人何在，沧波孤客稀。\n湖山春草遍，云木夕阳微。\n南去逢迴鴈，应怜相背飞。",
        "dynasty": "唐",
        "collection_info": null
    },
    {
        "title": "送裴二十端公使岭南",
        "author": "刘长卿",
        "content": "苍梧万里路，空见白云来。\n远国知何在，怜君去未迴。\n桂林无叶落，梅岭自花开。\n陆贾千年后，谁看朝汉台。",
        "dynasty": "唐",
        "collection_info": null
    },
    {
        "title": "过桃花夫人庙",
        "author": "刘长卿",
        "content": "寂寞应千岁，桃花想一枝。\n路人看古木，江月向空祠。\n云雨飞何处，山川是旧时。\n独怜春草色，犹似忆佳期。",
        "dynasty": "唐",
        "collection_info": null
    },
    {
        "title": "鄂渚送池州程使君",
        "author": "刘长卿",
        "content": "萧萧五马动，欲别谢临川。\n落日芜湖色，空山梅冶烟。\n江湖通廨舍，楚老拜戈船。\n风化东南满，行舟来去传。",
        "dynasty": "唐",
        "collection_info": null
    },
    {
        "title": "送友人西上",
        "author": "刘长卿",
        "content": "羁心不自解，有别会霑衣。\n春草连天积，五陵远客归。\n十年经转战，几处便芳菲。\n想见函关路，行人去亦稀。",
        "dynasty": "唐",
        "collection_info": null
    },
    {
        "title": "送梁郎中赴吉州",
        "author": "刘长卿",
        "content": "遥想庐陵郡，还听叔度歌。\n旧官移上象，新令布中和。\n看竹经霜少，闻猨带雨多。\n但愁征拜日，无奈借留何。",
        "dynasty": "唐",
        "collection_info": null
    },
    {
        "title": "过湖南羊处士别业",
        "author": "刘长卿",
        "content": "杜门成白首，湖上寄生涯。\n秋草芜三径，寒塘独一家。\n鸟归村落尽，水向县城斜。\n自有东篱菊，年年解作花。",
        "dynasty": "唐",
        "collection_info": null
    },
    {
        "title": "送河南元判官赴河南句当苗税充百官俸钱",
        "author": "刘长卿",
        "content": "春草长河曲，离心共渺然。\n方收汉家俸，独向汶阳田。\n鸟雀空城在，榛芜旧路迁。\n山东征战苦，几处有人烟。",
        "dynasty": "唐",
        "collection_info": null
    },
    {
        "title": "夏中崔中丞宅见海红摇落一花独开",
        "author": "刘长卿",
        "content": "何事一花残，闲庭百草阑。\n绿滋经雨发，红艳隔林看。\n竟日余香在，过时独秀难。\n共怜芳意晚，秋露未须团。",
        "dynasty": "唐",
        "collection_info": null
    },
    {
        "title": "使还至菱陂驿渡浉水作",
        "author": "刘长卿",
        "content": "清川已再涉，疲马共西还。\n何事行人倦，终年流水闲。\n孤烟飞广泽，一鸟向空山。\n愁入云峰裏，苍苍闭古关。",
        "dynasty": "唐",
        "collection_info": null
    },
    {
        "title": "送齐郎中典括州",
        "author": "刘长卿",
        "content": "星象移何处，旌麾独向东。\n劝耕沧海畔，听讼白云中。\n树色双溪合，猨声万岭同。\n石门康乐住，几里枉帆通。",
        "dynasty": "唐",
        "collection_info": null
    },
    {
        "title": "过隐空和尚故居",
        "author": "刘长卿",
        "content": "自从飞锡去，人到沃洲稀。\n林下期何在，山中春独归。\n踏花寻旧径，映竹掩空扉。\n寥落东峰上，犹堪静者依。",
        "dynasty": "唐",
        "collection_info": null
    },
    {
        "title": "过萧尚书故居见李花感而成咏",
        "author": "刘长卿",
        "content": "手植已芳菲，心伤故径微。\n往年啼鸟至，今日主人非。\n满地谁当埽，随风岂復归。\n空怜旧阴在，门客共霑衣。",
        "dynasty": "唐",
        "collection_info": null
    },
    {
        "title": "送袁处士",
        "author": "刘长卿",
        "content": "闲田北川下，静者去躬耕。\n万里空江菼，孤舟过郢城。\n种荷依野水，移柳待山莺。\n出处安能问，浮云岂有情。",
        "dynasty": "唐",
        "collection_info": null
    },
    {
        "title": "酬李侍御登岳阳见寄",
        "author": "刘长卿",
        "content": "想见孤舟去，无由此路寻。\n暮帆遥在眼，春色独何心。\n绿水潇湘阔，青山鄠杜深。\n谁当北风至，为尔一开襟。",
        "dynasty": "唐",
        "collection_info": null
    },
    {
        "title": "喜晴",
        "author": "刘长卿",
        "content": "晓日西风转，秋天万里明。\n湖天一种色，林鸟百般声。\n霁景浮云满，游丝暎水轻。\n今朝江上客，凡慰几人情。",
        "dynasty": "唐",
        "collection_info": null
    },
    {
        "title": "夏口送徐郎中归朝",
        "author": "刘长卿",
        "content": "星象南宫远，风流上客稀。\n九重思晓奏，万里见春归。\n棹发空江响，城孤落日晖。\n离心与杨柳，临水更依依。",
        "dynasty": "唐",
        "collection_info": null
    },
    {
        "title": "鄂渚听杜别驾弹胡琴",
        "author": "刘长卿",
        "content": "文姬留此曲，千载一知音。\n不解胡人语，空留楚客心。\n听随边草动，意入陇云深。\n何事长江上，萧萧出塞吟。",
        "dynasty": "唐",
        "collection_info": null
    },
    {
        "title": "过鹦鹉洲王处士别业",
        "author": "刘长卿",
        "content": "白首此为渔，青山对结庐。\n问人寻野笋，留客馈家蔬。\n古柳依沙发，春苗带雨锄。\n共怜芳杜色，终日伴闲居。",
        "dynasty": "唐",
        "collection_info": null
    },
    {
        "title": "寄万州崔使君",
        "author": "刘长卿",
        "content": "时艰方用武，儒者任浮沈。\n摇落秋江暮，怜君巴峡深。\n丘门多白首，蜀郡满青襟。\n自解书生咏，愁猨莫夜吟。",
        "dynasty": "唐",
        "collection_info": null
    },
    {
        "title": "送马秀才移家京洛便赴举",
        "author": "刘长卿",
        "content": "自从为楚客，不復扫荆扉。\n劒共丹诚在，书随白髮归。\n旧游经乱静，后进识君稀。\n空把相如赋，何人荐礼闱。",
        "dynasty": "唐",
        "collection_info": null
    },
    {
        "title": "送南特进赴归行营",
        "author": "刘长卿",
        "content": "闻道军书至，扬鞭不问家。\n虏云连白草，汉月到黄沙。\n汗马河源饮，烧羌陇坻遮。\n翩翩新结束，去逐李轻车。",
        "dynasty": "唐",
        "collection_info": null
    },
    {
        "title": "送道标上人归南岳",
        "author": "刘长卿",
        "content": "悠然倚孤棹，却忆卧中林。\n江草将归远，湘山独往深。\n白云留不住，渌水去无心。\n衡岳千峰乱，禅房何处寻。",
        "dynasty": "唐",
        "collection_info": null
    },
    {
        "title": "送梁侍御巡永州",
        "author": "刘长卿",
        "content": "萧萧江雨暮，客散野亭空。\n忧国天涯去，思乡岁暮同。\n到时猨未断，迴处水应穷。\n莫望零陵路，千峰万木中。",
        "dynasty": "唐",
        "collection_info": null
    },
    {
        "title": "岁夜喜魏万成郭夏雪中相寻",
        "author": "刘长卿",
        "content": "新年欲变柳，旧客共霑衣。\n岁夜犹难尽，乡春又独归。\n寒灯映虚牖，暮雪掩闲扉。\n且莫乘船去，平生相访稀。",
        "dynasty": "唐",
        "collection_info": null
    },
    {
        "title": "送蔡侍御赴上都",
        "author": "刘长卿",
        "content": "迟迟立驷马，久客恋潇湘。\n明日谁同路，新年独到乡。\n孤烟向驿远，积雪去关长。\n秦地看春色，南枝不可忘。",
        "dynasty": "唐",
        "collection_info": null
    },
    {
        "title": "晦日陪辛大夫宴南亭",
        "author": "刘长卿",
        "content": "月晦逢休澣，年光逐宴移。\n早莺留客醉，春日为人迟。\n蓂草全无叶，梅花遍压枝。\n政闲风景好，莫比岘山时。",
        "dynasty": "唐",
        "collection_info": null
    },
    {
        "title": "送独孤判官赴岭",
        "author": "刘长卿",
        "content": "伏波初树羽，待尔静川鳞。\n岭海看飞鸟，天涯问远人。\n苍梧云裏夕，青草嶂中春。\n遥想文身国，迎舟拜使臣。",
        "dynasty": "唐",
        "collection_info": null
    },
    {
        "title": "长沙馆中与郭夏对雨",
        "author": "刘长卿",
        "content": "长沙积雨晦，深巷绝人幽。\n润上春衣冷，声连暮角愁。\n云横全楚地，树暗古湘洲。\n杳蔼江天外，空堂生百忧。",
        "dynasty": "唐",
        "collection_info": null
    },
    {
        "title": "陪辛大夫西亭宴观妓",
        "author": "刘长卿",
        "content": "歌舞怜迟日，旌麾映早春。\n莺窥陇西将，花对洛阳人。\n醉罢知何事，恩深忘此身。\n任他行雨去，归路裛香尘。",
        "dynasty": "唐",
        "collection_info": null
    },
    {
        "title": "题魏万成江亭",
        "author": "刘长卿",
        "content": "萧条方岁晏，牢落对空洲。\n才出时人右，家贫湘水头。\n苍山隐暮雪，白鸟没寒流。\n不是莲花府，冥冥不可求。",
        "dynasty": "唐",
        "collection_info": null
    },
    {
        "title": "春过裴虬郊园",
        "author": "刘长卿",
        "content": "郊原春欲暮，桃杏落纷纷。\n何处随芳草，留家寄白云。\n听莺情念友，看竹恨无君。\n长啸高台上，南风冀尔闻。",
        "dynasty": "唐",
        "collection_info": null
    },
    {
        "title": "送韦赞善使岭南",
        "author": "刘长卿",
        "content": "欲逐楼船将，方安卉服夷。\n炎洲经瘴远，春水上泷迟。\n岁贡随重译，年芳徧四时。\n番禺静无事，空咏饮泉诗。",
        "dynasty": "唐",
        "collection_info": null
    },
    {
        "title": "送乔判官赴福州",
        "author": "刘长卿",
        "content": "扬帆向何处，插羽逐征东。\n夷落人烟迥，王程鸟路通。\n江流回涧底，山色聚闽中。\n君去凋残后，应怜百越空。",
        "dynasty": "唐",
        "collection_info": null
    },
    {
        "title": "送李补阙之上都",
        "author": "刘长卿",
        "content": "独归西掖去，难接后尘游。\n向日三千里，朝天十二楼。\n路看新柳夕，家对旧山秋。\n惆怅离心远，沧江空自流。",
        "dynasty": "唐",
        "collection_info": null
    },
    {
        "title": "送袁明府之任",
        "author": "刘长卿",
        "content": "既有亲人术，还逢试吏年。\n蓬蒿千里闭，村树几家全。\n雪覆淮南道，春生颍谷烟。\n何时当莅政，相府待闻天。",
        "dynasty": "唐",
        "collection_info": null
    },
    {
        "title": "海盐官舍早春",
        "author": "刘长卿",
        "content": "小邑沧洲吏，新年白首翁。\n一官如远客，万事极飘蓬。\n柳色孤城裏，莺声细雨中。\n羁心早已乱，何事更春风。",
        "dynasty": "唐",
        "collection_info": null
    },
    {
        "title": "南湖送徐二十七西上",
        "author": "刘长卿",
        "content": "家在横塘曲，那能万里违。\n门临秋水掩，帆带夕阳飞。\n傲俗宜纱帽，干时倚布衣。\n独将湖上月，相逐去还归。",
        "dynasty": "唐",
        "collection_info": null
    },
    {
        "title": "曲阿对月别岑况徐说",
        "author": "刘长卿",
        "content": "金陵已芜没，函谷復烟尘。\n犹见南朝月，还随上国人。\n白云心自远，沧海意相亲。\n何事须成别，汀洲欲暮春。",
        "dynasty": "唐",
        "collection_info": null
    },
    {
        "title": "送李侍御贬鄱阳",
        "author": "刘长卿",
        "content": "迴车仍昨日，谪去已秋风。\n干越知何处，云山只向东。\n暮天江色裏，田鹤稻花中。\n却见鄱阳吏，犹应旧马骢。",
        "dynasty": "唐",
        "collection_info": null
    },
    {
        "title": "送路少府使东京便应制举",
        "author": "刘长卿",
        "content": "故人西奉使，胡骑正纷纷。\n旧国无来信，春江独送君。\n五言凌白雪，六翮向青云。\n谁念沧州吏，忘机鸥鸟羣。",
        "dynasty": "唐",
        "collection_info": null
    },
    {
        "title": "松江独宿",
        "author": "刘长卿",
        "content": "洞庭初下叶，孤客不胜愁。\n明月天涯夜，青山江上秋。\n一官成白首，万里寄沧洲。\n久被浮名繫，能无媿海鸥。",
        "dynasty": "唐",
        "collection_info": null
    },
    {
        "title": "寻白石山真禅师旧草堂",
        "author": "刘长卿",
        "content": "惆怅云山暮，闲门独不开。\n何时飞杖锡，终日闭苍苔。\n隔岭春犹在，无人燕亦来。\n谁堪暝投处，空復一猨哀。",
        "dynasty": "唐",
        "collection_info": null
    },
    {
        "title": "送行军张司马罢使迴",
        "author": "刘长卿",
        "content": "时危身赴敌，事往任浮沈。\n末路三江去，当时百战心。\n春风吴苑绿，古木剡山深。\n千里沧波上，孤舟不可寻。",
        "dynasty": "唐",
        "collection_info": null
    },
    {
        "title": "喜李翰自越至",
        "author": "刘长卿",
        "content": "南浮沧海上，万里到吴台。\n久别长相忆，孤舟何处来。\n春风催客醉，江月向人开。\n羡尔无羁束，沙鸥独不猜。",
        "dynasty": "唐",
        "collection_info": null
    },
    {
        "title": "罪所留繫寄张十四",
        "author": "刘长卿",
        "content": "不见君来久，冤深意未传。\n冶长空得罪，夷甫岂言钱。\n直道天何在，愁容镜亦怜。\n因书欲自诉，无泪可潸然。",
        "dynasty": "唐",
        "collection_info": null
    },
    {
        "title": "送勤照和尚往睢阳赴太守请",
        "author": "刘长卿",
        "content": "燃灯传七祖，杖锡为诸侯。\n来去云无意，东西水自流。\n青山春满目，白日夜随舟。\n知到梁园下，苍生赖此游。",
        "dynasty": "唐",
        "collection_info": null
    },
    {
        "title": "长门怨",
        "author": "刘长卿",
        "content": "何事长门闭，珠帘只自垂。\n月移深殿早，春向后宫迟。\n蕙草生闲地，梨花发旧枝。\n芳菲自恩幸，看着被风吹。",
        "dynasty": "唐",
        "collection_info": null
    },
    {
        "title": "过横山顾山人草堂",
        "author": "刘长卿",
        "content": "只见山相掩，谁言路尚通。\n人来千嶂外，犬吠百花中。\n细草香飘雨，垂杨闲卧风。\n却寻樵径去，惆怅绿溪东。",
        "dynasty": "唐",
        "collection_info": null
    },
    {
        "title": "送李校书适越谒杜中丞",
        "author": "刘长卿",
        "content": "江风处处尽，旦暮水空波。\n摇落行人去，云山向越多。\n陈蕃悬榻待，谢客枉帆过。\n相见耶溪路，逶迤入薜萝。",
        "dynasty": "唐",
        "collection_info": null
    },
    {
        "title": "秋夜雨中诸公过灵光寺所居",
        "author": "刘长卿",
        "content": "晤语青莲舍，重门闭夕阴。\n向人寒烛静，带雨夜钟沈。\n流水从他事，孤云任此心。\n不能捐斗粟，终日媿瑶琴。",
        "dynasty": "唐",
        "collection_info": null
    },
    {
        "title": "西庭夜燕喜评事兄拜会",
        "author": "刘长卿",
        "content": "犹是南州吏，江城又一春。\n隔帘湖上月，对酒眼中人。\n棘寺初衔命，梅仙已误身。\n无心羡荣禄，唯待却垂纶。",
        "dynasty": "唐",
        "collection_info": null
    },
    {
        "title": "寻南溪常山道人隐居",
        "author": "刘长卿",
        "content": "一路经行处，莓苔见履痕。\n白云依静渚，春草闭闲门。\n过雨看松色，随山到水源。\n溪花与禅意，相对亦忘言。",
        "dynasty": "唐",
        "collection_info": null
    },
    {
        "title": "扬州雨中张十宅观妓",
        "author": "刘长卿",
        "content": "夜色带春烟，灯花拂更然。\n残粧添石黛，艳舞落金钿。\n掩笑频欹扇，迎歌乍动弦。\n不知巫峡雨，何事海西边。",
        "dynasty": "唐",
        "collection_info": null
    },
    {
        "title": "赴宣州使院夜宴寂上人房留辞前苏州韦使君",
        "author": "刘长卿",
        "content": "白云乖始愿，沧海有微波。\n恋旧争趋府，临危欲负戈。\n春归花殿暗，秋傍竹房多。\n耐可机心息，其如羽檄何。",
        "dynasty": "唐",
        "collection_info": null
    },
    {
        "title": "送薛承矩秩满北游",
        "author": "刘长卿",
        "content": "匹马向何处，北游殊未还。\n寒云带飞雪，日暮雁门关。\n一路傍汾水，数州看晋山。\n知君喜初服，秪爱此身闲。",
        "dynasty": "唐",
        "collection_info": null
    },
    {
        "title": "饯别王十一南游",
        "author": "刘长卿",
        "content": "望君烟水阔，挥手泪霑巾。\n飞鸟没何处，青山空向人。\n长江一帆远，落日五湖春。\n谁见汀洲上，相思愁白苹。",
        "dynasty": "唐",
        "collection_info": null
    },
    {
        "title": "送严维尉诸暨",
        "author": "刘长卿",
        "content": "爱尔文章远，还家印绶荣。\n退公兼色养，临下带乡情。\n乔木映官舍，春山宜县城。\n应怜钓台石，闲却为浮名。",
        "dynasty": "唐",
        "collection_info": null
    },
    {
        "title": "送李七之莋水谒张相公",
        "author": "刘长卿",
        "content": "惆怅青春晚，慇懃浊酒垆。\n后时长劒涩，斜日片帆孤。\n东阁邀才子，南昌老腐儒。\n梁国旧相识，谁忆卧江湖。",
        "dynasty": "唐",
        "collection_info": null
    },
    {
        "title": "送崔处士先适越",
        "author": "刘长卿",
        "content": "山阴好云物，此去又春风。\n越鸟闻花裏，曹娥想镜中。\n小江潮易满，万井水皆通。\n徒羡扁舟客，微官事不同。",
        "dynasty": "唐",
        "collection_info": null
    },
    {
        "title": "奉陪使君西庭送淮西魏判官",
        "author": "刘长卿",
        "content": "羽檄催归恨，春风醉别颜。\n能邀五马送，自逐一星还。\n破竹从军乐，看花听讼闲。\n遥知用兵处，多在八公山。",
        "dynasty": "唐",
        "collection_info": null
    },
    {
        "title": "狱中见壁画佛",
        "author": "刘长卿",
        "content": "不谓衔冤处，而能窥大悲。\n独栖丛棘下，还见雨花时。\n地狭青莲小，城高白日迟。\n幸亲方便力，犹畏毒龙欺。",
        "dynasty": "唐",
        "collection_info": null
    },
    {
        "title": "送许拾遗还京",
        "author": "刘长卿",
        "content": "万里辞三殿，金陵到旧居。\n文星出西掖，卿月在南徐。\n故里惊朝服，高堂捧诏书。\n暂容乘驷马，谁许恋鲈鱼。",
        "dynasty": "唐",
        "collection_info": null
    },
    {
        "title": "送张七判官还京觐省",
        "author": "刘长卿",
        "content": "春兰方可采，此去叶初齐。\n函谷莺声裏，秦山马首西。\n庭闱新栢署，门馆旧桃蹊。\n春色长安道，相随入禁闺。",
        "dynasty": "唐",
        "collection_info": null
    },
    {
        "title": "送孙莹京监擢第归蜀觐省",
        "author": "刘长卿",
        "content": "适贺一枝新，旋惊万里分。\n礼闱称独步，太学许能文。\n征马望春草，行人看暮云。\n遥知倚门处，江树正氛氲。",
        "dynasty": "唐",
        "collection_info": null
    },
    {
        "title": "送史九赴任宁陵兼呈单父史八时监察五兄初入台",
        "author": "刘长卿",
        "content": "趋府弟联兄，看君此去荣。\n春随千里道，河带万家城。\n绣服棠花映，青袍草色迎。\n梁园修竹在，持赠结交情。",
        "dynasty": "唐",
        "collection_info": null
    },
    {
        "title": "卧病喜田九见寄",
        "author": "刘长卿",
        "content": "卧来能几日，春事已依然。\n不解谢公意，翻令静者便。\n庭阴残旧雪，柳色带新年。\n寂寞深村裏，唯君相访偏。",
        "dynasty": "唐",
        "collection_info": null
    },
    {
        "title": "重过宣峰寺山房寄灵一上人",
        "author": "刘长卿",
        "content": "西陵潮信满，岛屿入中流。\n越客依风水，相思南渡头。\n寒光生极浦，暮雪映沧洲。\n何事扬帆去，空惊海上鸥。",
        "dynasty": "唐",
        "collection_info": null
    },
    {
        "title": "云门寺访灵一上人",
        "author": "刘长卿",
        "content": "所思劳日夕，惆怅去西东。\n禅客知何在，春山到处同。\n独行残雪裏，相见白云中。\n请近东林寺，穷年事远公。",
        "dynasty": "唐",
        "collection_info": null
    },
    {
        "title": "送陆羽之茅山寄李延陵",
        "author": "刘长卿",
        "content": "延陵衰草遍，有路问茅山。\n鸡犬驱将去，烟霞拟不还。\n新家彭泽县，旧国穆陵关。\n处处逃名姓，无名亦是闲。",
        "dynasty": "唐",
        "collection_info": null
    },
    {
        "title": "寄灵一上人初还云门",
        "author": "刘长卿",
        "content": "寒霜白云裏，法侣自相携。\n竹径通城下，松风隔水西。\n方同沃洲去，不作武陵迷。\n髣髴知心处，高峰是会稽。",
        "dynasty": "唐",
        "collection_info": null
    },
    {
        "title": "寄灵一上人",
        "author": "刘长卿",
        "content": "高僧本姓竺，开士旧名林。\n一去春山裏，千峰不可寻。\n新年芳草遍，终日白云深。\n欲徇微官去，悬知讶此心。",
        "dynasty": "唐",
        "collection_info": null
    },
    {
        "title": "送韩司直",
        "author": "刘长卿",
        "content": "游吴还入越，来往任风波。\n復送王孙去，其如春草何。\n岸明残雪在，潮满夕阳多。\n季子杨柳庙，停舟试一过。",
        "dynasty": "唐",
        "collection_info": null
    },
    {
        "title": "酬李郎中夜登苏州城楼见寄",
        "author": "刘长卿",
        "content": "辛勤万里道，萧索九秋残。\n日照闽中夜，天凝海上寒。\n客程无地远，主意在人安。\n遥寄登楼作，空知行路难。",
        "dynasty": "唐",
        "collection_info": null
    },
    {
        "title": "送人游越",
        "author": "刘长卿",
        "content": "未习风波事，初为吴越游。\n露霑湖色晓，月照海门秋。\n梅市门何在，兰亭水尚流。\n西陵待潮处，落日满扁舟。",
        "dynasty": "唐",
        "collection_info": null
    },
    {
        "title": "赠普门上人",
        "author": "刘长卿",
        "content": "支公身欲老，长在沃洲多。\n惠力堪传教，禅心久伏魔。\n山云随坐夏，江草伴头陀。\n借问迴心后，贤愚去几何。",
        "dynasty": "唐",
        "collection_info": null
    },
    {
        "title": "送康判官往新安",
        "author": "刘长卿",
        "content": "不向新安去，那知江路长。\n猨声近庐霍，水色胜潇湘。\n驿路收残雨，渔家带夕阳。\n何须愁旅泊，使者有辉光。",
        "dynasty": "唐",
        "collection_info": null
    },
    {
        "title": "送顾长",
        "author": "刘长卿",
        "content": "由来山水客，復道向新安。\n半是乘槎便，全非行路难。\n晨装林月在，野饭浦沙寒。\n严子千年后，何人钓旧滩。",
        "dynasty": "唐",
        "collection_info": null
    },
    {
        "title": "九日登李明府北楼",
        "author": "刘长卿",
        "content": "九日登高望，苍苍远树低。\n人烟湖草裏，山翠县楼西。\n霜降鸿声切，秋深客思迷。\n无劳白衣酒，陶令自相携。",
        "dynasty": "唐",
        "collection_info": null
    },
    {
        "title": "同诸公登楼",
        "author": "刘长卿",
        "content": "秋草行将暮，登楼客思惊。\n千家同霁色，一鴈报寒声。\n北望无乡信，东游滞客行。\n今君佩铜墨，还有越乡情。",
        "dynasty": "唐",
        "collection_info": null
    },
    {
        "title": "送友人南游",
        "author": "刘长卿",
        "content": "不愁寻水远，自爱逐连山。\n虽在春风裏，犹从芳草间。\n去程何用计，胜事且相关。\n旅逸同羣鸟，悠悠往復还。",
        "dynasty": "唐",
        "collection_info": null
    },
    {
        "title": "送裴二十一",
        "author": "刘长卿",
        "content": "多病长无事，开筵暂送君。\n正愁帆带雨，莫望水连云。\n客思闲偏极，川程远更分。\n不须论早晚，惆怅又离羣。",
        "dynasty": "唐",
        "collection_info": null
    },
    {
        "title": "送张判官罢使东归",
        "author": "刘长卿",
        "content": "白首辞知己，沧洲忆旧居。\n落潮迴野艇，积雪卧官庐。\n范叔寒犹在，周王岁欲除。\n春山数亩地，归去带经鉏。",
        "dynasty": "唐",
        "collection_info": null
    },
    {
        "title": "早春",
        "author": "刘长卿",
        "content": "微雨夜来歇，江南春色迴。\n本惊时不住，还恐老相催。\n人好千场醉，花无百日开。\n岂堪沧海畔，为客十年来。",
        "dynasty": "唐",
        "collection_info": null
    },
    {
        "title": "送青苗郑判官归江西",
        "author": "刘长卿",
        "content": "三苗余古地，五稼满秋田。\n来问周公税，归输汉俸钱。\n江城寒背日，湓水暮连天。\n南楚凋残后，疲民赖尔怜。",
        "dynasty": "唐",
        "collection_info": null
    },
    {
        "title": "过包尊师山院",
        "author": "刘长卿",
        "content": "卖药曾相识，吹萧此復闻。\n杏花谁是主，桂树独留君。\n漱玉临丹井，围碁访白云。\n道经今为写，不虑惜鹅羣。",
        "dynasty": "唐",
        "collection_info": null
    },
    {
        "title": "故女道士婉仪太原郭氏挽歌词 一",
        "author": "刘长卿",
        "content": "作范宫闱睦，归真道艺超。\n驭风仙路远，背日帝宫遥。\n鸾殿空留处，霓裳已罢朝。\n淮王哀不尽，松柏但萧萧。",
        "dynasty": "唐",
        "collection_info": null
    },
    {
        "title": "故女道士婉仪太原郭氏挽歌词 二",
        "author": "刘长卿",
        "content": "宫禁恩长隔，神仙道已分。\n人间惊早露，天上失朝云。\n逝水年无限，佳城日易曛。\n箫声将薤曲，哀断不堪闻。",
        "dynasty": "唐",
        "collection_info": null
    },
    {
        "title": "少年行",
        "author": "刘长卿",
        "content": "射飞夸侍猎，行乐爱联镳。\n荐枕青蛾艳，鸣鞭白马骄。\n曲房珠翠合，深巷管弦调。\n日晚春风裏，衣香满路飘。",
        "dynasty": "唐",
        "collection_info": null
    },
    {
        "title": "归弋阳山居留别卢邵二侍御",
        "author": "刘长卿",
        "content": "渺渺归何处，沿流附客船。\n久依鄱水住，频税越人田。\n偶俗机偏少，安闲性所便。\n祗应君少惯，又欲寄林泉。",
        "dynasty": "唐",
        "collection_info": null
    },
    {
        "title": "赴江西湖上赠皇甫曾之宣州",
        "author": "刘长卿",
        "content": "莫恨扁舟去，川途我更遥。\n东西潮渺渺，离别雨萧萧。\n流水通春谷，青山过板桥。\n天涯有来客，迟尔访渔樵。",
        "dynasty": "唐",
        "collection_info": null
    },
    {
        "title": "湘中纪行十首 湘妃庙",
        "author": "刘长卿",
        "content": "荒祠古木暗，寂寂此江濆。\n未作湘南雨，知为何处云。\n苔痕断珠履，草色带罗裙。\n莫唱迎仙曲，空山不可闻。",
        "dynasty": "唐",
        "collection_info": null
    },
    {
        "title": "湘中纪行十首 斑竹岩",
        "author": "刘长卿",
        "content": "苍梧在何处，斑竹自成林。\n点点留残泪，枝枝寄此心。\n寒山响易满，秋水影偏深。\n欲觅樵人路，蒙笼不可寻。",
        "dynasty": "唐",
        "collection_info": null
    },
    {
        "title": "湘中纪行十首 洞山阳",
        "author": "刘长卿",
        "content": "旧日仙成处，荒林客到稀。\n白云将犬去，芳草任人归。\n空谷无行径，深山少落晖。\n桃园几家住，谁为扫荆扉。",
        "dynasty": "唐",
        "collection_info": null
    },
    {
        "title": "湘中纪行十首 云母溪",
        "author": "刘长卿",
        "content": "云母映溪水，溪流知几春。\n深藏武陵客，时过洞庭人。\n白髮惭皎镜，清光媚奫沦。\n寥寥古松下，岁晚挂头巾。",
        "dynasty": "唐",
        "collection_info": null
    },
    {
        "title": "湘中纪行十首 赤沙湖",
        "author": "刘长卿",
        "content": "茫茫葭菼外，一望一霑衣。\n秋水连天阔，涔阳何处归。\n沙鸥积暮雪，川日动寒晖。\n楚客来相问，孤舟泊钓矶。",
        "dynasty": "唐",
        "collection_info": null
    },
    {
        "title": "湘中纪行十首 秋云岭",
        "author": "刘长卿",
        "content": "山色无定姿，如烟復如黛。\n孤峰夕阳后，翠岭秋天外。\n云起遥蔽亏，江迴频向背。\n不知今远近，到处犹相对。",
        "dynasty": "唐",
        "collection_info": null
    },
    {
        "title": "湘中纪行十首 花石潭",
        "author": "刘长卿",
        "content": "江枫日摇落，转爱寒潭静。\n水色淡如空，山光復相映。\n人闲流更慢，鱼戏波难定。\n楚客往来多，偏知白鸥性。",
        "dynasty": "唐",
        "collection_info": null
    },
    {
        "title": "湘中纪行十首 石围峰",
        "author": "刘长卿",
        "content": "前山带秋色，独往秋江晚。\n迭嶂入云多，孤峰去人远。\n[夤]缘不可到，苍翠空在眼。\n渡口问渔家，桃源路深浅。",
        "dynasty": "唐",
        "collection_info": null
    },
    {
        "title": "湘中纪行十首 浮石濑",
        "author": "刘长卿",
        "content": "秋月照潇湘，月明闻荡桨。\n石横晚濑急，水落寒沙广。\n众岭猨啸重，空江人语响。\n清晖朝復暮，如待扁舟赏。",
        "dynasty": "唐",
        "collection_info": null
    },
    {
        "title": "湘中纪行十首 横龙渡",
        "author": "刘长卿",
        "content": "空传古岸下，曾见蛟龙去。\n秋水晚沈沈，犹疑在深处。\n乱声沙上石，倒影云中树。\n独见一扁舟，樵人往来渡。",
        "dynasty": "唐",
        "collection_info": null
    },
    {
        "title": "杂咏八首上礼部李侍郎 幽琴",
        "author": "刘长卿",
        "content": "月色满轩白，琴声宜夜阑。\n飗飗青丝上，静听松风寒。\n古调虽自爱，今人多不弹。\n向君投此曲，所贵知音难。",
        "dynasty": "唐",
        "collection_info": null
    },
    {
        "title": "杂咏八首上礼部李侍郎 晚桃",
        "author": "刘长卿",
        "content": "四月深涧底，桃花方欲然。\n宁知地势下，遂使春风偏。\n此意颇堪惜，无言谁为传。\n过时君未赏，空媚幽林前。",
        "dynasty": "唐",
        "collection_info": null
    },
    {
        "title": "杂咏八首上礼部李侍郎 疲马",
        "author": "刘长卿",
        "content": "玄黄一疲马，筋力尽胡尘。\n骧首北风夕，徘徊鸣向人。\n谁怜弃置久，欲与驽骀亲。\n犹恋长城外，青青寒草春。",
        "dynasty": "唐",
        "collection_info": null
    },
    {
        "title": "杂咏八首上礼部李侍郎 春镜",
        "author": "刘长卿",
        "content": "宝镜凌曙开，含虚净如水。\n独悬秦台上，万象清光裏。\n岂虑高鉴偏，但防流尘委。\n不知娉婷色，回照今何似。",
        "dynasty": "唐",
        "collection_info": null
    },
    {
        "title": "杂咏八首上礼部李侍郎 古劒",
        "author": "刘长卿",
        "content": "龙泉闲古匣，苔藓沦此地。\n何意久藏锋，翻令世人弃。\n铁衣今正涩，宝刃犹可试。\n傥遇拂拭恩，应知剸犀利。",
        "dynasty": "唐",
        "collection_info": null
    },
    {
        "title": "杂咏八首上礼部李侍郎 旧井",
        "author": "刘长卿",
        "content": "旧井依旧城，寒水深洞彻。\n下看百余尺，一镜光不灭。\n素绠久未垂，清凉尚含洁。\n岂能无汲引，长讶君恩绝。",
        "dynasty": "唐",
        "collection_info": null
    },
    {
        "title": "杂咏八首上礼部李侍郎 白鹭",
        "author": "刘长卿",
        "content": "亭亭常独立，川上时延颈。\n秋水寒白毛，夕阳弔孤影。\n幽姿闲自媚，逸翮思一骋。\n如有长风吹，青云在俄顷。",
        "dynasty": "唐",
        "collection_info": null
    },
    {
        "title": "杂咏八首上礼部李侍郎 寒釭",
        "author": "刘长卿",
        "content": "向夕灯稍进，空堂弥寂寞。\n光寒对愁人，时復一花落。\n但恐明见累，何愁暗难托。\n恋君秋夜永，无使兰膏薄。",
        "dynasty": "唐",
        "collection_info": null
    },
    {
        "title": "寄李侍御",
        "author": "刘长卿",
        "content": "旧国人未归，芳洲草还碧。\n年年湖上亭，怅望江南客。\n骢马入关西，白云独何适。\n相思烟水外，唯有心不隔。",
        "dynasty": "唐",
        "collection_info": null
    },
    {
        "title": "晚泊湘江怀故人",
        "author": "刘长卿",
        "content": "天涯片云去，遥指帝乡忆。\n惆怅增暮情，潇湘復秋色。\n扁舟宿何处，落日羡归翼。\n万里无故人，江鸥不相识。",
        "dynasty": "唐",
        "collection_info": null
    },
    {
        "title": "过鄥三湖上书斋",
        "author": "刘长卿",
        "content": "何事东南客，忘机一钓竿。\n酒香开瓮老，湖色对门寒。\n向郭青山送，临池白鸟看。\n见君能浪迹，予亦厌微官。",
        "dynasty": "唐",
        "collection_info": null
    },
    {
        "title": "从军六首 一",
        "author": "刘长卿",
        "content": "迴看虏骑合，城下汉兵稀。\n白刃两相向，黄云愁不飞。\n手中无尺铁，徒欲突重围。",
        "dynasty": "唐",
        "collection_info": null
    },
    {
        "title": "从军六首 二",
        "author": "刘长卿",
        "content": "目极鴈门道，青青边草春。\n一身事征战，匹马同苦辛。\n末路成白首，功归天下人。",
        "dynasty": "唐",
        "collection_info": null
    },
    {
        "title": "从军六首 三",
        "author": "刘长卿",
        "content": "倚劒白日暮，望乡登戍楼。\n北风吹羌笛，此夜关山愁。\n迴首不无意，滹河空自流。",
        "dynasty": "唐",
        "collection_info": null
    },
    {
        "title": "从军六首 四",
        "author": "刘长卿",
        "content": "黄沙一万里，白首无人怜。\n报国劒已折，归乡身幸全。\n单于古台下，边色寒苍然。",
        "dynasty": "唐",
        "collection_info": null
    },
    {
        "title": "从军六首 五",
        "author": "刘长卿",
        "content": "落日更萧条，北风动枯草。\n将军追虏骑，夜失阴山道。\n战败仍树勋，韩彭但空老。",
        "dynasty": "唐",
        "collection_info": null
    },
    {
        "title": "从军六首 六",
        "author": "刘长卿",
        "content": "草枯秋塞上，望见渔阳郭。\n胡马嘶一声，汉兵泪双落。\n谁为吮疮者，此事今人薄。",
        "dynasty": "唐",
        "collection_info": null
    },
    {
        "title": "龙门八咏 阙口",
        "author": "刘长卿",
        "content": "秋山日摇落，秋水急波澜。\n独见鱼龙气，长令烟雨寒。\n谁穷造化力，空向两崖看。",
        "dynasty": "唐",
        "collection_info": null
    },
    {
        "title": "龙门八咏 水东渡",
        "author": "刘长卿",
        "content": "山叶傍崖赤，千峰秋色多。\n夜泉发清响，寒渚生微波。\n稍见沙上月，归人争渡河。",
        "dynasty": "唐",
        "collection_info": null
    },
    {
        "title": "龙门八咏 福公塔",
        "author": "刘长卿",
        "content": "寂寞对伊水，经行长未还。\n东流自朝暮，千载空云山。\n谁见白鸥鸟，无心洲渚间。",
        "dynasty": "唐",
        "collection_info": null
    },
    {
        "title": "龙门八咏 远公龛",
        "author": "刘长卿",
        "content": "松路向精舍，花龛归老僧。\n闲云随锡杖，落日低金绳。\n入夜翠微裏，千峰明一灯。",
        "dynasty": "唐",
        "collection_info": null
    },
    {
        "title": "龙门八咏 石楼",
        "author": "刘长卿",
        "content": "隐隐见花阁，隔河映青林。\n水田秋鴈下，山寺夜钟深。\n寂寞羣动息，风泉清道心。",
        "dynasty": "唐",
        "collection_info": null
    },
    {
        "title": "龙门八咏 下山",
        "author": "刘长卿",
        "content": "谁识往来意，孤云长自闲。\n风寒未渡水，日暮更看山。\n木落众峰出，龙宫苍翠间。",
        "dynasty": "唐",
        "collection_info": null
    },
    {
        "title": "龙门八咏 水西渡",
        "author": "刘长卿",
        "content": "伊水摇镜光，纤鳞如不隔。\n千龛道傍古，一鸟沙上白。\n何事还山云，能留向城客。",
        "dynasty": "唐",
        "collection_info": null
    },
    {
        "title": "龙门八咏 渡水",
        "author": "刘长卿",
        "content": "日暮下山来，千山暮钟发。\n不知波上棹，还弄山中月。\n伊水连白云，东南远明灭。",
        "dynasty": "唐",
        "collection_info": null
    },
    {
        "title": "月下听砧",
        "author": "刘长卿",
        "content": "夜静掩寒城，清砧发何处？\n声声捣秋月，肠断卢龙戍。\n未得寄征人，愁霜復愁露。",
        "dynasty": "唐",
        "collection_info": null
    },
    {
        "title": "送丘为赴上都",
        "author": "刘长卿",
        "content": "帝乡何处是，歧路空垂泣。\n楚思愁暮多，川程带潮急。\n潮归人不归，独向空塘立。",
        "dynasty": "唐",
        "collection_info": null
    },
    {
        "title": "题大理黄主簿湖上高斋",
        "author": "刘长卿",
        "content": "闭门湖水畔，自与白鸥亲。\n竟日窗中岫，终年林下人。\n俗轻儒服弊，家厌法官贫。\n多雨茅檐夜，空洲草径春。\n桃源君莫爱，且作汉朝臣。",
        "dynasty": "唐",
        "collection_info": null
    },
    {
        "title": "平蕃曲三首 一",
        "author": "刘长卿",
        "content": "吹角报蕃营，迴军欲洗兵。\n已教青海外，自筑汉家城。",
        "dynasty": "唐",
        "collection_info": null
    },
    {
        "title": "平蕃曲三首 二",
        "author": "刘长卿",
        "content": "渺渺戍烟孤，茫茫塞草枯。\n陇头那用闭，万里不防胡。",
        "dynasty": "唐",
        "collection_info": null
    },
    {
        "title": "平蕃曲三首 三",
        "author": "刘长卿",
        "content": "绝漠大军还，平沙独戍闲。\n空留一片石，万古在燕山。",
        "dynasty": "唐",
        "collection_info": null
    },
    {
        "title": "送郑说之歙州谒薛侍郎",
        "author": "刘长卿",
        "content": "漂泊来千里，讴谣满百城。\n汉家尊太守，鲁国重诸生。\n俗变人难理，江传水至清。\n船经危石住，路入乱山行。\n老得沧州趣，春伤白首情。\n尝闻马南郡，门下有康成。",
        "dynasty": "唐",
        "collection_info": null
    },
    {
        "title": "题独孤使君湖上林亭",
        "author": "刘长卿",
        "content": "出树倚朱阑，吹铙引上官。\n老农持锸拜，时稼捲帘看。\n水对登龙净，山当建隼寒。\n夕阳湖草动，秋色渚田宽。\n渤海人无事，荆州客独安。\n谢公何足比，来往石门难。",
        "dynasty": "唐",
        "collection_info": null
    },
    {
        "title": "酬滁州李十六使君见赠",
        "author": "刘长卿",
        "content": "满镜悲华髮，空山寄此身。\n白云家自有，黄卷业长贫。\n懒任垂竿老，狂因酿黍春。\n桃花迷圣代，桂树狎幽人。\n幢盖方临郡，柴荆忝作邻。\n但愁千骑至，石路却生尘。",
        "dynasty": "唐",
        "collection_info": null
    },
    {
        "title": "送严维赴河南充严中丞幕府",
        "author": "刘长卿",
        "content": "久别耶溪客，来乘使者轩。\n用才荣入幕，扶病喜同樽。\n山屐留何处，江帆去独翻。\n暮情辞镜水，秋梦识云门。\n莲府开花萼，桃园寄子孙。\n何当举严助，徧沐汉朝恩。",
        "dynasty": "唐",
        "collection_info": null
    },
    {
        "title": "酬包谏议佶见寄之什",
        "author": "刘长卿",
        "content": "佐郡媿顽疎，殊方亲里闾。\n家贫寒未度，身老岁将除。\n过雪山僧至，依阳野客舒。\n药陈随远宦，梅发对幽居。\n落日栖鸮鸟，行人遗鲤鱼。\n高文不可和，空媿学相如。",
        "dynasty": "唐",
        "collection_info": null
    },
    {
        "title": "栖霞寺东峰寻南齐明征君故居",
        "author": "刘长卿",
        "content": "山人今不见，山鸟自相从。\n长啸辞明主，终身卧此峰。\n泉源通石径，磵户掩尘容。\n古墓依寒草，前朝寄老松。\n片云生断壁，万壑遍疎钟。\n惆怅空归去，犹疑林下逢。",
        "dynasty": "唐",
        "collection_info": null
    },
    {
        "title": "奉和赵给事使君留赠李婺州舍人兼谢舍人别驾之什",
        "author": "刘长卿",
        "content": "便道访情亲，东方千骑尘。\n禁深分直夜，地远独行春。\n绛阙辞明主，沧洲识近臣。\n云山随候吏，鸡犬逐归人。\n庭顾婆娑老，邦传蔽芾新。\n玄晖翻佐理，闻到郡斋频。",
        "dynasty": "唐",
        "collection_info": null
    },
    {
        "title": "行营酬吕侍御时尚书问罪襄阳军次汉东境上侍御以州邻寇贼復有水火迫于征税诗以见谕",
        "author": "刘长卿",
        "content": "不敢淮南卧，来趋汉将营。\n受辞瞻左钺，扶疾往前旌。\n井税鹑衣乐，壶浆鹤髮迎。\n水归余断岸，烽至掩孤城。\n晚日归千骑，秋风合五兵。\n孔璋才素健，早晚檄书成。",
        "dynasty": "唐",
        "collection_info": null
    },
    {
        "title": "登迁仁楼酬子壻李穆",
        "author": "刘长卿",
        "content": "临风敞丽谯，落日听吹铙。\n归路空迴首，新章已在腰。\n非才受官谤，无政作人谣。\n俭岁安三户，余年寄六条。\n春芜生楚国，古树过隋朝。\n赖有东床客，池塘免寂寥。",
        "dynasty": "唐",
        "collection_info": null
    },
    {
        "title": "别李氏女子",
        "author": "刘长卿",
        "content": "念尔嫁犹近，稚年那别亲。\n临歧方教诲，所贵和六姻。\n俛首戴荆钗，欲拜凄且嚬。\n本来儒家子，莫耻梁鸿贫。\n汉川若可涉，水清石磷磷。\n天涯远乡妇，月下孤舟人。",
        "dynasty": "唐",
        "collection_info": null
    },
    {
        "title": "长沙早春雪后临湘水呈同游诸子",
        "author": "刘长卿",
        "content": "汀洲暖渐渌，烟景淡相和。\n举目方如此，归心岂奈何。\n日华浮野雪，春色染湘波。\n北渚生芳草，东风变旧柯。\n江山古思远，猨鸟暮情多。\n君问渔人意，沧浪自有歌。",
        "dynasty": "唐",
        "collection_info": null
    },
    {
        "title": "自道林寺西入石路至麓山寺过法崇禅师故居",
        "author": "刘长卿",
        "content": "山僧候谷口，石路拂莓苔。\n深入泉源去，遥从树杪回。\n香随青霭散，钟过白云来。\n野雪空斋掩，山风古殿开。\n桂寒知自发，松老问谁栽。\n惆怅湘江水，何人更渡杯。",
        "dynasty": "唐",
        "collection_info": null
    },
    {
        "title": "和袁郎中破贼后军行过剡中山水谨上太尉",
        "author": "刘长卿",
        "content": "剡路除荆棘，王师罢鼓鼙。\n农归沧海畔，围解赤城西。\n赦罪春阳发，收兵太白低。\n远峰来马首，横笛入猨啼。\n兰渚催新幄，桃源识故蹊。\n已闻开阁待，谁许卧东溪。",
        "dynasty": "唐",
        "collection_info": null
    },
    {
        "title": "送郑十二还庐山别业",
        "author": "刘长卿",
        "content": "浔阳数亩宅，归卧掩柴关。\n谷口何人待，门前秋草闲。\n忘机卖药罢，无语杖藜还。\n旧笋成寒竹，空斋向暮山。\n水流经舍下，云去到人间。\n桂树花应发，因行寄一攀。",
        "dynasty": "唐",
        "collection_info": null
    },
    {
        "title": "至饶州寻陶十七不在寄赠",
        "author": "刘长卿",
        "content": "谪宦投东道，逢君已北辕。\n孤蓬向何处，五柳不开门。\n去国空迴首，怀贤欲诉冤。\n梅枝横岭峤，竹路过湘源。\n月下高秋雁，天南独夜猨。\n离心与流水，万里共朝昏。",
        "dynasty": "唐",
        "collection_info": null
    },
    {
        "title": "奉陪郑中丞自宣州解印与诸侄宴余干后溪",
        "author": "刘长卿",
        "content": "迹远亲鱼鸟，功成厌鼓鼙。\n林中阮生集，池上谢公题。\n户牖垂藤合，藩离插槿齐。\n夕阳山向背，春草水东西。\n度雨诸峰出，看花几路迷。\n何劳问秦汉，更入武陵溪。",
        "dynasty": "唐",
        "collection_info": null
    },
    {
        "title": "同诸公袁郎中宴筵喜加章服",
        "author": "刘长卿",
        "content": "手诏来筵上，腰金向粉闱。\n勋名传旧阁，蹈舞着新衣。\n白社同游在，沧洲此会稀。\n寒笳发后殿，秋草送西归。\n世难常摧敌，时闲已息机。\n鲁连功可让，千载一相挥。",
        "dynasty": "唐",
        "collection_info": null
    },
    {
        "title": "毘陵送邹结先赴河南充判官",
        "author": "刘长卿",
        "content": "王事相逢少，云山奈别何。\n芳年临水怨，瓜步上潮过。\n客路方经楚，乡心共渡河。\n凋残春草在，离乱故城多。\n罢战逢时泰，轻徭伫俗和。\n东西此分手，惆怅恨烟波。",
        "dynasty": "唐",
        "collection_info": null
    },
    {
        "title": "送徐大夫赴广州",
        "author": "刘长卿",
        "content": "上将坛场拜，南荒羽檄招。\n远人来百越，元老事三朝。\n雾绕龙山暗，山连象郡遥。\n路分江淼淼，军动马萧萧。\n画角知秋气，楼船逐暮潮。\n当令输贡赋，不使外夷骄。",
        "dynasty": "唐",
        "collection_info": null
    },
    {
        "title": "九日题蔡国公主楼",
        "author": "刘长卿",
        "content": "主第人何在，重阳客暂寻。\n水余龙镜色，云罢凤箫音。\n暗牖藏昏晓，苍苔换古今。\n晴山卷幔出，秋草闭门深。\n篱菊仍新吐，庭槐尚旧阴。\n年年画梁燕，来去岂无心。",
        "dynasty": "唐",
        "collection_info": null
    },
    {
        "title": "送荀八过山阴旧县兼寄剡中诸官",
        "author": "刘长卿",
        "content": "访旧山阴县，扁舟到海涯。\n故林嗟满岁，春草忆佳期。\n晚景千峰乱，晴江一鸟迟。\n桂香留客处，枫暗泊舟时。\n旧石曹娥篆，空山夏禹祠。\n剡溪多隐吏，君去道相思。",
        "dynasty": "唐",
        "collection_info": null
    },
    {
        "title": "奉饯元侍郎加豫章采访兼赐章服",
        "author": "刘长卿",
        "content": "任重兼乌府，时平偃豹韬。\n澄清湘水变，分别楚山高。\n花对彤襜发，霜和白雪操。\n黄金装旧马，青草换新袍。\n岭暗猿啼月，江寒鹭映涛。\n豫章生宇下，无使翳篷蒿。",
        "dynasty": "唐",
        "collection_info": null
    },
    {
        "title": "奉饯郎中四兄罢余杭太守承恩加侍御史充行军司马赴汝南行营",
        "author": "刘长卿",
        "content": "星使三江上，天波万里通。\n权分金节重，恩借铁冠雄。\n梅吹前军发，棠阴旧府空。\n残春锦障外，初日羽旗东。\n岸柳遮浮鹢，江花隔避骢。\n离心在何处，芳草满吴宫。",
        "dynasty": "唐",
        "collection_info": null
    },
    {
        "title": "送贾侍御克復后入京",
        "author": "刘长卿",
        "content": "对酒心不乐，见君动行舟。\n回看暮帆隐，独向空江愁。\n晴云淡初夜，春塘深慢流。\n温颜风霜霁，喜气烟尘收。\n驰驲数千里，朝天十二楼。\n因之报亲爱，白髮生沧洲。",
        "dynasty": "唐",
        "collection_info": null
    },
    {
        "title": "会稽王处士草堂壁画衡霍诸山",
        "author": "刘长卿",
        "content": "粉壁衡霍近，羣峰如可攀。\n能令堂上客，见尽湖南山。\n青翠数千仞，飞来方丈间。\n归云无处灭，去鸟何时还？\n胜事日相对，主人常独闲。\n稍看林壑晚，佳气生重关。",
        "dynasty": "唐",
        "collection_info": null
    },
    {
        "title": "惠福寺与陈留诸官茶会",
        "author": "刘长卿",
        "content": "到此机事遣，自嫌尘网迷。\n因知万法幻，尽与浮云齐。\n疎竹映高枕，空花随杖藜。\n香飘诸天外，日隐双林西。\n傲吏方见狎，真僧幸相携。\n能令归客意，不復还东溪。",
        "dynasty": "唐",
        "collection_info": null
    },
    {
        "title": "金陵西泊舟临江楼",
        "author": "刘长卿",
        "content": "萧条金陵郭，旧是帝王州。\n日暮望乡处，云边江树秋。\n楚云不可託，楚水只堪愁。\n行客千万里，沧波朝暮流。\n迢迢洛阳梦，独卧清川楼。\n异乡共如此，孤帆难久游。",
        "dynasty": "唐",
        "collection_info": null
    },
    {
        "title": "题灵佑上人法华院木兰花",
        "author": "刘长卿",
        "content": "庭种南中树，年华几度新。\n已依初地长，独发旧园春。\n映日成华盖，摇风散锦茵。\n色空荣落处，香醉往来人。\n菡萏千灯遍，芳菲一雨均。\n高柯傥为檝，渡海有良因。",
        "dynasty": "唐",
        "collection_info": null
    },
    {
        "title": "宿严维宅送包佶",
        "author": "刘长卿",
        "content": "江湖同避地，分首自依依。\n尽室今为客，惊秋空念归。\n岁储无别墅，寒服羡邻机。\n草色春桥晚，蝉声江树稀。\n夜深宜共醉，时难忍相违。\n何事随阳雁，汀洲忽背飞。",
        "dynasty": "唐",
        "collection_info": null
    },
    {
        "title": "送从弟贬袁州",
        "author": "刘长卿",
        "content": "何事成迁客，思归不见乡。\n游吴经万里，弔屈向三湘。\n水与荆巫接，山通鄢郢长。\n名羞黄绶繫，身是白眉郎。\n独结南枝恨，应思北雁行。\n忧来沽楚酒，老鬓莫凝霜。",
        "dynasty": "唐",
        "collection_info": null
    },
    {
        "title": "无锡东郭送友人游越",
        "author": "刘长卿",
        "content": "客路风霜晓，郊原春兴余。\n平芜不可望，游子去何如。\n烟水乘湖阔，云山适越初。\n旧都怀作赋，古穴觅藏书。\n碑缺曹娥宅，林荒逸少居。\n江湖无限意，非独为樵渔。",
        "dynasty": "唐",
        "collection_info": null
    },
    {
        "title": "送邵州判官往南",
        "author": "刘长卿",
        "content": "看君发原隰，驷牡志皇皇。\n始罢沧江令，还随粉署郎。\n海沂军未息，河兖岁仍荒。\n征税人全少，榛芜虏近亡。\n新知行宋远，相望隔淮长。\n早晚裁书寄，银钩伫八行。",
        "dynasty": "唐",
        "collection_info": null
    },
    {
        "title": "出丰县界寄韩明府",
        "author": "刘长卿",
        "content": "迴首古原上，未能辞旧乡。\n西风收暮雨，隐隐分芒砀。\n贤友此为邑，令名满徐方。\n音容想在眼，暂若升琴堂。\n疲马顾春草，行人看夕阳。\n自非传尺素，谁为论中肠。",
        "dynasty": "唐",
        "collection_info": null
    },
    {
        "title": "别陈留诸官",
        "author": "刘长卿",
        "content": "恋此东道主，能令西上迟。\n徘徊暮郊别，惆怅秋风时。\n上国邈千里，夷门难再期。\n行人望落日，归马嘶空陂。\n不愧宝刀赠，维怀琼树枝。\n音尘倘未接，梦寐徒相思。",
        "dynasty": "唐",
        "collection_info": null
    },
    {
        "title": "观李凑所画美人障子",
        "author": "刘长卿",
        "content": "爱尔含天姿，丹青有殊智。\n无间已得象，象外更生意。\n西子不可见，千载无重还。\n空令浣沙态，犹在含毫间。\n一笑岂易得，双蛾如有情。\n窗风不举袖，但觉罗衣轻。\n华堂翠幕春风来，内阁金屏曙色开。\n此中一见乱人目，只疑行到云阳台。",
        "dynasty": "唐",
        "collection_info": null
    },
    {
        "title": "送史判官奏事之灵武兼寄巴西亲故",
        "author": "刘长卿",
        "content": "中州日纷梗，天地何时泰。\n独有西归心，遥悬夕阳外。\n故人奉章奏，此去论利害。\n阳雁南渡江，征骖去相背。\n因君欲寄远，何处问亲爱。\n空使沧洲人，相思减衣带。",
        "dynasty": "唐",
        "collection_info": null
    },
    {
        "title": "自鄱阳还道中寄褚征君",
        "author": "刘长卿",
        "content": "南风日夜起，万里孤帆漾。\n元气连洞庭，夕阳落波上。\n故人烟水隔，復此遥相望。\n江信久寂寥，楚云独惆怅。\n爱君清川口，弄月时棹唱。\n白首无子孙，一生自疎旷。",
        "dynasty": "唐",
        "collection_info": null
    },
    {
        "title": "石梁湖有寄",
        "author": "刘长卿",
        "content": "故人千里道，沧波一年别。\n夜上明月楼，相思楚天阔。\n潇潇清秋暮，袅袅凉风发。\n湖色淡不流，沙鸥远还灭。\n烟波日已远，音问日已绝。\n岁晏空含情，江皋绿芳歇。",
        "dynasty": "唐",
        "collection_info": null
    },
    {
        "title": "送沈少府之任淮南",
        "author": "刘长卿",
        "content": "惜君滞南楚，枳棘徒栖凤。\n独与千里帆，春风远相送。\n此行山水好，时物亦应众。\n一鸟飞长淮，百花满云梦。\n相期丹霄路，遥听清风颂。\n勿为州县卑，时来自为用。",
        "dynasty": "唐",
        "collection_info": null
    },
    {
        "title": "严子濑东送马处直归苏",
        "author": "刘长卿",
        "content": "望君舟已远，落日潮未退。\n目送沧海帆，人行白云外。\n江中远回首，波上生微霭。\n秋色姑苏台，寒流子陵濑。\n相送苦易散，动别知难会。\n从此日相思，空令减衣带。",
        "dynasty": "唐",
        "collection_info": null
    },
    {
        "title": "宿怀仁县南湖寄东海荀处士",
        "author": "刘长卿",
        "content": "向夕敛微雨，晴开湖上天。\n离人正惆怅，新月愁婵娟。\n伫立白沙曲，相思沧海边。\n浮云自来去，此意谁能传。\n一水不相见，千峰随客船。\n寒塘起孤雁，夜色分盐田。\n时復一延首，忆君如眼前。",
        "dynasty": "唐",
        "collection_info": null
    },
    {
        "title": "初至洞庭怀灞陵别业",
        "author": "刘长卿",
        "content": "长安邈千里，日夕怀双阙。\n已是洞庭人，犹看灞陵月。\n谁堪去乡意，亲戚想天末。\n昨夜梦中归，烟波觉来阔。\n江皋见芳草，孤客心欲绝。\n岂讶青春来，但伤经时别。\n长天不可望，鸟与浮云没。",
        "dynasty": "唐",
        "collection_info": null
    },
    {
        "title": "题萧郎中开元寺新构幽寂亭",
        "author": "刘长卿",
        "content": "康乐爱山水，赏心千载同。\n结茅依翠微，伐木开蒙笼。\n孤峰倚青霄，一径去不穷。\n候客石苔上，礼僧云树中。\n旷然见沧洲，自远来清风。\n五马留谷口，双旌薄烟虹。\n沈沈众香积，眇眇诸天空。\n独往应未遂，苍生思谢公。",
        "dynasty": "唐",
        "collection_info": null
    },
    {
        "title": "同姜浚题裴式微余干东斋",
        "author": "刘长卿",
        "content": "世事终成梦，生涯欲半过。\n白云心已矣，沧海意如何。\n藜杖全吾道，榴花养太和。\n春风骑马醉，江月钓鱼歌。\n散帙看虫蠹，开门见雀罗。\n远山终日在，芳草傍人多。\n吏体庄生傲，方言楚俗譌。\n屈平君莫弔，肠断洞庭波。",
        "dynasty": "唐",
        "collection_info": null
    },
    {
        "title": "赠元容州",
        "author": "刘长卿",
        "content": "拥旌临合浦，上印卧长沙。\n海徼长无戍，湘山独种畬。\n政传通岁贡，才惜过年华。\n万里依孤劒，千峰寄一家。\n累征期旦暮，未起恋烟霞。\n避世歌芝草，休官醉菊花。\n旧游如梦裏，此别是天涯。\n何事沧波上，漂漂逐海槎。",
        "dynasty": "唐",
        "collection_info": null
    },
    {
        "title": "夏口送长宁杨明府归荆南因寄幕府诸公",
        "author": "刘长卿",
        "content": "关西杨太尉，千载德犹闻。\n白日俱终老，清风独至君。\n身承远祖遗，才出众人羣。\n举世贪荆玉，全家恋楚云。\n向烟帆杳杳，临水叶纷纷。\n草覆昭丘绿，江从夏口分。\n高名光盛府，异姓宠殊勋。\n百越今无事，南征欲罢军。",
        "dynasty": "唐",
        "collection_info": null
    },
    {
        "title": "奉和杜相公新移长兴宅呈元相公",
        "author": "刘长卿",
        "content": "间世生贤宰，同心奉至尊。\n功高开北第，机静灌中园。\n入并蝉冠影，归分骑士喧。\n窗闻汉宫漏，家识杜陵源。\n献替常焚藁，优闲独对萱。\n花香逐荀令，草色对王孙。\n有地先开阁，何人不扫门。\n江湖难自退，明主託元元。",
        "dynasty": "唐",
        "collection_info": null
    },
    {
        "title": "湖南使还留辞辛大夫",
        "author": "刘长卿",
        "content": "王师劳近甸，兵食仰诸侯。\n天子无南顾，元勋在上游。\n大才生间气，盛业拯横流。\n风景随摇笔，山川入运筹。\n羽觞交饯席，旄节对归舟。\n莺识春深恨，猿知日去愁。\n别离花寂寂，南北水悠悠。\n唯有家兼国，终身共所忧。",
        "dynasty": "唐",
        "collection_info": null
    },
    {
        "title": "泛曲阿后湖简同游诸公",
        "author": "刘长卿",
        "content": "元气浮积水，沈沈深不流。\n春风万顷绿，映带至徐州。\n为客难适意，逢君方暂游。\n夤缘白苹际，日暮沧浪舟。\n渡口微月进，林西残雨收。\n水云去仍湿，沙鹤鸣相留。\n且习子陵隐，能忘生事忧。\n此中深有意，非为钓鱼钩。",
        "dynasty": "唐",
        "collection_info": null
    },
    {
        "title": "北游酬孟云卿见寄",
        "author": "刘长卿",
        "content": "忽忽忘前事，事愿能相乖。\n衣马日羸弊，谁辨行与才。\n善道居贫贱，洁服蒙尘埃。\n行行无定止，懔坎难归来。\n慈母忧疾疹，室家念栖莱。\n幸君夙姻亲，深见中外怀。\n俟子惜时节，怅望临高台。",
        "dynasty": "唐",
        "collection_info": null
    },
    {
        "title": "冬夜宿扬州开元寺烈公房送李侍御之江东",
        "author": "刘长卿",
        "content": "迁客投百越，穷阴淮海凝。\n中原驰困兽，万里栖饥鹰。\n寂寂连宇下，爱君心自弘。\n空堂来霜气，永夜清明灯。\n发后望烟水，相思劳寝兴。\n暮帆背楚郭，江色浮金陵。\n此去尔何恨，近名予未能。\n炉峰若便道，为访东林僧。",
        "dynasty": "唐",
        "collection_info": null
    },
    {
        "title": "南楚怀古",
        "author": "刘长卿",
        "content": "南国久芜没，我来空郁陶。\n君看章华宫，处处生蓬蒿。\n但见陵与谷，岂知贤与豪。\n精魂托古木，宝劒捐江皋。\n倚棹下晴景，回舟随晚涛。\n碧云暮寥落，湖上秋天高。\n往事那堪问，此心徒自劳。\n独余湘水上，千载闻离骚。",
        "dynasty": "唐",
        "collection_info": null
    },
    {
        "title": "上湖田馆南楼忆朱晏",
        "author": "刘长卿",
        "content": "漂泊日復日，洞庭今更秋。\n白云如有意，万里望孤舟。\n何事爱成别，空令登此楼。\n天光映波动，月影随江流。\n鹤唳静寒渚，猿啼深夜洲。\n归期诚已促，清景仍相留。\n顷者慕独往，尔来悲远游。\n风波自此去，桂水空离忧。",
        "dynasty": "唐",
        "collection_info": null
    },
    {
        "title": "送姚八之句容旧任便归江南",
        "author": "刘长卿",
        "content": "故人还水国，春色动离忧。\n碧草千万里，沧江朝暮流。\n桃花迷旧路，萍叶荡归舟。\n远戍看京口，空城问石头。\n折芳佳丽地，望月西南楼。\n猨鸟共孤屿，烟波连数州。\n谁家过楚老，何处恋江鸥。\n尺素能相报，湖山若箇忧。",
        "dynasty": "唐",
        "collection_info": null
    },
    {
        "title": "睢阳赠李司仓",
        "author": "刘长卿",
        "content": "白露变时候，蛬声暮啾啾。\n飘飘洛阳客，惆怅梁园秋。\n只为乏生计，尔来成远游。\n一身不家食，万事从人求。\n且喜接余论，足堪资小留。\n寒城落日后，砧杵令人愁。\n归路岁时尽，长河朝夕流。\n非君深意愿，谁復能相忧。",
        "dynasty": "唐",
        "collection_info": null
    },
    {
        "title": "杪秋洞庭中怀亡道士谢太虚",
        "author": "刘长卿",
        "content": "漂泊日復日，洞庭今更秋。\n青枫亦何意，此夜催人愁。\n惆怅客中月，徘徊江上楼。\n心知楚天远，目送沧波流。\n羽客久已殁，微言无处求。\n空余白云在，容与随孤舟。\n千里杳难望，一身当独游。\n故园復何许，江海徒迟留。",
        "dynasty": "唐",
        "collection_info": null
    },
    {
        "title": "同郭参谋咏崔仆射淮南节度使厅前竹",
        "author": "刘长卿",
        "content": "昔种梁王苑，今移汉将坛。\n蒙笼低冕过，青翠捲帘看。\n得地移根远，经霜抱节难。\n开花成凤实，嫩笋长鱼竿。\n蔼蔼军容静，萧萧郡宇宽。\n细音和角暮，疎影上门寒。\n湘浦何年变，山阳几处残。\n不知轩屏侧，岁晚对袁安。",
        "dynasty": "唐",
        "collection_info": null
    },
    {
        "title": "硖石遇雨宴前主簿从兄子英宅",
        "author": "刘长卿",
        "content": "县城苍翠裏，客路两崖开。\n硖石云漠漠，东风吹雨来。\n吾兄此为吏，薄宦知无媒。\n方寸抱秦镜，声名传楚材。\n折腰五斗间，僶俛随尘埃。\n秩满少余俸，家贫仍散财。\n谁言次东道，暂预倾金罍。\n虽欲少留此，其如归限催。",
        "dynasty": "唐",
        "collection_info": null
    },
    {
        "title": "江中晚钓寄荆南一二相识",
        "author": "刘长卿",
        "content": "楚郭微雨收，荆门遥在目。\n漾舟水云裏，日暮春江绿。\n霁华静洲渚，暝色连松竹。\n月出波上时，人归渡头宿。\n一身已无累，万事更何欲。\n渔父自夷犹，白鸥不羁束。\n既怜沧浪水，復爱沧浪曲。\n不见眼中人，相思心断续。",
        "dynasty": "唐",
        "collection_info": null
    },
    {
        "title": "九日岳阳待黄遂张涣",
        "author": "刘长卿",
        "content": "别君颇已久，离念与时积。\n楚水空浮烟，江楼望归客。\n徘徊正伫想，髣髴如暂觌。\n心目徒自亲，风波尚相隔。\n青林泊舟处，猿鸟愁孤驿。\n遥见郭外山，苍然雨中夕。\n季鹰久疎旷，叔度早畴昔。\n反棹来何迟，黄花候君摘。",
        "dynasty": "唐",
        "collection_info": null
    },
    {
        "title": "题王少府尧山隐处简陆鄱阳",
        "author": "刘长卿",
        "content": "故人沧洲吏，深与世情薄。\n解印二十年，委身在丘壑。\n买田楚山下，妻子自耕凿。\n羣动心有营，孤云本无着。\n因收溪上钓，遂接林中酌。\n对酒春日长，山村杏花落。\n陆生鄱阳令，独步建溪作。\n早晚休此官，随君永栖託。",
        "dynasty": "唐",
        "collection_info": null
    },
    {
        "title": "晚次湖口有怀",
        "author": "刘长卿",
        "content": "霭然空水合，目极平江暮。\n南望天无涯，孤帆落何处。\n顷为衡湘客，颇见湖山趣。\n朝气和楚云，夕阳映江树。\n帝乡劳想望，万里心来去。\n白髮生扁舟，沧波满归路。\n秋风今已至，日夜雁南度。\n木叶辞洞庭，纷纷落无数。",
        "dynasty": "唐",
        "collection_info": null
    },
    {
        "title": "陪元侍御游支硎山寺",
        "author": "刘长卿",
        "content": "支公去已久，寂寞龙华会。\n古木闭空山，苍然暮相对。\n林峦非一状，水石有余态。\n密竹藏晦明，羣峰争向背。\n峰峰带落日，步步入青霭。\n香气空翠中，猿声暮云外。\n留连南台客，想像西方内。\n因逐溪水还，观心两无碍。",
        "dynasty": "唐",
        "collection_info": null
    },
    {
        "title": "桂阳西州晚泊古桥村住人",
        "author": "刘长卿",
        "content": "洛阳别离久，江上心可得。\n惆怅增暮情，潇湘復秋色。\n故山隔何处，落日羡归翼。\n沧海空自流，白鸥不相识。\n悲蛬满荆渚，辍棹徒沾臆。\n行客念寒衣，主人愁夜织。\n帝乡片云去，遥寄千里忆。\n南路随天长，征帆杳无极。",
        "dynasty": "唐",
        "collection_info": null
    },
    {
        "title": "夕次檐石湖梦洛阳亲故",
        "author": "刘长卿",
        "content": "天涯望不尽，日暮愁独去。\n万里云海空，孤帆向何处。\n寄身烟波裏，颇得湖山趣。\n江气和楚云，秋声乱枫树。\n如何异乡县，日復怀亲故。\n遥与洛阳人，相逢梦中路。\n不堪明月裏，更值清秋暮。\n倚棹对沧波，归心共谁语。",
        "dynasty": "唐",
        "collection_info": null
    },
    {
        "title": "按覆后归睦州赠苗侍御",
        "author": "刘长卿",
        "content": "地远心难达，天高谤易成。\n羊肠留覆辙，虎口脱余生。\n直氏偷金枉，于家决狱明。\n一言知己重，片议杀身轻。\n日下人谁忆，天涯客独行。\n年光销蹇步，秋气入衰情。\n建德知何在，长江问去程。\n孤舟百口渡，万里一猿声。\n落日开乡路，空山向郡城。\n岂令冤气积，千古在长平。",
        "dynasty": "唐",
        "collection_info": null
    },
    {
        "title": "奉寄婺州李使君舍人",
        "author": "刘长卿",
        "content": "建隼罢鸣珂，初传来暮歌。\n渔樵识太古，草树得阳和。\n东道诸生从，南依远客过。\n天清婺女出，土厚绛人多。\n永日空相望，流年復几何。\n崖开当夕照，叶去逐寒波。\n眼暗经难受，身闲劒懒磨。\n似鸮占贾谊，上马试廉颇。\n穷分安藜藿，衰容胜薜萝。\n只应随越鸟，南翥託高柯。",
        "dynasty": "唐",
        "collection_info": null
    },
    {
        "title": "哭魏兼遂",
        "author": "刘长卿",
        "content": "古今俱此去，修短竟谁分。\n樽酒空如在，絃琴肯重闻。\n一门同逝水，万事共浮云。\n旧馆何人宅，空山远客坟。\n艰危贫且共，少小秀而文。\n独行依穷巷，全身出乱军。\n岁时长寂寞，烟月自氛氲。\n壠树随人古，山门对日曛。\n泛舟悲向子，留劒赠徐君。\n来去云阳路，伤心江水濆。",
        "dynasty": "唐",
        "collection_info": null
    },
    {
        "title": "负谪后登干越亭作",
        "author": "刘长卿",
        "content": "天南愁望绝，亭上柳条新。\n落日独归鸟，孤舟何处人。\n生涯投越徼，世业陷胡尘。\n杳杳钟陵暮，悠悠鄱水春。\n秦台悲白首，楚泽怨青苹。\n草色迷征路，莺声伤逐臣。\n独醒空取笑，直道不容身。\n得罪风霜苦，全生天地仁。\n青山数行泪，沧海一穷鳞。\n牢落机心尽，惟怜鸥鸟亲。",
        "dynasty": "唐",
        "collection_info": null
    },
    {
        "title": "留题李明府霅溪水堂",
        "author": "刘长卿",
        "content": "寥寥此堂上，幽意復谁论。\n落日无王事，青山在县门。\n云峰向高枕，渔钓入前轩。\n晚竹疎帘影，春苔双履痕。\n荷香随坐卧，湖色映晨昏。\n虚牖闲生白，鸣琴静对言。\n暮禽飞上下，春水带清浑。\n远岸谁家柳，孤烟何处村。\n谪居投瘴疠，离思过湘沅。\n从此扁舟去，谁堪江浦猿。",
        "dynasty": "唐",
        "collection_info": null
    },
    {
        "title": "入白沙渚夤缘二十五里至石窟山下怀天台陆山人",
        "author": "刘长卿",
        "content": "远屿霭将夕，玩幽行自迟。\n归人不计日，流水闲相随。\n辍棹古崖口，扪萝春景迟。\n偶因回舟次，宁与前山期。\n对此瑶草色，怀君琼树枝。\n浮云去寂寞，白鸟相因依。\n何事爱高隐，但令劳远思。\n穷年卧海峤，永望愁天涯。\n吾亦从此去，扁舟何所之？\n迢迢江上帆，千里东风吹。",
        "dynasty": "唐",
        "collection_info": null
    },
    {
        "title": "禅智寺上方怀演和尚寺即和尚所创",
        "author": "刘长卿",
        "content": "绝巘东林寺，高僧惠远公。\n买园隋苑下，持钵楚城中。\n斗极千灯近，烟波万井通。\n远山低月殿，寒木露花宫。\n绀宇焚香净，沧州摆雾空。\n鴈来秋色裏，曙起早潮东。\n飞锡今何在？苍生待发蒙。\n白云翻送客，庭树自辞风。\n舍筏追开士，迴舟狎钓翁。\n平生江海意，惟共白鸥同。",
        "dynasty": "唐",
        "collection_info": null
    },
    {
        "title": "贾侍郎自会稽使迴篇什盈卷兼蒙见寄一首与余有挂冠之期因书数事率成十韵",
        "author": "刘长卿",
        "content": "江上逢星使，南来自会稽。\n惊年一叶落，按俗五花嘶。\n上国悲芜梗，中原动鼓鼙。\n报恩看铁劒，衔命出金闺。\n风物催归绪，云峰发咏题。\n天长百越外，潮上小江西。\n鸟道通闽岭，山光落剡溪。\n暮帆千里思，秋夜一猨啼。\n柏树荣新壠，桃源忆故蹊。\n若能为休去，行復草萋萋。",
        "dynasty": "唐",
        "collection_info": null
    },
    {
        "title": "秋日夏口涉汉阳献李相公",
        "author": "刘长卿",
        "content": "日望衡门处，心知汉水濆。\n偶乘青雀舫，还在白鸥羣。\n间气生灵秀，先朝翼戴勋。\n藏弓身已退，焚藳事难闻。\n旧业成青草，全家寄白云。\n松萝长稚子，风景逐新文。\n山带寒城出，江依古岸分。\n楚歌悲远客，羌笛怨孤军。\n鼎罢调梅久，门看种药勤。\n十年犹去国，黄叶又纷纷。",
        "dynasty": "唐",
        "collection_info": null
    },
    {
        "title": "归沛县道中晚泊留侯城",
        "author": "刘长卿",
        "content": "访古此城下，子房安在哉？\n白云去不反，危堞空崔嵬。\n伊昔楚汉时，颇闻经济才。\n运筹风尘下，能使天地开。\n蔓草日已积，长松日已摧。\n功名满青史，祠庙唯苍苔。\n百里暮程远，孤舟川上迴。\n进帆东风便，转岸前山来。\n楚水澹相引，沙鸥闲不猜。\n扣舷从此去，延首仍裴回。",
        "dynasty": "唐",
        "collection_info": null
    },
    {
        "title": "关门望华山",
        "author": "刘长卿",
        "content": "客路瞻太华，三峰高际天。\n夏云亘百里，合沓遥相连。\n雷雨飞半腹，太阳在其巅。\n翠微关上近，瀑布林梢悬。\n爱此众容秀，能令西望偏。\n徘徊忘暝色，泱漭成阴烟。\n会是朝百灵，亦闻会羣仙。\n琼浆岂易挹，毛女非空传。\n髣髴仍伫想，幽期如眼前。\n金天有青庙，松柏隐苍然。",
        "dynasty": "唐",
        "collection_info": null
    },
    {
        "title": "奉陪萧使君入鲍达洞寻灵山寺",
        "author": "刘长卿",
        "content": "山居秋更鲜，秋江相映碧。\n独临沧洲路，如待挂帆客。\n遂使康乐侯，披榛着双屐。\n入云开岭道，永日寻泉脉。\n古寺隐青冥，空中寒磬夕。\n苍苔绝行径，飞鸟无去迹。\n树杪下归人，水声过幽石。\n任情趣逾远，移步奇屡易。\n萝木静蒙蒙，风烟深寂寂。\n徘徊未能去，畏共桃源隔。",
        "dynasty": "唐",
        "collection_info": null
    },
    {
        "title": "孙权故城下怀古兼送友人归建业",
        "author": "刘长卿",
        "content": "雄图争割据，神器终不守。\n上下武昌城，长江竟何有。\n古来壮台榭，事往悲陵阜。\n寥落几家人，犹依数株柳。\n威灵绝想像，芜没空林薮。\n野径春草中，郊扉夕阳后。\n逢君从此去，背楚方东走。\n烟际指金陵，潮时过湓口。\n行人已何在，临水徒挥手。\n惆怅不能归，孤帆没云久。",
        "dynasty": "唐",
        "collection_info": null
    },
    {
        "title": "宿双峰寺寄卢七李十六",
        "author": "刘长卿",
        "content": "寥寥禅诵处，满室虫丝结。\n独与山中人，无心生復灭。\n徘徊双峰下，惆怅双峰月。\n杳杳暮猿深，苍苍古松列。\n玩奇不可尽，渐远更幽绝。\n林暗僧独归，石寒泉且咽。\n竹房响轻吹，萝径阴余雪。\n卧涧晓何迟，背岩春未发。\n此游诚多趣，独往共谁阅。\n得意空自归，非君岂能说。",
        "dynasty": "唐",
        "collection_info": null
    },
    {
        "title": "京口怀洛阳旧居兼寄广陵二三知己",
        "author": "刘长卿",
        "content": "川阔悲无梁，蔼然沧波夕。\n天涯一飞鸟，日暮南徐客。\n气混京口云，潮吞海门石。\n孤帆候风进，夜色带江白。\n一水阻佳期，相望空脉脉。\n那堪岁芳尽，更使春梦积。\n故国胡尘飞，远山楚云隔。\n家人想何在，庭草为谁碧。\n惆怅空伤情，沧浪有余迹。\n严陵七里滩，携手同所适。",
        "dynasty": "唐",
        "collection_info": null
    },
    {
        "title": "登扬州栖灵寺塔",
        "author": "刘长卿",
        "content": "北塔凌空虚，雄观压川泽。\n亭亭楚云外，千里看不隔。\n遥对黄金台，浮辉乱相射。\n盘梯接元气，半壁栖夜魄。\n稍登诸劫尽，若骋排霄翮。\n向是沧洲人，已为青云客。\n雨飞千栱霁，日在万家夕。\n鸟处高却低，天涯远如迫。\n江流入空翠，海峤现微碧。\n向暮期下来，谁堪復行役。",
        "dynasty": "唐",
        "collection_info": null
    },
    {
        "title": "湖上遇郑田",
        "author": "刘长卿",
        "content": "故人青云器，何意常窘迫。\n三十犹布衣，怜君头已白。\n谁言此相见，暂得话畴昔。\n旧业今已芜，还乡返为客。\n扁舟伊独往，斗酒君自适。\n沧洲不可涯，孤帆去无迹。\n杯中忽復醉，湖上生月魄。\n湛湛江色寒，蒙蒙水云夕。\n风波易迢遰，千里如咫尺。\n回首人已遥，南看楚天隔。",
        "dynasty": "唐",
        "collection_info": null
    },
    {
        "title": "雨中登沛县楼赠表兄郭少府",
        "author": "刘长卿",
        "content": "楚泽秋更远，云雷有时作。\n晚陂带残雨，白水昏漠漠。\n伫立收烟氛，洗然静寥廓。\n卷帘高楼上，万里看日落。\n为客频改弦，辞家尚如昨。\n故山今不见，此鸟那可託。\n小邑务常闲，吾兄宦何薄。\n高标青云器，独立沧江鹤。\n惠爱原上情，慇懃丘中诺。\n何当遂良愿，归卧青山郭。",
        "dynasty": "唐",
        "collection_info": null
    },
    {
        "title": "灞东晚晴简同行薛弃朱训",
        "author": "刘长卿",
        "content": "客心豁初霁，霁色暝玄灞。\n西向看夕阳，曈曈映桑柘。\n二贤诚逸足，千里陪征驾。\n古树枳道傍，人烟杜陵下。\n伊余在羁束，且復随造化。\n好道当有心，营生苦无暇。\n高贤幸兹偶，英达穷王霸。\n迢遰客王程，裴回主人夜。\n一薫知异质，片玉谁齐价。\n同结丘中缘，尘埃自兹谢。",
        "dynasty": "唐",
        "collection_info": null
    },
    {
        "title": "对雨赠济阴马少府考城蒋少府兼献成武五兄南华二兄",
        "author": "刘长卿",
        "content": "繁云兼家思，弥望连济北。\n日暮微雨中，州城带秋色。\n萧条主人静，落叶飞不息。\n乡梦寒更频，虫声夜相逼。\n二贤纵横器，久滞徒劳职。\n笑语和风骚，雍容事文墨。\n吾兄即时彦，前路良未测。\n秋水百丈清，寒松一枝直。\n此心欲引託，谁为生羽翼。\n且復顿归鞍，杯中雪胸臆。",
        "dynasty": "唐",
        "collection_info": null
    },
    {
        "title": "李侍御河北使回至东京相访",
        "author": "刘长卿",
        "content": "故人南台秀，夙擅中朝美。\n拥传从北来，飞霜日千里。\n贫居幸相访，顾我柴门裏。\n却讶绣衣人，仍交布衣士。\n王程遽尔迫，别恋从此始。\n浊酒未暇斟，清文颇垂示。\n回瞻骢马速，但见行尘起。\n日暮汀洲寒，春风渡流水。\n草色官道边，桃花御沟裏。\n天涯一鸟夕，惆怅知何已。",
        "dynasty": "唐",
        "collection_info": null
    },
    {
        "title": "吴中闻潼关失守因奉寄淮南萧判官",
        "author": "刘长卿",
        "content": "一鴈飞吴天，羁人伤暮律。\n松江风袅袅，波上片帆疾。\n木落姑苏台，霜收洞庭橘。\n萧条长洲外，唯见寒山出。\n胡马嘶秦云，汉兵乱相失。\n关中因窃据，天下共忧栗。\n南楚有琼枝，相思怨瑶瑟。\n一身寄沧洲，万里看白日。\n赴敌甘负戈，论兵勇投笔。\n临风但攘臂，择木将委质。\n不如归远山，云卧饭松栗。",
        "dynasty": "唐",
        "collection_info": null
    },
    {
        "title": "哭张员外继",
        "author": "刘长卿",
        "content": "恸哭钟陵下，东流与别离。\n二星来不返，双劒没相随。\n独继先贤传，谁刊有道碑。\n故园荒岘曲，旅榇寄天涯。\n白简曾连拜，沧洲每共思。\n抚孤怜齿穉，叹逝顾身衰。\n泉壤成终古，云山若在时。\n秋风邻笛发，寒日寝门悲。\n世难愁归路，家贫缓葬期。\n旧宾伤未散，夕临咽常迟。\n自此辞张邵，何由见戴逵。\n独闻山吏部，流涕访孤儿。",
        "dynasty": "唐",
        "collection_info": null
    },
    {
        "title": "登东海龙兴寺高顶望海简演公",
        "author": "刘长卿",
        "content": "朐山压海口，永望开禅宫。\n元气远相合，太阳生其中。\n豁然万里余，独为百川雄。\n白波走雷电，黑雾藏鱼龙。\n变化非一状，晴明分众容。\n烟开秦帝桥，隐隐横残虹。\n蓬岛如在眼，羽人那可逢。\n偶闻真僧言，甚与静者同。\n幽意颇相惬，赏心殊未穷。\n花间午时梵，云外春山钟。\n谁念遽成别，自怜归所从。\n他时相忆处，惆怅西南峯。",
        "dynasty": "唐",
        "collection_info": null
    },
    {
        "title": "奉送从兄罢官之淮南",
        "author": "刘长卿",
        "content": "何事浮溟渤，元戎弃镆鎁。\n渔竿吾道在，鸥鸟世情赊。\n玄髮他乡换，沧洲此路遐。\n泝沿随桂檝，醒醉任松华。\n离别谁堪道，艰危更可嗟。\n兵锋摇海内，王命隔天涯。\n钟漏移长乐，衣冠接永嘉。\n还当拂氛祲，那復卧云霞。\n溪路漫冈转，夕阳归鸟斜。\n万艘江县郭，一树海人家。\n挥袂看朱绂，扬帆指白沙。\n春风独迴首，愁思极如麻。",
        "dynasty": "唐",
        "collection_info": null
    },
    {
        "title": "落第赠杨侍御兼拜员外仍充安大夫判官赴范阳",
        "author": "刘长卿",
        "content": "职副旌旄重，才兼识量通。\n使车遥肃物，边策远和戎。\n掷地金声着，从军宝劒雄。\n官成稽古力，名达济时功。\n肃穆乌台上，雍容粉署中。\n含香初待漏，持简旧生风。\n黠吏偏惊隼，贪夫辄避骢。\n且知荣已隔，谁谓道仍同。\n念旧追连茹，谋生任转蓬。\n泣连三献玉，疮惧再伤弓。\n恋土函关外，瞻尘灞水东。\n他时书一札，犹冀问途穷。",
        "dynasty": "唐",
        "collection_info": null
    },
    {
        "title": "初贬南巴至鄱阳题李嘉佑江亭",
        "author": "刘长卿",
        "content": "巴峤南行远，长江万里随。\n不才甘谪去，流水亦何之。\n地远明君弃，天高酷吏欺。\n清山独往路，芳草未归时。\n流落还相见，悲懽话所思。\n猜嫌伤薏苡，愁暮向江篱。\n柳色迎高坞，荷衣照下帷。\n水云初起重，暮鸟远来迟。\n白首看长劒，沧洲寄钓丝。\n沙鸥惊小吏，湖月上高枝。\n稚子能吴语，新文怨楚辞。\n怜君不得意，川谷自逶迤。",
        "dynasty": "唐",
        "collection_info": null
    },
    {
        "title": "初贬南巴至鄱阳题李嘉佑江亭",
        "author": "刘长卿",
        "content": "南出巴人徼，长江万里随。\n不才甘谪去，流水亦何之。\n地逺明君弃，天髙酷吏欺。\n青山独往路，芳草未归时。\n流落还相见，悲欢话所思。\n猜谗伤薏苡，愁暮向江蓠。\n泪尽㸔长劔，心闲寄钓𢇁。\n水云初起重，暮鸟逺来迟。\n稚子能吴语，新文怨楚词。\n怜君不得意，客鬓老南枝。",
        "dynasty": "唐",
        "collection_info": null
    },
    {
        "title": "自紫阳观至华阳洞宿侯尊师草堂简同游李延年",
        "author": "刘长卿",
        "content": "石门媚烟景，句曲盘江甸。\n南向佳气浓，数峰遥隐见。\n渐临华阳口，云路入葱蒨。\n七曜悬洞宫，五云抱仙殿。\n银函竟谁发，金液徒堪荐。\n千载空桃花，秦人深不见。\n东溪喜相遇，贞白如会面。\n青鸟来去闲，红霞朝夕变。\n一从换仙骨，万里乘飞电。\n萝月延步虚，松花醉闲宴。\n幽人即长往，茂宰应交战。\n明发归琴堂，知君懒为县。",
        "dynasty": "唐",
        "collection_info": null
    },
    {
        "title": "奉使新安自桐庐县经严陵钓台宿七里滩下寄使院诸公",
        "author": "刘长卿",
        "content": "悠然钓台下，怀古时一望。\n江水自潺湲，行人独惆怅。\n新安从此始，桂檝方荡漾。\n回转百里间，青山千万状。\n连崖去不断，对岭遥相向。\n夹岸黛色愁，沈沈绿波上。\n夕阳留古木，水鸟拂寒浪。\n月下扣舷声，烟中采菱唱。\n犹怜负羁束，未暇依清旷。\n牵役徒自劳，近名非所向。\n何时故山裏，却醉松花酿。\n回首唯白云，孤舟復谁访。",
        "dynasty": "唐",
        "collection_info": null
    },
    {
        "title": "题虎丘寺",
        "author": "刘长卿",
        "content": "青林虎丘寺，林际翠微路。\n仰见山僧来，遥从飞鸟处。\n兹峰沦宝玉，千载唯丘墓。\n埋劒人空传，凿山龙已去。\n扪萝披翳荟，路转夕阳遽。\n虎啸崖谷寒，猿鸣杉松暮。\n裴回北楼上，江海穷一顾。\n日映千里帆，鸦归万家树。\n蹔因惬所适，果得损外虑。\n庭暗栖闲云，檐香滴甘露。\n久迷空寂理，多为繁华故。\n永欲投死生，余生岂能误。",
        "dynasty": "唐",
        "collection_info": null
    },
    {
        "title": "奉饯郑中丞罢浙西节度还京",
        "author": "刘长卿",
        "content": "天上移将星，元戎罢龙节。\n三军含怨慕，横吹声断绝。\n五马嘶城隅，万人卧车辙。\n沧洲浮云暮，杳杳去帆发。\n回首不问家，归心遥向阙。\n烟波限吴楚，日夕事淮越。\n弔影失所依，侧身随下列。\n孤蓬飞不定，长劒光未灭。\n绿绮为谁弹，绿芳堪自撷。\n怅然江南春，独此湖上月。\n千里怀去思，百忧变华髮。\n颂声满江海，今古流不竭。",
        "dynasty": "唐",
        "collection_info": null
    },
    {
        "title": "送裴四判官赴河西军试",
        "author": "刘长卿",
        "content": "吏道岂易惬，如君谁与俦。\n逢时将骋骥，临事无全牛。\n鲍叔幸相知，田苏颇同游。\n英资挺孤秀，清论含古流。\n出塞佐持简，辞家拥鸣驺。\n宪台贵公举，幕府资良筹。\n武士伫明试，皇华难久留。\n阳关望天尽，洮水令人愁。\n万里看一鸟，旷然烟霞收。\n晚花对古戍，春雪含边州。\n道路难暂隔，音尘那可求。\n他时相望处，明月西南楼。",
        "dynasty": "唐",
        "collection_info": null
    },
    {
        "title": "旅次丹阳郡遇康侍御宣慰召募兼别岑单父",
        "author": "刘长卿",
        "content": "客心暮千里，回首烟花繁。\n楚水渡归梦，春江连故园。\n羁人怀上国，骄虏窥中原。\n胡马暂为害，汉臣多负恩。\n羽书昼夜飞，海内风尘昏。\n双鬓日已白，孤舟心且论。\n绣衣从此来，汗马宣王言。\n忧愤激忠勇，悲欢动黎元。\n南徐争赴难，发卒如云屯。\n倚劒看太白，洗兵临海门。\n故人亦沧洲，少别堪伤魂。\n积翠下京口，归潮落山根。\n如何天外帆，又此波上尊。\n空使忆君处，莺声催泪痕。",
        "dynasty": "唐",
        "collection_info": null
    },
    {
        "title": "客舍赠别韦九建赴任河南韦十七造赴任郑县就便觐省",
        "author": "刘长卿",
        "content": "与子颇畴昔，常时仰英髦。\n弟兄尽公器，诗赋凌风骚。\n顷者游上国，独能光选曹。\n香名冠二陆，精鉴逢山涛。\n且副倚门望，莫辞趋府劳。\n桃花照綵服，草色连青袍。\n征马临素浐，离人倾浊醪。\n华山微雨霁，祠上残云高。\n而我倦栖屑，别君良郁陶。\n春风亦未已，旅思空滔滔。\n拙分甘弃置，穷居长蓬蒿。\n人生未鵾化，物议如鸿毛。\n迢递两乡别，殷勤一宝刀。",
        "dynasty": "唐",
        "collection_info": null
    },
    {
        "title": "送元八游汝南",
        "author": "刘长卿",
        "content": "元生实奇迈，幸此论畴昔。\n刀笔素推高，锋铓久无敌。\n纵横济时意，跌宕过人蹟。\n破产供酒钱，盈门皆食客。\n田园顷失计，资用深相迫。\n生事诚可忧，严装远何适。\n世情薄恩义，俗态轻穷厄。\n四海金虽多，其如向人惜。\n迢递朗陵道，怅望都门夕。\n向别伊水南，行看楚云隔。\n繁蝉动高柳，疋马嘶平泽。\n潢潦今正深，陂湖未澄碧。\n人生不得已，自可甘形役。\n勿復尊前酒，离居剩悽戚。",
        "dynasty": "唐",
        "collection_info": null
    },
    {
        "title": "奉和李大夫同吕评事太行苦热行兼寄院中诸公仍呈王员外",
        "author": "刘长卿",
        "content": "迢递太行路，自古称险恶。\n千骑俨欲前，羣峰望如削。\n火云从中出，仰视飞鸟落。\n汗马卧高原，危旌倚长薄。\n清风竟不至，赤日方煎铄。\n石枯山木燋，鳞穷水泉涸。\n九重今旰食，万里传明略。\n诸将候轩车，元凶愁鼎镬。\n何劳短兵接，自有长缨缚。\n通越事岂难，渡泸功未博。\n朝辞羊肠阪，夕望贝丘郭。\n漳水斜遶营，常山遥入幕。\n永怀姑苏下，遥寄建安作。\n白雪和难成，沧波意空託。\n陈琳书记好，王粲从军乐。\n早晚归汉廷，随公上麟阁。",
        "dynasty": "唐",
        "collection_info": null
    },
    {
        "title": "洛阳主簿叔知和驿承恩赴选伏辞一首",
        "author": "刘长卿",
        "content": "仲父王佐材，屈身仇香位。\n一从理京剧，万事皆容易。\n则知无不可，通变有余地。\n器宇溟渤宽，文锋镆铘利。\n憧憧洛阳道，日夕皇华使。\n二载出江亭，一心奉王事。\n功成良可录，道在知无愧。\n天府留香名，铨闱就明试。\n赋诗皆旧友，攀辙多新吏。\n綵服辞高堂，青袍拥征骑。\n此行季春月，时物正鲜媚。\n官柳阴相连，桃花色如醉。\n长安想在目，前路遥髣髴。\n落日看华山，关门逼青翠。\n行襜稍已隔，结恋无能慰。\n谁念尊酒间，裴回竹林意。",
        "dynasty": "唐",
        "collection_info": null
    },
    {
        "title": "题冤句宋少府厅留别",
        "author": "刘长卿",
        "content": "宋侯人之秀，独步南曹吏。\n世上无此才，天生一公器。\n尚甘黄绶屈，未适青云意。\n洞澈万顷陂，昂藏千里骥。\n从宦闻苦节，应物推高谊。\n薄俸不自资，倾家共人费。\n顾予倦栖託，终日忧穷匮。\n开口即有求，私心岂无愧。\n幸逢东道主，因辍西征骑。\n对话堪息机，披文欲忘味。\n壶觞招过客，几案无留事。\n绿树映层城，苍苔覆闲地。\n一言重然诺，累夕陪宴慰。\n何意秋风来，飒然动归思。\n留欢殊自惬，去念能为累。\n草色愁别时，槐花落行次。\n临期仍把手，此会良不易。\n他日琼树枝，相思劳梦寐。",
        "dynasty": "唐",
        "collection_info": null
    },
    {
        "title": "罢摄官后将还旧居留辞李侍御",
        "author": "刘长卿",
        "content": "江海今为客，风波失所依。\n白云心已负，黄绶计仍非。\n累辱羣公荐，频霑一尉微。\n去缘焚玉石，来为采葑菲。\n州县名何在，渔樵事亦违。\n故山桃李月，初服薜萝衣。\n熊轼分朝寄，龙韬解贼围。\n风谣传吏体，云物助兵威。\n白云飘辞律，青春发礼闱。\n引军横吹动，援翰捷书挥。\n草映翻营绿，花临檄羽飞。\n全吴争转战，狂虏怯知机。\n忆昨趋金节，临时废玉徽。\n俗流应不厌，静者或相讥。\n世难慵干谒，时闲喜放归。\n潘郎悲白髮，谢客爱清辉。\n樗散材因弃，交亲迹已稀。\n独愁看五柳，无事掩双扉。\n世累多行路，生涯向钓矶。\n榜连溪水碧，家羡渚田肥。\n旅食伤飘梗，岩栖忆采薇。\n悠然独归去，回首望旌旗。",
        "dynasty": "唐",
        "collection_info": null
    },
    {
        "title": "赠别于羣投笔赴安西",
        "author": "刘长卿",
        "content": "风流一才子，经史仍满腹。\n心镜万象生，文锋众人服。\n顷游灵台下，频弃荆山玉。\n蹭蹬空数年，裴回冀微禄。\n朅来投笔砚，长揖谢亲族。\n且欲图变通，安能守拘束。\n本持乡曲誉，肯料泥涂辱。\n谁谓命迍邅，还令计反覆。\n西戎今未弭，胡骑屯山谷。\n坐恃龙豹韬，全轻蜂虿毒。\n拂衣从此去，拥传一何速。\n元帅许提携，他人伫瞻瞩。\n出门寡俦侣，矧乃无僮仆。\n黠虏时相逢，黄沙暮愁宿。\n萧条远回首，万里如在目。\n汉境天西穷，[胡]山海边绿。\n想闻羌笛处，泪尽关山曲。\n地阔鸟飞迟，风寒马毛缩。\n边愁殊浩荡，离思空断续。\n塞上归限赊，尊前别期促。\n知君志不小，一举凌鸿鹄。\n且愿乐从军，功名在殊俗。",
        "dynasty": "唐",
        "collection_info": null
    },
    {
        "title": "送薛据宰涉县",
        "author": "刘长卿",
        "content": "故人河山秀，独立风神异。\n人许白眉长，天姿青云器。\n雄辞变文名，高价喧时议。\n下笔盈万言，皆合古人意。\n一从负能名，数载犹卑位。\n宝劒诚可用，烹鲜是虚弃。\n昔闻在河上，高卧自无事。\n几案终日闲，蒲鞭使人畏。\n顷因岁月满，方谢风尘吏。\n颂德有舆人，荐贤逢八使。\n栖鸾往已屈，驯雀今可嗣。\n此道如不移，云霄坐应致。\n县前漳水绿，郭外晋山翠。\n日得谢客游，时堪陶令醉。\n前期今尚远，握手空宴慰。\n驿路疎柳长，春城百花媚。\n裴回白日隐，暝色含天地。\n一鸟向灞陵，孤云送行骑。\n夫君多述作，而我常讽味。\n赖有琼瑶资，能宽别离思。\n槐阴覆堂殿，苔色上阶砌。\n鸟倦自归飞，云闲独空㵝。\n既将慕幽绝，兼欲看定慧。\n遇物忘世缘，还家懒生计。\n无生妄已息，有妄心可制。\n心镜常虚明，时人自沦翳。",
        "dynasty": "唐",
        "collection_info": null
    },
    {
        "title": "早春赠别赵居士还江左时长卿下第归嵩阳旧居",
        "author": "刘长卿",
        "content": "见君风尘裏，意出风尘外。\n自有沧洲期，含情十余载。\n深居凤城曲，日预龙华会。\n果得僧家缘，能遗俗人态。\n一身今已适，万物知何爱。\n悟法电已空，看心水无碍。\n且将穷妙理，兼欲寻胜概。\n何独谢客游，当为远公辈。\n放舟驰楚郭，负杖辞秦塞。\n目送南飞云，令人想吴会。\n遥思旧游处，髣髴疑相对。\n夜火金陵城，春烟石头濑。\n沧波极天末，万里明如带。\n一片孤客帆，飘然向青霭。\n楚天合江气，云色常霮䨴。\n隐见湖中山，相连数州内。\n君行意可得，全与时人背。\n归路随枫林，还乡念莼菜。\n顾予尚羁束，何幸承眄睐。\n素愿徒自勤，清机本难逮。\n累幸忝宾荐，末路逢沙汰。\n濩落名不成，裴回意空大。\n逢时虽贵达，守道甘易退。\n逆旅乡梦频，春风客心碎。\n别君日已远，离念无明晦。\n予亦返柴荆，山田事耕耒。",
        "dynasty": "唐",
        "collection_info": null
    },
    {
        "title": "夜宴洛阳程九主簿宅送杨三山人往天台寻智者禅师隐居",
        "author": "刘长卿",
        "content": "东林问逋客，何处栖幽偏？\n满腹万余卷，息机三十年。\n志图良已久，鬓髮空苍然。\n调啸寄疎旷，形骸如弃捐。\n本家关西族，别业嵩阳田。\n云卧能独往，山栖幸周旋。\n垂竿不在鱼，卖药不为钱。\n藜杖闲倚壁，松花常醉眠。\n顷辞青溪隐，来访赤县仙。\n南亩自甘贱，中朝唯爱贤。\n仍空世谛法，远结天台缘。\n魏阙从此去，沧洲知所便。\n主人琼枝秀，宠别瑶华篇。\n落日扫尘榻，春风吹客船。\n此行颇自适，物外谁能牵。\n弄棹白苹裏，挂帆飞鸟边。\n落潮见孤屿，彻底观澄涟。\n雁过湖上月，猿声峰际天。\n羣峰趋海峤，千里黛相连。\n遥倚赤城上，曈曈初日圆。\n昔闻智公隐，此地常安禅。\n千载已如梦，一灯今尚传。\n云龛闭遗影，石窟无人烟。\n古寺暗乔木，春崖鸣细泉。\n流尘既寂寞，缅想增婵娟。\n山鸟怨庭树，门人思步莲。\n夷犹怀永路，怅望临清川。\n渔人来梦裏，沙鸥飞眼前。\n独游岂易惬，羣动多相缠。\n羡尔五湖夜，往来闲扣舷。",
        "dynasty": "唐",
        "collection_info": null
    },
    {
        "title": "瓜洲驿奉饯张侍御公拜膳部郎中却復宪台充贺兰大夫留后使之岭南时侍御先在淮南幕府",
        "author": "刘长卿",
        "content": "太华高标峻，青阳淑气盘。\n属辞倾渤澥，称价掩琅玕。\n杨叶频推中，芸香早拜官。\n后来惭辙迹，先达仰门阑。\n佐剧劳黄绶，提纲疾素餐。\n风生趋府步，笔偃触邪冠。\n骨鲠知难屈，锋铓岂易干。\n伫将调玉铉，翻自落金丸。\n异议那容直，专权本畏弹。\n寸心宁有负，三黜竟无端。\n适喜鸿私降，旋惊羽檄攒。\n国怜朝市易，人怨虎狼残。\n天地龙初见，风尘虏未殚。\n随川归少海，就日背长安。\n副相荣分寄，输忠义不刊。\n击胡驰汗马，迁蜀扈鸣銮。\n月罢名卿署，星悬上将坛。\n三军摇斾出，百越画图观。\n茅茹能相引，泥沙肯再蟠。\n兼荣知任重，交辟许才难。\n劲直随台柏，芳香动省兰。\n璧从全赵去，鹏自北溟抟。\n星象衔新宠，风霜带旧寒。\n是非生倚伏，荣辱繫悲欢。\n畴昔偏殊眄，屯蒙独永叹。\n不才成拥肿，失计似邯郸。\n江国伤移律，家山忆考槃。\n一为鸥鸟误，三见露华团。\n回首青云裏，应怜浊水澜。\n愧将生事托，羞向鬓毛看。\n知己伤愆素，他人自好丹。\n乡春连楚越，旅宿寄风湍。\n世路东流水，沧江一钓竿。\n松声伯禹穴，草色子陵滩。\n度岭情何遽，临流兴未阑。\n梅花分路远，扬子上潮宽。\n梦想怀依倚，烟波限渺漫。\n且愁无去雁，宁翼少回鸾。\n极浦春帆迥，空郊晚骑单。\n独怜南渡月，今夕送归鞍。",
        "dynasty": "唐",
        "collection_info": null
    },
    {
        "title": "至德三年春正月时谬蒙差摄海盐令闻王师收二京因书事寄上浙西节度李侍郎中丞行营五十韵",
        "author": "刘长卿",
        "content": "天上胡星孛，人间反气横。\n风尘生汗马，河洛纵长鲸。\n本谓才非据，谁知祸已萌。\n食参将可待，诛错輙为名。\n万里兵锋接，三时羽檄惊。\n负恩殊鸟兽，流毒遍黎氓。\n朝市成芜没，干戈起战争。\n人心悬反覆，天道暂虚盈。\n略地侵中土，传烽到上京。\n王师陷魑魅，帝座逼欃枪。\n渭水嘶胡马，秦山泣汉兵。\n关原驰万骑，烟火乱千甍。\n凤驾瞻西幸，龙楼议北征。\n自将行破竹，谁学去吹笙。\n白日重轮庆，玄穹再造荣。\n鬼神潜释愤，夷狄远输诚。\n海内戎衣卷，关中贼垒平。\n山川随转战，草木困横行。\n区宇神功立，讴歌帝业成。\n天回万象庆，龙见五云迎。\n小苑春犹在，长安日更明。\n星辰归正位，雷雨发残生。\n文物登前古，箫韶下太清。\n未央新柳色，长乐旧钟声。\n八使推邦彦，中司案国程。\n苍生属伊吕，明主仗韩彭。\n凶丑将除蔓，姦豪已负荆。\n世危看柱石，时难识忠贞。\n薄伐征貔虎，长驱拥斾旌。\n吴山依重镇，江月带行营。\n金石悬词律，烟云动笔精。\n运筹初减竈，调鼎未和羹。\n北虏传初解，东人望已倾。\n池塘催谢客，花木待春卿。\n昔忝登龙首，能伤困骥鸣。\n艰难悲伏劒，提握喜悬衡。\n巴曲谁堪听，秦台自有情。\n遂令辞短褐，仍欲请长缨。\n久客田园废，初官印绶轻。\n榛芜上国路，苔藓北山楹。\n懒慢羞趋府，驱驰忆退耕。\n榴花无暇醉，蓬髮带愁萦。\n地僻方言异，身微俗虑幷。\n家怜双鲤断，才媿小鳞烹。\n沧海今犹滞，青阳岁又更。\n洲香生杜若，溪暖戏鵁鶄。\n烟水宜春候，褰关值晚晴。\n潮声来万井，山色映孤城。\n旅梦亲乔木，归心乱早莺。\n倘无知己在，今已访蓬瀛。",
        "dynasty": "唐",
        "collection_info": null
    },
    {
        "title": "寻张逸人山居",
        "author": "刘长卿",
        "content": "危石纔通鸟道，空山更有人家。\n桃源定在深处，涧水浮来落花。",
        "dynasty": "唐",
        "collection_info": null
    },
    {
        "title": "发越州赴润州使院留别鲍侍御",
        "author": "刘长卿",
        "content": "对水看山别离，孤舟日暮行迟。\n江南江北春草，独向金陵去时。",
        "dynasty": "唐",
        "collection_info": null
    },
    {
        "title": "送陆[澧]还吴中",
        "author": "刘长卿",
        "content": "瓜步寒潮送客，杨柳暮雨沾衣。\n故山南望何处，秋草连天独归。",
        "dynasty": "唐",
        "collection_info": null
    },
    {
        "title": "苕溪酬梁耿别后见寄",
        "author": "刘长卿",
        "content": "清川永路何极，落日孤舟解携。\n鸟向平芜远近，人随流水东西。\n白云千里万里，明月前溪后溪。\n惆怅长沙谪去，江潭芳草萋萋。",
        "dynasty": "唐",
        "collection_info": null
    },
    {
        "title": "蛇浦桥下重送严维",
        "author": "刘长卿",
        "content": "秋风飒飒鸣条，风月相和寂寥。\n黄叶一离一别，青山暮暮朝朝。\n寒江渐出高岸，古木犹依断桥。\n明日行人已远，空余泪滴回潮。",
        "dynasty": "唐",
        "collection_info": null
    },
    {
        "title": "七里滩重送",
        "author": "刘长卿",
        "content": "秋江渺渺水空波，越客孤舟欲榜歌。\n手折衰杨悲老大，故人零落已无多。",
        "dynasty": "唐",
        "collection_info": null
    },
    {
        "title": "家园瓜熟是故萧相公所遗瓜种悽然感旧因赋此诗",
        "author": "刘长卿",
        "content": "事去人亡迹自留，黄花绿蒂不胜愁。\n谁能更向青门外，秋草茫茫觅故侯。",
        "dynasty": "唐",
        "collection_info": null
    },
    {
        "title": "重送裴郎中贬吉州",
        "author": "刘长卿",
        "content": "猿啼客散暮江头，人自伤心水自流。\n同作逐臣君更远，青山万里一孤舟。",
        "dynasty": "唐",
        "collection_info": null
    },
    {
        "title": "寻盛禅师兰若",
        "author": "刘长卿",
        "content": "秋草黄花覆古阡，隔林何处起人烟。\n山僧独在山中老，唯有寒松见少年。",
        "dynasty": "唐",
        "collection_info": null
    },
    {
        "title": "寄许尊师",
        "author": "刘长卿",
        "content": "独上云梯入翠微，蒙蒙烟雪映岩扉。\n世人知在中峰裏，遥礼青山恨不归。",
        "dynasty": "唐",
        "collection_info": null
    },
    {
        "title": "酬李穆见寄",
        "author": "刘长卿",
        "content": "孤舟相访至天涯，万转云山路更赊。\n欲扫柴门迎远客，青苔黄叶满贫家。",
        "dynasty": "唐",
        "collection_info": null
    },
    {
        "title": "送王司马秩满西归",
        "author": "刘长卿",
        "content": "汉主何时放逐臣？江边几度送归人。\n同官岁岁先辞满，唯有青山伴老身。",
        "dynasty": "唐",
        "collection_info": null
    },
    {
        "title": "送王司马秩满西归",
        "author": "刘长卿",
        "content": "汉代何人访逐臣，江边几度送归人。\n同官岁岁先辞满，唯有青山伴老身。",
        "dynasty": "唐",
        "collection_info": null
    },
    {
        "title": "寄别朱拾遗",
        "author": "刘长卿",
        "content": "天书远召沧浪客，几度临岐病未能。\n江海茫茫春欲遍，行人一骑发金陵。",
        "dynasty": "唐",
        "collection_info": null
    },
    {
        "title": "会赦后酬主簿所问",
        "author": "刘长卿",
        "content": "江南海北长相忆，浅水深山独掩扉。\n重见太平身已老，桃源久住不能归。",
        "dynasty": "唐",
        "collection_info": null
    },
    {
        "title": "赠秦系",
        "author": "刘长卿",
        "content": "向风长啸戴纱巾，野鹤由来不可亲。\n明日东归变名姓，五湖烟水觅何人。",
        "dynasty": "唐",
        "collection_info": null
    },
    {
        "title": "酬灵彻公相招",
        "author": "刘长卿",
        "content": "石磵泉声久不闻，独临长路雪纷纷。\n如今渐欲生黄髮，愿脱头冠与白云。",
        "dynasty": "唐",
        "collection_info": null
    },
    {
        "title": "赠崔九载华",
        "author": "刘长卿",
        "content": "怜君一见一悲歌，岁岁无如老去何。\n白屋渐看秋草没，青云莫道故人多。",
        "dynasty": "唐",
        "collection_info": null
    },
    {
        "title": "同崔载华赠日本聘使",
        "author": "刘长卿",
        "content": "怜君异域朝周远，积水连天何处通。\n遥指来从初日外，始知更有扶桑东。",
        "dynasty": "唐",
        "collection_info": null
    },
    {
        "title": "送建州陆使君",
        "author": "刘长卿",
        "content": "汉庭初拜建安侯，天子临轩寄所忧。\n从此向南无限路，双旌已去水悠悠。",
        "dynasty": "唐",
        "collection_info": null
    },
    {
        "title": "送秦侍御外甥张篆之福州谒鲍大夫秦侍御与大夫有旧",
        "author": "刘长卿",
        "content": "万里闽中去渺然，孤舟水上入寒烟。\n辕门拜首儒衣弊，貌似牢之岂不怜。",
        "dynasty": "唐",
        "collection_info": null
    },
    {
        "title": "闻奉迎皇太后使沈判官至因有此作",
        "author": "刘长卿",
        "content": "长乐宫人扫落花，君王正候五云车。\n万方臣妾同瞻望，疑在曾城阿母家。",
        "dynasty": "唐",
        "collection_info": null
    },
    {
        "title": "送刘萱之道州谒崔大夫",
        "author": "刘长卿",
        "content": "沅水悠悠湘水春，临岐南望一沾巾。\n信陵门下三千客，君到长沙见几人。",
        "dynasty": "唐",
        "collection_info": null
    },
    {
        "title": "过郑山人所居",
        "author": "刘长卿",
        "content": "寂寂孤莺啼杏园，寥寥一犬吠桃源。\n落花芳草无寻处，万壑千峰独闭门。",
        "dynasty": "唐",
        "collection_info": null
    },
    {
        "title": "奉送贺若郎中贼退后之杭州",
        "author": "刘长卿",
        "content": "江上初收战马尘，莺声柳色待行春。\n双旌谁道来何暮，万井如今有几人。",
        "dynasty": "唐",
        "collection_info": null
    },
    {
        "title": "瓜洲驿重送梁郎中赴吉州",
        "author": "刘长卿",
        "content": "渺渺云山去几重，依依独听广陵钟。\n明朝借问南来客，五马双旌何处逢。",
        "dynasty": "唐",
        "collection_info": null
    },
    {
        "title": "奉使鄂渚至乌江道中作",
        "author": "刘长卿",
        "content": "沧洲不復恋鱼竿，白髮那堪戴铁冠。\n客路向南何处是，芦花千里雪漫漫。",
        "dynasty": "唐",
        "collection_info": null
    },
    {
        "title": "新息道中作",
        "author": "刘长卿",
        "content": "萧条独向汝南行，客路多逢汉骑营。\n古木苍苍离乱后，几家同住一孤城。",
        "dynasty": "唐",
        "collection_info": null
    },
    {
        "title": "春日宴魏万成湘水亭",
        "author": "刘长卿",
        "content": "何年家住此江滨，几度门前北渚春。\n白髮乱生相顾老，黄莺自语岂知人。",
        "dynasty": "唐",
        "collection_info": null
    },
    {
        "title": "重送道标上人",
        "author": "刘长卿",
        "content": "衡阳千里去人稀，遥逐孤云入翠微。\n春草青青新覆地，深山无路若为归。",
        "dynasty": "唐",
        "collection_info": null
    },
    {
        "title": "送李判官之润州行营",
        "author": "刘长卿",
        "content": "万里辞家事鼓鼙，今陵驿路楚云西。\n江春不肯留归客，草色青青送马蹄。",
        "dynasty": "唐",
        "collection_info": null
    },
    {
        "title": "将赴南巴至余干别李十二",
        "author": "刘长卿",
        "content": "江上花催问礼人，鄱阳莺报越乡春。\n谁怜此别悲欢异，万里青山送逐臣。",
        "dynasty": "唐",
        "collection_info": null
    },
    {
        "title": "时平后春日思归",
        "author": "刘长卿",
        "content": "一尉何曾及布衣，时平却忆卧柴扉。\n故园柳色催南客，春水桃花待北归。",
        "dynasty": "唐",
        "collection_info": null
    },
    {
        "title": "送陶十赴杭州摄掾",
        "author": "刘长卿",
        "content": "莫叹江城一掾卑，沧洲未是阻心期。\n浙中山色千万状，门外潮声朝暮时。",
        "dynasty": "唐",
        "collection_info": null
    },
    {
        "title": "使还七里濑上逢薛承规赴江西贬官",
        "author": "刘长卿",
        "content": "迁客归人醉晚寒，孤舟暂泊子陵滩。\n怜君更去三千里，落日青山江上看。",
        "dynasty": "唐",
        "collection_info": null
    },
    {
        "title": "使回赴苏州道中作",
        "author": "刘长卿",
        "content": "春风何事远相催，路尽天涯始却回。\n万里无人空楚水，孤帆送客到鱼台。",
        "dynasty": "唐",
        "collection_info": null
    },
    {
        "title": "昭阳曲",
        "author": "刘长卿",
        "content": "昨夜承恩宿未央，罗衣犹带御衣香。\n芙蓉帐小云屏暗，杨柳风多水殿凉。",
        "dynasty": "唐",
        "collection_info": null
    },
    {
        "title": "罪所留繫每夜闻长洲军笛声",
        "author": "刘长卿",
        "content": "白日浮云闭不开，黄沙谁问冶长猜。\n只怜横笛关山月，知处愁人夜夜来。",
        "dynasty": "唐",
        "collection_info": null
    },
    {
        "title": "赠微上人",
        "author": "刘长卿",
        "content": "禅门来往翠微间，万里千峰在剡山。\n何时共到天台裏，身与浮云处处闲。",
        "dynasty": "唐",
        "collection_info": null
    },
    {
        "title": "东湖送朱逸人归",
        "author": "刘长卿",
        "content": "山色湖光併在东，扁舟归去有樵风。\n莫道野人无外事，开田凿井白云中。",
        "dynasty": "唐",
        "collection_info": null
    },
    {
        "title": "舟中送李十八",
        "author": "刘长卿",
        "content": "释子身心无有分，独将衣钵去人羣。\n相思晚望西林寺，唯有钟声出白云。",
        "dynasty": "唐",
        "collection_info": null
    },
    {
        "title": "送李穆归淮南",
        "author": "刘长卿",
        "content": "扬州春草新年绿，未去先愁去不归。\n淮水问君来早晚，老人偏畏过芳菲。",
        "dynasty": "唐",
        "collection_info": null
    },
    {
        "title": "晚春归山居题窗前竹",
        "author": "刘长卿",
        "content": "溪上残春黄鸟稀，辛夷花尽杏花飞。\n始怜幽竹山窗下，不改清阴待我归。",
        "dynasty": "唐",
        "collection_info": null
    },
    {
        "title": "送卢侍御赴河北",
        "author": "刘长卿",
        "content": "谪居为别倍伤情，何事从戎独远行。\n千里按图收故地，三军罢战及春耕。\n江天渺渺鸿初去，漳水悠悠草欲生。\n莫学仲连逃海上，田单空愧取聊城。",
        "dynasty": "唐",
        "collection_info": null
    },
    {
        "title": "送子壻崔真父归长城",
        "author": "刘长卿",
        "content": "送君巵酒不成欢，幼女辞家事伯鸾。\n桃叶宜人诚可咏，柳花如雪若为看。\n心怜稚齿鸣环去，身愧衰颜对玉难。\n惆怅暮帆何处落，青山无限水漫漫。",
        "dynasty": "唐",
        "collection_info": null
    },
    {
        "title": "送陆[澧]仓曹西上",
        "author": "刘长卿",
        "content": "长安此去欲何依，先达谁当荐陆机。\n日下凤翔双阙迥，雪中人去二陵稀。\n舟从故里难移棹，家住寒塘独掩扉。\n临水自伤流落久，赠君空有泪霑衣。",
        "dynasty": "唐",
        "collection_info": null
    },
    {
        "title": "送柳使君赴袁州",
        "author": "刘长卿",
        "content": "宜阳出守新恩至，京口因家始愿违。\n五柳闭门高士去，三苗按节远人归。\n月明江路闻猨断，花暗山城见吏稀。\n惟有郡斋窗裏岫，朝朝空对谢玄晖。",
        "dynasty": "唐",
        "collection_info": null
    },
    {
        "title": "戏题赠二小男",
        "author": "刘长卿",
        "content": "异乡流落频生子，几许悲欢併在身。\n欲并老容羞白髮，每看儿戏忆青春。\n未知门户谁堪主，且免琴书别与人。\n何幸暮年方有后，举家相对却霑巾。",
        "dynasty": "唐",
        "collection_info": null
    },
    {
        "title": "谪官后卧病官舍简贺兰侍郎",
        "author": "刘长卿",
        "content": "青春衣绣共称宜，白首垂丝恨不遗。\n江上几回今夜月，镜中无復少年时。\n生还北阙谁相引，老向南邦众所悲。\n岁岁任他芳草绿，长沙未有定归期。",
        "dynasty": "唐",
        "collection_info": null
    },
    {
        "title": "岁日见新历因寄都官裴郎中",
        "author": "刘长卿",
        "content": "青阳振蛰初颁历，白首衔冤欲问天。\n绛老更能经几岁，贾生何事又三年。\n愁占蓍草终难决，病对椒花倍自怜。\n若道平分四时气，南枝为底发春偏。",
        "dynasty": "唐",
        "collection_info": null
    },
    {
        "title": "江州重别薛六柳八二员外",
        "author": "刘长卿",
        "content": "生涯岂料承优诏，世事空知学醉歌。\n江上月明胡鴈过，淮南木落楚山多。\n寄身且喜沧洲近，顾影无如白髮何。\n今日龙钟人共弃，媿君犹遣慎风波。",
        "dynasty": "唐",
        "collection_info": null
    },
    {
        "title": "青溪口送人归岳州",
        "author": "刘长卿",
        "content": "洞庭何处鴈南飞，江菼苍苍客去稀。\n帆带夕阳千里没，天连秋水一人归。\n黄花裛露开沙岸，白鸟衔鱼上钓矶。\n岐路相逢无可赠，老年空有泪霑衣。",
        "dynasty": "唐",
        "collection_info": null
    },
    {
        "title": "送灵澈上人还越中",
        "author": "刘长卿",
        "content": "禅客无心杖锡还，沃洲深处草堂闲。\n身随敝屦经残雪，手绽寒衣入旧山。\n独向青溪依树下，空留白日在人间。\n那堪别后长相忆，云木苍苍但闭关。",
        "dynasty": "唐",
        "collection_info": null
    },
    {
        "title": "送耿拾遗归上都",
        "author": "刘长卿",
        "content": "若为天畔独归秦，对水看山欲暮春。\n穷海别离无限路，隔河征战几归人。\n长安万里传双泪，建德千峰寄一身。\n想到邮亭愁驻马，不堪西望见风尘。",
        "dynasty": "唐",
        "collection_info": null
    },
    {
        "title": "和樊使君登润州城楼",
        "author": "刘长卿",
        "content": "山城迢遰敞高楼，露冕吹铙居上头。\n春草连天随北望，夕阳浮水共东流。\n江田漠漠全吴地，野树苍苍故蒋州。\n王粲尚为南郡客，别来何处更销忧。",
        "dynasty": "唐",
        "collection_info": null
    },
    {
        "title": "饯王相公出牧括州",
        "author": "刘长卿",
        "content": "缙云讵比长沙远，出牧犹承明主恩。\n城对寒山开画戟，路飞秋叶转朱轓。\n江潮淼淼连天望，旌斾悠悠上岭翻。\n萧索庭槐空闭閤，旧人谁到翟公门。",
        "dynasty": "唐",
        "collection_info": null
    },
    {
        "title": "题灵佑和尚故居",
        "author": "刘长卿",
        "content": "叹逝翻悲有此身，禅房寂寞见流尘。\n多时行径空秋草，几日浮生哭故人。\n风竹自吟遥入磬，雨花随泪共霑巾。\n残经窗下依然在，忆得山中问许询。",
        "dynasty": "唐",
        "collection_info": null
    },
    {
        "title": "寻龙井杨老",
        "author": "刘长卿",
        "content": "柴门草舍绝风尘，空谷耕田学子真。\n泉咽恐劳经陇底，山深不觉有秦人。\n手栽松树苍苍老，身卧桃园寂寂春。\n唯有胡麻当鸡黍，白云来往未嫌贫。",
        "dynasty": "唐",
        "collection_info": null
    },
    {
        "title": "见故人李均所借古镜恨其未获归府斯人已亡怆然有作",
        "author": "刘长卿",
        "content": "故人留镜无归处，今日怀君试暂窥。\n岁久岂堪尘自入，夜长应待月相随。\n空怜琼树曾临匣，犹见菱花独映池。\n所恨平生还不早，如今始挂陇头枝。",
        "dynasty": "唐",
        "collection_info": null
    },
    {
        "title": "闻虞沔州有替将归上都登汉东城寄赠",
        "author": "刘长卿",
        "content": "淮南摇落客心悲，涢水悠悠怨别离。\n早鴈初辞旧关塞，秋风先入古城池。\n腰章建隼皇恩赐，露冕临人白髮垂。\n惆怅恨君先我去，汉阳耆老忆旌麾。",
        "dynasty": "唐",
        "collection_info": null
    },
    {
        "title": "献淮宁军节度使李相公",
        "author": "刘长卿",
        "content": "建牙吹角不闻喧，三十登坛众所尊。\n家散万金酬士死，身留一剑答君恩。\n渔阳老将多迴席，鲁国诸生半在门。\n白马翩翩春草细，郊原西去猎平原。",
        "dynasty": "唐",
        "collection_info": null
    },
    {
        "title": "观校猎上淮西相公",
        "author": "刘长卿",
        "content": "龙骧校猎邵陵东，野火初烧楚泽空。\n师事黄公千战后，身骑白马万人中。\n笳随晚吹吟边草，箭没寒云落塞鸿。\n三十拥旄谁不羡，周郎少小立奇功。",
        "dynasty": "唐",
        "collection_info": null
    },
    {
        "title": "送皇甫曾赴上都",
        "author": "刘长卿",
        "content": "东游久与故人违，西去荒凉旧路微。\n秋草不生三径处，行人独向五陵归。\n离心日远如流水，迴首川长共落晖。\n楚客岂劳伤此别，沧江欲暮自霑衣。",
        "dynasty": "唐",
        "collection_info": null
    },
    {
        "title": "送李录事兄归襄邓",
        "author": "刘长卿",
        "content": "十年多难与君同，几处移家逐转蓬。\n白首相逢征战后，青春已过乱离中。\n行人杳杳看西月，归马萧萧向北风。\n汉水楚云千万里，天涯此别恨无穷。",
        "dynasty": "唐",
        "collection_info": null
    },
    {
        "title": "汉阳献李相公",
        "author": "刘长卿",
        "content": "退身高卧楚城幽，独掩闲门汉水头。\n春草雨中行径没，暮山江上捲帘愁。\n几人犹忆孙弘阁，百口同乘范蠡舟。\n早晚却还丞相印，十年空被白云留。",
        "dynasty": "唐",
        "collection_info": null
    },
    {
        "title": "长沙过贾谊宅",
        "author": "刘长卿",
        "content": "三年谪宦此栖迟，万古惟留楚客悲。\n秋草独寻人去后，寒林空见日斜时。\n汉文有道恩犹薄，湘水无情弔岂知。\n寂寂江山摇落处，怜君何事到天涯。",
        "dynasty": "唐",
        "collection_info": null
    },
    {
        "title": "奉酬辛大夫喜湖南腊月连日降雪见示之作",
        "author": "刘长卿",
        "content": "长沙耆旧拜旌麾，喜见江潭积雪时。\n柳絮三冬先北地，梅花一夜徧南枝。\n初开窗阁寒光满，欲掩军城暮色迟。\n闾里何人不相庆，万家同唱郢中词。",
        "dynasty": "唐",
        "collection_info": null
    },
    {
        "title": "登余干古县城",
        "author": "刘长卿",
        "content": "孤城上与白云齐，万古荒凉楚水西。\n官舍已空秋草绿，女墙犹在夜乌啼。\n平江渺渺来人远，落日亭亭向客低。\n沙鸟不知陵谷变，朝飞暮去弋阳溪。",
        "dynasty": "唐",
        "collection_info": null
    },
    {
        "title": "将赴岭外留题萧寺远公院",
        "author": "刘长卿",
        "content": "竹房遥闭上方幽，苔径苍苍访昔游。\n内史旧山空日暮，南朝古木向人秋。\n天香月色同僧室，叶落猨啼傍客舟。\n此去播迁明主意，白云何事欲相留。",
        "dynasty": "唐",
        "collection_info": null
    },
    {
        "title": "初闻贬谪续喜量移登干越亭赠郑校书",
        "author": "刘长卿",
        "content": "青青草色满江洲，万里伤心水自流。\n越鸟岂知南国远，江花独向北人愁。\n生涯已逐沧浪去，冤气初逢涣汗收。\n何事还邀迁客醉，春风日夜待归舟。",
        "dynasty": "唐",
        "collection_info": null
    },
    {
        "title": "北归入至德州界偶逢洛阳邻家李光宰",
        "author": "刘长卿",
        "content": "生涯心事已蹉跎，旧路依然此重过。\n近北始知黄叶落，向南空见白云多。\n炎州日日人将老，寒渚年年水自波。\n华髮相逢俱若是，故园秋草復如何。",
        "dynasty": "唐",
        "collection_info": null
    },
    {
        "title": "自江西归至旧任官舍赠袁赞府",
        "author": "刘长卿",
        "content": "却见同官喜復悲，此生何幸有归期。\n空庭客至逢摇落，旧邑人稀经乱离。\n湘路来过迴鴈处，江城卧听捣衣时。\n南方风土劳君问，贾谊长沙岂不知。",
        "dynasty": "唐",
        "collection_info": null
    },
    {
        "title": "赴南中题褚少府湖上亭子",
        "author": "刘长卿",
        "content": "种田东郭傍春陂，万事无情把钓丝。\n绿竹放侵行径裏，青山常对卷帘时。\n纷纷花落门空闭，寂寂莺啼日更迟。\n从此别君千万里，白云流水忆佳期。",
        "dynasty": "唐",
        "collection_info": null
    },
    {
        "title": "上巳日越中与鲍侍郎泛舟耶溪",
        "author": "刘长卿",
        "content": "兰桡缦转傍汀沙，应接云峰到若耶。\n旧浦满来移渡口，垂杨深处有人家。\n永和春色千年在，曲水乡心万里赊。\n君见渔船时借问，前洲几路入烟花。",
        "dynasty": "唐",
        "collection_info": null
    },
    {
        "title": "双峰下哭故人李宥",
        "author": "刘长卿",
        "content": "怜君孤壠寄双峰，埋骨穷泉復几重。\n白露空霑九原草，青山犹闭数株松。\n图书经乱知何在，妻子因贫失所从。\n惆怅东皋却归去，人间无处更相逢。",
        "dynasty": "唐",
        "collection_info": null
    },
    {
        "title": "使次安陆寄友人",
        "author": "刘长卿",
        "content": "新年草色远萋萋，久客将归失路蹊。\n暮雨不知涢口处，春风只到穆陵西。\n孤城尽日空花落，三户无人自鸟啼。\n君在江南相忆否，门前五柳几枝低。",
        "dynasty": "唐",
        "collection_info": null
    },
    {
        "title": "哭陈歙州",
        "author": "刘长卿",
        "content": "千秋万古葬平原，素业清风及子孙。\n旅榇归程伤道路，举家行哭向田园。\n空山寂寂开新壠，乔木苍苍掩旧门。\n儒行公才竟何在，独怜棠树一枝存。",
        "dynasty": "唐",
        "collection_info": null
    },
    {
        "title": "酬屈突陜",
        "author": "刘长卿",
        "content": "落叶纷纷满四邻，萧条环堵绝风尘。\n乡看秋草归无路，家对寒江病且贫。\n藜杖懒迎征骑客，菊花能醉去官人。\n怜君计画谁知者，但见蓬蒿空没身。",
        "dynasty": "唐",
        "collection_info": null
    },
    {
        "title": "送惠法师游天台因怀智大师故居",
        "author": "刘长卿",
        "content": "翠屏瀑水知何在，鸟道猨啼过几重。\n落日独摇金策去，深山谁向石桥逢。\n定攀岩下丛生桂，欲买云中若箇峰。\n忆想东林禅诵处，寂寥惟听旧时钟。",
        "dynasty": "唐",
        "collection_info": null
    },
    {
        "title": "自夏口至鹦鹉洲夕望岳阳寄源中丞",
        "author": "刘长卿",
        "content": "[汀]洲无浪復无烟，楚客相思益渺然。\n汉口夕阳斜渡鸟，洞庭秋水远连天。\n孤城背岭寒吹角，独戍临江夜泊船。\n贾谊上书忧汉室，长沙谪去古今怜。",
        "dynasty": "唐",
        "collection_info": null
    },
    {
        "title": "送侯中丞流康州",
        "author": "刘长卿",
        "content": "长江极目带枫林，匹马孤云不可寻。\n迁播共知臣道枉，猜谗却为主恩深。\n辕门画角三军思，驿路青山万里心。\n北阙九重谁许屈，独看湘水泪霑襟。",
        "dynasty": "唐",
        "collection_info": null
    },
    {
        "title": "别严士元",
        "author": "刘长卿",
        "content": "春风倚棹阖闾城，水国春寒阴復晴。\n细雨湿衣看不见，闲花落地听无声。\n日斜江上孤帆影，草绿湖南万里情。\n东道若逢相识问，青袍今日误儒生。",
        "dynasty": "唐",
        "collection_info": null
    },
    {
        "title": "避地江东留别淮南使院诸公",
        "author": "刘长卿",
        "content": "长安路绝鸟飞通，万里孤云西復东。\n旧业已应成茂草，余生只是任飘蓬。\n何辞向物开秦镜，却使他人得楚弓。\n此去行持一竿竹，等闲将狎钓渔翁。",
        "dynasty": "唐",
        "collection_info": null
    },
    {
        "title": "罪所上御史惟则",
        "author": "刘长卿",
        "content": "误因微禄滞南昌，幽繫圜扉昼夜长。\n黄鹤翅垂同燕雀，青松心在任风霜。\n斗间谁与看冤气，盆下无由见太阳。\n贤达不能同感激，更于何处问苍苍。",
        "dynasty": "唐",
        "collection_info": null
    },
    {
        "title": "送台州李使君兼寄题国清寺",
        "author": "刘长卿",
        "content": "露冕新承明主恩，山城别是武陵源。\n花间五马时行县，山外千峰常在门。\n晴江洲渚带春草，古寺杉松深暮猨。\n知到应真飞锡处，因君一想已忘言。",
        "dynasty": "唐",
        "collection_info": null
    },
    {
        "title": "狱中闻收东京有赦",
        "author": "刘长卿",
        "content": "传闻阙下降丝纶，为报关东灭虏尘。\n壮志已怜成白首，余生犹待发青春。\n风霜何事偏伤物，天地无情亦爱人。\n持法不须张密网，恩波自解惜枯鳞。",
        "dynasty": "唐",
        "collection_info": null
    },
    {
        "title": "温汤客舍",
        "author": "刘长卿",
        "content": "冬狩温泉岁欲阑，宫城佳气晚宜看。\n汤熏仗裏千旗暖，雪照山边万井寒。\n君门献赋谁相达，客舍无钱輙自安。\n且喜礼闱秦镜在，还将妍丑付春官。",
        "dynasty": "唐",
        "collection_info": null
    },
    {
        "title": "送孙逸归庐山",
        "author": "刘长卿",
        "content": "鑪峰绝顶楚云衔，楚客东归栖此岩。\n彭蠡湖边香橘柚，浔阳郭外暗枫杉。\n青山不断三湘道，飞鸟空随万里帆。\n常爱此中多胜事，新诗他日伫开缄。",
        "dynasty": "唐",
        "collection_info": null
    },
    {
        "title": "送马秀才落第归江南",
        "author": "刘长卿",
        "content": "南客怀归乡梦频，东门怅别柳条新。\n慇懃斗酒城阴暮，荡漾孤舟楚水春。\n湘竹旧斑思帝子，江蓠初绿怨骚人。\n怜君此去未得意，陌上愁看泪满巾。",
        "dynasty": "唐",
        "collection_info": null
    },
    {
        "title": "送常十九归嵩少故林",
        "author": "刘长卿",
        "content": "迢迢此恨杳无涯，楚泽嵩丘千里赊。\n岐路别时惊一叶，云林归处忆三花。\n秋天苍翠寒飞鴈，古堞萧条晚噪鵶。\n他日山中逢胜事，桃源洞裏几人家。",
        "dynasty": "唐",
        "collection_info": null
    },
    {
        "title": "送宇文迁明府赴洪州张观察追摄丰城令",
        "author": "刘长卿",
        "content": "送君不復远为心，余亦扁舟湘水阴。\n路逐山光何处尽，春随草色向南深。\n陈蕃待客应悬榻，宓贱之官独抱琴。\n傥见主人论谪宦，尔来空有白头吟。",
        "dynasty": "唐",
        "collection_info": null
    },
    {
        "title": "送李将军",
        "author": "刘长卿",
        "content": "征西诸将一如君，报德谁能不顾勋。\n身逐塞鸿来万里，手披荒草看孤坟。\n擒生绝漠经胡雪，怀旧长沙哭楚云。\n归去萧条灞陵上，几人看葬李将军。",
        "dynasty": "唐",
        "collection_info": null
    },
    {
        "title": "西陵寄一上人",
        "author": "刘长卿",
        "content": "东山访道成开士，南渡隋阳作本师。\n了义惠心能善诱，吴风越俗罢淫祠。\n室中时见天人命，物外长悬海岳期。\n多谢清言异玄度，悬河高论有谁持。",
        "dynasty": "唐",
        "collection_info": null
    },
    {
        "title": "赋得",
        "author": "刘长卿",
        "content": "莺啼燕语报新年，马邑龙堆路几千。\n家住层城临汉苑，[心]随明月到胡天。\n机中锦字论长恨，楼上花枝笑独眠。\n为问元戎窦车骑，何时返斾勒燕然。",
        "dynasty": "唐",
        "collection_info": null
    },
    {
        "title": "三月李明府后亭泛舟",
        "author": "刘长卿",
        "content": "江南风景復如何，闻道新亭更欲过。\n处处纫兰春浦渌，萋萋籍草远山多。\n壶觞须就陶彭泽，时俗犹传晋永和。\n更待持桡徐转去，微风落日水增波。",
        "dynasty": "唐",
        "collection_info": null
    },
    {
        "title": "喜朱拾遗承恩拜命赴任上都",
        "author": "刘长卿",
        "content": "诏书征拜脱荷裳，身去东山闭草堂。\n阊阖九天通奏籍，华亭一鹤在朝行。\n沧洲离别风烟远，青琐幽深漏刻长。\n今日却迴垂钓处，海鸥相见已高翔。",
        "dynasty": "唐",
        "collection_info": null
    },
    {
        "title": "郧上送韦司士归上都旧业",
        "author": "刘长卿",
        "content": "前朝旧业想遗尘，今日他乡独尔身。\n郧地国除为过客，杜陵家在有何人。\n苍苔白露生三径，古木寒蝉满四邻。\n西去茫茫问归路，关河渐近泪盈巾。",
        "dynasty": "唐",
        "collection_info": null
    },
    {
        "title": "感怀",
        "author": "刘长卿",
        "content": "秋风落叶正堪悲，黄菊残花欲待谁。\n水近偏逢寒气早，山深常见日光迟。\n愁中卜命看周易，梦裏招魂读楚词。\n自笑不如湘浦鴈，飞来即是北归时。",
        "dynasty": "唐",
        "collection_info": null
    },
    {
        "title": "送杨于陵归宋汴州别业",
        "author": "刘长卿",
        "content": "半山溪雨带斜晖，向水残花映客衣。\n旅食嗟余当岁晚，能文似汝少年稀。\n新河柳色千株暗，故国云帆万里归。\n离乱要知君到处，寄书须及鴈南飞。",
        "dynasty": "唐",
        "collection_info": null
    },
    {
        "title": "送崔使君赴寿州",
        "author": "刘长卿",
        "content": "列郡专城分国忧，彤幨皂盖古诸侯。\n仲华遇主年犹少，公瑾论功位已酬。\n草色青青迎建隼，蝉声处处杂鸣驺。\n千里相思如可见，淮南木叶正惊秋。",
        "dynasty": "唐",
        "collection_info": null
    },
    {
        "title": "上阳宫望幸",
        "author": "刘长卿",
        "content": "玉辇西巡久未还，春光犹入上阳间。\n万木长承新雨露，千门空对旧河山。\n深花寂寂宫城闭，细草青青御路闲。\n独见彩云飞不尽，只应来去候龙颜。",
        "dynasty": "唐",
        "collection_info": null
    },
    {
        "title": "过裴舍人故居",
        "author": "刘长卿",
        "content": "惨惨天寒独掩扃，纷纷黄叶满空庭。\n孤坟何处依山木，百口无家学水萍。\n篱花犹及重阳发，邻笛那堪落日听。\n书幌无人长不捲，秋来芳草自为萤。",
        "dynasty": "唐",
        "collection_info": null
    },
    {
        "title": "登松江驿楼北望故园",
        "author": "刘长卿",
        "content": "泪尽江楼北望归，田园已陷百重围。\n平芜万里无人去，落日千山空鸟飞。\n孤舟漾漾寒潮小，极浦苍苍远树微。\n白鸥渔父徒相待，未扫欃枪懒息机。",
        "dynasty": "唐",
        "collection_info": null
    },
    {
        "title": "秋夜有怀高三十五适兼呈空上人",
        "author": "刘长卿",
        "content": "晚节逢君趣道深，结茅栽树近东林。\n吾师几度曾摩顶，高士何年遂发心。\n北渚三更闻过鴈，西城万里动寒砧。\n不见支公与玄度，相思拥膝坐长吟。",
        "dynasty": "唐",
        "collection_info": null
    },
    {
        "title": "送孔巢父赴河南军",
        "author": "刘长卿",
        "content": "江南相送隔烟波，况復新秋一鴈过。\n闻道全军征北虏，又言诗将会南河。\n边心冉冉乡人绝，寒色青青战马多。\n共许陈琳工奏记，知君名行未蹉跎。",
        "dynasty": "唐",
        "collection_info": null
    },
    {
        "title": "登润州万岁楼",
        "author": "刘长卿",
        "content": "高楼独上思依依，极浦遥山合翠微。\n江客不堪频北望，寒鸿何事又南飞。\n垂山古渡寒烟积，瓜步空洲远树稀。\n闻道王师犹转战，更能谈笑解重围。",
        "dynasty": "唐",
        "collection_info": null
    },
    {
        "title": "江楼送太康郭主簿赴岭南",
        "author": "刘长卿",
        "content": "对酒怜君安可论，当官爱士如平原。\n料钱用尽却为谤，食客空多谁报恩。\n万里孤舟向南越，苍梧云中暮帆灭。\n树色应无江北秋，天涯尚见淮阳月。\n驿路南随桂水流，猨声不绝到炎州。\n青山落日那堪望，谁见思君江上楼。",
        "dynasty": "唐",
        "collection_info": null
    },
    {
        "title": "客舍喜郑三见寄",
        "author": "刘长卿",
        "content": "客舍逢君未换衣，闭门愁见桃花飞。\n遥想故园今已尔，家人应念行人归。\n寂寞垂杨映深曲，长安日暮灵台宿。\n穷巷无人鸟雀闲，空庭新雨莓苔绿。\n北中分与故交疎，何幸仍迴长者车。\n十年未称平生意，好得辛勤谩读书。",
        "dynasty": "唐",
        "collection_info": null
    },
    {
        "title": "送贾三北游",
        "author": "刘长卿",
        "content": "贾生未达犹窘迫，身驰匹马邯郸陌。\n片云郊外遥送人，斗酒城边暮留客。\n顾予他日仰时髦，不堪此别相思劳。\n雨色新添漳水绿，夕阳远照苏门高。\n把袂相看衣共缁，穷愁只是惜良时。\n亦知到处逢下榻，莫滞秋风西上期。",
        "dynasty": "唐",
        "collection_info": null
    },
    {
        "title": "齐一和尚影堂",
        "author": "刘长卿",
        "content": "一公住世忘世纷，暂来復去谁能分。\n身寄虚空如过客，心将生灭是浮云。\n萧散浮云往不还，凄凉遗教殁仍传。\n旧地愁看双树在，空堂只是一灯悬。\n一灯长照恆河沙，双树犹落诸天花。\n天花寂寂香深殿，苔藓苍苍閟虚院。\n昔余精念访禅扉，常接微言清道机。\n今来寂寞无所得，唯共门人泪满衣。",
        "dynasty": "唐",
        "collection_info": null
    },
    {
        "title": "颍川留别司仓李万",
        "author": "刘长卿",
        "content": "故人早负干将器，谁言未展平生意。\n想君畴昔高步时，肯料如今折腰事。\n且知投刃皆若虚，日挥案牍常有余。\n槐暗公庭趋小吏，荷香陂水脍鲈鱼。\n客裏相逢款话深，如何岐路剩霑襟。\n白云西上催归念，颍水东流是别心。\n落日征骖随去尘，含情挥手背城闉。\n已恨良时空此别，不堪秋草更愁人。",
        "dynasty": "唐",
        "collection_info": null
    },
    {
        "title": "听笛歌",
        "author": "刘长卿",
        "content": "旧游怜我长沙谪，载酒沙头送迁客。\n天涯望月自霑衣，江上何人復吹笛。\n横笛能令孤客愁，渌波淡淡如不流。\n商声寥亮羽声苦，江天寂历江枫秋。\n静听关山闻一叫，三湘月色悲猨啸。\n又吹杨柳激繁音，千里春色伤人心。\n随风飘向何处落，唯见曲尽平湖深。\n明发与君离别后，马上一声堪白首。",
        "dynasty": "唐",
        "collection_info": null
    },
    {
        "title": "时平后送范伦归安州",
        "author": "刘长卿",
        "content": "昨闻战罢图麟阁，破虏收兵卷戎幕。\n沧海初看汉月明，紫微已见胡星落。\n忆昔扁舟此南渡，荆棘烟尘满归路。\n与君携手姑苏台，望乡一日登几迴。\n白云飞鸟去寂寞，吴山楚岫空崔嵬。\n事往时平还旧丘，青青春草近家愁。\n洛阳举目今谁在，颍水无情应自流。\n吴苑西人去欲稀，留连一日空知非。\n江潭岁尽愁不尽，鸿鴈春归身未归。\n万里遥悬帝乡忆，五年空带风尘色。\n却到长安逢故人，不道姓名应不识。",
        "dynasty": "唐",
        "collection_info": null
    },
    {
        "title": "小鸟篇上裴尹",
        "author": "刘长卿",
        "content": "藩篱小鸟何甚微，翩翩日夕空此飞。\n只缘六翮不自致，长似孤云无所依。\n西城黯黯斜晖落，众鸟纷纷皆有託。\n独立虽轻燕雀羣，孤飞远惧鹰鹯搏。\n自怜天上青云路，弔影徘徊独愁暮。\n衔花纵有报恩时，择木谁容托身处。\n岁月蹉跎飞不进，羽毛鹪顇何人问。\n遶树空随乌鹊惊，巢林只有鹪鹩分。\n主人庭中荫乔木，爱此清阴欲栖宿。\n少年挟弹遥相猜，遂使惊飞往復迴。\n不辞奋翼向君去，唯怕金丸随后来。",
        "dynasty": "唐",
        "collection_info": null
    },
    {
        "title": "登吴古城歌",
        "author": "刘长卿",
        "content": "登古城兮思古人，感贤达兮同埃尘。\n望平原兮寄远目，叹姑苏兮聚麋鹿。\n黄池高会事未终，沧海横流人荡覆。\n伍员杀身谁不冤，竟看墓树如所言。\n越王尝胆安可敌，远取石田何所益。\n一朝空谢会稽人，万古犹伤甬东客。\n黍离离兮城坡坨，牛羊践兮牧竖歌。\n野无人兮秋草绿，园为墟兮古木多。\n白杨萧萧悲故柯，黄雀啾啾争晚禾。\n荒阡断兮谁重过，孤舟逝兮愁若何。\n天寒日暮江枫落，叶去辞风水自波。",
        "dynasty": "唐",
        "collection_info": null
    },
    {
        "title": "疲兵篇",
        "author": "刘长卿",
        "content": "骄虏乘秋下蓟门，阴山日夕烟尘昏。\n三军疲马力已尽，百战残兵功未论。\n阵云泱漭屯塞北，羽书纷纷来不息。\n孤城望处增断肠，折剑看时可霑臆。\n元戎日夕且歌舞，不念关山久辛苦。\n自矜倚剑气凌云，却笑闻笳泪如雨。\n万里飘飖空此身，十年征战老胡尘。\n赤心报国无片赏，白首还家有几人。\n朔风萧萧动枯草，旌旗猎猎榆关道。\n汉月何曾照客心，胡笳只解催人老。\n军前仍欲破重围，闺裏犹应愁未归。\n小妇十年啼夜织，行人九月忆寒衣。\n饮马滹河晚更清，行吹羗笛远归营。\n只恨汉家多苦战，徒遗金镞满长城。",
        "dynasty": "唐",
        "collection_info": null
    },
    {
        "title": "新安送陆[澧]归江阴",
        "author": "刘长卿",
        "content": "新安路，人来去。\n早潮復晚潮，明日知何处。\n潮水无情亦解归，自怜长在新安住。",
        "dynasty": "唐",
        "collection_info": null
    },
    {
        "title": "弄白鸥歌",
        "author": "刘长卿",
        "content": "泛泛江上鸥，毛衣皓如雪。\n朝飞潇湘水，夜宿洞庭月。\n归客正夷犹，爱此沧江闲白鸥。",
        "dynasty": "唐",
        "collection_info": null
    },
    {
        "title": "长沙赠衡岳祝融峰般若禅师",
        "author": "刘长卿",
        "content": "般若公，般若公，负钵何时下祝融。\n归路却看飞鸟外，禅房空掩白云中。\n桂花寥寥闲自落，流水无心西復东。",
        "dynasty": "唐",
        "collection_info": null
    },
    {
        "title": "赠湘南渔父",
        "author": "刘长卿",
        "content": "闻君何所适，暮暮逢烟水。\n独与不繫舟，往来楚云裏。\n钓鱼非一岁，终日只如此。\n日落江清桂檝迟，纤鳞百尺深可窥。\n沈钩垂饵不在得，白首沧浪空自知。",
        "dynasty": "唐",
        "collection_info": null
    },
    {
        "title": "明月湾寻贺九不遇",
        "author": "刘长卿",
        "content": "楚水日夜绿，傍江春草滋。\n青青遥满目，万里伤心归。\n故人川上復何之，明月湾南空所思。\n故人不在明月在，谁见孤舟来去时。",
        "dynasty": "唐",
        "collection_info": null
    },
    {
        "title": "题曲阿三昧王佛殿前孤石",
        "author": "刘长卿",
        "content": "孤石自何处，对之疑旧游。\n氛氲岘首夕，苍翠剡中秋。\n迥出羣峰当殿前，雪山灵鹫惭贞坚。\n一片孤云长不去，莓苔古色空苍然。",
        "dynasty": "唐",
        "collection_info": null
    },
    {
        "title": "送友人东归",
        "author": "刘长卿",
        "content": "对酒灞亭暮，相看愁自深。\n河边草已绿，此别难为心。\n关路迢迢匹马归，垂杨寂寂数莺飞。\n怜君献策十余载，今日犹为一布衣。",
        "dynasty": "唐",
        "collection_info": null
    },
    {
        "title": "入桂渚次砂牛石穴",
        "author": "刘长卿",
        "content": "扁舟傍归路，日暮潇湘深。\n湘水清见底，楚云淡无心。\n片帆落桂渚，独夜依枫林。\n枫林月出猨声苦，桂渚天寒桂花吐。\n此中无处不堪愁，江客相看泪如雨。",
        "dynasty": "唐",
        "collection_info": null
    },
    {
        "title": "严陵钓台送李康成赴江东使",
        "author": "刘长卿",
        "content": "潺湲子陵濑，髣髴如在目。\n七里人已非，千年水空绿。\n新安江上孤帆远，应逐枫林万余转。\n古台落日共萧条，寒水无波更清浅。\n台上渔竿不復持，却令猨鸟向人悲。\n滩声山翠至今在，迟尔行舟晚泊时。",
        "dynasty": "唐",
        "collection_info": null
    },
    {
        "title": "送姨子弟往南郊",
        "author": "刘长卿",
        "content": "一展慰久阔，寸心仍未伸。\n别时两童稚，及此俱成人。\n那堪适会面，遽已悲分首。\n客路向楚云，河桥对衰柳。\n送君匹马别河桥，汝南山郭寒萧条。\n今我单车復西上，郎去灞陵转惆怅。\n何处共伤离别心，明月亭亭两乡望。",
        "dynasty": "唐",
        "collection_info": null
    },
    {
        "title": "铜雀台",
        "author": "刘长卿",
        "content": "娇爱更何日，高台空数层。\n含啼映双袖，不忍看西陵。\n漳河东流无復来，百花辇路为苍苔。\n[青]楼月夜长寂寞，碧云日暮空徘徊。\n君不见邺中万事非昔时，古人不在今人悲。\n春风不逐君王去，草色年年旧宫路。\n宫中歌舞已浮云，空指行人往来处。",
        "dynasty": "唐",
        "collection_info": null
    },
    {
        "title": "王昭君歌",
        "author": "刘长卿",
        "content": "自矜娇艳色，不顾丹青人。\n那知粉绘能相负，却使容华翻误身。\n上马辞君嫁骄虏，玉颜对人啼不语。\n北风鴈急浮云秋，万里独见黄河流。\n纤腰不復汉宫宠，双蛾长向胡天愁。\n琵琶弦中苦调多，萧萧羌笛声相和。\n谁怜一曲传乐府，能使千秋伤绮罗。",
        "dynasty": "唐",
        "collection_info": null
    },
    {
        "title": "送杜越江佐觐省往新安江",
        "author": "刘长卿",
        "content": "去帆楚天外，望远愁復积。\n想见新安江，扁舟一行客。\n清流数千丈，底下看白石。\n色混元气深，波连洞庭碧。\n鸣桹去未已，前路行可觌。\n猨鸟悲啾啾，杉松雨声夕。\n送君东赴归宁期，新安江水远相随。\n见说江中孤屿在，此行应赋谢公诗。",
        "dynasty": "唐",
        "collection_info": null
    },
    {
        "title": "湘中忆归",
        "author": "刘长卿",
        "content": "终日空理棹，经年犹别家。\n顷来行已远，弥觉天无涯。\n白云意自深，沧海梦难隔。\n迢递万里帆，飘飖一行客。\n独怜西江外，远寄风波裏。\n平湖流楚天，孤鴈渡湘水。\n湘流澹澹空愁予，猨啼啾啾满南楚。\n扁舟泊处闻此声，江客相看泪如雨。",
        "dynasty": "唐",
        "collection_info": null
    },
    {
        "title": "送郭六侍从之武陵郡",
        "author": "刘长卿",
        "content": "常爱武陵郡，羡君将远寻。\n空怜世界迫，孤负桃源心。\n洛阳遥想桃源隔，野水闲流春自碧。\n花下常迷楚客船，洞中时见秦人宅。\n落日相看斗酒前，送君南望但依然。\n河梁马首随春草，江路猨声愁暮天。\n丈人别乘佐分忧，才子趋庭兼胜游。\n澧浦荆门行可见，知君诗兴满沧洲。",
        "dynasty": "唐",
        "collection_info": null
    },
    {
        "title": "山鸜鹆歌",
        "author": "刘长卿",
        "content": "山鸜鹆，长在此山吟古木。\n嘲唽相呼响空谷，哀鸣万变如成曲。\n江南逐臣悲放逐，倚树听之心断续。\n巴人峡裏自闻猨，燕客水头空击筑。\n山鸜鹆，一生不及双黄鹄。\n朝去秋田啄残粟，暮入寒林啸羣族。\n鸣相逐，啄残粟，食不足。\n青云杳杳无力飞，白露苍苍抱枝宿。\n不知何事守空山，万壑千峰自愁独。",
        "dynasty": "唐",
        "collection_info": null
    },
    {
        "title": "望龙山怀道士许法棱",
        "author": "刘长卿",
        "content": "心惆怅，望龙山。\n云之际，鸟独还。\n悬崖绝壁几千丈，绿萝袅袅不可攀。\n龙山高，谁能践。\n灵原中，苍翠晚。\n岚烟瀑水如向人，终日迢迢空在眼。\n中有一人披霓裳，诵经山顶飧琼浆。\n空林闲坐独焚香，真官列侍俨成行。\n朝入青霄礼玉堂，夜扫白云眠石床。\n桃花洞裏居人满，桂树山中住日长，龙山高高遥相望。",
        "dynasty": "唐",
        "collection_info": null
    },
    {
        "title": "戏赠干越尼子歌",
        "author": "刘长卿",
        "content": "鄱阳女子年十五，家本秦人今在楚。\n厌向春江空浣沙，龙宫落髮披袈裟。\n五年持戒长一食，至今犹自颜如花。\n亭亭独立青莲下，忍草禅枝绕精舍。\n自用黄金买地居，能嫌碧玉随人嫁。\n北客相逢疑姓秦，铅花抛却仍青春。\n一花一竹如有意，不语不笑能留人。\n黄鹂欲栖白日暮，天香未散经行处。\n却对香炉闲诵经，春泉漱玉寒泠泠。\n云房寂寂夜钟后，吴音清切令人听。\n人听吴音歌一曲，杳然如在诸天宿。\n谁堪世事更相牵，惆怅迴船江水渌。",
        "dynasty": "唐",
        "collection_info": null
    },
    {
        "title": "游四窗",
        "author": "刘长卿",
        "content": "四明山绝奇，自古说登陆。\n苍崖倚天立，覆石如覆屋。\n玲珑开户牖，落落明四目。\n箕星分南野，有斗挂檐北。\n日月居东西，朝昏互出没。\n我来游其间，寄傲巾半幅。\n白云本无心，悠然伴幽独。\n对此脱尘鞅，顿忘荣与辱。\n长笑天地宽，仙风吹佩玉。",
        "dynasty": "唐",
        "collection_info": null
    },
    {
        "title": "和中丞出使恩命过终南别业",
        "author": "刘长卿",
        "content": "不过林园久，多因宠遇偏。\n故山长寂寂，春草过年年。\n花待朝衣间，云迎驿骑连。\n松萝深旧閤，樵木散闲田。\n拜阙贪摇佩，看琴懒更弦。\n君恩催早入，已梦[傅]岩边。",
        "dynasty": "唐",
        "collection_info": null
    },
    {
        "title": "岳阳楼",
        "author": "刘长卿",
        "content": "行尽清溪日已蹉，云容山影两嵯峨。\n楼前归客怨秋梦，湖上美人疑夜歌。\n独坐高高风势急，平湖渺渺月明多。\n终期一艇载樵去，来往片帆愁白波。",
        "dynasty": "唐",
        "collection_info": null
    },
    {
        "title": "春望寄王涔阳",
        "author": "刘长卿",
        "content": "清明别后雨晴时，极浦空颦一望眉。\n湖畔春山烟点点，云中远树墨离离。\n依微水戍闻钲鼓，掩映沙村见酒旗。\n风暖草长愁自醉，行吟无处寄相思。",
        "dynasty": "唐",
        "collection_info": null
    },
    {
        "title": "留辞",
        "author": "刘长卿",
        "content": "南楚迢迢通汉口，西江淼淼去扬州。\n春风已遣归心促，纵復芳菲不可留。",
        "dynasty": "唐",
        "collection_info": null
    },
    {
        "title": "题杼山癸亭得暮字",
        "author": "颜真卿",
        "content": "杼山多幽绝，胜事盈跬步。\n前者虽登攀，淹留恨晨暮。\n及兹纡胜引，曾是美无度。\n歘构三癸亭，实为陆生故。\n高贤能剏物，疏凿皆有趣。\n不越方丈间，居然云霄遇。\n巍峨倚修岫，旷望临古渡。\n左右苔石攒，低昂桂枝蠹。\n山僧狎猨狖，巢鸟来枳椇。\n俯视何楷台，傍瞻戴颙路。\n迟迴未能下，夕照明村树。",
        "dynasty": "唐",
        "collection_info": null
    },
    {
        "title": "谢陆处士杼山折青桂花见寄之什",
        "author": "颜真卿",
        "content": "羣子游杼山，山寒桂花白。\n绿荑含素蕚，采折自逋客。\n忽枉岩中诗，芳香润金石。\n全高南越蠹，岂谢东堂策。\n会惬名山期，从君恣幽觌。",
        "dynasty": "唐",
        "collection_info": null
    },
    {
        "title": "赠裴将军",
        "author": "颜真卿",
        "content": "大君制六合，猛将清九垓。\n战马若龙虎，腾凌何壮哉。\n将军临八荒，烜赫耀英材。\n劒舞若游电，随风萦且迴。\n登高望天山，白云正崔巍。\n入阵破骄虏，威名雄震雷。\n一射百马倒，再射万夫开。\n匈奴不敢敌，相呼归去来。\n功成报天子，可以画麟台。",
        "dynasty": "唐",
        "collection_info": null
    },
    {
        "title": "赠僧皎然",
        "author": "颜真卿",
        "content": "秋意西山多，别岑萦左次。\n缮亭历三癸，趾趾邻什寺。\n元化隐灵踪，始君启高致。\n诛榛养翘楚，鞭草理芳穗。\n俯砌披水容，逼天扫峰翠。\n境新耳目换，物远风尘异。\n倚石忘世情，援云得真意。\n嘉林幸勿剪，禅侣欣可庇。\n卫法大臣过，佐游羣英萃。\n龙池护清激，虎节到深邃。\n徒想嵊顶期，于今没遗记。",
        "dynasty": "唐",
        "collection_info": null
    },
    {
        "title": "咏陶渊明",
        "author": "颜真卿",
        "content": "张良思报韩，龚胜耻事新。\n狙击不肯就，舍生悲缙绅。\n呜呼陶渊明，奕叶为晋臣。\n自以公相后，每怀宗国屯。\n题诗庚子岁，自谓羲皇人。\n手持山海经，头戴漉酒巾。\n兴逐孤云外，心随还鸟泯。",
        "dynasty": "唐",
        "collection_info": null
    },
    {
        "title": "三言拟五杂组二首 一",
        "author": "颜真卿",
        "content": "五杂组，绣与锦。\n往復还，兴又寝。\n不得已，病伏枕。",
        "dynasty": "唐",
        "collection_info": null
    },
    {
        "title": "三言拟五杂组二首 二",
        "author": "颜真卿",
        "content": "五杂组，甘咸醋。\n往復还，乌与兔。\n不得已，韶光度。",
        "dynasty": "唐",
        "collection_info": null
    },
    {
        "title": "使过瑶台寺有怀圆寂上人",
        "author": "颜真卿",
        "content": "上人居此寺，不出三十年。\n万法元无着，一心唯趣禅。\n忽纡尘外轸，远访区中缘。\n及尔不復见，支提犹岌然。",
        "dynasty": "唐",
        "collection_info": null
    },
    {
        "title": "登平望桥下作",
        "author": "颜真卿",
        "content": "登桥试长望，望极与天平。\n际海蒹葭色，终朝凫鴈声。\n近山犹髣髴，远水忽微明。\n更览诸公作，知高题柱名。",
        "dynasty": "唐",
        "collection_info": null
    },
    {
        "title": "刻清远道士诗因而继作",
        "author": "颜真卿",
        "content": "不到东西寺，于今五十春。\n朅来从旧赏，林壑宛相亲。\n吴子多藏日，秦王厌胜辰。\n劒池穿万仞，盘石坐千人。\n金气腾为虎，琴台化若神。\n登坛仰生一，舍宅叹珣珉。\n中岭分双树，迴峦绝四邻。\n窥临江海接，崇饰四时新。\n客有神仙者，于兹雅丽陈。\n名高清远峡，文聚斗牛津。\n迹异心宁间，声同质岂均。\n悠然千载后，知我揖光尘。",
        "dynasty": "唐",
        "collection_info": null
    },
    {
        "title": "杂诗六首 一",
        "author": "李华",
        "content": "黄钟扣元音，律吕更循环。\n邪气悖正声，郑卫生其间。\n典乐忽涓微，波浪与天浑。\n嘈嘈鸱枭动，好鸟徒绵蛮。\n王吉归乡里，甘心长闭关。",
        "dynasty": "唐",
        "collection_info": null
    },
    {
        "title": "杂诗六首 二",
        "author": "李华",
        "content": "玄黄与丹青，五气之正色。\n圣人端其源，上下皆有则。\n齐侯好紫衣，魏帝妇人饰。\n女奴厌金翠，倾海未满臆。\n何忍严子陵，羊裘死荆棘。",
        "dynasty": "唐",
        "collection_info": null
    },
    {
        "title": "杂诗六首 三",
        "author": "李华",
        "content": "甘酸不私人，元和运五行。\n生人受其用，味正心亦平。\n爪牙相践伤，日与性命争。\n圣人不能绝，钻燧与炮烹。\n嗜慾乘此炽，百金资一倾。\n正销神耗衰，邪胜体充盈。\n颜子有余乐，瓢中寒水清。",
        "dynasty": "唐",
        "collection_info": null
    },
    {
        "title": "杂诗六首 四",
        "author": "李华",
        "content": "阴魄沦宇宙，太阳假其明。\n臣道不敢专，由此见亏盈。\n未闻东菑稼，一气嘉谷成。\n上天降寒暑，地利乃可生。\n葛藟附柔木，繁阴蔽曾原。\n风霜摧枝干，不復庇本根。\n女萝依松柏，然后得长存。",
        "dynasty": "唐",
        "collection_info": null
    },
    {
        "title": "杂诗六首 五",
        "author": "李华",
        "content": "孔光尊董贤，胡广惭李固。\n儒风冠天下，而乃败王度。\n绛侯与愽陆，忠朴受遗顾。\n求名不考实，文弊反成蠹。",
        "dynasty": "唐",
        "collection_info": null
    },
    {
        "title": "杂诗六首 六",
        "author": "李华",
        "content": "结交得书生，书生钝且直。\n争权復争利，终不得其力。\n我逢纵横者，是我牙与翼。\n相旋如疾风，并命趋紫极。\n奔车得停轨，风火何相逼。\n仁义岂有常，肝胆反为贼。\n勿嫌书生直，钝直深可忆。",
        "dynasty": "唐",
        "collection_info": null
    },
    {
        "title": "咏史十一首 一",
        "author": "李华",
        "content": "昂藏獬豸兽，出自太平年。\n乱代乃潜伏，纵人为祸愆。\n尝闻断马劒，每壮朱云贤。\n身死名不灭，寒风吹[墓]田。\n精灵如有在，幽愤满松烟。",
        "dynasty": "唐",
        "collection_info": null
    },
    {
        "title": "咏史十一首 二",
        "author": "李华",
        "content": "汉皇修雅乐，乘舆临太学。\n三老与五更，天王亲割牲。\n一人调风俗，万国和且平。\n单于骤款塞，武库欲销兵。\n文物此朝盛，君臣何穆清。\n至今壝坛下，如有箫韶声。",
        "dynasty": "唐",
        "collection_info": null
    },
    {
        "title": "咏史十一首 三",
        "author": "李华",
        "content": "巢许在嵩颍，陶唐不得臣。\n九州尚洗耳，一命安能亲。\n绵邈数千祀，丘中谁隐沦。\n朝游公卿府，夕是山林人。\n蒲帛扬侧陋，薜萝为缙绅。\n九重念入梦，三事思降神。\n且设庭中燎，宁窥泉下鳞。",
        "dynasty": "唐",
        "collection_info": null
    },
    {
        "title": "咏史十一首 四",
        "author": "李华",
        "content": "汉时征百粤，杨仆将楼船。\n幕府功未立，江湖已骚然。\n岛夷非敢乱，政暴地仍偏。\n得罪因怀璧，防身辄控弦。\n三军求裂土，万里讵闻天。\n魏阙心犹在，旗门首已悬。\n如何得良吏，一为制方圆。",
        "dynasty": "唐",
        "collection_info": null
    },
    {
        "title": "咏史十一首 五",
        "author": "李华",
        "content": "秦灭汉帝兴，南山有遗老。\n危冠揖万乘，幸得厌征讨。\n当君逐鹿时，臣等已枯槁。\n宁知市朝变，但觉林泉好。\n高卧三十年，相看成四皓。\n帝言翁甚善，见顾何不早。\n咸称太子仁，重义亦尊道。\n侧闻骊姬事，申生不自保。\n暂出商山云，朅来趋洒扫。\n东宫成羽翼，楚舞伤怀抱。\n后代无其人，戾园满秋草。",
        "dynasty": "唐",
        "collection_info": null
    },
    {
        "title": "咏史十一首 六",
        "author": "李华",
        "content": "日照昆崙上，羽人披羽衣。\n乘龙驾云雾，欲往心无违。\n此山在西北，乃是神仙国。\n灵气皆自然，求之不可得。\n何为汉武帝，精思徧羣山。\n糜费巨万计，宫车终不还。\n苍苍茂陵树，足以戒人间。",
        "dynasty": "唐",
        "collection_info": null
    },
    {
        "title": "咏史十一首 七",
        "author": "李华",
        "content": "天生忠与义，本以佐雍熙。\n何意李司隶，而当昏乱时。\n古坟襄城野，斜径横秋陂。\n况不禁樵采，茅莎无孑遗。\n高标尚可仰，精爽今何之。\n一忤中常侍，衔冤谁见知。\n尝观党锢传，抚卷不胜悲。",
        "dynasty": "唐",
        "collection_info": null
    },
    {
        "title": "咏史十一首 八",
        "author": "李华",
        "content": "文侯耽郑卫，一听一忘餐。\n白雪燕姬舞，朱弦赵女弹。\n淫声流不返，慆荡日无端。\n献岁受朝时，鸣钟讌百官。\n两床陈管磬，九奏殊未阑。\n对此唯恐卧，更能整衣冠。",
        "dynasty": "唐",
        "collection_info": null
    },
    {
        "title": "咏史十一首 九",
        "author": "李华",
        "content": "蜀主相诸葛，功高名亦尊。\n驱驰千万众，怒目瞰中原。\n曹伯任公孙，国亡身不存。\n社宫久芜没，白鴈犹飞翻。\n勿言君臣合，可以济黎元。\n为蜀谅不易，如曹难復论。",
        "dynasty": "唐",
        "collection_info": null
    },
    {
        "title": "咏史十一首 十",
        "author": "李华",
        "content": "六国韩最弱，末年尤畏秦。\n郑生为韩计，且欲疲秦人。\n利物可分社，原情堪灭身。\n咸阳古城下，万顷稻苗新。",
        "dynasty": "唐",
        "collection_info": null
    },
    {
        "title": "咏史十一首 十一",
        "author": "李华",
        "content": "沂水春可涉，泮宫映杨叶。\n丽色异人间，珊珊摇佩环。\n展禽恆独处，深巷生禾黍。\n城上飞海云，城中暗春雨。\n适来鸣佩者，復是谁家女。\n泥沾珠缀履，雨湿翠毛簪。\n电影开莲脸，雷声飞蕙心。\n自言沂水曲，采萍兼采菉。\n归径虽可寻，天阴光景促。\n怜君贞且独，愿许君家宿。\n徒劳惜衾枕，了不顾双蛾。\n艳质诚可重，淫风如礼何。\n周王惑襃姒，城阙成陂陁。",
        "dynasty": "唐",
        "collection_info": null
    },
    {
        "title": "云母泉诗",
        "author": "李华",
        "content": "晨登玄石岭，岭上寒松声。\n朗日风雨霁，高秋天地清。\n山门开古寺，石窦含纯精。\n洞彻净金界，夤缘流玉英。\n泽药滋畦茂，气染茶瓯馨。\n饮液尽眉寿，飡和皆体平。\n琼浆驻容髮，甘露莹心灵。\n岱谷谢巧妙，匡山徒有名。\n愿言构蓬荜，荷锸引泠泠。\n访道出人世，招贤依福庭。\n此心不能已，寤寐见吾兄。\n曾结颍阳契，穷年无所成。\n东西同放逐，蛇豕尚纵横。\n江汉阻携手，天涯万里情。\n恩光起憔悴，西上谒承明。\n秋色变江树，相思纷以盈。\n猨啼巴丘戍，月上武陵城。\n共恨川路永，无由会友生。\n云泉不可忘，何日遂躬耕。",
        "dynasty": "唐",
        "collection_info": null
    },
    {
        "title": "寄赵七侍御",
        "author": "李华",
        "content": "摇桨曙江流，江清山復重。\n心惬赏未足，川迥失前峰。\n凌滩出极浦，旷若天池通。\n君阳青嵯峨，开拆混元中。\n九潭鱼龙窟，仙成羽人宫。\n阴奥潜鬼物，精光动烟空。\n玄猨啼深茏，白鸟戏葱蒙。\n飞湍鸣金石，激溜鼓雷风。\n雨濯万木鲜，霞照千山浓。\n草闲长余绿，花静落幽红。\n渚烟见晨钓，山月闻夜舂。\n覆溪窈窕波，涵石淘溶溶。\n丹丘忽聚散，素壁相奔衝。\n白日破昏霭，灵山出其东。\n势排昊苍上，气压吴越雄。\n迴头望云卿，此恨发吾衷。\n昔日萧邵游，四人纔成童。\n属词慕孔门，入仕希上公。\n纬卿陷非罪，折我昆吾锋。\n茂挺独先觉，拔身渡京虹。\n斯人谢明代，百代坠鹓鸿。\n世故坠横流，与君哀路穷。\n相顾无死节，蒙恩逐殊封。\n天波洗其瑕，朱衣备朝容。\n一别凡十年，岂期復相从。\n余生得携手，遗此两孱翁。\n羣迁失莺羽，后凋惜长松。\n衰旅难重别，悽悽满心胸。\n遇胜悲独游，贪奇怅孤逢。\n禽尚彼何人，胡为束樊笼。\n吾师度门教，投弁蹑遐踪。",
        "dynasty": "唐",
        "collection_info": null
    },
    {
        "title": "仙游寺",
        "author": "李华",
        "content": "舍事入樵径，云木深谷口。\n万壑移晦明，千峰转前后。\n嶷然龙潭上，石势若奔走。\n开拆秋天光，崩腾夏雷吼。\n灵溪自兹去，纡直互纷纠。\n听声静復喧，望色无更有。\n冥冥翠微下，高殿映杉柳。\n滴滴洞穴中，悬泉响相扣。\n昔时秦王女，羽化年代久。\n日暮松风来，箫声生左右。\n早窥神仙箓，愿结芝朮友。\n安得羡门方，青囊繫吾肘。",
        "dynasty": "唐",
        "collection_info": null
    },
    {
        "title": "春游吟",
        "author": "李华",
        "content": "初春遍芳甸，千里蔼盈瞩。\n美人摘新英，步步翫春绿。\n所思杳何处，宛在吴江曲。\n可怜不得共芳菲，日暮归来泪满衣。",
        "dynasty": "唐",
        "collection_info": null
    },
    {
        "title": "长门怨",
        "author": "李华",
        "content": "弱体鸳鸯荐，啼妆翡翠衾。\n鸦鸣秋殿晓，人静禁门深。\n每忆椒房宠，那堪永巷阴。\n自惊罗带缓，非復旧来心。",
        "dynasty": "唐",
        "collection_info": null
    },
    {
        "title": "奉使朔方赠郭都护",
        "author": "李华",
        "content": "绝塞临光禄，孤营佐贰师。\n铁衣山月冷，金鼓朔风悲。\n都护征兵日，将军破虏时。\n扬鞭玉关道，回首望旌旗。",
        "dynasty": "唐",
        "collection_info": null
    },
    {
        "title": "尚书都堂瓦松",
        "author": "李华",
        "content": "华省秘仙踪，高堂露瓦松。\n叶因春后长，花为雨来浓。\n影混鸳鸯色，光含翡翠容。\n天然斯所寄，地势太无从。\n接栋临双阙，连甍近九重。\n宁知深涧底，霜雪岁兼封。",
        "dynasty": "唐",
        "collection_info": null
    },
    {
        "title": "海上生明月",
        "author": "李华",
        "content": "皎皎秋中月，团团海上生。\n影开金镜满，轮抱玉壶清。\n渐出三山岊，将凌一汉横。\n素娥尝药去，乌鹊遶枝惊。\n照水光偏白，浮云色最明。\n此时尧砌下，蓂荚自将荣。",
        "dynasty": "唐",
        "collection_info": null
    },
    {
        "title": "晚日湖上寄所思",
        "author": "李华",
        "content": "与君为近别，不啻远相思。\n落日平湖上，看山对此时。",
        "dynasty": "唐",
        "collection_info": null
    },
    {
        "title": "寄从弟",
        "author": "李华",
        "content": "眼病身亦病，浮生已半空。\n迢迢千里月，应与惠连同。",
        "dynasty": "唐",
        "collection_info": null
    },
    {
        "title": "奉寄彭城公",
        "author": "李华",
        "content": "公子三千客，人人愿报恩。\n应怜抱关者，贫病老夷门。",
        "dynasty": "唐",
        "collection_info": null
    },
    {
        "title": "春行寄兴",
        "author": "李华",
        "content": "宜阳城下草萋萋，涧水东流復向西。\n芳树无人花自落，春山一路鸟空啼。",
        "dynasty": "唐",
        "collection_info": null
    },
    {
        "title": "江有枫一篇十章 一",
        "author": "萧颖士",
        "content": "江有枫，其叶蒙蒙。\n我友自东，于以游从。",
        "dynasty": "唐",
        "collection_info": null
    },
    {
        "title": "江有枫一篇十章 二",
        "author": "萧颖士",
        "content": "山有槭，其叶漠漠。\n我友徂北，于以休息。",
        "dynasty": "唐",
        "collection_info": null
    },
    {
        "title": "江有枫一篇十章 三",
        "author": "萧颖士",
        "content": "想彼槭矣，亦类其枫。\n矧伊怀人，而忘其东。",
        "dynasty": "唐",
        "collection_info": null
    },
    {
        "title": "江有枫一篇十章 四",
        "author": "萧颖士",
        "content": "东可游矣，会之丘矣。\n于山于水，于庙于寺。\n于亭于里，君子游焉。\n于以宴喜，其乐亹亹。",
        "dynasty": "唐",
        "collection_info": null
    },
    {
        "title": "江有枫一篇十章 五",
        "author": "萧颖士",
        "content": "粤东可居，彼吴之墟。\n有田有庭，有朋有书。\n有莼有鱼，君子居焉。\n惟以宴醑，其乐徐徐。",
        "dynasty": "唐",
        "collection_info": null
    },
    {
        "title": "江有枫一篇十章 六",
        "author": "萧颖士",
        "content": "我朋在矣，彼陆之子。\n如松如杞，淑问不已。",
        "dynasty": "唐",
        "collection_info": null
    },
    {
        "title": "江有枫一篇十章 七",
        "author": "萧颖士",
        "content": "我友于征，彼郑之子。\n如琇如英，德音孔明。",
        "dynasty": "唐",
        "collection_info": null
    },
    {
        "title": "江有枫一篇十章 八",
        "author": "萧颖士",
        "content": "我思震泽，菱芡幕幕。\n寤寐如觌，我思剡溪。\n杉篠萋萋，寤寐无迷。",
        "dynasty": "唐",
        "collection_info": null
    },
    {
        "title": "江有枫一篇十章 九",
        "author": "萧颖士",
        "content": "有鸟有鸟，粤鸥与鹭。\n浮湍戏渚，皓然洁素。\n忘其猜妒，彼何人斯，曾足伤惧。",
        "dynasty": "唐",
        "collection_info": null
    },
    {
        "title": "江有枫一篇十章 十",
        "author": "萧颖士",
        "content": "此惧惟何，惧寘于罗。\n彼骄者子，谗言孔多。\n我闻先师，体命委和。\n公伯之愬，则如予何。\n怅然山河，惟以啸歌，其忧也哉。",
        "dynasty": "唐",
        "collection_info": null
    },
    {
        "title": "菊荣一篇五章 一",
        "author": "萧颖士",
        "content": "采采者菊，芬其荣斯。\n紫英黄萼，照灼丹墀。\n恺悌君子，佩服攸宜。\n王国是维，大君是毗。\n贻尔子孙，百禄萃之。",
        "dynasty": "唐",
        "collection_info": null
    },
    {
        "title": "菊荣一篇五章 二",
        "author": "萧颖士",
        "content": "采采者菊，于邑之城。\n旧根新茎，布叶垂英。\n彼美淑人，应家之祯。\n有弦既鸣，我政则平。\n宜尔栋崇，必復其庆。",
        "dynasty": "唐",
        "collection_info": null
    },
    {
        "title": "菊荣一篇五章 三",
        "author": "萧颖士",
        "content": "采采者菊，于邦之府。\n阴槐翳柳，迩楹近宇。\n彼劳者子，喧卑是处。\n慨其莫知，蕴结谁语。\n企彼高人，色斯遐举。",
        "dynasty": "唐",
        "collection_info": null
    },
    {
        "title": "菊荣一篇五章 四",
        "author": "萧颖士",
        "content": "采采者菊，于宾之馆。\n既低其枝，又弱其干。\n有斐君子，是焉披翫。\n良辰旨酒，宴饮无算。\n怆其仳别，终然永叹。",
        "dynasty": "唐",
        "collection_info": null
    },
    {
        "title": "菊荣一篇五章 五",
        "author": "萧颖士",
        "content": "岁方晏矣，霜露残促。\n谁其荣斯，有英者菊。\n岂微春华，懿此贞色。\n人之侮我，混于薪棘。\n诗人有言，好是正直。",
        "dynasty": "唐",
        "collection_info": null
    },
    {
        "title": "凉雨一章",
        "author": "萧颖士",
        "content": "习习凉风，泠泠浮飙。\n君子乐胥，于其宾僚。\n有女斯夭，式歌且谣。\n欲言终宥，惟以招邀，于胥乐兮。",
        "dynasty": "唐",
        "collection_info": null
    },
    {
        "title": "有竹一篇七章",
        "author": "萧颖士",
        "content": "有竹斯竿，于阁之前。\n君子秉心，惟其贞坚兮。\n有竿斯竹，于阁之侧。\n君子秉操，惟其正直兮。\n彼蔚者竹，萧其森矣。\n有开者閤，宛其深矣。\n迴檐幽砌，如翼如齿。\n冬之霄，霰雪斯瀌。\n我有金鑪，熺其以歊。\n夏之日，炎景斯郁。\n我有珍簟，凄其以栗。\n彼纷者务，体其豫矣。\n有旨者酒，欢其且矣。\n友僚萃止，跗蕚载韡。\n彼美公之姓兮，那欤应积庆兮，期子惟去之柄兮。",
        "dynasty": "唐",
        "collection_info": null
    },
    {
        "title": "有竹一篇七章 一",
        "author": "萧颖士",
        "content": "有竹斯竿，于阁之前。\n君子秉心，惟其贞坚兮。",
        "dynasty": "唐",
        "collection_info": null
    },
    {
        "title": "有竹一篇七章 二",
        "author": "萧颖士",
        "content": "有竿斯竹，于阁之侧。\n君子秉操，惟其正直兮。",
        "dynasty": "唐",
        "collection_info": null
    },
    {
        "title": "有竹一篇七章 三",
        "author": "萧颖士",
        "content": "彼蔚者竹，萧其森矣。\n有开者閤，宛其深矣。\n迴檐幽砌，如翼如齿。",
        "dynasty": "唐",
        "collection_info": null
    },
    {
        "title": "有竹一篇七章 四",
        "author": "萧颖士",
        "content": "冬之霄，霰雪斯瀌。\n我有金鑪，熺其以歊。",
        "dynasty": "唐",
        "collection_info": null
    },
    {
        "title": "有竹一篇七章 五",
        "author": "萧颖士",
        "content": "夏之日，炎景斯郁。\n我有珍簟，凄其以栗。",
        "dynasty": "唐",
        "collection_info": null
    },
    {
        "title": "有竹一篇七章 六",
        "author": "萧颖士",
        "content": "彼纷者务，体其豫矣。\n有旨者酒，欢其且矣。\n友僚萃止，跗蕚载韡。",
        "dynasty": "唐",
        "collection_info": null
    },
    {
        "title": "有竹一篇七章 七",
        "author": "萧颖士",
        "content": "彼美公之姓兮，那欤应积庆兮，期子惟去之柄兮。",
        "dynasty": "唐",
        "collection_info": null
    },
    {
        "title": "江有归舟三章 一",
        "author": "萧颖士",
        "content": "江有归舟，亦乱其流。\n之子言旋，嘉名孔修。\n扬于王庭，允焯其休。",
        "dynasty": "唐",
        "collection_info": null
    },
    {
        "title": "江有归舟三章 二",
        "author": "萧颖士",
        "content": "舟既归止，人亦荣止。\n兄矣弟矣，孝斯践矣。\n称觞燕喜，于岵于屺。",
        "dynasty": "唐",
        "collection_info": null
    },
    {
        "title": "江有归舟三章 三",
        "author": "萧颖士",
        "content": "彼游惟帆，匪风不扬。\n有彬伊父，匪学不彰。\n予其怀而，勉尔无忘。",
        "dynasty": "唐",
        "collection_info": null
    },
    {
        "title": "过河滨和文学张志尹",
        "author": "萧颖士",
        "content": "隆古日以远，举世丧其淳。\n慷慨怀黄虞，化理何由臻。\n步出城西门，裴回见河滨。\n当其侧陋时，河水清且潾。\n沧桑一以变，莽然翳荆榛。\n至化无苦窳，宇宙将陶甄。\n太息感悲泉，人往迹未湮。\n瑟瑟寒原暮，冷风吹衣巾。\n顾我谫劣质，希圣杳无因。\n且尽登临意，斗酒欢相亲。",
        "dynasty": "唐",
        "collection_info": null
    },
    {
        "title": "舟中遇陆棣兄西归数日得广陵二三子书知迟晚次沙垫西岸作",
        "author": "萧颖士",
        "content": "林乌遥岸鸣，早知东方曙。\n波上风雨歇，舟人叫将去。\n苍苍前洲日，的的回沙鹭。\n水气清晓阴，滩声隐川雾。\n旧山劳魂想，忆人阻洄泝。\n信宿千里余，佳期曷由遇。\n前程入楚乡，弭棹问维扬。\n但见土音异，始知程路长。\n寥寥晚空静，漫漫风淮凉。\n云景信可美，风潮殊未央。\n故人江皋上，永日念容光。\n中路枉尺书，谓余琼树芳。\n深期结晤语，竟夕恨相望。\n冀愿崇朝霁，吾其一苇航。",
        "dynasty": "唐",
        "collection_info": null
    },
    {
        "title": "重阳日陪元鲁山德秀登北城瞩对新霁因以赠别",
        "author": "萧颖士",
        "content": "山县遶古堞，悠悠快登望。\n雨余秋天高，目尽无隐状。\n绵连滍川迴，杳渺鸦路深。\n彭泽兴不浅，临风动归心。\n赖兹琴堂暇，傲睨倾菊酒。\n人和岁已登，从政復何有。\n远山十里碧，一道衔长云。\n青霞半落日，混合疑晴曛。\n渐闻惊栖羽，坐叹清夜月。\n中欢怆有违，行子念明发。\n仅能泯宠辱，未免伤别离。\n江湖不可忘，风雨劳相思。\n明时当盛才，短伎安所设。\n何日谢百里，从君汉之澨。",
        "dynasty": "唐",
        "collection_info": null
    },
    {
        "title": "留别二三子得韵字",
        "author": "萧颖士",
        "content": "二纪尚雌伏，徒然忝先进。\n英英尔众贤，名实郁双振。\n残春惜将别，清洛行不近。\n相与爱后时，无令孤逸韵。",
        "dynasty": "唐",
        "collection_info": null
    },
    {
        "title": "仰荅韦司业垂访五首 一",
        "author": "萧颖士",
        "content": "呦呦食苹鹿，常饮清泠川。\n但悦丰草美，宁知牢馔鲜。\n主人有幽意，将以充林泉。\n罗网幸免伤，蒙君復羁牵。\n高堂列众宾，广座鸣清絃。\n俯仰转惊惕，裴回独忧煎。\n缅怀云岩路，欲往无由缘。\n物各有所好，违之伤自然。",
        "dynasty": "唐",
        "collection_info": null
    },
    {
        "title": "仰荅韦司业垂访五首 二",
        "author": "萧颖士",
        "content": "神龟在南国，缅邈湘川阴。\n游止莲叶上，岁时嘉树林。\n毒虫且不近，斤斧何由寻。\n错落负奇文，荧煌耀丹金。\n江山万里余，淮海阻且深。\n独保贞素质，不为寒暑侵。\n一逢盛明代，应见通灵心。",
        "dynasty": "唐",
        "collection_info": null
    },
    {
        "title": "仰荅韦司业垂访五首 三",
        "author": "萧颖士",
        "content": "晋代有儒臣，当年富词藻。\n立言寄青史，将以赞王道。\n辽落缅岁时，辛勤历江岛。\n且言风波倦，探涉岂为宝。\n不遇庾征西，云谁展怀抱。\n士贫乏知己，安得成所好。",
        "dynasty": "唐",
        "collection_info": null
    },
    {
        "title": "仰荅韦司业垂访五首 四",
        "author": "萧颖士",
        "content": "彭阳昔游说，愿谒南郢都。\n王果尚未达，况从夷节谟。\n岂知晋叔向，无罪婴囚拘。\n临难俟解纷，独知[祁]大夫。\n举讐且不弃，何必论亲疎。\n夫子觉者也，其能遗我乎。",
        "dynasty": "唐",
        "collection_info": null
    },
    {
        "title": "仰荅韦司业垂访五首 五",
        "author": "萧颖士",
        "content": "关西一公子，年貌独青春。\n被褐来上京，翳然声未振。\n中郎何为者，倒屣惊座宾。\n词赋岂不佳，盛名亦相因。\n为君奏此曲，此曲多苦辛。\n千载不可诬，孰言今无人。",
        "dynasty": "唐",
        "collection_info": null
    },
    {
        "title": "答邹象先",
        "author": "萧颖士",
        "content": "桂枝常共擢，茅茨冀同荐。\n一命何阻修，载驰各川县。\n壮图悲岁月，明代耻贫贱。\n回首无津梁，祗令二毛变。",
        "dynasty": "唐",
        "collection_info": null
    },
    {
        "title": "蒙山作",
        "author": "萧颖士",
        "content": "东蒙镇海沂，合沓余百里。\n清秋净氛霭，崖崿隐天起。\n于役劳往还，息徒暂攀跻。\n将穷绝迹处，偶得冥心理。\n云气杂虹霓，松声乱风水。\n微明绿林际，杳窱丹洞裏。\n仙鸟时可闻，羽人邈难视。\n此焉多深邃，贤达昔所止。\n子尚捐俗纷，季随蹑遐轨。\n蕴真道弥旷，怀古情未已。\n白鹿凡几游，黄精復奚似。\n顾予尚牵缠，家业重书史。\n少学务从师，壮年贵趋仕。\n方驰桂林誉，未暇桃源美。\n岁暮期再寻，幽哉羡门子。",
        "dynasty": "唐",
        "collection_info": null
    },
    {
        "title": "早春过七岭寄题硖石裴丞厅壁",
        "author": "萧颖士",
        "content": "出硖寄趣少，晚行偏忆君。\n依然向来处，官路溪边云。\n兹路岂不剧，能无俗累纷。\n槐阴永未合，泉声细犹闻。\n弥叹春罢酒，牵卑从此分。\n登高望城入，斜影半风熏。",
        "dynasty": "唐",
        "collection_info": null
    },
    {
        "title": "送张翚下第归江东",
        "author": "萧颖士",
        "content": "俱飞仍失路，綵服迩清波。\n地积东南美，朝遗甲乙科。\n客愁千里别，春色五湖多。\n明日旧山去，其如相望何。",
        "dynasty": "唐",
        "collection_info": null
    },
    {
        "title": "越江秋曙",
        "author": "萧颖士",
        "content": "扁舟东路远，晓月下江濆。\n潋滟信潮上，苍茫孤屿分。\n林声寒动叶，水气曙连云。\n暾日浪中出，榜歌天际闻。\n伯鸾常去国，安道惜离羣。\n延首剡溪近，咏言怀数君。",
        "dynasty": "唐",
        "collection_info": null
    },
    {
        "title": "山庄月夜作",
        "author": "萧颖士",
        "content": "献书嗟弃置，疲拙归田园。\n且事计然策，将符公冶言。\n桑榆清暮景，鸡犬应遥村。\n蚕罢里闾晏，麦秋田野喧。\n涧声连枕簟，峯势入阶轩。\n未奏东山妓，先倾北海尊。\n陇瓜香早熟，庭果落初繁。\n更惬野人意，农谈朝竟昏。",
        "dynasty": "唐",
        "collection_info": null
    },
    {
        "title": "古意",
        "author": "崔曙",
        "content": "绿笋总成竹，红花亦成子。\n能当此时好，独自幽闺裏。\n夜夜苦更长，愁来不如死。",
        "dynasty": "唐",
        "collection_info": null
    },
    {
        "title": "宿大通和尚塔敬赠如上人兼呈常孙二山人",
        "author": "崔曙",
        "content": "支公已寂灭，影塔山上古。\n更有真僧来，道场救诸苦。\n一承微妙法，寓宿清净土。\n身心能自观，色相了无取。\n森森松映月，漠漠云近户。\n岭外飞电明，夜来前山雨。\n然灯见栖鸽，作礼闻信鼓。\n晓霁南轩开，秋华净天宇。\n愿言出世尘，谢尔申及甫。",
        "dynasty": "唐",
        "collection_info": null
    },
    {
        "title": "送薛据之宋州",
        "author": "崔曙",
        "content": "无媒嗟失路，有道亦乘流。\n客处不堪别，异乡应共愁。\n我生早孤贱，沦落居此州。\n风土至今忆，山河皆昔游。\n一从文章事，两京春復秋。\n君去问相识，几人今白头。",
        "dynasty": "唐",
        "collection_info": null
    },
    {
        "title": "山下晚晴",
        "author": "崔曙",
        "content": "寥寥远天净，溪路何空蒙。\n斜光照疎雨，秋气生白虹。\n云尽山色暝，萧条西北风。\n故林归宿处，一叶下梧桐。",
        "dynasty": "唐",
        "collection_info": null
    },
    {
        "title": "颍阳东溪怀古",
        "author": "崔曙",
        "content": "灵溪氛雾歇，皎镜清心颜。\n空色不映水，秋声多在山。\n世人久疎旷，万物皆自闲。\n白鹭寒更浴，孤云晴未还。\n昔时让王者，此地闭玄关。\n无以蹑高步，凄凉岑壑间。",
        "dynasty": "唐",
        "collection_info": null
    },
    {
        "title": "早发交崖山还太室作",
        "author": "崔曙",
        "content": "东林气微白，寒鸟急高翔。\n吾亦自兹去，北山归草堂。\n仲冬正三五，日月遥相望。\n萧萧过颍上，昽昽辨少阳。\n川冰生积雪，野火出枯桑。\n独往路难尽，穷阴人易伤。\n伤此无衣客，如何蒙雪霜。",
        "dynasty": "唐",
        "collection_info": null
    },
    {
        "title": "奉试明堂火珠",
        "author": "崔曙",
        "content": "正位开重屋，凌空出火珠。\n夜来双月满，曙后一星孤。\n天净光难灭，云生望欲无。\n遥知太平代，国宝在名都。",
        "dynasty": "唐",
        "collection_info": null
    },
    {
        "title": "途中晓发",
        "author": "崔曙",
        "content": "晓霁长风裏，劳歌赴远期。\n云轻归海疾，月满下山迟。\n旅望因高尽，乡心遇物悲。\n故林遥不见，况在落花时。",
        "dynasty": "唐",
        "collection_info": null
    },
    {
        "title": "缑山庙",
        "author": "崔曙",
        "content": "遗庙宿阴阴，孤峰映绿林。\n步随仙路远，意入道门深。\n涧水流年月，山云变古今。\n祗闻风竹裏，犹有凤笙音。",
        "dynasty": "唐",
        "collection_info": null
    },
    {
        "title": "同诸公谒启母祠",
        "author": "崔曙",
        "content": "閟宫凌紫微，芳草闭闲扉。\n帝子復何在，王孙游不归。\n春风鸣玉佩，暮雨拂灵衣。\n岂但湘江口，能令怀二妃。",
        "dynasty": "唐",
        "collection_info": null
    },
    {
        "title": "九日登望仙台呈刘明府容",
        "author": "崔曙",
        "content": "汉文皇帝有高台，此日登临曙色开。\n三晋云山皆北向，二陵风雨自东来。\n关门令尹谁能识，河上仙翁去不回。\n且欲近寻彭泽宰，陶然共醉菊花杯。",
        "dynasty": "唐",
        "collection_info": null
    },
    {
        "title": "奉酬中书相公至日圆丘摄事合于中书后阁宿斋移止于集贤院叙怀见寄之作",
        "author": "崔曙",
        "content": "典籍开书府，恩荣避鼎司。\n郊丘资有事，斋戒守无为。\n宿雾蒙琼树，余香覆玉墀。\n进经逢乙夜，展礼值明时。\n勋共山河列，名同竹帛垂。\n年年佐尧舜，相与致雍熙。",
        "dynasty": "唐",
        "collection_info": null
    },
    {
        "title": "登水门楼见亡友张贞期题望黄河诗因以感兴",
        "author": "崔曙",
        "content": "吾友东南美，昔闻登此楼。\n人随川上逝，书向壁中留。\n严子好真隐，谢公耽远游。\n清风初作颂，暇日復销忧。\n时与文字古，迹将山水幽。\n已孤苍生望，空见黄河流。\n流落年将晚，悲凉物已秋。\n天高不可问，掩泣赴行舟。",
        "dynasty": "唐",
        "collection_info": null
    },
    {
        "title": "对雨送郑陵",
        "author": "崔曙",
        "content": "别愁復经雨，别泪还如霰。\n寄心海上云，千里常相见。",
        "dynasty": "唐",
        "collection_info": null
    },
    {
        "title": "嵩山寻冯炼师不遇",
        "author": "崔曙",
        "content": "青溪访道凌烟曙，王子仙成已飞去。\n更值空山雷雨时，云林薄暮归何处。",
        "dynasty": "唐",
        "collection_info": null
    },
    {
        "title": "赠唐祖二子",
        "author": "王翰",
        "content": "鸿飞遵枉渚，鹿鸣思故羣。\n物情尚劳爱，况乃予别君。\n别时花始发，别后兰再熏。\n瑶觞滋白露，宝瑟凝凉氛。\n裴徊北林月，怅望南山云。\n云月渺千里，音徽不可闻。",
        "dynasty": "唐",
        "collection_info": null
    },
    {
        "title": "飞燕篇",
        "author": "王翰",
        "content": "孝成皇帝本娇奢，行幸平阳公主家。\n可怜女儿三五许，䒠茸惜是一园花。\n歌舞向来人不贵，一旦逢君感君意。\n君心见赏不见忘，姊妹双飞入紫房。\n紫房綵女不得见，专荣固宠昭阳殿。\n红妆宝镜珊瑚台，青琐银簧云母扇。\n日夕风传歌舞声，祗扰长信忧人情。\n长信忧人气欲绝，君王歌吹终不歇。\n朝弄琼箫下綵云，夜踏金梯上明月。\n明月薄蚀阳精昏，娇妬倾城惑至尊。\n已见白虹横紫极，復闻飞燕啄皇孙。\n皇孙不死燕啄折，女弟一朝如火绝。\n明明天子咸戒之，赫赫宗周襃姒灭。\n古来贤圣叹狐裘，一国荒淫万国羞。\n安得上方断马劒，斩取朱门公子头。",
        "dynasty": "唐",
        "collection_info": null
    },
    {
        "title": "饮马长城窟行",
        "author": "王翰",
        "content": "长安少年无远图，一生惟羡执金吾。\n麒麟前殿拜天子，走马西击长城胡。\n胡沙猎猎吹人面，汉虏相逢不相见。\n遥闻鼙鼓动地来，传道单于夜犹战。\n此时顾恩宁顾身，为君一行摧万人。\n壮士挥戈迴白日，单于溅血染朱轮。\n归来饮马长城窟，长城道傍多白骨。\n问之耆老何代人，云是秦王筑城卒。\n黄昏塞北无人烟，鬼哭啾啾声沸天。\n无罪见诛功不赏，孤魂流落此城边。\n当昔秦王按劒起，诸侯膝行不敢视。\n富国强兵二十年，筑怨兴徭九千里。\n秦王筑城何太愚，天实亡秦非北胡。\n一朝祸起萧墻内，渭水咸阳不復都。",
        "dynasty": "唐",
        "collection_info": null
    },
    {
        "title": "赋得明星玉女坛送廉察尉华阴",
        "author": "王翰",
        "content": "洪河之南曰秦镇，发地削成五千仞。\n三峰离地皆倚天，唯独中峰特修峻。\n上有明星玉女祠，祠坛高眇路逶迤。\n三十六梯入河汉，樵人往往见蛾眉。\n蛾眉婵娟又宜笑，一见樵人下灵庙。\n仙车欲驾五云飞，香扇斜开九华照。\n含情迟伫惜韶年，愿侍君边復中旋。\n江妃玉佩留为念，嬴女银箫空自怜。\n仙俗途殊两情遽，感君无尽辞君去。\n遥见明星是妾家，风飘雪散不知处。\n故人家在西长安，卖药往来投此山。\n綵云荡漾不可见，绿萝蒙茸鸟绵蛮。\n欲求玉女长生法，日夜烧香应自还。",
        "dynasty": "唐",
        "collection_info": null
    },
    {
        "title": "春女行",
        "author": "王翰",
        "content": "紫台穹跨连绿波，红轩铪匝垂纤罗。\n中有一人金作面，隔幌玲珑遥可见。\n忽闻黄鸟鸣且悲，镜边含笑着春衣。\n罗袖婵娟似无力，行拾落花比容色。\n落花一度无再春，人生作乐须及辰。\n君不见楚王台上红颜子，今日皆成狐兔尘。",
        "dynasty": "唐",
        "collection_info": null
    },
    {
        "title": "古娥眉怨",
        "author": "王翰",
        "content": "君不见宜春苑中九华殿，飞阁连连直如髮。\n白日全含朱鸟窓，流云半入苍龙阙。\n宫中綵女夜无事，学凤吹箫弄清越。\n珠帘北卷待凉风，绣户南开向明月。\n忽闻天子忆蛾眉，宝凤衔花揲两螭。\n传声走马开金屋，夹路鸣环上玉墀。\n长乐彤庭宴华寝，三千美人曳花锦。\n灯前含笑更罗衣，帐裏承恩荐瑶枕。\n不意君心半路迴，求仙别作望仙台。\n琳琅禁闼遥相忆，紫翠岩房昼不开。\n欲向人间种桃实，先从海底觅蓬莱。\n蓬来可求不可上，孤舟飘缈知何往。\n黄金作盘铜作茎，青天白露掌中擎。\n王母嫣然感君意，云车羽斾欲相迎。\n飞廉观前空怨慕，少君何事须相误。\n一朝埋没茂陵田，贱妾蛾眉不重顾。\n宫车晚出向南山，仙卫逶迤去不还。\n朝晡泣对麒麟树，树下苍苔日渐斑。\n人生百年夜将半，对酒长歌莫长叹。\n情知白日不可私，一死一生何足筭。",
        "dynasty": "唐",
        "collection_info": null
    },
    {
        "title": "子夜春歌",
        "author": "王翰",
        "content": "春气满林香，春游不可忘。\n落花吹欲尽，垂柳折还长。\n桑女淮南曲，金鞍塞北装。\n行行小垂手，日暮渭川阳。",
        "dynasty": "唐",
        "collection_info": null
    },
    {
        "title": "奉和圣制同二相已下羣官乐游园宴",
        "author": "王翰",
        "content": "未极人心畅，如何帝道明。\n仍嫌酺宴促，復宠乐游行。\n陆海披珍藏，天河直斗城。\n四关青霭合，数处白云生。\n饪餗调元气，歌钟溢雅声。\n空惭尧舜日，至德杳难名。",
        "dynasty": "唐",
        "collection_info": null
    },
    {
        "title": "奉和圣制送张说上集贤院学士赐宴得筵字",
        "author": "王翰",
        "content": "东堂起集贤，贵得从神仙。\n首命台阶老，将崇御府员。\n送人锵玉佩，中使拂琼筵。\n和乐熏风解，湛恩时雨连。\n长材成磊落，短翮强翩翾。\n徒仰蓬莱地，何阶不让缘。",
        "dynasty": "唐",
        "collection_info": null
    },
    {
        "title": "奉和圣制送张尚书巡边",
        "author": "王翰",
        "content": "紫绶尚书印，朱軿丞相车。\n登朝身许国，出阃将辞家。\n不惮炎蒸苦，亲尝走集赊。\n选徒军有政，誓卒尔无譁。\n帝乐风初起，王城日半斜。\n宠行流圣作，寅饯照台华。\n骑历河南树，旌摇塞北沙。\n荣怀应尽服，严杀已先加。\n业峻灵祇保，功成道路嗟。\n宁如凿空使，远致石榴花。",
        "dynasty": "唐",
        "collection_info": null
    },
    {
        "title": "凉州词二首 一",
        "author": "王翰",
        "content": "葡萄美酒夜光杯，欲饮琵琶马上催。\n醉卧沙场君莫笑，古来征战几人回。",
        "dynasty": "唐",
        "collection_info": null
    },
    {
        "title": "凉州词二首 二",
        "author": "王翰",
        "content": "秦中花鸟已应阑，塞外风沙犹自寒。\n夜听胡笳折杨柳，教人意气忆长安。",
        "dynasty": "唐",
        "collection_info": null
    },
    {
        "title": "春日归思",
        "author": "王翰",
        "content": "杨柳青青杏发花，年光误客转思家。\n不知湖上菱歌女，几箇春舟在若耶。",
        "dynasty": "唐",
        "collection_info": null
    },
    {
        "title": "观蛮童为伎之作",
        "author": "王翰",
        "content": "长裙锦带还留客，广额青蛾亦效嚬。\n共惜不成金谷妓，虚令看杀玉车人。",
        "dynasty": "唐",
        "collection_info": null
    },
    {
        "title": "古别离",
        "author": "孟云卿",
        "content": "朝日上高台，离人怨秋草。\n但见万里天，不见万里道。\n君行本迢远，苦乐良难保。\n宿昔梦同衾，忧心常倾倒。\n含酸欲谁诉，展转伤怀抱。\n结髮年已迟，征行去何早。\n寒暄有时谢，憔悴难再好。\n人皆算年寿，死者何曾老。\n少壮无见期，水深风浩浩。",
        "dynasty": "唐",
        "collection_info": null
    },
    {
        "title": "今别离",
        "author": "孟云卿",
        "content": "结髮生别离，相思復相保。\n如何日已久，五变庭中草。\n渺渺大海途，悠悠吴江岛。\n但恐不出门，出门无远道。\n远道行既难，家贫衣復单。\n严风吹积雪，晨起鼻何酸。\n人生各有志，岂不怀所安。\n分明天上日，生死愿同欢。",
        "dynasty": "唐",
        "collection_info": null
    },
    {
        "title": "悲哉行",
        "author": "孟云卿",
        "content": "孤儿去慈亲，远客丧主人。\n莫吟苦辛曲，此曲谁忍闻。\n可闻不可说，去去无期别。\n行人念前程，不待参辰没。\n朝亦常苦饥，暮亦常苦饥。\n飘飘万余里，贫贱多是非。\n少年莫远游，远游多不归。",
        "dynasty": "唐",
        "collection_info": null
    },
    {
        "title": "行行且游猎篇",
        "author": "孟云卿",
        "content": "少年多武力，勇气冠幽州。\n何以纵心赏，马啼春草头。\n迟迟平原上，狐兔奔林丘。\n猛虎忽前逝，俊鹰连下鞴。\n俯身逐南北，轻捷固难俦。\n所发无不中，失之如我讐。\n岂唯务驰骋，猗尔暴田畴。\n残杀非不痛，古来良有由。",
        "dynasty": "唐",
        "collection_info": null
    },
    {
        "title": "古挽歌",
        "author": "孟云卿",
        "content": "草草闾巷喧，涂车俨成位。\n冥冥何所须，尽我生人意。\n北邙路非远，此别终天地。\n临穴频抚棺，至哀反无泪。\n尔形未衰老，尔息纔童稚。\n骨肉安可离，皇天若容易。\n房帷即灵帐，庭宇为哀次。\n薤露歌若斯，人生尽如寄。",
        "dynasty": "唐",
        "collection_info": null
    },
    {
        "title": "放歌行",
        "author": "孟云卿",
        "content": "吾观天地图，世界亦可小。\n落落大海中，飘浮数洲岛。\n贤愚与蚁蝨，一种同草草。\n地脉日夜流，天衣有时扫。\n东山谒居士，了我生死道。\n目见难噬脐，心通可亲脑。\n轩皇竟磨灭，周孔亦衰老。\n永谢当时人，吾将宝非宝。",
        "dynasty": "唐",
        "collection_info": null
    },
    {
        "title": "伤怀赠故人",
        "author": "孟云卿",
        "content": "稍稍晨鸟翔，淅淅草上霜。\n人生早罹苦，寿命恐不长。\n二十学已成，三十名不彰。\n岂无同门友，贵贱易中肠。\n驱马行万里，悠悠过帝乡。\n幸因弦歌末，得上君子堂。\n众乐互喧奏，独子备笙簧。\n坐中无知音，安得神扬扬。\n愿因高风起，上感白日光。",
        "dynasty": "唐",
        "collection_info": null
    },
    {
        "title": "邺城怀古",
        "author": "孟云卿",
        "content": "朝发淇水南，将寻北燕路。\n魏家旧城阙，寥落无人住。\n伊昔天地屯，曹公独中据。\n羣臣将北面，白日忽西暮。\n三台竟寂寞，万事良难固。\n雄图安在哉？衰草霑霜露。\n崔嵬长河北，尚见应刘墓。\n古树藏龙蛇，荒茅伏狐兔。\n永怀故池馆，数子连章句。\n逸兴驱山河，雄词变云雾。\n我行覩遗迹，精爽如可遇。\n斗酒将酹君，悲风白杨树。",
        "dynasty": "唐",
        "collection_info": null
    },
    {
        "title": "伤情",
        "author": "孟云卿",
        "content": "为长心易忧，早孤意常伤。\n出门先踌躇，入户亦彷徨。\n此生一何苦，前事安可忘。\n兄弟先我没，孤幼盈我傍。\n旧居近东南，河水新为梁。\n松柏今在兹，安忍思故乡。\n四时与日月，万物各有常。\n秋风已一起，草木无不霜。\n行行当自勉，不忍再思量。",
        "dynasty": "唐",
        "collection_info": null
    },
    {
        "title": "伤时二首 一",
        "author": "孟云卿",
        "content": "徘回宋郊上，不覩平生亲。\n独立正伤心，悲风来孟津。\n大方载羣物，生死有常伦。\n虎豹不相食，哀哉人食人。\n岂伊逢世运，天道亮云云。",
        "dynasty": "唐",
        "collection_info": null
    },
    {
        "title": "伤时二首 二",
        "author": "孟云卿",
        "content": "太空流素月，三五何明明。\n光耀侵白日，贤愚迷至精。\n四时更变化，天道有亏盈。\n常恐今夜没，须臾还復生。",
        "dynasty": "唐",
        "collection_info": null
    },
    {
        "title": "田园观雨兼晴后作",
        "author": "孟云卿",
        "content": "贫贱少情欲，借荒种南陂。\n我非老农圃，安得良土宜。\n秋成不廉俭，岁余多馁饥。\n顾视仓廪间，有粮不成炊。\n晨登南园上，暮歇清蝉悲。\n早苗既芃芃，晚田尚离离。\n五行孰堪废，万物当及时。\n贤哉数夫子，开翅慎勿迟。",
        "dynasty": "唐",
        "collection_info": null
    },
    {
        "title": "汴河阻风",
        "author": "孟云卿",
        "content": "清晨自梁宋，挂席之楚荆。\n出浦风渐恶，傍滩舟欲横。\n大河喷东注，羣动皆窅冥。\n白雾鱼龙气，黑云牛马形。\n苍茫迷所适，危安惧暂宁。\n信此天地内，孰为身命轻。\n丈夫苟未达，所向须存诚。\n前路舍舟去，东南仍晓晴。",
        "dynasty": "唐",
        "collection_info": null
    },
    {
        "title": "行路难",
        "author": "孟云卿",
        "content": "君不见高山万仞连苍旻，天长地久成埃尘。\n君不见长松百尺多劲节，狂风暴雨终摧折。\n古今何事无圣贤，吾爱伯阳真乃天。\n金堂玉阙朝羣仙，拍手东海成桑田。\n海中之水慎勿枯，乌鸢啄蚌伤明珠。\n行路难，艰险莫踟蹰。",
        "dynasty": "唐",
        "collection_info": null
    },
    {
        "title": "途中寄友人",
        "author": "孟云卿",
        "content": "昔时闻远路，谓是等闲行。\n及到求人地，始知为客情。\n事将公道背，尘遶马蹄生。\n傥使长如此，便堪休去程。",
        "dynasty": "唐",
        "collection_info": null
    },
    {
        "title": "寒食",
        "author": "孟云卿",
        "content": "二月江南花满枝，他乡寒食远堪悲。\n贫居往往无烟火，不独明朝为子推。",
        "dynasty": "唐",
        "collection_info": null
    },
    {
        "title": "新安江上寄处士",
        "author": "孟云卿",
        "content": "深潭与浅滩，万转出新安。\n人远禽鱼静，山空水木寒。\n啸起青苹末，吟瞩白云端。\n即事遂幽赏，何必挂儒冠。",
        "dynasty": "唐",
        "collection_info": null
    },
    {
        "title": "句",
        "author": "孟云卿",
        "content": "羣物归大化，六龙颓西荒。\n安知浮云外，日月不运行。",
        "dynasty": "唐",
        "collection_info": null
    },
    {
        "title": "闻笛",
        "author": "张巡",
        "content": "岧嶤试一临，虏骑附城阴。\n不辨风尘色，安知天地心。\n营开边月近，战苦阵云深。\n旦夕更楼上，遥闻横笛音。",
        "dynasty": "唐",
        "collection_info": null
    },
    {
        "title": "守睢阳作",
        "author": "张巡",
        "content": "接战春来苦，孤城日渐危。\n合围侔月晕，分守若鱼丽。\n屡厌黄尘起，时将白羽挥。\n裹疮犹出阵，饮血更登陴。\n忠信应难敌，坚贞谅不移。\n无人报天子，心计欲何施。",
        "dynasty": "唐",
        "collection_info": null
    },
    {
        "title": "题衡阳泗州寺",
        "author": "张抃",
        "content": "一水悠悠百粤通，片帆无奈信秋风。\n几层峡浪寒舂月，尽日江天雨打篷。\n漂泊渐摇青草外，乡关谁念雪园东。\n未知今夜依何处，一点渔灯出苇丛。",
        "dynasty": "唐",
        "collection_info": null
    },
    {
        "title": "古意二首 一",
        "author": "贺兰进明",
        "content": "秦庭初指鹿，羣盗满山东。\n忤意皆诛死，所言谁肯忠。\n武关犹未启，兵入望夷宫。\n为祟非泾水，人君道自穷。",
        "dynasty": "唐",
        "collection_info": null
    },
    {
        "title": "古意二首 二",
        "author": "贺兰进明",
        "content": "崇兰生涧底，香气满幽林。\n采采欲为赠，何人是同心。\n日暮徙盈把，裴回忧思深。\n慨然纫杂佩，重奏丘中琴。",
        "dynasty": "唐",
        "collection_info": null
    },
    {
        "title": "行路难五首 一",
        "author": "贺兰进明",
        "content": "君不见岩下井，百尺不及泉。\n君不见山上苗，数寸凌云烟。\n人生赋命亦如此，何苦太息自忧煎。\n但愿亲友长含笑，相逢不乏杖头钱。\n寒夜邀欢须秉烛，岂得常思花柳年。",
        "dynasty": "唐",
        "collection_info": null
    },
    {
        "title": "行路难五首 二",
        "author": "贺兰进明",
        "content": "君不见门前柳，荣耀暂时萧索久。\n君不见陌上花，狂风吹去落谁家。\n邻家思妇见之叹，蓬首不梳心历乱。\n盛年夫壻长别离，岁暮相逢色已换。",
        "dynasty": "唐",
        "collection_info": null
    },
    {
        "title": "行路难五首 三",
        "author": "贺兰进明",
        "content": "君不见芳树枝，春花落尽蜂不窥。\n君不见梁上泥，秋风始高燕不栖。\n荡子从军事征战，[蛾]眉婵娟守空闺。\n独宿自然堪下泪，况復时闻乌夜啼。",
        "dynasty": "唐",
        "collection_info": null
    },
    {
        "title": "行路难五首 四",
        "author": "贺兰进明",
        "content": "君不见云中月，暂盈还復缺。\n君不见林下风，声远意难穷。\n亲故平生或聚散，欢娱未尽尊酒空。\n叹息青青陵上柏，岁寒能有几人同。",
        "dynasty": "唐",
        "collection_info": null
    },
    {
        "title": "行路难五首 五",
        "author": "贺兰进明",
        "content": "君不见东流水，一去无穷已。\n君不见西郊云，日夕空氛氲。\n羣鴈裴回不能去，一鴈悲鸣復失羣。\n人生结交在终始，莫以升沈中路分。",
        "dynasty": "唐",
        "collection_info": null
    },
    {
        "title": "夜渡江",
        "author": "闾丘晓",
        "content": "舟人自相报，落日下芳潭。\n夜火连淮市，春风满客帆。\n水穷沧海畔，路尽小山南。\n且喜乡园近，言荣意未甘。",
        "dynasty": "唐",
        "collection_info": null
    },
    {
        "title": "奉和刘采访缙云南岭作",
        "author": "庾光先",
        "content": "百越城池枕海圻，永嘉山水復相依。\n悬萝弱篠垂清浅，宿雨朝暾和翠微。\n鸟讶山经传不尽，花随月令数仍稀。\n幸陪谢客题诗句，谁与王孙此地归。",
        "dynasty": "唐",
        "collection_info": null
    },
    {
        "title": "思归寄东林澈上人",
        "author": "韦丹",
        "content": "王事纷纷无暇日，浮生冉冉只如云。\n已为平子归休计，五老岩前必共闻。",
        "dynasty": "唐",
        "collection_info": null
    },
    {
        "title": "荅澈公",
        "author": "韦丹",
        "content": "空山泉落松窗静，闲地草生春日迟。\n白髮渐多身未退，依依常在永禅师。",
        "dynasty": "唐",
        "collection_info": null
    },
    {
        "title": "洛出书",
        "author": "萧昕",
        "content": "海内昔凋瘵，天网斯浡潏。\n龟灵启圣图，龙马负书出。\n大哉明德盛，远矣彝伦秩。\n地敷作乂功，人免为鱼恤。\n既彰千国理，岂止百川溢。\n永赖至于今，畴庸未云毕。",
        "dynasty": "唐",
        "collection_info": null
    },
    {
        "title": "临风舒锦",
        "author": "萧昕",
        "content": "丽锦疋云终，襜襜展向风。\n花开翻覆翠，色乱动摇红。\n缕散悠扬裏，文迴照灼中。\n低垂疑步障，吹起作晴虹。\n既与丘迟梦，深知卓氏功。\n还乡将制服，从此表亨通。",
        "dynasty": "唐",
        "collection_info": null
    },
    {
        "title": "东皇太一词",
        "author": "李希仲",
        "content": "吉日初齐戒，灵巫穆上皇。\n焚香布瑶席，鸣佩奠椒浆。\n缓舞花飞满，清歌水去长。\n迴波送神曲，云雨满潇湘。",
        "dynasty": "唐",
        "collection_info": null
    },
    {
        "title": "蓟北行二首 一",
        "author": "李希仲",
        "content": "旄头有精芒，胡骑猎秋草。\n羽檄南渡河，边庭用兵早。\n汉家爱征战，宿将今已老。\n辛苦羽林儿，从戎榆关道。",
        "dynasty": "唐",
        "collection_info": null
    },
    {
        "title": "蓟北行二首 二",
        "author": "李希仲",
        "content": "一身救边速，烽火通蓟门。\n前军飞鸟断，格鬬尘沙昏。\n寒日鼓声急，单于夜将奔。\n当须徇忠义，身死报国恩。",
        "dynasty": "唐",
        "collection_info": null
    },
    {
        "title": "送妻",
        "author": "杨志坚",
        "content": "平生志业在琴诗，头上如今有二丝。\n渔父尚知溪谷暗，山妻不信出身迟。\n荆钗任意撩新鬓，明镜从他别画眉。\n今日便同行路客，相逢即是下山时。",
        "dynasty": "唐",
        "collection_info": null
    },
    {
        "title": "从张丞相游南纪城猎戏赠裴迪张参军",
        "author": "孟浩然",
        "content": "从禽非吾乐，不好云梦田。\n岁暮登城望，偏令相思悬。\n公卿有几几，车骑何翩翩。\n世禄金张贵，官曹幕府贤。\n顺时行杀气，飞刃争割鲜。\n十里届宾馆，征声匝妓筵。\n高标回落日，平楚散芳烟。\n何意狂歌客，从公亦在旃。",
        "dynasty": "唐",
        "collection_info": null
    },
    {
        "title": "登江中孤屿赠白云先生王迥",
        "author": "孟浩然",
        "content": "悠悠清水江，水落沙屿出。\n回潭石下深，绿篠岸傍密。\n鲛人潜不见，渔父歌自逸。\n忆与君别时，泛舟如昨日。\n夕阳开返照，中坐兴非一。\n南望鹿门山，归来恨如失。",
        "dynasty": "唐",
        "collection_info": null
    },
    {
        "title": "晚春卧病寄张八",
        "author": "孟浩然",
        "content": "南陌春将晚，北窗犹卧病。\n林园久不游，草木一何盛。\n狭径花障迷，闲庭竹扫净。\n翠羽戏兰苕，赪鳞动荷柄。\n念我平生好，江乡远从政。\n云山阻梦思，衾枕劳歌咏。\n歌咏復何为，同心恨别离。\n世途皆自媚，流俗寡相知。\n贾谊才空逸，安仁鬓欲丝。\n遥情每东注，奔晷復西驰。\n常恐填沟壑，无由振羽仪。\n穷通若有命，欲向论中推。",
        "dynasty": "唐",
        "collection_info": null
    },
    {
        "title": "秋登兰山寄张五",
        "author": "孟浩然",
        "content": "北山白云裏，隐者自怡悦。\n相望试登高，心飞逐鸟灭。\n愁因薄暮起，兴是清秋发。\n时见归村人，沙行渡头歇。\n天边树若荠，江畔舟如月。\n何当载酒来，共醉重阳节。",
        "dynasty": "唐",
        "collection_info": null
    },
    {
        "title": "入峡寄弟",
        "author": "孟浩然",
        "content": "吾昔与尔辈，读书常闭门。\n未尝冒湍险，岂顾垂堂言。\n自此历江湖，辛勤难具论。\n往来行旅弊，开凿禹功存。\n壁立千峰峻，潨流万壑奔。\n我来凡几宿，无夕不闻猿。\n浦上摇归恋，舟中失梦魂。\n泪沾明月峡，心断鹡鸰原。\n离阔星难聚，秋深露已繁。\n因君下南楚，书此示乡园。",
        "dynasty": "唐",
        "collection_info": null
    },
    {
        "title": "湖中旅泊寄阎九司户防",
        "author": "孟浩然",
        "content": "桂水通百越，扁舟期晓发。\n荆云蔽三巴，夕望不见家。\n襄王梦行雨，才子谪长沙。\n长沙饶瘴疠，胡为苦留滞。\n久别思款颜，承欢怀接袂。\n接袂杳无由，徒增旅泊愁。\n清猿不可听，沿月下湘流。",
        "dynasty": "唐",
        "collection_info": null
    },
    {
        "title": "大堤行寄万七",
        "author": "孟浩然",
        "content": "大堤行乐处，车马相驰突。\n岁岁春草生，踏青二三月。\n王孙挟珠弹，游女矜罗袜。\n携手今莫同，江花为谁发。",
        "dynasty": "唐",
        "collection_info": null
    },
    {
        "title": "仲夏归汉南园寄京邑耆旧",
        "author": "孟浩然",
        "content": "尝读高士传，最嘉陶征君。\n日耽田园趣，自谓羲皇人。\n予復何为者，栖栖徒问津。\n中年废丘壑，上国旅风尘。\n忠欲事明主，孝思侍老亲。\n归来当炎夏，耕稼不及春。\n扇枕北窗下，采芝南涧滨。\n因声谢同列，吾慕颍阳真。",
        "dynasty": "唐",
        "collection_info": null
    },
    {
        "title": "题云门山寄越府包户曹徐起居",
        "author": "孟浩然",
        "content": "我行适诸越，梦寐怀所欢。\n久负独往愿，今来恣游盘。\n台岭践磴石，耶溪泝林湍。\n舍舟入香界，登阁憩旃檀。\n晴山秦望近，春水镜湖宽。\n远怀伫应接，卑位徒劳安。\n白云日夕滞，沧海去来观。\n故国眇天末，良朋在朝端。",
        "dynasty": "唐",
        "collection_info": null
    },
    {
        "title": "宿扬子津寄润州长山刘隐士",
        "author": "孟浩然",
        "content": "所思在建业，欲往大江深。\n日夕望京口，烟波愁我心。\n心驰茅山洞，目极枫树林。\n不见少微星，星霜劳夜吟。",
        "dynasty": "唐",
        "collection_info": null
    },
    {
        "title": "书怀贻京邑同好",
        "author": "孟浩然",
        "content": "维先自邹鲁，家世重儒风。\n诗体袭遗训，趋庭霑末躬。\n昼夜常自强，词翰颇亦工。\n三十既成立，嗟吁命不通。\n慈亲向羸老，喜惧在深衷。\n甘脆朝不足，箪瓢夕屡空。\n执鞭慕夫子，捧檄怀毛公。\n感激遂弹冠，安能守固穷。\n当途诉知己，投剌匪求蒙。\n秦楚邈离异，飜飞何日同。",
        "dynasty": "唐",
        "collection_info": null
    },
    {
        "title": "还山贻湛法师",
        "author": "孟浩然",
        "content": "幼闻无生理，常欲观此身。\n心迹罕兼遂，[崎岖]多在尘。\n晚途归旧壑，偶与支公邻。\n导以微妙法，结为清净因。\n烦恼业顿舍，山林情转殷。\n朝来问疑义，夕话得清真。\n墨妙称古绝，词华惊世人。\n禅房闭虚静，花药连冬春。\n平石籍琴砚，落泉洒衣巾。\n欲知冥灭意，朝夕海鸥驯。",
        "dynasty": "唐",
        "collection_info": null
    },
    {
        "title": "夏日南亭怀辛大",
        "author": "孟浩然",
        "content": "山光忽西落，池月渐东上。\n散髮乘夕凉，开轩卧闲敞。\n荷风送香气，竹露滴清响。\n欲取鸣琴弹，恨无知音赏。\n感此怀故人，中宵劳梦想。",
        "dynasty": "唐",
        "collection_info": null
    },
    {
        "title": "秋宵月下有怀",
        "author": "孟浩然",
        "content": "秋空明月悬，光彩露霑湿。\n惊鹊栖未定，飞萤捲帘入。\n庭槐寒影疎，邻杵夜声急。\n佳期旷何许，望望空伫立。",
        "dynasty": "唐",
        "collection_info": null
    },
    {
        "title": "将适天台留别临安李主簿",
        "author": "孟浩然",
        "content": "枳棘君尚栖，匏瓜吾岂繫。\n念离当夏首，漂泊指炎裔。\n江海非堕游，田园失归计。\n定山既早发，渔浦亦宵济。\n泛泛随波澜，行行任舻枻。\n故林日已远，羣木坐成翳。\n羽人在丹丘，吾亦从此逝。",
        "dynasty": "唐",
        "collection_info": null
    },
    {
        "title": "送丁大凤进士赴举呈张九龄",
        "author": "孟浩然",
        "content": "吾观鹪鹩赋，君负王佐才。\n惜无金张援，十上空归来。\n弃置乡园老，翻飞羽翼摧。\n故人今在位，歧路莫迟回。",
        "dynasty": "唐",
        "collection_info": null
    },
    {
        "title": "送吴悦游韶阳",
        "author": "孟浩然",
        "content": "五色怜凤雏，南飞适鹧鸪。\n楚人不相识，何处求椅梧。\n去去日千里，茫茫天一隅。\n安能与斥鷃，决起但枪榆。",
        "dynasty": "唐",
        "collection_info": null
    },
    {
        "title": "适越留别谯县张主簿申屠少府",
        "author": "孟浩然",
        "content": "朝乘汴河流，夕次谯县界。\n幸值西风吹，得与故人会。\n君学梅福隐，余从伯鸾迈。\n别后能相思，浮云在吴会。",
        "dynasty": "唐",
        "collection_info": null
    },
    {
        "title": "送陈七赴西军",
        "author": "孟浩然",
        "content": "吾观非常者，碌碌在目前。\n君负鸿鹄志，蹉跎书劒年。\n一闻边烽动，万里忽争先。\n余亦赴京国，何当献凯还。",
        "dynasty": "唐",
        "collection_info": null
    },
    {
        "title": "送从弟邕下第后寻会稽",
        "author": "孟浩然",
        "content": "疾风吹征帆，倏尔向空没。\n千里在俄顷，三江坐超忽。\n向来共欢娱，日夕成楚越。\n落羽更分飞，谁能不惊骨。",
        "dynasty": "唐",
        "collection_info": null
    },
    {
        "title": "送辛大之鄂渚不及",
        "author": "孟浩然",
        "content": "送君不相见，日暮独愁绪。\n江上空裴回，天边迷处所。\n郡邑经樊邓，山河入嵩汝。\n蒲轮去渐遥，石径徒延伫。",
        "dynasty": "唐",
        "collection_info": null
    },
    {
        "title": "江上别流人",
        "author": "孟浩然",
        "content": "以我越乡客，逢君谪居者。\n分飞黄鹤楼，流落苍梧野。\n驿使乘云去，征帆沿溜下。\n不知从此分，还袂何时把。",
        "dynasty": "唐",
        "collection_info": null
    },
    {
        "title": "宴包二融宅",
        "author": "孟浩然",
        "content": "闲居枕清洛，左右接大野。\n门庭无杂宾，车辙多长者。\n是时方盛夏，风物自潇洒。\n五日休沐归，相携竹林下。\n开襟成欢趣，对酒不能罢。\n烟暝栖鸟迷，余将归白社。",
        "dynasty": "唐",
        "collection_info": null
    },
    {
        "title": "与王昌龄宴王道士房",
        "author": "孟浩然",
        "content": "归来卧青山，常梦游清都。\n漆园有傲吏，惠好在招呼。\n书幌神仙箓，画屏山海图。\n酌霞復对此，宛似入蓬壶。",
        "dynasty": "唐",
        "collection_info": null
    },
    {
        "title": "襄阳公宅饮",
        "author": "孟浩然",
        "content": "窈窕夕阳佳，䒠茸春色好。\n欲觅淹留处，无过狭斜道。\n绮席卷龙鬚，香杯浮码碯。\n北林积修树，南池生别岛。\n手拨金翠花，心迷玉红草。\n谈笑光六义，发论明三倒。\n座非陈子惊，门还魏公扫。\n荣辱应无间，欢娱当共保。",
        "dynasty": "唐",
        "collection_info": null
    },
    {
        "title": "寻香山湛上人",
        "author": "孟浩然",
        "content": "朝游访名山，山远在空翠。\n氛氲亘百里，日入行始至。\n杖策寻故人，解鞭暂停骑。\n石门殊豁险，篁径转森邃。\n法侣欣相逢，清谈晓不寐。\n平生慕真隐，累日探奇异。\n野老朝入田，山僧暮归寺。\n松泉多逸响，苔壁饶古意。\n谷口闻钟声，林端识香气。\n愿言投此山，身世两相弃。",
        "dynasty": "唐",
        "collection_info": null
    },
    {
        "title": "云门寺西六七里闻符公兰若最幽与薛八同往",
        "author": "孟浩然",
        "content": "谓予独迷方，逢子亦在野。\n结交指松柏，问法寻兰若。\n小溪劣容舟，怪石屡惊马。\n所居最幽绝，所住皆静者。\n云簇兴座隅，天空落阶下。\n上人亦何闻，尘念都已舍。\n四禅合真如，一切是虚假。\n愿承甘露润，喜得惠风洒。\n依止託山门，谁能效丘也。",
        "dynasty": "唐",
        "collection_info": null
    },
    {
        "title": "宿天台桐柏观",
        "author": "孟浩然",
        "content": "海行信风帆，夕宿逗云岛。\n缅寻沧洲趣，近爱赤城好。\n扪萝亦践苔，辍棹恣探讨。\n息阴憩桐柏，采秀弄芝草。\n鹤唳清露垂，鸡鸣信潮早。\n愿言解缨绂，从此去烦恼。\n高步凌四明，玄踪得三老。\n纷吾远游意，学彼长生道。\n日夕望三山，云涛空浩浩。",
        "dynasty": "唐",
        "collection_info": null
    },
    {
        "title": "岘潭作",
        "author": "孟浩然",
        "content": "石潭傍隈隩，沙岸晓夤缘。\n试垂竹竿钓，果得槎头鳊。\n美人骋金错，纤手脍红鲜。\n因谢陆内史，莼羹何足传。",
        "dynasty": "唐",
        "collection_info": null
    },
    {
        "title": "题终南翠微寺空上人房",
        "author": "孟浩然",
        "content": "翠微终南裏，雨后宜返照。\n闭关久沈冥，杖策一登眺。\n遂造幽人室，始知静者妙。\n儒道虽异门，云林颇同调。\n两心相喜得，毕景共谈笑。\n暝还高窗眠，时见远山烧。\n缅怀赤城标，更忆临海峤。\n风泉有清音，何必苏门啸。",
        "dynasty": "唐",
        "collection_info": null
    },
    {
        "title": "初春汉中漾舟",
        "author": "孟浩然",
        "content": "羊公岘山下，神女汉皋曲。\n雪罢冰復开，春潭千丈绿。\n轻舟恣来往，探翫无厌足。\n波影摇妓钗，沙光逐人目。\n倾杯鱼鸟醉，联句鸎花续。\n良会难再逢，日入须秉烛。",
        "dynasty": "唐",
        "collection_info": null
    },
    {
        "title": "宿业师山房期丁大不至",
        "author": "孟浩然",
        "content": "夕阳度西岭，羣壑倏已暝。\n松月生夜凉，风泉满清听。\n樵人归欲尽，烟鸟栖初定。\n之子期宿来，孤琴候萝径。",
        "dynasty": "唐",
        "collection_info": null
    },
    {
        "title": "耶溪泛舟",
        "author": "孟浩然",
        "content": "落景馀清辉，轻桡弄溪渚。\n澄明爱水物，临泛何容与。\n白首垂钓翁，新妆浣纱女。\n相看似相识，脉脉不得语。",
        "dynasty": "唐",
        "collection_info": null
    },
    {
        "title": "彭蠡湖中望庐山",
        "author": "孟浩然",
        "content": "太虚生月晕，舟子知天风。\n挂席候明发，眇漫平湖中。\n中流见匡阜，势压九江雄。\n黤黕容霁色，峥嵘当晓空。\n香炉初上日，瀑布喷成虹。\n久欲追尚子，况兹怀远公。\n我来限于役，未暇息微躬。\n淮海途将半，星霜岁欲穷。\n寄言岩栖者，毕趣当来同。",
        "dynasty": "唐",
        "collection_info": null
    },
    {
        "title": "登鹿门山",
        "author": "孟浩然",
        "content": "清晓因兴来，乘流越江岘。\n沙禽近方识，浦树遥莫辨。\n渐至鹿门山，山明翠微浅。\n岩潭多屈曲，舟檝屡回转。\n昔闻庞德公，采药遂不返。\n金涧饵芝朮，石床卧苔藓。\n纷吾感耆旧，结揽事攀践。\n隐迹今尚存，高风邈已远。\n白云何时去，丹桂空偃蹇。\n探讨意未穷，回艇夕阳晚。",
        "dynasty": "唐",
        "collection_info": null
    },
    {
        "title": "游明禅师西山兰若",
        "author": "孟浩然",
        "content": "西山多奇状，秀出倚前楹。\n停午收彩翠，夕阳照分明。\n吾师住其下，禅坐证无生。\n结庐就嵌窟，剪苕通往行。\n谈空对樵叟，授法与山精。\n日暮方辞去，田园归冶城。",
        "dynasty": "唐",
        "collection_info": null
    },
    {
        "title": "登望楚山最高顶",
        "author": "孟浩然",
        "content": "山水观形胜，襄阳美会稽。\n最高唯望楚，曾未一攀跻。\n石壁疑削成，众山比全低。\n晴明试登陟，目极无端倪。\n云梦掌中小，武陵花处迷。\n暝还归骑下，萝月映深溪。",
        "dynasty": "唐",
        "collection_info": null
    },
    {
        "title": "疾愈过龙泉寺精舍呈易业二公",
        "author": "孟浩然",
        "content": "停午闻山钟，起行散愁疾。\n寻林采芝去，转谷松翠密。\n傍见精舍开，长廊饭僧毕。\n石渠流雪水，金子耀霜橘。\n竹房思旧游，过憩终永日。\n入洞窥石髓，傍崖采蜂蜜。\n日暮辞远公，虎溪相送出。",
        "dynasty": "唐",
        "collection_info": null
    },
    {
        "title": "万山潭作",
        "author": "孟浩然",
        "content": "垂钓坐盘石，水清心亦闲。\n鱼行潭树下，猿挂岛藤间。\n游女昔解佩，传闻于此山。\n求之不可得，沿月棹歌还。",
        "dynasty": "唐",
        "collection_info": null
    },
    {
        "title": "与黄侍御北津泛舟",
        "author": "孟浩然",
        "content": "津无蛟龙患，日夕常安流。\n本欲避骢马，何如同鹢舟。\n岂伊今日幸，曾是昔年游。\n莫奏琴中鹤，且随波上鸥。\n堤缘九里郭，山面百城楼。\n自顾躬耕者，才非管乐俦。\n闻君荐草泽，从此泛沧洲。",
        "dynasty": "唐",
        "collection_info": null
    },
    {
        "title": "洗然弟竹亭",
        "author": "孟浩然",
        "content": "吾与二三子，平生结交深。\n俱怀鸿鹄志，昔有鹡鸰心。\n逸气假毫翰，清风在竹林。\n达是酒中趣，琴上偶然音。",
        "dynasty": "唐",
        "collection_info": null
    },
    {
        "title": "山中逢道士云公",
        "author": "孟浩然",
        "content": "春余草木繁，耕种满田园。\n酌酒聊自劝，农夫安与言。\n忽闻荆山子，时出桃花源。\n采樵过北谷，卖药来西村。\n村烟日云夕，榛路有归客。\n杖策前相逢，依然是畴昔。\n邂逅欢觏止，殷勤叙离隔。\n谓予搏扶桑，轻举振六翮。\n奈何偶昌运，独见遗草泽。\n既笑接舆狂，仍怜孔丘厄。\n物情趋势利，吾道贵闲寂。\n偃息西山下，门庭罕人迹。\n何时还清溪，从尔炼丹液。",
        "dynasty": "唐",
        "collection_info": null
    },
    {
        "title": "越中逢天台太乙子",
        "author": "孟浩然",
        "content": "仙穴逢羽人，停舻向前拜。\n问余涉风水，何处远行迈。\n登陆寻天台，顺流下吴会。\n兹山夙所尚，安得问灵怪。\n上逼青天高，俯临沧海大。\n鸡鸣见日出，常觌仙人斾。\n往来赤城中，逍遥白云外。\n莓苔异人间，瀑布当空界。\n福庭长自然，华顶旧称最。\n永此从之游，何当济所届。",
        "dynasty": "唐",
        "collection_info": null
    },
    {
        "title": "家园卧疾毕太祝曜见寻",
        "author": "孟浩然",
        "content": "伏枕旧游旷，笙簧劳梦思。\n平生重交结，迨此令人疑。\n冰室无暖气，炎云空赫曦。\n隙驹不暂驻，日听凉蝉悲。\n壮图哀未立，斑白恨吾衰。\n夫子自南楚，缅怀嵩汝期。\n顾予衡茅下，兼致禀物资。\n脱分趋庭礼，殷勤伐木诗。\n脱君车前鞅，设我园中葵。\n斗酒须寒兴，明朝难重持。",
        "dynasty": "唐",
        "collection_info": null
    },
    {
        "title": "白云先生王迥见访",
        "author": "孟浩然",
        "content": "闲归日无事，云卧昼不起。\n有客款柴扉，自云巢居子。\n居闲好芝朮，采药来城市。\n家在鹿门山，常游涧泽水。\n手持白羽扇，脚步青芒履。\n闻道鹤书征，临流还洗耳。",
        "dynasty": "唐",
        "collection_info": null
    },
    {
        "title": "田园作",
        "author": "孟浩然",
        "content": "弊庐隔尘喧，惟先养恬素。\n卜邻近三径，植果盈千树。\n粤余任推迁，三十犹未遇。\n书劒时将晚，丘园日已暮。\n晨兴自多怀，昼坐常寡悟。\n冲天羡鸿鹄，争食羞鸡骛。\n望断金马门，劳歌采樵路。\n乡曲无知己，朝端乏亲故。\n谁能为扬雄，一荐甘泉赋。",
        "dynasty": "唐",
        "collection_info": null
    },
    {
        "title": "采樵作",
        "author": "孟浩然",
        "content": "采樵入深山，山深树重迭。\n桥崩卧槎拥，路险垂藤接。\n日落伴将稀，山风拂萝衣。\n长歌负轻策，平野望烟归。",
        "dynasty": "唐",
        "collection_info": null
    },
    {
        "title": "自浔阳泛舟经明海",
        "author": "孟浩然",
        "content": "大江分九流，淼淼成水乡。\n舟子乘利涉，往来至浔阳。\n因之泛五湖，流浪经三湘。\n观涛壮枚发，弔屈痛沈湘。\n魏阙心恆在，金门诏不忘。\n遥怜上林雁，冰泮也回翔。",
        "dynasty": "唐",
        "collection_info": null
    },
    {
        "title": "早发渔浦潭",
        "author": "孟浩然",
        "content": "东旭早光芒，渚禽已惊聒。\n卧闻渔浦口，桡声暗相拨。\n日出气象分，始知江湖阔。\n美人常晏起，照影弄流沫。\n饮水畏惊猿，祭鱼时见獭。\n舟行自无闷，况值晴景豁。",
        "dynasty": "唐",
        "collection_info": null
    },
    {
        "title": "经七里滩",
        "author": "孟浩然",
        "content": "予奉垂堂诫，千金非所轻。\n为多山水乐，频作泛舟行。\n五岳追向子，三湘弔屈平。\n湖经洞庭阔，江入新安清。\n復闻严陵濑，乃在兹湍路。\n迭障数百里，沿洄非一趣。\n彩翠相氛氲，别流乱奔注。\n钓矶平可坐，苔磴滑难步。\n猨饮石下潭，鸟还日边树。\n观奇恨来晚，倚棹惜将暮。\n挥手弄潺湲，从兹洗尘虑。",
        "dynasty": "唐",
        "collection_info": null
    },
    {
        "title": "岁暮海上作",
        "author": "孟浩然",
        "content": "仲尼既云殁，余亦浮于海。\n昏见斗柄回，方知岁星改。\n虚舟任所适，垂钓非有待。\n为问乘槎人，沧洲復谁在。",
        "dynasty": "唐",
        "collection_info": null
    },
    {
        "title": "南归阻雪",
        "author": "孟浩然",
        "content": "我行滞宛许，日夕望京豫。\n旷野莽茫茫，乡山在何处。\n孤烟村际起，归雁天边去。\n积雪復平皋，饥鹰捉寒兔。\n少年弄文墨，属意在章句。\n十上耻还家，裴回守归路。",
        "dynasty": "唐",
        "collection_info": null
    },
    {
        "title": "听郑五愔弹琴",
        "author": "孟浩然",
        "content": "阮籍推名饮，清风满竹林。\n半酣下衫袖，拂拭龙唇琴。\n一杯弹一曲，不觉夕阳沈。\n予意在山水，闻之谐夙心。",
        "dynasty": "唐",
        "collection_info": null
    },
    {
        "title": "同张明府清镜叹",
        "author": "孟浩然",
        "content": "妾有盘龙镜，清光常昼发。\n自从生尘埃，有若雾中月。\n愁来试取照，坐叹生白髮。\n寄语边塞人，如何久离别。",
        "dynasty": "唐",
        "collection_info": null
    },
    {
        "title": "庭橘",
        "author": "孟浩然",
        "content": "明发览羣物，万木何阴森。\n凝霜渐渐水，庭橘似悬金。\n女伴争攀摘，摘窥碍叶深。\n并生怜共蒂，相示感同心。\n骨刺红罗被，香黏翠羽簪。\n擎来玉盘裏，全胜在幽林。",
        "dynasty": "唐",
        "collection_info": null
    },
    {
        "title": "早梅",
        "author": "孟浩然",
        "content": "园中有早梅，年例犯寒开。\n少妇曾攀折，将归插镜台。\n犹言看不足，更欲剪刀裁。",
        "dynasty": "唐",
        "collection_info": null
    },
    {
        "title": "清明即事",
        "author": "孟浩然",
        "content": "帝里重清明，人心自愁思。\n车声上路合，柳色东城翠。\n花落草齐生，鸎飞蝶双戏。\n空堂坐相忆，酌茗聊代醉。",
        "dynasty": "唐",
        "collection_info": null
    },
    {
        "title": "和卢明府送郑十三还京兼寄之什",
        "author": "孟浩然",
        "content": "昔时风景登临地，今日衣冠送别筵。\n醉坐自倾彭泽酒，思归长望白云天。\n洞庭一叶惊秋早，濩落空嗟滞江岛。\n寄语朝廷当世人，何时重见长安道。",
        "dynasty": "唐",
        "collection_info": null
    },
    {
        "title": "高阳池送朱二",
        "author": "孟浩然",
        "content": "当昔襄阳雄盛时，山公常醉习家池。\n池边钓女日相随，妆成照影竞来窥。\n澄波澹澹芙蓉发，绿岸毵毵杨柳垂。\n一朝物变人亦非，四面荒凉人径稀。\n意气豪华何处在，空余草露湿罗衣。\n此地朝来饯行者，翻向此中牧征马。\n征马分飞日渐斜，见此空为人所嗟。\n殷勤为访桃源路，予亦归来松子家。",
        "dynasty": "唐",
        "collection_info": null
    },
    {
        "title": "鹦鹉洲送王九之江左",
        "author": "孟浩然",
        "content": "昔登江上黄鹤楼，遥爱江中鹦鹉洲。\n洲势逶迤遶碧流，鸳鸯鸂鶒满滩头。\n滩头日落沙碛长，金沙熠熠动飙光。\n舟人牵锦缆，浣女结罗裳。\n月明全见芦花白，风起遥闻杜若香，君行采采莫相忘。",
        "dynasty": "唐",
        "collection_info": null
    },
    {
        "title": "送王七尉松滋得阳台云",
        "author": "孟浩然",
        "content": "君不见巫山神女作行云，霏红沓翠晓氛氲。\n婵娟流入楚王梦，倏忽还随零雨分。\n空中飞去復飞来，朝朝暮暮下阳台。\n愁君此去为仙尉，便逐行云去不回。",
        "dynasty": "唐",
        "collection_info": null
    },
    {
        "title": "夜归鹿门山歌",
        "author": "孟浩然",
        "content": "山寺钟鸣昼已昏，渔梁渡头争渡喧。\n人随沙路向江村，余亦乘舟归鹿门。\n鹿门月照开烟树，忽到庞公栖隐处。\n岩扉松径长寂寥，惟有幽人夜来去。",
        "dynasty": "唐",
        "collection_info": null
    },
    {
        "title": "长乐宫",
        "author": "孟浩然",
        "content": "秦城旧来称窈窕，汉家更衣应不少。\n红粉邀君在何处，青楼苦夜长难晓。\n长乐宫中钟暗来，可怜歌舞惯相催。\n欢娱此事今寂寞，惟有年年陵树哀。",
        "dynasty": "唐",
        "collection_info": null
    },
    {
        "title": "示孟郊",
        "author": "孟浩然",
        "content": "蔓草蔽极野，兰芝结孤根。\n众音何其繁，伯牙独不喧。\n当时高深意，举世无能分。\n钟期一见知，山水千秋闻。\n尔其保静节，薄俗徒云云。",
        "dynasty": "唐",
        "collection_info": null
    },
    {
        "title": "和张丞相春朝对雪",
        "author": "孟浩然",
        "content": "迎气当春至，承恩喜雪来。\n润从河汉下，花逼艳阳开。\n不覩丰年瑞，焉知燮理才。\n撒盐如可拟，愿糁和羹梅。",
        "dynasty": "唐",
        "collection_info": null
    },
    {
        "title": "和张明府登鹿门作",
        "author": "孟浩然",
        "content": "忽示登高作，能宽旅寓情。\n弦歌既多暇，山水思微清。\n草得风光动，虹因雨气成。\n谬承巴里和，非敢应同声。",
        "dynasty": "唐",
        "collection_info": null
    },
    {
        "title": "和张二自穰县还途中遇雪",
        "author": "孟浩然",
        "content": "风吹沙海雪，渐作柳园春。\n宛转随香骑，轻盈伴玉人。\n歌疑郢中客，态比洛川神。\n今日南归楚，双飞似入秦。",
        "dynasty": "唐",
        "collection_info": null
    },
    {
        "title": "和贾主簿弁九日登岘山",
        "author": "孟浩然",
        "content": "楚万重阳日，羣公赏讌来。\n共乘休沐暇，同醉菊花杯。\n逸思高秋发，欢情落景催。\n国人咸寡和，遥媿洛阳才。",
        "dynasty": "唐",
        "collection_info": null
    },
    {
        "title": "望洞庭湖赠张丞相",
        "author": "孟浩然",
        "content": "八月湖水平，涵虚混太清。\n气蒸云梦泽，波撼岳阳城。\n欲济无舟楫，端居耻圣明。\n坐观垂钓者，空有羡鱼情。",
        "dynasty": "唐",
        "collection_info": null
    },
    {
        "title": "赠道士参寥",
        "author": "孟浩然",
        "content": "蜀琴久不弄，玉匣细尘生。\n丝脆弦将断，金徽色尚荣。\n知音徒自惜，聋俗本相轻。\n不遇钟期听，谁知鸾凤声。",
        "dynasty": "唐",
        "collection_info": null
    },
    {
        "title": "京还赠张维",
        "author": "孟浩然",
        "content": "拂衣何处去，高枕南山南。\n欲徇五斗禄，其如七不堪。\n早朝非晚起，束带异抽簪。\n因向智者说，游鱼思旧潭。",
        "dynasty": "唐",
        "collection_info": null
    },
    {
        "title": "题李十四庄兼赠綦毋校书",
        "author": "孟浩然",
        "content": "闻君息阴地，东郭柳林间。\n左右瀍涧水，门庭缑氏山。\n抱琴来取醉，垂钓坐乘闲。\n归客莫相待，寻源殊未还。",
        "dynasty": "唐",
        "collection_info": null
    },
    {
        "title": "九日龙沙作寄刘大眘虚",
        "author": "孟浩然",
        "content": "龙沙豫章北，九日挂帆过。\n风俗因时见，湖山发兴多。\n客中谁送酒，棹裏自成歌。\n歌竟乘流去，滔滔任夕波。",
        "dynasty": "唐",
        "collection_info": null
    },
    {
        "title": "寄赵正字",
        "author": "孟浩然",
        "content": "正字芸香阁，幽人竹素园。\n经过宛如昨，归卧寂无喧。\n高鸟能择木，羚羊漫触藩。\n物情今已见，从此愿忘言。",
        "dynasty": "唐",
        "collection_info": null
    },
    {
        "title": "洞庭湖寄阎九",
        "author": "孟浩然",
        "content": "洞庭秋正阔，余欲泛归船。\n莫辨荆吴地，唯余水共天。\n渺瀰江树没，合沓海潮连。\n迟尔为舟楫，相将济巨川。",
        "dynasty": "唐",
        "collection_info": null
    },
    {
        "title": "秦中感秋寄远上人",
        "author": "孟浩然",
        "content": "一丘常欲卧，三径苦无资。\n北土非吾愿，东林怀我师。\n黄金然桂尽，壮志逐年衰。\n日夕凉风至，闻蝉但益悲。",
        "dynasty": "唐",
        "collection_info": null
    },
    {
        "title": "宿永嘉江寄山阴崔少府国辅",
        "author": "孟浩然",
        "content": "我行穷水国，君使入京华。\n相去日千里，孤帆天一涯。\n卧闻海潮至，起视江月斜。",
        "dynasty": "唐",
        "collection_info": null
    },
    {
        "title": "上巳洛中寄王九迥",
        "author": "孟浩然",
        "content": "卜洛成周地，浮杯上巳筵。\n鬬鸡寒食下，走马射堂前。\n垂柳金堤合，平沙翠幕连。\n不知王逸少，何处会羣贤。",
        "dynasty": "唐",
        "collection_info": null
    },
    {
        "title": "闻裴侍御朏自襄州司户除豫州司户因以投寄",
        "author": "孟浩然",
        "content": "故人荆府掾，尚有柏台威。\n移职自樊衍，芳声闻帝畿。\n昔余卧林巷，载酒过柴扉。\n松菊无时赏，乡园欲懒归。",
        "dynasty": "唐",
        "collection_info": null
    },
    {
        "title": "江上寄山阴崔少府国辅",
        "author": "孟浩然",
        "content": "春堤杨柳发，忆与故人期。\n草木本无意，荣枯自有时。\n山阴定远近，江上日相思。\n不及兰亭会，空吟祓禊诗。",
        "dynasty": "唐",
        "collection_info": null
    },
    {
        "title": "夜泊庐江闻故人在东寺以诗寄之",
        "author": "孟浩然",
        "content": "江路经庐阜，松门入虎溪。\n闻君寻寂乐，清夜宿招提。\n石镜山精怯，禅枝怖鸽栖。\n一灯如悟道，为照客心迷。",
        "dynasty": "唐",
        "collection_info": null
    },
    {
        "title": "宿桐庐江寄广陵旧游",
        "author": "孟浩然",
        "content": "山暝闻猿愁，沧江急夜流。\n风鸣两岸叶，月照一孤舟。\n建德非吾土，维扬忆旧游。\n还将两行泪，遥寄海西头。",
        "dynasty": "唐",
        "collection_info": null
    },
    {
        "title": "南还舟中寄袁太祝",
        "author": "孟浩然",
        "content": "沿泝非便习，风波厌苦辛。\n忽闻迁谷鸟，来报五陵春。\n岭北回征帆，巴东问故人。\n桃源何处是，游子正迷津。",
        "dynasty": "唐",
        "collection_info": null
    },
    {
        "title": "东陂遇雨率尔贻谢南池",
        "author": "孟浩然",
        "content": "田家春事起，丁壮就东陂。\n殷殷雷声作，森森雨足垂。\n海虹晴始见，河柳润初移。\n予意在耕凿，因君问土宜。",
        "dynasty": "唐",
        "collection_info": null
    },
    {
        "title": "行至汝坟寄卢征君",
        "author": "孟浩然",
        "content": "行乏憩予驾，依然见汝坟。\n洛川方罢雪，嵩嶂有残云。\n曳曳半空裏，明明五色分。\n聊题一时兴，因寄卢征君。",
        "dynasty": "唐",
        "collection_info": null
    },
    {
        "title": "寄天台道士",
        "author": "孟浩然",
        "content": "海上求仙客，三山望几时。\n焚香宿华顶，裛露采灵芝。\n屡蹑莓苔滑，将寻汗漫期。\n倘因松子去，长与世人辞。",
        "dynasty": "唐",
        "collection_info": null
    },
    {
        "title": "唐城馆中早发寄杨使君",
        "author": "孟浩然",
        "content": "犯霜驱晓驾，数里见唐城。\n旅馆归心逼，荒村客思盈。\n访人留后信，策蹇赴前程。\n欲识离魂断，长空听雁声。",
        "dynasty": "唐",
        "collection_info": null
    },
    {
        "title": "涧南即事贻皎上人",
        "author": "孟浩然",
        "content": "弊庐在郭外，素产惟田园。\n左右林野旷，不闻朝市喧。\n钓竿垂北涧，樵唱入南轩。\n书取幽栖事，将寻静者论。",
        "dynasty": "唐",
        "collection_info": null
    },
    {
        "title": "重酬李少府见赠",
        "author": "孟浩然",
        "content": "养疾衡檐下，由来浩气真。\n五行将禁火，十步任寻春。\n致敬惟桑梓，邀欢即主人。\n回看后雕色，青翠有松筠。",
        "dynasty": "唐",
        "collection_info": null
    },
    {
        "title": "九日怀襄阳",
        "author": "孟浩然",
        "content": "去国似如昨，倏然经杪秋。\n岘山不可见，风景令人愁。\n谁采篱下菊，应闲池上楼。\n宜城多美酒，归与葛彊游。",
        "dynasty": "唐",
        "collection_info": null
    },
    {
        "title": "初出关旅亭夜坐怀王大校书",
        "author": "孟浩然",
        "content": "向夕槐烟起，葱茏池馆曛。\n客中无偶坐，关外惜离羣。\n烛至萤光灭，荷枯雨滴闻。\n永怀芸阁友，寂寞滞[扬]云。",
        "dynasty": "唐",
        "collection_info": null
    },
    {
        "title": "人日登南阳驿门亭子怀汉川诸友",
        "author": "孟浩然",
        "content": "朝来登陟处，不似艳阳时。\n异县殊风物，羁怀多所思。\n剪花惊岁早，看柳讶春迟。\n未有南飞雁，裁书欲寄谁。",
        "dynasty": "唐",
        "collection_info": null
    },
    {
        "title": "早寒江上有怀",
        "author": "孟浩然",
        "content": "木落雁南度，北风江上寒。\n我家襄水上，遥隔楚云端。\n乡泪客中尽，孤帆天际看。\n迷津欲有问，平海夕漫漫。",
        "dynasty": "唐",
        "collection_info": null
    },
    {
        "title": "闲园怀苏子",
        "author": "孟浩然",
        "content": "林园虽少事，幽独自多违。\n向夕开帘坐，庭阴落景微。\n鸟过烟树宿，萤傍水轩飞。\n感念同怀子，京华去不归。",
        "dynasty": "唐",
        "collection_info": null
    },
    {
        "title": "同卢明府饯张郎中除义王府司马海园作",
        "author": "孟浩然",
        "content": "上国山河列，贤王邸第开。\n故人分职去，潘令宠行来。\n冠盖趋梁苑，江湘失楚材。\n豫愁轩骑动，宾客散池台。",
        "dynasty": "唐",
        "collection_info": null
    },
    {
        "title": "送张子容进士赴举",
        "author": "孟浩然",
        "content": "夕曛山照灭，送客出柴门。\n惆怅野中别，殷勤岐路言。\n茂林予偃息，乔木尔飞翻。\n无使谷风诮，须令友道存。",
        "dynasty": "唐",
        "collection_info": null
    },
    {
        "title": "送张参明经举兼向泾州觐省",
        "author": "孟浩然",
        "content": "十五綵衣年，承欢慈母前。\n孝廉因岁贡，怀橘向秦川。\n四座推文举，中郎许仲宣。\n泛舟江上别，谁不仰神仙。",
        "dynasty": "唐",
        "collection_info": null
    },
    {
        "title": "送张祥之房陵",
        "author": "孟浩然",
        "content": "我家南渡头，惯习野人舟。\n日夕弄清浅，林湍逆上流。\n山河据形胜，天地生豪酋。\n君意在利往，知音期自投。",
        "dynasty": "唐",
        "collection_info": null
    },
    {
        "title": "送吴宣从事",
        "author": "孟浩然",
        "content": "才有幕中士，宁无塞上勋。\n汉兵将灭虏，王粲始从军。\n旌斾边庭去，山川地脉分。\n平生一匕首，感激赠夫君。",
        "dynasty": "唐",
        "collection_info": null
    },
    {
        "title": "送桓子之郢城礼",
        "author": "孟浩然",
        "content": "闻君驰綵骑，躞蹀指南荆。\n为结潘杨好，言过鄢郢城。\n摽梅诗有赠，羔雁礼将行。\n今夜神仙女，应来感梦情。",
        "dynasty": "唐",
        "collection_info": null
    },
    {
        "title": "留别王侍御维",
        "author": "孟浩然",
        "content": "寂寂竟何待，朝朝空自归。\n欲寻芳草去，惜与故人违。\n当路谁相假，知音世所稀。\n秪应守索寞，还掩故园扉。",
        "dynasty": "唐",
        "collection_info": null
    },
    {
        "title": "早春润州送从弟还乡",
        "author": "孟浩然",
        "content": "兄弟游吴国，庭闱恋楚关。\n已多新岁感，更饯白眉还。\n归泛西江水，离筵北固山。\n乡园欲有赠，梅柳着先攀。",
        "dynasty": "唐",
        "collection_info": null
    },
    {
        "title": "岘山饯房管崔宗之",
        "author": "孟浩然",
        "content": "贵贱平生隔，轩车是日来。\n青阳一觏止，云路豁然开。\n祖道衣冠列，分亭驿骑催。\n方期九日聚，还待二星回。",
        "dynasty": "唐",
        "collection_info": null
    },
    {
        "title": "送谢录事之越",
        "author": "孟浩然",
        "content": "清旦江天迥，凉风西北吹。\n白云向吴会，征帆亦相随。\n想到耶溪日，应探禹穴奇。\n仙书倘相示，予在此山陲。",
        "dynasty": "唐",
        "collection_info": null
    },
    {
        "title": "洛中送奚三还扬州",
        "author": "孟浩然",
        "content": "水国无边际，舟行共使风。\n羡君从此去，朝夕见乡中。\n予亦离家久，南归恨不同。\n音书若有问，江上会相逢。",
        "dynasty": "唐",
        "collection_info": null
    },
    {
        "title": "送告八从军",
        "author": "孟浩然",
        "content": "男儿一片气，何必五车书。\n好勇方过我，多才便起予。\n运筹将入幕，养拙就闲居。\n正待功名遂，从君继两疎。",
        "dynasty": "唐",
        "collection_info": null
    },
    {
        "title": "送元公之鄂渚寻观主张骖鸾",
        "author": "孟浩然",
        "content": "桃花春水涨，之子忽乘流。\n岘首辞蛟浦，江中问鹤楼。\n赠君青竹杖，送尔白苹洲。\n应是神仙子，相期汗漫游。",
        "dynasty": "唐",
        "collection_info": null
    },
    {
        "title": "送王五昆季省觐",
        "author": "孟浩然",
        "content": "公子恋庭闱，劳歌涉海涯。\n水乘舟檝去，亲望老莱归。\n斜日催乌鸟，清江照綵衣。\n平生急难意，遥仰鹡鸰飞。",
        "dynasty": "唐",
        "collection_info": null
    },
    {
        "title": "送崔遏",
        "author": "孟浩然",
        "content": "片玉来夸楚，治中作主人。\n江山增润色，词赋动阳春。\n别馆当虚敞，离情任吐伸。\n因声两京旧，谁念卧漳滨。",
        "dynasty": "唐",
        "collection_info": null
    },
    {
        "title": "送卢少府使入秦",
        "author": "孟浩然",
        "content": "楚关望秦国，相去千里余。\n州县勤王事，山河转使车。\n祖筵江上列，离恨别前书。\n愿及芳年赏，娇莺二月初。",
        "dynasty": "唐",
        "collection_info": null
    },
    {
        "title": "送袁十岭南寻弟",
        "author": "孟浩然",
        "content": "早闻牛渚咏，今见鹡鸰心。\n羽翼嗟零落，悲鸣别故林。\n苍梧白云远，烟水洞庭深。\n万里独飞去，南风迟尔音。",
        "dynasty": "唐",
        "collection_info": null
    },
    {
        "title": "永嘉别张子容",
        "author": "孟浩然",
        "content": "旧国余归楚，新年子北征。\n挂帆愁海路，分手恋朋情。\n日夕故园意，汀洲春草生。",
        "dynasty": "唐",
        "collection_info": null
    },
    {
        "title": "东京留别诸公",
        "author": "孟浩然",
        "content": "吾道昧所适，驱车还向东。\n主人开旧馆，留客醉新丰。\n树绕温泉绿，尘遮晚日红。\n拂衣从此去，高步蹑华嵩。",
        "dynasty": "唐",
        "collection_info": null
    },
    {
        "title": "送袁太祝尉豫章",
        "author": "孟浩然",
        "content": "何幸遇休明，观光来上京。\n相逢武陵客，独送豫章行。\n随牒牵黄绶，离羣会墨卿。\n江南佳丽地，山水旧难名。",
        "dynasty": "唐",
        "collection_info": null
    },
    {
        "title": "都下送辛大之鄂",
        "author": "孟浩然",
        "content": "南国辛居士，言归旧竹林。\n未逢调鼎用，徒有济川心。\n予亦忘机者，田园在汉阴。\n因君故乡去，遥寄式微吟。",
        "dynasty": "唐",
        "collection_info": null
    },
    {
        "title": "送席大",
        "author": "孟浩然",
        "content": "惜尔怀其宝，迷邦倦客游。\n江山历全楚，河洛越成周。\n道路疲千里，乡园老一丘。\n知君命不偶，同病亦同忧。",
        "dynasty": "唐",
        "collection_info": null
    },
    {
        "title": "送贾昇主簿之荆府",
        "author": "孟浩然",
        "content": "奉使推能者，勤王不暂闲。\n观风随按察，乘骑度荆关。\n送别登何处，开筵旧岘山。\n征轩明日远，空望郢门间。",
        "dynasty": "唐",
        "collection_info": null
    },
    {
        "title": "送王大校书",
        "author": "孟浩然",
        "content": "导漾自嶓冢，东流为汉川。\n维桑君有意，解缆我开筵。\n云雨从兹别，林端意渺然。\n尺书能不恡，时望鲤鱼传。",
        "dynasty": "唐",
        "collection_info": null
    },
    {
        "title": "游江西留别富阳裴刘二少府",
        "author": "孟浩然",
        "content": "西上游江西，临流恨解携。\n千山迭成嶂，万水泻为溪。\n石浅流难泝，藤长险易跻。\n谁怜问津者，岁晏此中迷。",
        "dynasty": "唐",
        "collection_info": null
    },
    {
        "title": "广陵别薛八",
        "author": "孟浩然",
        "content": "士有不得志，栖栖吴楚间。\n广陵相遇罢，彭蠡泛舟还。\n樯出江中树，波连海上山。\n风帆明日远，何处更追攀。",
        "dynasty": "唐",
        "collection_info": null
    },
    {
        "title": "送洗然弟进士举",
        "author": "孟浩然",
        "content": "献策金门去，承欢綵服违。\n以吾一日长，念尔聚星稀。\n昏定须温席，寒多未授衣。\n桂枝如已擢，早逐雁南飞。",
        "dynasty": "唐",
        "collection_info": null
    },
    {
        "title": "崔明府宅夜观妓",
        "author": "孟浩然",
        "content": "白日既云暮，朱颜亦已酡。\n画堂初点烛，金幌半垂罗。\n长袖平阳曲，新声子夜歌。\n从来惯留客，兹夕为谁多。",
        "dynasty": "唐",
        "collection_info": null
    },
    {
        "title": "同卢明府早秋宴张郎中海亭",
        "author": "孟浩然",
        "content": "侧听弦歌宰，文书游夏徒。\n故园欣赏竹，为邑幸来苏。\n华省曾联事，仙舟復与俱。\n欲知临泛久，荷露渐成珠。",
        "dynasty": "唐",
        "collection_info": null
    },
    {
        "title": "卢明府早秋宴张郎中海园即事得秋字",
        "author": "孟浩然",
        "content": "邑有弦歌宰，翔鸾狎野鸥。\n眷言华省旧，暂拂海池游。\n郁岛藏深竹，前溪对舞楼。\n更闻书即事，云物是清秋。",
        "dynasty": "唐",
        "collection_info": null
    },
    {
        "title": "宴荣二山池",
        "author": "孟浩然",
        "content": "甲第开金穴，荣期乐自多。\n枥嘶支遁马，池养右军鹅。\n竹引携琴入，花邀载酒过。\n山公来取醉，时唱接䍦歌。",
        "dynasty": "唐",
        "collection_info": null
    },
    {
        "title": "夏日与崔二十一同集卫明府宅",
        "author": "孟浩然",
        "content": "言避一时暑，池亭五月开。\n喜逢金马客，同饮玉人杯。\n舞鹤乘轩至，游鱼拥钓来。\n座中殊未起，箫管莫相催。",
        "dynasty": "唐",
        "collection_info": null
    },
    {
        "title": "清明日宴梅道士房",
        "author": "孟浩然",
        "content": "林卧愁春尽，开轩览物华。\n忽逢青鸟使，邀入赤松家。\n丹竈初开火，仙桃正落花。\n童颜若可驻，何惜醉流霞。",
        "dynasty": "唐",
        "collection_info": null
    },
    {
        "title": "寒夜张明府宅宴",
        "author": "孟浩然",
        "content": "瑞雪初盈尺，寒宵始半更。\n列筵邀酒伴，刻烛限诗成。\n香炭金炉暖，娇弦玉指清。\n醉来方欲卧，不觉晓鸡鸣。",
        "dynasty": "唐",
        "collection_info": null
    },
    {
        "title": "宴张别驾新斋",
        "author": "孟浩然",
        "content": "世业传珪组，江城佐股肱。\n高斋征学问，虚薄滥先登。\n讲论陪诸子，文章得旧朋。\n士元多赏激，衰病恨无能。",
        "dynasty": "唐",
        "collection_info": null
    },
    {
        "title": "与诸子登岘山",
        "author": "孟浩然",
        "content": "人事有代谢，往来成古今。\n江山留胜迹，我辈復登临。\n水落鱼梁浅，天寒梦泽深。\n羊公碑字在，读罢泪沾襟。",
        "dynasty": "唐",
        "collection_info": null
    },
    {
        "title": "与杭州薛司户登樟亭楼作",
        "author": "孟浩然",
        "content": "水楼一登眺，半出青林高。\n帟幕英僚敞，芳筵下客叨。\n山藏伯禹穴，城压伍胥涛。\n今日观溟涨，垂纶学钓鳌。",
        "dynasty": "唐",
        "collection_info": null
    },
    {
        "title": "寻天台山",
        "author": "孟浩然",
        "content": "吾友太乙子，餐霞卧赤城。\n欲寻华顶去，不惮恶溪名。\n歇马凭云宿，扬帆截海行。\n高高翠微裏，遥见石梁横。",
        "dynasty": "唐",
        "collection_info": null
    },
    {
        "title": "同曹三御史行泛湖归越",
        "author": "孟浩然",
        "content": "秋入诗人意，巴歌和者稀。\n泛湖同逸旅，吟会是思归。\n白简徒推荐，沧洲已拂衣。\n杳冥云外去，谁不羡鸿飞。",
        "dynasty": "唐",
        "collection_info": null
    },
    {
        "title": "晚泊浔阳望庐山",
        "author": "孟浩然",
        "content": "挂席几千里，名山都未逢。\n泊舟浔阳郭，始见香炉峰。\n尝读远公传，永怀尘外踪。\n东林精舍近，日暮但闻钟。",
        "dynasty": "唐",
        "collection_info": null
    },
    {
        "title": "陪张丞相登嵩阳楼",
        "author": "孟浩然",
        "content": "独步人何在，嵩阳有故楼。\n岁寒问耆旧，行县拥诸候。\n林莽北弥望，沮漳东会流。\n客中遇知己，无復越乡忧。",
        "dynasty": "唐",
        "collection_info": null
    },
    {
        "title": "武陵泛舟",
        "author": "孟浩然",
        "content": "武陵川路狭，前棹入花林。\n莫测幽源裏，仙家信几深。\n水回青嶂合，云度绿溪阴。\n坐听闲猿啸，弥清尘外心。",
        "dynasty": "唐",
        "collection_info": null
    },
    {
        "title": "与颜钱塘登障楼望潮作",
        "author": "孟浩然",
        "content": "百里闻雷震，鸣弦暂辍弹。\n府中连骑出，江上待潮观。\n照日秋云回，浮天渤澥宽。\n惊涛来似雪，一坐凛生寒。",
        "dynasty": "唐",
        "collection_info": null
    },
    {
        "title": "姚开府山池",
        "author": "孟浩然",
        "content": "主人新邸第，相国旧池台。\n馆是招贤闢，楼因教舞开。\n轩车人已散，箫管凤初来。\n今日龙门下，谁知文举才。",
        "dynasty": "唐",
        "collection_info": null
    },
    {
        "title": "夏日浮舟过陈大水亭",
        "author": "孟浩然",
        "content": "水亭凉气多，闲棹晚来过。\n涧影见松竹，潭香闻芰荷。\n野童扶醉舞，山鸟助酣歌。\n幽赏未云徧，烟光奈夕何。",
        "dynasty": "唐",
        "collection_info": null
    },
    {
        "title": "与白明府游江",
        "author": "孟浩然",
        "content": "故人来自远，邑宰復初临。\n执手恨为别，同舟无异心。\n沿洄洲渚趣，演漾弦歌音。\n谁识躬耕者，年年梁甫吟。",
        "dynasty": "唐",
        "collection_info": null
    },
    {
        "title": "游凤林寺西岭",
        "author": "孟浩然",
        "content": "共喜年华好，来游水石间。\n烟容开远树，春色满幽山。\n壶酒朋情洽，琴歌野兴闲。\n莫愁归路暝，招月伴人还。",
        "dynasty": "唐",
        "collection_info": null
    },
    {
        "title": "秋日陪李侍御渡松滋江",
        "author": "孟浩然",
        "content": "南纪西江阔，皇华御史雄。\n截流宁假楫，挂席自生风。\n僚宷争攀鹢，鱼龙亦避骢。\n坐听白[雪]唱，翻入棹歌中。",
        "dynasty": "唐",
        "collection_info": null
    },
    {
        "title": "陪独孤使君同与萧员外证登万山亭",
        "author": "孟浩然",
        "content": "万山青嶂曲，千骑使君游。\n神女鸣环佩，仙郎接献酬。\n遍观云梦野，自爱江城楼。\n何必东南守，空传沈隐侯。",
        "dynasty": "唐",
        "collection_info": null
    },
    {
        "title": "秋登张明府海亭",
        "author": "孟浩然",
        "content": "海亭秋日望，委曲见江山。\n染翰聊题壁，倾壶一解颜。\n歌逢彭泽令，归赏故园间。\n予亦将琴史，栖迟共取闲。",
        "dynasty": "唐",
        "collection_info": null
    },
    {
        "title": "临涣裴明府席遇张十一房六",
        "author": "孟浩然",
        "content": "河县柳林边，河桥晚泊船。\n文叨才子会，官喜故人连。\n笑语同今夕，轻肥异往年。\n晨风理归棹，吴楚各依然。",
        "dynasty": "唐",
        "collection_info": null
    },
    {
        "title": "梅道士水亭",
        "author": "孟浩然",
        "content": "傲吏非凡吏，名流即道流。\n隐居不可见，高论莫能酬。\n水接仙源近，山藏鬼谷幽。\n再来迷处所，花下问渔舟。",
        "dynasty": "唐",
        "collection_info": null
    },
    {
        "title": "游景空寺兰若",
        "author": "孟浩然",
        "content": "龙象经行处，山腰度石关。\n屡迷青嶂合，时爱绿萝闲。\n宴息花林下，高谈竹屿间。\n寥寥隔尘事，疑是入鸡山。",
        "dynasty": "唐",
        "collection_info": null
    },
    {
        "title": "陪李侍御访聪上人禅居",
        "author": "孟浩然",
        "content": "欣逢柏台友，共谒聪公禅。\n石室无人到，绳床见虎眠。\n阴崖常抱雪，枯涧为生泉。\n出处虽云异，同欢在法筵。",
        "dynasty": "唐",
        "collection_info": null
    },
    {
        "title": "游精思观回王白云在后",
        "author": "孟浩然",
        "content": "出谷未停午，到家日已曛。\n回瞻下山路，但见牛羊羣。\n樵子暗相失，草虫寒不闻。\n衡门犹未掩，伫立望夫君。",
        "dynasty": "唐",
        "collection_info": null
    },
    {
        "title": "夏日辨玉法师茅斋",
        "author": "孟浩然",
        "content": "夏日茅斋裏，无风坐亦凉。\n竹林深笋穊，藤架引梢长。\n燕觅巢窠处，蜂来造蜜房。\n物华皆可翫，花橤四时芳。",
        "dynasty": "唐",
        "collection_info": null
    },
    {
        "title": "与张折衝游耆阇寺",
        "author": "孟浩然",
        "content": "释子弥天秀，将军武库才。\n横行塞北尽，独步汉南来。\n贝叶传金口，山楼作赋开。\n因君振嘉藻，江楚气雄哉。",
        "dynasty": "唐",
        "collection_info": null
    },
    {
        "title": "游精思题观主山房",
        "author": "孟浩然",
        "content": "误入桃源裏，初怜竹径深。\n方知仙子宅，未有世人寻。\n舞鹤过闲砌，飞猿啸密林。\n渐通玄妙理，深得坐忘心。",
        "dynasty": "唐",
        "collection_info": null
    },
    {
        "title": "宿立公房",
        "author": "孟浩然",
        "content": "支遁初求道，深公笑买山。\n何如石岩趣，自入户庭间。\n苔润春泉满，萝轩夜月闲。\n能令许玄度，吟卧不知还。",
        "dynasty": "唐",
        "collection_info": null
    },
    {
        "title": "寻陈逸人故居",
        "author": "孟浩然",
        "content": "人事一朝尽，荒芜三径休。\n始闻漳浦卧，奄作岱宗游。\n池水犹含墨，风云已落秋。\n今宵泉壑裏，何处觅藏舟。",
        "dynasty": "唐",
        "collection_info": null
    },
    {
        "title": "寻梅道士",
        "author": "孟浩然",
        "content": "彭泽先生柳，山阴道士鹅。\n我来从所好，停策汉阴多。\n重以观鱼乐，因之鼓枻歌。\n崔徐迹未朽，千载揖清波。",
        "dynasty": "唐",
        "collection_info": null
    },
    {
        "title": "陪姚使君题惠上人房",
        "author": "孟浩然",
        "content": "带雪梅初暖，含烟柳尚青。\n来窥童子偈，得听法王经。\n会理知无我，观空厌有形。\n迷心应觉悟，客思未遑宁。",
        "dynasty": "唐",
        "collection_info": null
    },
    {
        "title": "晚春题远上人南亭",
        "author": "孟浩然",
        "content": "给园支遁隐，虚寂养身和。\n春晚羣木秀，间关黄鸟歌。\n林栖居士竹，池养右军鹅。\n炎月北窗下，清风期再过。",
        "dynasty": "唐",
        "collection_info": null
    },
    {
        "title": "题大禹寺义公禅房",
        "author": "孟浩然",
        "content": "义公习禅处，结构依空林。\n户外一峰秀，阶前羣壑深。\n夕阳连雨足，空翠落庭阴。\n看取莲花净，应知不染心。",
        "dynasty": "唐",
        "collection_info": null
    },
    {
        "title": "寻白鹤岩张子容隐居",
        "author": "孟浩然",
        "content": "白鹤青岩半，幽人有隐居。\n阶庭空水石，林壑罢樵渔。\n岁月青松老，风霜苦竹疎。\n覩兹怀旧业，回策返吾庐。",
        "dynasty": "唐",
        "collection_info": null
    },
    {
        "title": "题融公兰若",
        "author": "孟浩然",
        "content": "精舍买金开，流泉遶砌回。\n芰荷熏讲席，松柏映香台。\n法雨晴飞去，天花昼下来。\n谈玄殊未已，归骑夕阳催。",
        "dynasty": "唐",
        "collection_info": null
    },
    {
        "title": "过景空寺故融公兰若",
        "author": "孟浩然",
        "content": "池上青莲宇，林间白马泉。\n故人成异物，过客独潸然。\n既礼新松塔，还寻旧石筵。\n平生竹如意，犹挂草堂前。",
        "dynasty": "唐",
        "collection_info": null
    },
    {
        "title": "题张野人园庐",
        "author": "孟浩然",
        "content": "与君园庐并，微尚颇亦同。\n耕钓方自逸，壶觞趣不空。\n门无俗士驾，人有上皇风。\n何处先贤传，惟称庞德公。",
        "dynasty": "唐",
        "collection_info": null
    },
    {
        "title": "李少府与杨九再来",
        "author": "孟浩然",
        "content": "弱岁早登龙，今来喜再逢。\n如何春月柳，犹忆岁寒松。\n烟火临寒食，笙歌达曙钟。\n喧喧鬬鸡道，行乐羡朋从。",
        "dynasty": "唐",
        "collection_info": null
    },
    {
        "title": "寻张五回夜园作",
        "author": "孟浩然",
        "content": "闻就庞公隐，移居近洞湖。\n兴来林是竹，归卧谷名愚。\n挂席樵风便，开轩琴月孤。\n岁寒何用赏，霜落故园芜。",
        "dynasty": "唐",
        "collection_info": null
    },
    {
        "title": "裴司士员司户见寻",
        "author": "孟浩然",
        "content": "府僚能枉驾，家酝復新开。\n落日池上酌，清风松下来。\n厨人具鸡黍，稚子摘杨梅。\n谁道山公醉，犹能骑马回。",
        "dynasty": "唐",
        "collection_info": null
    },
    {
        "title": "春中喜王九相寻",
        "author": "孟浩然",
        "content": "二月湖水清，家家春鸟鸣。\n林花扫更落，径草踏还生。\n酒伴来相命，开尊共解酲。\n当杯已入手，歌妓莫停声。",
        "dynasty": "唐",
        "collection_info": null
    },
    {
        "title": "李氏园林卧疾",
        "author": "孟浩然",
        "content": "我爱陶家趣，园林无俗情。\n春雷百卉坼，寒食四邻清。\n伏枕嗟公干，归山羡子平。\n年年白社客，空滞洛阳城。",
        "dynasty": "唐",
        "collection_info": null
    },
    {
        "title": "过故人庄",
        "author": "孟浩然",
        "content": "故人具鸡黍，邀我至田家。\n绿树村边合，青山郭外斜。\n开筵面场圃，把酒话桑麻。\n待到重阳日，还来就菊花。",
        "dynasty": "唐",
        "collection_info": null
    },
    {
        "title": "张七及辛大见寻南亭醉作",
        "author": "孟浩然",
        "content": "山公能饮酒，居士好弹筝。\n世外交初得，林中契已幷。\n纳凉风飒至，逃暑日将倾。\n便就南亭裏，余尊惜解酲。",
        "dynasty": "唐",
        "collection_info": null
    },
    {
        "title": "岁暮归南山",
        "author": "孟浩然",
        "content": "北阙休上书，南山归敝庐。\n不才明主弃，多病故人疎。\n白髮催年老，青阳逼岁除。\n永怀愁不寐，松月夜窗虚。",
        "dynasty": "唐",
        "collection_info": null
    },
    {
        "title": "南山下与老圃期种瓜",
        "author": "孟浩然",
        "content": "樵牧南山近，林闾北郭赊。\n先人留素业，老圃作邻家。\n不种千株橘，惟资五色瓜。\n邵平能就我，开径剪蓬麻。",
        "dynasty": "唐",
        "collection_info": null
    },
    {
        "title": "泝江至武昌",
        "author": "孟浩然",
        "content": "家本洞湖上，岁时归思催。\n客心徒欲速，江路苦邅回。\n残冻因风解，新正度腊开。\n行看武昌柳，髣髴映楼台。",
        "dynasty": "唐",
        "collection_info": null
    },
    {
        "title": "舟中晓望",
        "author": "孟浩然",
        "content": "挂席东南望，青山水国遥。\n舳舻争利涉，来往接风潮。\n问我今何去，天台访石桥。\n坐看霞色晓，疑是赤城标。",
        "dynasty": "唐",
        "collection_info": null
    },
    {
        "title": "自洛之越",
        "author": "孟浩然",
        "content": "皇皇三十载，书劒两无成。\n山水寻吴越，风尘厌洛京。\n扁舟泛湖海，长揖谢公卿。\n且乐杯中物，谁论世上名。",
        "dynasty": "唐",
        "collection_info": null
    },
    {
        "title": "途中遇晴",
        "author": "孟浩然",
        "content": "已失巴陵雨，犹逢蜀坂泥。\n天开斜景遍，山出晚云低。\n余湿犹霑草，残流尚入溪。\n今宵有明月，乡思远悽悽。",
        "dynasty": "唐",
        "collection_info": null
    },
    {
        "title": "归至郢中",
        "author": "孟浩然",
        "content": "远游经海峤，返棹归山阿。\n日夕见乔木，乡关在伐柯。\n愁随江路尽，喜入郢门多。\n左右看桑土，依然即匪他。",
        "dynasty": "唐",
        "collection_info": null
    },
    {
        "title": "夕次蔡阳馆",
        "author": "孟浩然",
        "content": "日暮马行疾，城荒人住稀。\n听歌知近楚，投馆忽如归。\n鲁堰田畴广，章陵气色微。\n明朝拜嘉庆，须着老莱衣。",
        "dynasty": "唐",
        "collection_info": null
    },
    {
        "title": "他乡七夕",
        "author": "孟浩然",
        "content": "他乡逢七夕，旅馆益羇愁。\n不见穿鍼妇，空怀故国楼。\n绪风初减热，新月始临秋。\n谁忍窥河汉，迢迢问斗牛。",
        "dynasty": "唐",
        "collection_info": null
    },
    {
        "title": "夜泊牛渚趁薛八船不及",
        "author": "孟浩然",
        "content": "星罗牛渚夕，风退鹢舟迟。\n浦溆尝同宿，烟波忽间之。\n榜歌空裏失，船火望中疑。\n明发泛潮海，茫茫何处期。",
        "dynasty": "唐",
        "collection_info": null
    },
    {
        "title": "晓入南山",
        "author": "孟浩然",
        "content": "瘴气晓氛氲，南山復水云。\n鲲飞今始见，鸟堕旧来闻。\n地接长沙近，江从汨渚分。\n贾生曾弔屈，予亦痛斯文。",
        "dynasty": "唐",
        "collection_info": null
    },
    {
        "title": "夜渡湘水",
        "author": "孟浩然",
        "content": "客舟贪利涉，闇裏渡湘川。\n露气闻芳杜，歌声识采莲。\n榜人投岸火，渔子宿潭烟。\n行侣时相问，浔阳何处边。",
        "dynasty": "唐",
        "collection_info": null
    },
    {
        "title": "赴京途中遇雪",
        "author": "孟浩然",
        "content": "迢递秦京道，苍茫藏暮天。\n穷阴连晦朔，积雪满山川。\n落雁迷沙渚，饥乌集野田。\n客愁空伫立，不见有人烟。",
        "dynasty": "唐",
        "collection_info": null
    },
    {
        "title": "途次望乡",
        "author": "孟浩然",
        "content": "客行愁落日，乡思重相催。\n况在他山外，天寒夕鸟来。\n雪深迷郢路，云暗失阳台。\n可叹悽惶子，高歌谁为媒。",
        "dynasty": "唐",
        "collection_info": null
    },
    {
        "title": "永嘉上浦馆逢张八子容",
        "author": "孟浩然",
        "content": "逆旅相逢处，江村日暮时。\n众山遥对酒，孤屿共题诗。\n廨宇邻蛟室，人烟接岛夷。\n乡园万余里，失路一相悲。",
        "dynasty": "唐",
        "collection_info": null
    },
    {
        "title": "宿武阳即事",
        "author": "孟浩然",
        "content": "川暗夕阳尽，孤舟泊岸初。\n岭猿相呌啸，潭嶂似空虚。\n就枕灭明烛，扣舷闻夜渔。\n鸡鸣问何处，人物是秦余。",
        "dynasty": "唐",
        "collection_info": null
    },
    {
        "title": "渡扬子江",
        "author": "孟浩然",
        "content": "桂檝中流望，京江两畔明。\n林开扬子驿，山出润州城。\n海尽边阴静，江寒朔吹生。\n更闻枫叶下，淅沥度秋声。",
        "dynasty": "唐",
        "collection_info": null
    },
    {
        "title": "田家元日",
        "author": "孟浩然",
        "content": "昨夜斗回北，今朝岁起东。\n我年已强仕，无禄尚忧农。\n桑野就耕父，荷锄随牧童。\n田家占气候，共说此年丰。",
        "dynasty": "唐",
        "collection_info": null
    },
    {
        "title": "九日得新字",
        "author": "孟浩然",
        "content": "初九未成旬，重阳即此晨。\n登高闻古事，载酒访幽人。\n落帽恣欢饮，授衣同试新。\n茱萸正可佩，折取寄情亲。",
        "dynasty": "唐",
        "collection_info": null
    },
    {
        "title": "除夜乐城逢张少府",
        "author": "孟浩然",
        "content": "云海泛瓯闽，风潮泊岛滨。\n何知岁除夜，得见故乡亲。\n余是乘槎客，君为失路人。\n平生復能几，一别十余春。",
        "dynasty": "唐",
        "collection_info": null
    },
    {
        "title": "岁除夜会乐城张少府宅",
        "author": "孟浩然",
        "content": "畴昔通家好，相知无间然。\n续明催画烛，守岁接长筵。\n旧曲梅花唱，新正柏酒传。\n客行随处乐，不见度年年。",
        "dynasty": "唐",
        "collection_info": null
    },
    {
        "title": "寒夜",
        "author": "孟浩然",
        "content": "闺夕绮窗闭，佳人罢缝衣。\n理琴开宝匣，就枕卧重帏。\n夜久灯花落，熏笼香气微。\n锦衾重自暖，遮莫晓霜飞。",
        "dynasty": "唐",
        "collection_info": null
    },
    {
        "title": "赋得盈盈楼上女",
        "author": "孟浩然",
        "content": "夫壻久离别，青楼空望归。\n妆成卷帘坐，愁思懒缝衣。\n燕子家家入，杨花处处飞。\n空床难独守，谁为报金徽。",
        "dynasty": "唐",
        "collection_info": null
    },
    {
        "title": "春意",
        "author": "孟浩然",
        "content": "佳人能画眉，妆罢出帘帷。\n照水空自爱，折花将遗谁。\n春情多艳逸，春意倍相思。\n愁心极杨柳，一种乱如丝。",
        "dynasty": "唐",
        "collection_info": null
    },
    {
        "title": "闺情",
        "author": "孟浩然",
        "content": "一别隔炎凉，君衣忘短长。\n裁缝无处等，以意忖情量。\n畏瘦疑伤窄，防寒更厚装。\n半啼封裹了，知欲寄谁将。",
        "dynasty": "唐",
        "collection_info": null
    },
    {
        "title": "美人分香",
        "author": "孟浩然",
        "content": "艳色本倾城，分香更有情。\n髻鬟垂欲解，眉黛拂能轻。\n舞学平阳态，歌翻子夜声。\n春风狭斜道，含笑待逢迎。",
        "dynasty": "唐",
        "collection_info": null
    },
    {
        "title": "伤岘山云表观主",
        "author": "孟浩然",
        "content": "少小学书劒，秦吴多岁年。\n归来一登眺，陵谷尚依然。\n岂意餐霞客，溘随朝露先。\n因之问闾里，把臂几人全。",
        "dynasty": "唐",
        "collection_info": null
    },
    {
        "title": "题梧州陈司马山斋",
        "author": "孟浩然",
        "content": "南国无霜霰，连年对物华。\n青林暗换叶，红橤亦开花。\n春去无山鸟，秋来见海槎。\n流芳虽可悦，会自泣长沙。",
        "dynasty": "唐",
        "collection_info": null
    },
    {
        "title": "岁除夜有怀",
        "author": "孟浩然",
        "content": "迢递三巴路，羁危万里身。\n乱山残雪夜，孤灯异乡人。\n渐与骨肉远，转于奴仆亲。\n那堪正飘泊，来日岁华新。",
        "dynasty": "唐",
        "collection_info": null
    },
    {
        "title": "登安阳城楼",
        "author": "孟浩然",
        "content": "县城南面汉江流，江涨开成南雍州。\n才子乘春来骋望，羣公暇日坐销忧。\n楼台晚映青山郭，罗绮晴骄绿水洲。\n向夕波摇明月动，更疑神女弄珠游。",
        "dynasty": "唐",
        "collection_info": null
    },
    {
        "title": "登万岁楼",
        "author": "孟浩然",
        "content": "万岁楼头望故乡，独令乡思更茫茫。\n天寒雁度堪垂泪，日落猿啼欲断肠。\n曲引古堤临冻浦，斜分远岸近枯杨。\n今朝偶见同袍友，却喜家书寄八行。",
        "dynasty": "唐",
        "collection_info": null
    },
    {
        "title": "除夜有怀",
        "author": "孟浩然",
        "content": "五更钟漏欲相催，四气推迁往復回。\n帐裏残灯纔去熖，炉中香气尽成灰。\n渐看春逼芙蓉枕，顿觉寒销竹叶杯。\n守岁家家应未卧，相思那得梦魂来。",
        "dynasty": "唐",
        "collection_info": null
    },
    {
        "title": "春情",
        "author": "孟浩然",
        "content": "青楼晓日珠帘映，红粉春妆宝镜催。\n已厌交欢怜枕席，相将游戏绕池台。\n坐时衣带萦纤草，行即裙裾扫落梅。\n更道明朝不当作，相期共鬬管絃来。",
        "dynasty": "唐",
        "collection_info": null
    },
    {
        "title": "长安早春",
        "author": "孟浩然",
        "content": "关戍惟东井，城池起北辰。\n咸歌太平日，共乐建寅春。\n雪尽青山树，冰开黑水滨。\n草迎金埒马，花伴玉楼人。\n鸿渐看无数，莺歌听欲频。\n何当遂荣擢，归及柳条新。",
        "dynasty": "唐",
        "collection_info": null
    },
    {
        "title": "荆门上张丞相",
        "author": "孟浩然",
        "content": "共理分荆国，招贤媿不材。\n召南风更阐，丞相阁还开。\n觏止欣眉睫，沈沦拔草莱。\n坐登徐孺榻，频接李膺杯。\n始慰蝉鸣柳，俄看雪间梅。\n四时年籥尽，千里客程催。\n日下瞻归翼，沙边厌曝鳃。\n伫闻宣室召，星象列三台。",
        "dynasty": "唐",
        "collection_info": null
    },
    {
        "title": "陪张丞相登荆城楼因寄蓟州张使君及浪泊戍主刘家",
        "author": "孟浩然",
        "content": "蓟门天北畔，铜柱日南端。\n出守声弥远，投荒法未宽。\n侧身聊倚望，携手莫同欢。\n白璧无瑕玷，青松有岁寒。\n府中丞相阁，江上使君滩。\n兴尽回舟去，方知行路难。",
        "dynasty": "唐",
        "collection_info": null
    },
    {
        "title": "陪张丞相祠紫盖山途经玉泉寺",
        "author": "孟浩然",
        "content": "望秩宣王命，斋心待漏行。\n青衿列胄子，从事有参卿。\n五马寻归路，双林指化城。\n闻钟度门近，照胆玉泉清。\n皁盖依松憩，缁徒拥锡迎。\n天宫上兜率，沙界豁迷明。\n欲就终焉志，恭闻智者名。\n人随逝水没，波逐覆舟倾。\n想像若在眼，周流空復情。\n谢公还欲卧，谁与济苍生。",
        "dynasty": "唐",
        "collection_info": null
    },
    {
        "title": "陪张丞相自松滋江东泊渚宫",
        "author": "孟浩然",
        "content": "放溜下松滋，登舟命檝师。\n讵忘经济日，不惮冱寒时。\n洗帻岂独古，濯缨良在兹。\n政成人自理，机息鸟无疑。\n云物凝孤屿，江山辨四维。\n晚来风稍急，冬至日行迟。\n腊响惊云梦，渔歌激楚辞。\n渚宫何处是，川暝欲安之。",
        "dynasty": "唐",
        "collection_info": null
    },
    {
        "title": "和张判官登万山亭因赠洪府都督韩公",
        "author": "孟浩然",
        "content": "韩公是襄士，日赏城西岑。\n结构意不浅，岩潭趣转深。\n皇华一动咏，荆国几谣吟。\n旧径兰勿剪，新堤柳欲阴。\n砌傍余怪石，沙上有闲禽。\n自牧豫章郡，空瞻枫树林。\n因声寄流水，善听在知音。\n耆旧眇不接，崔徐无处寻。\n物情多贵远，贤俊岂无今。\n迟尔长江暮，澄清一洗心。",
        "dynasty": "唐",
        "collection_info": null
    },
    {
        "title": "和宋太史北楼新亭",
        "author": "孟浩然",
        "content": "返耕意未遂，日夕登城隅。\n谁道山林近，坐为符竹拘。\n丽谯非改作，轩槛是新图。\n远水自嶓冢，长云吞具区。\n愿随江燕贺，羞逐府僚趋。\n欲识狂歌者，丘园一竖儒。",
        "dynasty": "唐",
        "collection_info": null
    },
    {
        "title": "赠萧少府",
        "author": "孟浩然",
        "content": "上德如流水，安仁道若山。\n闻君秉高节，而得奉清颜。\n鸿渐昇仪羽，牛刀列下班。\n处腴能不润，居剧体常闲。\n去诈人无谄，除邪吏息姦。\n欲知清与洁，明月照澄湾。",
        "dynasty": "唐",
        "collection_info": null
    },
    {
        "title": "秦中苦雨思归赠袁左丞贺侍郎",
        "author": "孟浩然",
        "content": "苦学三十载，闭门江汉阴。\n用贤遭圣日，羇旅属秋霖。\n岂直昏垫苦，亦为权势沈。\n二毛催白髮，百镒罄黄金。\n泪忆岘山堕，愁怀湘水深。\n谢公积愤懑，庄舃空谣吟。\n跃马非吾事，狎鸥宜我心。\n寄言当路者，去矣北山岑。",
        "dynasty": "唐",
        "collection_info": null
    },
    {
        "title": "同张明府碧溪赠答",
        "author": "孟浩然",
        "content": "别业闻新制，同声和者多。\n还看碧溪答，不羡绿珠歌。\n自有阳台女，朝朝拾翠过。\n绮筵铺锦绣，妆牖闭藤萝。\n秩满休闲日，春余景气和。\n仙凫能作伴，罗袜共凌波。\n曲岛寻花药，回潭折芰荷。\n更怜斜日照，红粉艳青娥。",
        "dynasty": "唐",
        "collection_info": null
    },
    {
        "title": "久滞越中贻谢南池会稽贺少府",
        "author": "孟浩然",
        "content": "陈平无产业，尼父倦东西。\n负郭昔云翳，问津今亦迷。\n未能忘魏阙，空此滞秦稽。\n两见夏云起，再闻春鸟啼。\n怀仙梅福市，访旧若耶溪。\n圣主贤为宝，君何隐遯栖。",
        "dynasty": "唐",
        "collection_info": null
    },
    {
        "title": "送韩使君除洪州都曹",
        "author": "孟浩然",
        "content": "述职抚荆衡，分符袭宠荣。\n往来看拥传，前后赖专城。\n勿翦棠犹在，波澄水更清。\n重推江汉理，旋改豫章行。\n召父多遗爱，羊公有令名。\n衣冠列祖道，耆旧拥前旌。\n岘首晨风送，江陵夜火迎。\n无才惭孺子，千里媿同声。",
        "dynasty": "唐",
        "collection_info": null
    },
    {
        "title": "送莫甥兼诸昆弟从韩司马入西军",
        "author": "孟浩然",
        "content": "念尔习诗礼，未曾违户庭。\n平生早偏露，万里更飘零。\n坐弃三牲养，行观八阵形。\n饰装辞故里，谋策赴边庭。\n壮志吞鸿鹄，遥心伴鹡鸰。\n所从文且武，不战自应宁。",
        "dynasty": "唐",
        "collection_info": null
    },
    {
        "title": "岘山送萧员外之荆州",
        "author": "孟浩然",
        "content": "岘山江岸曲，郢水郭门前。\n自古登临处，非今独黯然。\n亭楼明落照，井邑秀通川。\n涧竹生幽兴，林风入管弦。\n再飞鹏激水，一举鹤冲天。\n伫立三荆使，看君驷马旋。",
        "dynasty": "唐",
        "collection_info": null
    },
    {
        "title": "送王昌龄之岭南",
        "author": "孟浩然",
        "content": "洞庭去远近，枫叶早惊秋。\n岘首羊公爱，长沙贾谊愁。\n土毛无缟纻，乡味有槎头。\n已抱沈痼疾，更贻魑魅忧。\n数年同笔砚，兹夕间衾裯。\n意气今何在，相思望斗牛。",
        "dynasty": "唐",
        "collection_info": null
    },
    {
        "title": "岘山送张去非游巴东",
        "author": "孟浩然",
        "content": "岘山南郭外，送别每登临。\n沙岸江村近，松门山寺深。\n一言予有赠，三峡尔将寻。\n祖席宜城酒，征途云梦林。\n蹉跎游子意，眷恋故人心。\n去矣勿淹滞，巴东猿夜吟。",
        "dynasty": "唐",
        "collection_info": null
    },
    {
        "title": "奉先张明府休沐还乡海亭宴集",
        "author": "孟浩然",
        "content": "自君理畿甸，予亦经江淮。\n万里书信断，数年云雨乖。\n归来休澣日，始得赏心谐。\n朱绂恩虽重，沧州趣每怀。\n树低新舞阁，山对旧书斋。\n何以发秋兴，阴虫鸣夜阶。",
        "dynasty": "唐",
        "collection_info": null
    },
    {
        "title": "宴张记室宅",
        "author": "孟浩然",
        "content": "甲第金张馆，门庭车骑多。\n家封汉阳郡，文会楚材过。\n曲岛浮觞酌，前山入咏歌。\n妓堂花映发，书阁柳逶迤。\n玉指调筝柱，金泥饰舞罗。\n宁知书劒者，岁月独蹉跎。",
        "dynasty": "唐",
        "collection_info": null
    },
    {
        "title": "宴崔明府宅夜观妓",
        "author": "孟浩然",
        "content": "画堂观妙妓，长夜正留宾。\n烛吐莲花艳，妆成桃李春。\n髻鬟低舞席，衫袖掩歌唇。\n汗湿偏宜粉，罗轻讵着身。\n调移筝柱促，欢会酒杯频。\n倘使曹王见，应嫌洛浦神。",
        "dynasty": "唐",
        "collection_info": null
    },
    {
        "title": "卢明府九日岘山宴袁使君张郎中崔员外",
        "author": "孟浩然",
        "content": "宇宙谁开闢，江山此郁盘。\n登临今古用，风俗岁时观。\n地理荆州分，天涯楚塞宽。\n百城今刺史，华省旧郎官。\n共美重阳节，俱怀落帽欢。\n酒邀彭泽载，琴辍武城弹。\n献寿先浮菊，寻幽或藉兰。\n烟虹铺藻翰，松竹挂衣冠。\n叔子神如在，山公兴未阑。\n传闻骑马醉，还向习池看。",
        "dynasty": "唐",
        "collection_info": null
    },
    {
        "title": "登龙兴寺阁",
        "author": "孟浩然",
        "content": "阁道乘空出，披轩远目开。\n逶迤见江势，客至屡缘回。\n兹郡何填委，遥山復几哉。\n苍苍皆草木，处处尽楼台。\n骤雨一阳散，行舟四海来。\n鸟归余兴远，周览更裴回。",
        "dynasty": "唐",
        "collection_info": null
    },
    {
        "title": "登总持寺浮图",
        "author": "孟浩然",
        "content": "半空跻宝塔，晴望尽京华。\n竹遶渭川遍，山连上苑斜。\n四门开帝宅，阡陌俯人家。\n累劫从初地，为童忆聚沙。\n一窥功德见，弥益道心加。\n坐觉诸天近，空香送落花。",
        "dynasty": "唐",
        "collection_info": null
    },
    {
        "title": "与崔二十一游镜湖寄包贺二公",
        "author": "孟浩然",
        "content": "试览镜湖物，中流到底清。\n不知鲈鱼味，但识鸥鸟情。\n帆得樵风送，春逢谷雨晴。\n将探夏禹穴，稍背越王城。\n府掾有包子，文章推贺生。\n沧浪醉后唱，因此寄同声。",
        "dynasty": "唐",
        "collection_info": null
    },
    {
        "title": "夜登孔伯昭南楼时沈太清朱昇在座",
        "author": "孟浩然",
        "content": "谁家无风月，此地有琴尊。\n山水会稽郡，诗书孔氏门。\n再来值秋杪，高阁夜无喧。\n华烛罢然蜡，清絃方奏鵾。\n沈生隐侯胤，朱子买臣孙。\n好我意不浅，登兹共话言。",
        "dynasty": "唐",
        "collection_info": null
    },
    {
        "title": "陪卢明府泛舟回作",
        "author": "孟浩然",
        "content": "百里行春返，清流逸兴多。\n鹢舟随雁泊，江火共星罗。\n已救田家旱，仍医俗化讹。\n文章推后辈，风雅激颓波。\n高岸迷陵谷，新声满棹歌。\n犹怜不才子，白首未登科。",
        "dynasty": "唐",
        "collection_info": null
    },
    {
        "title": "腊月八日于剡县石城寺礼拜",
        "author": "孟浩然",
        "content": "石壁开金像，香山倚铁围。\n下生弥勒见，回向一心归。\n竹柏禅庭古，楼台世界稀。\n夕岚增气色，余照发光辉。\n讲席邀谈柄，泉堂施浴衣。\n愿承功德水，从此濯尘机。",
        "dynasty": "唐",
        "collection_info": null
    },
    {
        "title": "同独孤使君东斋作",
        "author": "孟浩然",
        "content": "郎官旧华省，天子命分忧。\n襄土岁频旱，随车雨再流。\n云阴自南楚，河润及东周。\n廨宇宜新霁，田家贺有秋。\n竹间残照入，池上夕阳浮。\n寄谢东阳守，何如八咏楼。",
        "dynasty": "唐",
        "collection_info": null
    },
    {
        "title": "同王九题就师山房",
        "author": "孟浩然",
        "content": "晚憩支公室，故人逢右军。\n轩窗避炎暑，翰墨动新文。\n竹蔽檐前日，雨随阶下云。\n周游清荫徧，吟卧夕阳曛。\n江静棹歌歇，溪深樵语闻。\n归途未忍去，携手恋清芬。",
        "dynasty": "唐",
        "collection_info": null
    },
    {
        "title": "冬至后过吴张二子檀溪别业",
        "author": "孟浩然",
        "content": "卜筑因自然，檀溪不更穿。\n园庐二友接，水竹数家连。\n直与南山对，非关选地偏。\n草堂时偃曝，兰枻日周旋。\n外事情都远，中流性所便。\n闲垂太公钓，兴发子猷船。\n余亦幽栖者，经过窃慕焉。\n梅花残腊月，柳色半春天。\n鸟泊随阳雁，鱼藏缩项鳊。\n停杯问山简，何似习池边。",
        "dynasty": "唐",
        "collection_info": null
    },
    {
        "title": "韩大使东斋会岳上人诸学士",
        "author": "孟浩然",
        "content": "郡守虚陈榻，林间召楚材。\n山川祈雨毕，云物喜晴开。\n抗礼尊缝掖，临流揖渡杯。\n徒攀朱仲李，谁荐和羹梅。\n翰墨缘情制，高深以意裁。\n沧洲趣不远，何必问蓬莱。",
        "dynasty": "唐",
        "collection_info": null
    },
    {
        "title": "上巳日涧南园期王山人陈七诸公不至",
        "author": "孟浩然",
        "content": "摇艇候明发，花源弄晚春。\n在山怀绮季，临汉忆荀陈。\n上巳期三月，浮杯兴十旬。\n坐歌空有待，行乐恨无邻。\n日晚兰亭北，烟开曲水滨。\n浴蚕逢姹女，采艾值幽人。\n石壁堪题序，沙场好解绅。\n羣公望不至，虚掷此芳晨。",
        "dynasty": "唐",
        "collection_info": null
    },
    {
        "title": "齿坐呈山南诸隐",
        "author": "孟浩然",
        "content": "习公有遗坐，高在白云陲。\n樵子不见识，山僧赏自知。\n以余为好事，携手一来窥。\n竹露闲夜滴，松风清昼吹。\n从来抱微尚，况復感前规。\n于此无奇策，苍生奚以为。",
        "dynasty": "唐",
        "collection_info": null
    },
    {
        "title": "来阇黎新亭作",
        "author": "孟浩然",
        "content": "八解禅林秀，三明给苑才。\n地偏香界远，心净水亭开。\n傍险山查立，寻幽石径回。\n瑞花长自下，灵药岂须栽。\n碧网交红树，清泉尽绿苔。\n戏鱼闻法聚，闲鸟诵经来。\n弃象玄应悟，忘言理必该。\n静中何所得，吟咏也徒哉。",
        "dynasty": "唐",
        "collection_info": null
    },
    {
        "title": "西山寻辛谔",
        "author": "孟浩然",
        "content": "漾舟寻水便，因访故人居。\n落日清川裏，谁言独羡鱼。\n石潭窥洞彻，沙岸历纡徐。\n竹屿见垂钓，茅斋闻读书。\n款言忘景夕，清兴属凉初。\n回也一瓢饮，贤哉常晏如。",
        "dynasty": "唐",
        "collection_info": null
    },
    {
        "title": "题长安主人壁",
        "author": "孟浩然",
        "content": "久废南山田，叨陪东阁贤。\n欲随平子去，犹未献甘泉。\n枕籍琴书满，褰帷远岫连。\n我来如昨日，庭树忽鸣蝉。\n促织惊寒女，秋风感长年。\n授衣当九月，无褐竟谁怜。",
        "dynasty": "唐",
        "collection_info": null
    },
    {
        "title": "行出东山望汉川",
        "author": "孟浩然",
        "content": "异县非吾土，连山尽绿篁。\n平田出郭少，盘坂入云长。\n万壑归于汉，千峰划彼苍。\n猿声乱楚峡，人语带巴乡。\n石上攒椒树，藤间缀蜜房。\n雪余春未暖，岚解昼初阳。\n征马疲登顿，归帆爱渺茫。\n坐欣沿溜下，信宿见维桑。",
        "dynasty": "唐",
        "collection_info": null
    },
    {
        "title": "夜泊宣城界",
        "author": "孟浩然",
        "content": "西塞沿江岛，南陵问驿楼。\n湖平津济阔，风止客帆收。\n去去怀前浦，茫茫泛夕流。\n石逢罗剎碍，山泊敬亭幽。\n火识梅根冶，烟迷杨叶洲。\n离家復水宿，相伴赖沙鸥。",
        "dynasty": "唐",
        "collection_info": null
    },
    {
        "title": "下灨石",
        "author": "孟浩然",
        "content": "灨石三百里，沿洄千嶂间。\n沸声常活活，洊势亦潺潺。\n跳沫鱼龙沸，垂藤猿狖攀。\n榜人苦奔峭，而我忘险难。\n放溜情弥惬，登舻目自闲。\n暝帆何处宿，遥指落星湾。",
        "dynasty": "唐",
        "collection_info": null
    },
    {
        "title": "初年乐城馆中卧疾怀归作",
        "author": "孟浩然",
        "content": "异县天隅僻，孤帆海畔过。\n往来乡信断，留滞客情多。\n腊月闻雷震，东风感岁和。\n蛰虫惊户穴，巢鹊眄庭柯。\n徒对芳尊酒，其如伏枕何。\n归屿理舟楫，江海正无波。",
        "dynasty": "唐",
        "collection_info": null
    },
    {
        "title": "醉后赠马四",
        "author": "孟浩然",
        "content": "四海重然诺，吾尝闻白眉。\n秦城游侠客，相得半酣时。",
        "dynasty": "唐",
        "collection_info": null
    },
    {
        "title": "赠王九",
        "author": "孟浩然",
        "content": "日暮田家远，山中勿久淹。\n归人须早去，稚子望陶潜。",
        "dynasty": "唐",
        "collection_info": null
    },
    {
        "title": "登岘山亭寄晋陵张少府",
        "author": "孟浩然",
        "content": "岘首风湍急，云帆若鸟飞。\n凭轩试一问，张翰欲来归。",
        "dynasty": "唐",
        "collection_info": null
    },
    {
        "title": "送朱大入秦",
        "author": "孟浩然",
        "content": "游人武陵去，宝劒直千金。\n分手脱相赠，平生一片心。",
        "dynasty": "唐",
        "collection_info": null
    },
    {
        "title": "送友人之京",
        "author": "孟浩然",
        "content": "君登青云去，予望青山归。\n云山从此别，泪湿薜萝衣。",
        "dynasty": "唐",
        "collection_info": null
    },
    {
        "title": "送张郎中迁京",
        "author": "孟浩然",
        "content": "碧溪常共赏，朱邸忽迁荣。\n豫有相思意，闻君琴上声。",
        "dynasty": "唐",
        "collection_info": null
    },
    {
        "title": "同张将蓟门观灯",
        "author": "孟浩然",
        "content": "异俗非乡俗，新年改故年。\n蓟门看火树，疑是烛龙然。",
        "dynasty": "唐",
        "collection_info": null
    },
    {
        "title": "张郎中梅园中",
        "author": "孟浩然",
        "content": "绮席铺兰杜，珠盘折芰荷。\n故园留不住，应是恋絃歌。",
        "dynasty": "唐",
        "collection_info": null
    },
    {
        "title": "北涧泛舟",
        "author": "孟浩然",
        "content": "北涧流恆满，浮舟触处通。\n沿洄自有趣，何必五湖中。",
        "dynasty": "唐",
        "collection_info": null
    },
    {
        "title": "春晓",
        "author": "孟浩然",
        "content": "春眠不觉晓，处处闻啼鸟。\n夜来风雨声，花落知多少。",
        "dynasty": "唐",
        "collection_info": null
    },
    {
        "title": "洛中访袁拾遗不遇",
        "author": "孟浩然",
        "content": "洛阳访才子，江岭作流人。\n闻说梅花早，何如北地春。",
        "dynasty": "唐",
        "collection_info": null
    },
    {
        "title": "寻菊花潭主人不遇",
        "author": "孟浩然",
        "content": "行至菊花潭，村西日已斜。\n主人登高去，鸡犬空在家。",
        "dynasty": "唐",
        "collection_info": null
    },
    {
        "title": "檀溪寻故人",
        "author": "孟浩然",
        "content": "花伴成龙竹，池分跃马溪。\n田园人不见，疑向洞中栖。",
        "dynasty": "唐",
        "collection_info": null
    },
    {
        "title": "扬子津望京口",
        "author": "孟浩然",
        "content": "北固临京口，夷山近海滨。\n江风白浪起，愁杀渡头人。",
        "dynasty": "唐",
        "collection_info": null
    },
    {
        "title": "同储十二洛阳道中作",
        "author": "孟浩然",
        "content": "珠弹繁华子，金羁游侠人。\n酒酣白日暮，走马入红尘。",
        "dynasty": "唐",
        "collection_info": null
    },
    {
        "title": "初下浙江舟中口号",
        "author": "孟浩然",
        "content": "八月观潮罢，三江越海浔。\n回瞻魏阙路，空復子牟心。",
        "dynasty": "唐",
        "collection_info": null
    },
    {
        "title": "宿建德江",
        "author": "孟浩然",
        "content": "移舟泊烟渚，日暮客愁新。\n野旷天低树，江清月近人。",
        "dynasty": "唐",
        "collection_info": null
    },
    {
        "title": "问舟子",
        "author": "孟浩然",
        "content": "向夕问舟子，前程復几多。\n湾头正堪泊，淮裏足风波。",
        "dynasty": "唐",
        "collection_info": null
    },
    {
        "title": "戏题",
        "author": "孟浩然",
        "content": "客醉眠未起，主人呼解酲。\n已言鸡黍熟，復道瓮头清。",
        "dynasty": "唐",
        "collection_info": null
    },
    {
        "title": "凉州词 一",
        "author": "孟浩然",
        "content": "浑成紫檀金屑文，作得琵琶声入云。\n胡地迢迢三万里，那堪马上送明君。",
        "dynasty": "唐",
        "collection_info": null
    },
    {
        "title": "凉州词 二",
        "author": "孟浩然",
        "content": "异方之乐令人悲，羌笛胡笳不用吹。\n坐看今夜关山月，思杀边城游侠儿。",
        "dynasty": "唐",
        "collection_info": null
    },
    {
        "title": "送新安张少府归秦中",
        "author": "孟浩然",
        "content": "试登秦岭望秦川，遥忆青门春可怜。\n仲月送君从此去，瓜时须及邵平田。",
        "dynasty": "唐",
        "collection_info": null
    },
    {
        "title": "送杜十四之江南",
        "author": "孟浩然",
        "content": "荆吴相接水为乡，君去春江正淼茫。\n日暮征帆何处泊，天涯一望断人肠。",
        "dynasty": "唐",
        "collection_info": null
    },
    {
        "title": "渡浙江问舟中人",
        "author": "孟浩然",
        "content": "潮落江平未有风，扁舟共济与君同。\n时时引领望天末，何处青山是越中。",
        "dynasty": "唐",
        "collection_info": null
    },
    {
        "title": "初秋",
        "author": "孟浩然",
        "content": "不觉初秋夜渐长，清风习习重凄凉。\n炎炎暑退茅斋静，阶下丛莎有露光。",
        "dynasty": "唐",
        "collection_info": null
    },
    {
        "title": "过融上人兰若",
        "author": "孟浩然",
        "content": "山头禅室挂僧衣，窗外无人水鸟飞。\n黄昏半在下山路，却听泉声恋翠微。",
        "dynasty": "唐",
        "collection_info": null
    },
    {
        "title": "句",
        "author": "孟浩然",
        "content": "微云淡河汉，疎雨滴梧桐。\n逐逐怀良驭，萧萧顾乐鸣。",
        "dynasty": "唐",
        "collection_info": null
    },
    {
        "title": "古风 一",
        "author": "李白",
        "content": "大雅久不作，吾衰竟谁陈。\n王风委蔓草，战国多荆榛。\n龙虎相啖食，兵戈逮狂秦。\n正声何微茫，哀怨起骚人。\n扬马激颓波，开流荡无垠。\n废兴虽万变，宪章亦已沦。\n自从建安来，绮丽不足珍。\n圣代復元古，垂衣贵清真。\n羣才属休明，乘运共跃鳞。\n文质相炳焕，众星罗秋旻。\n我志在删述，垂辉暎千春。\n希圣如有立，绝笔于获麟。",
        "dynasty": "唐",
        "collection_info": null
    },
    {
        "title": "古风 二",
        "author": "李白",
        "content": "蟾蜍薄太清，蚀此瑶台月。\n圆光亏中天，金魄遂沦没。\n螮蝀入紫微，大明夷朝晖。\n浮云隔两曜，万象昏阴霏。\n萧萧长门宫，昔是今已非。\n桂蠹花不实，天霜下严威。\n沈叹终永夕，感我涕沾衣。",
        "dynasty": "唐",
        "collection_info": null
    },
    {
        "title": "古风 三",
        "author": "李白",
        "content": "秦皇扫六合，虎视何雄哉。\n飞劒决浮云，诸侯尽西来。\n明断自天启，大略驾羣才。\n收兵铸金人，函谷正东开。\n铭功会稽岭，骋望琅琊台。\n刑徒七十万，起土骊山隈。\n尚采不死药，茫然使心哀。\n连弩射海鱼，长鲸正崔嵬。\n额鼻象五岳，扬波喷云雷。\n鬐鬣蔽青天，何由覩蓬莱。\n徐[巿]载秦女，楼船几时迥。\n但见三泉下，金棺葬寒灰。",
        "dynasty": "唐",
        "collection_info": null
    },
    {
        "title": "古风 四",
        "author": "李白",
        "content": "凤飞九千仞，五章备綵珍。\n衔书且虚归，空入周与秦。\n横绝历四海，所居未得邻。\n吾营紫河车，千载落风尘。\n药物秘海岳，采铅青溪滨。\n时登大楼山，举手望仙真。\n羽驾灭去影，飙车绝回轮。\n尚恐丹液迟，志愿不及申。\n徒霜镜中髮，羞彼鹤上人。\n桃李何处开，此花非我春。\n唯应清都境，长与韩众亲。",
        "dynasty": "唐",
        "collection_info": null
    },
    {
        "title": "古风 五",
        "author": "李白",
        "content": "太白何苍苍，星辰上森列。\n去天三百里，邈尔与世绝。\n中有绿髮翁，披云卧松雪。\n不笑亦不语，冥栖在岩穴。\n我来逢真人，长跪问宝诀。\n粲然启玉齿，授以炼药说。\n铭骨传其语，竦身已电灭。\n仰望不可及，苍然五情热。\n吾将营丹砂，永与世人别。",
        "dynasty": "唐",
        "collection_info": null
    },
    {
        "title": "古风 六",
        "author": "李白",
        "content": "代马不思越，越禽不恋燕。\n情性有所习，土风固其然。\n昔别雁门关，今戍龙庭前。\n惊沙乱海日，飞雪迷胡天。\n虮蝨生虎鹖，心魂逐旌旃。\n苦战功不赏，忠诚难可宣。\n谁怜李飞将，白首没三边。",
        "dynasty": "唐",
        "collection_info": null
    },
    {
        "title": "古风 七",
        "author": "李白",
        "content": "五鹤西北来，飞飞凌太清。\n仙人绿云上，自道安期名。\n两两白玉童，双吹紫鸾笙。\n去影忽不见，回风送天声。\n我欲一问之，飘然若流星。\n愿餐金光草，寿与天齐倾。",
        "dynasty": "唐",
        "collection_info": null
    },
    {
        "title": "古风 八",
        "author": "李白",
        "content": "咸阳二三月，宫柳黄金枝。\n绿帻谁家子，卖珠轻薄儿。\n日暮醉酒归，白马骄且驰。\n意气人所仰，冶游方及时。\n子云不晓事，晚献长杨辞。\n赋达身已老，草玄鬓若丝。\n投阁良可叹，但为此辈嗤。",
        "dynasty": "唐",
        "collection_info": null
    },
    {
        "title": "古风 九",
        "author": "李白",
        "content": "庄周梦胡蝶，胡蝶为庄周。\n一体更变易，万事良悠悠。\n乃知蓬莱水，復作清浅流。\n青门种瓜人，旧日东陵侯。\n富贵故如此，营营何所求。",
        "dynasty": "唐",
        "collection_info": null
    },
    {
        "title": "古风 十",
        "author": "李白",
        "content": "齐有倜傥生，鲁连特高妙。\n明月出海底，一朝开光曜。\n却秦振英声，后世仰末照。\n意轻千金赠，愿向平原笑。\n吾亦澹荡人，拂衣可同调。",
        "dynasty": "唐",
        "collection_info": null
    },
    {
        "title": "古风 十一",
        "author": "李白",
        "content": "黄河走东溟，白日落西海。\n逝川与流光，飘忽不相待。\n春容舍我去，秋髮已衰改。\n人生非寒松，年貌岂长在。\n吾当乘云螭，吸景驻光彩。",
        "dynasty": "唐",
        "collection_info": null
    },
    {
        "title": "古风 十二",
        "author": "李白",
        "content": "松柏本孤直，难为桃李颜。\n昭昭严子陵，垂钓沧波间。\n身将客星隐，心与浮云闲。\n长揖万乘君，还归富春山。\n清风洒六合，邈然不可攀。\n使我长叹息，冥栖岩石间。",
        "dynasty": "唐",
        "collection_info": null
    },
    {
        "title": "古风 十三",
        "author": "李白",
        "content": "君平既弃世，世亦弃君平。\n观变穷太易，探元化羣生。\n寂寞缀道论，空帘闭幽情。\n驺虞不虚来，鸑鷟有时鸣。\n安知天汉上，白日悬高名。\n海客去已久，谁人测沈冥。",
        "dynasty": "唐",
        "collection_info": null
    },
    {
        "title": "古风 十四",
        "author": "李白",
        "content": "胡关饶风沙，萧索竟终古。\n木落秋草黄，登高望戎虏。\n荒城空大漠，边邑无遗堵。\n白骨横千霜，嵯峨蔽榛莽。\n借问谁凌虐，天骄毒威武。\n赫怒我圣皇，劳师事鼙鼓。\n阳和变杀气，发卒骚中土。\n三十六万人，哀哀泪如雨。\n且悲就行役，安得营农圃。\n不见征戍儿，岂知关山苦。\n李牧今不在，边人饲豺虎。",
        "dynasty": "唐",
        "collection_info": null
    },
    {
        "title": "古风 十五",
        "author": "李白",
        "content": "燕昭延郭隗，遂筑黄金台。\n剧辛方赵至，邹衍復齐来。\n奈何青云士，弃我如尘埃。\n珠玉买歌笑，糟糠养贤才。\n方知黄鹤举，千里独裴回。",
        "dynasty": "唐",
        "collection_info": null
    },
    {
        "title": "古风 十六",
        "author": "李白",
        "content": "宝劒双蛟龙，雪花照芙蓉。\n精光射天地，雷腾不可衝。\n一去别金匣，飞沈失相从。\n风胡灭已久，所以潜其锋。\n吴水深万丈，楚山邈千重。\n雌雄终不隔，神物会当逢。",
        "dynasty": "唐",
        "collection_info": null
    },
    {
        "title": "古风 十七",
        "author": "李白",
        "content": "金华牧羊儿，乃是紫烟客。\n我愿从之游，未去髮已白。\n不知繁华子，扰扰何所迫。\n昆山采琼蘂，可以炼精魄。",
        "dynasty": "唐",
        "collection_info": null
    },
    {
        "title": "古风 十八",
        "author": "李白",
        "content": "天津三月时，千门桃与李。\n朝为断肠花，暮逐东流水。\n前水復后水，古今相续流。\n新人非旧人，年年桥上游。\n鸡鸣海色动，谒帝罗公侯。\n月落西上阳，余辉半城楼。\n衣冠照云日，朝下散皇州。\n鞍马如飞龙，黄金络马头。\n行人皆辟易，志气横嵩丘。\n入门上高堂，列鼎错珍羞。\n香风引赵舞，清管随齐讴。\n七十紫鸳鸯，双双戏庭幽。\n行乐争昼夜，自言度千秋。\n功成身不退，自古多愆尤。\n黄犬空叹息，绿珠成衅讐。\n何如鸱夷子，散髮棹扁舟。",
        "dynasty": "唐",
        "collection_info": null
    },
    {
        "title": "古风 十九",
        "author": "李白",
        "content": "西岳莲花山，迢迢见明星。\n素手把芙蓉，虚步蹑太清。\n霓裳曳广带，飘拂昇天行。\n邀我登云台，高揖卫叔卿。\n恍恍与之去，驾鸿凌紫冥。\n俯视洛阳川，茫茫走胡兵。\n流血涂野草，豺狼尽冠缨。",
        "dynasty": "唐",
        "collection_info": null
    },
    {
        "title": "古风 二十",
        "author": "李白",
        "content": "昔我游齐都，登华不注峯。\n兹山何峻秀，绿翠如芙蓉。\n萧飒古仙人，了知是赤松。\n借予一白鹿，自挟两青龙。\n含笑凌倒景，欣然愿相从。\n泣与亲友别，欲语再三咽。\n勖君青松心，努力保霜雪。\n世路多险艰，白日欺红颜。\n分手各千里，去去何时还。\n在世復几时，倏如飘风度。\n空闻紫金经，白首愁相误。\n抚己忽自笑，沈吟为谁故。\n名利徒煎熬，安得闲余步。\n终留赤玉舄，东上蓬莱路。\n秦帝如我求，苍苍但烟雾。",
        "dynasty": "唐",
        "collection_info": null
    },
    {
        "title": "古风 二十一",
        "author": "李白",
        "content": "郢客吟白雪，遗响飞青天。\n徒劳歌此曲，举世谁为传。\n试为巴人唱，和者乃数千。\n吞声何足道，叹息空凄然。",
        "dynasty": "唐",
        "collection_info": null
    },
    {
        "title": "古风 二十二",
        "author": "李白",
        "content": "秦水别陇首，幽咽多悲声。\n胡马顾朔雪，躞蹀长嘶鸣。\n感物动我心，缅然含归情。\n昔视秋蛾飞，今见春蚕生。\n袅袅桑柘叶，萋萋柳垂荣。\n急节谢流水，羁心摇悬旌。\n挥涕且復去，恻怆何时平。",
        "dynasty": "唐",
        "collection_info": null
    },
    {
        "title": "古风 二十三",
        "author": "李白",
        "content": "秋露白如玉，团团下庭绿。\n我行忽见之，寒早悲岁促。\n人生鸟过目，胡乃自结束。\n景公一何愚，牛山泪相续。\n物苦不知足，得陇又望蜀。\n人心若波澜，世路有屈曲。\n三万六千日，夜夜当秉烛。",
        "dynasty": "唐",
        "collection_info": null
    },
    {
        "title": "古风 二十四",
        "author": "李白",
        "content": "大车扬飞尘，亭午暗阡陌。\n中贵多黄金，连云开甲宅。\n路逢鬬鸡者，冠盖何辉赫。\n鼻息干虹蜺，行人皆怵惕。\n世无洗耳翁，谁知尧与跖。",
        "dynasty": "唐",
        "collection_info": null
    },
    {
        "title": "古风 二十五",
        "author": "李白",
        "content": "世道日交丧，浇风散淳源。\n不采芳桂枝，反栖恶木根。\n所以桃李树，吐花竟不言。\n大运有兴没，羣动争飞奔。\n归来广成子，去入无穷门。",
        "dynasty": "唐",
        "collection_info": null
    },
    {
        "title": "古风 二十六",
        "author": "李白",
        "content": "碧荷生幽泉，朝日艳且鲜。\n秋花冒绿水，密叶罗青烟。\n秀色空绝世，馨香竟谁传。\n坐看飞霜满，凋此红芳年。\n结根未得所，愿託华池边。",
        "dynasty": "唐",
        "collection_info": null
    },
    {
        "title": "古风 二十七",
        "author": "李白",
        "content": "燕赵有秀色，绮楼青云端。\n眉目艳皎月，一笑倾城欢。\n常恐碧草晚，坐泣秋风寒。\n纤手怨玉琴，清晨起长叹。\n焉得偶君子，共乘双飞鸾。",
        "dynasty": "唐",
        "collection_info": null
    },
    {
        "title": "古风 二十八",
        "author": "李白",
        "content": "容颜若飞电，时景如飘风。\n草绿霜已白，日西月復东。\n华鬓不耐秋，飒然成衰蓬。\n古来贤圣人，一一谁成功。\n君子变猿鹤，小人为沙虫。\n不及广成子，乘云驾轻鸿。",
        "dynasty": "唐",
        "collection_info": null
    },
    {
        "title": "古风 二十九",
        "author": "李白",
        "content": "三季分战国，七雄成乱麻。\n王风何怨怒，世道终纷拏。\n至人洞玄象，高举凌紫霞。\n仲尼欲浮海，吾祖之流沙。\n圣贤共沦没，临岐胡咄嗟。",
        "dynasty": "唐",
        "collection_info": null
    },
    {
        "title": "古风 三十",
        "author": "李白",
        "content": "玄风变太古，道丧无时还。\n扰扰季叶人，鸡鸣趋四关。\n但识金马门，谁知蓬莱山。\n白首死罗绮，笑歌无时闲。\n绿酒哂丹液，青娥凋素颜。\n大儒挥金椎，琢之诗礼间。\n苍苍三株树，冥目焉能攀。",
        "dynasty": "唐",
        "collection_info": null
    },
    {
        "title": "古风 三十一",
        "author": "李白",
        "content": "郑客西入关，行行未能已。\n白马华山君，相逢平原里。\n璧遗镐池君，明年祖龙死。\n秦人相谓曰，吾属可去矣。\n一往桃花源，千春隔流水。",
        "dynasty": "唐",
        "collection_info": null
    },
    {
        "title": "古风 三十二",
        "author": "李白",
        "content": "蓐收肃金气，西陆弦海月。\n秋蝉号阶轩，感物忧不歇。\n良辰竟何许，大运有沦忽。\n天寒悲风生，夜久众星没。\n恻恻不忍言，哀歌逮明发。",
        "dynasty": "唐",
        "collection_info": null
    },
    {
        "title": "古风 三十三",
        "author": "李白",
        "content": "北溟有巨鱼，身长数千里。\n仰喷三山雪，横吞百川水。\n凭陵随海运，燀赫因风起。\n吾观摩天飞，九万方未已。",
        "dynasty": "唐",
        "collection_info": null
    },
    {
        "title": "古风 三十四",
        "author": "李白",
        "content": "羽檄如流星，虎符合专城。\n喧呼救边急，羣鸟皆夜鸣。\n白日曜紫微，三公运权衡。\n天地皆得一，澹然四海清。\n借问此何为，荅言楚征兵。\n渡泸及五月，将赴云南征。\n怯卒非战士，炎方难远行。\n长号别严亲，日月惨光晶。\n泣尽继以血，心摧两无声。\n困兽当猛虎，穷鱼饵奔鲸。\n千去不一回，投躯岂全生。\n如何舞干戚，一使有苗平。",
        "dynasty": "唐",
        "collection_info": null
    },
    {
        "title": "古风 三十五",
        "author": "李白",
        "content": "丑女来效颦，还家惊四隣。\n寿陵失本步，笑杀邯郸人。\n一曲斐然子，雕虫丧天真。\n棘刺造沐猴，三年费精神。\n功成无所用，楚楚且华身。\n大雅思文王，颂声久崩沦。\n安得郢中质，一挥成斧斤。",
        "dynasty": "唐",
        "collection_info": null
    },
    {
        "title": "古风 三十六",
        "author": "李白",
        "content": "抱玉入楚国，见疑古所闻。\n良宝终见弃，徒劳三献君。\n直木忌先伐，芳兰哀自焚。\n盈满天所损，沈冥道为羣。\n东海沈碧水，西关乘紫云。\n鲁连及柱史，可以蹑清芬。",
        "dynasty": "唐",
        "collection_info": null
    },
    {
        "title": "古风 三十七",
        "author": "李白",
        "content": "燕臣昔恸哭，五月飞秋霜。\n庶女号苍天，震风击齐堂。\n精诚有所感，造化为悲伤。\n而我竟何辜，远身金殿傍。\n浮云蔽紫闼，白日难回光。\n羣沙秽明珠，众草凌孤芳。\n古来共叹息，流泪空霑裳。",
        "dynasty": "唐",
        "collection_info": null
    },
    {
        "title": "古风 三十八",
        "author": "李白",
        "content": "孤兰生幽园，众草共芜没。\n虽照阳春晖，復悲高秋月。\n飞霜早淅沥，绿艳恐休歇。\n若无清风吹，香气为谁发。",
        "dynasty": "唐",
        "collection_info": null
    },
    {
        "title": "古风 三十九",
        "author": "李白",
        "content": "登高望四海，天地何漫漫。\n霜被羣物秋，风飘大荒寒。\n荣华东流水，万事皆波澜。\n白日掩徂辉，浮云无定端。\n梧桐巢燕雀，枳棘栖鸳鸾。\n且復归去来，劒歌行路难。",
        "dynasty": "唐",
        "collection_info": null
    },
    {
        "title": "古风 四十",
        "author": "李白",
        "content": "凤饥不啄粟，所食唯琅玕。\n焉能与羣鸡，刺蹙争一餐。\n朝鸣昆丘树，夕饮砥柱湍。\n归飞海路远，独宿天霜寒。\n幸遇王子晋，结交青云端。\n怀恩未得报，感别空长叹。",
        "dynasty": "唐",
        "collection_info": null
    },
    {
        "title": "古风 四十一",
        "author": "李白",
        "content": "朝弄紫沂海，夕披丹霞裳。\n挥手折若木，拂此西日光。\n云卧游八极，玉颜已千霜。\n飘飘入无倪，稽首祈上皇。\n呼我游太素，玉杯赐琼浆。\n一餐历万岁，何用还故乡。\n永随长风去，天外恣飘扬。",
        "dynasty": "唐",
        "collection_info": null
    },
    {
        "title": "古风 四十二",
        "author": "李白",
        "content": "摇裔双白鸥，鸣飞沧江流。\n宜与海人狎，岂伊云鹤俦。\n寄形宿沙月，沿芳戏春洲。\n吾亦洗心者，忘机从尔游。",
        "dynasty": "唐",
        "collection_info": null
    },
    {
        "title": "古风 四十三",
        "author": "李白",
        "content": "周穆八荒意，汉皇万乘尊。\n淫乐心不极，雄豪安足论。\n西海宴王母，北宫邀上元。\n瑶水闻遗歌，玉杯竟空言。\n灵迹成蔓草，徒悲千载魂。",
        "dynasty": "唐",
        "collection_info": null
    },
    {
        "title": "古风 四十四",
        "author": "李白",
        "content": "绿萝纷葳蕤，缭绕松栢枝。\n草木有所託，岁寒尚不移。\n奈何夭桃色，坐叹葑菲诗。\n玉颜艳红彩，云髮非素丝。\n君子恩已毕，贱妾将何为。",
        "dynasty": "唐",
        "collection_info": null
    },
    {
        "title": "古风 四十五",
        "author": "李白",
        "content": "八荒驰惊飙，万物尽凋落。\n浮云蔽颓阳，洪波振大壑。\n龙凤脱罔罟，飘飖将安託。\n去去乘白驹，空山咏场藿。",
        "dynasty": "唐",
        "collection_info": null
    },
    {
        "title": "古风 四十六",
        "author": "李白",
        "content": "一百四十年，国容何赫然。\n隐隐五凤楼，峨峨横三川。\n王侯象星月，宾客如云烟。\n鬬鸡金宫裏，蹴鞠瑶台边。\n举动摇白日，指挥回青天。\n当涂何翕忽，失路长弃捐。\n独有扬执戟，闭关草太玄。",
        "dynasty": "唐",
        "collection_info": null
    },
    {
        "title": "古风 四十七",
        "author": "李白",
        "content": "桃花开东园，含笑夸白日。\n偶蒙东风荣，生此艳阳质。\n岂无佳人色，但恐花不实。\n宛转龙火飞，零落早相失。\n讵知南山松，独立自萧飋。",
        "dynasty": "唐",
        "collection_info": null
    },
    {
        "title": "古风 四十八",
        "author": "李白",
        "content": "秦皇按宝劒，赫怒震威神。\n逐日巡海右，驱石驾沧津。\n征卒空九宇，作桥伤万人。\n但求蓬岛药，岂思农鳸春。\n力尽功不赡，千载为悲辛。",
        "dynasty": "唐",
        "collection_info": null
    },
    {
        "title": "古风 四十九",
        "author": "李白",
        "content": "美人出南国，灼灼芙蓉姿。\n皓齿终不发，芳心空自持。\n由来紫宫女，共妬青蛾眉。\n归去潇湘沚，沈吟何足悲。",
        "dynasty": "唐",
        "collection_info": null
    },
    {
        "title": "古风 五十",
        "author": "李白",
        "content": "宋国梧台东，野人得燕石。\n夸作天下珍，却哂赵王璧。\n赵璧无缁磷，燕石非贞真。\n流俗多错误，岂知玉与珉。",
        "dynasty": "唐",
        "collection_info": null
    },
    {
        "title": "古风 五十一",
        "author": "李白",
        "content": "殷后乱天纪，楚怀亦已昏。\n夷羊满中野，菉葹盈高门。\n比干谏而死，屈平窜湘源。\n虎口何婉娈，女嬃空婵媛。\n彭咸久沦没，此意与谁论。",
        "dynasty": "唐",
        "collection_info": null
    },
    {
        "title": "古风 五十二",
        "author": "李白",
        "content": "青春流惊湍，朱明骤回薄。\n不忍看秋蓬，飘扬竟何託。\n光风灭兰蕙，白露洒葵藿。\n美人不我期，草木日零落。",
        "dynasty": "唐",
        "collection_info": null
    },
    {
        "title": "古风 五十三",
        "author": "李白",
        "content": "战国何纷纷，兵戈乱浮云。\n赵倚两虎鬬，晋为六卿分。\n姦臣欲窃位，树党自相羣。\n果然田成子，一旦杀齐君。",
        "dynasty": "唐",
        "collection_info": null
    },
    {
        "title": "古风 五十四",
        "author": "李白",
        "content": "倚劒登高台，悠悠送春目。\n苍榛蔽层丘，琼草隐深谷。\n凤鸟鸣西海，欲集无珍木。\n鸒斯得所居，蒿下盈万族。\n晋风日已颓，穷途方恸哭。",
        "dynasty": "唐",
        "collection_info": null
    },
    {
        "title": "古风 五十五",
        "author": "李白",
        "content": "齐瑟弹东吟，秦弦弄西音。\n慷慨动颜魄，使人成荒淫。\n彼美佞邪子，婉娈来相寻。\n一笑双白璧，再歌千黄金。\n珍色不贵道，讵惜飞光沈。\n安识紫霞客，瑶台鸣素琴。",
        "dynasty": "唐",
        "collection_info": null
    },
    {
        "title": "古风 五十六",
        "author": "李白",
        "content": "越客采明珠，提携出南隅。\n清辉照海月，美价倾皇都。\n献君君按劒，怀宝空长吁。\n鱼目復相哂，寸心增烦纡。",
        "dynasty": "唐",
        "collection_info": null
    },
    {
        "title": "古风 五十七",
        "author": "李白",
        "content": "羽族禀万化，小大各有依。\n周周亦何辜，六翮掩不挥。\n愿衔众禽翼，一向黄河飞。\n飞者莫我顾，叹息将安归。",
        "dynasty": "唐",
        "collection_info": null
    },
    {
        "title": "古风 五十八",
        "author": "李白",
        "content": "我到巫山渚，寻古登阳台。\n天空綵云灭，地远清风来。\n神女去已久，襄王安在哉。\n荒淫竟沦替，樵牧徒悲哀。",
        "dynasty": "唐",
        "collection_info": null
    },
    {
        "title": "古风 五十九",
        "author": "李白",
        "content": "恻恻泣路岐，哀哀悲素丝。\n路岐有南北，素丝易变移。\n万事固如此，人生无定期。\n田窦相倾夺，宾客互盈亏。\n世途多飜覆，交道方崄巇。\n斗酒强然诺，寸心终自疑。\n张陈竟火灭，萧朱亦星离。\n众鸟集荣柯，穷鱼守枯池。\n嗟嗟失权客，勤问何所规。",
        "dynasty": "唐",
        "collection_info": null
    },
    {
        "title": "远别离",
        "author": "李白",
        "content": "远别离，古有皇英之二女，乃在洞庭之南，潇湘之浦。\n海水直下万里深，谁人不言此离苦。\n日惨惨兮云冥冥，猩猩啼烟兮鬼啸雨。\n我纵言之将何补，皇穹窃恐不照余之忠诚。\n云凭凭兮欲吼怒，尧舜当之亦禅禹。\n君失臣兮龙为鱼，权归臣兮鼠变虎。\n或言尧幽囚，舜野死。\n九疑联绵皆相似，重瞳孤坟竟何是。\n帝子泣兮绿云间，随风波兮去无还。\n恸哭兮远望，见苍梧之深山。\n苍梧山崩湘水绝，竹上之泪乃可灭。",
        "dynasty": "唐",
        "collection_info": null
    },
    {
        "title": "公无渡河",
        "author": "李白",
        "content": "黄河西来决昆崙，咆哮万里触龙门。\n波滔天，尧咨嗟，大禹理百川，儿啼不窥家。\n杀湍烟洪水，九州始蚕麻。\n其害乃去，茫然风沙。\n被髮之叟狂而痴，清晨临流欲奚为。\n旁人不惜妻止之，公无渡河苦渡之。\n虎可搏，河难凭，公果溺死流海湄。\n有长鲸白齿若雪山，公乎公乎挂罥于其间，箜篌所悲竟不还。",
        "dynasty": "唐",
        "collection_info": null
    },
    {
        "title": "蜀道难",
        "author": "李白",
        "content": "噫吁戏！危乎高哉！蜀道之难难于上青天！蚕丛及鱼凫，开国何茫然。\n尔来四万八千岁，不与秦塞通人烟。\n西当太白有鸟道，可以横绝峨眉巅。\n地崩山摧壮士死，然后天梯石栈相钩连。\n上有六龙回日之高标，下有衝波逆折之回川。\n黄鹤之飞尚不得过，猨猱欲度愁攀援。\n青泥何盘盘，百步九折萦岩峦。\n扪参历井仰胁息，以手抚膺坐长叹。\n问君西游何时还？畏途巉岩不可攀。\n但见悲鸟号古木，雄飞雌从绕林间。\n又闻子规啼夜月，愁空山，蜀道之难难于上青天，使人听此凋朱颜。\n连峯去天不盈尺，枯松倒挂倚绝壁。\n飞湍瀑流争喧豗，砅厓转石万壑雷。\n其险也如此，嗟尔远道之人胡为乎来哉！劒阁峥嵘而崔嵬，一夫当关，万夫莫开。\n所守或匪亲，化为狼与豺。\n朝避猛虎，夕避长蛇。\n磨牙吮血，杀人如麻。\n锦城虽云乐，不如早还家。\n蜀道之难难于上青天，侧身西望长咨嗟。",
        "dynasty": "唐",
        "collection_info": null
    },
    {
        "title": "梁甫吟",
        "author": "李白",
        "content": "长啸梁甫吟，何时见阳春。\n君不见朝歌屠叟辞棘津，八十西来钓渭滨。\n宁羞白髮照清水，逢时吐气思经纶。\n广张三千六百钓，风期暗与文王亲。\n大贤虎变愚不测，当年颇似寻常人。\n君不见高阳酒徒起草中，长揖山东隆准公。\n入门不拜骋雄辩，两女辍洗来趋风。\n东下齐城七十二，指挥楚汉如旋蓬。\n狂客落魄尚如此，何况壮士当羣雄。\n我欲攀龙见明主，雷公砰訇震天鼓。\n帝傍投壶多玉女，三时大笑开电光。\n倏烁晦冥起风雨，阊阖九门不可通。\n以额扣关阍者怒，白日不照吾精诚。\n杞国无事忧天倾，䝟貐磨牙竞人肉。\n驺虞不折生草茎，手接飞猱搏雕虎。\n侧足焦原未言苦，智者可卷愚者豪。\n世人见我轻鸿毛，力排南山三壮士，齐相杀之费二桃。\n吴楚弄兵无剧孟，亚夫咍尔为徒劳。\n梁甫吟，梁甫吟，声正悲。\n张公两龙劒，神物合有时。\n风云感会起屠钓，大人𡸣屼当安之。",
        "dynasty": "唐",
        "collection_info": null
    },
    {
        "title": "乌夜啼",
        "author": "李白",
        "content": "黄云城边乌欲栖，归飞哑哑枝上啼。\n机中织锦秦川女，碧纱如烟隔窗语。\n停梭怅然忆远人，独宿孤房泪如雨。",
        "dynasty": "唐",
        "collection_info": null
    },
    {
        "title": "乌栖曲",
        "author": "李白",
        "content": "姑苏台上乌栖时，吴王宫裏醉西施。\n吴歌楚舞欢未毕，青山欲衔半边日。",
        "dynasty": "唐",
        "collection_info": null
    },
    {
        "title": "战城南",
        "author": "李白",
        "content": "去年战桑干源，今年战葱河道。\n洗兵条支海上波，放马天山雪中草。\n万里长征战，三军尽衰老。\n匈奴以杀戮为耕作，古来唯见白骨黄沙田。\n秦家筑城避胡处，汉家还有烽火然。\n烽火然不息，征战无已时。\n野战格鬬死，败马号鸣向天悲。\n乌鸢啄人肠，衔飞上挂枯树枝。\n士卒涂草莽，将军空尔为。\n乃知兵者是凶器，圣人不得已而用之。",
        "dynasty": "唐",
        "collection_info": null
    },
    {
        "title": "将进酒",
        "author": "李白",
        "content": "君不见黄河之水天上来，奔流到海不復迴。\n君不见高堂明镜悲白髮，朝如青丝暮成雪。\n人生得意须尽欢，莫使金樽空对月。\n天生我材必有用，千金散尽还復来。\n烹羊宰牛且为乐，会须一饮三百杯。\n岑夫子，丹丘生，将进酒，君莫停。\n与君歌一曲，请君为我侧耳听。\n钟鼓馔玉不足贵，但愿长醉不愿醒。\n古来圣贤皆寂寞，惟有饮者留其名。\n陈王昔时宴平乐，斗酒十千恣讙谑。\n主人何为言少钱，径须沽取对君酌。\n五花马，千金裘，呼儿将出换美酒，与尔同销万古愁。",
        "dynasty": "唐",
        "collection_info": null
    },
    {
        "title": "行行游且猎篇",
        "author": "李白",
        "content": "边城儿，生年不读一字书，但将游猎夸轻趫。\n胡马秋肥宜白草，骑来蹑影何矜骄。\n金鞭拂雪挥鸣鞘，半酣呼鹰出远郊。\n弓弯满月不虚发，双鸧迸落连飞髇。\n海边观者皆辟易，猛气英风振沙碛。\n儒生不及游侠人，白首下帷復何益。",
        "dynasty": "唐",
        "collection_info": null
    },
    {
        "title": "飞龙引二首 一",
        "author": "李白",
        "content": "黄帝铸鼎于荆山，炼丹砂。\n丹砂成黄金，骑龙飞上太清家。\n云愁海思令人嗟，宫中綵女颜如花。\n飘然挥手凌紫霞，从风纵体登鸾车。\n登鸾车，侍轩辕。\n遨游青天中，其乐不可言。",
        "dynasty": "唐",
        "collection_info": null
    },
    {
        "title": "飞龙引二首 二",
        "author": "李白",
        "content": "鼎湖流水清且闲，轩辕去时有弓劒。\n古人传道留其间，后宫婵娟多花颜。\n乘鸾飞烟亦不还，骑龙攀天造天关。\n造天关，闻天语，长云河车载玉女。\n载玉女，过紫皇，紫皇乃赐白兔所捣之药方，后天而老雕三光。\n下视瑶池见王母，蛾眉萧飒如秋霜。",
        "dynasty": "唐",
        "collection_info": null
    },
    {
        "title": "天马歌",
        "author": "李白",
        "content": "天马来出月支窟，背为虎文龙翼骨。\n嘶青云，振绿髮，兰筋权奇走灭没。\n腾昆崙，历西极，四足无一蹶。\n鸡鸣刷燕晡秣越，神行电迈蹑慌惚。\n天马呼，飞龙趋，目明长庚臆双凫。\n尾如流星首渴乌，口喷红光汗沟朱。\n曾陪时龙蹑天衢，羁金络月照皇都。\n逸气棱棱凌九区，白璧如山谁敢沽。\n回头笑紫燕，但觉尔辈愚。\n天马奔，恋君轩，駷跃惊矫浮云飜。\n万里足踯躅，遥瞻阊阖门。\n不逢寒风子，谁采逸景孙。\n白云在青天，丘陵远崔嵬。\n盐车上峻坂，倒行逆施畏日晚。\n伯乐翦拂中道遗，少尽其力老弃之。\n愿逢田子方，恻然为我悲。\n虽有玉山禾，不能疗苦饥。\n严霜五月凋桂枝，伏枥衔冤摧两眉。\n请君赎献穆天子，犹堪弄影舞瑶池。",
        "dynasty": "唐",
        "collection_info": null
    },
    {
        "title": "行路难三首 一",
        "author": "李白",
        "content": "金樽清酒斗十千，玉盘珍羞直万钱。\n停杯投筯不能食，拔劒四顾心茫然。\n欲渡黄河冰塞川，将登太行雪满山。\n闲来垂钓碧溪上，忽復乘舟梦日边。\n行路难，行路难，多岐路，今安在。\n长风破浪会有时，直挂云帆济沧海。",
        "dynasty": "唐",
        "collection_info": null
    },
    {
        "title": "行路难三首 二",
        "author": "李白",
        "content": "大道如青天，我独不得出。\n羞逐长安社中儿，赤鸡白狗赌梨栗。\n弹劒作歌奏苦声，曳裾王门不称情。\n淮阴市井笑韩信，汉朝公卿忌贾生。\n君不见昔时燕家重郭隗，拥篲折节无嫌猜。\n剧辛乐毅感恩分，输肝剖胆效英才。\n昭王白骨萦烂草，谁人更扫黄金台。\n行路难，归去来。",
        "dynasty": "唐",
        "collection_info": null
    },
    {
        "title": "行路难三首 三",
        "author": "李白",
        "content": "有耳莫洗颍川水，有口莫食首阳蕨。\n含光混世贵无名，何用孤高比云月。\n吾观自古贤达人，功成不退皆殒身。\n子胥既弃吴江上，屈原终投湘水滨。\n陆机雄才岂自保，李斯税驾苦不早。\n华亭鹤唳讵可闻，上蔡苍鹰何足道。\n君不见吴中张翰称达生，秋风忽忆江东行。\n且乐生前一杯酒，何须身后千载名。",
        "dynasty": "唐",
        "collection_info": null
    },
    {
        "title": "长相思",
        "author": "李白",
        "content": "长相思，在长安，络纬秋啼金井阑。\n微霜凄凄簟色寒，孤灯不明思欲绝。\n卷帷望月空长叹，美人如花隔云端。\n上有青冥之长天，下有渌水之波澜。\n天长路远魂飞苦，梦魂不到关山难。\n长相思，摧心肝。",
        "dynasty": "唐",
        "collection_info": null
    },
    {
        "title": "上留田行",
        "author": "李白",
        "content": "行至上留田，孤坟何峥嵘。\n积此万古恨，春草不復生。\n悲风四边来，肠断白杨声。\n借问谁家地，埋没蒿里茔。\n古老向余言，言是上留田。\n蓬科马鬣今已平，昔之弟死兄不葬，他人于此举铭旌。\n一鸟死，百鸟鸣，一兽走，百兽惊。\n桓山之禽别离苦，欲去迴翔不能征。\n田氏仓卒骨肉分，青天白日摧紫荆。\n交柯之木本同形，东枝顦顇西枝荣。\n无心之物尚如此，参商胡乃寻天兵。\n孤竹延陵，让国扬名。\n高风缅邈，颓波激清。\n尺布之谣，塞耳不能听。",
        "dynasty": "唐",
        "collection_info": null
    },
    {
        "title": "春日行",
        "author": "李白",
        "content": "深宫高楼入紫清，金作蛟龙盘绣楹。\n佳人当窗弄白日，弦将手语弹鸣筝。\n春风吹落君王耳，此曲乃是昇天行。\n因出天池泛蓬瀛，楼船蹙沓波浪惊。\n三千双蛾献歌笑，挝钟考鼓宫殿倾。\n万姓聚舞歌太平，我无为，人自宁。\n三十六帝欲相迎，仙人飘翩下云軿。\n帝不去，留镐京。\n安能为轩辕，独往入窅冥。\n小臣拜献南山寿，陛下万古垂鸿名。",
        "dynasty": "唐",
        "collection_info": null
    },
    {
        "title": "前有一樽酒行二首 一",
        "author": "李白",
        "content": "春风东来忽相过，金樽渌酒生微波。\n落花纷纷稍觉多，美人欲醉朱颜酡。\n青轩桃李能几何，流光欺人忽蹉砣。\n君起舞，日西夕，当年意气不肯平，白髮如丝叹何益。",
        "dynasty": "唐",
        "collection_info": null
    },
    {
        "title": "前有一樽酒行二首 二",
        "author": "李白",
        "content": "琴奏龙门之绿桐，玉壶美酒清若空。\n催弦拂柱与君饮，看朱成碧颜始红。\n胡姬貌如花，当垆笑春风。\n笑春风，舞罗衣，君今不醉将安归。",
        "dynasty": "唐",
        "collection_info": null
    },
    {
        "title": "夜坐吟",
        "author": "李白",
        "content": "冬夜夜寒觉夜长，沈吟久坐坐北堂。\n冰合井泉月入闺，金缸青凝照悲啼。\n金缸灭，啼转多。\n掩妾泪，听君歌。\n歌有声，妾有情。\n情声合，两无违。\n一语不入意，从君万曲梁尘飞。",
        "dynasty": "唐",
        "collection_info": null
    },
    {
        "title": "野田黄雀行",
        "author": "李白",
        "content": "游莫逐炎洲翠，栖莫近吴宫燕。\n吴宫火起焚巢窠，炎洲逐翠遭网罗。\n萧条两翅蓬蒿下，纵有鹰鹯奈若何。",
        "dynasty": "唐",
        "collection_info": null
    },
    {
        "title": "箜篌谣",
        "author": "李白",
        "content": "攀天莫登龙，走山莫骑虎。\n贵贱结交心不移，唯有严陵及光武。\n周公称大圣，管蔡宁相容。\n汉谣一斗粟，不与淮南舂。\n兄弟尚路人，吾心安所从。\n他人方寸间，山海几千重。\n轻言託朋友，对面九疑峯。\n开花必早落，桃李不如松。",
        "dynasty": "唐",
        "collection_info": null
    },
    {
        "title": "雉朝飞",
        "author": "李白",
        "content": "麦陇青青三月时，白雉朝飞挟两雌。\n锦衣绣翼何离褷，犊牧采薪感之悲。\n春天和，白日暖。\n啄食饮泉勇气满，争雄鬬死绣颈断。\n雉子班奏急管弦，倾心酒美尽玉椀。\n枯杨枯杨尔生稊，我独七十而孤栖。\n弹弦写恨意不尽，瞑目归黄泥。",
        "dynasty": "唐",
        "collection_info": null
    },
    {
        "title": "上云乐",
        "author": "李白",
        "content": "金天之西，白日所没。\n康老胡雏，生彼月窟。\n巉岩容仪，戌削风骨。\n碧玉炅炅双目瞳，黄金拳拳两鬓红。\n华盖垂下睫，嵩岳临上唇。\n不覩诡谲貌，岂知造化神。\n大道是文康之严父，元气乃文康之老亲。\n抚顶弄盘古，推车转天轮。\n云见日月初生时，铸冶火精与水银。\n阳乌未出谷，顾兔半藏身。\n女娲戏黄土，团作愚下人。\n散在六合间，蒙蒙若沙尘。\n生死了不尽，谁明此胡是仙真。\n西海栽若木，东溟植扶桑。\n别来几多时，枝叶万里长。\n中国有七圣，半路颓洪荒。\n陛下应运起，龙飞入咸阳。\n赤眉立盆子，白水兴汉光。\n叱咤四海动，洪涛为簸扬。\n举足蹋紫微，天关自开张。\n老胡感至德，东来进仙倡。\n五色师子，九苞凤皇。\n是老胡鸡犬，鸣舞飞帝乡。\n淋漓飒沓，进退成行。\n能胡歌，献汉酒。\n跪双膝，立两肘。\n散花指天举素手，拜龙颜，献圣寿。\n北斗戾，南山摧。\n天子九九八十一万岁，长倾万岁杯。",
        "dynasty": "唐",
        "collection_info": null
    },
    {
        "title": "白鸠辞",
        "author": "李白",
        "content": "铿鸣钟，考朗鼓。\n歌白鸠，引拂舞。\n白鸠之白谁与隣，霜衣雪襟诚可珍。\n含哺七子能平均，食不噎，性安驯，首农政，鸣阳春。\n天子刻玉杖，镂形赐耆人。\n白鹭之白非纯真，外洁其色心匪仁。\n阙五德，无司晨，胡为啄我葭下之紫鳞。\n鹰鹯鵰鹗，贪而好杀。\n凤凰虽大圣，不愿以为臣。",
        "dynasty": "唐",
        "collection_info": null
    },
    {
        "title": "日出行",
        "author": "李白",
        "content": "日出东方隈，似从地底来。\n历天又入海，六龙所舍安在哉？\n其始与终古不息，人非元气安得与之久裴徊。\n草不谢荣于春风，木不怨落于秋天。\n谁挥鞭策驱四运，万物兴歇皆自然。\n羲和羲和，汝奚汨没于荒淫之波。\n鲁阳何德，驻景挥戈。\n逆道违天，矫诬实多。\n吾将囊括大块，浩然与溟涬同科。",
        "dynasty": "唐",
        "collection_info": null
    },
    {
        "title": "胡无人",
        "author": "李白",
        "content": "严风吹霜海草凋，筋干精坚胡马骄。\n汉家战士三十万，将军兼领霍嫖姚。\n流星白羽腰间插，劒花秋莲光出匣。\n天兵照雪下玉关，虏箭如沙射金甲。\n云龙风虎尽交回，太白入月敌可摧。\n敌可摧，旄头灭，履胡之肠涉胡血。\n悬胡青天上，埋胡紫塞傍。\n胡无人，汉道昌。",
        "dynasty": "唐",
        "collection_info": null
    },
    {
        "title": "北风行",
        "author": "李白",
        "content": "烛龙栖寒门，光曜犹旦开。\n日月照之何不及此，唯有北风号怒天上来。\n燕山雪花大如席，片片吹落轩辕台。\n幽州思妇十二月，停歌罢笑双蛾摧。\n倚门望行人，念君长城苦寒良可哀。\n别时提劒救边去，遗此虎纹金鞞靫。\n中有一双白羽箭，蜘蛛结网生尘埃。\n箭空在，人今战死不復回。\n不忍见此物，焚之已成灰。\n黄河捧土尚可塞，北风雨雪恨难裁。",
        "dynasty": "唐",
        "collection_info": null
    },
    {
        "title": "侠客行",
        "author": "李白",
        "content": "赵客缦胡缨，吴钩霜雪明。\n银鞍照白马，飒沓如流星。\n十步杀一人，千里不留行。\n事了拂衣去，深藏身与名。\n闲过信陵饮，脱劒膝前横。\n将炙啖朱亥，持觞劝侯嬴。\n三杯吐然诺，五岳倒为轻。\n眼花耳热后，意气素霓生。\n救赵挥金槌，邯郸先震惊。\n千秋二壮士，烜赫大梁城。\n纵死侠骨香，不惭世上英。\n谁能书閤下，白首太玄经。",
        "dynasty": "唐",
        "collection_info": null
    },
    {
        "title": "关山月",
        "author": "李白",
        "content": "明月出天山，苍茫云海间。\n长风几万里，吹度玉门关。\n汉下白登道，胡窥青海湾。\n由来征战地，不见有人还。\n[戍]客望边色，思归多苦颜。\n高楼当此夜，叹息未应闲。",
        "dynasty": "唐",
        "collection_info": null
    },
    {
        "title": "独漉篇",
        "author": "李白",
        "content": "独漉水中泥，水浊不见月。\n不见月尚可，水深行人没。\n越鸟从南来，胡鹰亦北渡。\n我欲弯弓向天射，惜其中道失归路。\n落叶别树，飘零随风。\n客无所托，悲与此同。\n罗帏舒卷，似有人开。\n明月直入，无心可猜。\n雄劒挂壁，时时龙鸣。\n不断犀象，绣涩苔生。\n国耻未雪，何由成名。\n神鹰梦泽，不顾鸱鸢。\n为君一击，鹏[抟]鹏九天。",
        "dynasty": "唐",
        "collection_info": null
    },
    {
        "title": "登高丘而望远",
        "author": "李白",
        "content": "登高丘，望远海。\n六鳌骨已霜，三山流安在。\n扶桑半摧折，白日沈光彩。\n银台金阙如梦中，秦皇汉武空相待。\n精卫费木石，鼋鼍无所凭。\n君不见骊山茂陵尽灰灭，牧羊之子来攀登。\n盗贼劫宝玉，精灵竟何能。\n穷兵黩武今如此，鼎湖飞龙安可乘。",
        "dynasty": "唐",
        "collection_info": null
    },
    {
        "title": "阳春歌",
        "author": "李白",
        "content": "长安白日照春空，绿杨结烟垂袅风。\n披香殿前花始红，流芳发色绣户中。\n绣户中，相经过，飞燕皇后轻身舞，紫宫夫人绝世歌。",
        "dynasty": "唐",
        "collection_info": null
    },
    {
        "title": "杨叛儿",
        "author": "李白",
        "content": "君歌杨叛儿，妾劝新丰酒。\n何许最关人，乌啼白门柳。\n乌啼隐杨花，君醉留妾家。\n博山炉中沈香火，双烟一气凌紫霞。",
        "dynasty": "唐",
        "collection_info": null
    },
    {
        "title": "双燕离",
        "author": "李白",
        "content": "双燕復双燕，双飞令人羡。\n玉楼珠阁不独栖，金窗绣户长相见。\n柏梁失火去，因入吴王宫。\n吴宫又焚荡，雏尽巢亦空。\n憔悴一身在，孀雌忆故雄。\n双飞难再得，伤我寸心中。",
        "dynasty": "唐",
        "collection_info": null
    },
    {
        "title": "山人劝酒",
        "author": "李白",
        "content": "苍苍云松，落落绮皓。\n春风尔来为阿谁，蝴蝶忽然满芳草。\n秀眉霜雪颜桃花，骨青髓绿长美好。\n称是秦时避世人，劝酒相欢不知老。\n各守麋鹿志，耻随龙虎争。\n歘起佐太子，汉王乃復惊。\n顾谓戚夫人，彼翁羽翼成。\n归来商山下，泛若云无情。\n举觞酹巢由，洗耳何独清。\n浩歌望嵩岳，意气还相倾。",
        "dynasty": "唐",
        "collection_info": null
    },
    {
        "title": "于阗采花",
        "author": "李白",
        "content": "于阗采花人，自言花相似。\n明妃一朝西入胡，胡中美女多羞死。\n乃知汉地多名姝，胡中无花可方比。\n丹青能令丑者妍，无盐翻在深宫裏。\n自古妬蛾眉，胡沙埋皓齿。",
        "dynasty": "唐",
        "collection_info": null
    },
    {
        "title": "鞠歌行",
        "author": "李白",
        "content": "玉不自言如桃李，鱼目笑之卞和耻。\n楚国青蝇何太多，连城白璧遭谗毁。\n荆山长号泣血人，忠臣死为刖足鬼。\n听曲知宁戚，夷吾因小妻。\n秦穆五羊皮，买死百里奚。\n洗拂青云上，当时贱如泥。\n朝歌鼓刀叟，虎变磻溪中。\n一举钓六合，遂荒营丘东。\n平生渭水曲，谁识此老翁。\n奈何今之人，双目送飞鸿。",
        "dynasty": "唐",
        "collection_info": null
    },
    {
        "title": "幽涧泉",
        "author": "李白",
        "content": "拂彼白石，弹吾素琴。\n幽涧愀兮流泉深，善手明徽高张清。\n心寂历似千古，松飕飗兮万寻。\n中见愁猨弔影而危处兮，呌秋木而长吟。\n客有哀时失职而听者，泪淋浪以霑襟。\n乃缉商辍羽，潺湲成音。\n吾但写声发情于妙指，殊不知此曲之古今。\n幽涧泉，鸣深林。",
        "dynasty": "唐",
        "collection_info": null
    },
    {
        "title": "王昭君二首 一",
        "author": "李白",
        "content": "汉家秦地月，流影照明妃。\n一上玉关道，天涯去不归。\n汉月还从东海出，明妃西嫁无来日。\n燕支长寒雪作花，蛾眉憔悴没胡沙。\n生乏黄金枉图画，死留青冢使人嗟。",
        "dynasty": "唐",
        "collection_info": null
    },
    {
        "title": "王昭君二首 二",
        "author": "李白",
        "content": "昭君拂玉鞍，上马啼红颊。\n今日汉宫人，明朝胡地妾。",
        "dynasty": "唐",
        "collection_info": null
    },
    {
        "title": "中山孺子妾歌",
        "author": "李白",
        "content": "中山孺子妾，特以色见珍。\n虽然不如延年妹，亦是当时绝世人。\n桃李出深井，花艳惊上春。\n一贵復一贱，关天岂由身。\n芙蓉老秋霜，团扇羞网尘。\n戚姬髡髮入舂市，万古共悲辛。",
        "dynasty": "唐",
        "collection_info": null
    },
    {
        "title": "荆州歌",
        "author": "李白",
        "content": "白帝城边足风波，瞿塘五月谁敢过。\n荆州麦熟茧成蛾，缫丝忆君头绪多，拨谷飞鸣奈妾何。",
        "dynasty": "唐",
        "collection_info": null
    },
    {
        "title": "雉子斑",
        "author": "李白",
        "content": "辟邪伎作鼓吹惊，雉子班之奏曲成，喔咿振迅欲飞鸣。\n扇锦翼，雄风生。\n双雌同饮啄，趫悍谁能争。\n乍向草中耿介死，不求黄金笼下生。\n天地至广大，何惜遂物情。\n善卷让天子，务光亦逃名。\n所贵旷士怀，朗然合太清。",
        "dynasty": "唐",
        "collection_info": null
    },
    {
        "title": "相逢行",
        "author": "李白",
        "content": "相逢红尘内，高揖黄金鞭。\n万户垂杨裏，君家阿那边。",
        "dynasty": "唐",
        "collection_info": null
    },
    {
        "title": "有所思",
        "author": "李白",
        "content": "我思仙人乃在碧海之东隅，海寒多天风，白波连山倒蓬壶。\n长鲸喷涌不可涉，抚心茫茫泪如珠。\n西来青鸟东飞去，愿寄一书谢麻姑。",
        "dynasty": "唐",
        "collection_info": null
    },
    {
        "title": "久别离",
        "author": "李白",
        "content": "别来几春未还家，玉窗五见樱桃花。\n况有锦字书，开缄使人嗟。\n至此肠断彼心绝，云鬟绿鬓罢梳结，愁如回飙乱白雪。\n去年寄书报阳台，今年寄书重相催。\n东风兮东风，为我吹行云使西来。\n待来竟不来，落花寂寂委清苔。",
        "dynasty": "唐",
        "collection_info": null
    },
    {
        "title": "白头吟",
        "author": "李白",
        "content": "锦水东北流，波荡双鸳鸯。\n雄巢汉宫树，雌弄秦草芳。\n宁同万死碎绮翼，不忍云间两分张。\n此时阿娇正娇妬，独坐长门愁日暮。\n但愿君恩顾妾深，岂惜黄金买词赋。\n相如作赋得黄金，丈夫好新多异心。\n一朝将聘茂陵女，文君因赠白头吟。\n东流不作西归水，落花辞条羞故林。\n兔丝固无情，随风任倾倒。\n谁使女萝枝，而来强萦抱。\n两草犹一心，人心不如草。\n莫卷龙鬚席，从他生网丝。\n且留琥珀枕，或有梦来时。\n覆水再收岂满杯，弃妾已去难重迴。\n古来得意不相负，祇今惟见青陵台。",
        "dynasty": "唐",
        "collection_info": null
    },
    {
        "title": "采莲曲",
        "author": "李白",
        "content": "若耶溪傍采莲女，笑隔荷花共人语。\n日照新妆水底明，风飘香袂空中举。\n岸上谁家游冶郎，三三五五暎垂杨。\n紫骝嘶入落花去，见此踟蹰空断肠。",
        "dynasty": "唐",
        "collection_info": null
    },
    {
        "title": "临江王节士歌",
        "author": "李白",
        "content": "洞庭白波木叶稀，燕鸿始入吴云飞。\n吴云寒，燕鸿苦，风号沙宿潇湘浦。\n节士悲秋泪如雨，白日当天心。\n照之可以事明主，壮士愤，雄风生。\n安得倚天劒，跨海斩长鲸。",
        "dynasty": "唐",
        "collection_info": null
    },
    {
        "title": "司马将军歌",
        "author": "李白",
        "content": "狂风吹古月，窃弄章华台。\n北落明星动光彩，南征猛将如云雷。\n手中电击倚天劒，直斩长鲸海水开。\n我见楼船壮心目，颇似龙骧下三蜀。\n扬兵习战张虎旗，江中白浪如银屋。\n身居玉帐临河魁，紫髯若戟冠崔嵬。\n细柳开营揖天子，始知灞上为婴孩。\n羌笛横吹阿亸迴，向月楼中吹落梅。\n将军自起舞长劒，壮士呼声动九垓。\n功成献凯见明主，丹青画象麒麟台。",
        "dynasty": "唐",
        "collection_info": null
    },
    {
        "title": "君道曲",
        "author": "李白",
        "content": "大君若天覆，广运无不至。\n轩后爪牙尝先太山稽，如心之使臂。\n小白鸿翼于夷吾，刘葛鱼水本无二。\n土校可成墙，积德为厚地。",
        "dynasty": "唐",
        "collection_info": null
    },
    {
        "title": "结袜子",
        "author": "李白",
        "content": "燕南壮士吴门豪，筑中置铅鱼隐刀。\n感君恩重许君命，太山一掷轻鸿毛。",
        "dynasty": "唐",
        "collection_info": null
    },
    {
        "title": "结客少年场行",
        "author": "李白",
        "content": "紫燕黄金瞳，啾啾摇绿鬉。\n平明相驰逐，结客洛门东。\n少年学劒术，凌轹白猨公。\n珠袍曳锦带，匕首插吴鸿。\n由来万夫勇，挟此生雄风。\n託交从剧孟，买醉入新丰。\n笑尽一杯酒，杀人都市中。\n羞道易水寒，从令日贯虹。\n燕丹事不立，虚没秦帝宫。\n舞阳死灰人，安可与成功。",
        "dynasty": "唐",
        "collection_info": null
    },
    {
        "title": "长干行二首 一",
        "author": "李白",
        "content": "妾髮初覆额，折花门前剧。\n郎骑竹马来，绕床弄青梅。\n同居长干里，两小无嫌猜。\n十四为君妇，羞颜未尝开。\n低头向暗壁，千唤不一迴。\n十五始展眉，愿同尘与灰。\n常存抱柱信，岂上望夫台。\n十六君远行，瞿塘滟滪堆。\n五月不可触，猨声天上哀。\n门前迟行迹，一一生绿苔。\n苔深不能扫，落叶秋风早。\n八月胡蝶来，双飞西园草。\n感此伤妾心，坐愁红颜老。\n早晚下三巴，预将书报家。\n相迎不道远，直至长风沙。",
        "dynasty": "唐",
        "collection_info": null
    },
    {
        "title": "长干行二首 二",
        "author": "李白",
        "content": "忆妾深闺裏，烟尘不曾识。\n嫁与长干人，沙头候风色。\n五月南风兴，思君下巴陵。\n八月西风起，想君发扬子。\n去来悲如何，见少离别多。\n湘潭几日到，妾梦越风波。\n昨夜狂风度，吹折江头树。\n淼淼暗无边，行人在何处？\n好乘浮云骢，佳期兰渚东。\n鸳鸯绿蒲上，翡翠锦屏中。\n自怜十五余，颜色桃花红。\n那作商人妇，愁水復愁风。",
        "dynasty": "唐",
        "collection_info": null
    },
    {
        "title": "古朗月行",
        "author": "李白",
        "content": "小时不识月，呼作白玉盘。\n又疑瑶台镜，飞在白云端。\n仙人垂两足，桂树作团团。\n白兔捣药成，问言与谁餐。\n蟾蜍蚀圆影，大明夜已残。\n羿昔落九乌，天人清且安。\n阴精此沦惑，去去不足观。\n忧来其如何，悽怆摧心肝。",
        "dynasty": "唐",
        "collection_info": null
    },
    {
        "title": "上之回",
        "author": "李白",
        "content": "三十六离宫，楼台与天通。\n阁道步行月，美人愁烟空。\n恩疎宠不及，桃李伤春风。\n淫乐意何极，金舆向回中。\n万乘出黄道，千旗扬彩虹。\n前军细柳北，后骑甘泉东。\n岂问渭川老，宁邀襄野童。\n但慕瑶池宴，归来乐未穷。",
        "dynasty": "唐",
        "collection_info": null
    },
    {
        "title": "独不见",
        "author": "李白",
        "content": "白马谁家子，黄龙边塞儿。\n天山三丈雪，岂是远行时。\n春蕙忽秋草，莎鸡鸣西池。\n风摧寒椶响，月入霜闺悲。\n忆与君别年，种桃齐蛾眉。\n桃今百余尺，花落成枯枝。\n终然独不见，流泪空自知。",
        "dynasty": "唐",
        "collection_info": null
    },
    {
        "title": "白纻辞三首 一",
        "author": "李白",
        "content": "扬清歌，发皓齿，北方佳人东隣子。\n且吟白纻停绿水，长袖拂面为君起。\n寒云夜卷霜海空，胡风吹天飘塞鸿。\n玉颜满堂乐未终，馆娃日落歌吹蒙。",
        "dynasty": "唐",
        "collection_info": null
    },
    {
        "title": "白纻辞三首 二",
        "author": "李白",
        "content": "月寒江清夜沈沈，美人一笑千黄金。\n垂罗舞縠扬哀音，郢中白雪且莫吟。\n子夜吴歌动君心，动君心，冀君赏。\n愿作天池双鸳鸯，一朝飞去青云上。",
        "dynasty": "唐",
        "collection_info": null
    },
    {
        "title": "白纻辞三首 三",
        "author": "李白",
        "content": "吴刀剪綵缝舞衣，明妆丽服夺春晖。\n扬眉转袖若雪飞，倾城独立世所稀。\n激楚结风醉忘归，高堂月落烛已微，玉钗挂缨君莫违。",
        "dynasty": "唐",
        "collection_info": null
    },
    {
        "title": "鸣雁行",
        "author": "李白",
        "content": "胡雁鸣，辞燕山，昨发委羽朝度关。\n一一衔芦枝，南飞散落天地间。\n连行接翼往復还，客居烟波寄湘吴。\n凌霜触雪毛体枯，畏逢矰缴惊相呼。\n闻弦虚坠良可吁，君更弹射何为乎。",
        "dynasty": "唐",
        "collection_info": null
    },
    {
        "title": "妾薄命",
        "author": "李白",
        "content": "汉帝宠阿娇，贮之黄金屋。\n咳唾落九天，随风生珠玉。\n宠极爱还歇，妬深情却疎。\n长门一步地，不肯暂迴车。\n雨落不上天，水覆难再收。\n君情与妾意，各自东西流。\n昔日芙蓉花，今成断根草。\n以色事他人，能得几时好。",
        "dynasty": "唐",
        "collection_info": null
    },
    {
        "title": "幽州胡马客歌",
        "author": "李白",
        "content": "幽州胡马客，绿眼虎皮冠。\n笑拂两隻箭，万人不可干。\n弯弓若转月，白雁落云端。\n双双掉鞭行，游猎向楼兰。\n出门不顾后，报国死何难。\n天骄五单于，狼戾好凶残。\n牛马散北海，割鲜若虎餐。\n虽居燕支山，不道朔雪寒。\n妇女马上笑，颜如赪玉盘。\n飜飞射鸟兽，花月醉雕鞍。\n旄头四光芒，争战若蜂攒。\n白刃洒赤血，流沙为之丹。\n名将古谁是，疲兵良可叹。\n何时天狼灭，父子得闲安。",
        "dynasty": "唐",
        "collection_info": null
    },
    {
        "title": "门有车马客行",
        "author": "李白",
        "content": "门有车马宾，金鞍曜朱轮。\n谓从丹霄落，乃是故乡亲。\n呼儿扫中堂，坐客论悲辛。\n对酒两不饮，停觞泪盈巾。\n叹我万里游，飘飘三十春。\n空谈帝王略，紫绶不挂身。\n雄劒藏玉匣，阴符生素尘。\n廓落无所合，流离湘水滨。\n借问宗党间，多为泉下人。\n生苦百战役，死託万鬼隣。\n北风扬胡沙，埋翳周与秦。\n大运且如此，苍穹宁匪仁。\n恻怆竟何道，存亡任大钧。",
        "dynasty": "唐",
        "collection_info": null
    },
    {
        "title": "君子有所思行",
        "author": "李白",
        "content": "紫阁连终南，青冥天倪色。\n凭崖望咸阳，宫阙罗北极。\n万井惊画出，九衢如弦直。\n渭水银河清，横天流不息。\n朝野盛文物，衣冠何翕赩。\n厩马散连山，军容威绝域。\n伊皋运元化，卫霍输筋力。\n歌钟乐未休，荣去老还逼。\n圆光过满缺，太阳移中昃。\n不散东海金，何争西飞匿。\n无作牛山悲，恻怆泪沾臆。",
        "dynasty": "唐",
        "collection_info": null
    },
    {
        "title": "东海有勇妇",
        "author": "李白",
        "content": "梁山感杞妻，恸哭为之倾。\n金石忽蹔开，都由激深情。\n东海有勇妇，何惭苏子卿。\n学劒越处子，超然若流星。\n损躯报夫雠，万死不顾生。\n白刃耀素雪，苍天感精诚。\n十步两躩跃，三呼一交兵。\n斩首掉国门，蹴踏五藏行。\n豁此伉俪愤，粲然大义明。\n北海李使君，飞章奏天庭。\n舍罪警风俗，流芳播沧瀛。\n名在列女籍，竹帛已光荣。\n淳于免诏狱，汉主为缇萦。\n津妾一棹歌，脱父于严刑。\n十子若不肖，不如一女英。\n豫让斩空衣，有心竟无成。\n要离杀庆忌，壮夫所素轻。\n妻子亦何辜，焚之买虚声。\n岂如东海妇，事立独扬名。",
        "dynasty": "唐",
        "collection_info": null
    },
    {
        "title": "黄葛篇",
        "author": "李白",
        "content": "黄葛生洛溪，黄花自绵幂。\n青烟蔓长条，缭绕几百尺。\n闺人费素手，采缉作絺绤。\n缝为绝国衣，远寄日南客。\n苍梧大火落，暑服莫轻掷。\n此物虽过时，是妾手中迹。",
        "dynasty": "唐",
        "collection_info": null
    },
    {
        "title": "白马篇",
        "author": "李白",
        "content": "龙马花雪毛，金鞍五陵豪。\n秋霜切玉劒，落日明珠袍。\n鬬鸡事万乘，轩盖一何高。\n弓摧南山虎，手接太行猱。\n酒后竞风采，三杯弄宝刀。\n杀人如剪草，剧孟同游遨。\n发愤去函谷，从军向临洮。\n叱咤万战场，匈奴尽奔逃。\n归来使酒气，未肯拜萧曹。\n羞入原宪室，荒淫隐蓬蒿。",
        "dynasty": "唐",
        "collection_info": null
    },
    {
        "title": "凤吹笙曲",
        "author": "李白",
        "content": "仙人十五爱吹笙，学得昆丘彩凤鸣。\n始闻炼气餐金液，復道朝天赴玉京。\n玉京迢迢几千里，凤笙去去无穷已。\n欲叹离声发绛唇，更嗟别调流纤指。\n此时惜别讵堪闻，此地相看未忍分。\n重吟真曲和清吹，却奏仙歌响绿云。\n绿云紫气向函关，访道应寻缑氏山。\n莫学吹笙王子晋，一遇浮丘断不还。",
        "dynasty": "唐",
        "collection_info": null
    },
    {
        "title": "怨歌行",
        "author": "李白",
        "content": "十五入汉宫，花颜笑春红。\n君王选玉色，侍寝金屏中。\n荐枕娇夕月，卷衣恋春风。\n宁知赵飞燕，夺宠恨无穷。\n沈忧能伤人，绿鬓成霜蓬。\n一朝不得意，世事徒为空。\n鹔鹴换美酒，舞衣罢雕龙。\n寒苦不忍言，为君奏丝桐。\n肠断弦亦绝，悲心夜忡忡。",
        "dynasty": "唐",
        "collection_info": null
    },
    {
        "title": "塞下曲六首 一",
        "author": "李白",
        "content": "五月天山雪，无花祗有寒。\n笛中闻折柳，春色未曾看。\n晓战随金鼓，宵眠抱玉鞍。\n愿将腰下劒，直为斩楼兰。",
        "dynasty": "唐",
        "collection_info": null
    },
    {
        "title": "塞下曲六首 二",
        "author": "李白",
        "content": "天兵下北荒，胡马欲南饮。\n横戈从百战，直为衔恩甚。\n握雪海上餐，拂沙陇头寝。\n何当破月氏，然后方高枕。",
        "dynasty": "唐",
        "collection_info": null
    },
    {
        "title": "塞下曲六首 三",
        "author": "李白",
        "content": "骏马似风飙，鸣鞭出渭桥。\n弯弓辞汉月，插羽破天骄。\n阵解星芒尽，营空海雾消。\n功成画麟阁，独有霍嫖姚。",
        "dynasty": "唐",
        "collection_info": null
    },
    {
        "title": "塞下曲六首 四",
        "author": "李白",
        "content": "白马黄金塞，云砂遶梦思。\n那堪愁苦节，远忆边城儿。\n萤飞秋窗满，月度霜闺迟。\n摧残梧桐叶，萧飒沙棠枝。\n无时独不见，流泪空自知。",
        "dynasty": "唐",
        "collection_info": null
    },
    {
        "title": "塞下曲六首 五",
        "author": "李白",
        "content": "塞虏乘秋下，天兵出汉家。\n将军分虎竹，战士卧龙沙。\n边月随弓影，胡霜拂劒花。\n玉关殊未入，少妇莫长嗟。",
        "dynasty": "唐",
        "collection_info": null
    },
    {
        "title": "塞下曲六首 六",
        "author": "李白",
        "content": "烽火动沙漠，连照甘泉云。\n汉皇按劒起，还召李将军。\n兵气天上合，鼓声陇底闻。\n横行负勇气，一战净妖氛。",
        "dynasty": "唐",
        "collection_info": null
    },
    {
        "title": "来日大难",
        "author": "李白",
        "content": "来日一身，携粮负薪。\n道长食尽，苦口焦唇。\n今日醉饱，乐过千春。\n仙人相存，诱我远学。\n海凌三山，陆憩五岳。\n乘龙天飞，目瞻两角。\n授以仙药，金丹满握。\n蟪蛄蒙恩，深愧短促。\n思填东海，强衔一木。\n道重天地，轩师广成。\n蝉翼九五，以求长生。\n下士大笑，如苍蝇声。",
        "dynasty": "唐",
        "collection_info": null
    },
    {
        "title": "塞上曲",
        "author": "李白",
        "content": "大汉无中策，匈奴犯渭桥。\n五原秋草绿，胡马一何骄。\n命将征西极，横行阴山侧。\n燕支落汉家，妇女无华色。\n转战渡黄河，休兵乐事多。\n萧条清万里，瀚海寂无波。",
        "dynasty": "唐",
        "collection_info": null
    },
    {
        "title": "玉阶怨",
        "author": "李白",
        "content": "玉阶生白露，夜久侵罗袜。\n却下水晶帘，玲珑望秋月。",
        "dynasty": "唐",
        "collection_info": null
    },
    {
        "title": "襄阳曲四首 一",
        "author": "李白",
        "content": "襄阳行乐处，歌舞白铜鞮。\n江城回渌水，花月使人迷。",
        "dynasty": "唐",
        "collection_info": null
    },
    {
        "title": "襄阳曲四首 二",
        "author": "李白",
        "content": "山公醉酒时，酩酊高阳下。\n头上白接䍦，倒着还骑马。",
        "dynasty": "唐",
        "collection_info": null
    },
    {
        "title": "襄阳曲四首 三",
        "author": "李白",
        "content": "岘山临汉江，水绿沙如雪。\n上有堕泪碑，青苔久磨灭。",
        "dynasty": "唐",
        "collection_info": null
    },
    {
        "title": "襄阳曲四首 四",
        "author": "李白",
        "content": "且醉习家池，莫看堕泪碑。\n山公欲上马，笑杀襄阳儿。",
        "dynasty": "唐",
        "collection_info": null
    },
    {
        "title": "大堤曲",
        "author": "李白",
        "content": "汉水临襄阳，花开大堤暖。\n佳期大堤下，泪向南云满。\n春风无復情，吹我梦魂散。\n不见眼中人，天长音信断。",
        "dynasty": "唐",
        "collection_info": null
    },
    {
        "title": "宫中行乐词八首 一",
        "author": "李白",
        "content": "小小生金屋，盈盈在紫微。\n山花插宝髻，石竹绣罗衣。\n每出深宫裏，常随步辇归。\n只愁歌舞散，化作綵云飞。",
        "dynasty": "唐",
        "collection_info": null
    },
    {
        "title": "宫中行乐词八首 二",
        "author": "李白",
        "content": "柳色黄金嫩，梨花白雪香。\n玉楼巢翡翠，金殿锁鸳鸯。\n选妓随雕辇，征歌出洞房。\n宫中谁第一，飞燕在昭阳。",
        "dynasty": "唐",
        "collection_info": null
    },
    {
        "title": "宫中行乐词八首 三",
        "author": "李白",
        "content": "卢橘为秦树，蒲萄出汉宫。\n烟花宜落日，丝管醉春风。\n笛奏龙吟水，箫鸣凤下空。\n君王多乐事，还与万方同。",
        "dynasty": "唐",
        "collection_info": null
    },
    {
        "title": "宫中行乐词八首 四",
        "author": "李白",
        "content": "玉树春归日，金宫乐事多。\n后庭朝未入，轻辇夜相过。\n笑出花间语，娇来竹下歌。\n莫教明月去，留着醉嫦蛾。",
        "dynasty": "唐",
        "collection_info": null
    },
    {
        "title": "宫中行乐词八首 五",
        "author": "李白",
        "content": "绣户香风暖，纱窗曙色新。\n宫花争笑日，池草暗生春。\n绿树闻歌鸟，青楼见舞人。\n昭阳桃李月，罗绮自相亲。",
        "dynasty": "唐",
        "collection_info": null
    },
    {
        "title": "宫中行乐词八首 六",
        "author": "李白",
        "content": "今日明光裏，还须结伴游。\n春风开紫殿，天乐下朱楼。\n艳舞全知巧，娇歌半欲羞。\n更怜花月夜，宫女笑藏钩。",
        "dynasty": "唐",
        "collection_info": null
    },
    {
        "title": "宫中行乐词八首 七",
        "author": "李白",
        "content": "寒雪梅中尽，春风柳上归。\n宫莺娇欲醉，檐燕语还飞。\n迟日明歌席，新花艳舞衣。\n晚来移綵仗，行乐泥光辉。",
        "dynasty": "唐",
        "collection_info": null
    },
    {
        "title": "宫中行乐词八首 八",
        "author": "李白",
        "content": "水绿南熏殿，花红北阙楼。\n莺歌闻太液，凤吹绕瀛洲。\n素女鸣珠佩，天人弄綵毬。\n今朝风日好，宜入未央游。",
        "dynasty": "唐",
        "collection_info": null
    },
    {
        "title": "清平调词三首 一",
        "author": "李白",
        "content": "云想衣裳花想容，春风拂槛露华浓。\n若非羣玉山头见，会向瑶台月下逢。",
        "dynasty": "唐",
        "collection_info": null
    },
    {
        "title": "清平调词三首 二",
        "author": "李白",
        "content": "一枝秾艳露凝香，云雨巫山枉断肠。\n借问汉宫谁得似，可怜飞燕倚新妆。",
        "dynasty": "唐",
        "collection_info": null
    },
    {
        "title": "清平调词三首 三",
        "author": "李白",
        "content": "名花倾国两相欢，长得君王带笑看。\n觧释春风无限恨，沈香亭北倚阑干。",
        "dynasty": "唐",
        "collection_info": null
    },
    {
        "title": "入朝曲",
        "author": "李白",
        "content": "金陵控海浦，渌水带吴京。\n铙歌列骑吹，飒沓引公卿。\n槌钟速严妆，伐鼓启重城。\n天子凭玉几，劒履若云行。\n日出照万户，簪裾烂明星。\n朝罢沐浴闲，遨游阆风亭。\n济济双阙下，欢娱乐恩荣。",
        "dynasty": "唐",
        "collection_info": null
    },
    {
        "title": "秦女休行",
        "author": "李白",
        "content": "西门秦氏女，秀色如琼花。\n手挥白杨刀，清昼杀讐家。\n罗袖洒赤血，英气凌紫霞。\n直上西山去，关吏相邀遮。\n壻为燕国王，身被诏狱加。\n犯刑若履虎，不畏落爪牙。\n素颈未及断，摧眉伏泥沙。\n金鸡忽放赦，大辟得宽赊。\n何惭聂政姊，万古共惊嗟。",
        "dynasty": "唐",
        "collection_info": null
    },
    {
        "title": "秦女卷衣",
        "author": "李白",
        "content": "天子居未央，妾侍卷衣裳。\n顾无紫宫宠，敢拂黄金床。\n水至亦不去，熊来尚可当。\n微身奉日月，飘若萤之光。\n愿君采葑菲，无以下体妨。",
        "dynasty": "唐",
        "collection_info": null
    },
    {
        "title": "东武吟",
        "author": "李白",
        "content": "好古笑流俗，素闻贤达风。\n方希佐明主，长揖辞成功。\n白日在高天，迴光烛微躬。\n恭承凤凰诏，歘起云萝中。\n清切紫霄迥，优游丹禁通。\n君王赐颜色，声价凌烟虹。\n乘舆拥翠盖，扈从金城东。\n宝马丽绝景，锦衣入新丰。\n依岩望松雪，对酒鸣丝桐。\n因学扬子云，献赋甘泉宫。\n天书美片善，清芬播无穷。\n归来入咸阳，谈笑皆王公。\n一朝去金马，飘落成飞蓬。\n宾客日疎散，玉樽亦已空。\n才力犹可倚，不惭世上雄。\n闲作东武吟，曲尽情未终。\n书此谢知己，吾寻黄绮翁。",
        "dynasty": "唐",
        "collection_info": null
    },
    {
        "title": "邯郸才人嫁为厮养卒妇",
        "author": "李白",
        "content": "妾本崇台女，扬蛾入丹阙。\n自倚颜如花，宁知有凋歇。\n一辞玉阶下，去若朝云没。\n每忆邯郸城，深宫梦秋月。\n君王不可见，惆怅至明发。",
        "dynasty": "唐",
        "collection_info": null
    },
    {
        "title": "出自蓟北门行",
        "author": "李白",
        "content": "虏阵横北荒，胡星耀精芒。\n羽书速惊电，烽火昼连光。\n虎竹救边急，戎车森已行。\n明主不安席，按劒心飞扬。\n推毂出猛将，连旗登战场。\n兵威衝绝幕，杀气凌穹苍。\n列卒赤山下，开营紫塞傍。\n孟冬风沙紧，旌旗飒凋伤。\n画角悲海月，征衣卷天霜。\n挥刃斩楼兰，弯弓射贤王。\n单于一平荡，种落自奔亡。\n收功报天子，行歌归咸阳。",
        "dynasty": "唐",
        "collection_info": null
    },
    {
        "title": "洛阳陌",
        "author": "李白",
        "content": "白玉谁家郎，回车渡天津。\n看花东陌上，惊动洛阳人。",
        "dynasty": "唐",
        "collection_info": null
    },
    {
        "title": "北上行",
        "author": "李白",
        "content": "北上何所苦，北上缘太行。\n磴道盘且峻，巉岩凌穹苍。\n马足蹶侧石，车轮摧高冈。\n沙尘接幽州，烽火连朔方。\n杀气毒劒戟，严风裂衣裳。\n奔鲸夹黄河，凿齿屯洛阳。\n前行无归日，返顾思旧乡。\n惨戚冰雪裏，悲号绝中肠。\n尺布不掩体，皮肤剧枯桑。\n汲水涧谷阻，采薪陇坂长。\n猛虎又掉尾，磨牙皓秋霜。\n草木不可餐，饥饮零露浆。\n叹此北上苦，停骖为之伤。\n何日王道平，开颜覩天光。",
        "dynasty": "唐",
        "collection_info": null
    },
    {
        "title": "短歌行",
        "author": "李白",
        "content": "白日何短短，百年苦易满。\n苍穹浩茫茫，万劫太极长。\n麻姑垂两鬓，一半已成霜。\n天公见玉女，大笑亿千场。\n吾欲揽六龙，迴车挂扶桑。\n北斗酌美酒，劝龙各一觞。\n富贵非所愿，与人驻颜光。",
        "dynasty": "唐",
        "collection_info": null
    },
    {
        "title": "空城雀",
        "author": "李白",
        "content": "嗷嗷空城雀，身计何戚促。\n本与鹪鹩羣，不随凤凰族。\n提携四黄口，饮乳未尝足。\n食君糠粃余，尝恐乌鸢逐。\n耻涉太行险，羞营覆车粟。\n天命有定端，守分绝所欲。",
        "dynasty": "唐",
        "collection_info": null
    },
    {
        "title": "发白马",
        "author": "李白",
        "content": "将军发白马，旌节度黄河。\n箫鼓聒川岳，沧溟涌涛波。\n武安有振瓦，易水无寒歌。\n铁骑若雪山，饮流涸滹沱。\n扬兵猎月窟，转战略朝那。\n倚劒登燕然，边烽列嵯峨。\n萧条万里外，耕作五原多。\n一扫清大漠，包虎戢金戈。",
        "dynasty": "唐",
        "collection_info": null
    },
    {
        "title": "陌上桑",
        "author": "李白",
        "content": "美女渭桥东，春还事蚕作。\n五马如飞龙，青丝结金络。\n不知谁家子，调笑来相谑。\n妾本秦罗敷，玉颜艳名都。\n绿条映素手，采桑向城隅。\n使君且不顾，况復论秋胡。\n寒螀爱碧草，鸣凤栖青梧。\n託心自有处，但怪旁人愚。\n徒令白日暮，高驾空踟蹰。",
        "dynasty": "唐",
        "collection_info": null
    },
    {
        "title": "枯鱼过河泣",
        "author": "李白",
        "content": "白龙改常服，偶被豫且制。\n谁使尔为鱼，徒劳诉天帝。\n作书报鲸鲵，勿恃风涛势。\n涛落归泥沙，翻遭蝼蚁噬。\n万乘慎出入，柏人以为识。",
        "dynasty": "唐",
        "collection_info": null
    },
    {
        "title": "丁督护歌",
        "author": "李白",
        "content": "云阳上征去，两岸饶商贾。\n吴牛喘月时，拖船一何苦。\n水浊不可饮，壶浆半成土。\n一唱督护歌，心摧泪如雨。\n万人凿盘石，无由达江浒。\n君看石芒砀，掩泪悲千古。",
        "dynasty": "唐",
        "collection_info": null
    },
    {
        "title": "相逢行",
        "author": "李白",
        "content": "朝骑五花马，谒帝出银台。\n秀色谁家子，云车珠箔开。\n金鞭遥指点，玉勒近迟回。\n夹毂相借问，疑从天上来。\n蹙入青绮门，当歌共衔杯。\n衔杯暎歌扇，似月云中见。\n相见不得亲，不如不相见。\n相见情已深，未语可知心。\n胡为守空闺，孤眠愁锦衾。\n锦衾与罗帏，缠绵会有时。\n春风正澹荡，暮雨来何迟。\n愿因三青鸟，更报长相思。\n光景不待人，须臾髮成丝。\n当年失行乐，老去徒伤悲。\n持此道密意，毋令旷佳期。",
        "dynasty": "唐",
        "collection_info": null
    },
    {
        "title": "千里思",
        "author": "李白",
        "content": "李陵没胡沙，苏武还汉家。\n迢迢五原关，朔雪乱边花。\n一去隔绝国，思归但长嗟。\n鸿雁向西北，因书报天涯。",
        "dynasty": "唐",
        "collection_info": null
    },
    {
        "title": "树中草",
        "author": "李白",
        "content": "鸟衔野田草，误入枯桑裏。\n客土植危根，逢春犹不死。\n草木虽无情，因依尚可生。\n如何同枝叶，各自有枯荣。",
        "dynasty": "唐",
        "collection_info": null
    },
    {
        "title": "君马黄",
        "author": "李白",
        "content": "君马黄，我马白。\n马色虽不同，人心本无隔。\n共作游冶盘，双行洛阳陌。\n长劒既照曜，高冠何赩赫。\n各有千金裘，俱为五侯客。\n猛虎落陷穽，壮夫时屈厄。\n相知在急难，独好亦何益。",
        "dynasty": "唐",
        "collection_info": null
    },
    {
        "title": "拟古",
        "author": "李白",
        "content": "融融白玉辉，暎我青蛾眉。\n宝镜似空水，落花如风吹。\n出门望帝子，荡漾不可期。\n安得黄鹤羽，一报佳人知。",
        "dynasty": "唐",
        "collection_info": null
    },
    {
        "title": "折杨柳",
        "author": "李白",
        "content": "垂杨拂绿水，摇艳东风年。\n花明玉关雪，叶暖金牕烟。\n美人结长想，对此心凄然。\n攀条折春色，远寄龙庭前。",
        "dynasty": "唐",
        "collection_info": null
    },
    {
        "title": "少年子",
        "author": "李白",
        "content": "青云年少子，挟弹章台左。\n鞍马四边开，突如流星过。\n金丸落飞鸟，夜入琼楼卧。\n夷齐是何人，独守西山饿。",
        "dynasty": "唐",
        "collection_info": null
    },
    {
        "title": "紫骝马",
        "author": "李白",
        "content": "紫骝行且嘶，双翻碧玉蹄。\n卧流不肯渡，似惜锦障泥。\n白雪关山远，黄云海戍迷。\n挥鞭万里去，安得念春闺。",
        "dynasty": "唐",
        "collection_info": null
    },
    {
        "title": "少年行二首 一",
        "author": "李白",
        "content": "击筑饮美酒，劒歌易水湄。\n经过燕太子，结託幷州儿。\n少年负壮气，奋烈自有时。\n因击鲁句践，争博勿相欺。",
        "dynasty": "唐",
        "collection_info": null
    },
    {
        "title": "少年行二首 二",
        "author": "李白",
        "content": "五陵年少金市东，银鞍白马度春风。\n落花踏尽游何处，笑入胡姬酒肆中。",
        "dynasty": "唐",
        "collection_info": null
    },
    {
        "title": "白鼻騧",
        "author": "李白",
        "content": "银鞍白鼻騧，绿地障泥锦。\n细雨春风花落时，挥鞭直就胡姬饮。",
        "dynasty": "唐",
        "collection_info": null
    },
    {
        "title": "豫章行",
        "author": "李白",
        "content": "胡风吹代马，北拥鲁阳关。\n吴兵照海雪，西讨何时还。\n半渡上辽津，黄云惨无颜。\n老母与子别，呼天野草间。\n白马绕旌旗，悲鸣相追攀。\n白杨秋月苦，早落豫章山。\n本为休明人，斩虏素不闲。\n岂惜战鬬死，为君扫凶顽。\n精感石没羽，岂云惮险艰。\n楼船若鲸飞，波荡落星湾。\n此曲不可奏，三军鬓成斑。",
        "dynasty": "唐",
        "collection_info": null
    },
    {
        "title": "沐浴子",
        "author": "李白",
        "content": "沐芳莫弹冠，浴兰莫振衣。\n处世忌太洁，至人贵藏晖。\n沧浪有钓叟，吾与尔同归。",
        "dynasty": "唐",
        "collection_info": null
    },
    {
        "title": "高句骊",
        "author": "李白",
        "content": "金花折风帽，白马小迟回。\n翩翩舞广袖，似鸟海东来。",
        "dynasty": "唐",
        "collection_info": null
    },
    {
        "title": "舍利弗",
        "author": "李白",
        "content": "金绳界宝地，珍木荫瑶池。\n云间妙音奏，天际法蠡吹。",
        "dynasty": "唐",
        "collection_info": null
    },
    {
        "title": "静夜思",
        "author": "李白",
        "content": "床前看月光，疑是地上霜。\n举头望山月，低头思故乡。",
        "dynasty": "唐",
        "collection_info": null
    },
    {
        "title": "渌水曲",
        "author": "李白",
        "content": "渌水明秋月，南湖采白苹。\n荷花娇欲语，愁杀荡舟人。",
        "dynasty": "唐",
        "collection_info": null
    },
    {
        "title": "凤凰曲",
        "author": "李白",
        "content": "嬴女吹玉箫，吟弄天上春。\n青鸾不独去，更有携手人。\n影灭彩云断，遗声落西秦。",
        "dynasty": "唐",
        "collection_info": null
    },
    {
        "title": "凤台曲",
        "author": "李白",
        "content": "尝闻秦帝女，传得凤凰声。\n是日逢仙子，当时别有情。\n人吹綵箫去，天借绿云迎。\n曲在身不返，空余弄玉名。",
        "dynasty": "唐",
        "collection_info": null
    },
    {
        "title": "从军行",
        "author": "李白",
        "content": "从军玉门道，逐虏金微山。\n笛奏梅花曲，刀开明月环。\n鼓声鸣海上，兵气拥云间。\n愿斩单于首，长驱静铁关。",
        "dynasty": "唐",
        "collection_info": null
    },
    {
        "title": "秋思",
        "author": "李白",
        "content": "春阳如昨日，碧树鸣黄鹂。\n芜然蕙草暮，飒尔凉风吹。\n天秋木叶下，月冷莎鸡悲。\n坐愁羣芳歇，白露凋华滋。",
        "dynasty": "唐",
        "collection_info": null
    },
    {
        "title": "春思",
        "author": "李白",
        "content": "燕草如碧丝，秦桑低绿枝。\n当君怀归日，是妾断肠时。\n春风不相识，何事入罗帏。",
        "dynasty": "唐",
        "collection_info": null
    },
    {
        "title": "秋思",
        "author": "李白",
        "content": "燕支黄叶落，妾望自登台。\n海上碧云断，单于秋色来。\n胡兵沙塞合，汉使玉关回。\n征客无归日，空悲蕙草摧。",
        "dynasty": "唐",
        "collection_info": null
    },
    {
        "title": "子夜吴歌 春歌",
        "author": "李白",
        "content": "秦地罗敷女，采桑绿水边。\n素手青条上，红妆白日鲜。\n蚕饥妾欲去，五马莫留连。",
        "dynasty": "唐",
        "collection_info": null
    },
    {
        "title": "子夜吴歌 夏歌",
        "author": "李白",
        "content": "镜湖三百里，菡萏发荷花。\n五月西施采，人看隘若耶。\n回舟不待月，归去越王家。",
        "dynasty": "唐",
        "collection_info": null
    },
    {
        "title": "子夜吴歌 秋歌",
        "author": "李白",
        "content": "长安一片月，万户捣衣声。\n秋风吹不尽，总是玉关情。\n何日平胡虏，良人罢远征。",
        "dynasty": "唐",
        "collection_info": null
    },
    {
        "title": "子夜吴歌 冬歌",
        "author": "李白",
        "content": "明朝驿使发，一夜絮征袍。\n素手抽针冷，那堪把剪刀。\n裁缝寄远道，几日到临洮。",
        "dynasty": "唐",
        "collection_info": null
    },
    {
        "title": "对酒行",
        "author": "李白",
        "content": "松子栖金华，安期入蓬海。\n此人古之仙，羽化竟何在。\n浮生速流电，倏忽变光彩。\n天地无凋换，容颜有迁改。\n对酒不肯饮，含情欲谁待。",
        "dynasty": "唐",
        "collection_info": null
    },
    {
        "title": "估客行",
        "author": "李白",
        "content": "海客乘天风，将船远行役。\n譬如云中鸟，一去无踪迹。",
        "dynasty": "唐",
        "collection_info": null
    },
    {
        "title": "捣衣篇",
        "author": "李白",
        "content": "闺裏佳人年十余，嚬蛾对影恨离居。\n忽逢江上春归燕，衔得云中尺素书。\n玉手开缄长叹息，狂夫犹戍交河北。\n万里交河水北流，愿为双燕泛中洲。\n君边云拥青丝骑，妾处苔生红粉楼。\n楼上春风日将歇，谁能揽镜看愁髮。\n晓吹员管随落花，夜捣戎衣向明月。\n明月高高刻漏长，真珠帘箔掩兰堂。\n横垂宝幄同心结，半拂琼筵苏合香。\n琼筵宝幄连枝锦，灯烛荧荧照孤寝。\n有便凭将金剪刀，为君留下相思枕。\n摘尽庭兰不见君，红巾拭泪生氤氲。\n明年若更征边塞，愿作阳台一叚云。",
        "dynasty": "唐",
        "collection_info": null
    },
    {
        "title": "少年行",
        "author": "李白",
        "content": "君不见淮南少年游侠客，白日毬猎夜拥掷。\n呼卢百万终不惜，报雠千里如咫尺。\n少年游侠好经过，浑身装束皆绮罗。\n蕙兰相随喧妓女，风光去处满笙歌。\n骄矜自言不可有，侠士堂中养来久。\n好鞍好马乞与人，十千五千旋沽酒。\n赤心用尽为知己，黄金不惜栽桃李。\n桃李栽来几度春，一回花落一回新。\n府县尽为门下客，王侯皆是平交人。\n男儿百年且乐命，何须徇书受贫病。\n男儿百年且荣身，何须徇节甘风尘。\n衣冠半是征战士，穷儒浪作林泉民。\n遮莫枝根长百丈，不如当代多还往。\n遮莫姻亲连帝城，不如当身自簪缨。\n看取富贵眼前者，何用悠悠身后名。",
        "dynasty": "唐",
        "collection_info": null
    },
    {
        "title": "长歌行",
        "author": "李白",
        "content": "桃李待日开，荣华照当年。\n东风动百物，草木尽欲言。\n枯枝无丑叶，涸水吐清泉。\n大力运天地，羲和无停鞭。\n功名不早着，竹帛将何宣。\n桃李务青春，谁能贯白日。\n富贵与神仙，蹉跎成两失。\n金石犹销铄，风霜无久质。\n畏落日月后，强欢歌与酒。\n秋霜不惜人，倏忽侵蒲柳。",
        "dynasty": "唐",
        "collection_info": null
    },
    {
        "title": "长相思 一",
        "author": "李白",
        "content": "日色已尽花含烟，月明欲素愁不眠。\n赵瑟初停凤凰柱，蜀琴欲奏鸳鸯弦。\n此曲有意无人传，愿随春风寄燕然，忆君迢迢隔青天。\n昔日横波目，今成流泪泉。\n不信妾肠断，归来看取明镜前。",
        "dynasty": "唐",
        "collection_info": null
    },
    {
        "title": "长相思 二",
        "author": "李白",
        "content": "美人在时花满堂，美人去后空余床。\n床中绣被卷不寝，至今三载犹闻香。\n香亦竟不灭，人亦竟不来。\n相思黄叶落，白露点青苔。",
        "dynasty": "唐",
        "collection_info": null
    },
    {
        "title": "猛虎行",
        "author": "李白",
        "content": "朝作猛虎行，暮作猛虎吟。\n肠断非关陇头水，泪下不为雍门琴。\n旌旗缤纷两河道，战鼓惊山欲颠倒。\n秦人半作燕地囚，胡马翻衔洛阳草。\n一输一失关下兵，朝降夕叛幽蓟城。\n巨鳌未斩海水动，鱼龙奔走安得宁。\n颇似楚汉时，翻覆无定止。\n朝过博浪沙，暮入淮阴市。\n张良未遇韩信贫，刘项存亡在两臣。\n蹔到下邳受兵略，来投漂母作主人。\n贤哲栖栖古如此，今时亦弃青云士。\n有策不敢犯龙鳞，窜身南国避胡尘。\n宝书玉劒挂高阁，金鞍骏马散故人。\n昨日方为宣城客，掣铃交通二千石。\n有时六博快壮心，遶床三匝呼一掷。\n楚人每道张旭奇，心藏风云世莫知。\n三吴邦伯皆顾盼，四海雄侠两追随。\n萧曹曾作沛中吏，攀龙附凤当有时。\n溧阳酒楼三月春，杨花茫茫愁杀人。\n胡雏绿眼吹玉笛，吴歌白纻飞梁尘。\n丈夫相见且为乐，槌牛挝鼓会众宾。\n我从此去钓东海，得鱼笑寄情相亲。",
        "dynasty": "唐",
        "collection_info": null
    },
    {
        "title": "去妇词",
        "author": "李白",
        "content": "古来有弃妇，弃妇有归处。\n今日妾辞君，辞君遣何去。\n本家零落尽，恸哭来时路。\n忆昔未嫁君，闻君却周旋。\n绮罗锦绣段，有赠黄金千。\n十五许嫁君，二十移所天。\n自从结髮日未几，离君缅山川。\n家家尽欢喜，孤妾长自怜。\n幽闺多怨思，盛色无十年。\n相思若循还，枕席生流泉。\n流泉咽不扫，独梦关山道。\n及此见君归，君归妾已老。\n物情恶衰贱，新宠方妍好。\n掩泪出故房，伤心剧秋草。\n自妾为君妻，君东妾在西。\n罗帏到晓恨，玉貌一生啼。\n自从离别久，不觉尘埃厚。\n尝嫌玳瑁孤，犹羡鸳鸯偶。\n岁华逐霜霰，贱妾何能久。\n寒沼落芙蓉，秋风散杨柳。\n以比顦顇颜，空持旧物还。\n余生欲何寄，谁肯相牵攀。\n君恩既断绝，相见何年月。\n悔倾连理杯，虚作同心结。\n女萝附青松，贵欲相依投。\n浮萍失绿水，教作若为流。\n不叹君弃妾，自叹妾缘业。\n忆昔初嫁君，小姑纔倚床。\n今日妾辞君，小姑如妾长。\n回头语小姑，莫嫁如兄夫。",
        "dynasty": "唐",
        "collection_info": null
    },
    {
        "title": "襄阳歌",
        "author": "李白",
        "content": "落日欲没岘山西，倒着接䍦花下迷。\n襄阳小儿齐拍手，拦街争唱白铜鞮。\n傍人借问笑何事，笑杀山翁醉似泥。\n鸬鷀杓，鹦鹉杯，百年三万六千日，一日须倾三百杯。\n遥看汉水鸭头绿，恰似葡萄初酦醅。\n此江若变作春酒，垒曲便筑糟丘台。\n千金骏马换小妾，笑坐雕鞍歌落梅。\n车傍侧挂一壶酒，凤笙龙管行相摧。\n咸阳市中叹黄犬，何如月下倾金罍。\n君不见晋朝羊公一片石，龟头剥落生莓苔。\n泪亦不能为之堕，心亦不能为之哀。\n清风朗月不用一钱买，玉山自倒非人推。\n舒州杓，力士铛，李白与尔同死生。\n襄王云雨今安在，江水东流猨夜声。",
        "dynasty": "唐",
        "collection_info": null
    },
    {
        "title": "南都行",
        "author": "李白",
        "content": "南都信佳丽，武阙横西关。\n白水真人居，万商罗鄽阛。\n高楼对紫陌，甲第连青山。\n此地多英豪，邈然不可攀。\n陶朱与五羖，名播天壤间。\n丽华秀玉色，汉女娇朱颜。\n清歌遏流云，艳舞有余闲。\n遨游盛宛洛，冠盖随风还。\n走马红阳城，呼鹰白河湾。\n谁识卧龙客，长吟愁鬓斑。",
        "dynasty": "唐",
        "collection_info": null
    },
    {
        "title": "江上吟",
        "author": "李白",
        "content": "木兰之枻沙棠舟，玉箫金管坐两头。\n美酒尊中置千斛，载妓随波任去留。\n仙人有待乘黄鹤，海客无心随白鸥。\n屈平词赋悬日月，楚王台榭空山丘。\n兴酣落笔摇五岳，诗成笑傲凌沧洲。\n功名富贵若长在，汉水亦应西北流。",
        "dynasty": "唐",
        "collection_info": null
    },
    {
        "title": "侍从宜春苑奉诏赋龙池柳色初青听新莺百啭歌",
        "author": "李白",
        "content": "东风已绿瀛洲草，紫殿红楼觉春好，池南柳色半青青。\n萦烟袅娜拂绮城，垂丝百尺挂雕楹。\n上有好鸟相和鸣，间关早得春风情。\n春风卷入碧云去，千门万户皆春声。\n是时君王在镐京，五云垂晖耀紫清。\n仗出金宫随日转，天回玉辇绕花行。\n始向蓬莱看舞鹤，还过茝石听新莺。\n新莺飞绕上林苑，愿入箫韶杂凤笙。",
        "dynasty": "唐",
        "collection_info": null
    },
    {
        "title": "玉壶吟",
        "author": "李白",
        "content": "烈士击玉壶，壮心惜暮年。\n三杯拂劒舞秋月，忽然高咏涕泗涟。\n凤凰初下紫泥诏，谒帝称觞登御筵。\n揄扬九重万乘主，谑浪赤墀青琐贤。\n朝天数换飞龙马，勅赐珊瑚白玉鞭。\n世人不识东方朔，大隐金门是谪仙。\n西施宜笑復宜嚬，丑女效之徒累身。\n君王虽爱蛾眉好，无奈宫中妬杀人。",
        "dynasty": "唐",
        "collection_info": null
    },
    {
        "title": "豳歌行上新平长史兄粲",
        "author": "李白",
        "content": "豳谷稍稍振庭柯，泾水浩浩扬湍波。\n哀鸿酸嘶暮声急，愁云苍惨寒气多。\n忆昨去家此为客，荷花初红柳条碧。\n中宵出饮三百杯，明朝归揖二千石。\n宁知流寓变光辉，胡霜萧飒绕客衣。\n寒灰寂寞凭谁暖，落叶飘扬何处归。\n吾兄行乐穷曛旭，满堂有美颜如玉。\n赵女长歌入綵云，燕姬醉舞娇红烛。\n狐裘兽炭酌流霞，壮士悲吟宁见嗟。\n前荣后枯相翻覆，何惜余光及棣华。",
        "dynasty": "唐",
        "collection_info": null
    },
    {
        "title": "西岳云台歌送丹丘子",
        "author": "李白",
        "content": "西岳峥嵘何壮哉，黄河如丝天际来。\n黄河万里触山动，盘涡毂转秦地雷。\n荣光休气纷五彩，千年一清圣人在。\n巨灵咆哮擘两山，洪波喷箭射东海。\n三峯却立如欲摧，翠崖丹谷高掌开。\n白帝金精运元气，石作莲花云作台。\n云台阁道连窈冥，中有不死丹丘生。\n明星玉女备洒扫，麻姑搔背指爪轻。\n我皇手把天地户，丹丘谈天与天语。\n九重出入生光辉，东来蓬莱復西归。\n玉浆傥惠故人饮，骑二茅龙上天飞。",
        "dynasty": "唐",
        "collection_info": null
    },
    {
        "title": "元丹丘歌",
        "author": "李白",
        "content": "元丹丘，爱神仙，朝饮颍川之清流，暮还嵩岑之紫烟，三十六峰长周旋。\n长周旋，蹑星虹，身骑飞龙耳生风。\n横河跨海与天通，我知尔游心无穷。",
        "dynasty": "唐",
        "collection_info": null
    },
    {
        "title": "扶风豪士歌",
        "author": "李白",
        "content": "洛阳三月飞胡沙，洛阳城中人怨嗟。\n天津流水波赤血，白骨相撑如乱麻。\n我亦东奔向吴国，浮云四塞道路赊。\n东方日出啼早鸦，城门人开扫落花。\n梧桐杨柳拂金井，来醉扶风豪士家。\n扶风豪士天下奇，意气相倾山可移。\n作人不倚将军势，饮酒岂顾尚书期。\n雕盘绮食会众客，吴歌赵舞香风吹。\n原尝春陵六国时，开心写意君所知。\n堂中各有三千士，明日报恩知是谁。\n抚长劒，一扬眉，清水白石何离离。\n脱吾帽，向君笑，饮君酒，为君吟。\n张良未逐赤松去，桥边黄石知我心。",
        "dynasty": "唐",
        "collection_info": null
    },
    {
        "title": "同族弟金城尉叔卿烛照山水壁画歌",
        "author": "李白",
        "content": "高堂粉壁图蓬瀛，烛前一见沧洲清。\n洪波汹涌山峥嵘，皎若丹丘隔海望赤城。\n光中乍喜岚气灭，谓逢山阴晴后雪。\n迴溪碧流寂无喧，又如秦人月下窥花源。\n了然不觉清心魂，祗将迭嶂鸣秋猨。\n与君对此欢未歇，放歌行吟达明发。\n却顾海客扬云帆，便欲因之向溟渤。",
        "dynasty": "唐",
        "collection_info": null
    },
    {
        "title": "白毫子歌",
        "author": "李白",
        "content": "淮南小山白毫子，乃在淮南小山裏。\n夜卧松下云，朝餐石中髓。\n小山连绵向江开，碧峰巉岩绿水迴。\n余配白毫子，独酌流霞杯。\n拂花弄琴坐青苔，绿萝树下春风来。\n南窗萧飒松声起，凭崖一听清心耳。\n可得见，未得亲。\n八公携手五云去，空余桂树愁杀人。",
        "dynasty": "唐",
        "collection_info": null
    },
    {
        "title": "梁园吟",
        "author": "李白",
        "content": "我浮黄云去京阙，挂席欲进波连山。\n天长水阔厌远涉，访古始及平台间。\n平台为客忧思多，对酒遂作梁园歌。\n却忆蓬池阮公咏，因吟渌水扬洪波。\n洪波浩荡迷旧国，路远西归安可得。\n人生达命岂暇愁，且饮美酒登高楼。\n平头奴子摇大扇，五月不热疑清秋。\n玉盘杨梅为君设，吴盐如花皎白雪。\n持盐把酒但饮之，莫学夷齐事高洁。\n昔人豪贵信陵君，今人耕种信陵坟。\n荒城虚照碧山月，古木尽入苍梧云。\n粱王宫阙今安在？枚马先归不相待。\n舞影歌声散绿池，空余汴水东流海。\n沈吟此事泪满衣，黄金买醉未能归。\n连呼五白行六博，分曹赌酒酣驰辉。\n歌且谣，意方远，东山高卧时起来，欲济苍生未应晚。",
        "dynasty": "唐",
        "collection_info": null
    },
    {
        "title": "鸣皋歌送岑征君",
        "author": "李白",
        "content": "若有人兮思鸣皋，阻积雪兮心烦劳。\n洪河凌竞不可以径度，冰龙鳞兮难容舠。\n邈仙山之峻极兮，闻天籁之嘈嘈。\n霜厓缟皓以合沓兮，若长风扇海涌沧溟之波涛。\n玄猨绿罴，舔舕崟岌。\n危柯振石，骇胆栗魄，羣呼而相号。\n峯峥嵘以路绝，挂星辰于岩㟼。\n送君之归兮，动鸣皋之新作。\n交鼓吹兮弹丝，觞清泠之池阁。\n君不行兮何待，若反顾之黄鹤。\n扫梁园之羣英，振大雅于东洛。\n巾征轩兮历阻折，寻幽居兮越巘崿。\n盘白石兮坐素月，琴松风兮寂万壑。\n望不见兮心氛氲，萝冥冥兮霰纷纷。\n水横洞以下渌，波小声而上闻。\n虎啸谷而生风，龙藏溪而吐云。\n寡鹤清唳，饥鼯嚬呻。\n魂独处此幽默兮，愀空山而愁人。\n鸡聚族以争食，凤孤飞而无隣。\n蝘蜓嘲龙，鱼目混珍。\n嫫母衣锦，西施负薪。\n若使巢由桎梏于轩冕兮，亦奚异乎夔龙蹩躠于风尘。\n哭何苦而救楚，笑何夸而却秦。\n吾诚不能学二子沽名矫节以耀世兮，固将弃天地而遗身。\n白鸥兮飞来，长与君兮相亲。",
        "dynasty": "唐",
        "collection_info": null
    },
    {
        "title": "鸣皋歌奉饯从翁清归五厓山居",
        "author": "李白",
        "content": "忆昨鸣皋梦裏还，手弄素月清潭间。\n觉时枕席非碧山，侧身西望阻秦关。\n麒膦阁上春还早，着书却忆伊阳好。\n青松来风吹古道，绿萝飞花覆烟草。\n我家仙翁爱清真，才雄草圣凌古人，欲卧鸣皋绝世尘。\n鸣皋微茫在何处？五厓峡水横樵路。\n身披翠云裘，袖拂紫烟去。\n去时应过嵩少间，相思为折三花树。",
        "dynasty": "唐",
        "collection_info": null
    },
    {
        "title": "劳劳亭歌",
        "author": "李白",
        "content": "金陵劳劳送客堂，蔓草离离生道傍。\n古情不尽东流水，此地悲风愁白杨。\n我乘素舸同康乐，朗咏清川飞夜霜。\n昔闻牛渚吟五章，今来何谢袁家郎。\n苦竹寒声动秋月，独宿空帘归梦长。",
        "dynasty": "唐",
        "collection_info": null
    },
    {
        "title": "横江词六首 一",
        "author": "李白",
        "content": "人道横江好，侬道横江恶。\n一风三日吹倒山，白浪高于瓦官阁。",
        "dynasty": "唐",
        "collection_info": null
    },
    {
        "title": "横江词六首 二",
        "author": "李白",
        "content": "海潮南去过浔阳，牛渚由来险马当。\n横江欲渡风波恶，一水牵愁万里长。",
        "dynasty": "唐",
        "collection_info": null
    },
    {
        "title": "横江词六首 三",
        "author": "李白",
        "content": "横江西望阻西秦，汉水东连扬子津。\n白浪如山那可渡，狂风愁杀峭帆人。",
        "dynasty": "唐",
        "collection_info": null
    },
    {
        "title": "横江词六首 四",
        "author": "李白",
        "content": "海神来过恶风迴，浪打天门石壁开。\n浙江八月何如此，涛似连山喷雪来。",
        "dynasty": "唐",
        "collection_info": null
    },
    {
        "title": "横江词六首 五",
        "author": "李白",
        "content": "横江馆前津吏迎，向余东指海云生。\n郎今欲渡缘何事，如此风波不可行。",
        "dynasty": "唐",
        "collection_info": null
    },
    {
        "title": "横江词六首 六",
        "author": "李白",
        "content": "月晕天风雾不开，海鲸东蹙百川迴。\n惊波一起三山动，公无渡河归去来。",
        "dynasty": "唐",
        "collection_info": null
    },
    {
        "title": "金陵城西楼月下吟",
        "author": "李白",
        "content": "金陵夜寂凉风发，独上高楼望吴越。\n白云暎水摇空城，白露垂珠滴秋月。\n月下沈吟久不归，古来相接眼中稀。\n解道澄江净如练，令人长忆谢玄晖。",
        "dynasty": "唐",
        "collection_info": null
    },
    {
        "title": "东山吟",
        "author": "李白",
        "content": "携妓东土山，怅然悲谢安。\n我妓今朝如花月，他妓古坟荒草寒。\n白鸡梦后三百岁，洒酒浇君同所欢。\n酣来自作青海舞，秋风吹落紫绮冠。\n彼亦一时，此亦一时，浩浩洪流之咏何必奇。",
        "dynasty": "唐",
        "collection_info": null
    },
    {
        "title": "僧伽歌",
        "author": "李白",
        "content": "真僧法号号僧伽，有时与我论三车。\n问言诵咒几千徧，口道恆河沙復沙。\n此僧本住南天竺，为法头陀来此国。\n戒得长天秋月明，心如世上青莲色。\n意清净，貌棱棱，亦不减，亦不增。\n瓶裏千年铁柱骨，手中万岁胡孙藤。\n嗟予落魄江淮久，罕遇真僧说空有。\n一言散尽波罗夷，再礼浑除犯轻垢。",
        "dynasty": "唐",
        "collection_info": null
    },
    {
        "title": "白云歌送刘十六归山",
        "author": "李白",
        "content": "楚山秦山皆白云，白云处处长随君。\n长随君，君入楚山裏，云亦随君渡湘水。\n湘水上，女萝衣，白云堪卧君早归。",
        "dynasty": "唐",
        "collection_info": null
    },
    {
        "title": "白云歌送友人",
        "author": "李白",
        "content": "楚山秦山多白云，白云䖏䖏长随君。\n君今还入楚山裏，云亦随君渡湘水。\n水上女萝衣白云，早卧早行君早起。",
        "dynasty": "唐",
        "collection_info": null
    },
    {
        "title": "金陵歌送别范宣",
        "author": "李白",
        "content": "石头巉岩如虎踞，凌波欲过沧江去。\n钟山龙盘走势来，秀色横分历阳树。\n四十余帝三百秋，功名事迹随东流。\n白马小儿谁家子，泰清之岁来关囚。\n金陵昔时何壮哉，席卷英豪天下来。\n冠盖散为烟雾尽，金舆玉座成寒灰。\n扣劒悲吟空咄嗟，梁陈白骨乱如麻。\n天子龙沈景阳井，谁歌玉树后庭花。\n此地伤心不能道，目下离离长春草。\n送尔长江万里心，他年来访南山老。",
        "dynasty": "唐",
        "collection_info": null
    },
    {
        "title": "笑歌行",
        "author": "李白",
        "content": "笑矣乎，笑矣乎！君不见曲如钩，古人知尔封公侯。\n君不见直如弦，古人知尔死道边。\n张仪所以只掉三寸舌，苏秦所以不垦二倾田。\n笑矣乎，笑矣乎！君不见沧浪老人歌一曲，还道沧浪濯吾足。\n平生不解谋此身，虚作离骚遣人读。\n笑矣乎，笑矣乎！赵有豫让楚屈平，卖身买得千年名。\n巢由洗耳有何益，夷齐饿死终无成。\n君爱身后名，我爱眼前酒。\n饮酒眼前乐，虚名何处有。\n男儿穷通当有时，曲腰向君君不知。\n猛虎不看几上肉，洪鑪不铸囊中锥。\n笑矣乎，笑矣乎！宁武子，朱买臣，扣角行歌背负薪。\n今日逢君君不识，岂得不如佯狂人。",
        "dynasty": "唐",
        "collection_info": null
    },
    {
        "title": "悲歌行",
        "author": "李白",
        "content": "悲来乎，悲来乎！主人有酒且莫斟，听我一曲悲来吟。\n悲来不吟还不笑，天下无人知我心。\n君有数斗酒，我有三尺琴。\n琴鸣酒乐两相得，一杯不啻千钧金。\n悲来乎，悲来乎！天虽长，地虽久，金玉满堂应不守。\n富贵百年能几何，死生一度人皆有。\n孤猨坐啼坟上月，且须一尽杯中酒。\n悲来乎，悲来乎！凤皇不至河无图，微子去之箕子奴。\n汉帝不忆李将军，楚王放却屈大夫。\n悲来乎，悲来乎！秦家李斯早追悔，虚名拨向身之外。\n范子何曾爱五湖，功成名遂身自退。\n劒是一夫用，书能知姓名。\n惠施不肯干万乘，卜式未必穷一经。\n还须黑头取方伯，莫谩白首为儒生。",
        "dynasty": "唐",
        "collection_info": null
    },
    {
        "title": "秋浦歌十七首 一",
        "author": "李白",
        "content": "秋浦长似秋，萧条使人愁。\n客愁不可度，行上东大楼。\n正西望长安，下见江水流。\n寄言向江水，汝意忆侬不。\n遥传一掬泪，为我达扬州。",
        "dynasty": "唐",
        "collection_info": null
    },
    {
        "title": "秋浦歌十七首 二",
        "author": "李白",
        "content": "秋浦猨夜愁，黄山堪白头。\n清溪非陇水，翻作断肠流。\n欲去不得去，薄游成久游。\n何年是归日，雨泪下孤舟。",
        "dynasty": "唐",
        "collection_info": null
    },
    {
        "title": "秋浦歌十七首 三",
        "author": "李白",
        "content": "秋浦锦驼鸟，人间天上稀。\n山鸡羞渌水，不敢照毛衣。",
        "dynasty": "唐",
        "collection_info": null
    },
    {
        "title": "秋浦歌十七首 四",
        "author": "李白",
        "content": "两鬓入秋浦，一朝飒已衰。\n猨声催白髮，长短尽成丝。",
        "dynasty": "唐",
        "collection_info": null
    },
    {
        "title": "秋浦歌十七首 五",
        "author": "李白",
        "content": "秋浦多白猨，超腾若飞雪。\n牵引条上儿，饮弄水中月。",
        "dynasty": "唐",
        "collection_info": null
    },
    {
        "title": "秋浦歌十七首 六",
        "author": "李白",
        "content": "愁作秋浦客，强看秋浦花。\n山川如剡县，风日似长沙。",
        "dynasty": "唐",
        "collection_info": null
    },
    {
        "title": "秋浦歌十七首 七",
        "author": "李白",
        "content": "醉上山公马，寒歌宁戚牛。\n空吟白石烂，泪满黑貂裘。",
        "dynasty": "唐",
        "collection_info": null
    },
    {
        "title": "秋浦歌十七首 八",
        "author": "李白",
        "content": "秋浦千重岭，水车岭最奇。\n天倾欲堕石，水拂寄生枝。",
        "dynasty": "唐",
        "collection_info": null
    },
    {
        "title": "秋浦歌十七首 九",
        "author": "李白",
        "content": "江祖一片石，青天扫画屏。\n题诗留万古，绿字锦苔生。",
        "dynasty": "唐",
        "collection_info": null
    },
    {
        "title": "秋浦歌十七首 十",
        "author": "李白",
        "content": "千千石楠树，万万女贞林。\n山山白鹭满，涧涧白猨吟。\n君莫向秋浦，猨声碎客心。",
        "dynasty": "唐",
        "collection_info": null
    },
    {
        "title": "秋浦歌十七首 十一",
        "author": "李白",
        "content": "逻人（一作「叉」）横鸟道，江祖出鱼梁。\n水急客舟（一作「行」）疾，山花拂面香。",
        "dynasty": "唐",
        "collection_info": null
    },
    {
        "title": "秋浦歌十七首 十二",
        "author": "李白",
        "content": "水如一匹练，此地即平天。\n耐可乘明月，看花上酒船。",
        "dynasty": "唐",
        "collection_info": null
    },
    {
        "title": "秋浦歌十七首 十三",
        "author": "李白",
        "content": "渌水净素月，月明白鹭飞。\n郎听采菱女，一道夜歌归。",
        "dynasty": "唐",
        "collection_info": null
    },
    {
        "title": "秋浦歌十七首 十四",
        "author": "李白",
        "content": "炉火照天地，红星乱紫烟。\n赧郎明月夜，歌曲动寒川。",
        "dynasty": "唐",
        "collection_info": null
    },
    {
        "title": "秋浦歌十七首 十五",
        "author": "李白",
        "content": "白髮三千丈，缘愁似个长。\n不知明镜里，何处得秋霜。",
        "dynasty": "唐",
        "collection_info": null
    },
    {
        "title": "秋浦歌十七首 十六",
        "author": "李白",
        "content": "秋浦田舍翁，采鱼水中宿。\n妻子张白鷴，结罝暎深竹。",
        "dynasty": "唐",
        "collection_info": null
    },
    {
        "title": "秋浦歌十七首 十七",
        "author": "李白",
        "content": "桃波（一作「陂」）一步地，了了语声闻。\n闇与山僧别，低头礼白云。",
        "dynasty": "唐",
        "collection_info": null
    },
    {
        "title": "当涂赵炎少府粉图山水歌",
        "author": "李白",
        "content": "峨眉高出西极天，罗浮直与南溟连。\n名公绎思挥彩笔，驱山走海置眼前。\n满堂空翠如可扫，赤城霞气苍梧烟。\n洞庭潇湘意渺绵，三江七泽情洄沿。\n惊涛汹涌向何处，孤舟一去迷归年。\n征帆不动亦不旋，飘如随风落天边。\n心摇目断兴难尽，几时可到三山巅。\n西峯峥嵘喷流泉，横石蹙水波潺湲。\n东厓合沓蔽轻雾，深林杂树空芊绵。\n此中冥昧失昼夜，隐几寂听无鸣蝉。\n长松之下列羽客，对坐不语南昌仙。\n南昌仙人赵夫子，妙年历落青云士。\n讼庭无事罗众宾，杳然如在丹青裏。\n五色粉图安足珍，真仙可以全吾身。\n若待功成拂衣去，武陵桃花笑杀人。",
        "dynasty": "唐",
        "collection_info": null
    },
    {
        "title": "永王东巡歌十一首 一",
        "author": "李白",
        "content": "永王正月东出师，天子遥分龙虎旗。\n楼船一举风波静，江汉翻为雁鹜池。",
        "dynasty": "唐",
        "collection_info": null
    },
    {
        "title": "永王东巡歌十一首 二",
        "author": "李白",
        "content": "三川北虏乱如麻，四海南奔似永嘉。\n但用东山谢安石，为君谈笑静胡沙。",
        "dynasty": "唐",
        "collection_info": null
    },
    {
        "title": "永王东巡歌十一首 三",
        "author": "李白",
        "content": "雷鼓嘈嘈喧武昌，云旗猎猎过寻阳。\n秋毫不犯三吴悦，春日遥看五色光。",
        "dynasty": "唐",
        "collection_info": null
    },
    {
        "title": "永王东巡歌十一首 四",
        "author": "李白",
        "content": "龙蟠虎踞帝王州，帝子金陵访古丘。\n春风试暖昭阳殿，明月还过鳷鹊楼。",
        "dynasty": "唐",
        "collection_info": null
    },
    {
        "title": "永王东巡歌十一首 五",
        "author": "李白",
        "content": "二帝巡游俱未迴，五陵松栢使人哀。\n诸侯不救河南地，更喜贤王远道来。",
        "dynasty": "唐",
        "collection_info": null
    },
    {
        "title": "永王东巡歌十一首 六",
        "author": "李白",
        "content": "丹阳北固是吴关，画出楼台云水间。\n千岩烽火连沧海，两岸旌旗绕碧山。",
        "dynasty": "唐",
        "collection_info": null
    },
    {
        "title": "永王东巡歌十一首 七",
        "author": "李白",
        "content": "王出三山按五湖，楼船跨海次陪都。\n战舰森森罗虎士，征帆一一引龙驹。",
        "dynasty": "唐",
        "collection_info": null
    },
    {
        "title": "永王东巡歌十一首 八",
        "author": "李白",
        "content": "长风挂席势难迴，海动山倾古月摧。\n君看帝子浮江日，何似龙骧出峡来。",
        "dynasty": "唐",
        "collection_info": null
    },
    {
        "title": "永王东巡歌十一首 九",
        "author": "李白",
        "content": "祖龙浮海不成桥，汉武寻阳空射蛟。\n我王楼舰轻秦汉，却似文皇欲渡辽。",
        "dynasty": "唐",
        "collection_info": null
    },
    {
        "title": "永王东巡歌十一首 十",
        "author": "李白",
        "content": "帝宠贤王入楚关，扫清江汉始应还。\n初从云梦开朱邸，更取金陵作小山。",
        "dynasty": "唐",
        "collection_info": null
    },
    {
        "title": "永王东巡歌十一首 十一",
        "author": "李白",
        "content": "试借君王玉马鞭，指挥戎虏坐琼筵。\n南风一扫胡尘静，西入长安到日边。",
        "dynasty": "唐",
        "collection_info": null
    },
    {
        "title": "上皇西巡南京歌十首 一",
        "author": "李白",
        "content": "胡尘轻拂建章台，圣主西巡蜀道来。\n劒壁门高五千尺，石为楼阁九天开。",
        "dynasty": "唐",
        "collection_info": null
    },
    {
        "title": "上皇西巡南京歌十首 二",
        "author": "李白",
        "content": "九天开出一成都，万户千门入画图。\n草树云山如锦绣，秦川得及此间无。",
        "dynasty": "唐",
        "collection_info": null
    },
    {
        "title": "上皇西巡南京歌十首 三",
        "author": "李白",
        "content": "华阳春树号新丰，行入新都若旧宫。\n柳色未饶秦地绿，花光不灭上阳红。",
        "dynasty": "唐",
        "collection_info": null
    },
    {
        "title": "上皇西巡南京歌十首 四",
        "author": "李白",
        "content": "谁道君王行路难，六龙西幸万人欢。\n地转锦江成渭水，天迴玉垒作长安。",
        "dynasty": "唐",
        "collection_info": null
    },
    {
        "title": "上皇西巡南京歌十首 五",
        "author": "李白",
        "content": "万国同风共一时，锦江何谢曲江池。\n石镜更明天上月，后宫亲得照蛾眉。",
        "dynasty": "唐",
        "collection_info": null
    },
    {
        "title": "上皇西巡南京歌十首 六",
        "author": "李白",
        "content": "濯锦清江万里流，云帆龙舸下扬州。\n北地虽夸上林苑，南京还有散花楼。",
        "dynasty": "唐",
        "collection_info": null
    },
    {
        "title": "上皇西巡南京歌十首 七",
        "author": "李白",
        "content": "锦水东流绕锦城，星桥北挂象天星。\n四海此中朝圣主，峨眉山下列仙庭。",
        "dynasty": "唐",
        "collection_info": null
    },
    {
        "title": "上皇西巡南京歌十首 八",
        "author": "李白",
        "content": "秦开蜀道置金牛，汉水元通星汉流。\n天子一行遗圣迹，锦城长作帝王州。",
        "dynasty": "唐",
        "collection_info": null
    },
    {
        "title": "上皇西巡南京歌十首 九",
        "author": "李白",
        "content": "水绿天青不起尘，风光和暖胜三秦。\n万国烟花随玉辇，西来添作锦江春。",
        "dynasty": "唐",
        "collection_info": null
    },
    {
        "title": "上皇西巡南京歌十首 十",
        "author": "李白",
        "content": "劒阁重关蜀北门，上皇归马若云屯。\n少帝长安开紫极，双悬日月照干坤。",
        "dynasty": "唐",
        "collection_info": null
    },
    {
        "title": "峨眉山月歌",
        "author": "李白",
        "content": "峨眉山月半轮秋，影入平羌江水流。\n夜发清溪向三峡，思君不见下渝州。",
        "dynasty": "唐",
        "collection_info": null
    },
    {
        "title": "峨眉山月歌送蜀僧晏入中京",
        "author": "李白",
        "content": "我在巴东三峡时，西看明月忆峨眉。\n月出峨眉照沧海，与人万里长相随。\n黄鹤楼前月华白，此中忽见峨眉客。\n峨眉山月还送君，风吹西到长安陌。\n长安大道横九天，峨眉山月照秦川。\n黄金狮子乘高座，白玉麈尾谈重玄。\n我似浮云殢吴越，君逢圣主游丹阙。\n一振高名满帝都，归时还弄峨眉月。",
        "dynasty": "唐",
        "collection_info": null
    },
    {
        "title": "赤壁歌送别",
        "author": "李白",
        "content": "二龙争战决雌雄，赤壁楼船扫地空。\n烈火张天照云海，周瑜于此破曹公。\n君去沧江望澄碧，鲸鲵唐突留余迹。\n一一书来报故人，我欲因之壮心魄。",
        "dynasty": "唐",
        "collection_info": null
    },
    {
        "title": "江夏行",
        "author": "李白",
        "content": "忆昔娇小姿，春心亦自持。\n为言嫁夫壻，得免长相思。\n谁知嫁商贾，令人却愁苦。\n自从为夫妻，何曾在乡土。\n去年下扬州，相送黄鹤楼。\n眼看帆去远，心逐江水流。\n只言期一载，谁谓历三秋。\n使妾肠欲断，恨君情悠悠。\n东家西舍同时发，北去南来不逾月。\n未知行李游何方，作箇音书能断绝。\n适来往南浦，欲问西江船。\n正见当垆女，红粧二八年。\n一种为人妻，独自多悲悽。\n对镜便垂泪，逢人只欲啼。\n不如轻薄儿，旦暮长相随。\n悔作商人妇，青春长别离。\n如今正好同懽乐，君去容华谁得知。",
        "dynasty": "唐",
        "collection_info": null
    },
    {
        "title": "怀仙歌",
        "author": "李白",
        "content": "一鹤东飞过沧海，放心散漫知何在。\n仙人浩歌望我来，应攀玉树长相待。\n尧舜之事不足惊，自余嚣嚣直可轻。\n巨鳌莫戴三山去，我欲蓬莱顶上行。",
        "dynasty": "唐",
        "collection_info": null
    },
    {
        "title": "玉真仙人词",
        "author": "李白",
        "content": "玉真之仙人，时往太华峰。\n清晨鸣天鼓，飙歘腾双龙。\n弄电不辍手，行云本无踪。\n几时入少室，王母应相逢。",
        "dynasty": "唐",
        "collection_info": null
    },
    {
        "title": "清溪行",
        "author": "李白",
        "content": "清溪清我心，水色异诸水。\n借问新安江，见底何如此。\n人行明镜中，鸟度屏风裏。\n向晚猩猩啼，空悲远游子。",
        "dynasty": "唐",
        "collection_info": null
    },
    {
        "title": "詶殷明佐见赠五云裘歌",
        "author": "李白",
        "content": "我吟谢朓诗上语，朔风飒飒吹飞雨。\n谢朓已没青山空，后来继之有殷公。\n粉图珍裘五云色，晔如晴天散彩虹。\n文章彪炳光陆离，应是素娥玉女之所为。\n轻如松花落金粉，浓似苔锦含碧滋。\n远山积翠横海岛，残霞飞丹暎江草。\n凝毫采掇花露容，几年功成夺天造。\n故人赠我我不违，着令山水含清晖。\n顿惊谢康乐，诗兴生我衣。\n襟前林壑敛暝色，袖上云霞收夕霏。\n羣仙长叹惊此物，千厓万岭相萦郁。\n身骑白鹿行飘飖，手翳紫芝笑披拂。\n相如不足跨鹔鹴，王恭鹤氅安可方。\n瑶台雪花数千点，片片吹落春风香。\n为君持此凌苍苍，上朝三十六玉皇。\n下窥夫子不可及，矫首相思空断肠。",
        "dynasty": "唐",
        "collection_info": null
    },
    {
        "title": "临路歌",
        "author": "李白",
        "content": "大鹏飞兮振八裔，中天摧兮力不济。\n余风激兮万世，游扶桑兮挂石袂。\n后人得之传此，仲尼亡兮谁为出涕。",
        "dynasty": "唐",
        "collection_info": null
    },
    {
        "title": "古意",
        "author": "李白",
        "content": "君为女萝草，妾作兔丝花。\n轻条不自引，为逐春风斜。\n百丈託远松，缠绵成一家。\n谁言会面易，各在青山厓。\n女萝发馨香，兔丝断人肠。\n枝枝相纠结，叶叶竞飘扬。\n生子不知根，因谁共芬芳。\n中巢双翡翠，上宿紫鸳鸯。\n若识二草心，海潮亦可量。",
        "dynasty": "唐",
        "collection_info": null
    },
    {
        "title": "山鹧鸪词",
        "author": "李白",
        "content": "苦竹岭头秋月辉，苦竹南枝鹧鸪飞。\n嫁得燕山胡雁壻，欲衔我向雁门归。\n山鸡翟雉来相劝，南禽多被北禽欺。\n紫塞严霜如劒戟，苍梧欲巢难背违。\n我今誓死不能去，哀鸣惊呌泪沾衣。",
        "dynasty": "唐",
        "collection_info": null
    },
    {
        "title": "历阳壮士勤将军名思齐歌",
        "author": "李白",
        "content": "太古历阳郡，化为洪川在。\n江山犹郁盘，龙虎秘光彩。\n蓄洩数千载，风云何霮䨴。\n特生勤将军，神力百夫倍。",
        "dynasty": "唐",
        "collection_info": null
    },
    {
        "title": "草书歌行",
        "author": "李白",
        "content": "少年上人号怀素，草书天下称独步。\n墨池飞出北溟鱼，笔锋杀尽中山兔。\n八月九月天气凉，酒徒词客满高堂。\n笺麻素绢排数厢，宣州石砚墨色光。\n吾师醉后倚绳床，须臾扫尽数千张。\n飘风骤雨惊飒飒，落花飞雪何茫茫。\n起来向壁不停手，一行数字大如斗。\n怳怳如闻神鬼惊，时时只见龙蛇走。\n左盘右蹙如惊电，状同楚汉相攻战。\n湖南七郡凡几家，家家屏障书题徧。\n王逸少，张伯英，古来几许浪得名。\n张颠老死不足数，我师此义不师古。\n古来万事贵天生，何必要公孙大娘浑脱舞。",
        "dynasty": "唐",
        "collection_info": null
    },
    {
        "title": "和卢侍御通塘曲",
        "author": "李白",
        "content": "君夸通塘好，通塘胜耶溪。\n通塘在何处，远在寻阳西。\n青萝袅袅挂烟树，白鷴处处聚沙堤。\n石门中断平湖出，百丈金潭照云日。\n何处沧浪垂钓翁，鼓棹渔歌趣非一。\n相逢不相识，出没绕通塘。\n浦边清水明素足，别有浣沙吴女郎。\n行尽绿潭潭转幽，疑是武陵春碧流。\n秦人鸡犬桃花裏，将比通塘渠见羞。\n通塘不忍别，十去九迟回。\n偶逢佳境心已醉，忽有一鸟从天来。\n月出青山送行子，四边苦竹秋声起。\n长吟白雪望星河，双垂两足扬素波。\n梁鸿德耀会稽日，宁知此中乐事多。",
        "dynasty": "唐",
        "collection_info": null
    },
    {
        "title": "赠孟浩然",
        "author": "李白",
        "content": "吾爱孟夫子，风流天下闻。\n红颜弃轩冕，白首卧松云。\n醉月频中圣，迷花不事君。\n高山安可仰，徒此揖清芬。",
        "dynasty": "唐",
        "collection_info": null
    },
    {
        "title": "赠从兄襄阳少府皓",
        "author": "李白",
        "content": "结髮未识事，所交尽豪雄。\n却秦不受赏，击晋宁为功。\n小节岂足言，退耕舂陵东。\n归来无产业，生事如转蓬。\n一朝乌裘敝，百镒黄金空。\n弹劒徒激昂，出门悲路穷。\n吾兄青云士，然诺闻诸公。\n所以陈片言，片言贵情通。\n棣华傥不接，甘与秋草同。",
        "dynasty": "唐",
        "collection_info": null
    },
    {
        "title": "淮海对雪赠傅霭",
        "author": "李白",
        "content": "朔雪落吴天，从风渡溟渤。\n海树成阳春，江沙浩明月。\n兴从剡溪起，思绕梁园发。\n寄君郢中歌，曲罢心断绝。",
        "dynasty": "唐",
        "collection_info": null
    },
    {
        "title": "赠徐安宜",
        "author": "李白",
        "content": "白田见楚老，歌咏徐安宜。\n制锦不择地，操刀良在兹。\n清风动百里，惠化闻京师。\n浮人若云归，耕种满郊岐。\n川光净麦陇，日色明桑枝。\n讼息但长啸，宾来或解颐。\n青橙拂户牖，白水流园池。\n游子滞安邑，怀恩未忍辞。\n翳君树桃李，岁晚託深期。",
        "dynasty": "唐",
        "collection_info": null
    },
    {
        "title": "赠任城卢主簿",
        "author": "李白",
        "content": "海鸟知天风，窜身鲁门东。\n临觞不能饮，矫翼思凌空。\n钟鼓不为乐，烟霜谁与同。\n归飞未忍去，流泪谢鸳鸿。",
        "dynasty": "唐",
        "collection_info": null
    },
    {
        "title": "早秋赠裴十七仲堪",
        "author": "李白",
        "content": "远海动风色，吹愁落天涯。\n南星变大火，热气余丹霞。\n光景不可迴，六龙转天车。\n荆人泣美玉，鲁叟悲匏瓜。\n功业若梦裏，抚琴发长嗟。\n裴生信英迈，屈起多才华。\n历抵海岱豪，结交鲁朱家。\n復携两少女，艳色惊荷葩。\n双歌入青云，但惜白日斜。\n穷溟出宝贝，大泽饶龙蛇。\n明主傥见收，烟霞路非赊。\n时命若不会，归应炼丹砂。",
        "dynasty": "唐",
        "collection_info": null
    },
    {
        "title": "赠范金卿二首 一",
        "author": "李白",
        "content": "君子枉清盼，不知东走迷。\n离家来几月，络纬鸣中闺。\n桃李君不言，攀花愿成蹊。\n那能吐芳信，惠好相招携。\n我有结绿珍，久藏浊水泥。\n时人弃此物，乃与燕珉齐。\n摭拭欲赠之，申眉路无梯。\n辽东惭白豕，楚客羞山鸡。\n徒有献芹心，终流泣玉啼。\n祗应自索漠，留舌示山妻。",
        "dynasty": "唐",
        "collection_info": null
    },
    {
        "title": "赠范金卿二首 二",
        "author": "李白",
        "content": "范宰不买名，弦歌对前楹。\n为邦默自化，日觉冰壶清。\n百里鸡犬静，千庐机杼鸣。\n浮人少荡析，爱客多逢迎。\n游子覩嘉政，因之听颂声。",
        "dynasty": "唐",
        "collection_info": null
    },
    {
        "title": "赠瑕丘王少府",
        "author": "李白",
        "content": "皎皎鸾凤姿，飘飘神仙气。\n梅生亦何事，来作南昌尉。\n清风佐鸣琴，寂寞道为贵。\n一见过所闻，操持难与羣。\n毫挥鲁邑讼，目送瀛洲云。\n我隐屠钓下，尔当玉石分。\n无由接高论，空此仰清芬。",
        "dynasty": "唐",
        "collection_info": null
    },
    {
        "title": "东鲁见狄博通",
        "author": "李白",
        "content": "去年别我向何处，有人传道游江东。\n谓言挂席度沧海，却来应是无长风。",
        "dynasty": "唐",
        "collection_info": null
    },
    {
        "title": "见京兆韦参军量移东阳二首 一",
        "author": "李白",
        "content": "潮水还归海，流人却到吴。\n相逢问愁苦，泪尽日南珠。",
        "dynasty": "唐",
        "collection_info": null
    },
    {
        "title": "见京兆韦参军量移东阳二首 二",
        "author": "李白",
        "content": "闻说金华渡，东连五百滩。\n全胜若耶好，莫道此行难。\n猨啸千溪合，松风五月寒。\n他年一携手，摇艇入新安。",
        "dynasty": "唐",
        "collection_info": null
    },
    {
        "title": "赠丹阳横山周处士惟长",
        "author": "李白",
        "content": "周子横山隐，开门临城隅。\n连峯入户牖，胜概凌方壶。\n时作白纻词，放歌丹阳湖。\n水色傲溟渤，川光秀菰蒲。\n当其得意时，心与天壤俱。\n闲云随舒卷，安识身有无。\n抱石耻献玉，沈泉笑探珠。\n羽化如可作，相携上清都。",
        "dynasty": "唐",
        "collection_info": null
    },
    {
        "title": "玉真公主别馆苦雨赠卫尉张卿二首 一",
        "author": "李白",
        "content": "秋坐金张馆，繁阴昼不开。\n空烟迷雨色，萧飒望中来。\n翳翳昏垫苦，沈沈忧恨催。\n清秋何以慰，白酒盈吾杯。\n吟咏思管乐，此人已成灰。\n独酌聊自勉，谁贵经纶才。\n弹劒谢公子，无鱼良可哀。",
        "dynasty": "唐",
        "collection_info": null
    },
    {
        "title": "玉真公主别馆苦雨赠卫尉张卿二首 二",
        "author": "李白",
        "content": "苦雨思白日，浮云何由卷。\n稷卨和天人，阴阳乃骄蹇。\n秋霖剧倒井，昏雾横绝巘。\n欲往咫尺涂，遂成山川限。\n潨潨奔溜闻，浩浩惊波转。\n泥沙塞中途，牛马不可辨。\n饥从漂母食，闲缀羽陵简。\n园家逢秋蔬，藜藿不满眼。\n蟏蛸结思幽，蟋蟀伤褊浅。\n厨竈无青烟，刀机生绿藓。\n投筯解鹔鹴，换酒醉北堂。\n丹徒布衣者，慷慨未可量。\n何时黄金盘，一斛荐槟榔。\n功成拂衣去，摇曳沧洲傍。",
        "dynasty": "唐",
        "collection_info": null
    },
    {
        "title": "赠韦秘书子春二首 一",
        "author": "李白",
        "content": "谷口郑子真，躬耕在岩石。\n高名动京师，天下皆籍籍。\n斯人竟不起，云卧从所适。\n苟无济代心，独善亦何益。\n惟君家世者，偃息逢休明。\n谈天信浩荡，说劒纷纵横。\n谢公不徒然，起来为苍生。\n秘书何寂寂，无乃羁豪英。\n且復归碧山，安能恋金阙。\n旧宅樵渔地，蓬蒿已应没。\n却顾女几峯，胡颜见云月。",
        "dynasty": "唐",
        "collection_info": null
    },
    {
        "title": "赠韦秘书子春二首 二",
        "author": "李白",
        "content": "徒为风尘苦，一官已白鬚。\n气同万里合，访我来琼都。\n披云覩青天，扪蝨话良图。\n留侯将绮里，出处未云殊。\n终与安社稷，功成去五湖。",
        "dynasty": "唐",
        "collection_info": null
    },
    {
        "title": "赠韦侍御黄裳二首 一",
        "author": "李白",
        "content": "太华生长松，亭亭凌霜雪。\n天与百尺高，岂为微飙折。\n桃李卖阳艳，路人行且迷。\n春光扫地尽，碧叶成黄泥。\n愿君学长松，慎勿作桃李。\n受屈不改心，然后知君子。",
        "dynasty": "唐",
        "collection_info": null
    },
    {
        "title": "赠韦侍御黄裳二首 二",
        "author": "李白",
        "content": "见君乘骢马，知上太山道。\n此地果摧轮，全身以为宝。\n我如丰年玉，弃置秋田草。\n但勖冰壶心，无为嘆衰老。",
        "dynasty": "唐",
        "collection_info": null
    },
    {
        "title": "赠薛校书",
        "author": "李白",
        "content": "我有吴越曲，无人知此音。\n姑苏成蔓草，麋鹿空悲吟。\n未夸观涛作，空郁钓鳌心。\n举手谢东海，虚行归故林。",
        "dynasty": "唐",
        "collection_info": null
    },
    {
        "title": "赠何七判官昌浩",
        "author": "李白",
        "content": "有时忽惆怅，匡坐至夜分。\n平明空啸咤，思欲解世纷。\n心随长风去，吹散万里云。\n羞作济南生，九十诵古文。\n不然拂劒起，沙漠收奇勋。\n老死阡陌间，何因扬清芬。\n夫子今管乐，英才冠三军。\n终与同出处，岂将沮溺羣。",
        "dynasty": "唐",
        "collection_info": null
    },
    {
        "title": "读诸葛武侯传书怀赠长安崔少府叔封昆季",
        "author": "李白",
        "content": "汉道昔云季，羣雄方战争。\n霸图各未立，割据资豪英。\n赤伏起颓运，卧龙得孔明。\n当其南阳时，陇亩躬自耕。\n鱼水三顾合，风云四海生。\n武侯立岷蜀，壮志吞咸京。\n何人先见许，但有崔州平。\n余亦草间人，颇怀拯物情。\n晚途值子玉，华髮同衰荣。\n託意在经济，结交为弟兄。\n毋令管与鲍，千载独知名。",
        "dynasty": "唐",
        "collection_info": null
    },
    {
        "title": "赠郭将军",
        "author": "李白",
        "content": "将军少年出武威，入掌银台护紫微。\n平明拂劒朝天去，薄暮垂鞭醉酒归。\n爱子临风吹玉笛，美人向月舞罗衣。\n畴昔雄豪如梦裏，相逢且欲醉春晖。",
        "dynasty": "唐",
        "collection_info": null
    },
    {
        "title": "驾去温泉后赠杨山人",
        "author": "李白",
        "content": "少年落魄楚汉间，风尘萧瑟多苦颜。\n自言管葛竟谁许，长吁莫错还闭关。\n一朝君王垂拂拭，剖心输丹雪胸臆。\n忽蒙白日回景光，直上青云生羽翼。\n幸陪鸾辇出鸿都，身骑飞龙天马驹。\n王公大人借颜色，金璋紫绶来相趋。\n当时结交何纷纷，片言道合惟有君。\n待吾尽节报明主，然后相携卧白云。",
        "dynasty": "唐",
        "collection_info": null
    },
    {
        "title": "温泉侍从归逢故人",
        "author": "李白",
        "content": "汉帝长杨苑，夸胡羽猎归。\n子云叨侍从，献赋有光辉。\n激赏摇天笔，承恩赐御衣。\n逢君奏明主，他日共飜飞。",
        "dynasty": "唐",
        "collection_info": null
    },
    {
        "title": "赠裴十四",
        "author": "李白",
        "content": "朝见裴叔则，朗如行玉山。\n黄河落天走东海，万里写入胸怀间。\n身骑白鼋不敢度，金高南山买君顾。\n裴回六合无相知，飘若浮云且西去。",
        "dynasty": "唐",
        "collection_info": null
    },
    {
        "title": "赠崔侍郎",
        "author": "李白",
        "content": "黄河二尺鲤，本在孟津居。\n点额不成龙，归来伴凡鱼。\n故人东海客，一见借吹嘘。\n风涛傥相见，更欲凌昆墟。",
        "dynasty": "唐",
        "collection_info": null
    },
    {
        "title": "述德兼陈情上哥舒大夫",
        "author": "李白",
        "content": "天为国家孕英才，森森矛戟拥灵台。\n浩荡深谋喷江海，纵横逸气走风雷。\n丈夫立身有如此，一呼三军皆披靡。\n卫青谩作大将军，白起真成一竖子。",
        "dynasty": "唐",
        "collection_info": null
    },
    {
        "title": "雪谗诗赠友人",
        "author": "李白",
        "content": "嗟予沈迷，猖獗已久。\n五十知非，古人尝有。\n立言补过，庶存不朽。\n包荒匿瑕，蓄此顽丑。\n月出致讥，贻愧皓首。\n感悟遂晚，事往日迁。\n白璧何辜，青蝇屡前。\n羣轻折轴，下沈黄泉。\n众毛飞骨，上凌青天。\n萋斐暗成，贝锦粲然。\n泥沙聚埃，珠玉不鲜。\n洪燄烁山，发自纤烟。\n苍波荡日，起于微涓。\n交乱四国，播于八埏。\n拾尘掇蜂，疑圣猜贤。\n哀哉悲夫！谁察予之贞坚。\n彼妇人之猖狂，不如鹊之彊彊。\n彼妇人之淫昏，不如鹑之奔奔。\n坦荡君子，无悦簧言。\n擢髮续罪，罪乃孔多。\n倾海流恶，恶无以过。\n人生实难，逢此织罗。\n积毁销金，沈忧作歌。\n天未丧文，其如余何。\n妲己灭纣，褒女惑周。\n天维荡覆，职此之由。\n汉祖吕氏，食其在傍。\n秦皇太后，毐亦淫荒。\n螮蝀作昏，遂掩太阳。\n万乘尚尔，匹夫何伤。\n辞殚意穷，心切理直。\n如或妄谈，昊天是殛。\n子野善听，离娄至明。\n神靡遁响，鬼无逃形。\n不我遐弃，庶昭忠诚。",
        "dynasty": "唐",
        "collection_info": null
    },
    {
        "title": "赠参寥子",
        "author": "李白",
        "content": "白鹤飞天书，南荆访高士。\n五云在岘山，果得参寥子。\n骯脏辞故园，昂藏入君门。\n天子分玉帛，百官接话言。\n毫墨时洒落，探玄有奇作。\n着论穷天人，千春秘麟阁。\n长揖不受官，拂衣归林峦。\n余亦去金马，藤萝同所欢。\n相思在何处，桂树青云端。",
        "dynasty": "唐",
        "collection_info": null
    },
    {
        "title": "赠饶阳张司户燧",
        "author": "李白",
        "content": "朝饮苍梧泉，夕栖碧海烟。\n宁知鸾凤意，远託椅桐前。\n慕蔺岂曩古，攀嵇是当年。\n愧非黄石老，安识子房贤。\n功业嗟落日，容华弃徂川。\n一语已道意，三山期着鞭。\n蹉跎人间世，寥落壶中天。\n独见游物祖，探元穷化先。\n何当共携手，相与排冥筌。",
        "dynasty": "唐",
        "collection_info": null
    },
    {
        "title": "赠清漳明府侄聿",
        "author": "李白",
        "content": "我李百万叶，柯条布中州。\n天开青云器，日为苍生忧。\n小邑且割鸡，大刀伫烹牛。\n雷声动四境，惠与清漳流。\n弦歌咏唐尧，脱落隐簪组。\n心和得天真，风俗犹太古。\n牛羊散阡陌，夜寝不扃户。\n问此何以然，贤人宰吾土。\n举邑树桃李，垂阴亦流芬。\n河堤绕绿水，桑柘连青云。\n赵女不冶容，提笼昼成羣。\n缲丝鸣机杼，百里声相闻。\n讼息鸟下阶，高卧披道帙。\n蒲鞭挂檐枝，示耻无扑抶。\n琴清月当户，人寂风入室。\n长啸无一言，陶然上皇逸。\n白玉壶冰水，壶中见底清。\n清光洞毫髮，皎洁照羣情。\n赵北美佳政，燕南播高名。\n过客览行谣，因之诵德声。",
        "dynasty": "唐",
        "collection_info": null
    },
    {
        "title": "赠临洺县令皓弟",
        "author": "李白",
        "content": "陶令去彭泽，茫然太古心。\n大音自成曲，但奏无弦琴。\n钓水路非远，连鳌意何深。\n终期龙伯国，与尔相招寻。",
        "dynasty": "唐",
        "collection_info": null
    },
    {
        "title": "赠郭季鹰",
        "author": "李白",
        "content": "河东郭有道，于世若浮云。\n盛德无我位，清光独暎君。\n耻将鸡并食，长与凤为羣。\n一击九千仞，相期凌紫氛。",
        "dynasty": "唐",
        "collection_info": null
    },
    {
        "title": "邺中赠王大",
        "author": "李白",
        "content": "一身竟无託，远与孤蓬征。\n千里失所依，復将落叶幷。\n中途偶良朋，问我将何行。\n欲献济时策，此心谁见明。\n君王制六合，海塞无交兵。\n壮士伏草间，沈忧乱纵横。\n飘飘不得意，昨发南都城。\n紫燕枥下嘶，青萍匣中鸣。\n投躯寄天下，长啸寻豪英。\n耻学琅琊人，龙蟠事躬耕。\n富贵吾自取，建功及春荣。\n我愿执尔手，尔方达我情。\n相知同一己，岂惟弟与兄。\n抱子弄白云，琴歌发清声。\n临别意难尽，各希存令名。",
        "dynasty": "唐",
        "collection_info": null
    },
    {
        "title": "赠华州王司士",
        "author": "李白",
        "content": "淮水不绝涛澜高，盛德未泯生英髦。\n知君先负庙堂器，今日还须赠宝刀。",
        "dynasty": "唐",
        "collection_info": null
    },
    {
        "title": "赠卢征君昆弟",
        "author": "李白",
        "content": "明主访贤逸，云泉今已空。\n二卢竟不起，万乘高其风。\n河上喜相得，壶中趣每同。\n沧州即此地，观化游无穷。\n水落海上清，鳌背覩方蓬。\n与君弄倒景，携手凌星虹。",
        "dynasty": "唐",
        "collection_info": null
    },
    {
        "title": "赠新平少年",
        "author": "李白",
        "content": "韩信在淮阴，少年相欺凌。\n屈体若无骨，壮心有所凭。\n一遭龙颜君，啸咤从此兴。\n千金答漂母，万古共嗟称。\n而我竟何为，寒苦坐相仍。\n长风入短袂，两手如怀冰。\n故友不相恤，新交宁见矜。\n摧残槛中虎，羁绁鞴上鹰。\n何时腾风云，搏击申所能。",
        "dynasty": "唐",
        "collection_info": null
    },
    {
        "title": "赠崔侍郎",
        "author": "李白",
        "content": "长劒一杯酒，男儿方寸心。\n洛阳因剧孟，託宿话胸襟。\n但仰山岳秀，不知江海深。\n长安復携手，再顾重千金。\n君乃輶轩佐，予叨翰墨林。\n高风摧秀木，虚弹落惊禽。\n不取回舟兴，而来命驾寻。\n扶摇应借力，桃李愿成阴。\n笑吐张仪舌，愁为庄舃吟。\n谁怜明月夜，肠断听秋砧。",
        "dynasty": "唐",
        "collection_info": null
    },
    {
        "title": "走笔赠独孤驸马",
        "author": "李白",
        "content": "都尉朝天跃马归，香风吹人花乱飞。\n银鞍紫鞚照云日，左顾右盼生光辉。\n是时仆在金门裏，待诏公车谒天子。\n长揖蒙垂国士恩，壮心剖出酬知己。\n一别蹉跎朝市间，青云之交不可攀。\n傥其公子重回顾，何必侯嬴长抱关。",
        "dynasty": "唐",
        "collection_info": null
    },
    {
        "title": "赠嵩山焦炼师",
        "author": "李白",
        "content": "二室凌青天，三花含紫烟。\n中有蓬海客，宛疑麻姑仙。\n道在喧莫染，迹高想已绵。\n时餐金鹅蘂，屡读青苔篇。\n八极恣游憩，九垓长周旋。\n下瓢酌颍水，舞鹤来伊川。\n还归空山上，独拂秋霞眠。\n萝月挂朝镜，松风鸣夜弦。\n潜光隐嵩岳，炼魄栖云幄。\n霓裳何飘飖，凤吹转绵邈。\n愿同西王母，下顾东方朔。\n紫书傥可传，铭骨誓相学。",
        "dynasty": "唐",
        "collection_info": null
    },
    {
        "title": "口号赠征君鸿",
        "author": "李白",
        "content": "陶令辞彭泽，梁鸿入会稽。\n我寻高士传，君与古人齐。\n云卧留丹壑，天书降紫泥。\n不知杨伯起，早晚向关西。",
        "dynasty": "唐",
        "collection_info": null
    },
    {
        "title": "上李邕",
        "author": "李白",
        "content": "大鹏一日同风起，抟摇直上九万里。\n假令风歇时下来，犹能簸却沧溟水。\n世人见我恆殊调，闻余大言皆冷笑。\n宣父犹能畏后生，丈夫未可轻年少。",
        "dynasty": "唐",
        "collection_info": null
    },
    {
        "title": "赠张公洲革处士",
        "author": "李白",
        "content": "列子居郑圃，不将众庶分。\n革侯遁南浦，常恐楚人闻。\n抱瓮灌秋蔬，心闲游天云。\n每将瓜田叟，耕种汉水濆。\n时登张公洲，入兽不乱羣。\n井无桔槔事，门绝刺绣文。\n长揖二千石，远辞百里君。\n斯为真隐者，吾党慕清芬。",
        "dynasty": "唐",
        "collection_info": null
    },
    {
        "title": "秋日炼药院镊白髮赠元六兄林宗",
        "author": "李白",
        "content": "木落识岁秋，瓶冰知天寒。\n桂枝日已绿，拂雪凌云端。\n弱龄接光景，矫翼攀鸿鸾。\n投分三十载，荣枯同所欢。\n长吁望青云，镊白坐相看。\n秋颜入晓镜，壮髮凋危冠。\n穷与鲍生贾，饥从漂母餐。\n时来极天人，道在岂吟嘆。\n乐毅方适赵，苏秦初说韩。\n卷舒固在我，何事空摧残。",
        "dynasty": "唐",
        "collection_info": null
    },
    {
        "title": "书情题蔡舍人雄",
        "author": "李白",
        "content": "尝高谢太傅，携妓东山门。\n楚舞醉碧云，吴歌断清猨。\n蹔因苍生起，谈笑安黎元。\n余亦爱此人，丹霄冀飞飜。\n遭逢圣明主，敢进兴亡言。\n白璧竟何辜，青蝇遂成冤。\n一朝去京国，十载客梁园。\n猛犬吠九关，杀人愤精魂。\n皇穹雪冤枉，白日开氛昏。\n泰阶得夔龙，桃李满中原。\n倒海索明月，凌山采芳荪。\n媿无横草功，虚负雨露恩。\n迹谢云台阁，心随天马辕。\n夫子王佐才，而今復谁论。\n层飙振六翮，不日思腾骞。\n我纵五湖棹，烟涛恣崩奔。\n梦钓子陵湍，英风缅犹存。\n彼希客星隐，弱植不足援。\n千里一迴首，万里一长歌。\n黄鹤不復来，清风愁奈何。\n舟浮潇湘月，山倒洞庭波。\n投汨笑古人，临濠得天和。\n闲时田亩中，搔背牧鸡鹅。\n别离解相访，应在武陵多。",
        "dynasty": "唐",
        "collection_info": null
    },
    {
        "title": "忆襄阳旧游赠马少府巨",
        "author": "李白",
        "content": "昔为大堤客，曾上山公楼。\n开牕碧嶂满，拂镜沧江流。\n高冠佩雄劒，长揖韩荆州。\n此地别夫子，今来思旧游。\n朱颜君未老，白髮我先秋。\n壮志恐蹉跎，功名若云浮。\n归心结远梦，落日悬春愁。\n空思羊叔子，堕泪岘山头。",
        "dynasty": "唐",
        "collection_info": null
    },
    {
        "title": "对雪献从兄虞城宰",
        "author": "李白",
        "content": "昨夜梁园裏，弟寒兄不知。\n庭前看玉树，肠断忆连枝。",
        "dynasty": "唐",
        "collection_info": null
    },
    {
        "title": "访道安陵遇盖还为余造真箓临别留赠",
        "author": "李白",
        "content": "清水见白石，仙人识青童。\n安陵盖夫子，十岁与天通。\n悬河与微言，谈论安可穷。\n能令二千石，抚背惊神聪。\n挥毫赠新诗，高价掩山东。\n至今平原客，感激慕清风。\n学道北海仙，传书蘂珠宫。\n丹田了玉阙，白日思云空。\n为我草真箓，天人惭妙工。\n七元洞豁落，八角辉星虹。\n三灾荡璇玑，蛟龙翼微躬。\n举手谢天地，虚无齐始终。\n黄金满高堂，荅荷难克充。\n下笑世上士，沈魂北罗酆。\n昔日万乘坟，今成一科蓬。\n赠言若可重，实此轻华嵩。",
        "dynasty": "唐",
        "collection_info": null
    },
    {
        "title": "赠崔郎中宗之",
        "author": "李白",
        "content": "胡雁拂海翼，翱翔鸣素秋。\n惊云辞沙朔，飘荡迷河洲。\n有如飞蓬人，去逐万里游。\n登高望浮云，彷佛如旧丘。\n日从海傍没，水向天边流。\n长啸倚孤劒，目极心悠悠。\n岁晏归去来，富贵安可求。\n仲尼七十说，历聘莫见收。\n鲁连逃千金，珪组岂可酬。\n时哉苟不会，草木为我俦。\n希君同携手，长往南山幽。",
        "dynasty": "唐",
        "collection_info": null
    },
    {
        "title": "赠崔咨议",
        "author": "李白",
        "content": "绿骥本天马，素非伏枥驹。\n长嘶向清风，倏忽凌九区。\n何言西北至，却走东南隅。\n世道有飜覆，前期难豫图。\n希君一翦拂，犹可骋中衢。",
        "dynasty": "唐",
        "collection_info": null
    },
    {
        "title": "赠昇州王使君忠臣",
        "author": "李白",
        "content": "六代帝王国，三吴佳丽城。\n贤人当重寄，天子借高名。\n巨海一边静，长江万里清。\n应须救赵策，未肯弃侯嬴。",
        "dynasty": "唐",
        "collection_info": null
    },
    {
        "title": "赠别从甥高五",
        "author": "李白",
        "content": "鱼目高泰山，不如一玙璠。\n贤甥即明月，声价动天门。\n能成吾宅相，不减魏阳元。\n自顾寡筹略，功名安所存。\n五木思一掷，如绳繫穷猨。\n枥中骏马空，堂上醉人喧。\n黄金久已罄，为报故交恩。\n闻君陇西行，使我惊心魂。\n与尔共飘飖，云天各飞飜。\n江水流或卷，此心难具论。\n贫家羞好客，语拙觉辞繁。\n三朝空错莫，对饭却惭冤。\n自笑我非夫，生事多契阔。\n蓄积万古愤，向谁得开豁。\n天地一浮云，此身乃毫末。\n忽见无端倪，太虚可包括。\n去去何足道，临岐空復愁。\n肝胆不楚越，山河亦衾裯。\n云龙若相从，明主会见收。\n成功解相访，溪水桃花流。",
        "dynasty": "唐",
        "collection_info": null
    },
    {
        "title": "赠裴司马",
        "author": "李白",
        "content": "翡翠黄金缕，绣成歌舞衣。\n若无云间月，谁可比光辉。\n秀色一如此，多为众女讥。\n君恩移昔爱，失宠秋风归。\n愁苦不窥隣，泣上流黄机。\n天寒素手冷，夜长烛復微。\n十日不满匹，鬓蓬乱若丝。\n犹是可怜人，容华世中稀。\n向君发皓齿，顾我莫相违。",
        "dynasty": "唐",
        "collection_info": null
    },
    {
        "title": "叙旧赠江阳宰陆调",
        "author": "李白",
        "content": "泰伯让天下，仲雍扬波涛。\n清风荡万古，迹与星辰高。\n开吴食东溟，陆氏世英髦。\n多君秉古节，岳立冠人曹。\n风流少年时，京洛事游遨。\n腰间延陵劒，玉带明珠袍。\n我昔鬬鸡徒，连延五陵豪。\n邀遮相组织，呵吓来煎熬。\n君开万丛人，鞍马皆辟易。\n告急清宪台，脱余北门厄。\n间宰江阳邑，翦棘树兰芳。\n城门何肃穆，五月飞秋霜。\n好鸟集珍木，高才列华堂。\n时从府中归，丝管俨成行。\n但苦隔远道，无由共衔觞。\n江北荷花开，江南杨梅熟。\n正好饮酒时，怀贤在心目。\n挂席拾海月，乘风下长川。\n多沽新丰醁，满载剡溪船。\n中途不遇人，直到尔门前。\n大笑同一醉，取乐平生年。",
        "dynasty": "唐",
        "collection_info": null
    },
    {
        "title": "赠从孙义兴宰铭",
        "author": "李白",
        "content": "天子思茂宰，天枝得英才。\n朗然清秋月，独出映吴台。\n落笔生绮绣，操刀振风雷。\n蠖屈虽百里，鹏骞望三台。\n退食无外事，琴堂向山开。\n绿水寂以闲，白云有时来。\n河阳富奇藻，彭泽纵名杯。\n所恨不见之，犹如仰昭回。\n元恶昔滔天，疲人散幽草。\n惊川无活鳞，举邑罕遗老。\n誓雪会稽耻，将奔宛陵道。\n亚相素所重，投刃应桑林。\n独坐伤激扬，神融一开襟。\n絃歌欣再理，和乐醉人心。\n蠹政除害马，倾巢有归禽。\n壶浆候君来，聚舞共讴吟。\n农人弃簔笠，蚕女堕缨簪。\n欢笑相拜贺，则知惠爱深。\n历职吾所闻，称贤尔为最。\n化洽一邦上，名驰三江外。\n峻节贯云霄，通方堪远大。\n能文变风俗，好客留轩盖。\n他日一来游，因之严光濑。",
        "dynasty": "唐",
        "collection_info": null
    },
    {
        "title": "草创大还赠柳官迪",
        "author": "李白",
        "content": "天地为橐籥，周流行太易。\n造化合元符，交媾腾精魄。\n自然成妙用，孰知其指的。\n罗络四季间，绵微无一隙。\n日月更出没，双光岂云隻。\n姹女乘河车，黄金充辕轭。\n执枢相管辖，摧伏伤羽翮。\n朱鸟张炎威，白虎守本宅。\n相煎成苦老，消铄凝津液。\n髣髴明窗尘，死灰同至寂。\n捣冶入赤色，十二周律历。\n赫然称大还，与道本无隔。\n白日可抚弄，清都在咫尺。\n北酆落死名，南斗上生籍。\n抑予是何者，身在方士格。\n才术信纵横，世途自轻掷。\n吾求仙弃俗，君晓损胜益。\n不向金阙游，思为玉皇客。\n鸾车速风电，龙骑无鞭策。\n一举上九天，相携同所适。",
        "dynasty": "唐",
        "collection_info": null
    },
    {
        "title": "赠崔司户文昆季",
        "author": "李白",
        "content": "双珠出海底，俱是连城珍。\n明月两特达，余辉傍照人。\n英声振名都，高价动殊邻。\n岂伊箕山故，特以风期亲。\n惟昔不自媒，担簦西入秦。\n攀龙九天上，忝列岁星臣。\n布衣侍丹墀，密勿草丝纶。\n才微惠渥重，谗巧生缁磷。\n一去已十载，今来復盈旬。\n清霜入晓鬓，白露生衣巾。\n侧见绿水亭，开门列华茵。\n千金散义士，四坐无凡宾。\n欲折月中桂，持为寒者薪。\n路傍已窃笑，天路将何因。\n垂恩傥丘山，报德有微身。",
        "dynasty": "唐",
        "collection_info": null
    },
    {
        "title": "赠溧阳宋少府陟",
        "author": "李白",
        "content": "李斯未相秦，且逐东门兔。\n宋玉事襄王，能为高唐赋。\n常闻绿水曲，忽此相逢遇。\n扫洒青天开，豁然披云雾。\n葳甤紫鸾鸟，巢在昆山树。\n惊风西北吹，飞落南溟去。\n早怀经济策，特受龙颜顾。\n白玉栖青蝇，君臣忽行路。\n人生感分义，贵欲呈丹素。\n何日清中原，相期廓天步。",
        "dynasty": "唐",
        "collection_info": null
    },
    {
        "title": "戏赠郑溧阳",
        "author": "李白",
        "content": "陶令日日醉，不知五柳春。\n素琴本无弦，漉酒用葛巾。\n清风北牕下，自谓羲皇人。\n何时到栗里，一见平生亲。",
        "dynasty": "唐",
        "collection_info": null
    },
    {
        "title": "赠僧崖公",
        "author": "李白",
        "content": "昔在朗陵东，学禅白眉空。\n大地了镜彻，迴旋寄轮风。\n揽彼造化力，持为我神通。\n晚谒泰山君，亲见日没云。\n中夜卧山月，拂衣逃人羣。\n授余金仙道，旷劫未始闻。\n冥机发天光，独朗谢垢氛。\n虚舟不繫物，观化游江濆。\n江濆遇同声，道崖乃僧英。\n说法动海岳，游方化公卿。\n手秉玉麈尾，如登白楼亭。\n微言注百川，亹亹信可听。\n一风鼓羣有，万籁各自鸣。\n启闭八牕牖，託宿掣电霆。\n自言历天台，搏壁蹑翠屏。\n凌兢石桥去，恍惚入青冥。\n昔往今来归，绝景无不经。\n何日更携手，乘杯向蓬瀛。",
        "dynasty": "唐",
        "collection_info": null
    },
    {
        "title": "游溧阳北湖亭望瓦屋山怀古赠同旅",
        "author": "李白",
        "content": "朝登北湖亭，遥望瓦屋山。\n天清白露下，始觉秋风还。\n游子託主人，仰观眉睫间。\n目色送飞鸿，邈然不可攀。\n长吁相劝勉，何事来吴关。\n闻有贞义女，振穷溧水湾。\n清光了在眼，白日如披颜。\n高坟五六墩，崒兀栖猛虎。\n遗迹翳九泉，芳名动千古。\n子胥昔乞食，此女倾壶浆。\n运开展宿愤，入楚鞭平王。\n凛冽天地间，闻名若怀霜。\n壮夫或未达，十步九太行。\n与君拂衣去，万里同翱翔。",
        "dynasty": "唐",
        "collection_info": null
    },
    {
        "title": "醉后赠从甥高镇",
        "author": "李白",
        "content": "马上相逢揖马鞭，客中相见客中怜。\n欲邀击筑悲歌饮，正值倾家无酒钱。\n江东风光不借人，枉杀落花空自春。\n黄金逐手快意尽，昨日破产今朝贫。\n丈夫何事空啸傲，不如烧却头上巾。\n君为进士不得进，我被秋霜生旅鬓。\n时清不及英豪人，三尺童儿重廉蔺。\n匣中盘劒装䱜鱼，闲在腰间未用渠。\n且将换酒与君醉，醉归託宿吴专诸。",
        "dynasty": "唐",
        "collection_info": null
    },
    {
        "title": "崔秋浦柳少府",
        "author": "李白",
        "content": "秋浦旧萧索，公庭人吏稀。\n因君树桃李，此地忽芳菲。\n摇笔望白云，开帘当翠微。\n时来引山月，纵酒酣清晖。\n而我爱夫子，淹留未忍归。",
        "dynasty": "唐",
        "collection_info": null
    },
    {
        "title": "赠崔秋浦三首 一",
        "author": "李白",
        "content": "吾爱崔秋浦，宛然陶令风。\n门前五杨柳，井上二梧桐。\n山鸟下厅事，檐花落酒中。\n怀君未忍去，惆怅意无穷。",
        "dynasty": "唐",
        "collection_info": null
    },
    {
        "title": "赠崔秋浦三首 二",
        "author": "李白",
        "content": "崔令学陶令，北牕常昼眠。\n抱琴时弄月，取意任无弦。\n见客但倾酒，为官不爱钱。\n东皋春事起，种黍早归田。",
        "dynasty": "唐",
        "collection_info": null
    },
    {
        "title": "赠崔秋浦三首 三",
        "author": "李白",
        "content": "河阳花作县，秋浦玉为人。\n地逐名贤好，风随惠化春。\n水从天汉落，山逼画屏新。\n应念金门客，投沙弔楚臣。",
        "dynasty": "唐",
        "collection_info": null
    },
    {
        "title": "望九华赠青阳韦仲堪",
        "author": "李白",
        "content": "昔在九江上，遥望九华峰。\n天河挂绿水，秀出九芙蓉。\n我欲一挥手，谁人可相从。\n君为东道主，于此卧云松。",
        "dynasty": "唐",
        "collection_info": null
    },
    {
        "title": "赠王判官时余归隐居庐山屏风迭",
        "author": "李白",
        "content": "昔别黄鹤楼，蹉跎淮海秋。\n俱飘零落叶，各散洞庭流。\n中年不相见，蹭蹬游吴越。\n何处我思君，天台绿萝月。\n会稽风月好，却遶剡溪迴。\n云山海上出，人物镜中来。\n一度浙江北，十年醉楚台。\n荆门倒屈宋，梁苑倾邹枚。\n苦笑我夸诞，知音安在哉。\n大盗割鸿沟，如风扫秋叶。\n吾非济代人，且隐屏风迭。\n中夜天中望，忆君思见君。\n明朝拂衣去，永与海鸥羣。",
        "dynasty": "唐",
        "collection_info": null
    },
    {
        "title": "在水军宴赠幕府诸侍御",
        "author": "李白",
        "content": "月化五白龙，翻飞凌九天。\n胡沙惊北海，电扫洛阳川。\n虏箭雨宫阙，皇舆成播迁。\n英王受庙略，秉钺清南边。\n云旗卷海雪，金戟罗江烟。\n聚散百万人，弛张在一贤。\n霜台降羣彦，水国奉戎旃。\n绣服开宴语，天人借楼船。\n如登黄金台，遥谒紫霞仙。\n卷身编蓬下，冥机四十年。\n宁知草间人，腰下有龙泉。\n浮云在一决，誓欲清幽燕。\n愿与四座公，静谈金匮篇。\n齐心戴朝恩，不惜微躯捐。\n所冀旄头灭，功成追鲁连。",
        "dynasty": "唐",
        "collection_info": null
    },
    {
        "title": "赠武十七谔幷序",
        "author": "李白",
        "content": "马如一匹练，明日过吴门。\n乃是要离客，西来欲报恩。\n笑开燕匕首，拂拭竟无言。\n狄犬吠清洛，天津成塞垣。\n爱子隔东鲁，空悲断肠猨。\n林回弃白璧，千里阻同奔。\n君为我致之，轻赍涉淮原。\n精诚合天道，不媿远游魂。",
        "dynasty": "唐",
        "collection_info": null
    },
    {
        "title": "赠闾丘宿松",
        "author": "李白",
        "content": "阮籍为太守，乘驴上东平。\n剖竹十日间，一朝风化清。\n偶来拂衣去，谁测主人情。\n夫子理宿松，浮云知古城。\n扫地物莽然，秋来百草生。\n飞鸟还旧巢，迁人返躬耕。\n何惭宓子贱，不减陶渊明。\n吾知千载后，却掩二贤名。",
        "dynasty": "唐",
        "collection_info": null
    },
    {
        "title": "狱中上崔相涣",
        "author": "李白",
        "content": "胡马渡洛水，血流征战场。\n千门闭秋景，万姓危朝霜。\n贤相燮元气，再欣海县康。\n台庭有夔龙，列宿粲成行。\n羽翼三元圣，发辉两太阳。\n应念覆盆下，雪泣拜天光。",
        "dynasty": "唐",
        "collection_info": null
    },
    {
        "title": "中丞宋公以吴兵三千赴河南军次寻阳脱余之囚参谋幕府因赠之",
        "author": "李白",
        "content": "独坐清天下，专征出海隅。\n九江皆渡虎，三郡尽还珠。\n组练明秋浦，楼船入郢都。\n风高初选将，月满欲平胡。\n杀气横千里，军声动九区。\n白猨惭劒术，黄石借兵符。\n戎虏行当翦，鲸鲵立可诛。\n自怜非剧孟，何以佐良图。",
        "dynasty": "唐",
        "collection_info": null
    },
    {
        "title": "流夜郎赠辛判官",
        "author": "李白",
        "content": "昔在长安醉花柳，五侯七贵同杯酒。\n气岸遥凌豪士前，风流肯落他人后。\n夫子红颜我少年，章台走马着金鞭。\n文章献纳麒麟殿，歌舞淹留玳瑁筵。\n与君自谓长如此，宁知草动风尘起。\n函谷忽惊胡马来，秦宫桃李向明开。\n我愁远谪夜郎去，何日金鸡放赦回。",
        "dynasty": "唐",
        "collection_info": null
    },
    {
        "title": "赠刘都使",
        "author": "李白",
        "content": "东平刘公干，南国秀余芳。\n一鸣即朱绂，五十佩银章。\n饮冰事戎幕，衣锦华水乡。\n铜官几万人，诤讼清玉堂。\n吐言贵珠玉，落笔迴风霜。\n而我谢明主，衔哀投夜郎。\n归家酒债多，门客粲成行。\n高谈满四座，一日倾千觞。\n所求竟无绪，裘马欲摧藏。\n主人若不顾，明发钓沧浪。",
        "dynasty": "唐",
        "collection_info": null
    },
    {
        "title": "赠常侍御",
        "author": "李白",
        "content": "安石在东山，无心济天下。\n一起振横流，功成復潇洒。\n大贤有卷舒，季叶轻风雅。\n匡復属何人，君为知音者。\n传闻武安将，气振长平瓦。\n燕赵期洗清，周秦保宗社。\n登朝若有言，为访南迁贾。",
        "dynasty": "唐",
        "collection_info": null
    },
    {
        "title": "赠易秀才",
        "author": "李白",
        "content": "少年解长劒，投赠即分离。\n何不断犀象，精光暗往时。\n蹉跎君自惜，窜逐我因谁。\n地远虞翻老，秋深宋玉悲。\n空摧芳桂色，不屈古松姿。\n感激平生意，劳歌寄此辞。",
        "dynasty": "唐",
        "collection_info": null
    },
    {
        "title": "经乱离后天恩流夜郎忆旧游书怀赠江夏韦太守良宰",
        "author": "李白",
        "content": "天上白玉京，十二楼五城。\n仙人抚我顶，结髮受长生。\n误逐世间乐，颇穷理乱情。\n九十六圣君，浮云挂空名。\n天地赌一掷，未能望战争。\n试涉霸王略，将期轩冕荣。\n时命乃大谬，弃之海上行。\n学劒翻自哂，为文竟何成。\n劒非万人敌，文窃四海声。\n儿戏不足道，五噫出西京。\n临当欲去时，慷慨泪沾缨。\n嘆君倜傥才，标举冠羣英。\n开筵引祖帐，慰此远徂征。\n鞍马若浮云，送余骠骑亭。\n歌钟不尽意，白日落昆明。\n十月到幽州，戈鋋若罗星。\n君王弃北海，扫地借长鲸。\n呼吸走百川，燕然可摧倾。\n心知不得语，却欲栖蓬瀛。\n弯弧惧天狼，挟矢不敢张。\n揽涕黄金台，呼天哭昭王。\n无人贵骏骨，騄耳空腾骧。\n乐毅傥再生，于今亦奔亡。\n蹉跎不得意，驱马还贵乡。\n逢君听弦歌，肃穆坐华堂。\n百里独太古，陶然卧羲皇。\n征乐昌乐馆，开筵列壶觞。\n贤豪间青娥，对烛俨成行。\n醉舞纷绮席，清歌绕飞梁。\n欢娱未终朝，秩满归咸阳。\n祖道拥万人，供帐遥相望。\n一别隔千里，荣枯异炎凉。\n炎凉几度改，九土中横溃。\n汉甲连胡兵，沙尘暗云海。\n草木摇杀气，星辰无光彩。\n白骨成丘山，苍生竟何罪。\n函关壮帝居，国命悬哥舒。\n长戟三十万，开门纳凶渠。\n公卿如犬羊，忠谠醢与葅。\n二圣出游豫，两京遂丘墟。\n帝子许专征，秉旄控强楚。\n节制非桓文，军师拥熊虎。\n人心失去就，贼势腾风雨。\n惟君固房陵，诚节冠终古。\n仆卧香炉顶，餐霞漱瑶泉。\n门开九江转，枕下五湖连。\n半夜水军来，浔阳满旌旃。\n空名适自误，迫胁上楼船。\n徒赐五百金，弃之若浮烟。\n辞官不受赏，飜谪夜郎天。\n夜郎万里道，西上令人老。\n扫荡六合清，仍为负霜草。\n日月无偏照，何由诉苍昊。\n良牧称神明，深仁恤交道。\n一忝青云客，三登黄鹤楼。\n顾惭祢处士，虚对鹦鹉洲。\n樊山霸气尽，寥落天地秋。\n江带峨眉雪，川横三峡流。\n万舸此中来，连帆过扬州。\n送此万里目，旷然散我愁。\n纱窗倚天开，水树绿如髮。\n窥日畏衔山，促酒喜得月。\n吴娃与越艳，窈窕夸铅红。\n呼来上云梯，含笑出帘栊。\n对客小垂手，罗衣舞春风。\n宾跪请休息，主人情未极。\n览君荆山作，江鲍堪动色。\n清水出芙蓉，天然去雕饰。\n逸兴横素襟，无时不招寻。\n朱门拥虎士，列戟何森森。\n剪凿竹石开，萦流涨清深。\n登台坐水阁，吐论多英音。\n片辞贵白壁，一诺轻黄金。\n谓我不愧君，青鸟明丹心。\n五色云间鹊，飞鸣天上来。\n传闻赦书至，却放夜郎迴。\n暖气变寒谷，炎烟生死灰。\n君登凤池去，忽弃贾生才。\n桀犬尚吠尧，匈奴笑千秋。\n中夜四五叹，常为大国忧。\n旌斾夹两山，黄河当中流。\n连鸡不得进，饮马空夷犹。\n安得羿善射，一箭落旄头。",
        "dynasty": "唐",
        "collection_info": null
    },
    {
        "title": "江夏使君叔席上赠史郎中",
        "author": "李白",
        "content": "凤凰丹禁裏，衔出紫泥书。\n昔放三湘去，今还万死余。\n仙郎久为别，客舍问何如。\n涸辙思流水，浮云失旧居。\n多惭华省贵，不以逐臣疎。\n復如竹林下，叨陪芳宴初。\n希君生羽翼，一化北溟鱼。",
        "dynasty": "唐",
        "collection_info": null
    },
    {
        "title": "博平郑太守自庐山千里相寻入江夏北市门见访却之武陵立马赠别",
        "author": "李白",
        "content": "大梁贵公子，气盖苍梧云。\n若无三千客，谁道信陵君。\n救赵復存魏，英威天下闻。\n邯郸能屈节，访博从毛薛。\n夷门得隐沦，而与侯生亲。\n仍要鼓刀者，乃是袖槌人。\n好士不尽心，何能保其身。\n多君重然诺，意气遥相託。\n五马入市门，金鞍照城郭。\n都忘虎竹贵，且与荷衣乐。\n去去桃花源，何时见归轩。\n相思无终极，肠断朗江猨。",
        "dynasty": "唐",
        "collection_info": null
    },
    {
        "title": "江上赠窦长史",
        "author": "李白",
        "content": "汉求季布鲁朱家，楚逐伍胥去章华。\n万里南迁夜郎国，三年归及长风沙。\n闻道青云贵公子，锦帆游戏西江水。\n人疑天上坐楼船，水净霞明两重绮。\n相约相期何太深，棹歌摇艇月中寻。\n不同珠履三千客，别欲论交一片心。",
        "dynasty": "唐",
        "collection_info": null
    },
    {
        "title": "赠王汉阳",
        "author": "李白",
        "content": "天落白玉棺，王乔辞叶县。\n一去未千年，汉阳復相见。\n犹乘飞凫舃，尚识仙人面。\n鬓髮何青青，童颜皎如练。\n吾曾弄海水，清浅嗟三变。\n果惬麻姑言，时光速流电。\n与君数杯酒，可以穷欢宴。\n白云归去来，何事坐交战。",
        "dynasty": "唐",
        "collection_info": null
    },
    {
        "title": "赠汉阳辅录事二首 一",
        "author": "李白",
        "content": "闻君罢官意，我抱汉川湄。\n借问久疎索，何如听讼时。\n天清江月白，心静海鸥知。\n应念投沙客，空余弔屈悲。",
        "dynasty": "唐",
        "collection_info": null
    },
    {
        "title": "赠汉阳辅录事二首 二",
        "author": "李白",
        "content": "鹦鹉洲横汉阳渡，水引寒烟没江树。\n南浦登楼不见君，君今罢官在何处？\n汉口双鱼白锦鳞，令传尺素报情人。\n其中字数无多少，祗是相思秋復春。",
        "dynasty": "唐",
        "collection_info": null
    },
    {
        "title": "江夏赠韦南陵冰",
        "author": "李白",
        "content": "胡骄马惊沙尘起，胡雏饮马天津水。\n君为张掖近酒泉，我窜三巴九千里。\n天地再新法令宽，夜郎迁客带霜寒。\n西忆故人不可见，东风吹梦到长安。\n宁期此地忽相遇，惊喜茫如堕烟雾。\n玉箫金管喧四筵，苦心不得申长句。\n昨日绣衣倾绿尊，病如桃李竟何言。\n昔骑天子大宛马，今乘款段诸侯门。\n赖遇南平豁方寸，復兼夫子持清论。\n有似山开万里云，四望青天解人闷。\n人闷还心闷，苦辛长苦辛。\n愁来饮酒二千石，寒灰重暖生阳春。\n山公醉后能骑马，别是风流贤主人。\n头陀云月多僧气，山水何曾称人意。\n不然鸣笳按鼓戏沧流，呼取江南女儿歌棹讴。\n我且为君槌碎黄鹤楼，君亦为吾倒却鹉鹦洲。\n赤壁争雄如梦裏，且须歌舞宽离忧。",
        "dynasty": "唐",
        "collection_info": null
    },
    {
        "title": "赠卢司户",
        "author": "李白",
        "content": "秋色无远近，出门尽寒山。\n白云遥相识，待我苍梧间。\n借问卢耽鹤，西飞几岁还。",
        "dynasty": "唐",
        "collection_info": null
    },
    {
        "title": "赠从弟南平太守之遥二首 一",
        "author": "李白",
        "content": "少年不得意，落魄无安居。\n愿随任公子，欲钓吞舟鱼。\n常时饮酒逐风景，壮心遂与功名疎。\n兰生谷底人不锄，云在高山空卷舒。\n汉家天子驰驷马，赤军蜀道迎相如。\n天门九重谒圣人，龙颜一解四海春。\n彤庭左右呼万岁，拜贺明主收沈沦。\n翰林秉笔回英眄，麟阁峥嵘谁可见。\n承恩初入银台门，着书独在金銮殿。\n龙钩雕镫白玉鞍，象床绮席黄金盘。\n当时笑我微贱者，却来请谒为交欢。\n一朝谢病游江海，畴昔相知几人在。\n前门长揖后门关，今日结交明日改。\n爱君山岳心不移，随君云雾迷所为。\n梦得池塘生春草，使我长价登楼诗。\n别后遥传临海作，可见羊何共和之。",
        "dynasty": "唐",
        "collection_info": null
    },
    {
        "title": "赠从弟南平太守之遥二首 二",
        "author": "李白",
        "content": "东平与南平，今古两步兵。\n素心爱美酒，不是顾专城。\n谪官桃源去，寻花几处行。\n秦人如旧识，出户笑相迎。",
        "dynasty": "唐",
        "collection_info": null
    },
    {
        "title": "赠潘侍御论钱少阳",
        "author": "李白",
        "content": "绣衣柱史何昂藏，铁冠白笔横秋霜。\n三军论事多引纳，阶前虎士罗干将。\n虽无二十五老者，且有一翁钱少阳。\n眉如松雪齐四皓，调笑可以安储皇。\n君能礼此最下士，九州拭目瞻清光。",
        "dynasty": "唐",
        "collection_info": null
    },
    {
        "title": "赠柳圆",
        "author": "李白",
        "content": "竹实满秋浦，凤来何苦饥。\n还同月下鹊，三绕未安枝。\n夫子即琼树，倾柯拂羽仪。\n怀君恋明德，归去日相思。",
        "dynasty": "唐",
        "collection_info": null
    },
    {
        "title": "流夜郎半道承恩放还兼欣剋復之美书怀示息秀才",
        "author": "李白",
        "content": "黄口为人罗，白龙乃鱼服。\n得罪岂怨天，以愚陷网目。\n鲸鲵未翦灭，豺狼屡翻覆。\n悲作楚地囚，何日秦庭哭。\n遭逢二明主，前后两迁逐。\n去国愁夜郎，投身窜荒谷。\n半道雪屯蒙，旷如鸟出笼。\n遥欣剋復美，光武安可同。\n天子巡劒阁，储皇守扶风。\n扬袂正北辰，开襟揽羣雄。\n胡兵出月窟，雷破关之东。\n左扫因右拂，旋收洛阳宫。\n迴舆入咸京，席卷六合通。\n叱咤开帝业，手成天地功。\n大驾还长安，两日忽再中。\n一朝让宝位，劒玺传无穷。\n媿无秋豪力，谁念矍铄翁。\n弋者何所慕，高飞仰冥鸿。\n弃劒学丹砂，临鑪双玉童。\n寄言息夫子，岁晚陟方蓬。",
        "dynasty": "唐",
        "collection_info": null
    },
    {
        "title": "赠张相镐二首 一",
        "author": "李白",
        "content": "神器难窃弄，天狼窥紫宸。\n六龙迁白日，四海暗胡尘。\n昊穹降元宰，君子方经纶。\n澹然养浩气，歘起持大钧。\n秀骨象山岳，英谋合鬼神。\n佐汉解鸿门，生唐为后身。\n拥旄秉金钺，伐鼓乘朱轮。\n虎将如雷霆，总戎向东巡。\n诸侯拜马首，猛士骑鲸鳞。\n泽被鱼鸟悦，令行草木春。\n圣智不失时，建功及良辰。\n丑虏安足纪，可贻帼与巾。\n倒泻溟海珠，尽为入幕珍。\n冯异献赤伏，邓生倏来臻。\n庶同昆阳举，再覩汉仪新。\n昔为管将鲍，中奔吴隔秦。\n一生欲报主，百代思荣亲。\n其事竟不就，哀哉难重陈。\n卧病宿松山，苍茫空四邻。\n风云激壮志，枯槁惊常伦。\n闻君自天来，目张气益振。\n亚夫得剧孟，敌国空无人。\n扪蝨对桓公，愿得论悲辛。\n大块方噫气，何辞鼓青苹。\n斯言傥不合，归老汉江滨。",
        "dynasty": "唐",
        "collection_info": null
    },
    {
        "title": "赠张相镐二首 二",
        "author": "李白",
        "content": "本家陇西人，先为汉边将。\n功略葢天地，名飞青云上。\n苦战竟不侯，富年颇惆怅。\n世传崆峒勇，气激金风壮。\n英烈遗厥孙，百代神犹王。\n十五观奇书，作赋凌相如。\n龙颜惠殊宠，麟阁凭天居。\n晚途未云已，蹭蹬遭谗毁。\n想像晋末时，崩腾胡尘起。\n衣冠陷锋镝，戎虏盈朝市。\n石勒窥神州，刘聪劫天子。\n抚劒夜吟啸，雄心日千里。\n誓欲斩鲸鲵，澄清洛阳水。\n六合洒霖雨，万物无雕枯。\n我挥一杯水，自笑何区区。\n因人耻成事，贵欲决良图。\n灭虏不言功，飘然陟蓬壶。\n惟有安期舃，留之沧海隅。",
        "dynasty": "唐",
        "collection_info": null
    },
    {
        "title": "闻谢杨儿吟猛虎词因此有赠",
        "author": "李白",
        "content": "同州隔秋浦，闻吟猛虎词。\n晨朝来借问，知是谢杨儿。",
        "dynasty": "唐",
        "collection_info": null
    },
    {
        "title": "宿清溪主人",
        "author": "李白",
        "content": "夜到清溪宿，主人碧岩裏。\n檐楹挂星斗，枕席响风水。\n月落西山时，啾啾夜猨起。",
        "dynasty": "唐",
        "collection_info": null
    },
    {
        "title": "繫寻阳上崔相涣三首 一",
        "author": "李白",
        "content": "邯郸四十万，同日陷长平。\n能迴造化笔，或冀一人生。",
        "dynasty": "唐",
        "collection_info": null
    },
    {
        "title": "繫寻阳上崔相涣三首 二",
        "author": "李白",
        "content": "毛遂不堕井，曾参宁杀人。\n虚言误公子，投杼惑慈亲。\n白璧双明月，方知一玉真。",
        "dynasty": "唐",
        "collection_info": null
    },
    {
        "title": "繫寻阳上崔相涣三首 三",
        "author": "李白",
        "content": "虚传一片雨，枉作阳台神。\n纵为梦裏相随去，不是襄王倾国人。",
        "dynasty": "唐",
        "collection_info": null
    },
    {
        "title": "巴陵赠贾舍人",
        "author": "李白",
        "content": "贾生西望忆京华，湘浦南迁莫怨嗟。\n圣主恩深汉文帝，怜君不遣到长沙。",
        "dynasty": "唐",
        "collection_info": null
    },
    {
        "title": "赠别舍人弟台卿之江南",
        "author": "李白",
        "content": "去国客行远，还山秋梦长。\n梧桐落金井，一叶飞银床。\n觉罢揽明镜，鬓毛飒已霜。\n良图委蔓草，古貌成枯桑。\n欲道心下事，时人疑夜光。\n因为洞庭叶，飘落之潇湘。\n令弟经济士，谪居我何伤。\n潜虬隐尺水，着论谈兴亡。\n客遇王子乔，口传不死方。\n入洞过天地，登真朝玉皇。\n吾将抚尔背，挥手遂翱翔。",
        "dynasty": "唐",
        "collection_info": null
    },
    {
        "title": "醉后赠王历阳",
        "author": "李白",
        "content": "书秃千兔毫，诗裁两牛腰。\n笔踪起龙虎，舞袖拂云霄。\n双歌二胡姬，更奏远清朝。\n举酒挑朔雪，从君不相饶。",
        "dynasty": "唐",
        "collection_info": null
    },
    {
        "title": "赠历阳褚司马",
        "author": "李白",
        "content": "北堂千万寿，侍奉有光辉。\n先同稚子舞，更着老莱衣。\n因为小儿啼，醉倒月下归。\n人闻无此乐，此乐世中稀。",
        "dynasty": "唐",
        "collection_info": null
    },
    {
        "title": "对雪醉后赠王历阳",
        "author": "李白",
        "content": "有身莫犯飞龙鳞，有手莫辫猛虎鬚。\n君看昔日汝南市，白头仙人隐玉壶。\n子猷闻风动窻竹，相邀共醉杯中绿。\n历阳何异山阴时，白雪飞花乱人目。\n君家有酒我何愁，客多乐酣秉烛游。\n谢尚自能鸜鹆舞，相如免脱鹔鹴裘。\n清晨鼓棹过江去，千里相思明月楼。",
        "dynasty": "唐",
        "collection_info": null
    },
    {
        "title": "赠宣城宇文太守兼呈崔侍御",
        "author": "李白",
        "content": "白若白鹭鲜，清如清唳蝉。\n受气有本性，不为外物迁。\n饮水箕山上，食雪首阳颠。\n迴车避朝歌，掩口去盗泉。\n岧峣广成子，倜傥鲁仲连。\n卓绝二公外，丹心无间然。\n昔攀六龙飞，今作百炼铅。\n怀恩欲报主，投佩向北燕。\n弯弓绿弦开，满月不惮坚。\n闲骑骏马猎，一射两虎穿。\n回旋若流光，转背落双鸢。\n胡虏三嘆息，兼知五兵权。\n鎗鎗突云将，却掩我之妍。\n多逢剿绝儿，先着祖生鞭。\n据鞍空矍铄，壮志竟谁宣。\n蹉跎復来归，忧恨坐相煎。\n无风难破浪，失计长江边。\n危苦惜颓光，金波忽三圆。\n时游敬亭上，闲听松风眠。\n或弄宛溪月，虚舟信洄沿。\n颜公二十万，尽付酒家钱。\n兴发每取之，聊向醉中仙。\n过此无一事，静谈秋水篇。\n君从九卿来，水国有丰年。\n鱼盐满市井，布帛如云烟。\n下马不作威，冰壶照清川。\n霜眉邑中叟，皆美太守贤。\n时时慰风俗，往往出东田。\n竹马数小儿，拜迎白鹿前。\n含笑问使君，日晚可迴旋。\n遂归池上酌，掩抑清风絃。\n曾标横浮云，下抚谢朓肩。\n楼高碧海出，树古青萝悬。\n光禄紫霞杯，伊昔忝相传。\n良图扫沙漠，别梦绕旌旃。\n富贵日成疎，愿言杳无缘。\n登龙有直道，倚玉阻芳筵。\n敢献绕朝策，思同郭泰船。\n何言一水浅，似隔九重天。\n崔生何傲岸，纵酒復谈玄。\n身为名公子，英才苦迍邅。\n鸣凤託高梧，凌风何翩翩。\n安知慕羣客，弹劒拂秋莲。",
        "dynasty": "唐",
        "collection_info": null
    },
    {
        "title": "赠宣城赵太守悦",
        "author": "李白",
        "content": "赵得宝符盛，山河功业存。\n三千堂上客，出入拥平原。\n六国扬清风，英声何喧喧。\n大贤茂远业，虎竹光南藩。\n错落千丈松，虬龙盘古根。\n枝下无俗草，所植唯兰荪。\n忆在南阳时，始承国士恩。\n公为柱下史，脱绣归田园。\n伊昔簪白笔，幽都逐游魂。\n持斧冠三军，霜清天北门。\n差池宰两邑，鹗立重飞翻。\n焚香入兰台，起草多芳言。\n夔龙一顾重，矫翼凌翔鹓。\n赤县扬雷声，彊项闻至尊。\n惊飙颓秀木，迹屈道弥敦。\n出牧历三郡，所居猛兽奔。\n迁人同卫鹤，谬上懿公轩。\n自笑东郭履，侧惭狐白温。\n闲吟步竹石，精义忘朝昏。\n顦顇成丑士，风云何足论。\n狝猴骑土牛，羸马夹双辕。\n愿借羲皇景，为人照覆盆。\n溟海不振荡，何由纵鹏鲲。\n所期玄津白，倜傥假腾骞。",
        "dynasty": "唐",
        "collection_info": null
    },
    {
        "title": "赠从弟宣州长史昭",
        "author": "李白",
        "content": "淮南望江南，千里碧山对。\n我行倦过之，半落青天外。\n宗英佐雄郡，水陆相控带。\n长川豁中流，千里泻吴会。\n君心亦如此，包纳无小大。\n摇笔起风霜，推诚结仁爱。\n讼庭垂桃李，宾馆罗轩盖。\n何意苍梧云，飘然忽相会。\n才将圣不偶，命与时俱背。\n独立山海间，空老圣明代。\n知音不易得，抚劒增感慨。\n当结九万期，中途莫先退。",
        "dynasty": "唐",
        "collection_info": null
    },
    {
        "title": "于五松山赠南陵常赞府",
        "author": "李白",
        "content": "为草当作兰，为木当作松。\n兰秋香风远，松寒不改容。\n松兰相因依，萧艾徒丰茸。\n鸡与鸡幷食，鸾与鸾同枝。\n拣珠去沙砾，但有珠相随。\n远客投名贤，真堪写怀抱。\n若惜方寸心，待谁可倾倒。\n虞卿弃赵相，便与魏齐行。\n海上五百人，同日死田横。\n当时不好贤，岂传千古名。\n愿君同心人，于我少留情。\n寂寂还寂寂，出门迷所适。\n长铗归来乎，秋风思归客。",
        "dynasty": "唐",
        "collection_info": null
    },
    {
        "title": "自梁园至敬亭山见会公谈陵阳山水兼期同游因有此赠",
        "author": "李白",
        "content": "我随秋风来，瑶草恐衰歇。\n中途寡名山，安得弄云月。\n渡江如昨日，黄叶向人飞。\n敬亭惬素尚，弭棹流清辉。\n冰谷明且秀，陵峦抱江城。\n粲粲吴与史，衣冠耀天京。\n水国饶英奇，潜光卧幽草。\n会公真名僧，所在即为宝。\n开堂振白拂，高论横青云。\n雪山扫粉壁，墨客多新文。\n为余话幽栖，且述陵阳美。\n天开白龙潭，月映清秋水。\n黄山望石柱，突兀谁开张。\n黄鹤久不来，子安在苍茫。\n东南焉可穷，山鸟飞绝处。\n稠迭千万峰，相连入云去。\n闻此期振策，归来空闭关。\n相思如明月，可望不可攀。\n何当移白足，早晚凌苍山。\n且寄一书札，令予解愁颜。",
        "dynasty": "唐",
        "collection_info": null
    },
    {
        "title": "赠友人三首 一",
        "author": "李白",
        "content": "兰生不当户，别是闲庭草。\n夙被霜露欺，红荣已先老。\n谬接瑶华枝，结根君王池。\n顾无馨香美，叨沐清风吹。\n余芳若可佩，卒岁长相随。",
        "dynasty": "唐",
        "collection_info": null
    },
    {
        "title": "赠友人三首 二",
        "author": "李白",
        "content": "袖中赵匕首，买自徐夫人。\n玉匣闭霜雪，经燕復历秦。\n其事竟不捷，沦落归沙尘。\n持此愿投赠，与君同急难。\n荆卿一去后，壮士多摧残。\n长号易水上，为我扬波澜。\n凿井当及泉，张帆当济川。\n廉夫唯重义，骏马不劳鞭。\n人生贵相知，何必金与钱。",
        "dynasty": "唐",
        "collection_info": null
    },
    {
        "title": "赠友人三首 三",
        "author": "李白",
        "content": "慢世薄功业，非无胷中画。\n谑浪万古贤，以为儿童剧。\n立产如广费，匡君怀长策。\n但苦山北寒，谁知道南宅。\n岁酒上逐风，霜鬓两边白。\n蜀主思孔明，晋家望安石。\n时人列五鼎，谈笑期一掷。\n虎伏被胡尘，渔歌游海滨。\n弊裘耻妻嫂，长劒託交亲。\n夫子秉家义，羣公难与隣。\n莫持西江水，空许东溟臣。\n他日青云去，黄金报主人。",
        "dynasty": "唐",
        "collection_info": null
    },
    {
        "title": "陈情赠友人",
        "author": "李白",
        "content": "延陵有宝劒，价重千黄金。\n观风历上国，暗许故人深。\n归来挂坟松，万古知其心。\n懦夫感达节，壮士激青衿。\n鲍生荐夷吾，一举置齐相。\n斯人无良朋，岂有青云望。\n临财不苟取，推分固词让。\n后世称其贤，英风邈难尚。\n论交但若此，友道孰云丧。\n多君骋逸藻，掩映当时人。\n舒文振颓波，秉德冠彝伦。\n卜居乃此地，共井为比隣。\n清琴弄云月，美酒娱冬春。\n薄德中见捐，忽之如遗尘。\n英豪未豹变，自古多艰辛。\n他人纵以疎，君意宜独亲。\n奈何成离居，相去復几许。\n飘风吹云霓，蔽目不得语。\n投珠冀相报，按劒恐相距。\n所思采芳兰，欲赠隔荆渚。\n沈忧心若醉，积恨泪如雨。\n愿假东壁辉，余光照贫女。",
        "dynasty": "唐",
        "collection_info": null
    },
    {
        "title": "赠从弟冽",
        "author": "李白",
        "content": "楚人不识凤，重价求山鸡。\n献主昔云是，今来方觉迷。\n自居漆园北，久别咸阳西。\n风飘落日去，节变流莺啼。\n桃李寒未开，幽关岂来蹊。\n逢君发花萼，若与青云齐。\n及此桑叶绿，春蚕起中闺。\n日出布谷鸣，田家拥锄犂。\n顾余乏尺土，东作谁相携。\n傅说降霖雨，公输造云梯。\n羌戎事未息，君子悲涂泥。\n报国有长策，成功羞执珪。\n无由谒明主，杖策还蓬藜。\n他年尔相访，知我在磻溪。",
        "dynasty": "唐",
        "collection_info": null
    },
    {
        "title": "赠闾丘处士",
        "author": "李白",
        "content": "贤人有素业，乃在沙塘陂。\n竹影扫秋月，荷衣落古池。\n闲读山海经，散帙卧遥帷。\n且耽田家乐，遂旷林中期。\n野酌劝芳酒，园蔬烹露葵。\n如能树桃李，为我结茅茨。",
        "dynasty": "唐",
        "collection_info": null
    },
    {
        "title": "赠钱征君少阳",
        "author": "李白",
        "content": "白玉一杯酒，绿杨三月时。\n春风余几日，两鬓各成丝。\n秉烛唯须饮，投竿也未迟。\n如逢渭川猎，犹可帝王师。",
        "dynasty": "唐",
        "collection_info": null
    },
    {
        "title": "赠宣州灵源寺仲浚公",
        "author": "李白",
        "content": "敬亭白云气，秀色连苍梧。\n下映双溪水，如天落镜湖。\n此中积龙象，独许浚公殊。\n风韵逸江左，文章动海隅。\n观心同水月，解领得明珠。\n今日逢支遁，高谈出有无。",
        "dynasty": "唐",
        "collection_info": null
    },
    {
        "title": "赠僧朝美",
        "author": "李白",
        "content": "水客凌洪波，长鲸涌溟海。\n百川随龙舟，嘘吸竟安在。\n中有不死者，探得明月珠。\n高价倾宇宙，余辉照江湖。\n苞卷金缕褐，萧然若空无。\n谁人识此宝，窃笑有狂夫。\n了心何言说，各勉黄金躯。",
        "dynasty": "唐",
        "collection_info": null
    },
    {
        "title": "赠僧行融",
        "author": "李白",
        "content": "梁有汤惠休，常从鲍照游。\n峨眉史怀一，独映陈公出。\n卓绝二道人，结交凤与麟。\n行融亦俊发，吾知有英骨。\n海若不隐珠，骊龙吐明月。\n大海乘虚舟，随波任安流。\n赋诗旃檀阁，纵酒鹦鹉洲。\n待我适东越，相携上白楼。",
        "dynasty": "唐",
        "collection_info": null
    },
    {
        "title": "赠黄山胡公求白鷴",
        "author": "李白",
        "content": "请以双白璧，买君双白鷴。\n白鷴白如锦，白雪耻容颜。\n照影玉潭裏，刷毛琪树间。\n夜栖寒月静，朝步落花闲。\n我愿得此鸟，翫之坐碧山。\n胡公能辍赠，笼寄野人还。",
        "dynasty": "唐",
        "collection_info": null
    },
    {
        "title": "登敬亭山南望怀古赠窦主簿",
        "author": "李白",
        "content": "敬亭一迴首，目尽天南端。\n仙者五六人，常闻此游盘。\n溪流琴高水，石耸麻姑坛。\n白龙降陵阳，黄鹤呼子安。\n羽化骑日月，云行翼鸳鸾。\n下视宇宙间，四溟皆波澜。\n汰绝目下事，从之復何难。\n百岁落半途，前期浩漫漫。\n彊食不成味，清晨起长嘆。\n愿随子明去，炼火烧金丹。",
        "dynasty": "唐",
        "collection_info": null
    },
    {
        "title": "经乱后将避地剡中留赠崔宣城",
        "author": "李白",
        "content": "双鹅飞洛阳，五马渡江徼。\n何意上东门，胡雏更长啸。\n中原走豺虎，烈火焚宗庙。\n太白昼经天，颓阳掩余照。\n王城皆荡覆，世路成奔峭。\n四海望长安，嚬眉寡西笑。\n苍生疑落叶，白骨空相弔。\n连兵似雪山，破敌谁能料。\n我垂北溟翼，且学南山豹。\n崔子贤主人，欢娱每相召。\n胡床紫玉笛，却坐青云呌。\n杨花满州城，置酒同临眺。\n忽思剡溪去，水石远清妙。\n雪尽天地明，风开湖山貌。\n闷为洛生咏，醉发吴越调。\n赤霞动金光，日足森海峤。\n独散万古意，闲垂一溪钓。\n猨近天上啼，人移月边棹。\n无以墨绶苦，来求丹砂要。\n华髮长折腰，将贻陶公诮。",
        "dynasty": "唐",
        "collection_info": null
    },
    {
        "title": "献从叔当涂宰阳冰",
        "author": "李白",
        "content": "金镜霾六国，亡新乱天经。\n焉知高光起，自有羽翼生。\n萧曹安𡸣屼，耿贾摧欃枪。\n吾家有季父，杰出圣代英。\n虽无三台位，不借四豪名。\n激昂风云气，终协龙虎精。\n弱冠燕赵来，贤彦多逢迎。\n鲁连善谈笑，季布折公卿。\n遥知礼数绝，常恐不合幷。\n惕想结宵梦，素心久已冥。\n顾惭青云器，谬奉玉樽倾。\n山阳五百年，绿竹忽再荣。\n高歌振林木，大笑喧雷霆。\n落笔洒篆文，崩云使人惊。\n吐辞又炳焕，五色罗华星。\n秀句满江国，高才掞天庭。\n宰邑艰难时，浮云空古城。\n居人若薙草，扫地无纤茎。\n惠泽及飞走，农夫尽归耕。\n广汉水万里，长流玉琴声。\n雅颂播吴越，还如泰阶平。\n小子别金陵，来时白下亭。\n羣凤怜客鸟，差池相哀鸣。\n各拔五色毛，意重泰山轻。\n赠微所费广，斗水浇长鲸。\n弹劒歌苦寒，严风起前楹。\n月衔天门晓，霜落牛渚清。\n长叹即归路，临川空屏营。",
        "dynasty": "唐",
        "collection_info": null
    },
    {
        "title": "书怀赠南陵常赞府",
        "author": "李白",
        "content": "岁星入汉年，方朔见明主。\n调笑当时人，中天谢云雨。\n一去麒麟阁，遂将朝市乖。\n故交不过门，秋草日上阶。\n当时何特达，独与我心谐。\n置酒凌歊台，欢娱未曾歇。\n歌动白纻山，舞迴天门月。\n问我心中事，为君前致辞。\n君看我才能，何似鲁仲尼。\n大圣犹不遇，小儒安足悲。\n云南五月中，频丧渡泸师。\n毒草杀汉马，张兵夺云旗。\n至今西二河，流血拥僵尸。\n将无七擒略，鲁女惜园葵。\n咸阳天下枢，累岁人不足。\n虽有数斗玉，不如一盘粟。\n赖得契宰衡，持钓慰风俗。\n自顾无所用，辞家方来归。\n霜惊壮士髮，泪满逐臣衣。\n以此不安席，蹉跎身世违。\n终当灭卫谤，不受鲁人讥。",
        "dynasty": "唐",
        "collection_info": null
    },
    {
        "title": "赠汪伦",
        "author": "李白",
        "content": "李白乘舟将欲行，忽闻岸上踏歌声。\n桃花潭水深千尺，不及汪伦送我情。",
        "dynasty": "唐",
        "collection_info": null
    },
    {
        "title": "安陆白兆山桃花嵒寄刘侍御绾",
        "author": "李白",
        "content": "云卧三十年，好闲復爱仙。\n蓬壶虽冥绝，鸾鹤心悠然。\n归来桃花嵒，得憩云窗眠。\n对岭人共语，饮潭猨相连。\n时昇翠微上，邈若罗浮巅。\n两岑抱东壑，一嶂横西天。\n树杂日易隐，崖倾月难圆。\n芳草换野色，飞萝摇春烟。\n入远构石室，选幽开上田。\n独此林下意，杳无区中缘。\n永辞霜台客，千载方来旋。",
        "dynasty": "唐",
        "collection_info": null
    },
    {
        "title": "淮南卧病书怀寄蜀中赵征君蕤",
        "author": "李白",
        "content": "吴会一浮云，飘如远行客。\n功业莫从就，岁光屡奔迫。\n良图俄弃损，衰疾乃绵剧。\n古琴藏虚匣，长劒挂空壁。\n楚冠怀钟仪，越吟比庄舃。\n国门遥天外，乡路远山隔。\n朝忆相如台，夜梦子云宅。\n旅情初结缉，秋气方寂历。\n风入松下清，露出草间白。\n故人不可见，幽梦谁与适。\n寄书西飞鸿，赠尔慰离析。",
        "dynasty": "唐",
        "collection_info": null
    },
    {
        "title": "寄弄月溪吴山人",
        "author": "李白",
        "content": "尝闻庞德公，家住洞湖水。\n终身栖鹿门，不入襄阳市。\n夫君弄明月，灭景清淮裏。\n高踪邈难追，可与古人比。\n清扬杳莫覩，白云空望美。\n待我辞人间，携手访松子。",
        "dynasty": "唐",
        "collection_info": null
    },
    {
        "title": "秋山寄卫尉张卿及王征君",
        "author": "李白",
        "content": "何以折相赠，白花青桂枝。\n月华若夜雪，见此令人思。\n虽然剡溪兴，不异山阴时。\n明发怀二子，空吟招隐诗。",
        "dynasty": "唐",
        "collection_info": null
    },
    {
        "title": "望终南山寄紫阁隐者",
        "author": "李白",
        "content": "出门见南山，引领意无限。\n秀色难为名，苍翠日在眼。\n有时白云起，天际自舒卷。\n心中与之然，託兴每不浅。\n何当造幽人，灭迹栖绝巘。",
        "dynasty": "唐",
        "collection_info": null
    },
    {
        "title": "夕霁杜陵登楼寄韦繇",
        "author": "李白",
        "content": "浮阳灭霁景，万物生秋容。\n登楼送远目，伏槛观羣峰。\n原野旷超缅，关河纷杂重。\n清晖映竹日，翠色明云松。\n蹈海寄遐想，还山迷旧踪。\n徒然迫晚暮，未果谐心胷。\n结桂空伫立，折麻恨莫从。\n思君达永夜，长乐闻疎钟。",
        "dynasty": "唐",
        "collection_info": null
    },
    {
        "title": "秋夜宿龙门香山寺奉寄王方城十七丈奉国莹上人从弟幼成令问",
        "author": "李白",
        "content": "朝发汝海东，暮栖龙门中。\n水寒夕波急，木落秋山空。\n望极九霄迥，赏幽万壑通。\n目皓沙上月，心清松下风。\n玉斗横网户，银河耿花宫。\n兴在趣方逸，欢余情未终。\n凤驾忆王子，虎溪怀远公。\n桂枝坐萧瑟，棣华不復同。\n流恨寄伊水，盈盈焉可穷。",
        "dynasty": "唐",
        "collection_info": null
    },
    {
        "title": "春日独坐寄郑明府",
        "author": "李白",
        "content": "燕麦青青游子悲，河堤弱柳郁金枝。\n长条一拂春风去，尽日飘扬无定时。\n我在河南别离久，那堪坐此对窻牖。\n情人道来竟不来，何人共醉新丰酒。",
        "dynasty": "唐",
        "collection_info": null
    },
    {
        "title": "寄淮南友人",
        "author": "李白",
        "content": "红颜悲旧国，青岁歇芳洲。\n不待金门诏，空持宝劒游。\n海云迷驿道，江月隐乡楼。\n復作淮南客，因逢桂树留。",
        "dynasty": "唐",
        "collection_info": null
    },
    {
        "title": "沙丘城下寄杜甫",
        "author": "李白",
        "content": "我来竟何事，高卧沙丘城。\n城边有古树，日夕连秋声。\n鲁酒不可醉，齐歌空復情。\n思君若汶水，浩荡寄南征。",
        "dynasty": "唐",
        "collection_info": null
    },
    {
        "title": "闻丹丘子于城北营石门幽居中有高凤遗迹仆离羣远怀亦有栖遁之志因叙旧以寄之",
        "author": "李白",
        "content": "春华沧江月，秋色碧海云。\n离居盈寒暑，对此长思君。\n思君楚水南，望君淮山北。\n梦魂虽飞来，会面不可得。\n畴昔在嵩阳，同衾卧羲皇。\n绿萝笑簪绂，丹壑贱岩廊。\n晚途各分析，乘兴任所适。\n仆在雁门关，君为峨眉客。\n心悬万里外，影滞两乡隔。\n长劒復归来，相逢洛阳陌。\n陌上何喧喧，都令心意烦。\n迷津觉路失，託势随风飜。\n以兹谢朝列，长啸归故园。\n故园恣闲逸，求古散缥帙。\n久欲入名山，婚娶殊未毕。\n人生信多故，世事岂惟一。\n念此忧如焚，怅然若有失。\n闻君卧石门，宿昔契弥敦。\n方从桂树隐，不羡桃花源。\n高风起遐旷，幽人迹復存。\n松风清瑶瑟，溪月湛芳樽。\n安居偶佳赏，丹心期此论。",
        "dynasty": "唐",
        "collection_info": null
    },
    {
        "title": "淮阴书怀寄王宗成",
        "author": "李白",
        "content": "沙墩至梁苑，二十五长亭。\n大舶夹双艣，中流鹅鹳鸣。\n云天扫空碧，川岳涵余清。\n飞凫从西来，适与佳兴幷。\n眷言王乔舃，婉娈故人情。\n復此亲懿会，而增交道荣。\n沿洄且不定，飘忽怅徂征。\n暝投淮阴宿，欣得漂母迎。\n斗酒烹黄鸡，一餐感素诚。\n予为楚壮士，不是鲁诸生。\n有德必报之，千金耻为轻。\n缅书羇孤意，远寄棹歌声。",
        "dynasty": "唐",
        "collection_info": null
    },
    {
        "title": "闻王昌龄左迁龙标遥有此寄",
        "author": "李白",
        "content": "杨花落尽子规啼，闻道龙标过五溪。\n我寄愁心与明月，随风直到夜郎西。",
        "dynasty": "唐",
        "collection_info": null
    },
    {
        "title": "寄王屋山人孟大融",
        "author": "李白",
        "content": "我昔东海上，劳山餐紫霞。\n亲见安期公，食枣大如瓜。\n中年谒汉主，不惬还归家。\n朱颜谢春辉，白髮见生涯。\n所期就金液，飞步登云车。\n愿随夫子天坛上，闲与仙人扫落花。",
        "dynasty": "唐",
        "collection_info": null
    },
    {
        "title": "忆旧游寄谯郡元参军",
        "author": "李白",
        "content": "忆昔洛阳董糟丘，为余天津桥南造酒楼。\n黄金白璧买歌笑，一醉累月轻王侯。\n海内贤豪青云客，就中与君心莫逆。\n迥山转海不作难，倾情倒意无所惜。\n我向淮南攀桂枝，君留洛北愁梦思。\n不忍别，还相随，相随迢迢访仙城。\n三十六曲水迴萦，一溪初入千花明。\n万壑度尽松风声，银鞍金络倒平地，汉东太守来相迎。\n紫阳之真人，邀我吹玉笙。\n餐霞楼上动仙乐，嘈然宛似鸾凤鸣。\n袖长管催欲轻举，汉中太守醉起舞。\n手持锦袍覆我身，我醉横眠枕其股。\n当筵意气凌九霄，星离雨散不终朝，分飞楚关山水遥。\n余既还山寻故巢，君亦归家渡渭桥。\n君家严君勇貔虎，作尹幷州遏戎虏。\n五月相呼度太行，摧轮不道羊肠苦。\n行来北凉岁月深，感君贵义轻黄金。\n琼杯绮食青玉案，使我醉饱无归心。\n时时出向城西曲，晋祠流水如碧玉。\n浮舟弄水箫鼓鸣，微波龙鳞莎草绿。\n兴来携妓恣经过，其若杨花似雪何。\n红粧欲醉宜斜日，百尺清潭写翠娥。\n翠娥婵娟初月辉，美人更唱舞罗衣。\n清风吹歌人空去，歌曲自绕行云飞。\n此时行乐难再遇，西游因献长杨赋。\n北阙青云不可期，东山白首还归去。\n渭桥南头一遇君，酇台之北又离羣。\n问余别恨知多少，落花春暮争纷纷。\n言亦不可尽，情亦不可极。\n呼儿长跪缄此辞，寄君千里遥相忆。",
        "dynasty": "唐",
        "collection_info": null
    },
    {
        "title": "月夜江行寄崔员外宗之",
        "author": "李白",
        "content": "飘飘江风起，萧飒海树秋。\n登舻美清夜，挂席移轻舟。\n月随碧山转，水合青天流。\n杳如星河上，但觉云林幽。\n归路方浩浩，徂川去悠悠。\n徒悲蕙草歇，復听菱歌愁。\n岸曲迷后浦，沙明瞰前洲。\n怀君不可见，望远增离忧。",
        "dynasty": "唐",
        "collection_info": null
    },
    {
        "title": "宿白鹭洲寄杨江宁",
        "author": "李白",
        "content": "朝别朱雀门，暮栖白鹭洲。\n波光摇海月，星影入城楼。\n望美金陵宰，如思琼树忧。\n徒令魂入梦，飜觉夜成秋。\n绿水解人意，为余西北流。\n因声玉琴裏，荡漾寄君愁。",
        "dynasty": "唐",
        "collection_info": null
    },
    {
        "title": "新林浦阻风寄友人",
        "author": "李白",
        "content": "潮水定可信，天风难与期。\n清晨西北转，薄暮东南吹。\n以此难挂席，佳期益相思。\n海月破圆影，菰蒋生绿池。\n昨日北湖梅，开花已满枝。\n今朝东门柳，夹道垂青丝。\n岁物忽如此，我来定几时。\n纷纷江上雪，草草客中悲。\n明发新林浦，空吟谢朓诗。",
        "dynasty": "唐",
        "collection_info": null
    },
    {
        "title": "寄韦南陵冰余江上乘兴访之遇寻颜尚书笑有此赠",
        "author": "李白",
        "content": "南船正东风，北船来自缓。\n江上相逢借问君，语笑未了风吹断。\n闻君携伎访情人，应为尚书不顾身。\n堂上三千珠履客，瓮中百斛金陵春。\n恨我阻此乐，淹留楚江滨。\n月色醉远客，山花开欲然。\n春风狂杀人，一日剧三年。\n乘兴嫌太迟，焚却子猷船。\n梦见五柳枝，已堪挂马鞭。\n何日到彭泽，长歌陶令前。",
        "dynasty": "唐",
        "collection_info": null
    },
    {
        "title": "题情深树寄象公",
        "author": "李白",
        "content": "肠断枝上猨，泪添山下樽。\n白云见我去，亦为我飞翻。",
        "dynasty": "唐",
        "collection_info": null
    },
    {
        "title": "北山独酌寄韦六",
        "author": "李白",
        "content": "巢父将许由，未闻买山隐。\n道存迹自高，何惮去人近。\n纷吾下兹岭，地闲喧亦泯。\n门横羣岫开，水凿众泉引。\n屏高而在云，窦深莫能准。\n川光昼昏凝，林气夕凄紧。\n于焉摘朱果，兼得养玄牝。\n坐月观宝书，拂霜弄瑶轸。\n倾壶事幽酌，顾影还独尽。\n念君风尘游，傲尔令自哂。",
        "dynasty": "唐",
        "collection_info": null
    },
    {
        "title": "寄当涂赵少府炎",
        "author": "李白",
        "content": "晚登高楼望，木落双江清。\n寒山饶积翠，秀色连州城。\n目送楚云尽，心悲胡雁声。\n相思不可见，迴首故人情。",
        "dynasty": "唐",
        "collection_info": null
    },
    {
        "title": "寄东鲁二稚子",
        "author": "李白",
        "content": "吴地桑叶绿，吴蚕已三眠。\n我家寄东鲁，谁种龟阴田。\n春事已不及，江行復茫然。\n南风吹归心，飞堕酒楼前。\n楼东一株桃，枝叶拂青烟。\n此树我所种，别来向三年。\n桃今与楼齐，我行尚未旋。\n娇女字平阳，折花倚桃边。\n折花不见我，泪下如流泉。\n小儿名伯禽，与姊亦齐肩。\n双行桃树下，抚背復谁怜。\n念此失次第，肝肠日忧煎。\n裂素写远意，因之汶阳川。",
        "dynasty": "唐",
        "collection_info": null
    },
    {
        "title": "独酌清溪江石上寄权昭夷",
        "author": "李白",
        "content": "我携一樽酒，独上江祖石。\n自从天地开，更长几千尺。\n举杯向天笑，天迴日西照。\n永愿坐此石，长垂严陵钓。\n寄谢山中人，可与尔同调。",
        "dynasty": "唐",
        "collection_info": null
    },
    {
        "title": "禅房怀友人岑伦",
        "author": "李白",
        "content": "婵娟罗浮月，摇艳桂水云。\n美人竟独往，而我安得羣。\n一朝语笑隔，万里懽情分。\n沈吟綵霞没，梦寐羣芳歇。\n归鸿渡三湘，游子在百粤。\n边尘染衣劒，白日雕华髮。\n春风变楚关，秋声落吴山。\n草木结悲绪，风沙凄苦颜。\n朅来已永久，颓思如循环。\n飘飘限江裔，想像空留滞。\n离忧每醉心，别泪徒盈袂。\n坐愁青天末，出望黄云蔽。\n目极何悠悠，梅花南岭头。\n空长灭征鸟，水阔无还舟。\n宝劒终难託，金囊非易求。\n归来傥有问，桂树山之幽。",
        "dynasty": "唐",
        "collection_info": null
    },
    {
        "title": "庐山谣寄卢侍御虚舟",
        "author": "李白",
        "content": "我本楚狂人，凤歌笑孔丘。\n手持绿玉杖，朝别黄鹤楼。\n五岳寻仙不辞远，一生好入名山游。\n庐山秀出南斗傍，屏风九迭云锦张，影落明湖青黛光。\n金阙前开二峰长，银河倒挂三石梁。\n香炉瀑布遥相望，迴厓沓嶂凌苍苍。\n翠影红霞映朝日，鸟飞不到吴天长。\n登高壮观天地间，大江茫茫去不还。\n黄云万里动风色，白波九道流雪山。\n好为庐山谣，兴因庐山发。\n闲窥石镜清我心，谢公行处苍苔没。\n早服还丹无世情，琴心三迭道初成。\n遥见仙人綵云裏，手把芙蓉朝玉京。\n先期汗漫九垓上，愿接卢敖游太清。",
        "dynasty": "唐",
        "collection_info": null
    },
    {
        "title": "下寻阳城泛彭蠡寄黄判官",
        "author": "李白",
        "content": "浪动灌婴井，寻阳江上风。\n开帆入天镜，直向彭湖东。\n落景转疎雨，晴云散远空。\n名山发佳兴，清赏亦何穷。\n石镜挂遥月，香炉灭彩虹。\n相思俱对此，举目与君同。",
        "dynasty": "唐",
        "collection_info": null
    },
    {
        "title": "书情寄从弟邠州长史昭",
        "author": "李白",
        "content": "自笑客行久，我行定几时。\n绿杨已可折，攀取最长枝。\n翩翩弄春色，延伫寄相思。\n谁言贵此物，意愿重琼蕤。\n昨梦见惠连，朝吟谢公诗。\n东风引碧草，不觉生华池。\n临翫忽云夕，杜鹃夜鸣悲。\n怀君芳岁歇，庭树落红滋。",
        "dynasty": "唐",
        "collection_info": null
    },
    {
        "title": "寄王汉阳",
        "author": "李白",
        "content": "南湖秋月白，王宰夜相邀。\n锦帐郎官醉，罗衣舞女娇。\n笛声喧沔鄂，歌曲上云霄。\n别后空愁我，相思一水遥。",
        "dynasty": "唐",
        "collection_info": null
    },
    {
        "title": "春日归山寄孟浩然",
        "author": "李白",
        "content": "朱绂遗尘境，青山谒梵筵。\n金绳开觉路，宝筏度迷川。\n岭树攒飞栱，嵒花覆谷泉。\n墖形标海月，楼势出江烟。\n香气三天下，钟声万壑连。\n荷秋珠已满，松密盖初圆。\n鸟聚疑闻法，龙参若护禅。\n媿非流水韵，叨入伯牙弦。",
        "dynasty": "唐",
        "collection_info": null
    },
    {
        "title": "流夜郎永华寺寄寻阳羣官",
        "author": "李白",
        "content": "朝别凌烟楼，贤豪满行舟。\n暝投永华寺，宾散予独醉。\n愿结九江流，添成万行泪。\n写意寄庐岳，何当来此地。\n天命有所悬，安得苦愁思。",
        "dynasty": "唐",
        "collection_info": null
    },
    {
        "title": "流夜郎至西塞驿寄裴隐",
        "author": "李白",
        "content": "扬帆借天风，水驿苦不缓。\n平明及西塞，已先投沙伴。\n迴峦引羣峰，横蹙楚山断。\n砯衝万壑会，震沓百川满。\n龙怪潜溟波，俟时救炎旱。\n我行望雷雨，安得霑枯散。\n鸟去天路长，人愁春光短。\n空将泽畔吟，寄尔江南管。",
        "dynasty": "唐",
        "collection_info": null
    },
    {
        "title": "自汉阳病酒归寄王明府",
        "author": "李白",
        "content": "去岁左迁夜郎道，琉璃砚水长枯槁。\n今年敕放巫山阳，蛟龙笔翰生辉光。\n圣主还听子虚赋，相如却与论文章。\n愿扫鹦鹉洲，与君醉百场。\n啸起白云飞七泽，歌吟渌水动三湘。\n莫惜连船沽美酒，千金一掷买春芳。",
        "dynasty": "唐",
        "collection_info": null
    },
    {
        "title": "望汉阳柳色寄王宰",
        "author": "李白",
        "content": "汉阳江上柳，望客引东枝。\n树树花如雪，纷纷乱若丝。\n春风传我意，草木别前知。\n寄谢弦歌宰，西来定未迟。",
        "dynasty": "唐",
        "collection_info": null
    },
    {
        "title": "江夏寄汉阳辅录事",
        "author": "李白",
        "content": "谁道此水广，狭如一匹练。\n江夏黄鹤楼，青山汉阳县。\n大语犹可闻，故人难可见。\n君草陈琳檄，我书鲁连箭。\n报国有壮心，龙颜不迴眷。\n西飞精卫鸟，东海何由填。\n鼓角徒悲鸣，楼船习征战。\n抽劒步霜月，夜行空庭徧。\n长呼结浮云，埋没顾荣扇。\n他日观军容，投壶接高宴。",
        "dynasty": "唐",
        "collection_info": null
    },
    {
        "title": "早春寄王汉阳",
        "author": "李白",
        "content": "闻道春还未相识，走傍寒梅访消息。\n昨夜东风入武阳，陌头杨柳黄金色。\n碧水浩浩云茫茫，美人不来空断肠。\n预拂青山一片石，与君连日醉壶觞。",
        "dynasty": "唐",
        "collection_info": null
    },
    {
        "title": "江上寄巴东故人",
        "author": "李白",
        "content": "汉水波浪远，巫山云雨飞。\n东风吹客梦，西落此中时。\n觉后思白帝，佳人与我违。\n瞿塘饶贾客，音信莫令稀。",
        "dynasty": "唐",
        "collection_info": null
    },
    {
        "title": "江上寄元六林宗",
        "author": "李白",
        "content": "霜落江始寒，枫叶绿未脱。\n客行悲清秋，永路苦不达。\n沧波眇川汜，白日隐天末。\n停棹依林峦，惊猿相呌聒。\n夜分河汉转，起视溟涨阔。\n凉风何萧萧，流水鸣活活。\n浦沙净如洗，海月明可掇。\n兰交空怀思，琼树讵解渴。\n勖哉沧洲心，岁晚庶不夺。\n幽赏颇自得，兴远与谁豁。",
        "dynasty": "唐",
        "collection_info": null
    },
    {
        "title": "寄从弟宣州长史昭",
        "author": "李白",
        "content": "尔佐宣州郡，守官清且闲。\n常夸云月好，邀我敬亭山。\n五落洞庭叶，三江游未还。\n相思不可见，叹息损朱颜。",
        "dynasty": "唐",
        "collection_info": null
    },
    {
        "title": "泾溪东亭寄郑少府谔",
        "author": "李白",
        "content": "我游东亭不见君，沙上行将白鹭羣。\n白鹭行时散飞去，又如雪点青山云。\n欲往泾溪不辞远，龙门蹙波虎眼转。\n杜鹃花开春已阑，归向陵阳钓鱼晚。",
        "dynasty": "唐",
        "collection_info": null
    },
    {
        "title": "宣州九日闻崔四侍御与宇文太守游敬亭余时登响山不同此赏醉后寄崔侍御二首 一",
        "author": "李白",
        "content": "九日茱萸熟，插鬓伤早白。\n登高望山海，满目悲古昔。\n远访投沙人，因为逃名客。\n故交竟谁在，独有崔亭伯。\n重阳不相知，载酒任所适。\n手持一枝菊，调笑二千石。\n日暮岸帻归，传呼隘阡陌。\n彤襜双白鹿，宾从何辉赫。\n夫子在其间，遂成云霄隔。\n良辰与美景，两地方虚掷。\n晚从南峰归，萝月下水壁。\n却登郡楼望，松色寒转碧。\n咫尺不可亲，弃我如遗舃。",
        "dynasty": "唐",
        "collection_info": null
    },
    {
        "title": "宣州九日闻崔四侍御与宇文太守游敬亭余时登响山不同此赏醉后寄崔侍御二首 二",
        "author": "李白",
        "content": "九卿天上落，五马道傍来。\n列戟朱门晓，褰帏碧嶂开。\n登高望远海，召客得英才。\n紫绶懽情洽，黄花逸兴催。\n山从图上见，溪即镜中迴。\n遥羡重阳作，应过戏马台。",
        "dynasty": "唐",
        "collection_info": null
    },
    {
        "title": "寄崔侍御",
        "author": "李白",
        "content": "宛溪霜夜听猿愁，去国长为不繫舟。\n独怜一雁飞南海，却羡双溪解北流。\n高人屡解陈蕃榻，过客难登谢朓楼。\n此处别离同落叶，朝朝分散敬亭秋。",
        "dynasty": "唐",
        "collection_info": null
    },
    {
        "title": "泾溪南蓝山下有落星潭可以卜筑余泊舟石上寄何判官昌浩",
        "author": "李白",
        "content": "蓝岑竦天壁，突兀如鲸额。\n奔蹙横澄潭，势吞落星石。\n沙带秋月明，水摇寒山碧。\n佳镜宜缓棹，清辉能留客。\n恨君阻欢游，使我自惊惕。\n所期俱卜筑，结茅炼金液。",
        "dynasty": "唐",
        "collection_info": null
    },
    {
        "title": "早过漆林渡寄万巨",
        "author": "李白",
        "content": "西经大蓝山，南来漆林渡。\n水色倒空青，林烟横积素。\n漏流昔吞翕，沓浪竞奔注。\n潭落天上星，龙开水中雾。\n峣岩注公栅，突兀陈焦墓。\n岭峭纷上干，川明屡迴顾。\n因思万夫子，解渴同琼树。\n何日覩清光，相欢咏佳句。",
        "dynasty": "唐",
        "collection_info": null
    },
    {
        "title": "游敬亭寄崔侍御",
        "author": "李白",
        "content": "我家敬亭下，輙继谢公作。\n相去数百年，风期宛如昨。\n登高素秋月，下望青山郭。\n俯视鸳鸯羣，饮啄自鸣跃。\n夫子虽蹭蹬，瑶台雪中鹤。\n独立窥浮云，其心在寥廓。\n时来顾我笑，一饭葵与藿。\n世路如秋风，相逢尽萧索。\n腰间玉具劒，意许无遗诺。\n壮士不可轻，相期在云阁。",
        "dynasty": "唐",
        "collection_info": null
    },
    {
        "title": "三山望金陵寄殷淑",
        "author": "李白",
        "content": "三山怀谢朓，水澹望长安。\n芜没河阳县，秋江正北看。\n卢龙霜气冷，鳷鹊月光寒。\n耿耿忆琼树，天涯寄一懽。",
        "dynasty": "唐",
        "collection_info": null
    },
    {
        "title": "自金陵泝流过白璧山翫月达天门寄句容王主簿",
        "author": "李白",
        "content": "沧江泝流归，白璧见秋月。\n秋月照白璧，皓如山阴雪。\n幽人停宵征，贾客忘早发。\n进帆天门山，迴首牛渚没。\n川长信风来，日出宿雾歇。\n故人在咫尺，新赏成胡越。\n寄君青兰花，惠好庶不绝。",
        "dynasty": "唐",
        "collection_info": null
    },
    {
        "title": "寄上吴王三首 一",
        "author": "李白",
        "content": "淮王爱八公，携手绿云中。\n小子忝枝叶，亦攀丹桂丛。\n谬以词赋重，而将枚马同。\n何日背淮水，东之观土风。",
        "dynasty": "唐",
        "collection_info": null
    },
    {
        "title": "寄上吴王三首 二",
        "author": "李白",
        "content": "坐啸庐江静，闲闻进玉觞。\n去时无一物，东壁挂胡床。",
        "dynasty": "唐",
        "collection_info": null
    },
    {
        "title": "寄上吴王三首 三",
        "author": "李白",
        "content": "英明庐江守，声誉广平籍。\n洒扫黄金台，招邀青云客。\n客曾与天通，出入清禁中。\n襄王怜宋玉，愿入兰台宫。",
        "dynasty": "唐",
        "collection_info": null
    },
    {
        "title": "秋日鲁郡尧祠亭上宴别杜补阙范侍御",
        "author": "李白",
        "content": "我觉秋兴逸，谁云秋兴悲。\n山将落日去，水与晴空宜。\n鲁酒白玉壶，送行驻金羁。\n歇鞍憩古木，解带挂横枝。\n歌鼓川上亭，曲度神飙吹。\n云归碧海夕，鴈没青天时。\n相失各万里，茫然空尔思。",
        "dynasty": "唐",
        "collection_info": null
    },
    {
        "title": "别鲁颂",
        "author": "李白",
        "content": "谁道泰山高，下却鲁连节。\n谁云秦军众，摧却鲁连舌。\n独立天地间，清风洒兰雪。\n夫子还倜傥，攻文继前烈。\n错落石上松，无为秋霜折。\n赠言镂宝刀，千岁庶不灭。",
        "dynasty": "唐",
        "collection_info": null
    },
    {
        "title": "别中都明府兄",
        "author": "李白",
        "content": "吾兄诗酒继陶君，试宰中都天下闻。\n东楼喜奉连枝会，南陌愁为落叶分。\n城隅渌水明秋日，海上青山隔暮云。\n取醉不辞留夜月，鴈行中断惜离羣。",
        "dynasty": "唐",
        "collection_info": null
    },
    {
        "title": "梦游天姥吟留别",
        "author": "李白",
        "content": "海客谈瀛洲，烟涛微茫信难求。\n越人语天姥，云霓明灭或可覩。\n天姥连天向天横，势拔五岳掩赤城。\n天台四万八千丈，对此欲倒东南倾。\n我欲因之梦吴越，一夜飞度镜湖月。\n湖月照我影，送我至剡溪。\n谢公宿处今尚在，渌水荡漾清猨啼。\n脚着谢公屐，身登青云梯。\n半壁见海日，空中闻天鸡。\n千岩万转路不定，迷花倚石忽已暝。\n熊咆龙吟殷岩泉，栗深林兮惊层巅。\n云青青兮欲雨，水澹澹兮生烟。\n列缺霹雳，丘峦崩摧。\n洞天石扇，訇然中开。\n青冥浩荡不见底，日月照耀金银台。\n霓为衣兮风为马，云之君兮纷纷而来下。\n虎鼓瑟兮鸾迴车，仙之人兮列如麻。\n忽魂悸以魄动，怳惊起而长嗟。\n惟觉时之枕席，失向来之烟霞。\n世间行乐亦如此，古来万事东流水。\n别君去时何时还，且放白鹿青崖间，须行即骑访名山。\n安能摧眉折腰事权贵？\n使我不得开心颜。",
        "dynasty": "唐",
        "collection_info": null
    },
    {
        "title": "留别曹南羣官之江南",
        "author": "李白",
        "content": "我昔钓白龙，放龙溪水傍。\n道成本欲去，挥手凌苍苍。\n时来不关人，谈笑游轩皇。\n献纳少成事，归休辞建章。\n十年罢西笑，览镜如秋霜。\n闭劒琉璃匣，炼丹紫翠房。\n身佩豁落图，腰垂虎鞶囊。\n仙人驾彩凤，志在穷遐荒。\n恋子四五人，裴回未翱翔。\n东流送白日，骤歌兰蕙芳。\n仙宫两无从，人间久摧藏。\n范蠡说句践，屈平去怀王。\n飘飘紫霞心，流浪忆江乡。\n愁为万里别，復此一衔觞。\n淮水帝王州，金陵绕丹阳。\n楼台照海色，衣马摇川光。\n及此北望君，相思泪成行。\n朝云落梦渚，瑶草空高堂。\n帝子隔洞庭，青枫满潇湘。\n怀君路绵邈，览古情凄凉。\n登岳眺百川，杳然万恨长。\n知恋峨眉去，弄景偶骑羊。",
        "dynasty": "唐",
        "collection_info": null
    },
    {
        "title": "留别于十一兄逖裴十三游塞垣",
        "author": "李白",
        "content": "太公渭川水，李斯上蔡门。\n钓周猎秦安黎元，小鱼㕙兔何足言。\n天张云卷有时节，吾徒莫嘆羝触藩。\n于公白首大梁野，使人怅望何可论。\n既知朱亥为壮士，且愿束心秋毫裏。\n秦赵虎争血中原，当去抱关救公子。\n裴生览千古，龙鸾炳文章。\n悲吟雨雪动林木，放书辍劒思高堂。\n劝尔一杯酒，拂尔裘上霜。\n尔为我楚舞，吾为尔楚歌。\n且探虎穴向沙漠，鸣鞭走马凌黄河。\n耻作易水别，临岐泪滂沱。",
        "dynasty": "唐",
        "collection_info": null
    },
    {
        "title": "留别王司马嵩",
        "author": "李白",
        "content": "鲁连卖谈笑，岂是顾千金。\n陶朱虽相越，本有五湖心。\n余亦南阳子，时为梁甫吟。\n苍山容偃蹇，白日惜颓侵。\n愿一佐明主，功成还旧林。\n西来何所为，孤劒託知音。\n鸟爱碧山远，鱼游沧海深。\n呼鹰过上蔡，卖畚向嵩岑。\n他日闲相访，丘中有素琴。",
        "dynasty": "唐",
        "collection_info": null
    },
    {
        "title": "夜别张五",
        "author": "李白",
        "content": "吾多张公子，别酌酣高堂。\n听歌舞银烛，把酒轻罗裳。\n横笛弄秋月，琵琶弹陌桑。\n龙泉解锦带，为尔倾千觞。",
        "dynasty": "唐",
        "collection_info": null
    },
    {
        "title": "魏郡别苏明府因北游",
        "author": "李白",
        "content": "魏都接燕赵，美女夸芙蓉。\n淇水流碧玉，舟车日奔衝。\n青楼夹两岸，万室喧歌钟。\n天下称豪贵，游此每相逢。\n洛阳苏季子，劒戟森词锋。\n六印虽未佩，轩车若飞龙。\n黄金数百镒，白璧有几双。\n散尽空掉臂，高歌赋还邛。\n落魄乃如此，何人不相从。\n远别隔两河，云山杳千重。\n何时更杯酒，再得论心胸。",
        "dynasty": "唐",
        "collection_info": null
    },
    {
        "title": "留别西河刘少府",
        "author": "李白",
        "content": "秋髮已种种，所为竟无成。\n闲倾鲁壶酒，笑对刘公荣。\n谓我是方朔，人间落岁星。\n白衣千万乘，何事去天庭。\n君亦不得意，高歌羡鸿冥。\n世人若酰鸡，安可识梅生。\n虽为刀笔吏，缅怀在赤城。\n余亦如流萍，随波乐休明。\n自有两少妾，双骑骏马行。\n东山春酒绿，归隐谢浮名。",
        "dynasty": "唐",
        "collection_info": null
    },
    {
        "title": "颍阳别元丹丘之淮阳",
        "author": "李白",
        "content": "吾将元夫子，异姓为天伦。\n本无轩裳契，素以烟霞亲。\n尝恨迫世网，铭意俱未伸。\n松柏虽寒苦，羞逐桃李春。\n悠悠市朝间，玉颜日缁磷。\n所失重山岳，所得轻埃尘。\n精魄渐芜秽，衰老相凭因。\n我有锦囊诀，可以持君身。\n当餐黄金药，去为紫阳宾。\n万事难并立，百年犹崇晨。\n别尔东南去，悠悠多悲辛。\n前志庶不易，远途期所遵。\n已矣归去来，白云飞天津。",
        "dynasty": "唐",
        "collection_info": null
    },
    {
        "title": "留别广陵诸公",
        "author": "李白",
        "content": "忆昔作少年，结交赵与燕。\n金羁络骏马，锦带横龙泉。\n寸心无疑事，所向非徒然。\n晚节觉此疎，猎精草太玄。\n空名束壮士，薄俗弃高贤。\n中回圣明顾，挥翰凌云烟。\n骑虎不敢下，攀龙忽堕天。\n还家守清真，孤洁励秋蝉。\n炼丹费火石，采药穷山川。\n卧海不关人，租税辽东田。\n乘兴忽復起，棹歌溪中船。\n临醉谢葛强，山公欲倒鞭。\n狂歌自此别，垂钓沧浪前。",
        "dynasty": "唐",
        "collection_info": null
    },
    {
        "title": "广陵赠别",
        "author": "李白",
        "content": "玉瓶沽美酒，数里送君还。\n繫马垂杨下，衔杯大道间。\n天边看渌水，海上见青山。\n兴罢各分袂，何须醉别颜。",
        "dynasty": "唐",
        "collection_info": null
    },
    {
        "title": "感时留别从兄徐王延年从弟延陵",
        "author": "李白",
        "content": "天籁何参差，噫然大块吹。\n玄元包橐籥，紫气何逶迤。\n七叶运皇化，千龄光本支。\n仙风生指树，大雅歌螽斯。\n诸王若鸾虬，肃穆列藩维。\n哲兄锡茅土，圣代罗荣滋。\n九卿领徐方，七步继陈思。\n伊昔全盛日，雄豪动京师。\n冠劒朝凤阙，楼船侍龙池。\n鼓钟出朱邸，金翠照丹墀。\n君王一顾盼，选色献蛾眉。\n列戟十八年，未曾輙迁移。\n大臣小喑鸣，谪窜天南垂。\n长沙不足舞，贝锦且成诗。\n佐郡浙江西，病闲绝驱驰。\n阶轩日苔藓，鸟雀噪檐帷。\n时乘平肩舆，出入畏人知。\n北宅聊偃憩，欢愉恤惸嫠。\n羞言梁苑地，烜赫耀旌旗。\n兄弟八九人，吴秦各分离。\n太贤达机兆，岂独虑安危。\n小子谢麟阁，雁行忝肩随。\n令弟字延陵，凤毛出天姿。\n清英神仙骨，芬馥茝兰蕤。\n梦得春草句，将非惠连谁。\n深心紫河车，与我特相宜。\n金膏犹罔象，玉液尚磷缁。\n伏枕寄宾馆，宛同清漳湄。\n药物多见馈，珍羞亦兼之。\n谁道溟渤深，犹言浅恩慈。\n鸣蝉游子意，促织念归期。\n骄阳何太赫，海水烁龙龟。\n百川尽凋枯，舟檝阁中逵。\n策马摇凉月，通宵出郊圻。\n泣别目眷眷，伤心步迟迟。\n愿言保明德，王室伫清夷。\n掺袂何所道，援毫投此辞。",
        "dynasty": "唐",
        "collection_info": null
    },
    {
        "title": "别储邕之剡中",
        "author": "李白",
        "content": "借问剡中道，东南指越乡。\n舟从广陵去，水入会稽长。\n竹色溪下绿，荷花镜裏香。\n辞君向天姥，拂石卧秋霜。",
        "dynasty": "唐",
        "collection_info": null
    },
    {
        "title": "留别金陵诸公",
        "author": "李白",
        "content": "海水昔飞动，三龙纷战争。\n钟山危波澜，倾侧骇奔鲸。\n黄旗一扫荡，割壤开吴京。\n六代更霸王，遗迹见都城。\n至今秦淮间，礼乐秀羣英。\n地扇邹鲁学，诗腾颜谢名。\n五月金陵西，祖余白下亭。\n欲寻庐峰顶，先遶汉水行。\n香炉紫烟灭，瀑布落太清。\n若攀星辰去，挥手缅含情。",
        "dynasty": "唐",
        "collection_info": null
    },
    {
        "title": "口号",
        "author": "李白",
        "content": "食出野田美，酒临远水倾。\n东流若未尽，应见别离情。",
        "dynasty": "唐",
        "collection_info": null
    },
    {
        "title": "金陵酒肆留别",
        "author": "李白",
        "content": "风吹柳花满店香，吴姬压酒唤客尝。\n金陵子弟来相送，欲行不行各尽觞。\n请君试问东流水，别意与之谁短长。",
        "dynasty": "唐",
        "collection_info": null
    },
    {
        "title": "金陵白下亭留别",
        "author": "李白",
        "content": "驿亭三杨树，正当白下门。\n吴烟暝长条，汉水啮古根。\n向来送行处，迴首阻笑言。\n别后若见之，为余一攀翻。",
        "dynasty": "唐",
        "collection_info": null
    },
    {
        "title": "别东林寺僧",
        "author": "李白",
        "content": "东林送客处，月出白猨啼。\n笑别庐山远，何烦过虎溪。",
        "dynasty": "唐",
        "collection_info": null
    },
    {
        "title": "窜夜郎于乌江留别宗十六璟",
        "author": "李白",
        "content": "君家全盛日，台鼎何陆离。\n斩鳌翼娲皇，炼石补天维。\n一迴日月顾，三入凤皇池。\n失势青门傍，种瓜復几时。\n犹会众宾客，三千光路岐。\n皇恩雪愤懑，松柏含荣滋。\n我非东床人，令姊忝齐眉。\n浪迹未出世，空名动京师。\n适遭云罗解，翻谪夜郎悲。\n拙妻莫邪劒，及此二龙随。\n惭君湍波苦，千里远从之。\n白帝晓猨断，黄牛过客迟。\n遥瞻明月峡，西去益相思。",
        "dynasty": "唐",
        "collection_info": null
    },
    {
        "title": "留别龚处士",
        "author": "李白",
        "content": "龚子栖闲地，都无人世喧。\n柳深陶令宅，竹暗辟疆园。\n我去黄牛峡，遥愁白帝猨。\n赠君卷葹草，心断竟何言。",
        "dynasty": "唐",
        "collection_info": null
    },
    {
        "title": "赠别郑判官",
        "author": "李白",
        "content": "窜逐勿復哀，惭君问寒灰。\n浮云本无意，吹落章华台。\n远别泪空尽，长愁心已摧。\n二年吟泽畔，顦顇几时迴。",
        "dynasty": "唐",
        "collection_info": null
    },
    {
        "title": "黄鹤楼送孟浩然之广陵",
        "author": "李白",
        "content": "故人西辞黄鹤楼，烟花三月下扬州。\n孤帆远影碧山尽，唯见长江天际流。",
        "dynasty": "唐",
        "collection_info": null
    },
    {
        "title": "将游衡岳过汉阳双松亭留别族弟浮屠谈皓",
        "author": "李白",
        "content": "秦欺赵氏璧，却入邯郸宫。\n本是楚家玉，还来荆山中。\n丹彩泻沧溟，精辉凌白虹。\n青蝇一相点，流落此时同。\n卓绝道门秀，谈玄乃支公。\n延萝结幽居，剪竹绕芳丛。\n凉花拂户牖，天籁鸣虚空。\n忆我初来时，蒲萄开景风。\n今兹大火落，秋叶黄梧桐。\n水色梦沅湘，长沙去何穷。\n寄书访衡峤，但与南飞鸿。",
        "dynasty": "唐",
        "collection_info": null
    },
    {
        "title": "留别贾舍人至二首 一",
        "author": "李白",
        "content": "大梁白云起，飘飖来南洲。\n裴回苍梧野，十见罗浮秋。\n鳌抃山海倾，四溟扬洪流。\n意欲託孤凤，从之摩天游。\n凤苦道路难，翱翔还昆丘。\n不肯衔我去，哀鸣惭不周。\n远客谢主人，明珠难暗投。\n拂拭倚天劒，西登岳阳楼。\n长啸万里风，扫清胷中忧。\n谁念刘越石，化为绕指柔。",
        "dynasty": "唐",
        "collection_info": null
    },
    {
        "title": "留别贾舍人至二首 二",
        "author": "李白",
        "content": "秋风吹胡霜，凋此檐下芳。\n折芳怨岁晚，离别悽以伤。\n谬攀青琐贤，延我于北堂。\n君为长沙客，我独之夜郎。\n劝此一杯酒，岂惟道路长。\n割珠两分赠，寸心贵不忘。\n何必儿女仁，相看泪成行。",
        "dynasty": "唐",
        "collection_info": null
    },
    {
        "title": "渡荆门送别",
        "author": "李白",
        "content": "渡远荆门外，来从楚国游。\n山随平野尽，江入大荒流。\n月下飞天镜，云生结海楼。\n仍连故乡水，万里送行舟。",
        "dynasty": "唐",
        "collection_info": null
    },
    {
        "title": "闻李太尉大举秦兵百万出征东南懦夫请缨冀申一割之用半道病还留别金陵崔侍御十九韵",
        "author": "李白",
        "content": "秦出天下兵，蹴踏燕赵倾。\n黄河饮马竭，赤羽连天明。\n太尉杖旄钺，云旗绕彭城。\n三军受号令，千里肃雷霆。\n函谷绝飞鸟，武关拥连营。\n意在斩巨鳌，何论鲙长鲸。\n恨无左军略，多愧鲁连生。\n拂劒照严霜，雕戈鬘胡缨。\n愿雪会稽耻，将期报恩荣。\n半道谢病还，无因东南征。\n亚夫未见顾，剧孟阻先行。\n天夺壮士心，长吁别吴京。\n金陵遇太守，倒屣相逢迎。\n羣公咸祖饯，四座罗朝英。\n初发临沧观，醉栖征虏亭。\n旧国见秋月，长江流寒声。\n帝车信迴转，河汉復纵横。\n孤凤向西海，飞鸿辞北溟。\n因之出寥廓，挥手谢公卿。",
        "dynasty": "唐",
        "collection_info": null
    },
    {
        "title": "别韦少府",
        "author": "李白",
        "content": "西出苍龙门，南登白鹿原。\n欲寻商山皓，犹恋汉皇恩。\n水国远行迈，仙经深讨论。\n洗心向溪月，清耳敬亭猨。\n筑室在人境，闭门无世喧。\n多君枉高驾，赠我以微言。\n交乃意气合，道因风雅存。\n别离有相思，瑶瑟与金樽。",
        "dynasty": "唐",
        "collection_info": null
    },
    {
        "title": "南陵别儿童入京",
        "author": "李白",
        "content": "白酒新熟山中归，黄鸡啄黍秋正肥。\n呼童烹鸡酌白酒，儿女嬉笑牵人衣。\n高歌取醉欲自慰，起舞落日争光辉。\n游说万乘苦不早，着鞭跨马涉远道。\n会稽愚妇轻买臣，余亦辞家西入秦。\n仰天大笑出门去，我辈岂是蓬蒿人。",
        "dynasty": "唐",
        "collection_info": null
    },
    {
        "title": "别山僧",
        "author": "李白",
        "content": "何处名僧到水西，乘舟弄月宿泾溪。\n平明别我上山去，手携金策踏云梯。\n腾身转觉三天近，举足迴看万岭低。\n谑浪肯居支遁下，风流还与远公齐。\n此度别离何日见，相思一夜暝猨啼。",
        "dynasty": "唐",
        "collection_info": null
    },
    {
        "title": "赠别王山人归布山",
        "author": "李白",
        "content": "王子析道论，微言破秋毫。\n还归布山隐，兴入天云高。\n尔去安可迟，瑶草恐衰歇。\n我心亦怀归，屡梦松上月。\n傲然遂独往，长啸开岩扉。\n林壑久已芜，石道生蔷薇。\n愿言弄笙鹤，岁晚来相依。",
        "dynasty": "唐",
        "collection_info": null
    },
    {
        "title": "江夏别宋之悌",
        "author": "李白",
        "content": "楚水清若空，遥将碧海通。\n人分千里外，兴在一杯中。\n谷鸟吟晴日，江猨啸晚风。\n平生不下泪，于此泣无穷。",
        "dynasty": "唐",
        "collection_info": null
    },
    {
        "title": "南阳送客",
        "author": "李白",
        "content": "斗酒勿为薄，寸心贵不忘。\n坐惜故人去，偏令游子伤。\n离颜怨芳草，春思结垂杨。\n挥手再三别，临岐空断肠。",
        "dynasty": "唐",
        "collection_info": null
    },
    {
        "title": "送张舍人之江东",
        "author": "李白",
        "content": "张翰江东去，正值秋风时。\n天清一鴈远，海阔孤帆迟。\n白日行欲暮，沧波杳难期。\n吴洲如见月，千里幸相思。",
        "dynasty": "唐",
        "collection_info": null
    },
    {
        "title": "送王屋山人魏万还王屋",
        "author": "李白",
        "content": "仙人东方生，浩荡弄云海。\n沛然乘天游，独往失所在。\n魏侯继大名，本家聊摄城。\n卷舒入元化，迹与古贤幷。\n十三弄文史，挥笔如振绮。\n辩折田巴生，心齐鲁连子。\n西涉清洛源，颇惊人世喧。\n采秀卧王屋，因窥洞天门。\n朅来游嵩峰，羽客何双双。\n朝携月光子，暮宿玉女牕。\n鬼谷上窈窕，龙潭下奔潨。\n东浮汴河水，访我三千里。\n逸兴满吴云，飘飖淛江汜。\n挥手杭越间，樟亭望潮还。\n涛卷海门石，云横天际山。\n白马走素车，雷奔骇心颜。\n遥闻会稽美，且度耶溪水。\n万壑与千岩，峥嵘镜湖裏。\n秀色不可名，清辉满江城。\n人游月边去，舟在空中行。\n此中久延伫，入剡寻王许。\n笑读曹娥碑，沈吟黄绢语。\n天台连四明，日入向国清。\n五峰转月色，百里行松声。\n灵溪咨沿越，华顶殊超忽。\n石梁横青天，侧足履半月。\n忽然思永嘉，不惮海路赊。\n挂席历海峤，迴瞻赤城霞。\n赤城渐微没，孤屿前峣兀。\n水续万古流，亭空千霜月。\n缙云川谷难，石门最可观。\n瀑布挂北斗，莫穷此水端。\n喷壁洒素雪，空蒙生昼寒。\n却思恶溪去，宁惧恶溪恶。\n咆哮七十滩，水石相喷薄。\n路创李北海，岩开谢康乐。\n松风和猨声，搜索连洞壑。\n径出梅花桥，双溪纳归潮。\n落帆金华岸，赤松若可招。\n沈约八咏楼，城西孤岧峣。\n岧峣四荒外，旷望羣川会。\n云卷天地开，波连浙西大。\n乱流新安口，北指严光濑。\n钓台碧云中，邈与苍岭对。\n稍稍来吴都，裴回上姑苏。\n烟绵横九疑，漭荡见五湖。\n目极心更远，悲歌但长吁。\n迴桡楚江滨，挥策扬子津。\n身着日本裘，昂藏出风尘。\n五月造我语，知非佁儗人。\n相逢乐无限，水石日在眼。\n徒干五诸侯，不致百金产。\n吾友扬子云，弦歌播清芬。\n虽为江宁宰，好与山公羣。\n乘兴但一行，且知我爱君。\n君来几何时，仙台应有期。\n东窗绿玉树，定长三五枝。\n至今天坛人，当笑尔归迟。\n我苦惜远别，茫然使心悲。\n黄河若不断，白首长相思。",
        "dynasty": "唐",
        "collection_info": null
    },
    {
        "title": "送当涂赵少府赴长芦",
        "author": "李白",
        "content": "我来扬都市，送客回轻舠。\n因夸楚太子，便覩广陵涛。\n仙尉赵家玉，英风凌四豪。\n维舟至长芦，目送烟云高。\n摇扇对酒楼，持袂把蟹螯。\n前途傥相思，登岳一长谣。",
        "dynasty": "唐",
        "collection_info": null
    },
    {
        "title": "送友人寻越中山水",
        "author": "李白",
        "content": "闻道稽山去，偏宜谢客才。\n千岩泉洒落，万壑树萦迴。\n东海横秦望，西陵遶越台。\n湖清霜镜晓，涛白雪山来。\n八月枚乘笔，三吴张翰杯。\n此中多逸兴，早晚向天台。",
        "dynasty": "唐",
        "collection_info": null
    },
    {
        "title": "送族弟凝之滁求婚崔氏",
        "author": "李白",
        "content": "与尔情不浅，忘筌已得鱼。\n玉台挂宝镜，持此意何如。\n坦腹东床下，由来志气疎。\n遥知向前路，掷果定盈车。",
        "dynasty": "唐",
        "collection_info": null
    },
    {
        "title": "送友人游梅湖",
        "author": "李白",
        "content": "送君游梅湖，应见梅花发。\n有使寄我来，无令红芳歇。\n暂行新林浦，定醉金陵月。\n莫惜一鴈书，音尘坐胡越。",
        "dynasty": "唐",
        "collection_info": null
    },
    {
        "title": "送崔十二游天竺寺",
        "author": "李白",
        "content": "还闻天竺寺，梦想怀东越。\n每年海树霜，桂子落秋月。\n送君游此地，已属流芳歇。\n待我来岁行，相随浮溟渤。",
        "dynasty": "唐",
        "collection_info": null
    },
    {
        "title": "送杨山人归天台",
        "author": "李白",
        "content": "客有思天台，东行路超忽。\n涛落浙江秋，沙明浦阳月。\n今游方厌楚，昨梦先归越。\n且尽秉烛欢，无辞凌晨发。\n我家小阮贤，剖竹赤城边。\n诗人多见重，官烛未曾然。\n兴引登山屐，情催泛海船。\n石桥如可度，携手弄云烟。",
        "dynasty": "唐",
        "collection_info": null
    },
    {
        "title": "送温处士归黄山白鹅峰旧居",
        "author": "李白",
        "content": "黄山四千仞，三十二莲峰。\n丹崖夹石柱，菡萏金芙蓉。\n伊昔昇绝顶，下窥天目松。\n仙人炼玉处，羽化留余踪。\n亦闻温伯雪，独往今相逢。\n采秀辞五岳，攀岩历万重。\n归休白鹅岭，渴饮丹砂井。\n凤吹我时来，云车尔当整。\n去去陵阳东，行行芳桂丛。\n迴溪十六度，碧嶂尽晴空。\n他日还相访，乘桥蹑綵虹。",
        "dynasty": "唐",
        "collection_info": null
    },
    {
        "title": "送方士赵叟之东平",
        "author": "李白",
        "content": "长桑晓洞视，五藏无全牛。\n赵叟得秘诀，还从方士游。\n西过获麟台，为我弔孔丘。\n念别復怀古，潸然空泪流。",
        "dynasty": "唐",
        "collection_info": null
    },
    {
        "title": "送韩准裴政孔巢父还山",
        "author": "李白",
        "content": "猎客张兔罝，不能挂龙虎。\n所以青云人，高歌在岩户。\n韩生信英彦，裴子含清真。\n孔侯復秀出，俱与云霞亲。\n峻节凌远松，同衾卧盘石。\n斧冰嗽寒泉，三子同二屐。\n时时或乘兴，往往云无心。\n出山揖牧伯，长啸轻衣簪。\n昨宵梦裏还，云弄竹溪月。\n今晨鲁东门，帐饮与君别。\n雪崖滑去马，萝径迷归人。\n相思若烟草，历乱无冬春。",
        "dynasty": "唐",
        "collection_info": null
    },
    {
        "title": "送杨少府赴选",
        "author": "李白",
        "content": "大国置衡镜，准平天地心。\n羣贤无邪人，朗鉴穷情深。\n吾君咏南风，衮冕弹鸣琴。\n时泰多美士，京国会缨簪。\n山苗落涧底，幽松出高岑。\n夫子有盛才，主司得球琳。\n流水非郑曲，前行遇知音。\n衣工剪绮绣，一悞伤千金。\n何惜刀尺余，不裁寒女衾。\n我非弹冠者，感别但开襟。\n空谷无白驹，贤人岂悲吟。\n大道安弃物，时来或招寻。\n尔见山吏部，当应无陆沈。",
        "dynasty": "唐",
        "collection_info": null
    },
    {
        "title": "对雪奉饯任城六父秩满归京",
        "author": "李白",
        "content": "龙虎谢鞭策，鹓鸾不司晨。\n君看海上鹤，何似笼中鹑。\n独用天地心，浮云乃吾身。\n虽将簪组狎，若与烟霞亲。\n季父有英风，白眉超常伦。\n一官即梦寐，脱屐归西秦。\n窦公敞华筵，墨客尽来臻。\n燕歌落胡鴈，郢曲迴阳春。\n征马百度嘶，游车动行尘。\n踌躇未忍去，恋此四座人。\n饯离驻高驾，惜别空殷勤。\n何时竹林下，更与步兵邻。",
        "dynasty": "唐",
        "collection_info": null
    },
    {
        "title": "鲁郡尧祠送吴五之琅琊",
        "author": "李白",
        "content": "尧没三千岁，青松古庙存。\n送行奠桂酒，拜舞清心魂。\n日色促归人，连歌倒芳樽。\n马嘶俱醉起，分手更何言。",
        "dynasty": "唐",
        "collection_info": null
    },
    {
        "title": "鲁郡尧祠送窦明府薄华还西京",
        "author": "李白",
        "content": "朝策犂眉騧，举鞭力不堪。\n强扶愁疾向何处，角巾微服尧祠南。\n长杨扫地不见日，石门喷作金沙潭。\n笑夸故人指绝境，山光水色青于蓝。\n庙中往往来击鼓，尧本无心尔何苦。\n门前长跪双石人，有女如花日歌舞。\n银鞍绣毂往復迴，簸林蹶石鸣风雷。\n远烟空翠时明灭，白鸥历乱长飞雪。\n红泥亭子赤阑干，碧流环转青锦湍。\n深沈百丈洞海底，那知不有蛟龙蟠。\n君不见绿珠潭水流东海，绿珠红粉沈光彩。\n绿珠楼下花满园，今日曾无一枝在。\n昨夜秋声阊阖来，洞庭木落骚人哀。\n遂将三五少年辈，登高远望形神开。\n生前一笑轻九鼎，魏武何悲铜雀台。\n我歌白云倚牕牖，尔闻其声但挥手。\n长风吹月度海来，遥劝仙人一杯酒。\n酒中乐酣宵向分，举觞酹尧尧可闻。\n何不令皋繇拥篲横八极，直上青天挥浮云。\n高阳小饮真琐琐，山公酩酊何如我。\n竹林七子去道赊，兰亭雄笔安足夸。\n尧祠笑杀五湖水，至今顦悴空荷花。\n尔向西秦我东越，暂向瀛洲访金阙。\n蓝田太白若可期，为余扫洒石上月。",
        "dynasty": "唐",
        "collection_info": null
    },
    {
        "title": "金乡送韦八之西京",
        "author": "李白",
        "content": "客自长安来，还归长安去。\n狂风吹我心，西挂咸阳树。\n此情不可道，此别何时遇。\n望望不见君，连山起烟雾。",
        "dynasty": "唐",
        "collection_info": null
    },
    {
        "title": "送薛九被谗去鲁",
        "author": "李白",
        "content": "宋人不辨玉，鲁贱东家丘。\n我笑薛夫子，胡为两地游。\n黄金消众口，白璧竟难投。\n梧桐生蒺藜，绿竹乏佳实。\n凤凰宿谁家，遂与羣鸡匹。\n田家养老马，穷士归其门。\n蛾眉笑躄者，宾客去平原。\n却斩美人首，三千还骏奔。\n毛公一挺劒，楚赵两相存。\n孟尝习狡兔，三窟赖冯谖。\n信陵夺兵符，为用侯生言。\n春申一何愚，刎首为李园。\n贤哉四公子，抚掌黄泉裏。\n借问笑何人，笑人不好士。\n尔去且勿諠，桃李竟何言。\n沙丘无漂母，谁肯饭王孙。",
        "dynasty": "唐",
        "collection_info": null
    },
    {
        "title": "单父东楼秋夜送族弟沈之秦",
        "author": "李白",
        "content": "尔从咸阳来，问我何劳苦。\n沐猴而冠不足言，身骑土牛滞东鲁。\n沈弟欲行凝弟留，孤飞一雁秦云秋。\n坐来黄叶落四五，北斗已挂西城楼。\n丝桐感人弦亦绝，满堂送君皆惜别。\n卷帘见月清兴来，疑是山阴夜中雪。\n明日斗酒别，惆怅清路尘。\n遥望长安日，不见长安人。\n长安宫阙九天上，此地曾经为近臣。\n一朝復一朝，髮白心不改。\n屈原憔悴滞江潭，亭伯流离放辽海。\n折翮翻飞随转蓬，闻弦坠虚下霜空。\n圣朝久弃青云士，他日谁怜张长公。",
        "dynasty": "唐",
        "collection_info": null
    },
    {
        "title": "送族弟凝至晏堌",
        "author": "李白",
        "content": "雪满原野白，戎装出盘游。\n挥鞭布猎骑，四顾登高丘。\n兔起马足间，苍鹰下平畴。\n喧呼相驰逐，取乐销人忧。\n舍此戒禽荒，微声列齐讴。\n鸣鸡发晏堌，别雁惊涞沟。\n西行有东音，寄与长河流。",
        "dynasty": "唐",
        "collection_info": null
    },
    {
        "title": "鲁城北郭曲腰桑下送张子还嵩阳",
        "author": "李白",
        "content": "送别枯桑下，凋叶落半空。\n我行懵道远，尔独知天风。\n谁念张仲蔚，还依蒿与蓬。\n何时一杯酒，更与李膺同。",
        "dynasty": "唐",
        "collection_info": null
    },
    {
        "title": "送鲁郡刘长史迁弘农长史",
        "author": "李白",
        "content": "鲁国一杯水，难容横海鳞。\n仲尼且不敬，况乃寻常人。\n白玉换斗粟，黄金买尺薪。\n闭门木叶下，始觉秋非春。\n闻君向西迁，地即鼎湖邻。\n宝镜匣苍藓，丹经埋素尘。\n轩后上天时，攀龙遗小臣。\n及此留惠爱，庶几风化淳。\n鲁缟如白烟，五缣不成束。\n临行赠贫交，一尺重山岳。\n相国齐晏子，赠行不及言。\n託阴当树李，忘忧当树萱。\n他日见张禄，绨袍怀旧恩。",
        "dynasty": "唐",
        "collection_info": null
    },
    {
        "title": "送族弟单父主簿凝摄宋城主簿至郭南月桥却迴栖霞山留饮赠之",
        "author": "李白",
        "content": "吾家青萍剑，操割有余闲。\n往来纠二邑，此去何时还。\n鞍马月桥南，光辉岐路间。\n贤豪相追饯，却到栖霞山。\n羣花散芳园，斗酒开离颜。\n乐酣相顾起，征马无由攀。",
        "dynasty": "唐",
        "collection_info": null
    },
    {
        "title": "鲁郡东石门送杜二甫",
        "author": "李白",
        "content": "醉别復几日，登临徧池台。\n何时石门路，重有金樽开。\n秋波落泗水，海色明徂徕。\n飞蓬各自远，且尽手中杯。",
        "dynasty": "唐",
        "collection_info": null
    },
    {
        "title": "鲁郡尧祠送张十四游河北",
        "author": "李白",
        "content": "猛虎伏尺草，虽藏难蔽身。\n有如张公子，骯脏在风尘。\n岂无横腰劒，屈彼淮阴人。\n击筑向北燕，燕歌易水滨。\n归来泰山上，当与尔为邻。",
        "dynasty": "唐",
        "collection_info": null
    },
    {
        "title": "杭州送裴大泽赴庐州长史",
        "author": "李白",
        "content": "西江天柱远，东越海门深。\n去割慈亲恋，行忧报国心。\n好风吹落日，流水引长吟。\n五月披裘者，应知不取金。",
        "dynasty": "唐",
        "collection_info": null
    },
    {
        "title": "灞陵行送别",
        "author": "李白",
        "content": "送君灞陵亭，灞水流浩浩。\n上有无花之古树，下有伤心之春草。\n我向秦人问路岐，云是王粲南登之古道。\n古道连绵走西京，紫阙落日浮云生。\n正当今夕断肠处，黄鹂愁绝不忍听。",
        "dynasty": "唐",
        "collection_info": null
    },
    {
        "title": "送贺监归四明应制",
        "author": "李白",
        "content": "久辞荣禄遂初衣，曾向长生说息机。\n真诀自从茅氏得，恩波宁阻洞庭归。\n瑶台含雾星辰满，仙峤浮空岛屿微。\n借问欲栖珠树鹤，何年却向帝城飞。",
        "dynasty": "唐",
        "collection_info": null
    },
    {
        "title": "送窦司马贬宜春",
        "author": "李白",
        "content": "天马白银鞍，亲承明主欢。\n鬬鸡金宫裏，射鴈碧云端。\n堂上罗中贵，歌钟清夜阑。\n何言谪南国，拂剑坐长叹。\n赵璧为谁点，隋珠枉被弹。\n圣朝多雨露，莫厌此行难。",
        "dynasty": "唐",
        "collection_info": null
    },
    {
        "title": "送羽林陶将军",
        "author": "李白",
        "content": "将军出使拥楼船，江上旌旗拂紫烟。\n万里横戈探虎穴，三杯拔剑舞龙泉。\n莫道词人无胆气，临行将赠绕朝鞭。",
        "dynasty": "唐",
        "collection_info": null
    },
    {
        "title": "送程刘二侍郎兼独孤判官赴安西幕府",
        "author": "李白",
        "content": "安西幕府多材雄，喧喧惟道三数公。\n绣衣貂裘明积雪，飞书走檄如飘风。\n朝辞明主出紫宫，银鞍送别金城空。\n天外飞霜下葱海，火旗云马生光彩。\n胡塞清尘几日归，汉家草绿遥相待。",
        "dynasty": "唐",
        "collection_info": null
    },
    {
        "title": "送侄良携二妓赴会稽戏有此赠",
        "author": "李白",
        "content": "携妓东山去，春光半道催。\n遥看若桃李，双入镜中开。",
        "dynasty": "唐",
        "collection_info": null
    },
    {
        "title": "送贺宾客归越",
        "author": "李白",
        "content": "镜湖流水漾清波，狂客归舟逸兴多。\n山阴道士如相见，应写黄庭换白鹅。",
        "dynasty": "唐",
        "collection_info": null
    },
    {
        "title": "送张遥之寿阳幕府",
        "author": "李白",
        "content": "寿阳信天险，天险横荆关。\n苻坚百万众，遥阻八公山。\n不假筑长城，大贤在其间。\n战夫若熊虎，破敌有余闲。\n张子勇且英，少轻卫霍孱。\n投躯紫髯将，千里望风颜。\n勖尔効才略，功成衣锦还。",
        "dynasty": "唐",
        "collection_info": null
    },
    {
        "title": "送裴十八图南归嵩山二首 一",
        "author": "李白",
        "content": "何处可为别，长安青绮门。\n胡姬招素手，延客醉金樽。\n临当上马时，我独与君言。\n风吹芳兰折，日没鸟雀喧。\n举手指飞鸿，此情难具论。\n同归无早晚，颍水有清源。",
        "dynasty": "唐",
        "collection_info": null
    },
    {
        "title": "送裴十八图南归嵩山二首 二",
        "author": "李白",
        "content": "君思颍水绿，忽復归嵩岑。\n归时莫洗耳，为我洗其心。\n洗心得真情，洗耳徒买名。\n谢公终一起，相与济苍生。",
        "dynasty": "唐",
        "collection_info": null
    },
    {
        "title": "同王昌龄送族弟襄归桂阳二首 一",
        "author": "李白",
        "content": "秦地见碧草，楚谣对清樽。\n把酒尔何思，鹧鸪啼南园。\n余欲罗浮隐，犹怀明主恩。\n踌躇紫宫恋，孤负沧洲言。\n终然无心云，海上同飞翻。\n相期乃不浅，幽桂有芳根。",
        "dynasty": "唐",
        "collection_info": null
    },
    {
        "title": "同王昌龄送族弟襄归桂阳二首 二",
        "author": "李白",
        "content": "尔家何在潇湘川，青莎白石长沙边。\n昨梦江花照江日，几枝正发东牕前。\n觉来欲往心悠然，魂随越鸟飞南天。\n秦云连山海相接，桂水横烟不可涉。\n送君此去令人愁，风帆茫茫隔河洲。\n春潭琼草绿可折，西寄长安明月楼。",
        "dynasty": "唐",
        "collection_info": null
    },
    {
        "title": "送外甥郑灌从军三首 一",
        "author": "李白",
        "content": "六博争雄好彩来，金盘一掷万人开。\n丈夫赌命报天子，当斩胡头衣锦回。",
        "dynasty": "唐",
        "collection_info": null
    },
    {
        "title": "送外甥郑灌从军三首 二",
        "author": "李白",
        "content": "丈八蛇矛出陇西，弯弧拂箭白猨啼。\n破胡必用龙韬策，积甲应将熊耳齐。",
        "dynasty": "唐",
        "collection_info": null
    },
    {
        "title": "送外甥郑灌从军三首 三",
        "author": "李白",
        "content": "月蚀西方破敌时，及瓜归日未应迟。\n斩胡血变黄河水，枭首当悬白鹊旗。",
        "dynasty": "唐",
        "collection_info": null
    },
    {
        "title": "送于十八应四子举落第还嵩山",
        "author": "李白",
        "content": "吾祖吹橐籥，天人信森罗。\n归根復太素，羣动熙元和。\n炎炎四真人，摛辩若涛波。\n交流无时寂，杨墨日成科。\n夫子闻洛诵，夸才才固多。\n为金好踊跃，久客方蹉跎。\n道可束卖之，五宝溢山河。\n劝君还嵩丘，开酌盼庭柯。\n三花如未落，乘兴一来过。",
        "dynasty": "唐",
        "collection_info": null
    },
    {
        "title": "送别",
        "author": "李白",
        "content": "寻阳五溪水，沿洄直入巫山裏。\n胜境由来人共传，君到南中自称美。\n送君别有八月秋，飒飒芦花復益愁。\n云帆望远不相见，日暮长江空自流。",
        "dynasty": "唐",
        "collection_info": null
    },
    {
        "title": "送族弟绾从军安西",
        "author": "李白",
        "content": "汉家兵马乘北风，鼓行而西破犬戎。\n尔随汉将出门去，剪虏若草收奇功。\n君王按剑望边色，旄头已落胡天空。\n匈奴繫头数应尽，明年应入蒲萄宫。",
        "dynasty": "唐",
        "collection_info": null
    },
    {
        "title": "送梁公昌从信安北征",
        "author": "李白",
        "content": "入幕推英选，捐书事远戎。\n高谈百战术，郁作万夫雄。\n起舞莲花剑，行歌明月弓。\n将飞天地阵，兵出塞垣通。\n祖席留丹景，征麾拂彩虹。\n旋应献凯入，麟阁伫深功。",
        "dynasty": "唐",
        "collection_info": null
    },
    {
        "title": "送白利从金吾董将军西征",
        "author": "李白",
        "content": "西羌延国讨，白起佐军威。\n剑决浮云气，弓弯明月辉。\n马行边草绿，旌卷曙霜飞。\n抗手凛相顾，寒风生铁衣。",
        "dynasty": "唐",
        "collection_info": null
    },
    {
        "title": "送张秀才从军",
        "author": "李白",
        "content": "六驳食猛虎，耻从驽马羣。\n一朝长鸣去，矫若龙行云。\n壮士怀远略，志存解世纷。\n周粟犹不顾，齐珪安肯分。\n抱剑辞高堂，将投崔冠军。\n长策扫河洛，宁亲归汝坟。\n当令千古后，麟阁着奇勋。",
        "dynasty": "唐",
        "collection_info": null
    },
    {
        "title": "送崔度还吴",
        "author": "李白",
        "content": "幽燕沙雪地，万里尽黄云。\n朝吹归秋雁，南飞日几羣。\n中有孤凤雏，哀鸣九天闻。\n我乃重此鸟，綵章五色分。\n胡为杂凡禽，雏鹜轻贱君。\n举手捧尔足，疾心若火焚。\n拂羽泪满面，送之吴江濆。\n去影忽不见，踌躇日将曛。",
        "dynasty": "唐",
        "collection_info": null
    },
    {
        "title": "送祝八之江东赋得浣纱石",
        "author": "李白",
        "content": "西施越溪女，明艳光云海。\n未入吴王宫殿时，浣纱古石今犹在。\n桃李新开映古查，菖蒲犹短出平沙。\n昔时红粉照流水，今日青苔覆落花。\n君去西秦适东越，碧山青江几超忽。\n若到天涯思故人，浣纱石上窥明月。",
        "dynasty": "唐",
        "collection_info": null
    },
    {
        "title": "送侯十一",
        "author": "李白",
        "content": "朱亥已击晋，侯嬴尚隐身。\n时无魏公子，岂贵抱关人。\n余亦不火食，游梁同在陈。\n空余湛卢剑，赠尔託交亲。",
        "dynasty": "唐",
        "collection_info": null
    },
    {
        "title": "鲁中送二从弟赴举之西京",
        "author": "李白",
        "content": "鲁客向西笑，君门若梦中。\n霜凋逐臣髮，日忆明光宫。\n復羡二龙去，才华冠世雄。\n平衢骋高足，逸翰凌长风。\n舞袖拂秋月，歌筵闻蚤鸿。\n送君日千里，良会何由同。",
        "dynasty": "唐",
        "collection_info": null
    },
    {
        "title": "奉饯高尊师如贵道士传道箓毕归北海",
        "author": "李白",
        "content": "道隐不可见，灵书藏洞天。\n吾师四万劫，历世遰相传。\n别杖留青竹，行歌蹑紫烟。\n离心无远近，长在玉京悬。",
        "dynasty": "唐",
        "collection_info": null
    },
    {
        "title": "金陵送张十一再游东吴",
        "author": "李白",
        "content": "张翰黄花句，风流五百年。\n谁人今继作，夫子世称贤。\n再动游吴棹，还浮入海船。\n春光白门柳，霞色赤城天。\n去国难为别，思归各未旋。\n空余贾生泪，相顾共悽然。",
        "dynasty": "唐",
        "collection_info": null
    },
    {
        "title": "送纪秀才游越",
        "author": "李白",
        "content": "海水不满眼，观涛难称心。\n即知蓬莱石，却是巨鳌簪。\n送尔游华顶，令余发舃吟。\n仙人居射的，道士住山阴。\n禹穴寻溪入，云门隔岭深。\n绿萝秋月夜，相忆在鸣琴。",
        "dynasty": "唐",
        "collection_info": null
    },
    {
        "title": "送长沙陈太守二首 一",
        "author": "李白",
        "content": "长沙陈太守，逸气凌青松。\n英主赐五马，本是天池龙。\n湘水迴九曲，衡山望五峰。\n荣君按节去，不及远相从。",
        "dynasty": "唐",
        "collection_info": null
    },
    {
        "title": "送长沙陈太守二首 二",
        "author": "李白",
        "content": "七郡长沙国，南连湘水滨。\n定王垂舞袖，地窄不迴身。\n莫小二千石，当安远俗人。\n洞庭乡路远，遥羡锦衣春。",
        "dynasty": "唐",
        "collection_info": null
    },
    {
        "title": "送杨燕之东鲁",
        "author": "李白",
        "content": "关西杨伯起，汉日旧称贤。\n四代三公族，清风播人天。\n夫子华阴居，开门对玉莲。\n何事历衡霍，云帆今始还。\n君坐稍解颜，为君歌此篇。\n我固侯门士，谬登圣主筵。\n一辞金华殿，蹭蹬长江边。\n二子鲁门东，别来已经年。\n因君此中去，不觉泪如泉。",
        "dynasty": "唐",
        "collection_info": null
    },
    {
        "title": "送蔡山人",
        "author": "李白",
        "content": "我本不弃世，世人自弃我。\n一乘无倪舟，八极纵远柂。\n燕客期跃马，唐生安敢讥。\n采珠勿惊龙，大道可暗归。\n故山有松月，迟尔翫清晖。",
        "dynasty": "唐",
        "collection_info": null
    },
    {
        "title": "送萧三十一之鲁中兼问稚子伯禽",
        "author": "李白",
        "content": "六月南风吹白沙，吴牛喘月气成霞。\n水国郁蒸不可处，时炎道远无行车。\n夫子如何涉江路，云帆袅袅金陵去。\n高堂倚门望伯鱼，鲁中正是趋庭处。\n我家寄在沙丘傍，三年不归空断肠。\n君行既识伯禽子，应驾小车骑白羊。",
        "dynasty": "唐",
        "collection_info": null
    },
    {
        "title": "送杨山人归嵩山",
        "author": "李白",
        "content": "我有万古宅，嵩阳玉女峰。\n长留一片月，挂在东溪松。\n尔去掇仙草，菖蒲花紫茸。\n岁晚或相访，青天骑白龙。",
        "dynasty": "唐",
        "collection_info": null
    },
    {
        "title": "送殷淑三首 一",
        "author": "李白",
        "content": "海水不可解，连江夜为潮。\n俄然蒲屿阔，岸去酒船遥。\n惜别耐取醉，鸣榔且长谣。\n天明尔当去，应便有风飘。",
        "dynasty": "唐",
        "collection_info": null
    },
    {
        "title": "送殷淑三首 二",
        "author": "李白",
        "content": "白鹭洲前月，天明送客回。\n青龙山后日，早出海云来。\n流水无情去，征帆逐吹开。\n相看不忍别，更进手中杯。",
        "dynasty": "唐",
        "collection_info": null
    },
    {
        "title": "送殷淑三首 三",
        "author": "李白",
        "content": "痛饮龙筇下，灯青月復寒。\n醉歌惊白鹭，半夜起沙滩。",
        "dynasty": "唐",
        "collection_info": null
    },
    {
        "title": "送岑征君归鸣皋山",
        "author": "李白",
        "content": "岑公相门子，雅望归安石。\n奕世皆夔龙，中台竟三拆。\n至人达机兆，高揖九州伯。\n奈何天地间，而作隐沦客。\n贵道能全真，潜辉卧幽邻。\n探元入窅默，观化游无垠。\n光武有天下，严陵为故人。\n虽登洛阳殿，不屈巢由身。\n余亦谢明主，今称偃蹇臣。\n登高览万古，思与广成邻。\n蹈海宁受赏，还山非问津。\n西来一摇扇，共拂元规尘。",
        "dynasty": "唐",
        "collection_info": null
    },
    {
        "title": "送范山人归泰山",
        "author": "李白",
        "content": "鲁客抱白鹤，别余往泰山。\n初行若片云，杳在青崖间。\n高高至天门，日观近可攀。\n云山望不及，此去何时还。",
        "dynasty": "唐",
        "collection_info": null
    },
    {
        "title": "送韩侍御之广德",
        "author": "李白",
        "content": "昔日绣衣何足荣，今宵贳酒与君倾。\n暂就东山赊月色，酣歌一夜送泉明。",
        "dynasty": "唐",
        "collection_info": null
    },
    {
        "title": "送通禅师还南陵隐静寺",
        "author": "李白",
        "content": "我闻隐静寺，山水多奇踪。\n岩种朗公橘，门深杯渡松。\n道人制猛虎，振锡还孤峰。\n他日南陵下，相期谷口逢。",
        "dynasty": "唐",
        "collection_info": null
    },
    {
        "title": "送友人",
        "author": "李白",
        "content": "青山横北郭，白水遶东城。\n此地一为别，孤蓬万里征。\n浮云游子意，落日故人情。\n挥手自兹去，萧萧班马鸣。",
        "dynasty": "唐",
        "collection_info": null
    },
    {
        "title": "送别",
        "author": "李白",
        "content": "斗酒渭城边，垆头醉不眠。\n梨花千树雪，杨叶万条烟。\n惜别倾壶醑，临分赠马鞭。\n看君颍上去，新月到应圆。",
        "dynasty": "唐",
        "collection_info": null
    },
    {
        "title": "江上送女道士褚三清游南岳",
        "author": "李白",
        "content": "吴江女道士，头戴莲花巾。\n霓衣不湿雨，特异阳台云。\n足下远游履，凌波生素尘。\n寻仙向南岳，应见魏夫人。",
        "dynasty": "唐",
        "collection_info": null
    },
    {
        "title": "送友人入蜀",
        "author": "李白",
        "content": "见说蚕丛路，崎岖不易行。\n山从人面起，云傍马头生。\n芳树笼秦栈，春流遶蜀城。\n升沉应已定，不必问君平。",
        "dynasty": "唐",
        "collection_info": null
    },
    {
        "title": "送李青归南叶阳川",
        "author": "李白",
        "content": "伯阳仙家子，容色如青春。\n日月秘灵洞，云霞辞世人。\n化心养精魄，隐几窅天真。\n莫作千年别，归来城郭新。",
        "dynasty": "唐",
        "collection_info": null
    },
    {
        "title": "送舍弟",
        "author": "李白",
        "content": "吾家白额驹，远别临东道。\n他日相思一梦君，应得池塘生春草。",
        "dynasty": "唐",
        "collection_info": null
    },
    {
        "title": "送别得书字",
        "author": "李白",
        "content": "水色南天远，舟行若在虚。\n迁人发佳兴，吾子访闲居。\n日落看归鸟，潭澄羡跃鱼。\n圣朝思贾谊，应降紫泥书。",
        "dynasty": "唐",
        "collection_info": null
    },
    {
        "title": "送曲十少府",
        "author": "李白",
        "content": "试发清秋兴，因为吴会吟。\n碧云敛海色，流水折江心。\n我有延陵剑，君无陆贾金。\n艰难此为别，惆怅一何深。",
        "dynasty": "唐",
        "collection_info": null
    },
    {
        "title": "送张秀才谒高中丞",
        "author": "李白",
        "content": "秦帝沦玉镜，留侯降氛氲。\n感激黄石老，经过沧海君。\n壮士挥金槌，报讐六国闻。\n智勇冠终古，萧陈难与羣。\n两龙争鬬时，天地动风云。\n酒酣舞长剑，仓卒解汉纷。\n宇宙初倒悬，鸿沟势将分。\n英谋信奇绝，夫子扬清芬。\n胡月入紫微，三光乱天文。\n高公镇淮海，谈笑却妖氛。\n采尔幕中画，戡难光殊勋。\n我无燕霜感，玉石俱烧焚。\n但洒一行泪，临岐竟何云。",
        "dynasty": "唐",
        "collection_info": null
    },
    {
        "title": "寻阳送弟昌峒鄱阳司马作",
        "author": "李白",
        "content": "桑落洲渚连，沧江无云烟。\n浔阳非剡水，忽见子猷船。\n飘然欲相近，来迟杳若仙。\n人乘海上月，帆落湖中天。\n一覩无二诺，朝懽更胜昨。\n尔则吾惠连，吾非尔康乐。\n朱绂白银章，上官佐鄱阳。\n松门拂中道，石镜迴清光。\n摇扇及于越，水亭风气凉。\n与尔期此亭，期在秋月满。\n时过或未来，两乡心已断。\n吴山对楚岸，彭蠡当中州。\n相思定如此，有穷尽年愁。",
        "dynasty": "唐",
        "collection_info": null
    },
    {
        "title": "饯校书叔云",
        "author": "李白",
        "content": "少年费白日，歌笑矜朱颜。\n不知忽已老，喜见春风还。\n惜别且为欢，裴回桃李间。\n看花饮美酒，听鸟临晴山。\n向晚竹林寂，无人空闭关。",
        "dynasty": "唐",
        "collection_info": null
    },
    {
        "title": "送王孝廉觐省",
        "author": "李白",
        "content": "彭蠡将天合，姑苏在日边。\n宁亲候海色，欲动孝廉船。\n窈窕晴江转，参差远岫连。\n相思无昼夜，东泣似长川。",
        "dynasty": "唐",
        "collection_info": null
    },
    {
        "title": "同吴王送杜秀芝赴举入京",
        "author": "李白",
        "content": "秀才何翩翩，王许回也贤。\n暂别庐江守，将游京兆天。\n秋山宜落日，秀水出寒烟。\n欲折一枝桂，还来雁沼前。",
        "dynasty": "唐",
        "collection_info": null
    },
    {
        "title": "洞庭醉后送绛州吕使君果流澧州",
        "author": "李白",
        "content": "昔别若梦中，天涯忽相逢。\n洞庭破秋月，纵酒开愁容。\n赠剑刻玉字，延平两蛟龙。\n送君不尽意，书及雁迴峯。",
        "dynasty": "唐",
        "collection_info": null
    },
    {
        "title": "与诸公送陈郎将归衡阳",
        "author": "李白",
        "content": "衡山苍苍入紫冥，下看南极老人星。\n迴飙吹散五峰雪，往往飞花落洞庭。\n气清岳秀有如此，郎将一家拖金紫。\n门前食客乱浮云，世人皆比孟尝君。\n江上送行无白璧，临歧惆怅若为分。",
        "dynasty": "唐",
        "collection_info": null
    },
    {
        "title": "送赵判官赴黔府中丞叔幕",
        "author": "李白",
        "content": "廓落青云心，交结黄金尽。\n富贵翻相忘，令人忽自哂。\n蹭蹬鬓毛斑，盛时难再还。\n巨源咄石生，何事马蹄间。\n绿萝长不厌，却欲还东山。\n君为鲁曾子，拜揖高堂裏。\n叔继赵平原，偏承明主恩。\n风霜推独坐，旌节镇雄藩。\n虎士秉金钺，蛾眉开玉樽。\n才高幕下去，义重林中言。\n水宿五溪月，霜啼三峡猨。\n东风春草绿，江上候归轩。",
        "dynasty": "唐",
        "collection_info": null
    },
    {
        "title": "送陆判官往琵琶峡",
        "author": "李白",
        "content": "水国秋风夜，殊非远别时。\n长安如梦裏，何日是归期。",
        "dynasty": "唐",
        "collection_info": null
    },
    {
        "title": "送梁四归东平",
        "author": "李白",
        "content": "玉壶挈美酒，送别强为欢。\n大火南星月，长郊北路难。\n殷王期负鼎，汶水起垂竿。\n莫学东山卧，参差老谢安。",
        "dynasty": "唐",
        "collection_info": null
    },
    {
        "title": "江夏送友人",
        "author": "李白",
        "content": "雪点翠云裘，送君黄鹤楼。\n黄鹤振玉羽，西飞帝王州。\n凤无琅玕实，何以赠远游。\n裴回相顾影，泪下汉江流。",
        "dynasty": "唐",
        "collection_info": null
    },
    {
        "title": "送郄昂谪巴中",
        "author": "李白",
        "content": "瑶草寒不死，移植沧江滨。\n东风洒雨露，会入天地春。\n予若洞庭叶，随波送逐臣。\n思归未可得，书此谢情人。",
        "dynasty": "唐",
        "collection_info": null
    },
    {
        "title": "江夏送张丞",
        "author": "李白",
        "content": "欲别心不忍，临行情更亲。\n酒倾无限月，客醉几重春。\n藉草依流水，攀花赠远人。\n送君从此去，迴首泣迷津。",
        "dynasty": "唐",
        "collection_info": null
    },
    {
        "title": "赋得白鹭鸶送宋少府入三峡",
        "author": "李白",
        "content": "白鹭拳一足，月明秋水寒。\n人惊远飞去，直向使君滩。",
        "dynasty": "唐",
        "collection_info": null
    },
    {
        "title": "送二季之江东",
        "author": "李白",
        "content": "初发强中作，题诗与惠连。\n多惭一日长，不及二龙贤。\n西塞当中路，南风欲进船。\n云峰出远海，帆影挂清川。\n禹穴藏书地，匡山种杏田。\n此行俱有适，迟尔早归旋。",
        "dynasty": "唐",
        "collection_info": null
    },
    {
        "title": "江西送友人之罗浮",
        "author": "李白",
        "content": "桂水分五岭，衡山朝九疑。\n乡关渺安西，流浪将何之。\n素色愁明湖，秋渚晦寒姿。\n畴昔紫芳意，已过黄髮期。\n君王纵疎散，云壑借巢夷。\n尔去之罗浮，我还憩峨眉。\n中阔道万里，霞月遥相思。\n如寻楚狂子，琼树有芳枝。",
        "dynasty": "唐",
        "collection_info": null
    },
    {
        "title": "宣州谢朓楼饯别校书叔云",
        "author": "李白",
        "content": "弃我去者昨日之日不可留，乱我心者今日之日多烦忧。\n长风万里送秋雁，对此可以酣高楼。\n蓬莱文章建安骨，中间小谢又清发。\n俱怀逸兴壮思飞，欲上青天览日月。\n抽刀断水水更流，举杯销愁愁更愁。\n人生在世不称意，明朝散髮弄扁舟。",
        "dynasty": "唐",
        "collection_info": null
    },
    {
        "title": "宣城送刘副使入秦",
        "author": "李白",
        "content": "君即刘越石，雄豪冠当时。\n凄清横吹曲，慷慨扶风词。\n虎啸俟腾跃，鸡鸣遭乱离。\n千金市骏马，万里逐王师。\n结交楼烦将，侍从羽林儿。\n统兵捍吴越，豺虎不敢窥。\n大勋竟莫叙，已过秋风吹。\n秉钺有季公，凛然负英姿。\n寄深且戎幕，望重必台司。\n感激一然诺，纵横两无疑。\n伏奏归北阙，鸣驺忽西驰。\n列将咸出祖，英僚惜分离。\n斗酒满四筵，歌啸宛溪湄。\n君携东山妓，我咏北门诗。\n贵贱交不易，恐伤中园葵。\n昔赠紫骝驹，今倾白玉巵。\n同欢万斛酒，未足解相思。\n此别又千里，秦吴渺天涯。\n月明关山苦，水剧陇头悲。\n借问几时还，春风入黄池。\n无令长相忆，折断绿杨枝。",
        "dynasty": "唐",
        "collection_info": null
    },
    {
        "title": "泾川送族弟錞",
        "author": "李白",
        "content": "泾川三百里，若耶羞见之。\n锦石照碧山，两边白鹭鸶。\n佳境千万曲，客行无歇时。\n上有琴高水，下有陵阳祠。\n仙人不见我，明月空相知。\n问我何事来，卢敖结幽期。\n蓬山振雄笔，绣服挥清词。\n江湖发秀色，草木含荣滋。\n置酒送惠连，吾家称白眉。\n愧无海峤作，敢阙河梁诗。\n见尔復几朝，俄然告将离。\n中流漾彩鹢，列岸丛金羁。\n叹息苍梧凤，分栖琼树枝。\n清晨各飞去，飘落天南垂。\n望极落日尽，秋深暝猨悲。\n寄情与流水，但有长相思。",
        "dynasty": "唐",
        "collection_info": null
    },
    {
        "title": "五松山送殷淑",
        "author": "李白",
        "content": "秀色发江左，风流奈若何。\n仲文了不还，独立扬清波。\n载酒五松山，颓然白云歌。\n中天度落月，万里遥相过。\n抚酒惜此月，流光畏蹉跎。\n明日别离去，连峰郁嵯峨。",
        "dynasty": "唐",
        "collection_info": null
    },
    {
        "title": "送崔氏昆季之金陵",
        "author": "李白",
        "content": "放歌倚东楼，行子期晓发。\n秋风渡江来，吹落山上月。\n主人出美酒，灭烛延清光。\n二崔向金陵，安得不尽觞。\n水客弄归棹，云帆卷轻霜。\n扁舟敬亭下，五两先飘扬。\n峡石入水花，碧流日更长。\n思君无岁月，西笑阻河梁。",
        "dynasty": "唐",
        "collection_info": null
    },
    {
        "title": "登黄山凌歊台送族弟溧阳尉济充泛舟赴华阴",
        "author": "李白",
        "content": "鸾乃凤之族，翱翔紫云霓。\n文章辉五色，双在琼树栖。\n一朝各飞去，凤与鸾俱啼。\n炎赫五月中，朱曦烁河堤。\n尔从泛舟役，使我心魂悽。\n秦地无碧草，南云喧鼓鼙。\n君王减玉膳，早起思鸣鸡。\n漕引救关辅，疲人免涂泥。\n宰相作霖雨，农夫得耕犂。\n静者伏草间，羣才满金闺。\n空手无壮士，穷居使人低。\n送君登黄山，长啸倚天梯。\n小舟若凫鴈，大舟若鲸鲵。\n开帆散长风，舒卷与云齐。\n日入牛渚晦，苍然夕烟迷。\n相思定何许，杳在洛阳西。",
        "dynasty": "唐",
        "collection_info": null
    },
    {
        "title": "送储邕之武昌",
        "author": "李白",
        "content": "黄鹤西楼月，长江万里情。\n春风三十度，空忆武昌城。\n送尔难为别，衔杯惜未倾。\n湖连张乐地，山逐泛舟行。\n诺为楚人重，诗传谢朓清。\n沧浪吾有曲，寄入棹歌声。",
        "dynasty": "唐",
        "collection_info": null
    },
    {
        "title": "詶谈少府",
        "author": "李白",
        "content": "一尉居倏忽，梅生有僊骨。\n三事或可羞，匈奴哂千秋。\n壮士屈黄绶，浪迹寄沧洲。\n昨观荆岘作，如从云汉游。\n老夫当暮矣，蹀足惧骅骝。",
        "dynasty": "唐",
        "collection_info": null
    },
    {
        "title": "詶宇文少府见赠桃竹书筒",
        "author": "李白",
        "content": "桃竹书筒绮绣文，良工巧妙称绝羣。\n灵心圆映三江月，彩质迭成五色云。\n中藏宝诀峨眉去，千里提携长忆君。",
        "dynasty": "唐",
        "collection_info": null
    },
    {
        "title": "五月东鲁行荅汶上君",
        "author": "李白",
        "content": "五月梅始黄，蚕凋桑柘空。\n鲁人重织作，机杼鸣帘栊。\n顾余不及仕，学剑来山东。\n举鞭访前途，获笑汶上翁。\n下愚忽壮士，未足论穷通。\n我以一箭书，能取聊城功。\n终然不受赏，羞与时人同。\n西归去直道，落日昏阴虹。\n此去尔勿言，甘心为转蓬。",
        "dynasty": "唐",
        "collection_info": null
    },
    {
        "title": "早秋单父南楼詶窦公衡",
        "author": "李白",
        "content": "白露见日灭，红颜随霜凋。\n别君若俯仰，春芳辞秋条。\n泰山嵯峨夏云在，疑是白波涨东海。\n散为飞雨川上来，遥帷却卷清浮埃。\n知君独坐青轩下，此时结念同所怀。\n我闭南楼看道书，幽帘清寂在仙居。\n曾无好事来相访，赖尔高文一起予。",
        "dynasty": "唐",
        "collection_info": null
    },
    {
        "title": "山中问荅",
        "author": "李白",
        "content": "问余何意栖碧山，笑而不荅心自闲。\n桃花流水窅然去，别有天地非人间。",
        "dynasty": "唐",
        "collection_info": null
    },
    {
        "title": "荅友人赠乌纱帽",
        "author": "李白",
        "content": "领得乌纱帽，全胜白接䍦。\n山人不照镜，稚子道相宜。",
        "dynasty": "唐",
        "collection_info": null
    },
    {
        "title": "詶张司马赠墨",
        "author": "李白",
        "content": "上党碧松烟，夷陵丹砂末。\n兰麝凝珍墨，精光乃堪掇。\n黄头奴子双鸦鬟，锦囊养之怀袖间。\n今日赠予兰亭去，兴来洒笔会稽山。",
        "dynasty": "唐",
        "collection_info": null
    },
    {
        "title": "荅湖州迦叶司马问白是何人",
        "author": "李白",
        "content": "青莲居士谪仙人，酒肆藏名三十春。\n湖州司马何须问，金粟如来是后身。",
        "dynasty": "唐",
        "collection_info": null
    },
    {
        "title": "荅长安崔少府叔封游终南翠微寺太宗皇帝金沙泉见寄",
        "author": "李白",
        "content": "河伯见海若，傲然夸秋水。\n小物昧远图，宁知通方士。\n多君紫霄意，独往苍山裏。\n地古寒云深，岩高长风起。\n初登翠微岭，復憩金沙泉。\n践苔朝霜滑，弄波夕月圆。\n饮彼石下流，结萝宿溪烟。\n鼎湖梦渌水，龙驾空茫然。\n早行子午关，却登山路远。\n拂琴听霜猨，灭烛乃星饭。\n人烟无明异，鸟道绝往返。\n攀厓倒青天，下视白日晚。\n既过石门隐，还唱石潭歌。\n涉雪搴紫芳，濯缨想清波。\n此人不可见，此地君自过。\n为余谢风泉，其如幽意何。",
        "dynasty": "唐",
        "collection_info": null
    },
    {
        "title": "詶崔五郎中",
        "author": "李白",
        "content": "朔云横高天，万里起秋色。\n壮士心飞扬，落日空叹息。\n长啸出原野，凛然寒风生。\n幸遭圣明时，功业犹未成。\n奈何怀良图，郁悒独愁坐。\n杖策寻英豪，立谈乃知我。\n崔公生民秀，缅邈青云姿。\n制作参造化，託讽含神祇。\n海岳尚可倾，吐诺终不移。\n是时霜飙寒，逸兴临华池。\n起舞拂长剑，四座皆扬眉。\n因得穷懽情，赠我以新诗。\n又结汗漫期，九垓远相待。\n举身憩蓬壶，濯足弄沧海。\n从此凌倒景，一去无时还。\n朝游明光宫，暮入阊阖关。\n但得长把袂，何必嵩丘山。",
        "dynasty": "唐",
        "collection_info": null
    },
    {
        "title": "以诗代书荅元丹丘",
        "author": "李白",
        "content": "青鸟海上来，今朝发何处。\n口衔云锦字，与我忽飞去。\n鸟去凌紫烟，书留绮窗前。\n开缄方一笑，乃是故人传。\n故人深相勖，忆我劳心曲。\n离居在咸阳，三见秦草绿。\n置书双袂间，引领不暂闲。\n长望杳难见，浮云横远山。",
        "dynasty": "唐",
        "collection_info": null
    },
    {
        "title": "金门荅苏秀才",
        "author": "李白",
        "content": "君还石门日，朱火始改木。\n春草如有情，山中尚含绿。\n折芳愧遥忆，永路当自勖。\n远见故人心，平生以此足。\n巨海纳百川，麟阁多才贤。\n献书入金阙，酌醴奉琼筵。\n屡忝白云唱，恭闻黄竹篇。\n恩光照拙薄，云汉希腾迁。\n铭鼎倘云逐，扁丹方渺然。\n我留在金门，君去卧丹壑。\n未果三山期，遥欣一丘乐。\n玄珠寄象罔，赤水非寥廓。\n愿狎东海鸥，共营西山药。\n栖岩君寂灭，处世余龙蠖。\n良辰不同赏，永日应闲居。\n鸟吟檐间树，花落窗下书。\n缘溪见绿篠，隔岫窥红蕖。\n采薇行笑歌，眷我情何已。\n月出石镜间，松鸣风琴裏。\n得心自虚妙，外物空颓靡。\n身世如两忘，从君老烟水。",
        "dynasty": "唐",
        "collection_info": null
    },
    {
        "title": "詶坊州王司马与阎正字对雪见赠",
        "author": "李白",
        "content": "游子东南来，自宛适京国。\n飘然无心云，倏忽復西北。\n访戴昔未偶，寻嵇此相得。\n愁颜发新懽，终宴叙前识。\n阎公汉庭旧，沈郁富才力。\n价重铜龙楼，声高重门侧。\n宁期此相遇，华馆陪游息。\n积雪明远峰，寒城锁春色。\n主人苍生望，假我青云翼。\n风水如见资，投竿佐皇极。",
        "dynasty": "唐",
        "collection_info": null
    },
    {
        "title": "詶中都小吏携斗酒双鱼于逆旅见赠",
        "author": "李白",
        "content": "鲁酒若琥珀，汶鱼紫锦鳞。\n山东豪吏有俊气，手携此物赠远人。\n意气相倾两相顾，斗酒双鱼表情素。\n双鳃呀呷鳍鬣张，蹳刺银盘欲飞去。\n呼儿拂几霜刃挥，红肌花落白雪霏。\n为君下筯一餐饱，醉着金鞍上马归。",
        "dynasty": "唐",
        "collection_info": null
    },
    {
        "title": "詶张卿夜宿南陵见赠",
        "author": "李白",
        "content": "月出鲁城东，明如天上雪。\n鲁女惊莎鸡，鸣机应秋节。\n当君相思夜，火落金风高。\n河汉挂户牖，欲济无轻舠。\n我昔辞林丘，云龙忽相见。\n客星动太微，朝去洛阳殿。\n尔来得茂彦，七叶仕汉余。\n身为下邳客，家有圯桥书。\n傅说未梦时，终当起岩野。\n万古骑辰星，光辉照天下。\n与君各未遇，长策委蒿莱。\n宝刀隐玉匣，锈涩空莓苔。\n遂令世上愚，轻我土与灰。\n一朝攀龙去，鼃黾安在哉？\n故山定有酒，与尔倾金罍。",
        "dynasty": "唐",
        "collection_info": null
    },
    {
        "title": "詶岑勋见寻就元丹丘对酒相待以诗见招",
        "author": "李白",
        "content": "黄鹤东南来，寄书写心曲。\n倚松开其缄，忆我肠断续。\n不以千里遥，命驾来相招。\n中逢元丹丘，登岭宴碧霄。\n对酒忽思我，长啸临清飙。\n蹇予未相知，茫茫绿云垂。\n俄然素书及，解此长渴饥。\n策马望山月，途穷造阶墀。\n喜兹一会面，若覩琼树枝。\n忆君我远来，我懽方速至。\n开颜酌美酒，乐极忽成醉。\n我情既不浅，君意方亦深。\n相知两相得，一顾轻千金。\n且向山客笑，与君论素心。",
        "dynasty": "唐",
        "collection_info": null
    },
    {
        "title": "荅从弟幼成过西园见赠",
        "author": "李白",
        "content": "一身自潇洒，万物何嚣諠。\n拙薄谢明时，栖闲归故园。\n二季过旧壑，四邻驰华轩。\n衣剑照松宇，宾徒光石门。\n山童荐珍果，野老开芳樽。\n上陈樵渔事，下叙农圃言。\n昨来荷花满，今见兰苕繁。\n一笑復一歌，不知夕景昏。\n醉罢同所乐，此情难具论。",
        "dynasty": "唐",
        "collection_info": null
    },
    {
        "title": "詶王补阙惠翼庄庙宋丞泚赠别",
        "author": "李白",
        "content": "学道三千春，自言羲和人。\n轩盖宛若梦，云松长相亲。\n偶将二公合，復与三山邻。\n喜结海上契，自为天外宾。\n鸾翮我先铩，龙性君莫驯。\n朴散不尚古，时讹皆失真。\n勿踏荒溪坡，朅来浩然津。\n薜带何辞楚，桃源堪避秦。\n世迫且离别，心在期隐沦。\n酬赠非炯诫，永言铭佩绅。",
        "dynasty": "唐",
        "collection_info": null
    },
    {
        "title": "詶裴侍御对雨感时见赠",
        "author": "李白",
        "content": "雨色秋来寒，风严清江爽。\n孤高绣衣人，潇洒青霞赏。\n平生多感激，忠义非外奖。\n祸连积怨生，事及徂川往。\n楚邦有壮士，鄢郢翻扫荡。\n申包哭秦庭，泣血将安仰。\n鞭尸辱已及，堂上罗宿莽。\n颇似今之人，蟊贼陷忠谠。\n渺然一水隔，何由税归鞅。\n日夕听猨怨，怀贤盈梦想。",
        "dynasty": "唐",
        "collection_info": null
    },
    {
        "title": "詶崔侍御",
        "author": "李白",
        "content": "严陵不从万乘游，归卧空山钓碧流。\n自是客星辞帝座，元非太白醉扬州。",
        "dynasty": "唐",
        "collection_info": null
    },
    {
        "title": "翫月金陵城西孙楚酒楼达曙歌吹日晚乘醉着紫绮裘乌纱巾与酒客数人棹歌秦淮往石头访崔四侍御",
        "author": "李白",
        "content": "昨翫西城月，青天垂玉钩。\n朝沽金陵酒，歌吹孙楚楼。\n忽忆绣衣人，乘船往石头。\n草裹乌纱巾，倒被紫绮裘。\n两岸拍手笑，疑是王子猷。\n酒客十数公，崩腾醉中流。\n谑浪棹海客，喧呼傲阳侯。\n半道逢吴姬，卷帘出揶揄。\n我忆君到此，不知狂与羞。\n一月一见君，三杯便回桡。\n舍舟共连袂，行上南渡桥。\n兴发歌绿水，秦客为之摇。\n鸡鸣復相招，清宴逸云霄。\n赠我数百字，字字凌风飙。\n繫之衣裘上，相忆每长谣。",
        "dynasty": "唐",
        "collection_info": null
    },
    {
        "title": "江上答崔宣城",
        "author": "李白",
        "content": "太华三芙蓉，明星玉女峰。\n寻仙下西岳，陶令忽相逢。\n问我将何事，湍波历几重。\n貂裘非季子，鹤氅似王恭。\n谬忝燕台召，而陪郭隗踪。\n水流知入海，云去或从龙。\n树绕芦洲月，山鸣鹊镇钟。\n还期如可访，台岭荫长松。",
        "dynasty": "唐",
        "collection_info": null
    },
    {
        "title": "答族侄僧中孚赠玉泉仙人掌茶",
        "author": "李白",
        "content": "常闻玉泉山，山洞多乳窟。\n仙鼠如白鸦，倒悬清溪月。\n茗生此中石，玉泉流不歇。\n根柯洒芳津，采服润肌骨。\n丛老卷绿叶，枝枝相接连。\n曝成仙人掌，似拍洪崖肩。\n举世未见之，其名定谁传。\n宗英乃禅伯，投赠有佳篇。\n清镜烛无盐，顾惭西子妍。\n朝坐有余兴，长吟播诸天。",
        "dynasty": "唐",
        "collection_info": null
    },
    {
        "title": "詶裴侍御留岫师弹琴见寄",
        "author": "李白",
        "content": "君同鲍明远，邀彼休上人。\n鼓琴乱白雪，秋变江上春。\n瑶草绿未衰，攀翻寄情亲。\n相思两不见，流泪空盈巾。",
        "dynasty": "唐",
        "collection_info": null
    },
    {
        "title": "张相公出镇荆州寻除太子詹事余时流夜郎行至江夏与张公去千里公因太府丞王昔使车寄罗衣二事及五月五日赠余诗余答以此诗",
        "author": "李白",
        "content": "张衡殊不乐，应有四愁诗。\n惭君锦绣段，赠我慰相思。\n鸿鹄復矫翼，凤凰忆故池。\n荣乐一如此，商山老紫芝。",
        "dynasty": "唐",
        "collection_info": null
    },
    {
        "title": "醉后荅丁十八以诗讥余搥碎黄鹤楼",
        "author": "李白",
        "content": "黄鹤高楼已槌碎，黄鹤仙人无所依。\n黄鹤上天诉玉帝，却放黄鹤江南归。\n神明太守再雕饰，新图粉壁还芳菲。\n一州笑我为狂客，少年往往来相讥。\n君平帘下谁家子，云是辽东丁令威。\n作诗调我惊逸兴，白云遶笔窗前飞。\n待取明朝酒醒罢，与君烂漫寻春晖。",
        "dynasty": "唐",
        "collection_info": null
    },
    {
        "title": "荅裴侍御先行至石头驿以书见招期月满泛洞庭",
        "author": "李白",
        "content": "君至石头驿，寄书黄鹤楼。\n开缄识远意，速此南行舟。\n风水无定准，湍波或滞留。\n忆昨新月生，西檐若琼钩。\n今来何所似，破镜悬清秋。\n恨不三五明，平湖泛澄流。\n此欢竟莫遂，狂杀王子猷。\n巴陵定遥远，持赠解人忧。",
        "dynasty": "唐",
        "collection_info": null
    },
    {
        "title": "荅高山人兼呈权顾二侯",
        "author": "李白",
        "content": "虹霓掩天光，哲后起康济。\n应运生夔龙，开元扫氛翳。\n太微廓金镜，端拱清遐裔。\n轻尘集嵩岳，虚点盛明意。\n谬挥紫泥诏，献纳青云际。\n谗惑英主心，恩疎佞臣计。\n仿徨庭阙下，叹息光阴逝。\n未作仲宣诗，先流贾生涕。\n挂帆秋江上，不为云罗制。\n山海向东倾，百川无尽势。\n我于鸱夷子，相去千余岁。\n运阔英达稀，同风遥执袂。\n登舻望远水，忽见沧浪枻。\n高士何处来，虚舟渺安繫。\n衣貌本淳古，文章多佳丽。\n延引故乡人，风义未沦替。\n顾侯达语默，权子识通蔽。\n曾是无心云，俱为此留滞。\n双萍易飘转，独鹤思凌厉。\n明晨去潇湘，共谒苍梧帝。",
        "dynasty": "唐",
        "collection_info": null
    },
    {
        "title": "荅杜秀才五松见赠",
        "author": "李白",
        "content": "昔献长杨赋，天开云雨欢。\n当时待诏承明裏，皆道扬雄才可观。\n勅赐飞龙二天马，黄金络头白玉鞍。\n浮云蔽日去不返，总为秋风摧紫兰。\n角巾东出商山道，采秀行歌咏芝草。\n路逢园绮笑向人，两君解来一何好。\n闻道金陵龙虎盘，还同谢朓望长安。\n千峰夹水向秋浦，五松名山当夏寒。\n铜井炎炉歊九天，赫如铸鼎荆山前。\n陶公瞿铄呵赤电，回禄睢盱扬紫烟。\n此中岂是久留处，便欲烧丹从列仙。\n爱听松风且高卧，飕飕吹尽炎氛过。\n登崖独立望九州，阳春欲奏谁相和。\n闻君往年游锦城，章仇尚书倒屣迎。\n飞笺洛绎奏明主，天书降问迴恩荣。\n骯脏不能就珪组，至今空扬高蹈名。\n夫子工文绝世奇，五松新作天下推。\n吾非谢尚邀彦伯，异代风流各一时。\n一时相逢乐在今，袖拂白云开素琴，弹为三峡流泉音。\n从兹一别武陵去，去后桃花春水深。",
        "dynasty": "唐",
        "collection_info": null
    },
    {
        "title": "至陵阳山登天柱石詶韩侍御见招隐黄山",
        "author": "李白",
        "content": "韩众骑白鹿，西往华山中。\n玉女千余人，相随在云空。\n见我传秘诀，精诚与天通。\n何意到陵阳，游目送飞鸿。\n天子昔避狄，与君亦乘骢。\n拥兵五陵下，长策遏胡戎。\n时泰解绣衣，脱身若飞蓬。\n鸾凤翻羽翼，啄粟坐樊笼。\n海鹤一笑之，思归向辽东。\n黄山过石柱，巘崿上攒丛。\n因巢翠玉树，忽见浮丘公。\n又引王子乔，吹笙舞松风。\n朗咏紫霞篇，请开蘂珠宫。\n步纲绕碧落，倚树招青童。\n何日可携手，遗形入无穷。",
        "dynasty": "唐",
        "collection_info": null
    },
    {
        "title": "詶崔十五见招",
        "author": "李白",
        "content": "尔有鸟迹书，相招琴溪饮。\n手迹尺素中，如天落云锦。\n读罢向空笑，疑君在我前。\n长吟字不灭，怀袖且三年。",
        "dynasty": "唐",
        "collection_info": null
    },
    {
        "title": "荅王十二寒夜独酌有怀",
        "author": "李白",
        "content": "昨夜吴中雪，子猷佳兴发。\n万里浮云卷碧山，青天中道流孤月。\n孤月沧浪河汉清，北斗错落长庚明。\n怀余对酒夜霜白，玉床金井水峥嵘。\n人生飘忽百年内，且须酣畅万古情。\n君不能狸膏金距学鬬鸡，坐令鼻息吹虹霓。\n君不能学哥舒横行青海夜带刀，西屠石堡取紫袍。\n吟诗作赋北牕裏，万言不直一杯水。\n世人闻此皆掉头，有如东风射马耳。\n鱼目亦笑我，请与明月同。\n骅骝拳跼不能食，蹇驴得志鸣春风。\n折杨皇华合流俗，晋君听琴枉清角。\n巴人谁肯和阳春，楚地由来贱奇璞。\n黄金散尽交不成，白首为儒身被轻。\n一谈一笑失颜色，苍蝇贝锦喧谤声。\n曾参岂是杀人者，谗言三及慈母惊。\n与君论心握君手，荣辱于余亦何有。\n孔圣犹闻伤凤麟，董龙更是何鸡狗。\n一生傲岸苦不谐，恩疎媒劳志多乖。\n严陵高揖汉天子，何必长剑拄颐事玉阶。\n达亦不足贵，穷亦不足悲。\n韩信羞将绛灌比，祢衡耻逐屠沽儿。\n君不见李北海，英风豪气今何在？\n君不见裴尚书，土坟三尺蒿棘居。\n少年早欲五湖去，见此弥将钟鼎疎。",
        "dynasty": "唐",
        "collection_info": null
    },
    {
        "title": "游南阳白水登石激作",
        "author": "李白",
        "content": "朝涉白水源，暂与人俗疎。\n岛屿佳境色，江天涵清虚。\n目送去海云，心闲游川鱼。\n长歌尽落日，乘月归田庐。",
        "dynasty": "唐",
        "collection_info": null
    },
    {
        "title": "游南阳清泠泉",
        "author": "李白",
        "content": "惜彼落日暮，爱此寒泉清。\n西辉逐流水，荡漾游子情。\n空歌望云月，曲尽长松声。",
        "dynasty": "唐",
        "collection_info": null
    },
    {
        "title": "寻鲁城北范居士失道落苍耳中见范置酒摘苍耳作",
        "author": "李白",
        "content": "雁度秋色远，日静无云时。\n客心不自得，浩漫将何之。\n忽忆范野人，闲园养幽姿。\n茫然起逸兴，但恐行来迟。\n城壕失往路，马首迷荒陂。\n不惜翠云裘，遂为苍耳欺。\n入门且一笑，把臂君为谁。\n酒客爱秋蔬，山盘荐霜梨。\n他筵不下筯，此席忘朝饥。\n酸枣垂北郭，寒瓜蔓东篱。\n还倾四五酌，自咏猛虎词。\n近作十日欢，远为千载期。\n风流自簸荡，谑浪偏相宜。\n酣来上马去，却笑高阳池。",
        "dynasty": "唐",
        "collection_info": null
    },
    {
        "title": "东鲁门泛舟二首 一",
        "author": "李白",
        "content": "日落沙明天倒开，波摇石动水萦迴。\n轻舟泛月寻溪转，疑是山隐雪后来。",
        "dynasty": "唐",
        "collection_info": null
    },
    {
        "title": "东鲁门泛舟二首 二",
        "author": "李白",
        "content": "水作青龙盘石堤，桃花夹岸鲁门西。\n若教月下乘舟去，何啻风流到剡溪。",
        "dynasty": "唐",
        "collection_info": null
    },
    {
        "title": "秋猎孟诸夜归置酒单父东楼观妓",
        "author": "李白",
        "content": "倾晖速短炬，走海无停川。\n冀餐圆丘草，欲以还颓年。\n此事不可得，微生若浮烟。\n骏发跨名驹，雕弓控鸣弦。\n鹰豪鲁草白，狐兔多肥鲜。\n邀遮相驰逐，遂出城东田。\n一扫四野空，喧呼鞍马前。\n归来献所获，炮炙宜霜天。\n出舞两美人，飘飖若云仙。\n留欢不知疲，清晓方来旋。",
        "dynasty": "唐",
        "collection_info": null
    },
    {
        "title": "游泰山六首 一",
        "author": "李白",
        "content": "四月上泰山，石屏御道开。\n六龙过万壑，涧谷随萦迴。\n马迹遶碧峯，于今满青苔。\n飞流洒绝巘，水急松声哀。\n北眺崿嶂奇，倾崖向东摧。\n洞门闭石扇，地底兴云雷。\n登高望蓬瀛，想象金银台。\n天门一长啸，万里清风来。\n玉女四五人，飘飖下九垓。\n含笑引素手，遗我流霞杯。\n稽首再拜之，自愧非仙才。\n旷然小宇宙，弃世何悠哉。",
        "dynasty": "唐",
        "collection_info": null
    },
    {
        "title": "游泰山六首 二",
        "author": "李白",
        "content": "清晓骑白鹿，直上天门山。\n山际逢羽人，方瞳好容颜。\n扪萝欲就语，却掩青云关。\n遗我鸟迹书，飘然落岩间。\n其字乃上古，读之了不闲。\n感此三叹息，从师方未还。",
        "dynasty": "唐",
        "collection_info": null
    },
    {
        "title": "游泰山六首 三",
        "author": "李白",
        "content": "平明登日观，举手开云关。\n精神四飞扬，如出天地间。\n黄河从西来，窈窕入远山。\n凭崖揽八极，目尽长空闲。\n偶然值青童，绿髮双云鬟。\n笑我晚学仙，蹉跎凋朱颜。\n踌躇忽不见，浩荡难追攀。",
        "dynasty": "唐",
        "collection_info": null
    },
    {
        "title": "游泰山六首 四",
        "author": "李白",
        "content": "清斋三千日，裂素写道经。\n吟诵有所得，众神卫我形。\n云行信长风，飒若羽翼生。\n攀崖上日观，伏槛窥东溟。\n海色动远山，天鸡已先鸣。\n银台出倒景，白浪翻长鲸。\n安得不死药，高飞向蓬瀛。",
        "dynasty": "唐",
        "collection_info": null
    },
    {
        "title": "游泰山六首 五",
        "author": "李白",
        "content": "日观东北倾，两崖夹双石。\n海水落眼前，天光遥空碧。\n千峯争攒聚，万壑绝凌历。\n缅彼鹤上仙，去无云中迹。\n长松入云汉，远望不盈尺。\n山花异人间，五月雪中白。\n终当遇安期，于此炼玉液。",
        "dynasty": "唐",
        "collection_info": null
    },
    {
        "title": "游泰山六首 六",
        "author": "李白",
        "content": "朝饮王母池，暝投天门关。\n独抱绿绮琴，夜行青山间。\n山明月露白，夜静松风歇。\n仙人游碧峯，处处笙歌发。\n寂静娱清晖，玉真连翠微。\n想象鸾凤舞，飘飖龙虎衣。\n扪天摘匏瓜，恍惚不忆归。\n举手弄清浅，误攀织女机。\n明晨坐相失，但见五云飞。",
        "dynasty": "唐",
        "collection_info": null
    },
    {
        "title": "秋夜与刘砀山泛宴喜亭池",
        "author": "李白",
        "content": "明宰试舟楫，张灯宴华池。\n文招梁苑客，歌动郢中儿。\n月色望不尽，空天交相宜。\n令人欲泛海，只待长风吹。",
        "dynasty": "唐",
        "collection_info": null
    },
    {
        "title": "携妓登梁王栖霞山孟氏桃园中",
        "author": "李白",
        "content": "碧草已满地，柳与梅争春。\n谢公自有东山妓，金屏笑坐如花人。\n今日非昨日，明日还復来。\n白髮对绿酒，强歌心已摧。\n君不见梁王池上月，昔照梁王樽酒中。\n梁王已去明月在，黄鹂愁醉啼春风。\n分明感激眼前事，莫惜醉卧桃园东。",
        "dynasty": "唐",
        "collection_info": null
    },
    {
        "title": "与从侄杭州刺史良游天竺寺",
        "author": "李白",
        "content": "挂席凌蓬丘，观涛憩樟楼。\n三山动逸兴，五马同遨游。\n天竺森在眼，松风飒惊秋。\n览云测变化，弄水穷清幽。\n迭嶂隔遥海，当轩写归流。\n诗成傲云月，佳趣满吴洲。",
        "dynasty": "唐",
        "collection_info": null
    },
    {
        "title": "同友人舟行游台越作",
        "author": "李白",
        "content": "楚臣伤江枫，谢客拾海月。\n怀沙去潇湘，挂席泛溟渤。\n蹇予访前迹，独往造穷髮。\n古人不可攀，去若浮云没。\n愿言弄倒景，从此炼真骨。\n华顶窥绝溟，蓬壶望超忽。\n不知青春度，但怪绿芳歇。\n空持钓鳌心，从此谢魏阙。",
        "dynasty": "唐",
        "collection_info": null
    },
    {
        "title": "下终南山过斛斯山人宿置酒",
        "author": "李白",
        "content": "暮从碧山下，山月随人归。\n却顾所来径，苍苍横翠微。\n相携及田家，童稚开荆扉。\n绿竹入幽径，青萝拂行衣。\n欢言得所憩，美酒聊共挥。\n长歌吟松风，曲尽河星稀。\n我醉君復乐，陶然共忘机。",
        "dynasty": "唐",
        "collection_info": null
    },
    {
        "title": "朝下过卢郎中叙旧游",
        "author": "李白",
        "content": "君登金华省，我入银台门。\n幸遇圣明主，俱承云雨恩。\n復此休浣时，闲为畴昔言。\n却话山海事，宛然林壑存。\n明湖思晓月，迭嶂忆清猿。\n何由返初服，田野醉芳樽。",
        "dynasty": "唐",
        "collection_info": null
    },
    {
        "title": "侍从游宿温泉宫作",
        "author": "李白",
        "content": "羽林十二将，罗列应星文。\n霜仗悬秋月，霓旌卷夜云。\n严更千户肃，清乐九天闻。\n日出瞻佳气，葱葱绕圣君。",
        "dynasty": "唐",
        "collection_info": null
    },
    {
        "title": "邯郸南亭观妓",
        "author": "李白",
        "content": "歌鼓燕赵儿，魏姝弄鸣丝。\n粉色艳日彩，舞袖拂花枝。\n把酒顾美人，请歌邯郸词。\n清筝何缭绕，度曲绿云垂。\n平原君安在，科斗生古池。\n座客三千人，于今知有谁。\n我辈不作乐，但为后代悲。",
        "dynasty": "唐",
        "collection_info": null
    },
    {
        "title": "春日游罗敷潭",
        "author": "李白",
        "content": "行歌入谷口，路尽无人跻。\n攀崖度绝壑，弄水寻迴溪。\n云从石上起，客到花间迷。\n淹留未尽兴，日落羣峯西。",
        "dynasty": "唐",
        "collection_info": null
    },
    {
        "title": "春陪商州裴使君游石娥溪",
        "author": "李白",
        "content": "裴公有僊标，拔俗数千丈。\n澹荡沧洲云，飘飖紫霞想。\n剖竹商洛间，政成心已闲。\n萧条出世表，冥寂闭玄关。\n我来属芳节，解榻时相悦。\n褰帷对云峯，扬袂指松雪。\n蹔出东城边，遂游西岩前。\n横天耸翠壁，喷壑鸣红泉。\n寻幽殊未歇，爱此春光发。\n溪傍饶名花，石上有好月。\n命驾归去来，露华生翠苔。\n淹留惜将晚，復听清猨哀。\n清猨断人肠，游子思故乡。\n明发首东路，此懽焉可忘。",
        "dynasty": "唐",
        "collection_info": null
    },
    {
        "title": "陪从祖济南太守泛鹊山湖三首 一",
        "author": "李白",
        "content": "初谓鹊山近，宁知湖水遥。\n此行殊访戴，自可缓归桡。",
        "dynasty": "唐",
        "collection_info": null
    },
    {
        "title": "陪从祖济南太守泛鹊山湖三首 二",
        "author": "李白",
        "content": "湖阔数千里，湖光摇碧山。\n湖西正有月，独送李膺还。",
        "dynasty": "唐",
        "collection_info": null
    },
    {
        "title": "陪从祖济南太守泛鹊山湖三首 三",
        "author": "李白",
        "content": "水入北湖去，舟从南浦回。\n遥看鹊山转，却似送人来。",
        "dynasty": "唐",
        "collection_info": null
    },
    {
        "title": "春日陪杨江宁及诸官宴北湖感古作",
        "author": "李白",
        "content": "昔闻颜光禄，攀龙宴京湖。\n楼船入天镜，帐殿开云衢。\n君王歌大风，如乐丰沛都。\n延年献佳作，邈与诗人俱。\n我来不及此，独立钟山孤。\n杨宰穆清风，芳声腾海隅。\n英僚满四座，粲若琼林敷。\n鹢首弄倒景，蛾眉缀明珠。\n新弦采梨园，古舞娇吴歈。\n曲度绕云汉，听者皆欢娱。\n鸡栖何嘈嘈，沿月沸笙竽。\n古之帝宫苑，今乃人樵苏。\n感此劝一觞，愿君覆瓢壶。\n荣盛当作乐，无令后贤吁。",
        "dynasty": "唐",
        "collection_info": null
    },
    {
        "title": "宴郑参卿山池",
        "author": "李白",
        "content": "尔恐碧草晚，我畏朱颜移。\n愁看杨花飞，置酒正相宜。\n歌声送落日，舞影迴清池。\n今夕不尽杯，留欢更邀谁。",
        "dynasty": "唐",
        "collection_info": null
    },
    {
        "title": "游谢氏山亭",
        "author": "李白",
        "content": "沦老卧江海，再欢天地清。\n病闲久寂寞，岁物徒芬荣。\n借君西池游，聊以散我情。\n扫雪松下去，扪萝石道行。\n谢公池塘上，春草飒已生。\n花枝拂人来，山鸟向我鸣。\n田家有美酒，落日与之倾。\n醉罢弄归月，遥欣稚子迎。",
        "dynasty": "唐",
        "collection_info": null
    },
    {
        "title": "把酒问月",
        "author": "李白",
        "content": "青天有月来几时，我今停杯一问之。\n人攀明月不可得，月行却与人相随。\n皎如飞镜临丹阙，绿烟灭尽清辉发。\n但见宵从海上来，宁知晓向云间没。\n白兔捣药秋復春，嫦娥孤栖与谁邻。\n今人不见古时月，今月曾经照古人。\n古人今人若流水，共看明月皆如此。\n唯愿当歌对酒时，月光长照金樽裏。",
        "dynasty": "唐",
        "collection_info": null
    },
    {
        "title": "同族侄评事黯游昌禅师山池二首 一",
        "author": "李白",
        "content": "远公爱康乐，为我开禅关。\n萧然松石下，何异清凉山。\n花将色不染，水与心俱闲。\n一坐度小劫，观空天地间。",
        "dynasty": "唐",
        "collection_info": null
    },
    {
        "title": "同族侄评事黯游昌禅师山池二首 二",
        "author": "李白",
        "content": "客来花雨际，秋水落金池。\n片石寒青锦，疎杨挂绿丝。\n高僧拂玉柄，童子献霜梨。\n惜去爱佳景，烟萝欲暝时。",
        "dynasty": "唐",
        "collection_info": null
    },
    {
        "title": "金陵凤凰台置酒",
        "author": "李白",
        "content": "置酒延落景，金陵凤凰台。\n长波写万古，心与云俱开。\n借问往昔时，凤凰为谁来。\n凤凰去已久，正当今日迴。\n明君越羲轩，天老坐三台。\n豪士无所用，弹弦醉金罍。\n东风吹山花，安可不尽杯。\n六帝没幽草，深宫冥绿苔。\n置酒勿復道，歌钟但相催。",
        "dynasty": "唐",
        "collection_info": null
    },
    {
        "title": "秋浦清溪雪夜对酒客有唱山鹧鸪者",
        "author": "李白",
        "content": "披君貂襜褕，对君白玉壶。\n雪花酒上灭，顿觉夜寒无。\n客有桂阳至，能吟山鹧鸪。\n清风动窗竹，越鸟起相呼。\n持此足为乐，何烦笙与竽。",
        "dynasty": "唐",
        "collection_info": null
    },
    {
        "title": "与周刚清溪玉镜潭宴别",
        "author": "李白",
        "content": "康乐上官去，永嘉游石门。\n江亭有孤屿，千载迹犹存。\n我来游秋浦，三入桃陂源。\n千峯照积雪，万壑尽啼猨。\n兴与谢公合，文因周子论。\n扫厓去落叶，席月开清樽。\n溪当大楼南，溪水正南奔。\n迴作玉镜潭，澄明洗心魂。\n此中得佳境，可以绝嚣喧。\n清夜方归来，酣歌出平原。\n别后经此地，为余谢兰荪。",
        "dynasty": "唐",
        "collection_info": null
    },
    {
        "title": "游秋浦白笴陂二首 一",
        "author": "李白",
        "content": "何处夜行好，月明白笴陂。\n山光摇积雪，猨影挂寒枝。\n但恐佳景晚，小令归棹移。\n人来有清兴，及此有相思。",
        "dynasty": "唐",
        "collection_info": null
    },
    {
        "title": "游秋浦白笴陂二首 二",
        "author": "李白",
        "content": "白笴夜长啸，爽然溪谷寒。\n鱼龙动陂水，处处生波澜。\n天借一明月，飞来碧云端。\n故乡不可见，肠断正西看。",
        "dynasty": "唐",
        "collection_info": null
    },
    {
        "title": "宴陶家亭子",
        "author": "李白",
        "content": "曲巷幽人宅，高门大士家。\n池开照胆镜，林吐破颜花。\n绿水藏春日，青轩秘晚霞。\n若闻弦管妙，金谷不能夸。",
        "dynasty": "唐",
        "collection_info": null
    },
    {
        "title": "在水军宴韦司马楼船观妓",
        "author": "李白",
        "content": "摇曳帆在空，清流顺归风。\n诗因鼓吹发，酒为劒歌雄。\n对舞青楼妓，双鬟白玉童。\n行云且莫去，留醉楚王宫。",
        "dynasty": "唐",
        "collection_info": null
    },
    {
        "title": "流夜郎至江夏陪长史叔及薛明府宴兴德寺南阁",
        "author": "李白",
        "content": "绀殿横江上，青山落镜中。\n岸迴沙不尽，日暎水成空。\n天乐流香阁，莲舟扬晚风。\n恭陪竹林宴，留醉与陶公。",
        "dynasty": "唐",
        "collection_info": null
    },
    {
        "title": "泛沔州城南郎官湖",
        "author": "李白",
        "content": "张公多逸兴，共泛沔城隅。\n当时秋月好，不减武昌都。\n四座醉清光，为欢古来无。\n郎官爱此水，因号郎官湖。\n风流若未减，名与此山俱。",
        "dynasty": "唐",
        "collection_info": null
    },
    {
        "title": "陪侍郎叔游洞庭醉后三首 一",
        "author": "李白",
        "content": "今日竹林宴，我家贤侍郎。\n三杯容小阮，醉后发清狂。",
        "dynasty": "唐",
        "collection_info": null
    },
    {
        "title": "陪侍郎叔游洞庭醉后三首 二",
        "author": "李白",
        "content": "船上齐桡乐，湖心泛月归。\n白鸥闲不去，争拂酒筵飞。",
        "dynasty": "唐",
        "collection_info": null
    },
    {
        "title": "陪侍郎叔游洞庭醉后三首 三",
        "author": "李白",
        "content": "刬却君山好，平铺湘水流。\n巴陵无限酒，醉杀洞庭秋。",
        "dynasty": "唐",
        "collection_info": null
    },
    {
        "title": "夜泛洞庭寻裴侍御清酌",
        "author": "李白",
        "content": "日晚湘水绿，孤舟无端倪。\n明湖涨秋月，独泛巴陵西。\n过憩裴逸人，岩居陵丹梯。\n抱琴出深竹，为我弹鵾鸡。\n曲尽酒亦倾，北窗醉如泥。\n人生且行乐，何必组与珪。",
        "dynasty": "唐",
        "collection_info": null
    },
    {
        "title": "陪族叔刑部侍郎晔及中书贾舍人至游洞庭五首 一",
        "author": "李白",
        "content": "洞庭西望楚江分，水尽南天不见云。\n日落长沙秋色远，不知何处弔湘君。",
        "dynasty": "唐",
        "collection_info": null
    },
    {
        "title": "陪族叔刑部侍郎晔及中书贾舍人至游洞庭五首 二",
        "author": "李白",
        "content": "南湖秋水夜无烟，耐可乘流直上天。\n且就洞庭赊月色，将船买酒白云边。",
        "dynasty": "唐",
        "collection_info": null
    },
    {
        "title": "陪族叔刑部侍郎晔及中书贾舍人至游洞庭五首 三",
        "author": "李白",
        "content": "洛阳才子谪湘川，元礼同舟月下仙。\n记得长安还欲笑，不知何处是西天。",
        "dynasty": "唐",
        "collection_info": null
    },
    {
        "title": "陪族叔刑部侍郎晔及中书贾舍人至游洞庭五首 四",
        "author": "李白",
        "content": "洞庭湖西秋月辉，潇湘江北早鸿飞。\n醉客满船歌白苎，不知霜露入秋衣。",
        "dynasty": "唐",
        "collection_info": null
    },
    {
        "title": "陪族叔刑部侍郎晔及中书贾舍人至游洞庭五首 五",
        "author": "李白",
        "content": "帝子潇湘去不还，空余秋草洞庭间。\n淡扫明湖开玉镜，丹青画出是君山。",
        "dynasty": "唐",
        "collection_info": null
    },
    {
        "title": "楚江黄龙矶南宴杨执戟治楼",
        "author": "李白",
        "content": "五月入五洲，碧山对青楼。\n故人杨执戟，春赏楚江流。\n一见醉漂月，三杯歌棹讴。\n桂枝攀不尽，他日更相求。",
        "dynasty": "唐",
        "collection_info": null
    },
    {
        "title": "铜官山醉后绝句",
        "author": "李白",
        "content": "我爱铜官乐，千年未拟还。\n要须迴舞袖，拂尽五松山。",
        "dynasty": "唐",
        "collection_info": null
    },
    {
        "title": "与南陵常赞府游五松山",
        "author": "李白",
        "content": "安石泛溟渤，独啸长风还。\n逸韵动海上，高情出人间。\n灵异可并迹，澹然与世闲。\n我来五松下，置酒穷跻攀。\n征古绝遗老，因名五松山。\n五松何清幽，胜境美沃州。\n萧飒鸣洞壑，终年风雨秋。\n响入百泉去，听如三峡流。\n剪竹扫天花，且从傲吏游。\n龙堂若可憩，吾欲归精修。",
        "dynasty": "唐",
        "collection_info": null
    },
    {
        "title": "宣城青溪",
        "author": "李白",
        "content": "青溪胜桐庐，水木有佳色。\n山貌日高古，石容天倾侧。\n綵鸟昔未名，白猨初相识。\n不见同怀人，对之空叹息。",
        "dynasty": "唐",
        "collection_info": null
    },
    {
        "title": "与谢良辅游泾川陵岩寺",
        "author": "李白",
        "content": "乘君素舸泛泾西，宛似云门对若溪。\n且从康乐寻山水，何必东游入会稽。",
        "dynasty": "唐",
        "collection_info": null
    },
    {
        "title": "游水西简郑明府",
        "author": "李白",
        "content": "天宫水西寺，云锦照东郭。\n清湍鸣迴溪，绿水遶飞阁。\n凉风日潇洒，幽客时憩泊。\n五月思貂裘，谓言秋霜落。\n石萝引古蔓，岸笋开新箨。\n吟翫空復情，相思尔佳作。\n郑公诗人秀，逸韵宏寥廓。\n何当一来游，惬我雪山诺。",
        "dynasty": "唐",
        "collection_info": null
    },
    {
        "title": "九日登山",
        "author": "李白",
        "content": "渊明归去来，不与世相逐。\n为无杯中物，遂偶本州牧。\n因招白衣人，笑酌黄花菊。\n我来不得意，虚过重阳时。\n题舆何俊发，遂结城南期。\n筑土按响山，俯临宛水湄。\n胡人呌玉笛，越女弹霜丝。\n自作英王胄，斯乐不可窥。\n赤鲤涌琴高，白龟道冯夷。\n灵仙如彷佛，奠酹遥相知。\n古来登高人，今復几人在。\n沧洲违宿诺，明日犹可待。\n连山似惊波，合沓出溟海。\n扬袂挥四座，酩酊安所知。\n齐歌送清扬，起舞乱参差。\n宾随落叶散，帽逐秋风吹。\n别后登此台，愿言长相思。",
        "dynasty": "唐",
        "collection_info": null
    },
    {
        "title": "九日",
        "author": "李白",
        "content": "今日云景好，水绿秋山明。\n携壶酌流霞，搴菊泛寒荣。\n地远松石古，风扬弦管清。\n窥觞照欢颜，独笑还自倾。\n落帽醉山月，空歌怀友生。",
        "dynasty": "唐",
        "collection_info": null
    },
    {
        "title": "九日龙山饮",
        "author": "李白",
        "content": "九日龙山饮，黄花笑逐臣。\n醉看风落帽，舞爱月留人。",
        "dynasty": "唐",
        "collection_info": null
    },
    {
        "title": "九月十日即事",
        "author": "李白",
        "content": "昨日登高罢，今朝更举觞。\n菊花何太苦，遭此两重阳。",
        "dynasty": "唐",
        "collection_info": null
    },
    {
        "title": "陪族叔当涂宰游化城寺升公清风亭",
        "author": "李白",
        "content": "化城若化出，金牓天宫开。\n疑是海上云，飞空结楼台。\n升公湖上秀，粲然有辩才。\n济人不利己，立俗无嫌猜。\n了见水中月，青莲出尘埃。\n闲居清风亭，左右清风来。\n当暑阴广殿，太阳为裴回。\n茗酌待幽客，珍盘荐雕梅。\n飞文何洒落，万象为之摧。\n季父拥鸣琴，德声布云雷。\n虽游道林室，亦举陶潜杯。\n清乐动诸天，长松自吟哀。\n留欢若可尽，劫石乃成灰。",
        "dynasty": "唐",
        "collection_info": null
    },
    {
        "title": "登锦城散花楼",
        "author": "李白",
        "content": "日照锦城头，朝光散花楼。\n金窗夹绣户，珠箔悬银钩。\n飞梯绿云中，极目散我忧。\n暮雨向三峡，春江绕双流。\n今来一登望，如上九天游。",
        "dynasty": "唐",
        "collection_info": null
    },
    {
        "title": "登峨眉山",
        "author": "李白",
        "content": "蜀国多仙山，峨眉邈难匹。\n周流试登览，绝怪安可息。\n青冥倚天开，彩错疑画出。\n泠然紫霞赏，果得锦囊术。\n云间吟琼箫，石上弄宝瑟。\n平生有微尚，欢笑自此毕。\n烟容如在颜，尘累忽相失。\n傥逢骑羊子，携手凌白日。",
        "dynasty": "唐",
        "collection_info": null
    },
    {
        "title": "大庭库",
        "author": "李白",
        "content": "朝登大庭库，云物何苍然。\n莫辨陈郑火，空霾邹鲁烟。\n我来寻梓慎，观化入寥天。\n古木朔气多，松风如五弦。\n帝图终冥没，叹息满山川。",
        "dynasty": "唐",
        "collection_info": null
    },
    {
        "title": "登单父陶少府半月台",
        "author": "李白",
        "content": "陶公有逸兴，不与常人俱。\n筑台像半月，迴向高城隅。\n置酒望白云，商飙起寒梧。\n秋山入远海，桑柘罗平芜。\n水色渌且明，令人思镜湖。\n终当过江去，爱此暂踟蹰。",
        "dynasty": "唐",
        "collection_info": null
    },
    {
        "title": "天台晓望",
        "author": "李白",
        "content": "天台邻四明，华顶高百越。\n门标赤城霞，楼栖沧岛月。\n凭高登远览，直下见溟渤。\n云垂大鹏翻，波动巨鳌没。\n风潮争汹涌，神怪何翕忽。\n观奇迹无倪，好道心不歇。\n攀条摘朱实，服药炼金骨。\n安得生羽毛，千春卧蓬阙。",
        "dynasty": "唐",
        "collection_info": null
    },
    {
        "title": "早望海霞边",
        "author": "李白",
        "content": "四明三千里，朝起赤城霞。\n日出红光散，分辉照雪厓。\n一餐嚥琼液，五内发金沙。\n举手何所待，青龙白虎车。",
        "dynasty": "唐",
        "collection_info": null
    },
    {
        "title": "焦山望寥山",
        "author": "李白",
        "content": "石壁望松寥，宛然在碧霄。\n安得五綵虹，驾天作长桥。\n仙人如爱我，举手来相招。",
        "dynasty": "唐",
        "collection_info": null
    },
    {
        "title": "杜陵绝句",
        "author": "李白",
        "content": "南登杜陵上，北望五陵间。\n秋水明落日，流光灭远山。",
        "dynasty": "唐",
        "collection_info": null
    },
    {
        "title": "登太白峰",
        "author": "李白",
        "content": "西上太白峯，夕阳穷登攀。\n太白与我语，为我开天关。\n愿乘泠风去，直出浮云间。\n举手可近月，前行若无山。\n一别武功去，何时復见还。",
        "dynasty": "唐",
        "collection_info": null
    },
    {
        "title": "登邯郸洪波台置酒观发兵",
        "author": "李白",
        "content": "我把两赤羽，来游燕赵间。\n天狼正可射，感激无时闲。\n观兵洪波台，倚劒望玉关。\n请缨不繫越，且向燕然山。\n风引龙虎旗，歌钟昔追攀。\n击筑落高月，投壶破愁颜。\n遥知百战胜，定扫鬼方还。",
        "dynasty": "唐",
        "collection_info": null
    },
    {
        "title": "登新平楼",
        "author": "李白",
        "content": "去国登兹楼，怀归伤暮秋。\n天长落日远，水净寒波流。\n秦云起岭树，胡雁飞沙洲。\n苍苍几万里，目极令人愁。",
        "dynasty": "唐",
        "collection_info": null
    },
    {
        "title": "谒老君庙",
        "author": "李白",
        "content": "先君怀圣德，灵庙肃神心。\n草合人踪断，尘浓鸟迹深。\n流沙丹竈灭，关路紫烟沈。\n独伤千载后，空余松柏林。",
        "dynasty": "唐",
        "collection_info": null
    },
    {
        "title": "秋日登扬州西灵塔",
        "author": "李白",
        "content": "宝塔凌苍苍，登攀览四荒。\n顶高元气合，标出海云长。\n万象分空界，三天接画梁。\n水摇金剎影，日动火珠光。\n鸟拂琼帘度，霞连绣栱张。\n目随征路断，心逐去帆扬。\n露浴梧楸白，霜催橘柚黄。\n玉毫如可见，于此照迷方。",
        "dynasty": "唐",
        "collection_info": null
    },
    {
        "title": "登金陵冶城西北谢安墩",
        "author": "李白",
        "content": "晋室昔横溃，永嘉遂南奔。\n沙尘何茫茫，龙虎鬬朝昏。\n胡马风汉草，天骄蹙中原。\n哲匠感颓运，云鹏忽飞翻。\n组练照楚国，旌旗连海门。\n西秦百万众，戈甲如云屯。\n投鞭可填江，一埽不足论。\n皇运有返正，丑虏无遗魂。\n谈笑遏横流，苍生望斯存。\n冶城访古迹，犹有谢安墩。\n凭览周地险，高标绝人喧。\n想像东山姿，缅怀右军言。\n梧桐识嘉树，蕙草留芳根。\n白鹭暎春洲，青龙见朝暾。\n地古云物在，台倾禾黍繁。\n我来酌清波，于此树名园。\n功成拂衣去，归入武陵源。",
        "dynasty": "唐",
        "collection_info": null
    },
    {
        "title": "登瓦官阁",
        "author": "李白",
        "content": "晨登瓦官阁，极眺金陵城。\n钟山对北户，淮水入南荣。\n漫漫雨花落，嘈嘈天乐鸣。\n两廊振法鼓，四角吟风筝。\n杳出霄汉上，仰攀日月行。\n山空霸气灭，地古寒阴生。\n寥廓云海晚，苍茫宫观平。\n门余阊阖字，楼识凤凰名。\n雷作百山动，神扶万栱倾。\n灵光何足贵，长此镇吴京。",
        "dynasty": "唐",
        "collection_info": null
    },
    {
        "title": "登梅冈望金陵赠族侄高座寺僧中孚",
        "author": "李白",
        "content": "钟山抱金陵，霸气昔腾发。\n天开帝王居，海色照宫阙。\n羣峰如逐鹿，奔走相驰突。\n江水九道来，云端遥明没。\n时迁大运去，龙虎势休歇。\n我来属天清，登览穷楚越。\n吾宗挺禅伯，特秀鸾凤骨。\n众星罗青天，明者独有月。\n冥居顺生理，草木不剪伐。\n烟窗引蔷薇，石壁老野蕨。\n吴风谢安屐，白足傲履韈。\n几宿一下山，萧然忘干谒。\n谈经演金偈，降鹤舞海雪。\n时闻天香来，了与世事绝。\n佳游不可得，春风惜远别。\n赋诗留岩屏，千载庶不灭。",
        "dynasty": "唐",
        "collection_info": null
    },
    {
        "title": "登金陵凤凰台",
        "author": "李白",
        "content": "凤凰台上凤凰游，凤去台空江自流。\n吴宫花草埋幽径，晋代衣冠成古丘。\n三山半落青天外，二水中分白鹭洲。\n总为浮云能蔽日，长安不见使人愁。",
        "dynasty": "唐",
        "collection_info": null
    },
    {
        "title": "望庐山瀑布水二首 一",
        "author": "李白",
        "content": "西登香炉峰，南见瀑布水。\n挂流三百丈，喷壑数十里。\n歘如飞电来，隐若白虹起。\n初惊河汉落，半洒云天裏。\n仰观势转雄，壮哉造化功。\n海风吹不断，江月照还空。\n空中乱潨射，左右洗青壁。\n飞珠散轻霞，流沫沸穹石。\n而我乐名山，对之心益闲。\n无论潄琼液，还得洗尘颜。\n且谐宿所好，永愿辞人间。",
        "dynasty": "唐",
        "collection_info": null
    },
    {
        "title": "望庐山瀑布水二首 二",
        "author": "李白",
        "content": "日照香炉生紫烟，遥看瀑布挂前川。\n飞流直下三千尺，疑是银河落九天。",
        "dynasty": "唐",
        "collection_info": null
    },
    {
        "title": "登庐山五老峰",
        "author": "李白",
        "content": "庐山东南五老峰，青天削出金芙蓉。\n九江秀色可揽结，吾将此地巢云松。",
        "dynasty": "唐",
        "collection_info": null
    },
    {
        "title": "江上望皖公山",
        "author": "李白",
        "content": "奇峰出奇云，秀木含秀气。\n清宴皖公山，巉绝称人意。\n独游沧江上，终日淡无味。\n但爱兹岭高，何由讨灵异。\n默然遥相许，欲徃心莫遂。\n待吾还丹成，投迹归此地。",
        "dynasty": "唐",
        "collection_info": null
    },
    {
        "title": "望黄鹤楼",
        "author": "李白",
        "content": "东望黄鹤山，雄雄半空出。\n四面生白云，中峰倚红日。\n岩峦行穹跨，峰嶂亦冥密。\n颇闻列仙人，于此学飞术。\n一朝向蓬海，千载空石室。\n金竈生烟埃，玉潭秘清谧。\n地古遗草木，庭寒老芝朮。\n蹇予羡攀跻，因欲保闲逸。\n观奇徧诸岳，兹岭不可匹。\n结心寄青松，永悟客情毕。",
        "dynasty": "唐",
        "collection_info": null
    },
    {
        "title": "鹦鹉洲",
        "author": "李白",
        "content": "鹦鹉来过吴江水，江上洲传鹦鹉名。\n鹦鹉西飞陇山去，芳洲之树何青青。\n烟开兰叶香风暖，岸夹桃花锦浪生。\n迁客此时徒极目，长洲孤月向谁明。",
        "dynasty": "唐",
        "collection_info": null
    },
    {
        "title": "九日登巴陵置酒望洞庭水军",
        "author": "李白",
        "content": "九日天气清，登高无秋云。\n造化闢川岳，了然楚汉分。\n长风鼓横波，合沓蹙龙文。\n忆昔传游豫，楼船壮横汾。\n今兹讨鲸鲵，旌斾何缤纷。\n白羽落酒樽，洞庭罗三军。\n黄花不掇手，战鼓遥相闻。\n劒舞转颓阳，当时日停曛。\n酣歌激壮士，可以摧妖氛。\n龌龊东篱下，渊明不足羣。",
        "dynasty": "唐",
        "collection_info": null
    },
    {
        "title": "秋登巴陵望洞庭",
        "author": "李白",
        "content": "清晨登巴陵，周览无不极。\n明湖暎天光，彻底见秋色。\n秋色何苍然，际海俱澄鲜。\n山青灭远树，水绿无寒烟。\n来帆出江中，去鸟向日边。\n风清长沙浦，山空云梦田。\n瞻光惜颓髮，阅水悲徂年。\n北渚既荡漾，东流自潺湲。\n郢人唱白雪，越女歌采莲。\n听此更肠断，凭厓泪如泉。",
        "dynasty": "唐",
        "collection_info": null
    },
    {
        "title": "与夏十二登岳阳楼",
        "author": "李白",
        "content": "楼观岳阳尽，川逈洞庭开。\n雁引愁心去，山衔好月来。\n云间连下榻，天上接行杯。\n醉后凉风起，吹人舞袖迴。",
        "dynasty": "唐",
        "collection_info": null
    },
    {
        "title": "登巴陵开元寺西阁赠衡岳僧方外",
        "author": "李白",
        "content": "衡岳有阐士，五峯秀真骨。\n见君万里心，海水照秋月。\n大臣南溟去，问道皆请谒。\n洒以甘露言，清凉润肌髮。\n明湖落天镜，香阁凌银阙。\n登眺餐惠风，新花期启发。",
        "dynasty": "唐",
        "collection_info": null
    },
    {
        "title": "与贾至舍人于龙兴寺剪落梧桐枝望㴩湖",
        "author": "李白",
        "content": "剪落青梧枝，㴩湖坐可窥。\n雨洗秋山净，林光澹碧滋。\n水闲明镜转，云绕画屏移。\n千古风流事，名贤共此时。",
        "dynasty": "唐",
        "collection_info": null
    },
    {
        "title": "挂席江上待月有怀",
        "author": "李白",
        "content": "待月月未出，望江江自流。\n倏忽城西郭，青天悬玉钩。\n素华虽可揽，清景不可游。\n耿耿金波裏，空瞻鳷鹊楼。",
        "dynasty": "唐",
        "collection_info": null
    },
    {
        "title": "金陵望汉江",
        "author": "李白",
        "content": "汉江迴万里，派作九龙盘。\n横溃豁中国，崔嵬飞迅湍。\n六帝沦亡后，三吴不足观。\n我君混区宇，垂拱众流安。\n今日任公子，沧浪罢钓竿。",
        "dynasty": "唐",
        "collection_info": null
    },
    {
        "title": "秋登宣城谢朓北楼",
        "author": "李白",
        "content": "江城如画裏，山晓望晴空。\n两水夹明镜，双桥落彩虹。\n人烟寒橘柚，秋色老梧桐。\n谁念北楼上，临风怀谢公。",
        "dynasty": "唐",
        "collection_info": null
    },
    {
        "title": "望天门山",
        "author": "李白",
        "content": "天门中断楚江开，碧水东流至北迴。\n两岸青山相对出，孤帆一片日边来。",
        "dynasty": "唐",
        "collection_info": null
    },
    {
        "title": "望木瓜山",
        "author": "李白",
        "content": "早起见日出，暮见栖鸟还。\n客心自酸楚，况对木瓜山。",
        "dynasty": "唐",
        "collection_info": null
    },
    {
        "title": "登敬亭北二小山余时送客逢崔侍御并登此地",
        "author": "李白",
        "content": "送客谢亭北，逢君纵酒还。\n屈盘戏白马，大笑上青山。\n迴鞭指长安，西日落秦关。\n帝乡三千里，杳在碧云间。",
        "dynasty": "唐",
        "collection_info": null
    },
    {
        "title": "过崔八丈水亭",
        "author": "李白",
        "content": "高阁横秀气，清幽併在君。\n檐飞宛溪水，窗落敬亭云。\n猨啸风中断，渔歌月裏闻。\n闲随白鸥去，沙上自为羣。",
        "dynasty": "唐",
        "collection_info": null
    },
    {
        "title": "登广武古战场怀古",
        "author": "李白",
        "content": "秦鹿奔野草，逐之若飞蓬。\n项王气盖世，紫电明双瞳。\n呼吸八千人，横行起江东。\n赤精斩白帝，叱咤入关中。\n两龙不并跃，五纬与天同。\n楚灭无英图，汉兴有成功。\n按劒清八极，归酣歌大风。\n伊昔临广武，连兵决雌雄。\n分我一杯羹，太皇乃汝翁。\n战争有古迹，壁垒颓层穹。\n猛虎啸洞壑，饥鹰鸣秋空。\n翔云列晓阵，杀气赫长虹。\n拨乱属豪圣，俗儒安可通。\n沈湎呼竖子，狂言非至公。\n抚掌黄河曲，嗤嗤阮嗣宗。",
        "dynasty": "唐",
        "collection_info": null
    },
    {
        "title": "安州应城玉女汤作",
        "author": "李白",
        "content": "神女殁幽境，汤池流大川。\n阴阳结炎炭，造化开灵泉。\n地底烁朱火，沙傍歊素烟。\n沸珠跃明月，皎镜函空天。\n气浮兰芳满，色涨桃花然。\n精览万殊入，潜行七泽连。\n愈疾功莫尚，变盈道乃全。\n濯濯气清泚，晞髮弄潺湲。\n散下楚王国，分浇宋玉田。\n可以奉巡幸，奈何隔穷偏。\n独随朝宗水，赴海输微涓。",
        "dynasty": "唐",
        "collection_info": null
    },
    {
        "title": "之广陵宿常二南郭幽居",
        "author": "李白",
        "content": "绿水接柴门，有如桃花源。\n忘忧或假草，满院罗丛萱。\n[暝]色湖上来，微雨飞南轩。\n故人宿茅宇，夕鸟栖杨园。\n还惜诗酒别，深为江海言。\n明朝广陵道，独忆此倾樽。",
        "dynasty": "唐",
        "collection_info": null
    },
    {
        "title": "夜下征虏亭",
        "author": "李白",
        "content": "船下广陵去，月明征虏亭。\n山花如绣颊，江火似流萤。",
        "dynasty": "唐",
        "collection_info": null
    },
    {
        "title": "下途归石门旧居",
        "author": "李白",
        "content": "吴山高，越水清，握手无言伤别情。\n将欲辞君挂帆去，离魂不散烟郊树。\n此心郁怅谁能论，有愧叨承国士恩。\n云物共倾三月酒，岁时同饯五侯门。\n羡君素书尝满案，含丹照白霞色烂。\n余尝学道穷冥筌，梦中往往游仙山。\n何当脱屣谢时去，壶中别有日月天。\n俛仰人间易凋朽，钟峰五云在轩牖。\n惜别愁窥玉女窗，归来笑把洪厓手。\n隐居寺，隐居山，陶公炼液栖其间。\n灵神闭气昔登攀，恬然但觉心绪闲。\n数人不知几甲子，昨夜犹带冰霜颜。\n我离虽则岁物改，如今了然失所在。\n别君莫道不尽欢，悬知乐客遥相待。\n石门流水徧桃花，我亦曾到秦人家。\n不知何处得鸡豕，就中仍见繁桑麻。\n翛然远与世事间，装鸾驾鹤又復远。\n何必长从七贵游，劳生徒聚万金产。\n挹君去，长相思，云游雨散从此辞。\n欲知怅别心易苦，向暮春风杨柳丝。",
        "dynasty": "唐",
        "collection_info": null
    },
    {
        "title": "客中行",
        "author": "李白",
        "content": "兰陵美酒郁金香，玉椀盛来琥珀光。\n但使主人能醉客，不知何处是他乡。",
        "dynasty": "唐",
        "collection_info": null
    },
    {
        "title": "太原早秋",
        "author": "李白",
        "content": "岁落众芳歇，时当大火流。\n霜威出塞早，云色渡河秋。\n梦绕边城月，心飞故国楼。\n思归若汾水，无日不悠悠。",
        "dynasty": "唐",
        "collection_info": null
    },
    {
        "title": "奔亡道中五首 一",
        "author": "李白",
        "content": "苏武天山上，田横海岛边。\n万重关塞断，何日是归年。",
        "dynasty": "唐",
        "collection_info": null
    },
    {
        "title": "奔亡道中五首 二",
        "author": "李白",
        "content": "亭伯去安在，李陵降未归。\n愁容变海色，短服改胡衣。",
        "dynasty": "唐",
        "collection_info": null
    },
    {
        "title": "奔亡道中五首 三",
        "author": "李白",
        "content": "谈笑三军却，交游七贵疎。\n仍留一隻箭，未射鲁连书。",
        "dynasty": "唐",
        "collection_info": null
    },
    {
        "title": "奔亡道中五首 四",
        "author": "李白",
        "content": "函谷如玉关，几时可生还。\n洛阳为易水，嵩岳是燕山。\n俗变羗胡语，人多沙塞颜。\n申包惟恸哭，七日鬓毛斑。",
        "dynasty": "唐",
        "collection_info": null
    },
    {
        "title": "奔亡道中五首 五",
        "author": "李白",
        "content": "淼淼望湖水，青青芦叶齐。\n归心落何处，日没大江西。\n歇马傍春草，欲行远道迷。\n谁忍子规鸟，连声向我啼。",
        "dynasty": "唐",
        "collection_info": null
    },
    {
        "title": "郢门秋怀",
        "author": "李白",
        "content": "郢门一为客，巴月三成弦。\n朔风正摇落，行子愁归旋。\n杳杳山外日，茫茫江上天。\n人迷洞庭水，雁度潇湘烟。\n清旷谐宿好，缁磷及此年。\n百龄何荡漾，万化相推迁。\n空谒苍梧帝，徒寻溟海仙。\n已闻蓬海浅，岂见三桃圆。\n倚劒增浩叹，扪襟还自怜。\n终当游五湖，濯足沧浪泉。",
        "dynasty": "唐",
        "collection_info": null
    },
    {
        "title": "至鸭栏驿上白马矶赠裴侍御",
        "author": "李白",
        "content": "侧迭万古石，横为白马矶。\n乱流若电转，举棹扬珠辉。\n临驿卷缇幕，升堂接绣衣。\n情亲不避马，为我解霜威。",
        "dynasty": "唐",
        "collection_info": null
    },
    {
        "title": "荆门浮舟望蜀江",
        "author": "李白",
        "content": "春水月峡来，浮舟望安极。\n正是桃花流，依然锦江色。\n江色绿且明，茫茫与天平。\n逶迤巴山尽，摇曳楚云行。\n雪照聚沙雁，花飞出谷莺。\n芳洲却已转，碧树森森迎。\n流目浦烟夕，扬帆海月生。\n江陵识遥火，应到渚宫城。",
        "dynasty": "唐",
        "collection_info": null
    },
    {
        "title": "上三峡",
        "author": "李白",
        "content": "巫山夹青天，巴水流若兹。\n巴水忽可尽，青天无到时。\n三朝上黄牛，三暮行太迟。\n三朝又三暮，不觉鬓成丝。",
        "dynasty": "唐",
        "collection_info": null
    },
    {
        "title": "自巴东舟行经瞿唐峡登巫山最高峰晚还题壁",
        "author": "李白",
        "content": "江行几千里，海月十五圆。\n始经瞿唐峡，遂步巫山巅。\n巫山高不穷，巴国尽所历。\n日边攀垂萝，霞外倚穹石。\n飞步凌绝顶，极目无纤烟。\n却顾失舟壑，仰观临青天。\n青天若可扪，银汉去安在。\n望云知苍梧，记水辨瀛海。\n周游孤光晚，历览幽意多。\n积雪照空谷，悲风鸣森柯。\n归途行欲曛，佳趣尚未歇。\n江寒早啼猨，松暝已吐月。\n月色何悠悠，清猨响啾啾。\n辞山不忍听，挥策还孤舟。",
        "dynasty": "唐",
        "collection_info": null
    },
    {
        "title": "早发白帝城",
        "author": "李白",
        "content": "朝辞白帝彩云间，千里江陵一日还。\n两岸猨声啼不尽，轻舟已过万重山。",
        "dynasty": "唐",
        "collection_info": null
    },
    {
        "title": "秋下荆门",
        "author": "李白",
        "content": "霜落荆门江树空，布帆无恙挂秋风。\n此行不为鲈鱼鲙，自爱名山入剡中。",
        "dynasty": "唐",
        "collection_info": null
    },
    {
        "title": "江行寄远",
        "author": "李白",
        "content": "刳木出吴楚，危槎百余尺。\n疾风吹片帆，日暮千里隔。\n别时酒犹在，已为异乡客。\n思君不可得，愁见江水碧。",
        "dynasty": "唐",
        "collection_info": null
    },
    {
        "title": "宿五松山下荀媪家",
        "author": "李白",
        "content": "我宿五松下，寂寥无所欢。\n田家秋作苦，邻女夜舂寒。\n跪进雕胡饭，月光明素盘。\n令人惭漂母，三谢不能餐。",
        "dynasty": "唐",
        "collection_info": null
    },
    {
        "title": "下泾县陵阳溪至涩滩",
        "author": "李白",
        "content": "涩滩鸣嘈嘈，两山足猨猱。\n白波若卷雪，侧足不容舠。\n渔子与舟人，撑折万张篙。",
        "dynasty": "唐",
        "collection_info": null
    },
    {
        "title": "下陵阳沿高溪三门六剌滩",
        "author": "李白",
        "content": "三门横峻滩，六剌走波澜。\n石惊虎伏起，水状龙萦盘。\n何惭七里濑，使我欲垂竿。",
        "dynasty": "唐",
        "collection_info": null
    },
    {
        "title": "夜泊黄山闻殷十四吴吟",
        "author": "李白",
        "content": "昨夜谁为吴会吟，风生万壑振空林。\n龙惊不敢水中卧，猨啸时闻岩下音。\n我宿黄山碧溪月，听之却罢松间琴。\n朝来果是沧洲逸，酤酒醍盘饭霜栗。\n半酣更发江海声，客愁顿向杯中失。",
        "dynasty": "唐",
        "collection_info": null
    },
    {
        "title": "宿鰕湖",
        "author": "李白",
        "content": "鸡鸣发黄山，暝投鰕湖宿。\n白雨暎寒山，森森似银竹。\n提携采铅客，结荷水边沐。\n半夜四天开，星河烂人目。\n明晨大楼去，冈陇多屈伏。\n当与持斧翁，前溪伐云木。",
        "dynasty": "唐",
        "collection_info": null
    },
    {
        "title": "西施",
        "author": "李白",
        "content": "西施越溪女，出自苎萝山。\n秀色掩今古，荷花羞玉颜。\n浣纱弄碧水，自与清波闲。\n皓齿信难开，沈吟碧云间。\n句践征绝艳，扬蛾入吴关。\n提携馆娃宫，杳渺讵可攀。\n一破夫差国，千秋竟不还。",
        "dynasty": "唐",
        "collection_info": null
    },
    {
        "title": "王右军",
        "author": "李白",
        "content": "右军本清真，潇洒出风尘。\n山阴过羽客，爱此好鹅宾。\n扫素写道经，笔精妙入神。\n书罢笼鹅去，何曾别主人。",
        "dynasty": "唐",
        "collection_info": null
    },
    {
        "title": "上元夫人",
        "author": "李白",
        "content": "上元谁夫人，偏得王母娇。\n嵯峨三角髻，余髮散垂腰。\n裘披青毛锦，身着赤霜袍。\n手提嬴女儿，闲与凤吹箫。\n眉语两自笑，忽然随风飘。",
        "dynasty": "唐",
        "collection_info": null
    },
    {
        "title": "苏台览古",
        "author": "李白",
        "content": "旧苑荒台杨柳新，菱歌清唱不胜春。\n只今惟有西江月，曾照吴王宫裏人。",
        "dynasty": "唐",
        "collection_info": null
    },
    {
        "title": "越中览古",
        "author": "李白",
        "content": "越王句践破吴归，义士还乡尽锦衣。\n宫女如花满春殿，只今惟有鹧鸪飞。",
        "dynasty": "唐",
        "collection_info": null
    },
    {
        "title": "商山四皓",
        "author": "李白",
        "content": "白髮四老人，昂藏南山侧。\n偃卧松雪间，冥翳不可识。\n云窗拂青霭，石壁横翠色。\n龙虎方战争，于焉自休息。\n秦人失金镜，汉祖昇紫极。\n阴虹浊太阳，前星遂沦匿。\n一行佐明圣，倏起生羽翼。\n功成身不居，舒卷在胸臆。\n窅冥合元化，茫昧信难测。\n飞声塞天衢，万古仰遗则。",
        "dynasty": "唐",
        "collection_info": null
    },
    {
        "title": "过四皓墓",
        "author": "李白",
        "content": "我行至商洛，幽独访神仙。\n园绮復安在，云萝尚宛然。\n荒凉千古迹，芜没四坟连。\n伊昔炼金鼎，何年闭玉泉。\n陇寒惟有月，松古渐无烟。\n木魅风号去，山精雨啸旋。\n紫芝高咏罢，青史旧名传。\n今日併如此，哀哉信可怜。",
        "dynasty": "唐",
        "collection_info": null
    },
    {
        "title": "岘山怀古",
        "author": "李白",
        "content": "访古登岘首，凭高眺襄中。\n天清远峰出，水落寒沙空。\n弄珠见游女，醉酒怀山公。\n感叹发秋兴，长松鸣夜风。",
        "dynasty": "唐",
        "collection_info": null
    },
    {
        "title": "苏武",
        "author": "李白",
        "content": "苏武在匈奴，十年持汉节。\n白雁上林飞，空传一书札。\n牧羊边地苦，落日归心绝。\n渴饮月窟冰，肌餐天上雪。\n东还沙塞远，北怆河梁别。\n泣把李陵衣，相看泪成血。",
        "dynasty": "唐",
        "collection_info": null
    },
    {
        "title": "经下邳圯桥怀张子房",
        "author": "李白",
        "content": "子房未虎啸，破产不为家。\n沧海得壮士，椎秦博浪沙。\n报韩虽不成，天地皆振动。\n潜匿游下邳，岂曰非智勇。\n我来圯桥上，怀古钦英风。\n惟见碧流水，曾无黄石公。\n叹息此人去，萧条徐泗空。",
        "dynasty": "唐",
        "collection_info": null
    },
    {
        "title": "金陵三首 一",
        "author": "李白",
        "content": "晋家南渡日，此地旧长安。\n地即帝王宅，山为龙虎盘。\n金陵空壮观，天堑净波澜。\n醉客回桡去，吴歌且自欢。",
        "dynasty": "唐",
        "collection_info": null
    },
    {
        "title": "金陵三首 二",
        "author": "李白",
        "content": "地拥金陵势，城迴江水流。\n当时百万户，夹道起朱楼。\n亡国生春草，离宫没古丘。\n空余后湖月，波上对江州。",
        "dynasty": "唐",
        "collection_info": null
    },
    {
        "title": "金陵三首 三",
        "author": "李白",
        "content": "六代兴亡国，三杯为尔歌。\n苑方秦地少，山似洛阳多。\n古殿吴花草，深宫晋绮罗。\n併随人事灭，东逝与沧波。",
        "dynasty": "唐",
        "collection_info": null
    },
    {
        "title": "秋夜板桥浦泛月独酌怀谢朓",
        "author": "李白",
        "content": "天上何所有，迢迢白玉绳。\n斜低建章阙，耿耿对金陵。\n汉水旧如练，霜江夜清澄。\n长川泻落月，洲渚晓寒凝。\n独酌板桥浦，古人谁可征。\n玄晖难再得，洒酒气填膺。",
        "dynasty": "唐",
        "collection_info": null
    },
    {
        "title": "入彭蠡经松门观石镜缅怀谢康乐题诗书游览之志",
        "author": "李白",
        "content": "谢公之彭蠡，因此游松门。\n余方窥石镜，兼得穷江源。\n将欲继风雅，岂徒清心魂。\n前赏逾所见，后来道空存。\n况属临泛美，而无洲渚喧。\n漾水向东去，漳流直南奔。\n空蒙三川夕，回合千里昏。\n青桂隐遥月，绿枫鸣愁猨。\n水碧或可采，金精秘莫论。\n吾将学仙去，冀与琴高言。",
        "dynasty": "唐",
        "collection_info": null
    },
    {
        "title": "庐江主人妇",
        "author": "李白",
        "content": "孔雀东飞何处栖，庐江小吏仲卿妻。\n为客裁缝君自见，城乌独宿夜空啼。",
        "dynasty": "唐",
        "collection_info": null
    },
    {
        "title": "陪宋中丞武昌夜饮怀古",
        "author": "李白",
        "content": "清景南楼夜，风流在武昌。\n庾公爱秋月，乘兴坐胡床。\n龙笛吟寒水，天河落晓霜。\n我心还不浅，怀古醉余觞。",
        "dynasty": "唐",
        "collection_info": null
    },
    {
        "title": "望鹦鹉洲怀祢衡",
        "author": "李白",
        "content": "魏帝营八极，蚁观一祢衡。\n黄祖斗筲人，杀之受恶名。\n吴江赋鹦鹉，落笔超羣英。\n锵锵振金玉，句句欲飞鸣。\n鸷鹗啄孤凤，千春伤我情。\n五岳起方寸，隐然讵可平。\n才高竟何施，寡识冒天刑。\n至今芳洲上，兰蕙不忍生。",
        "dynasty": "唐",
        "collection_info": null
    },
    {
        "title": "宿巫山下",
        "author": "李白",
        "content": "昨夜巫山下，猨声梦裏长。\n桃花飞绿水，三月下瞿塘。\n雨色风吹去，南行拂楚王。\n高丘怀宋玉，访古一霑裳。",
        "dynasty": "唐",
        "collection_info": null
    },
    {
        "title": "金陵白杨十字巷",
        "author": "李白",
        "content": "白杨十字巷，北夹湖沟道。\n不见吴时人，空生唐年草。\n天地有反覆，宫城尽倾倒。\n六帝余古丘，樵苏泣遗老。",
        "dynasty": "唐",
        "collection_info": null
    },
    {
        "title": "谢公亭",
        "author": "李白",
        "content": "谢公离别处，风景每生愁。\n客散青天月，山空碧水流。\n池花春暎日，窗竹夜鸣秋。\n今古一相接，长歌怀旧游。",
        "dynasty": "唐",
        "collection_info": null
    },
    {
        "title": "纪南陵题五松山",
        "author": "李白",
        "content": "圣达有去就，潜光愚其德。\n鱼与龙同池，龙去鱼不测。\n当时版筑辈，岂知傅说情。\n一朝和殷羹，光气为列星。\n伊尹生空桑，捐庖佐皇极。\n桐宫放太甲，摄政无愧色。\n三年帝道明，委质终辅翼。\n旷哉至人心，万古可为则。\n时命或大缪，仲尼将奈何。\n鸾凤忽覆巢，麒麟不来过。\n龟山蔽鲁国，有斧且无柯。\n归来归去来，宵济越洪波。",
        "dynasty": "唐",
        "collection_info": null
    },
    {
        "title": "夜泊牛渚怀古",
        "author": "李白",
        "content": "牛渚西江夜，青天无片云。\n登舟望秋月，空忆谢将军。\n余亦能高咏，斯人不可闻。\n明朝挂帆席，枫叶落纷纷。",
        "dynasty": "唐",
        "collection_info": null
    },
    {
        "title": "姑孰十咏 姑孰溪",
        "author": "李白",
        "content": "爱此溪水闲，乘流兴无极。\n漾楫怕鸥惊，垂竿待鱼食。\n波飜晓霞影，岸迭春山色。\n何处浣纱人，红颜未相识。",
        "dynasty": "唐",
        "collection_info": null
    },
    {
        "title": "姑孰十咏 丹阳湖",
        "author": "李白",
        "content": "湖与元气连，风波浩难止。\n天外贾客归，云间片帆起。\n龟游莲叶上，鸟宿芦花裏。\n少女棹归舟，歌声逐流水。",
        "dynasty": "唐",
        "collection_info": null
    },
    {
        "title": "姑孰十咏 谢公宅",
        "author": "李白",
        "content": "青山日将暝，寂寞谢公宅。\n竹裏无人声，池中虚月白。\n荒庭衰草徧，废井苍苔积。\n惟有清风闲，时时起泉石。",
        "dynasty": "唐",
        "collection_info": null
    },
    {
        "title": "姑孰十咏 陵歊台",
        "author": "李白",
        "content": "旷望登古台，台高极人目。\n迭嶂列远空，杂花间平陆。\n闲云入窗牖，野翠生松竹。\n欲览碑上文，苔侵岂堪读。",
        "dynasty": "唐",
        "collection_info": null
    },
    {
        "title": "姑孰十咏 桓公井",
        "author": "李白",
        "content": "桓公名已古，废井曾未竭。\n石甃冷苍苔，寒泉湛孤月。\n秋来桐暂落，春至桃还发。\n路远人罕窥，谁能见清彻。",
        "dynasty": "唐",
        "collection_info": null
    },
    {
        "title": "姑孰十咏 慈姥竹",
        "author": "李白",
        "content": "野竹攒石生，含烟暎江岛。\n翠色落波深，虚声带寒早。\n龙吟曾未听，凤曲吹应好。\n不学蒲柳凋，贞心尝自保。",
        "dynasty": "唐",
        "collection_info": null
    },
    {
        "title": "姑孰十咏 望夫山",
        "author": "李白",
        "content": "颙望临碧空，怨情感离别。\n江草不知愁，岩花但争发。\n云山万重隔，音信千里绝。\n春去秋復来，相思几时歇。",
        "dynasty": "唐",
        "collection_info": null
    },
    {
        "title": "姑孰十咏 牛渚矶",
        "author": "李白",
        "content": "绝壁临巨川，连峰势相向。\n乱石流洑间，迴波自成浪。\n但惊羣木秀，莫测精灵状。\n更听猨夜啼，忧心醉江上。",
        "dynasty": "唐",
        "collection_info": null
    },
    {
        "title": "姑孰十咏 灵墟山",
        "author": "李白",
        "content": "丁令辞世人，拂衣向仙路。\n伏炼九丹成，方随五云去。\n松萝蔽幽洞，桃杏深隐处。\n不知曾化鹤，辽海归几度。",
        "dynasty": "唐",
        "collection_info": null
    },
    {
        "title": "姑孰十咏 天门山",
        "author": "李白",
        "content": "逈出江山上，双峰自相对。\n岸暎松色寒，石分浪花碎。\n参差远天际，缥缈晴霞外。\n落日舟去遥，迴首沈青霭。",
        "dynasty": "唐",
        "collection_info": null
    },
    {
        "title": "与元丹丘方城寺谈玄作",
        "author": "李白",
        "content": "茫茫大梦中，惟我独先觉。\n腾转风火来，假合作容貌。\n灭除昏疑尽，领略入精要。\n澄虑观此身，因得通寂照。\n朗悟前后际，始知金仙妙。\n幸逢禅居人，酌玉坐相召。\n彼我俱若丧，云山岂殊调。\n清风生虚空，明月见谈笑。\n怡然青莲宫，永愿姿游眺。",
        "dynasty": "唐",
        "collection_info": null
    },
    {
        "title": "寻高凤石门山中元丹丘",
        "author": "李白",
        "content": "寻幽无前期，乘兴不觉远。\n苍厓渺难涉，白日忽欲晚。\n未穷三四山，已历千万转。\n寂寂闻猨愁，行行见云收。\n高松来好月，空谷宜清秋。\n溪深古雪在，石断寒泉流。\n峰峦秀中天，登眺不可尽。\n丹丘遥相呼，顾我忽而哂。\n遂造穷谷间，始知静者闲。\n留欢达永夜，清晓方言还。",
        "dynasty": "唐",
        "collection_info": null
    },
    {
        "title": "安州般若水阁纳凉喜遇薛员外乂",
        "author": "李白",
        "content": "翛然金园赏，远近含晴光。\n楼台成海气，草木皆天香。\n忽逢青云士，共解丹霞裳。\n水退池上热，风生松下凉。\n吞讨破万象，搴窥临众芳。\n而我遗有漏，与君用无方。\n心垢都已灭，永言题禅房。",
        "dynasty": "唐",
        "collection_info": null
    },
    {
        "title": "鲁中都东楼醉起作",
        "author": "李白",
        "content": "昨日东楼醉，还应倒接䍦。\n阿谁扶上马，不省下楼时。",
        "dynasty": "唐",
        "collection_info": null
    },
    {
        "title": "对酒醉题屈突明府厅",
        "author": "李白",
        "content": "陶令八十日，长歌归去来。\n故人建昌宰，借问几时迴。\n风落吴江雪，纷纷入酒杯。\n山翁今已醉，舞袖为君开。",
        "dynasty": "唐",
        "collection_info": null
    },
    {
        "title": "月下独酌四首 一",
        "author": "李白",
        "content": "花间一壶酒，独酌无相亲。\n举杯邀明月，对影成三人。\n月既不解饮，影徒随我身。\n暂伴月将影，行乐须及春。\n我歌月裴回，我舞影零乱。\n醒时同交欢，醉后各分散。\n永结无情游，相期邈云汉。",
        "dynasty": "唐",
        "collection_info": null
    },
    {
        "title": "月下独酌四首 二",
        "author": "李白",
        "content": "天若不爱酒，酒星不在天。\n地若不爱酒，地应无酒泉。\n天地既爱酒，爱酒不愧天。\n已闻清比圣，復道浊如贤。\n贤圣既已饮，何必求神仙。\n三杯通大道，一斗合自然。\n但得酒中趣，勿为醒者传。",
        "dynasty": "唐",
        "collection_info": null
    },
    {
        "title": "月下独酌四首 三",
        "author": "李白",
        "content": "三月咸阳城，千花昼如锦。\n谁能春独愁，对此径须饮。\n穷通与修短，造化夙所禀。\n一樽齐死生，万事固难审。\n醉后失天地，兀然就孤枕。\n不知有吾身，此乐最为甚。",
        "dynasty": "唐",
        "collection_info": null
    },
    {
        "title": "月下独酌四首 四",
        "author": "李白",
        "content": "穷愁千万端，美酒三百杯。\n愁多酒虽少，酒倾愁不来。\n所以知酒圣，酒酣心自开。\n辞粟卧首阳，屡空饥颜回。\n当代不乐饮，虚名安用哉。\n蟹螯即金液，糟丘是蓬莱。\n且须饮美酒，乘月醉高台。",
        "dynasty": "唐",
        "collection_info": null
    },
    {
        "title": "春归终南山松龛旧隐",
        "author": "李白",
        "content": "我来南山阳，事事不异昔。\n却寻溪中水，还望岩下石。\n蔷薇缘东窗，女萝遶北壁。\n别来能几日，草木长数尺。\n且復命酒樽，独酌陶永夕。",
        "dynasty": "唐",
        "collection_info": null
    },
    {
        "title": "冬夜醉宿龙门觉起言志",
        "author": "李白",
        "content": "醉来脱宝劒，旅憩高堂眠。\n中夜忽惊觉，起立明灯前。\n开轩聊直望，晓雪河冰壮。\n哀哀歌苦寒，郁郁独惆怅。\n傅说版筑臣，李斯鹰犬人。\n歘起匡社稷，宁復长艰辛。\n而我胡为者，叹息龙门下。\n富贵未可期，殷忧向谁写。\n去去泪满襟，举声梁甫吟。\n青云当自致，何必求知音。",
        "dynasty": "唐",
        "collection_info": null
    },
    {
        "title": "寻山僧不遇作",
        "author": "李白",
        "content": "石径入丹壑，松门闭青苔。\n闲阶有鸟迹，禅室无人开。\n窥窗见白拂，挂壁生尘埃。\n使我空叹息，欲去仍裴回。\n香云徧山起，花雨从天来。\n已有空乐好，况闻青猨哀。\n了然绝世事，此地方悠哉。",
        "dynasty": "唐",
        "collection_info": null
    },
    {
        "title": "过汪氏别业二首 一",
        "author": "李白",
        "content": "游山谁可游，子明与浮丘。\n迭岭碍河汉，连峰横斗牛。\n汪生面北阜，池馆清且幽。\n我来感意气，搥炰列珍羞。\n扫石待归月，开池涨寒流。\n酒酣益爽气，为乐不知秋。",
        "dynasty": "唐",
        "collection_info": null
    },
    {
        "title": "过汪氏别业二首 二",
        "author": "李白",
        "content": "畴昔未识君，知君好贤才。\n随山起馆宇，凿石营池台。\n星火五月中，景风从南来。\n数枝石榴发，一丈荷花开。\n恨不当此时，相过醉金罍。\n我行值木落，月苦清猨哀。\n永夜达五更，吴歈送琼杯。\n酒酣欲起舞，四座歌相催。\n日出远海明，轩车且裴回。\n更游龙潭去，枕石拂莓苔。",
        "dynasty": "唐",
        "collection_info": null
    },
    {
        "title": "待酒不至",
        "author": "李白",
        "content": "玉壶繫青丝，沽酒来何迟。\n山花向我笑，正好衔杯时。\n晚酌东窗下，流莺復在兹。\n春风与醉客，今日乃相宜。",
        "dynasty": "唐",
        "collection_info": null
    },
    {
        "title": "独酌",
        "author": "李白",
        "content": "春草如有意，罗生玉堂阴。\n东风吹愁来，白髮坐相侵。\n独酌劝孤影，闲歌面芳林。\n长松尔何知，萧瑟为谁吟。\n手舞石上月，膝横花间琴。\n过此一壶外，悠悠非我心。",
        "dynasty": "唐",
        "collection_info": null
    },
    {
        "title": "友人会宿",
        "author": "李白",
        "content": "涤荡千古愁，留连百壶饮。\n良宵宜清谈，皓月未能寝。\n醉来卧空山，天地即衾枕。",
        "dynasty": "唐",
        "collection_info": null
    },
    {
        "title": "春日独酌二首 一",
        "author": "李白",
        "content": "东风扇淑气，水木荣春晖。\n白日照绿草，落花散且飞。\n孤云还空山，众鸟各已归。\n彼物皆有託，吾生独无依。\n对此石上月，长醉歌芳菲。",
        "dynasty": "唐",
        "collection_info": null
    },
    {
        "title": "春日独酌二首 二",
        "author": "李白",
        "content": "我有紫霞想，缅怀沧洲间。\n思对一壶酒，澹然万事闲。\n横琴倚高松，把酒望远山。\n长空去鸟没，落日孤云还。\n但恐光景晚，宿昔成秋颜。",
        "dynasty": "唐",
        "collection_info": null
    },
    {
        "title": "金陵江上遇蓬池隐者",
        "author": "李白",
        "content": "心爱名山游，身随名山远。\n罗浮麻姑台，此去或未返。\n遇君蓬池隐，就我石上饭。\n空言不成欢，强笑惜日晚。\n绿水向雁门，黄云蔽龙山。\n叹息两客鸟，裴回吴越间。\n共语一执手，留连夜将久。\n解我紫绮裘，且换金陵酒。\n酒来笑復歌，兴酣乐事多。\n水影弄月色，清光奈愁何。\n明晨挂帆席，离恨满沧波。",
        "dynasty": "唐",
        "collection_info": null
    },
    {
        "title": "月夜听卢子顺弹琴",
        "author": "李白",
        "content": "闲坐夜明月，幽人弹素琴。\n忽闻悲风调，宛若寒松吟。\n白雪乱纤手，绿水清虚心。\n钟期久已没，世上无知音。",
        "dynasty": "唐",
        "collection_info": null
    },
    {
        "title": "清溪半夜闻笛",
        "author": "李白",
        "content": "羗笛梅花引，吴溪陇水情。\n寒山秋浦月，肠断玉关声。",
        "dynasty": "唐",
        "collection_info": null
    },
    {
        "title": "日夕山中忽然有怀",
        "author": "李白",
        "content": "久卧青山云，遂为青山客。\n山深云更好，赏弄终日夕。\n月衔楼间峰，泉潄阶下石。\n素心自此得，真趣非外惜。\n鼯啼桂方秋，风灭籁归寂。\n缅思洪厓术，欲往沧海隔。\n云车来何迟，抚几空叹息。",
        "dynasty": "唐",
        "collection_info": null
    },
    {
        "title": "夏日山中",
        "author": "李白",
        "content": "懒摇白羽扇，躶体青林中。\n脱巾挂石壁，露顶洒松风。",
        "dynasty": "唐",
        "collection_info": null
    },
    {
        "title": "山中与幽人对酌",
        "author": "李白",
        "content": "两人对酌山花开，一杯一杯復一杯。\n我醉欲眠卿且去，明朝有意抱琴来。",
        "dynasty": "唐",
        "collection_info": null
    },
    {
        "title": "春日醉起言志",
        "author": "李白",
        "content": "处世若大梦，胡为劳其生。\n所以终日醉，颓然卧前楹。\n觉来盼庭前，一鸟花间鸣。\n借问此何时，春风语流莺。\n感之欲叹息，对酒还自倾。\n浩歌待明月，曲尽已忘情。",
        "dynasty": "唐",
        "collection_info": null
    },
    {
        "title": "庐山东林寺夜怀",
        "author": "李白",
        "content": "我寻青莲宇，独往谢城阙。\n霜清东林钟，水白虎溪月。\n天香生虚空，天乐鸣不歇。\n宴坐寂不动，大千入毫髮。\n湛然冥真心，旷劫断出没。",
        "dynasty": "唐",
        "collection_info": null
    },
    {
        "title": "寻雍尊师隐居",
        "author": "李白",
        "content": "羣峭碧摩天，逍遥不记年。\n拨云寻古道，倚石听流泉。\n花暖青牛卧，松高白鹤眠。\n语来江色暮，独自下寒烟。",
        "dynasty": "唐",
        "collection_info": null
    },
    {
        "title": "与史郎中钦听黄鹤楼上吹笛",
        "author": "李白",
        "content": "一为迁客去长沙，西望长安不见家。\n黄鹤楼中吹玉笛，江城五月落梅花。",
        "dynasty": "唐",
        "collection_info": null
    },
    {
        "title": "对酒",
        "author": "李白",
        "content": "劝君莫拒杯，春风笑人来。\n桃李如旧识，倾花向我开。\n流莺啼碧树，明月窥金罍。\n昨日朱颜子，今日白髮催。\n棘生石虎殿，鹿走姑苏台。\n自古帝王宅，城阙闭黄埃。",
        "dynasty": "唐",
        "collection_info": null
    },
    {
        "title": "醉题王汉阳厅",
        "author": "李白",
        "content": "我似鹧鸪鸟，南迁懒北飞。\n时寻汉阳令，取醉月中归。",
        "dynasty": "唐",
        "collection_info": null
    },
    {
        "title": "嘲王历阳不肯饮酒",
        "author": "李白",
        "content": "地白风色寒，雪花大如手。\n笑杀陶渊明，不饮杯中酒。\n浪抚一张琴，虚栽五株柳。\n空负头上巾，吾于尔何有。",
        "dynasty": "唐",
        "collection_info": null
    },
    {
        "title": "独坐敬亭山",
        "author": "李白",
        "content": "众鸟高飞尽，孤云独去闲。\n相看两不厌，只有敬亭山。",
        "dynasty": "唐",
        "collection_info": null
    },
    {
        "title": "自遣",
        "author": "李白",
        "content": "对酒不觉暝，落花盈我衣。\n醉起步溪月，鸟还人亦稀。",
        "dynasty": "唐",
        "collection_info": null
    },
    {
        "title": "访戴天山道士不遇",
        "author": "李白",
        "content": "犬吠水声中，桃花带雨浓。\n树深时见鹿，溪午不闻钟。\n野竹分青霭，飞泉挂碧峰。\n无人知所去，愁倚两三松。",
        "dynasty": "唐",
        "collection_info": null
    },
    {
        "title": "秋日与张少府楚城韦公藏书高斋作",
        "author": "李白",
        "content": "日下空庭暮，城荒古迹余。\n地形连海尽，天影落江虚。\n旧赏人虽隔，新知乐未疎。\n彩云思作赋，丹壁间藏书。\n楂拥随流叶，萍开出水鱼。\n夕来秋兴满，回首意何如。",
        "dynasty": "唐",
        "collection_info": null
    },
    {
        "title": "秋夜独坐怀故山",
        "author": "李白",
        "content": "小隐慕安石，远游学屈平。\n天书访江海，云卧起咸京。\n入侍瑶池宴，出陪玉辇行。\n夸胡新赋作，谏猎短书成。\n但奉紫霄顾，非邀青史名。\n庄周空说劒，墨翟耻论兵。\n拙薄遂疎绝，归闲事耦耕。\n顾无苍生望，空爱紫芝荣。\n寥落暝霞色，微茫旧壑情。\n秋山绿萝月，今夕为谁明。",
        "dynasty": "唐",
        "collection_info": null
    },
    {
        "title": "忆崔郎中宗之游南阳遗吾孔子琴抚之潸然感旧",
        "author": "李白",
        "content": "昔在南阳城，唯餐独山蕨。\n忆与崔宗之，白水弄素月。\n时过菊潭上，纵酒无休歇。\n泛此黄金花，颓然清歌发。\n一朝摧玉树，生死殊飘忽。\n留我孔子琴，琴存人已殁。\n谁传广陵散，但哭邙山骨。\n泉户何时明，长扫狐兔窟。",
        "dynasty": "唐",
        "collection_info": null
    },
    {
        "title": "忆东山二首 一",
        "author": "李白",
        "content": "不向东山久，蔷薇几度花。\n白云还自散，明月落谁家。",
        "dynasty": "唐",
        "collection_info": null
    },
    {
        "title": "忆东山二首 二",
        "author": "李白",
        "content": "我今携谢妓，长啸绝人羣。\n欲报东山客，开关扫白云。",
        "dynasty": "唐",
        "collection_info": null
    },
    {
        "title": "望月有怀",
        "author": "李白",
        "content": "清泉暎疎松，不知几千古。\n寒月摇清波，流光入窗户。\n对此空长吟，思君意何深。\n无因见安道，兴尽愁人心。",
        "dynasty": "唐",
        "collection_info": null
    },
    {
        "title": "对酒忆贺监二首 一",
        "author": "李白",
        "content": "四明有狂客，风流贺季真。\n长安一相见，呼我谪仙人。\n昔好杯中物，翻为松下尘。\n金龟换酒处，却忆泪沾巾。",
        "dynasty": "唐",
        "collection_info": null
    },
    {
        "title": "对酒忆贺监二首 二",
        "author": "李白",
        "content": "狂客归四明，山阴道士迎。\n敕赐镜湖水，为君台沼荣。\n人亡余故宅，空有荷花生。\n念此杳如梦，凄然伤我情。",
        "dynasty": "唐",
        "collection_info": null
    },
    {
        "title": "重忆一首",
        "author": "李白",
        "content": "欲向江东去，定将谁举杯。\n稽山无贺老，却棹酒船回。",
        "dynasty": "唐",
        "collection_info": null
    },
    {
        "title": "春滞沅湘有怀山中",
        "author": "李白",
        "content": "沅湘春色还，风暖烟草绿。\n古之伤心人，于此肠断续。\n予非怀沙客，但美采菱曲。\n所愿归东山，寸心于此足。",
        "dynasty": "唐",
        "collection_info": null
    },
    {
        "title": "落日忆山中",
        "author": "李白",
        "content": "雨后烟景绿，晴天散余霞。\n东风随春归，发我枝上花。\n花落时欲暮，见此令人嗟。\n愿游名山去，学道飞丹砂。",
        "dynasty": "唐",
        "collection_info": null
    },
    {
        "title": "忆秋浦桃花旧游时窜夜郎",
        "author": "李白",
        "content": "桃花春水生，白石今出没。\n摇荡女萝枝，半摇青天月。\n不知旧行径，初拳几枝蕨。\n三载夜郎还，于兹炼金骨。",
        "dynasty": "唐",
        "collection_info": null
    },
    {
        "title": "越中秋怀",
        "author": "李白",
        "content": "越水遶碧山，周迴数千里。\n乃是天镜中，分明画相似。\n爱此从冥搜，永怀临湍游。\n一为沧波客，十见红蕖秋。\n观涛壮天险，望海令人愁。\n路遐迫西照，岁晚悲东流。\n何必探禹穴，逝将归蓬丘。\n不然五湖上，亦可乘扁舟。",
        "dynasty": "唐",
        "collection_info": null
    },
    {
        "title": "效古二首 一",
        "author": "李白",
        "content": "朝入天苑中，谒帝蓬莱宫。\n青山映辇道，碧树摇苍空。\n谬题金闺籍，得与银台通。\n待诏奉明主，抽毫颂清风。\n归时落日晚，躞蹀浮云骢。\n人马本无意，飞驰自豪雄。\n入门紫鸳鸯，金井双梧桐。\n清歌弦古曲，美酒沽新丰。\n快意且为乐，列筵坐羣公。\n光景不可留，生世如转蓬。\n早达胜晚遇，羞比垂钓翁。",
        "dynasty": "唐",
        "collection_info": null
    },
    {
        "title": "效古二首 二",
        "author": "李白",
        "content": "自古有秀色，西施与东邻。\n蛾眉不可妬，况乃效其矉。\n所以尹婕妤，羞见邢夫人。\n低头不出气，塞默少精神。\n寄语无盐子，如君何足珍。",
        "dynasty": "唐",
        "collection_info": null
    },
    {
        "title": "拟古十二首 一",
        "author": "李白",
        "content": "青天何历历，明星如白石。\n黄姑与织女，相去不盈尺。\n银河无鹊桥，非时将安适。\n闺人理纨素，游子悲行役。\n瓶冰知冬寒，霜露欺远客。\n客似秋叶飞，飘飖不言归。\n别后罗带长，愁宽去时衣。\n乘月託宵梦，因之寄金徽。",
        "dynasty": "唐",
        "collection_info": null
    },
    {
        "title": "拟古十二首 二",
        "author": "李白",
        "content": "高楼入青天，下有白玉堂。\n明月看欲堕，当窗悬清光。\n遥夜一美人，罗衣霑秋霜。\n含情弄柔瑟，弹作陌上桑。\n弦声何激烈，风捲遶飞梁。\n行人皆踯躅，栖鸟起迴翔。\n但写妾意苦，莫辞此曲伤。\n愿逢同心者，飞作紫鸳鸯。",
        "dynasty": "唐",
        "collection_info": null
    },
    {
        "title": "拟古十二首 三",
        "author": "李白",
        "content": "长绳难繫日，自古共悲辛。\n黄金高北斗，不惜买阳春。\n石火无留光，还如世中人。\n即事已如梦，后来我谁身。\n提壶莫辞贫，取酒会四邻。\n仙人殊恍惚，未若醉中真。",
        "dynasty": "唐",
        "collection_info": null
    },
    {
        "title": "拟古十二首 四",
        "author": "李白",
        "content": "清都绿玉树，灼烁瑶台春。\n攀花弄秀色，远赠天仙人。\n香风送紫蘂，直到扶桑津。\n取掇世上艳，所贵心之珍。\n相思传一笑，聊欲示情亲。",
        "dynasty": "唐",
        "collection_info": null
    },
    {
        "title": "拟古十二首 五",
        "author": "李白",
        "content": "今日风日好，明日恐不如。\n春风笑于人，何乃愁自居。\n吹箫舞彩凤，酌醴鲙神鱼。\n千金买一醉，取乐不求余。\n达士遗天地，东门有二疏。\n愚夫同瓦石，有才知卷舒。\n无事作悲苦，块然涸辙鱼。",
        "dynasty": "唐",
        "collection_info": null
    },
    {
        "title": "拟古十二首 六",
        "author": "李白",
        "content": "运速天地闭，胡风结飞霜。\n百草死冬月，六龙颓西荒。\n太白出东方，彗星扬精光。\n鸳鸯非越鸟，何为眷南翔。\n惟昔鹰将犬，今为侯与王。\n得水成蛟龙，争池夺凤凰。\n北斗不酌酒，南箕空簸扬。",
        "dynasty": "唐",
        "collection_info": null
    },
    {
        "title": "拟古十二首 七",
        "author": "李白",
        "content": "世路今太行，迴车竟何託。\n万族皆凋枯，遂无少可乐。\n旷野多白骨，幽魂共销铄。\n荣贵当及时，春华宜照灼。\n人非昆山玉，安得长璀错。\n身没期不朽，荣名在麟阁。",
        "dynasty": "唐",
        "collection_info": null
    },
    {
        "title": "拟古十二首 八",
        "author": "李白",
        "content": "月色不可扫，客愁不可道。\n玉露生秋衣，流萤飞百草。\n日月终销毁，天地同枯槁。\n蟪蛄啼青松，安见此树老。\n金丹宁误俗，昧者难精讨。\n尔非千岁翁，多恨去世早。\n饮酒入玉壶，藏身以为宝。",
        "dynasty": "唐",
        "collection_info": null
    },
    {
        "title": "拟古十二首 九",
        "author": "李白",
        "content": "生者为过客，死者为归人。\n天地一逆旅，同悲万古尘。\n月兔空捣药，扶桑已成薪。\n白骨寂无言，青松岂知春。\n前后更嘆息，浮荣安足珍。",
        "dynasty": "唐",
        "collection_info": null
    },
    {
        "title": "拟古十二首 十",
        "author": "李白",
        "content": "仙人骑彩凤，昨下阆风岑。\n海水三清浅，桃源一见寻。\n遗我绿玉桮，兼之紫琼琴。\n杯以倾美酒，琴以闲素心。\n二物非世有，何论珠与金。\n琴弹松裏风，桮劝天上月。\n风月长相知，世人何倏忽。",
        "dynasty": "唐",
        "collection_info": null
    },
    {
        "title": "拟古十二首 十一",
        "author": "李白",
        "content": "涉江弄秋水，爱此荷花鲜。\n攀荷弄其珠，荡漾不成圆。\n佳人綵云裏，欲赠隔远天。\n相思无由见，怅望凉风前。",
        "dynasty": "唐",
        "collection_info": null
    },
    {
        "title": "拟古十二首 十二",
        "author": "李白",
        "content": "去去復去去，辞君还忆君。\n汉水既殊流，楚山亦此分。\n人生难称意，岂得长为羣。\n越燕喜海日，燕鸿思朔云。\n别久容华晚，琅玕不能饭。\n日落知天昏，梦长觉道远。\n望夫登高山，化石竟不返。",
        "dynasty": "唐",
        "collection_info": null
    },
    {
        "title": "感兴六首 一",
        "author": "李白",
        "content": "瑶姬天帝女，精彩化朝云。\n宛转入宵梦，无心向楚君。\n锦衾抱秋月，绮席空兰芬。\n茫昧竟谁测，虚传宋玉文。",
        "dynasty": "唐",
        "collection_info": null
    },
    {
        "title": "感兴六首 二",
        "author": "李白",
        "content": "洛浦有宓妃，飘飖雪争飞。\n轻云拂素月，了可见清辉。\n解佩欲西去，含情讵相违。\n香尘动罗袜，绿水不霑衣。\n陈王徒作赋，神女岂同归。\n好色伤大雅，多为世所讥。",
        "dynasty": "唐",
        "collection_info": null
    },
    {
        "title": "感兴六首 三",
        "author": "李白",
        "content": "裂素持作书，将寄万里怀。\n眷眷待远信，竟岁无人来。\n征鸿务随阳，又不为我栖。\n委之在深箧，蠹鱼坏其题。\n何如投水中，流落他人开。\n不惜他人开，但恐生是非。",
        "dynasty": "唐",
        "collection_info": null
    },
    {
        "title": "感兴六首 四",
        "author": "李白",
        "content": "十五游神仙，仙游未曾歇。\n吹笙坐松风，泛瑟窥海月。\n西山玉童子，使我炼金骨。\n欲逐黄鹤飞，相呼向蓬阙。",
        "dynasty": "唐",
        "collection_info": null
    },
    {
        "title": "感兴六首 五",
        "author": "李白",
        "content": "西国有美女，结楼青云端。\n蛾眉艳晓月，一笑倾城欢。\n高节不可夺，炯心如凝丹。\n常恐彩色晚，不为人所观。\n安得配君子，共乘双飞鸾。",
        "dynasty": "唐",
        "collection_info": null
    },
    {
        "title": "感兴六首 六",
        "author": "李白",
        "content": "嘉谷隐丰草，草深苗且稀。\n农夫既不异，孤穗将安归。\n常恐委畴陇，忽与秋蓬飞。\n乌得荐宗庙，为君生光辉。",
        "dynasty": "唐",
        "collection_info": null
    },
    {
        "title": "寓言三首 一",
        "author": "李白",
        "content": "周公负斧扆，成王何夔夔。\n武王昔不豫，剪爪投河湄。\n贤圣遇谗慝，不免人君疑。\n天风拔大木，禾黍咸伤萎。\n管蔡扇苍蝇，公赋鸱鸮诗。\n金縢若不启，忠信谁明之。",
        "dynasty": "唐",
        "collection_info": null
    },
    {
        "title": "寓言三首 二",
        "author": "李白",
        "content": "摇裔双彩凤，婉娈三青禽。\n往还瑶台裏，鸣舞玉山岑。\n以欢秦娥意，復得王母心。\n区区精卫鸟，衔木空哀吟。",
        "dynasty": "唐",
        "collection_info": null
    },
    {
        "title": "寓言三首 三",
        "author": "李白",
        "content": "长安春色归，先入青门道。\n绿杨不自持，从风欲倾倒。\n海燕还秦宫，双飞入帘栊。\n相思不相见，託梦辽城东。",
        "dynasty": "唐",
        "collection_info": null
    },
    {
        "title": "秋夕旅怀",
        "author": "李白",
        "content": "凉风度秋海，吹我乡思飞。\n连山去无际，流水何时归。\n目极浮云色，心断明月晖。\n芳草歇柔艳，白露催寒衣。\n梦长银汉落，觉罢天星稀。\n含悲想旧国，泣下谁能挥。",
        "dynasty": "唐",
        "collection_info": null
    },
    {
        "title": "感遇四首 一",
        "author": "李白",
        "content": "吾爱王子晋，得道伊洛滨。\n金骨既不毁，玉颜长自春。\n可怜浮丘公，猗靡与情亲。\n举首白日间，分明谢时人。\n二仙去已远，梦想空殷勤。",
        "dynasty": "唐",
        "collection_info": null
    },
    {
        "title": "感遇四首 二",
        "author": "李白",
        "content": "可叹东篱菊，茎疎叶且微。\n虽言异兰蕙，亦自有芳菲。\n未泛盈樽酒，徒霑清露辉。\n当荣君不采，飘落欲何依。",
        "dynasty": "唐",
        "collection_info": null
    },
    {
        "title": "感遇四首 三",
        "author": "李白",
        "content": "昔余闻姮娥，窃药驻云髮。\n不自娇玉颜，方希炼金骨。\n飞去身莫返，含笑坐明月。\n紫宫夸蛾眉，随手会凋歇。",
        "dynasty": "唐",
        "collection_info": null
    },
    {
        "title": "感遇四首 四",
        "author": "李白",
        "content": "宋玉事楚王，立身本高洁。\n巫山赋綵云，郢路歌白雪。\n举国莫能和，巴人皆卷舌。\n一感登徒言，恩情遂中绝。",
        "dynasty": "唐",
        "collection_info": null
    },
    {
        "title": "翰林读书言怀呈集贤诸学士",
        "author": "李白",
        "content": "晨趋紫禁中，夕待金门诏。\n观书散遗帙，探古穷至妙。\n片言苟会心，掩卷忽而笑。\n青蝇易相点，白雪难同调。\n本是疎散人，屡贻褊促诮。\n云天属清朗，林壑忆游眺。\n或时清风来，闲倚栏下啸。\n严光桐庐溪，谢客临海峤。\n功成谢人间，从此一投钓。",
        "dynasty": "唐",
        "collection_info": null
    },
    {
        "title": "寻阳紫极宫感秋作",
        "author": "李白",
        "content": "何处闻秋声，翛翛北窗竹。\n迴薄万古心，揽之不盈掬。\n静坐观众妙，浩然媚幽独。\n白云南山来，就我檐下宿。\n懒从唐生决，羞访季主卜。\n四十九年非，一往不可復。\n野情转萧洒，世道有飜覆。\n陶令归去来，田家酒应熟。",
        "dynasty": "唐",
        "collection_info": null
    },
    {
        "title": "江上秋怀",
        "author": "李白",
        "content": "餐霞卧旧壑，散髮谢远游。\n山蝉号枯桑，始復知天秋。\n朔雁别海裔，越燕辞江楼。\n飒飒风卷沙，茫茫雾萦洲。\n黄云结暮色，白水扬寒流。\n恻怆心自悲，潺湲泪难收。\n蘅兰方萧瑟，长嘆令人愁。",
        "dynasty": "唐",
        "collection_info": null
    },
    {
        "title": "秋夕书怀",
        "author": "李白",
        "content": "北风吹海鴈，南渡落寒声。\n感此潇湘客，凄其流浪情。\n海怀结沧洲，霞想游赤城。\n始探蓬壶事，旋觉天地轻。\n澹然吟高秋，闲卧瞻太清。\n萝月掩空幕，松霜结前楹。\n灭见息羣动，猎微穷至精。\n桃花有源水，可以保吾生。",
        "dynasty": "唐",
        "collection_info": null
    },
    {
        "title": "避地司空原言怀",
        "author": "李白",
        "content": "南风昔不竞，豪圣思经纶。\n刘琨与祖逖，起舞鸡鸣晨。\n虽有匡济心，终为乐祸人。\n我则异于是，潜光皖水滨。\n卜筑司空原，北将天柱邻。\n雪霁万里月，云开九江春。\n俟乎泰阶平，然后託微身。\n倾家事金鼎，年貌可长新。\n所愿得此道，终然保清真。\n弄景奔日驭，攀星戏河津。\n一随王乔去，长年玉天宾。",
        "dynasty": "唐",
        "collection_info": null
    },
    {
        "title": "上崔相百忧章",
        "author": "李白",
        "content": "共公赫怒，天维中摧。\n鲲鲸喷荡，扬涛起雷。\n鱼龙陷人，成此祸胎。\n火焚昆山，玉石相磓。\n仰希霖雨，洒宝炎煨。\n箭发石开，戈挥日迴。\n邹衍恸哭，燕霜飒来。\n微诚不感，犹絷夏台。\n苍鹰搏攫，丹棘崔嵬。\n豪圣凋枯，王风伤哀。\n斯文未丧，东岳岂颓。\n穆逃楚难，邹脱吴灾。\n见机苦迟，二公所咍。\n骥不骤进，麟何来哉。\n星离一门，草掷二孩。\n万愤结习，忧从中催。\n金瑟玉壶，尽为愁媒。\n举酒太息，泣血盈桮。\n台星再朗，天纲重恢。\n屈法申恩，弃瑕取材。\n冶长非罪，尼父无猜。\n覆盆傥举，应照寒灰。",
        "dynasty": "唐",
        "collection_info": null
    },
    {
        "title": "万愤词投魏郎中",
        "author": "李白",
        "content": "海水渤潏，人罹鲸鲵。\n蓊胡沙而四塞，始滔天于燕齐。\n何六龙之浩荡，迁白日于秦西。\n九土星分，嗷嗷栖栖。\n南冠君子，呼天而啼。\n恋高堂而掩泣，泪血地而成泥。\n狱户春而不草，独幽怨而沈迷。\n兄九江兮弟三峡，悲羽化之难齐。\n穆陵关北愁爱子，豫章天南隔老妻。\n一门骨肉散百草，遇难不復相提携。\n树榛拔桂，囚鸾宠鸡。\n舜昔授禹，伯成耕犂。\n德自此衰，吾将安栖。\n好我者恤我，不好我者何忍临危而相挤。\n子胥鸱夷，彭越醢酰。\n自古豪烈，胡为此繄。\n苍苍之天，高乎视低。\n如其听卑，脱我牢狴。\n傥辨美玉，君收白珪。",
        "dynasty": "唐",
        "collection_info": null
    },
    {
        "title": "荆州贼平临洞庭言怀作",
        "author": "李白",
        "content": "修蛇横洞庭，吞象临江岛。\n积骨成巴陵，遗言闻楚老。\n水穷三苗国，地窄三湘道。\n岁[晏]天峥嵘，时危人枯槁。\n思归阻丧乱，去国伤怀抱。\n郢路方丘墟，章华亦倾倒。\n风悲猨啸苦，木落鸿飞早。\n日隐西赤沙，月明东城草。\n关河望已绝，氛雾行当扫。\n长呌天可闻，吾将问苍昊。",
        "dynasty": "唐",
        "collection_info": null
    },
    {
        "title": "览镜书怀",
        "author": "李白",
        "content": "得道无古今，失道还衰老。\n自笑镜中人，白髮如霜草。\n扪心空嘆息，问影何枯槁。\n桃李竟何言，终成南山皓。",
        "dynasty": "唐",
        "collection_info": null
    },
    {
        "title": "田园言怀",
        "author": "李白",
        "content": "贾谊三年谪，班超万里侯。\n何如牵白犊，饮水对清流。",
        "dynasty": "唐",
        "collection_info": null
    },
    {
        "title": "江南春怀",
        "author": "李白",
        "content": "青春几何时，黄鸟鸣不歇。\n天涯失乡路，江外老华髮。\n心飞秦塞云，影滞楚关月。\n身世殊烂漫，田园久芜没。\n岁[晏]何所从，长歌谢金阙。",
        "dynasty": "唐",
        "collection_info": null
    },
    {
        "title": "听蜀僧浚弹琴",
        "author": "李白",
        "content": "蜀僧抱绿绮，西下峨眉峰。\n为我一挥手，如听万壑松。\n客心洗流水，余响入霜钟。\n不觉碧山暮，秋云暗几重。",
        "dynasty": "唐",
        "collection_info": null
    },
    {
        "title": "鲁东门观刈蒲",
        "author": "李白",
        "content": "鲁国寒事早，初霜刈渚蒲。\n挥镰若转月，拂水生连珠。\n此草最可珍，何必贵龙鬚。\n织作玉床席，欣承清夜娱。\n罗衣能再拂，不畏素尘芜。",
        "dynasty": "唐",
        "collection_info": null
    },
    {
        "title": "咏邻女东窗海石榴",
        "author": "李白",
        "content": "鲁女东窗下，海榴世所稀。\n珊瑚映绿水，未足比光辉。\n清香随风发，落日好鸟归。\n愿为东南枝，低举拂罗衣。\n无由共攀折，引领望金扉。",
        "dynasty": "唐",
        "collection_info": null
    },
    {
        "title": "南轩松",
        "author": "李白",
        "content": "南轩有孤松，柯叶自绵幂。\n清风无闲时，潇洒终日夕。\n阴生古苔绿，色染秋烟碧。\n何当凌云霄，直上数千尺。",
        "dynasty": "唐",
        "collection_info": null
    },
    {
        "title": "咏山樽二首 一",
        "author": "李白",
        "content": "蟠木不雕饰，且将斤斧疎。\n樽成山岳势，材是栋梁余。\n外与金罍并，中涵玉醴虚。\n惭君垂拂拭，遂忝玳筵居。",
        "dynasty": "唐",
        "collection_info": null
    },
    {
        "title": "咏山樽二首 二",
        "author": "李白",
        "content": "拥肿寒山木，嵌空成酒樽。\n愧无江海量，偃蹇在君门。",
        "dynasty": "唐",
        "collection_info": null
    },
    {
        "title": "初出金门寻王侍御不遇咏壁上鹦鹉",
        "author": "李白",
        "content": "落羽辞金殿，孤鸣咤绣衣。\n能言终见弃，还向陇西飞。",
        "dynasty": "唐",
        "collection_info": null
    },
    {
        "title": "紫藤树",
        "author": "李白",
        "content": "紫藤挂云木，花蔓宜阳春。\n密叶隐歌鸟，香风留美人。",
        "dynasty": "唐",
        "collection_info": null
    },
    {
        "title": "观放白鹰二首 一",
        "author": "李白",
        "content": "八月边风高，胡鹰白锦毛。\n孤飞一片雪，百里见秋毫。",
        "dynasty": "唐",
        "collection_info": null
    },
    {
        "title": "观放白鹰二首 二",
        "author": "李白",
        "content": "寒冬十二月，苍鹰八九毛。\n寄言燕雀莫相啅，自有云霄万里高。",
        "dynasty": "唐",
        "collection_info": null
    },
    {
        "title": "观博平王志安少府山水粉图",
        "author": "李白",
        "content": "粉壁为空天，丹青状江海。\n游云不知归，日见白鸥在。\n博平真人王志安，沈吟至此愿挂冠。\n松溪石磴带秋色，愁客思归坐晓寒。",
        "dynasty": "唐",
        "collection_info": null
    },
    {
        "title": "题雍丘崔明府丹竈",
        "author": "李白",
        "content": "美人为政本忘机，服药求仙事不违。\n叶县已泥丹竈毕，瀛洲当伴赤松归。\n先师有诀神将助，大圣无心火自飞。\n九转但能生羽翼，双凫忽去定何依。",
        "dynasty": "唐",
        "collection_info": null
    },
    {
        "title": "观元丹丘坐巫山屏风",
        "author": "李白",
        "content": "昔游三峡见巫山，见画巫山宛相似。\n疑是天边十二峰，飞入君家彩屏裏。\n寒松萧瑟如有声，阳台微茫如有情。\n锦衾瑶席何寂寂，楚王神女徒盈盈。\n高咫尺，如千里，翠屏丹崖灿如绮。\n苍苍远树围荆门，历历行舟泛巴水。\n水石潺湲万壑分，烟光草色俱氛氲。\n溪花笑日何年发，江客听猨几岁闻。\n使人对此心缅邈，疑入嵩丘梦綵云。",
        "dynasty": "唐",
        "collection_info": null
    },
    {
        "title": "求崔山人百丈崖瀑布图",
        "author": "李白",
        "content": "百丈素崖裂，四山丹壁开。\n龙潭中喷射，昼夜生风雷。\n但见瀑泉落，如潨云汉来。\n闻君写真图，岛屿备萦迴。\n石黛刷幽草，曾青泽古苔。\n幽缄傥相传，何必向天台。",
        "dynasty": "唐",
        "collection_info": null
    },
    {
        "title": "见野草中有曰白头翁者",
        "author": "李白",
        "content": "醉入田家去，行歌荒野中。\n如何青草裏，亦有白头翁。\n折取对明镜，宛将衰鬓同。\n微芳似相诮，留恨向东风。",
        "dynasty": "唐",
        "collection_info": null
    },
    {
        "title": "流夜郎题葵叶",
        "author": "李白",
        "content": "惭君能卫足，嘆我远移根。\n白日如分照，还归守故园。",
        "dynasty": "唐",
        "collection_info": null
    },
    {
        "title": "茔禅师房观山海图",
        "author": "李白",
        "content": "真僧闭精宇，灭迹含达观。\n列嶂图云山，攒峰入霄汉。\n丹崖森在目，清昼疑卷幔。\n蓬壶来轩窗，瀛海入几案。\n烟涛争喷薄，岛屿相凌乱。\n征帆飘空中，瀑水洒天半。\n峥嵘若可陟，想像徒盈嘆。\n杳与真心冥，遂谐静者翫。\n如登赤城裏，揭步沧洲畔。\n即事能娱人，从兹得消散。",
        "dynasty": "唐",
        "collection_info": null
    },
    {
        "title": "白鹭鹚",
        "author": "李白",
        "content": "白鹭下秋水，孤飞如坠霜。\n心闲且未去，独立沙洲傍。",
        "dynasty": "唐",
        "collection_info": null
    },
    {
        "title": "咏槿",
        "author": "李白",
        "content": "园花笑芳年，池草艳春色。\n犹不如槿花，婵娟玉阶侧。\n芬荣何夭促，零落在瞬息。\n岂若琼树枝，终岁长翕赩。",
        "dynasty": "唐",
        "collection_info": null
    },
    {
        "title": "咏桂",
        "author": "李白",
        "content": "世人种桃李，皆在金张门。\n攀折争捷径，及此春风暄。\n一朝天霜下，荣耀难久存。\n安知南山桂，绿叶垂芳根。\n清阴亦可託，何惜树君园。",
        "dynasty": "唐",
        "collection_info": null
    },
    {
        "title": "白胡桃",
        "author": "李白",
        "content": "红罗袖裏分明见，白玉盘中看却无。\n疑是老僧休念诵，腕前推下水晶珠。",
        "dynasty": "唐",
        "collection_info": null
    },
    {
        "title": "巫山枕障",
        "author": "李白",
        "content": "巫山枕障画高丘，白帝城边树色秋。\n朝云夜入无行处，巴水横天更不流。",
        "dynasty": "唐",
        "collection_info": null
    },
    {
        "title": "南奔书怀",
        "author": "李白",
        "content": "遥夜何漫漫，空歌白石烂。\n宁戚未匡齐，陈平终佐汉。\n搀抢扫河洛，直割鸿沟半。\n历数方未迁，云雷屡多难。\n天人秉旄钺，虎竹光藩翰。\n侍笔黄金台，传觞青玉案。\n不因秋风起，自有思归叹。\n主将动谗疑，王师忽离叛。\n自来白沙上，鼓譟丹阳岸。\n宾御如浮云，从风各消散。\n舟中指可掬，城上骸争爨。\n草草出近关，行行昧前算。\n南奔剧星火，北寇无涯畔。\n顾乏七宝鞭，留连道傍翫。\n太白夜食昴，长虹日中贯。\n秦赵兴天兵，茫茫九州乱。\n感遇明主恩，颇高祖逖言。\n过江誓流水，志在清中原。\n拔剑击前柱，悲歌难重论。",
        "dynasty": "唐",
        "collection_info": null
    },
    {
        "title": "题随州紫阳先生壁",
        "author": "李白",
        "content": "神农好长生，风俗久已成。\n復闻紫阳客，早署丹台名。\n喘息餐妙气，步虚吟真声。\n道与古仙合，心将元化幷。\n楼疑出蓬海，鹤似飞玉京。\n松雪窗外晓，池水阶下明。\n忽耽笙歌乐，颇失轩冕情。\n终愿惠金液，提携凌太清。",
        "dynasty": "唐",
        "collection_info": null
    },
    {
        "title": "题元丹丘山居",
        "author": "李白",
        "content": "故人栖东山，自爱丘壑美。\n青春卧空林，白日犹不起。\n松风清襟袖，石潭洗心耳。\n羡君无纷喧，高枕碧霞裏。",
        "dynasty": "唐",
        "collection_info": null
    },
    {
        "title": "题元丹丘颍阳山居",
        "author": "李白",
        "content": "仙游渡颍水，访隐同元君。\n忽遗苍生望，独与洪崖羣。\n卜地初晦迹，兴言且成文。\n却顾北山断，前瞻南岭分。\n遥通汝海月，不隔嵩丘云。\n之子合逸趣，而我钦清芬。\n举迹倚松石，谈笑迷朝曛。\n益愿狎青鸟，拂衣栖江濆。",
        "dynasty": "唐",
        "collection_info": null
    },
    {
        "title": "题瓜州新河饯族叔舍人贲",
        "author": "李白",
        "content": "齐公凿新河，万古流不绝。\n丰功利生人，天地同朽灭。\n两桥对双阁，芳树有行列。\n爱此如甘棠，谁云敢攀折。\n吴关倚此固，天险自兹设。\n海水落斗门，湖平见沙汭。\n我行送季父，弭棹徒流悦。\n杨花满江来，疑是龙山雪。\n惜此林下兴，怆为山阳别。\n瞻望清路尘，归来空寂灭。",
        "dynasty": "唐",
        "collection_info": null
    },
    {
        "title": "洗脚亭",
        "author": "李白",
        "content": "白道向姑熟，洪亭临道傍。\n前有昔时井，下有五丈床。\n樵女洗素足，行人歇金装。\n西望白鹭洲，芦花似朝霜。\n送君此时去，回首泪成行。",
        "dynasty": "唐",
        "collection_info": null
    },
    {
        "title": "劳劳亭",
        "author": "李白",
        "content": "天下伤心处，劳劳送客亭。\n春风知别苦，不遣柳条青。",
        "dynasty": "唐",
        "collection_info": null
    },
    {
        "title": "题金陵王处士水亭",
        "author": "李白",
        "content": "王子耽玄言，贤豪多在门。\n好鹅寻道士，爱竹啸名园。\n树色老荒苑，池光荡华轩。\n此堂见明月，更忆陆平原。\n埽拭青玉簟，为余置金尊。\n醉罢欲归去，花枝宿鸟喧。\n何时復来此，再得洗嚣烦。",
        "dynasty": "唐",
        "collection_info": null
    },
    {
        "title": "题嵩山逸人元丹丘山居",
        "author": "李白",
        "content": "家本紫云山，道风未沦落。\n沈怀丹丘志，冲赏归寂寞。\n朅来游闽荒，扪涉穷禹凿。\n夤缘泛潮海，偃蹇陟庐霍。\n凭雷蹑天窗，弄影憩霞阁。\n且欣登眺美，颇惬隐沦诺。\n三山旷幽期，四岳聊所託。\n故人契嵩颖，高义炳丹雘。\n灭迹遗纷嚣，终言本峰壑。\n自矜林湍好，不羡朝市乐。\n偶与真意幷，顿觉世情薄。\n尔能折芳桂，吾亦采兰若。\n拙妻好乘鸾，娇女爱飞鹤。\n提携访神仙，从此炼金药。",
        "dynasty": "唐",
        "collection_info": null
    },
    {
        "title": "题江夏修静寺",
        "author": "李白",
        "content": "我家北海宅，作寺南江滨。\n空庭无玉树，高殿坐幽人。\n书带留青草，琴堂幂素尘。\n平生种桃李，寂灭不成春。",
        "dynasty": "唐",
        "collection_info": null
    },
    {
        "title": "题宛溪馆",
        "author": "李白",
        "content": "吾怜宛溪好，百尺照心明。\n何谢新安水，千寻见底清。\n白沙留月色，绿竹助秋声。\n却笑严湍上，于今独擅名。",
        "dynasty": "唐",
        "collection_info": null
    },
    {
        "title": "题东溪公幽居",
        "author": "李白",
        "content": "杜陵贤人清且廉，东溪卜筑岁将淹。\n宅近青山同谢朓，门垂碧柳似陶潜。\n好鸟迎春歌后院，飞花送酒舞前檐。\n客到但知留一醉，盘中秪有水晶盐。",
        "dynasty": "唐",
        "collection_info": null
    },
    {
        "title": "嘲鲁儒",
        "author": "李白",
        "content": "鲁叟谈五经，白髮死章句。\n问以经济策，茫如坠烟雾。\n足着远游履，首戴方山巾。\n缓步从直道，未行先起尘。\n秦家丞相府，不重褒衣人。\n君非叔孙通，与我本殊伦。\n时事且未达，归耕汶水滨。",
        "dynasty": "唐",
        "collection_info": null
    },
    {
        "title": "惧谗",
        "author": "李白",
        "content": "二桃杀三士，讵假劒如霜。\n众女妬蛾眉，双花竞春芳。\n魏姝信郑褏，掩袂对怀王。\n一惑巧言子，朱颜成死伤。\n行将泣团扇，戚戚愁人肠。",
        "dynasty": "唐",
        "collection_info": null
    },
    {
        "title": "观猎",
        "author": "李白",
        "content": "太守耀清威，乘闲弄晚晖。\n江沙横猎骑，山火遶行围。\n箭逐云鸿落，鹰随月兔飞。\n不知白日暮，欢赏夜方归。",
        "dynasty": "唐",
        "collection_info": null
    },
    {
        "title": "观胡人吹笛",
        "author": "李白",
        "content": "胡人吹玉笛，一半是秦声。\n十月吴山晓，梅花落敬亭。\n愁闻出塞曲，泪满逐臣缨。\n却望长安道，空怀恋主情。",
        "dynasty": "唐",
        "collection_info": null
    },
    {
        "title": "军行",
        "author": "李白",
        "content": "骝马新跨白玉鞍，战罢沙场月色寒。\n城头铁鼓声犹震，匣裏金刀血未干。",
        "dynasty": "唐",
        "collection_info": null
    },
    {
        "title": "从军行",
        "author": "李白",
        "content": "百战沙场碎铁衣，城南已合数重围。\n突营射杀呼延将，独领残兵千骑归。",
        "dynasty": "唐",
        "collection_info": null
    },
    {
        "title": "平虏将军妻",
        "author": "李白",
        "content": "平虏将军妇，入门二十年。\n君心自有悦，妾宠岂能专。\n出解床前帐，行吟道上篇。\n古人不唾井，莫忘昔缠绵。",
        "dynasty": "唐",
        "collection_info": null
    },
    {
        "title": "春夜洛城闻笛",
        "author": "李白",
        "content": "谁家玉笛暗飞声，散入春风满洛城。\n此夜曲中闻折柳，何人不起故园情。",
        "dynasty": "唐",
        "collection_info": null
    },
    {
        "title": "嵩山采菖蒲者",
        "author": "李白",
        "content": "神仙多古貌，双耳下垂肩。\n嵩岳逢汉武，疑是九疑仙。\n我来采菖蒲，服食可延年。\n言终忽不见，灭影入云烟。\n喻帝竟莫悟，终归茂陵田。",
        "dynasty": "唐",
        "collection_info": null
    },
    {
        "title": "金陵听韩侍御吹笛",
        "author": "李白",
        "content": "韩公吹玉笛，倜傥流英音。\n风吹绕钟山，万壑皆龙吟。\n王子停凤管，师襄掩瑶琴。\n余韵度江去，天涯安可寻。",
        "dynasty": "唐",
        "collection_info": null
    },
    {
        "title": "流夜郎闻酺不预",
        "author": "李白",
        "content": "北阙圣人歌太康，南冠君子窜遐荒。\n汉酺闻奏钧天乐，愿得风吹到夜郎。",
        "dynasty": "唐",
        "collection_info": null
    },
    {
        "title": "放后遇恩不霑",
        "author": "李白",
        "content": "天作云与雷，霈然德泽开。\n东风日本至，白雉越裳来。\n独弃长沙国，三年未许回。\n何时入宣室，更问洛阳才。",
        "dynasty": "唐",
        "collection_info": null
    },
    {
        "title": "宣城见杜鹃花",
        "author": "李白",
        "content": "蜀国曾闻子规鸟，宣城还见杜鹃花。\n一呌一迴肠一断，三春三月忆三巴。",
        "dynasty": "唐",
        "collection_info": null
    },
    {
        "title": "白田马上闻莺",
        "author": "李白",
        "content": "黄鹂啄紫椹，五月鸣桑枝。\n我行不记日，误作阳春时。\n蚕老客未归，白田已缲丝。\n驱马又前去，扪心空自悲。",
        "dynasty": "唐",
        "collection_info": null
    },
    {
        "title": "三五七言",
        "author": "李白",
        "content": "秋风清，秋月明。\n落叶聚还散，寒鸦栖復惊。\n相思相见知何日，此时此夜难为情。",
        "dynasty": "唐",
        "collection_info": null
    },
    {
        "title": "杂诗",
        "author": "李白",
        "content": "白日与明月，昼夜尚不闲。\n况尔悠悠人，安得久世间。\n传闻海水上，乃有蓬莱山。\n玉树生绿叶，灵仙每登攀。\n一食驻玄髮，再食留红颜。\n吾欲从此去，去之无时还。",
        "dynasty": "唐",
        "collection_info": null
    },
    {
        "title": "寄远十一首 一",
        "author": "李白",
        "content": "三鸟别王母，衔书来见过。\n肠断若剪弦，其如愁思何。\n遥知玉窗裏，纤手弄云和。\n奏曲有深意，青松交女萝。\n写水山井中，同泉岂殊波。\n秦心与楚恨，皎皎为谁多。",
        "dynasty": "唐",
        "collection_info": null
    },
    {
        "title": "寄远十一首 二",
        "author": "李白",
        "content": "青楼何所在，乃在碧云中。\n宝镜挂秋水，罗衣轻春风。\n新妆坐落日，怅望金屏空。\n念此送短书，愿因双飞鸿。",
        "dynasty": "唐",
        "collection_info": null
    },
    {
        "title": "寄远十一首 三",
        "author": "李白",
        "content": "本作一行书，殷勤道相忆。\n一行復一行，满纸情何极。\n瑶台有黄鹤，为报青楼人。\n朱颜凋落尽，白髮一何新。\n自知未应还，离居经三春。\n桃李今若为，当窗发光彩。\n莫使香风飘，留与红芳待。",
        "dynasty": "唐",
        "collection_info": null
    },
    {
        "title": "寄远十一首 四",
        "author": "李白",
        "content": "玉[筯]落春镜，坐愁湖阳水。\n闻与阴丽华，风烟接邻里。\n青春已復过，白日忽相催。\n但恐荷花晚，令人意已摧。\n相思不惜梦，日夜向阳台。",
        "dynasty": "唐",
        "collection_info": null
    },
    {
        "title": "寄远十一首 五",
        "author": "李白",
        "content": "远忆巫山阳，花明渌江暖。\n踌躇未得往，泪向南云满。\n春风復无情，吹我梦魂断。\n不见眼中人，天长音信短。",
        "dynasty": "唐",
        "collection_info": null
    },
    {
        "title": "寄远十一首 六",
        "author": "李白",
        "content": "阳台隔楚水，春草生黄河。\n相思无日夜，浩荡若流波。\n流波向海去，欲见终无因。\n遥将一点泪，远寄如花人。",
        "dynasty": "唐",
        "collection_info": null
    },
    {
        "title": "寄远十一首 七",
        "author": "李白",
        "content": "妾在舂陵东，君居汉江岛。\n一日望花光，往来成白道。\n一为云雨别，此地生秋草。\n秋草秋蛾飞，相思愁落晖。\n何由一相见，灭烛解罗衣。",
        "dynasty": "唐",
        "collection_info": null
    },
    {
        "title": "寄远十一首 八",
        "author": "李白",
        "content": "忆昨东园桃李红碧枝，与君此时初别离。\n金瓶落井无消息，令人行叹復坐思。\n坐思行叹成楚越，春风玉颜畏销歇。\n碧窗纷纷下落花，青楼寂寂空明月。\n两不见，但相思，空留锦字表心素，至今缄愁不忍窥。",
        "dynasty": "唐",
        "collection_info": null
    },
    {
        "title": "寄远十一首 九",
        "author": "李白",
        "content": "长短春草绿，缘阶如有情。\n卷施心独苦，抽却死还生。\n覩物知妾意，希君种后庭。\n闲时当采掇，念此莫相轻。",
        "dynasty": "唐",
        "collection_info": null
    },
    {
        "title": "寄远十一首 十",
        "author": "李白",
        "content": "鲁缟如玉霜，笔题月氏书。\n寄书白鹦鹉，西海慰离居。\n行数虽不多，字字有委曲。\n天末如见之，开缄泪相续。\n泪尽恨转深，千里同此心。\n相思千万里，一书值千金。",
        "dynasty": "唐",
        "collection_info": null
    },
    {
        "title": "寄远十一首 十一",
        "author": "李白",
        "content": "爱君芙蓉婵娟之艳色，色可餐兮难再得。\n怜君冰玉清逈之明心，情不极兮意已深。\n朝共琅玕之绮食，夜同鸳鸯之锦衾。\n恩情婉娈忽为别，使人莫错乱愁心。\n乱愁心，涕如雪，寒灯厌梦魂欲绝。\n觉来相思生白髮，盈盈汉水若可越。\n可惜凌波步罗韤，美人美人兮归去来，莫作朝云暮雨兮飞阳台。",
        "dynasty": "唐",
        "collection_info": null
    },
    {
        "title": "长信宫",
        "author": "李白",
        "content": "月皎昭阳殿，霜清长信宫。\n天行乘玉辇，飞燕与君同。\n别有欢娱处，承恩乐未穷。\n谁怜团扇妾，独坐怨秋风。",
        "dynasty": "唐",
        "collection_info": null
    },
    {
        "title": "长门怨二首 一",
        "author": "李白",
        "content": "天迴北斗挂西楼，金屋无人萤火流。\n月光欲到长门殿，别作深宫一段愁。",
        "dynasty": "唐",
        "collection_info": null
    },
    {
        "title": "长门怨二首 二",
        "author": "李白",
        "content": "桂殿长愁不记春，黄金四屋起秋尘。\n夜悬明镜青天上，独照长门宫裏人。",
        "dynasty": "唐",
        "collection_info": null
    },
    {
        "title": "春怨",
        "author": "李白",
        "content": "白马金羁辽海东，罗帷绣被卧春风。\n落月低轩窥烛尽，飞花入户笑床空。",
        "dynasty": "唐",
        "collection_info": null
    },
    {
        "title": "代赠远",
        "author": "李白",
        "content": "妾本洛阳人，狂夫幽燕客。\n渴饮易水波，由来多感激。\n胡马西北驰，香騣摇绿丝。\n鸣鞭从此去，逐虏荡边陲。\n昔去有好言，不言久离别。\n燕支多美女，走马轻风雪。\n见此不记人，恩情云雨绝。\n啼流玉筯尽，坐恨金闺切。\n织锦作短书，肠随回文结。\n相思欲有寄，恐君不见察。\n焚之扬其灰，手迹自此灭。",
        "dynasty": "唐",
        "collection_info": null
    },
    {
        "title": "陌上赠美人",
        "author": "李白",
        "content": "骏马骄行踏落花，垂鞭直拂五云车。\n美人一笑褰珠箔，遥指红楼是妾家。",
        "dynasty": "唐",
        "collection_info": null
    },
    {
        "title": "闺情",
        "author": "李白",
        "content": "流水去绝国，浮云辞故关。\n水或恋前浦，云犹归旧山。\n恨君流沙去，弃妾渔阳间。\n玉筯夜垂流，双双落朱颜。\n黄鸟坐相悲，绿杨谁更攀。\n织锦心草草，挑灯泪斑斑。\n窥镜不自识，况乃狂夫还。",
        "dynasty": "唐",
        "collection_info": null
    },
    {
        "title": "代别情人",
        "author": "李白",
        "content": "清水本不动，桃花发岸傍。\n桃花弄水色，波荡摇春光。\n我悦子容艳，子倾我文章。\n风吹绿琴去，曲度紫鸳鸯。\n昔作一水鱼，今成两枝鸟。\n哀哀长鸡鸣，夜夜达五晓。\n起折相思树，归赠知寸心。\n覆水不可收，行云难重寻。\n天涯有度鸟，莫绝瑶华音。",
        "dynasty": "唐",
        "collection_info": null
    },
    {
        "title": "代秋情",
        "author": "李白",
        "content": "几日相别离，门前生稆葵。\n寒蝉聒梧桐，日夕长鸣悲。\n白露湿萤火，清霜凌兔丝。\n空掩紫罗袂，长啼无尽时。",
        "dynasty": "唐",
        "collection_info": null
    },
    {
        "title": "对酒",
        "author": "李白",
        "content": "蒲萄酒，金叵罗，吴姬十五细马驮。\n青黛画眉红锦靴，道字不正娇唱歌。\n玳瑁筵中怀裏醉，芙蓉帐底奈君何。",
        "dynasty": "唐",
        "collection_info": null
    },
    {
        "title": "怨情",
        "author": "李白",
        "content": "新人如花虽可宠，故人似玉由来重。\n花性飘扬不自持，玉心皎洁终不移。\n故人昔新今尚故，还见新人有故时。\n请看陈后黄金屋，寂寂珠帘生网丝。",
        "dynasty": "唐",
        "collection_info": null
    },
    {
        "title": "湖边采莲妇",
        "author": "李白",
        "content": "小姑织白纻，未解将人语。\n大嫂采芙蓉，溪湖千万重。\n长兄行不在，莫使外人逢。\n愿学秋胡妇，贞心比古松。",
        "dynasty": "唐",
        "collection_info": null
    },
    {
        "title": "怨情",
        "author": "李白",
        "content": "美人捲珠帘，深坐颦蛾眉。\n但见泪痕湿，不知心恨谁。",
        "dynasty": "唐",
        "collection_info": null
    },
    {
        "title": "代寄情楚词体",
        "author": "李白",
        "content": "君不来兮，徒蓄怨积思而孤吟。\n云阳一去已远，隔巫山绿水之沈沈。\n留余香兮染绣被，夜欲寝兮愁人心。\n朝驰余马于青楼，怳若空而夷犹。\n浮云深兮不得语，却惆怅而怀忧。\n使青鸟兮衔书，恨独宿兮伤离居。\n何无情而雨绝，梦虽往而交疎。\n横流涕而长嗟，折芳洲之瑶华。\n送飞鸟以极目，怨夕阳之西斜。\n愿为连根同死之秋草，不作飞空之落花。",
        "dynasty": "唐",
        "collection_info": null
    },
    {
        "title": "学古思边",
        "author": "李白",
        "content": "衔悲上陇首，肠断不见君。\n流水若有情，幽哀从此分。\n苍茫愁边色，惆怅落日曛。\n山外接远天，天际復有云。\n白雁从中来，飞鸣苦难闻。\n足繫一书札，寄言难离羣。\n离羣心断绝，十见花成雪。\n胡地无春晖，征人行不归。\n相思杳如梦，珠泪湿罗衣。",
        "dynasty": "唐",
        "collection_info": null
    },
    {
        "title": "思边",
        "author": "李白",
        "content": "去年何时君别妾，南园绿草飞蝴蝶。\n今岁何时妾忆君，西山白雪暗晴云。\n玉关去此三千里，欲寄音书那可闻。",
        "dynasty": "唐",
        "collection_info": null
    },
    {
        "title": "口号吴王美人半醉",
        "author": "李白",
        "content": "风动荷花水殿香，姑苏台上宴吴王。\n西施醉舞娇无力，笑倚东窗白玉床。",
        "dynasty": "唐",
        "collection_info": null
    },
    {
        "title": "代美人愁镜二首 一",
        "author": "李白",
        "content": "明明金鹊镜，了了玉台前。\n拂拭交冰月，光辉何清圆。\n红颜老昨日，白髮多去年。\n铅粉坐相误，照来空凄然。",
        "dynasty": "唐",
        "collection_info": null
    },
    {
        "title": "代美人愁镜二首 二",
        "author": "李白",
        "content": "美人赠此盘龙之宝镜，烛我金缕之罗衣。\n时将红袖拂明月，为惜普照之余晖。\n影中金鹊飞不灭，台下青鸾思独绝。\n藳砧一别若箭弦，去有日，来无年。\n狂风吹却妾心断，玉筯幷堕菱花前。",
        "dynasty": "唐",
        "collection_info": null
    },
    {
        "title": "赠段七娘",
        "author": "李白",
        "content": "罗韤凌波生网尘，那能得计访情亲。\n千杯绿酒何辞醉，一面红妆恼杀人。",
        "dynasty": "唐",
        "collection_info": null
    },
    {
        "title": "别内赴征三首 一",
        "author": "李白",
        "content": "王命三征去未还，明朝离别出吴关。\n白玉高楼看不见，相思须上望夫山。",
        "dynasty": "唐",
        "collection_info": null
    },
    {
        "title": "别内赴征三首 二",
        "author": "李白",
        "content": "出门妻子强牵衣，问我西行几日归。\n归时傥佩黄金印，莫学苏秦不下机。",
        "dynasty": "唐",
        "collection_info": null
    },
    {
        "title": "别内赴征三首 三",
        "author": "李白",
        "content": "翡翠为楼金作梯，谁人独宿倚门啼。\n夜坐寒灯连晓月，行行泪尽楚关西。",
        "dynasty": "唐",
        "collection_info": null
    },
    {
        "title": "秋浦寄内",
        "author": "李白",
        "content": "我今寻阳去，辞家千里余。\n结荷倦水宿，却寄大雷书。\n虽不同辛苦，怆离各自居。\n我自入秋浦，三年北信疎。\n红颜愁落尽，白髮不能除。\n有客自梁苑，手携五色鱼。\n开鱼得锦字，归问我何如。\n江山虽道阻，意合不为殊。",
        "dynasty": "唐",
        "collection_info": null
    },
    {
        "title": "自代内赠",
        "author": "李白",
        "content": "宝刀截流水，无有断绝时。\n妾意逐君行，缠绵亦如之。\n别来门前草，秋巷春转碧。\n埽尽更还生，萋萋满行迹。\n鸣凤始相得，雄惊雌各飞。\n游云落何山，一往不见归。\n估客发大楼，知君在秋浦。\n梁苑空锦衾，阳台梦行雨。\n妾家三作相，失势去西秦。\n犹有旧歌管，凄清闻四邻。\n曲度入紫云，啼无眼中人。\n妾似井底桃，开花向谁笑。\n君如天上月，不肯一迴照。\n窥镜不自识，别多憔悴深。\n安得秦吉了，为人道寸心。",
        "dynasty": "唐",
        "collection_info": null
    },
    {
        "title": "秋浦感主人归燕寄内",
        "author": "李白",
        "content": "霜凋楚关木，始知杀气严。\n寥寥金天廓，婉婉绿红潜。\n胡燕别主人，双双语前檐。\n三飞四迴顾，欲去復相瞻。\n岂不恋华屋，终然谢珠帘。\n我不及此鸟，远行岁已淹。\n寄书道中叹，泪下不能缄。",
        "dynasty": "唐",
        "collection_info": null
    },
    {
        "title": "送内寻庐山女道士李腾空二首 一",
        "author": "李白",
        "content": "君寻腾空子，应到碧山家。\n水舂云母确，风埽石楠花。\n若爱幽居好，相邀弄紫霞。",
        "dynasty": "唐",
        "collection_info": null
    },
    {
        "title": "送内寻庐山女道士李腾空二首 二",
        "author": "李白",
        "content": "多君相门女，学道爱神仙。\n素手掬青霭，罗衣曳紫烟。\n一往屏风迭，乘鸾着玉鞭。",
        "dynasty": "唐",
        "collection_info": null
    },
    {
        "title": "赠内",
        "author": "李白",
        "content": "三百六十日，日日醉如泥。\n虽为李白妇，何异太常妻。",
        "dynasty": "唐",
        "collection_info": null
    },
    {
        "title": "在浔阳非所寄内",
        "author": "李白",
        "content": "闻难知恸哭，行啼入府中。\n多君同蔡琰，流泪请曹公。\n知登吴章岭，昔与死无分。\n崎岖行石道，外折入青云。\n相见若悲歌，哀声那可闻。",
        "dynasty": "唐",
        "collection_info": null
    },
    {
        "title": "南流夜郎寄内",
        "author": "李白",
        "content": "夜郎天外怨离居，明月楼中音信疎。\n北雁春归看欲尽，南来不得豫章书。",
        "dynasty": "唐",
        "collection_info": null
    },
    {
        "title": "越女词五首 一",
        "author": "李白",
        "content": "长干吴儿女，眉目艳新月。\n屐上足如霜，不着鸦头袜。",
        "dynasty": "唐",
        "collection_info": null
    },
    {
        "title": "越女词五首 二",
        "author": "李白",
        "content": "吴儿多白皙，好为荡舟剧。\n卖眼掷春心，折花调行客。",
        "dynasty": "唐",
        "collection_info": null
    },
    {
        "title": "越女词五首 三",
        "author": "李白",
        "content": "耶溪采莲女，见客棹歌迴。\n笑入荷花去，佯羞不出来。",
        "dynasty": "唐",
        "collection_info": null
    },
    {
        "title": "越女词五首 四",
        "author": "李白",
        "content": "东阳素足女，会稽素舸郎。\n相看月未堕，白地断肝肠。",
        "dynasty": "唐",
        "collection_info": null
    },
    {
        "title": "越女词五首 五",
        "author": "李白",
        "content": "镜湖水如月，耶溪女似雪。\n新妆荡新波，光景两奇绝。",
        "dynasty": "唐",
        "collection_info": null
    },
    {
        "title": "浣纱石上女",
        "author": "李白",
        "content": "玉面耶溪女，青娥红粉妆。\n一双金齿屐，两足白如霜。",
        "dynasty": "唐",
        "collection_info": null
    },
    {
        "title": "示金陵子",
        "author": "李白",
        "content": "金陵城东谁家子，窃听琴声碧窗裏。\n落花一片天上来，随人直渡西江水。\n楚歌吴语娇不成，似能未能最有情。\n谢公正要东山妓，携手林泉处处行。",
        "dynasty": "唐",
        "collection_info": null
    },
    {
        "title": "出妓金陵子呈卢六四首 一",
        "author": "李白",
        "content": "安石东山三十春，傲然携妓出风尘。\n楼中见我金陵子，何似阳台云雨人。",
        "dynasty": "唐",
        "collection_info": null
    },
    {
        "title": "出妓金陵子呈卢六四首 二",
        "author": "李白",
        "content": "南国新丰酒，东山小妓歌。\n对君君不乐，花月奈愁何。",
        "dynasty": "唐",
        "collection_info": null
    },
    {
        "title": "出妓金陵子呈卢六四首 三",
        "author": "李白",
        "content": "东道烟霞主，西江诗酒筵。\n相逢不觉醉，日堕历阳川。",
        "dynasty": "唐",
        "collection_info": null
    },
    {
        "title": "出妓金陵子呈卢六四首 四",
        "author": "李白",
        "content": "小妓金陵歌楚声，家僮丹砂学凤鸣。\n我亦为君饮清酒，君心不肯向人倾。",
        "dynasty": "唐",
        "collection_info": null
    },
    {
        "title": "巴女词",
        "author": "李白",
        "content": "巴水急如箭，巴船去若飞。\n十月三千里，郎行几岁归。",
        "dynasty": "唐",
        "collection_info": null
    },
    {
        "title": "哭晁卿衡",
        "author": "李白",
        "content": "日本晁卿辞帝都，征帆一片绕蓬壶。\n明月不归沈碧海，白云愁色满苍梧。",
        "dynasty": "唐",
        "collection_info": null
    },
    {
        "title": "自溧水道哭王炎三首 一",
        "author": "李白",
        "content": "白杨双行行，白马悲路傍。\n晨兴见晓月，更似发云阳。\n溧水通吴关，逝川去未央。\n故人万化尽，闭骨茅山冈。\n天上坠玉棺，泉中掩龙章。\n名飞日月上，义与风云翔。\n逸气竟莫展，英图俄夭伤。\n楚国一老人，来嗟龚胜亡。\n有言不可道，雪泣忆兰芳。",
        "dynasty": "唐",
        "collection_info": null
    },
    {
        "title": "自溧水道哭王炎三首 二",
        "author": "李白",
        "content": "王公希代宝，弃世一何早。\n弔死不及哀，殡宫已秋草。\n悲来欲脱劒，挂向何枝好。\n哭向茅山虽未摧，一生泪尽丹阳道。",
        "dynasty": "唐",
        "collection_info": null
    },
    {
        "title": "自溧水道哭王炎三首 三",
        "author": "李白",
        "content": "王家碧瑶树，一树忽先摧。\n海内故人泣，天涯弔鹤来。\n未成霖雨用，先失济川材。\n一罢广陵散，鸣琴更不开。",
        "dynasty": "唐",
        "collection_info": null
    },
    {
        "title": "哭宣城善酿纪叟",
        "author": "李白",
        "content": "纪叟黄泉裏，还应酿老春。\n夜台无晓日，沽酒与何人。",
        "dynasty": "唐",
        "collection_info": null
    },
    {
        "title": "宣城哭蒋征君华",
        "author": "李白",
        "content": "敬亭埋玉树，知是蒋征君。\n安得相如草，空余封禅文。\n池台空有月，词赋旧凌云。\n独挂延陵劒，千秋在古坟。",
        "dynasty": "唐",
        "collection_info": null
    },
    {
        "title": "鞠歌行",
        "author": "李白",
        "content": "丽莫似汉宫妃，谦莫似黄家女。\n黄女持谦齿髮高，汉妃恃丽天庭去。\n人生容德不自保，圣人安用推天道。\n君不见蔡泽嵌枯诡怪之形状，大言直取秦丞相。\n又不见田千秋才智不出人，一朝富贵如有神。\n二侯行事在方册，泣麟老人终困厄。\n夜光抱恨良叹悲，日月逝矣吾何之。",
        "dynasty": "唐",
        "collection_info": null
    },
    {
        "title": "胡无人",
        "author": "李白",
        "content": "十万羽林儿，临洮破郅支。\n杀添胡地骨，降足汉营旗。\n塞阔牛羊散，兵休帐幕移。\n空余陇头水，呜咽向人悲。",
        "dynasty": "唐",
        "collection_info": null
    },
    {
        "title": "月夜金陵怀古",
        "author": "李白",
        "content": "苍苍金陵月，空悬帝王州。\n天文列宿在，霸业大江流。\n绿水绝驰道，青松摧古丘。\n台倾鳷鹊观，宫没凤凰楼。\n别殿悲清暑，芳园罢乐游。\n一闻歌玉树，萧瑟后庭秋。",
        "dynasty": "唐",
        "collection_info": null
    },
    {
        "title": "冬日归旧山",
        "author": "李白",
        "content": "未洗染尘缨，归来芳草平。\n一条藤径绿，万点雪峰晴。\n地冷叶先尽，谷寒云不行。\n嫩篁侵舍密，古树倒江横。\n白犬离村吠，苍苔壁上生。\n穿厨孤雉过，临屋旧猨鸣。\n木落禽巢在，篱疎兽路成。\n拂床苍鼠走，倒箧素鱼惊。\n洗砚修良策，敲松拟素贞。\n此时重一去，去合到三清。",
        "dynasty": "唐",
        "collection_info": null
    },
    {
        "title": "望夫石",
        "author": "李白",
        "content": "髣髴古容仪，含愁带曙辉。\n露如今日泪，苔似昔年衣。\n有恨同湘女，无言类楚妃。\n寂然芳霭内，犹若待夫归。",
        "dynasty": "唐",
        "collection_info": null
    },
    {
        "title": "对雨",
        "author": "李白",
        "content": "卷帘聊举目，露湿草绵芊。\n古岫藏云毳，空庭织碎烟。\n水纹愁不起，风线重难牵。\n尽日扶犂叟，往来江树前。",
        "dynasty": "唐",
        "collection_info": null
    },
    {
        "title": "晓晴",
        "author": "李白",
        "content": "野凉疎雨歇，春色徧萋萋。\n鱼跃青池满，莺吟绿树低。\n野花妆面湿，山草纽斜齐。\n零落残雪片，风吹挂竹溪。",
        "dynasty": "唐",
        "collection_info": null
    },
    {
        "title": "初月",
        "author": "李白",
        "content": "玉蟾离海上，白露湿花时。\n云畔风生爪，沙头水浸眉。\n乐哉弦管客，愁杀战征儿。\n因绝西园赏，临风一咏诗。",
        "dynasty": "唐",
        "collection_info": null
    },
    {
        "title": "雨后望月",
        "author": "李白",
        "content": "四郊阴霭散，开户半蟾生。\n万里舒霜合，一条江练横。\n出时山眼白，高后海心明。\n为惜如团扇，长吟到五更。",
        "dynasty": "唐",
        "collection_info": null
    },
    {
        "title": "赋得鹤送史司马赴崔相公幕",
        "author": "李白",
        "content": "峥嵘丞相府，清切凤凰池。\n羡尔瑶台鹤，高栖琼树枝。\n归飞晴日好，吟弄惠风吹。\n正有乘轩乐，初当学舞时。\n珍禽在罗网，微命若游丝。\n愿托周周羽，相衔汉水湄。",
        "dynasty": "唐",
        "collection_info": null
    },
    {
        "title": "送客归吴",
        "author": "李白",
        "content": "江村秋雨歇，酒尽一帆飞。\n路历波涛去，家惟坐卧归。\n岛花开灼灼，汀柳细依依。\n别后无余事，还应埽钓矶。",
        "dynasty": "唐",
        "collection_info": null
    },
    {
        "title": "送友生游峡中",
        "author": "李白",
        "content": "风静杨柳垂，看花又别离。\n几年同在此，今日各驱驰。\n峡裏闻猨呌，山头见月时。\n殷勤一杯酒，珍重岁寒姿。",
        "dynasty": "唐",
        "collection_info": null
    },
    {
        "title": "送袁明府任长沙",
        "author": "李白",
        "content": "别离杨柳青，樽酒表丹诚。\n古道携琴去，深山见峡迎。\n暖风花绕树，秋雨草沿城。\n自此长江内，无因夜犬惊。",
        "dynasty": "唐",
        "collection_info": null
    },
    {
        "title": "邹衍谷",
        "author": "李白",
        "content": "燕谷无暖气，穷岩闭严阴。\n邹子一吹律，能迴天地心。",
        "dynasty": "唐",
        "collection_info": null
    },
    {
        "title": "杂言用投丹阳知己兼奉宣慰判官",
        "author": "李白",
        "content": "客从昆崙来，遗我双玉璞。\n云是古之得道者西王母食之余，食之可以凌太虚。\n受之颇谓绝今昔，求识江淮人犹乎比石。\n如今虽在卞和手，□□正憔悴。\n了了知之亦何益，恭闻士有调相如。\n始从镐京还，復欲镐京去。\n能上秦王殿，何时迴光一相眄。\n欲投君，保君年，幸君持取无弃捐。\n无弃捐，服之与君俱神仙。",
        "dynasty": "唐",
        "collection_info": null
    },
    {
        "title": "观鱼潭",
        "author": "李白",
        "content": "观鱼碧潭上，木落潭水清。\n日暮紫鳞跃，圆波处处生。\n凉烟浮竹尽，秋月照沙明。\n何必沧浪去，兹焉可濯缨。",
        "dynasty": "唐",
        "collection_info": null
    },
    {
        "title": "自广平乘醉走马六十里至邯郸登城楼览古书怀",
        "author": "李白",
        "content": "醉骑白花马，西走邯郸城。\n扬鞭动柳色，写鞚春风生。\n入郭登高楼，山川与云平。\n深宫翳绿草，万事伤人情。\n相如章华巅，猛气折秦嬴。\n两虎不可鬬，廉公终负荆。\n提携袴中儿，杵臼及程婴。\n立孤就白刃，必死耀丹诚。\n平原三千客，谈笑尽豪英。\n毛君能颕脱，二国且同盟。\n皆为黄泉土，使我涕纵横。\n磊磊石子冈，萧萧白杨声。\n诸贤没此地，碑版有残铭。\n太古共今时，由来互哀荣。\n伤哉何足道，感激仰空名。\n赵俗爱长劒，文儒少逢迎。\n闲从博陵游，畅饮雪朝酲。\n歌酣易水动，鼓震丛台倾。\n日落把烛归，凌晨向燕京。\n方陈五饵策，一使胡尘清。",
        "dynasty": "唐",
        "collection_info": null
    },
    {
        "title": "宣州长史弟昭赠余琴溪中双舞鹤诗以见志",
        "author": "李白",
        "content": "令弟佐宣城，赠余琴溪鹤。\n谓言天涯雪，忽向窗前落。\n白玉为毛衣，黄金不肯博。\n背风振六翮，对舞临山阁。\n顾我如有情，长鸣似相託。\n何当驾此物，与尔腾寥廓。",
        "dynasty": "唐",
        "collection_info": null
    },
    {
        "title": "题舒州司空山瀑布",
        "author": "李白",
        "content": "断崖如削瓜，岚光破崖绿。\n天河从中来，白云涨川谷。\n玉案赤文字，世眼不可读。\n摄身凌青霄，松风拂我足。",
        "dynasty": "唐",
        "collection_info": null
    },
    {
        "title": "金陵新亭",
        "author": "李白",
        "content": "金陵风景好，豪士集新亭。\n举目山河异，偏伤周顗情。\n四坐楚囚悲，不忧社稷倾。\n王公何慷慨，千载仰雄名。",
        "dynasty": "唐",
        "collection_info": null
    },
    {
        "title": "上清宝鼎诗 一",
        "author": "李白",
        "content": "我居清空表，君处红埃中。\n仙人持玉尺，废君多少才。\n玉尺不可尽，君才无时休。",
        "dynasty": "唐",
        "collection_info": null
    },
    {
        "title": "上清宝鼎诗 二",
        "author": "李白",
        "content": "嚥服十二环，奄有仙人房。\n暮骑紫麟去，海气侵肌凉。\n赠我纍纍珠，靡靡明月光。",
        "dynasty": "唐",
        "collection_info": null
    },
    {
        "title": "题许宣平庵壁",
        "author": "李白",
        "content": "我吟传舍咏，来访真人居。\n烟岭迷高迹，云林隔太虚。\n窥庭但萧瑟，倚杖空踌躇。\n应化辽天鹤，归当千岁余。",
        "dynasty": "唐",
        "collection_info": null
    },
    {
        "title": "戏赠杜甫",
        "author": "李白",
        "content": "饭颗山头逢杜甫，顶戴笠子日卓午。\n借问别来太瘦生，总为从前作诗苦。",
        "dynasty": "唐",
        "collection_info": null
    },
    {
        "title": "春感诗",
        "author": "李白",
        "content": "茫茫南与北，道直事难谐。\n榆荚钱生树，杨花玉糁街。\n尘萦游子面，蝶弄美人钗。\n却忆青山上，云门掩竹斋。",
        "dynasty": "唐",
        "collection_info": null
    },
    {
        "title": "白微时募县小吏入令卧内尝驱牛经堂下令妻怒将加诘责白亟以诗谢云",
        "author": "李白",
        "content": "素面倚栏钩，娇声出外头。\n若非是织女，何得问牵牛。",
        "dynasty": "唐",
        "collection_info": null
    },
    {
        "title": "句",
        "author": "李白",
        "content": "焰随红日去，烟逐暮云飞。\n绿鬓随波散，红颜逐浪无。\n因何逢伍相，应是想秋胡。\n举袖露条脱，招我饭胡麻。",
        "dynasty": "唐",
        "collection_info": null
    },
    {
        "title": "拟古诗十二首 一",
        "author": "韦应物",
        "content": "辞君远行迈，饮此长恨端。\n已谓道里远，如何中险艰。\n流水赴大壑，孤云还暮山。\n无情尚有归，行子何独难。\n驱车背乡园，朔风卷行迹。\n严冬霜断肌，日入不遑息。\n忧欢容髮变，寒暑人事易。\n中心君讵知，冰玉徒贞白。",
        "dynasty": "唐",
        "collection_info": null
    },
    {
        "title": "拟古诗十二首 二",
        "author": "韦应物",
        "content": "黄鸟何关关，幽兰亦靡靡。\n此时深闺妇，日照纱窗裏。\n娟娟双青娥，微微启玉齿。\n自惜桃李年，误身游侠子。\n无事久离别，不知今生死。",
        "dynasty": "唐",
        "collection_info": null
    },
    {
        "title": "拟古诗十二首 三",
        "author": "韦应物",
        "content": "峨峨高山巅，浼浼青川流。\n世人不自悟，驰谢如惊飍。\n百金非所重，厚意良难得。\n旨酒亲与朋，芳年乐京国。\n京城繁华地，轩盖凌晨出。\n垂杨十二衢，隐暎金张室。\n汉宫南北对，飞观齐白日。\n游泳属芳时，平生自云毕。",
        "dynasty": "唐",
        "collection_info": null
    },
    {
        "title": "拟古诗十二首 四",
        "author": "韦应物",
        "content": "绮楼何氛氲，朝日正杲杲。\n四壁含清风，丹霞射其牖。\n玉颜上哀啭，绝耳非世有。\n但感离恨情，不知谁家妇。\n孤云忽无色，边马为回首。\n曲绝碧天高，余声散秋草。\n徘徊帷中意，独夜不堪守。\n思逐朔风翔，一去千里道。",
        "dynasty": "唐",
        "collection_info": null
    },
    {
        "title": "拟古诗十二首 五",
        "author": "韦应物",
        "content": "嘉树蔼初绿，靡芜吐幽芳。\n君子不在赏，寄之云路长。\n路长信难越，惜此芳时歇。\n孤鸟去不还，缄情向天末。",
        "dynasty": "唐",
        "collection_info": null
    },
    {
        "title": "拟古诗十二首 六",
        "author": "韦应物",
        "content": "月满秋夜长，惊乌号北林。\n天河横未落，斗柄当西南。\n寒蛩悲洞房，好鸟无遗音。\n商飙一夕至，独宿怀重衾。\n旧交日千里，隔我浮与沈。\n人生岂草木，寒暑移此心。",
        "dynasty": "唐",
        "collection_info": null
    },
    {
        "title": "拟古诗十二首 七",
        "author": "韦应物",
        "content": "酒星非所酌，月桂不为食。\n虚薄空有名，为君长叹息。\n兰蕙虽可怀，芳香与时息。\n岂如凌霜叶，岁暮蔼颜色。\n折柔将有赠，延意千里客。\n草木知贱微，所贵寒不易。",
        "dynasty": "唐",
        "collection_info": null
    },
    {
        "title": "拟古诗十二首 八",
        "author": "韦应物",
        "content": "神州高爽地，遐瞰靡不通。\n寒月野无绿，寥寥天宇空。\n阴阳不停驭，贞脆各有终。\n汾沮何鄙俭，考槃何退穷。\n反志解牵跼，无为尚劳躬。\n美人夺南国，一笑开芙蓉。\n清镜理容髮，褰帘出深重。\n艳曲呈皓齿，舞罗不堪风。\n慊慊情有待，赠芳为我容。\n可嗟青楼月，流影君帷中。",
        "dynasty": "唐",
        "collection_info": null
    },
    {
        "title": "拟古诗十二首 九",
        "author": "韦应物",
        "content": "春至林木变，洞房夕含清。\n单居谁能裁，好鸟对我鸣。\n良人久燕赵，新爱移平生。\n别时双鸳绮，留此千恨情。\n碧草生旧迹，绿琴歇芳声。\n思将魂梦欢，反侧寐不成。\n揽衣迷所次，起望空前庭。\n孤影中自恻，不知双涕零。",
        "dynasty": "唐",
        "collection_info": null
    },
    {
        "title": "拟古诗十二首 十",
        "author": "韦应物",
        "content": "秋天无留景，万物藏光辉。\n落叶随风起，愁人独何依。\n华月屡圆缺，君还浩无期。\n如何雨绝天，一去音问违。",
        "dynasty": "唐",
        "collection_info": null
    },
    {
        "title": "拟古诗十二首 十一",
        "author": "韦应物",
        "content": "有客天一方，寄我孤桐琴。\n迢迢万里隔，託此传幽音。\n冰霜中自结，龙凤相与吟。\n絃以明直道，漆以固交深。",
        "dynasty": "唐",
        "collection_info": null
    },
    {
        "title": "拟古诗十二首 十二",
        "author": "韦应物",
        "content": "白日淇上没，空闺生远愁。\n寸心不可限，淇水长悠悠。\n芳树自妍芳，春禽自相求。\n徘徊东西厢，孤妾谁与俦。\n年华逐丝泪，一落俱不收。",
        "dynasty": "唐",
        "collection_info": null
    },
    {
        "title": "杂体五首 一",
        "author": "韦应物",
        "content": "沈沈匣中镜，为此尘垢蚀。\n辉光何所如，月在云中黑。\n南金既雕错，鞶带共辉饰。\n空存鉴物名，坐使妍蚩惑。\n美人竭肝胆，思照冰玉色。\n自非磨莹工，日日空嘆息。",
        "dynasty": "唐",
        "collection_info": null
    },
    {
        "title": "杂体五首 二",
        "author": "韦应物",
        "content": "古宅集祆鸟，羣号枯树枝。\n黄昏窥人室，鬼物相与期。\n居人不安寝，搏击思此时。\n岂无鹰与鹯，饱肉不肯飞。\n既乖逐鸟节，空养凌云姿。\n孤负肉食恩，何异城上鸱。",
        "dynasty": "唐",
        "collection_info": null
    },
    {
        "title": "杂体五首 三",
        "author": "韦应物",
        "content": "春罗双鸳鸯，出自寒夜女。\n心精烟雾色，指历千万绪。\n长安贵豪家，妖艳不可数。\n裁此百日功，唯将一朝舞。\n舞罢復裁新，岂思劳者苦。",
        "dynasty": "唐",
        "collection_info": null
    },
    {
        "title": "杂体五首 四",
        "author": "韦应物",
        "content": "同声自相应，体质不必齐。\n谁知贾人铎，能使大乐谐。\n铿锵发宫征，和乐变其哀。\n人神既昭享，凤鸟亦下来。\n岂非至贱物，一奏升天阶。\n物情苟有合，莫问玉与泥。",
        "dynasty": "唐",
        "collection_info": null
    },
    {
        "title": "杂体五首 五",
        "author": "韦应物",
        "content": "碌碌荆山璞，卞和献君门。\n荆璞非有求，和氏非有恩。\n所献知国宝，至公不待言。\n是非吾欲默，此道今岂存。",
        "dynasty": "唐",
        "collection_info": null
    },
    {
        "title": "与友生野饮效陶体",
        "author": "韦应物",
        "content": "携酒花林下，前有千载坟。\n于时不共酌，奈此泉下人。\n始自翫芳物，行当念徂春。\n聊舒远世踪，坐望还山云。\n且遂一欢笑，焉知贱与贫。",
        "dynasty": "唐",
        "collection_info": null
    },
    {
        "title": "效何水部二首 一",
        "author": "韦应物",
        "content": "玉宇含清露，香笼散轻烟。\n应当结沈抱，难从兹夕眠。",
        "dynasty": "唐",
        "collection_info": null
    },
    {
        "title": "效何水部二首 二",
        "author": "韦应物",
        "content": "夕漏起遥恨，虫响乱秋阴。\n反覆相思字，中有故人心。",
        "dynasty": "唐",
        "collection_info": null
    },
    {
        "title": "效陶彭泽",
        "author": "韦应物",
        "content": "霜露悴百草，时菊独妍华。\n物性有如此，寒暑其奈何。\n掇英泛浊醪，日入会田家。\n尽醉茅檐下，一生岂在多。",
        "dynasty": "唐",
        "collection_info": null
    },
    {
        "title": "大梁亭会李四栖梧作",
        "author": "韦应物",
        "content": "梁王昔爱才，千古化不泯。\n至今蓬池上，远集八方宾。\n车马平明合，城郭满埃尘。\n逢君一相许，岂要平生亲。\n入仕三十载，如何独未伸。\n英声久籍籍，台阁多故人。\n置酒发清弹，相与乐佳辰。\n孤亭得长望，白日下广津。\n富贵良可取，朅来西入秦。\n秋风旦夕起，安得客梁陈。",
        "dynasty": "唐",
        "collection_info": null
    },
    {
        "title": "燕李录事",
        "author": "韦应物",
        "content": "与君十五侍皇闱，晓拂炉烟上赤墀。\n花开汉苑经过处，雪下骊山沐浴时。\n近臣零落今犹在，仙驾飘飖不可期。\n此日相逢思旧日，一杯成喜亦成悲。",
        "dynasty": "唐",
        "collection_info": null
    },
    {
        "title": "淮上喜会梁川故人",
        "author": "韦应物",
        "content": "江汉曾为客，相逢每醉还。\n浮云一别后，流水十年间。\n欢笑情如旧，萧疎鬓已斑。\n何因北归去，淮上对秋山。",
        "dynasty": "唐",
        "collection_info": null
    },
    {
        "title": "扬州偶会前洛阳卢耿主簿",
        "author": "韦应物",
        "content": "楚塞故人稀，相逢本不期。\n犹存袖裏字，忽怪鬓中丝。\n客舍盈樽酒，江行满箧诗。\n更能连骑出，还似洛桥时。",
        "dynasty": "唐",
        "collection_info": null
    },
    {
        "title": "贾常侍林亭燕集",
        "author": "韦应物",
        "content": "高贤侍天陛，迹显心独幽。\n朱轩骛关右，池馆在东周。\n缭绕接都城，氤氲望嵩丘。\n羣公尽词客，方驾永日游。\n朝旦气候佳，逍遥写烦忧。\n绿林蔼已布，华沼澹不流。\n没露摘幽草，涉烟翫轻舟。\n圆荷既出水，广厦可淹留。\n放神遗所拘，觥罚屡见酬。\n乐燕良未极，安知有沈浮。\n醉罢各云散，何当復相求。",
        "dynasty": "唐",
        "collection_info": null
    },
    {
        "title": "月下会徐十一草堂",
        "author": "韦应物",
        "content": "空斋无一事，岸帻故人期。\n暂辍观书夜，还题翫月诗。\n远钟高枕后，清露捲帘时。\n暗觉新秋近，残河欲曙迟。",
        "dynasty": "唐",
        "collection_info": null
    },
    {
        "title": "移疾会诗客元生与释子法朗因贻诸祠曹",
        "author": "韦应物",
        "content": "对此嘉树林，独有戚戚颜。\n抱瘵知旷职，淹旬非乐闲。\n释子来问讯，诗人亦扣关。\n道同意暂遣，客散疾徐还。\n园径自幽静，玄蝉噪其间。\n高牕瞰远郊，暮色起秋山。\n英曹幸休暇，悢悢心所攀。",
        "dynasty": "唐",
        "collection_info": null
    },
    {
        "title": "慈恩伽蓝清会",
        "author": "韦应物",
        "content": "素友俱薄世，屡招清景赏。\n鸣钟悟音闻，宿昔心已往。\n重门相洞达，高宇亦遐朗。\n岚岭晓城分，清阴夏条长。\n氲氛芳台馥，萧散竹池广。\n平荷随波泛，回飙激林响。\n蔬食遵道侣，泊怀遗滞想。\n何彼尘昏人，区区在天壤。",
        "dynasty": "唐",
        "collection_info": null
    },
    {
        "title": "夜偶诗客操公作",
        "author": "韦应物",
        "content": "尘襟一潇洒，清夜得禅公。\n远自鹤林寺，了知人世空。\n惊禽翻暗叶，流水注幽丛。\n多谢非玄度，聊将诗兴同。",
        "dynasty": "唐",
        "collection_info": null
    },
    {
        "title": "与韩库部会王祠曹宅作",
        "author": "韦应物",
        "content": "闲门荫堤柳，秋渠含夕清。\n微风送荷气，坐客散尘缨。\n守默共无恡，抱冲俱寡营。\n良时颇高会，琴酌共开情。",
        "dynasty": "唐",
        "collection_info": null
    },
    {
        "title": "晦日处士叔园林燕集",
        "author": "韦应物",
        "content": "遽看蓂叶尽，坐阙芳年赏。\n赖此林下期，清风涤烦想。\n始萌动新煦，佳禽发幽响。\n岚岭对高斋，春流灌蔬壤。\n罇酒遗形迹，道言屡开奖。\n幸蒙终夕懽，聊用税归鞅。",
        "dynasty": "唐",
        "collection_info": null
    },
    {
        "title": "扈亭西陂燕赏",
        "author": "韦应物",
        "content": "杲杲朝阳时，悠悠清陂望。\n嘉树始氤氲，春游方浩荡。\n况逢文翰侣，爱此孤舟漾。\n绿野际遥波，横云分迭嶂。\n公堂日为倦，幽襟自兹旷。\n有酒今满盈，愿君尽弘量。",
        "dynasty": "唐",
        "collection_info": null
    },
    {
        "title": "西郊燕集",
        "author": "韦应物",
        "content": "济济众君子，高宴及时光。\n羣山霭遐瞩，绿野布熙阳。\n列坐遵曲岸，披襟袭兰芳。\n野庖荐嘉鱼，激涧泛羽觞。\n众鸟鸣茂林，绿草延高冈。\n盛时易徂谢，浩思坐飘扬。\n眷言同心友，兹游安可忘。",
        "dynasty": "唐",
        "collection_info": null
    },
    {
        "title": "春宵燕万年吉少府中孚南馆",
        "author": "韦应物",
        "content": "始见斗柄回，復兹霜月霁。\n河汉上纵横，春城夜迢递。\n宾筵接时彦，乐燕凌芳岁。\n稍爱清觞满，仰叹高文丽。\n欲去返郊扉，端为一欢滞。",
        "dynasty": "唐",
        "collection_info": null
    },
    {
        "title": "滁州园池燕元氏亲属",
        "author": "韦应物",
        "content": "日暮游清池，疎林罗高天。\n余绿飘霜露，夕气变风烟。\n水门架危阁，竹亭列广筵。\n一展私姻礼，屡叹芳樽前。\n感往在兹会，伤离属頽年。\n明晨復云去，且愿此流连。",
        "dynasty": "唐",
        "collection_info": null
    },
    {
        "title": "郡楼春燕",
        "author": "韦应物",
        "content": "众乐杂军鞞，高楼邀上客。\n思逐花光乱，赏余山景夕。\n为郡访雕瘵，守程难损益。\n聊假一杯欢，暂忘终日迫。",
        "dynasty": "唐",
        "collection_info": null
    },
    {
        "title": "南塘泛舟会元六昆季",
        "author": "韦应物",
        "content": "端居倦时燠，轻舟泛回塘。\n微风飘襟散，横吹绕林长。\n云澹水容夕，雨微荷气凉。\n一写悁勤意，宁用诉华觞。",
        "dynasty": "唐",
        "collection_info": null
    },
    {
        "title": "郡斋雨中与诸文士燕集",
        "author": "韦应物",
        "content": "兵卫森画戟，宴寝凝清香。\n海上风雨至，逍遥池阁凉。\n烦疴近消散，嘉宾復满堂。\n自惭居处崇，未覩斯民康。\n理会是非遣，性达形迹忘。\n鲜肥属时禁，蔬果幸见尝。\n俯饮一杯酒，仰聆金玉章。\n神欢体自轻，意欲凌风翔。\n吴中盛文史，羣彦今汪洋。\n方知大藩地，岂曰财赋疆。",
        "dynasty": "唐",
        "collection_info": null
    },
    {
        "title": "军中冬燕",
        "author": "韦应物",
        "content": "沧海已云晏，皇恩犹念勤。\n式燕徧恆秩，柔远及斯人。\n兹邦实大藩，伐鼓军乐陈。\n是时冬服成，戎士气益振。\n虎竹谬朝寄，英贤降上宾。\n旋罄周旋礼，媿无海陆珍。\n庭中九剑阑，堂上歌吹新。\n光景不知晚，觥酌岂言频。\n单醪昔所感，大醵况同忻。\n顾谓军中士，仰答何由申。",
        "dynasty": "唐",
        "collection_info": null
    },
    {
        "title": "司空主簿琴席",
        "author": "韦应物",
        "content": "烟华方散薄，蕙气犹含露。\n澹景发清琴，幽期默玄悟。\n流连白雪意，断续回风度。\n掩抑虽已终，忡忡在幽素。",
        "dynasty": "唐",
        "collection_info": null
    },
    {
        "title": "与村老对饮",
        "author": "韦应物",
        "content": "鬓眉雪色犹嗜酒，言辞淳朴古人风。\n乡村年少生离乱，见话先朝如梦中。",
        "dynasty": "唐",
        "collection_info": null
    },
    {
        "title": "城中卧疾知阎薛二子屡从邑令饮因以赠之",
        "author": "韦应物",
        "content": "车马日萧萧，胡不枉我庐。\n方来从令饮，卧病独何如。\n秋风起汉皋，开户望平芜。\n即此恡音素，焉知中密疎。\n渴者不思火，寒者不求水。\n人生羁寓时，去就当如此。\n犹希心异迹，眷眷存终始。",
        "dynasty": "唐",
        "collection_info": null
    },
    {
        "title": "听嘉陵江水声寄深上人",
        "author": "韦应物",
        "content": "凿崖泄奔湍，称古神禹迹。\n夜喧山门店，独宿不安席。\n水性自云静，石中本无声。\n如何两相激，雷转空山惊。\n贻之道门旧，了此物我情。",
        "dynasty": "唐",
        "collection_info": null
    },
    {
        "title": "高陵书情寄三原卢少府",
        "author": "韦应物",
        "content": "直方难为进，守此微贱班。\n开卷不及顾，沈埋案牍间。\n兵凶久相践，徭赋岂得闲。\n促戚下可哀，宽政身致患。\n日夕思自退，出门望故山。\n君心傥如此，携手相与还。",
        "dynasty": "唐",
        "collection_info": null
    },
    {
        "title": "假中对雨呈县中僚友",
        "author": "韦应物",
        "content": "却足甘为笑，闲居梦杜陵。\n残莺知夏浅，社雨报年登。\n流麦非关忘，收书独不能。\n自然忧旷职，缄此谢良朋。",
        "dynasty": "唐",
        "collection_info": null
    },
    {
        "title": "赠萧河南",
        "author": "韦应物",
        "content": "厌剧辞京县，褒贤待诏书。\n酇侯方继业，潘令且闲居。\n霁后三川冷，秋深万木疎。\n对琴无一事，新兴復何如。",
        "dynasty": "唐",
        "collection_info": null
    },
    {
        "title": "示从子河南尉班",
        "author": "韦应物",
        "content": "拙直余恆守，公方尔所存。\n同占朱鸟剋，俱起小人言。\n立政思悬棒，谋身类触藩。\n不能林下去，祗恋府廷恩。",
        "dynasty": "唐",
        "collection_info": null
    },
    {
        "title": "趋府候晓呈两县僚友",
        "author": "韦应物",
        "content": "趋府不遑安，中宵出户看。\n满天星尚在，近壁烛仍残。\n立马频惊曙，垂帘却避寒。\n可怜同宦者，应悟下流难。",
        "dynasty": "唐",
        "collection_info": null
    },
    {
        "title": "赠李儋",
        "author": "韦应物",
        "content": "丝桐本异质，音响合自然。\n吾观造化意，二物相因缘。\n误触龙凤啸，静闻寒夜泉。\n心神自安宅，烦虑顿可捐。\n何因知久要，丝白漆亦坚。",
        "dynasty": "唐",
        "collection_info": null
    },
    {
        "title": "赠卢嵩",
        "author": "韦应物",
        "content": "百川注东海，东海无虚盈。\n泥滓不能浊，澄波非益清。\n恬然自安流，日照万里晴。\n云物不隐象，三山共分明。\n奈何疾风怒，忽若砥柱倾。\n海水虽无心，洪涛亦相惊。\n怒号在倏忽，谁识变化情。",
        "dynasty": "唐",
        "collection_info": null
    },
    {
        "title": "寄冯着",
        "author": "韦应物",
        "content": "春雷起萌蛰，土壤日已疎。\n胡能遭盛明，才俊伏里闾。\n偃仰遂真性，所求惟斗储。\n披衣出茅屋，盥漱临清渠。\n吾道亦自适，退身保玄虚。\n幸无职事牵，且览案上书。\n亲友各驰骛，谁当访敝庐。\n思君在何夕，明月照广除。",
        "dynasty": "唐",
        "collection_info": null
    },
    {
        "title": "早春对雪寄前殿中元侍御",
        "author": "韦应物",
        "content": "扫雪开幽径，端居望故人。\n犹残腊月酒，更值早梅春。\n几日东城陌，何时曲水滨。\n闻闲且共赏，莫待绣衣新。",
        "dynasty": "唐",
        "collection_info": null
    },
    {
        "title": "赠王侍御",
        "author": "韦应物",
        "content": "心同野鹤与尘远，诗似冰壶见底清。\n府县同趋昨日事，升沈不改故人情。\n上阳秋晚萧萧雨，洛水寒来夜夜声。\n自叹犹为折腰吏，可怜骢马路傍行。",
        "dynasty": "唐",
        "collection_info": null
    },
    {
        "title": "将往江淮寄李十九儋",
        "author": "韦应物",
        "content": "燕燕东向来，文鹓亦西飞。\n如何不相见，羽翼有高卑。\n徘徊到河洛，华屋未及窥。\n秋风飘我行，远与淮海期。\n回首隔烟雾，遥遥两相思。\n阳春自当返，短翮欲追随。",
        "dynasty": "唐",
        "collection_info": null
    },
    {
        "title": "自巩洛舟行入黄河即事寄府县僚友",
        "author": "韦应物",
        "content": "夹水苍山路向东，东南山豁大河通。\n寒树依微远天外，夕阳明灭乱流中。\n孤村几岁临伊岸，一鴈初晴下朔风。\n为报洛桥游宦侣，扁舟不繫与心同。",
        "dynasty": "唐",
        "collection_info": null
    },
    {
        "title": "寄卢庾",
        "author": "韦应物",
        "content": "悠悠远离别，分此欢会难。\n如何两相近，反使心不安。\n乱髮思一栉，垢衣思一浣。\n岂如望友生，对酒起长嘆。\n时节异京洛，孟冬天未寒。\n广陵多车马，日夕自游盘。\n独我何耿耿，非君谁为欢。",
        "dynasty": "唐",
        "collection_info": null
    },
    {
        "title": "发广陵留上家兄兼寄上长沙",
        "author": "韦应物",
        "content": "将违安可怀，宿恋復一方。\n家贫无旧业，薄宦各飘扬。\n执板身有属，淹时心恐惶。\n拜言不得留，声结泪满裳。\n漾漾动行舫，亭亭远相望。\n离晨苦须臾，独往道路长。\n萧条风雨过，得此海气凉。\n感秋意已违，况自结中肠。\n推道固当遣，及情岂所忘。\n何时共还归，举翼鸣春阳。",
        "dynasty": "唐",
        "collection_info": null
    },
    {
        "title": "初发扬子寄元大校书",
        "author": "韦应物",
        "content": "悽悽去亲爱，泛泛入烟雾。\n归棹洛阳人，残钟广陵树。\n今朝此为别，何处还相遇。\n世事波上舟，沿洄安得住。",
        "dynasty": "唐",
        "collection_info": null
    },
    {
        "title": "淮上即事寄广陵亲故",
        "author": "韦应物",
        "content": "前舟已眇眇，欲渡谁相持。\n秋山起暮钟，楚雨连沧海。\n风波离思满，宿昔容鬓改。\n独鸟下东南，广陵何处在。",
        "dynasty": "唐",
        "collection_info": null
    },
    {
        "title": "寄洪州幕府二十一侍御",
        "author": "韦应物",
        "content": "忽报南昌令，乘骢入郡城。\n同时趋府客，此日望尘迎。\n文苑台中妙，冰壶幕下清。\n洛阳相去远，犹使故林荣。",
        "dynasty": "唐",
        "collection_info": null
    },
    {
        "title": "经少林精舍寄都邑亲友",
        "author": "韦应物",
        "content": "息驾依松岭，高阁一攀缘。\n前瞻路已穷，既诣喜更延。\n出巘听万籁，入林濯幽泉。\n鸣钟生道心，暮磬空云烟。\n独往虽暂适，多累终见牵。\n方思结茅地，归息期暮年。",
        "dynasty": "唐",
        "collection_info": null
    },
    {
        "title": "同长源归南徐寄子西子烈有道",
        "author": "韦应物",
        "content": "东洛何萧条，相思邈遐路。\n策驾復谁游，入门无与晤。\n还因送归客，达此缄中素。\n屡暌心所欢，岂得颜如故。\n所欢不可暌，严霜晨凄凄。\n如彼万里行，孤妾守空闺。\n临觞一长嘆，素欲何时谐。",
        "dynasty": "唐",
        "collection_info": null
    },
    {
        "title": "雪中闻李儋过门不访聊以寄赠",
        "author": "韦应物",
        "content": "度门能不访，冒雪屡西东。\n已想人如玉，遥怜马似骢。\n乍迷金谷路，稍变上阳宫。\n还比相思意，纷纷正满空。",
        "dynasty": "唐",
        "collection_info": null
    },
    {
        "title": "同德精舍养疾寄河南兵曹东厅掾",
        "author": "韦应物",
        "content": "逍遥东城隅，双树寒葱蒨。\n广庭流华月，高阁凝余霰。\n杜门非养素，抱疾阻良讌。\n孰谓无他人，思君岁云变。\n官曹亮先忝，陈躅惭俊彦。\n岂知晨与夜，相代不相见。\n缄书问所如，詶藻当芬绚。",
        "dynasty": "唐",
        "collection_info": null
    },
    {
        "title": "同德寺雨后寄元侍御李博士",
        "author": "韦应物",
        "content": "川上风雨来，须臾满城阙。\n岧峣青莲界，萧条孤兴发。\n前山遽已净，阴霭夜来歇。\n乔木生夏凉，流云吐华月。\n严城自有限，一水非难越。\n相望曙河远，高斋坐超忽。",
        "dynasty": "唐",
        "collection_info": null
    },
    {
        "title": "同德阁期元侍御李博士不至各投赠二首 一",
        "author": "韦应物",
        "content": "庭树忽已暗，故人那不来。\n祗因厌烦暑，永日坐霜台。",
        "dynasty": "唐",
        "collection_info": null
    },
    {
        "title": "同德阁期元侍御李博士不至各投赠二首 二",
        "author": "韦应物",
        "content": "官荣多所繫，闲居亦愆期。\n高阁犹相望，青山欲暮时。",
        "dynasty": "唐",
        "collection_info": null
    },
    {
        "title": "使云阳寄府曹",
        "author": "韦应物",
        "content": "夙驾祗府命，冒炎不遑息。\n百里次云阳，闾阎问漂溺。\n上天屡愆气，胡不均寸泽。\n仰瞻乔树巅，见此洪流迹。\n良苗免湮没，蔓草生宿昔。\n颓墉满故墟，喜返将安宅。\n周旋涉涂潦，侧峭缘沟脉。\n仁贤忧斯民，贱子甘所役。\n公堂众君子，言笑思与觌。",
        "dynasty": "唐",
        "collection_info": null
    },
    {
        "title": "过扶风精舍旧居简朝宗巨川兄弟",
        "author": "韦应物",
        "content": "佛剎出高树，晨光闾井中。\n年深念陈迹，迨此独忡忡。\n零落逢故老，寂寥悲草虫。\n旧宇多改构，幽篁延本丛。\n栖止事如昨，芳时去已空。\n佳人亦携手，再往今不同。\n新文聊感旧，想子意无穷。",
        "dynasty": "唐",
        "collection_info": null
    },
    {
        "title": "赠令狐士曹",
        "author": "韦应物",
        "content": "秋檐滴滴对床寝，山路迢迢联骑行。\n到家俱及东篱菊，何事先归半日程。",
        "dynasty": "唐",
        "collection_info": null
    },
    {
        "title": "赠冯着",
        "author": "韦应物",
        "content": "契阔仕两京，念子亦飘蓬。\n方来属追往，十载事不同。\n岁晏乃云至，微褐还未充。\n惨悽游子情，风雪自关东。\n华觞发懽颜，嘉藻播清风。\n始此盈抱恨，旷然一夕中。\n善蕴岂轻售，怀才希国工。\n谁当念素士，零落岁华空。",
        "dynasty": "唐",
        "collection_info": null
    },
    {
        "title": "对雨寄韩库部协",
        "author": "韦应物",
        "content": "飒至池馆凉，霭然和晓雾。\n萧条集新荷，氤氲散高树。\n闲居兴方澹，默想心已屡。\n暂出仍湿衣，况君东城住。",
        "dynasty": "唐",
        "collection_info": null
    },
    {
        "title": "寄子西",
        "author": "韦应物",
        "content": "夏景已难度，怀贤思方续。\n乔树落疎阴，微风散烦燠。\n伤离枉芳札，忻遂见心曲。\n蓝上舍已成，田家雨新足。\n託邻素多欲，残帙犹见束。\n日夕上高斋，但望东原绿。",
        "dynasty": "唐",
        "collection_info": null
    },
    {
        "title": "县内闲居赠温公",
        "author": "韦应物",
        "content": "满郭春[风]岚已昏，鸦栖散吏掩重门。\n虽居世网常清净，夜对高僧无一言。",
        "dynasty": "唐",
        "collection_info": null
    },
    {
        "title": "对雪赠徐秀才",
        "author": "韦应物",
        "content": "靡靡寒欲收，霭霭阴还结。\n晨起望南端，千林散春雪。\n妍光属瑶阶，乱绪陵新节。\n无为掩扉卧，独守袁生辙。",
        "dynasty": "唐",
        "collection_info": null
    },
    {
        "title": "西郊游宴寄赠邑僚李巽",
        "author": "韦应物",
        "content": "升阳暧春物，置酒临芳席。\n高宴阙英僚，众宾寡懽怿。\n是时尚多垒，板筑兴颓壁。\n羇旅念越疆，领徒方祗役。\n如何嘉会日，当子忧勤夕。\n西郊郁已茂，春岚重如积。\n何当返徂雨，杂英纷可惜。",
        "dynasty": "唐",
        "collection_info": null
    },
    {
        "title": "对雨赠李主簿高秀才",
        "author": "韦应物",
        "content": "逦迤曙云薄，散漫东风来。\n青山满春野，微雨洒轻埃。\n吏局劳佳士，宾筵得上才。\n终朝狎文墨，高兴共徘徊。",
        "dynasty": "唐",
        "collection_info": null
    },
    {
        "title": "休沐东还胄贵里示端",
        "author": "韦应物",
        "content": "宦游三十载，田野久已疎。\n休沐遂兹日，一来还故墟。\n山明宿雨霁，风暖百卉舒。\n泓泓野泉洁，熠熠林光初。\n竹木稍摧翳，园场亦荒芜。\n俯惊鬓已衰，周览昔所娱。\n存没恻私怀，迁变伤里闾。\n欲言少留心，中復畏简书。\n世道良自退，荣名亦空虚。\n与子终携手，岁晏当来居。",
        "dynasty": "唐",
        "collection_info": null
    },
    {
        "title": "朝请后还邑寄诸友生",
        "author": "韦应物",
        "content": "宰邑分甸服，夙驾朝上京。\n是时当暮春，休沐集友生。\n抗志青云表，俱践高世名。\n樽酒且欢乐，文翰亦纵横。\n良游昔所希，累讌夜復明。\n晨露含瑶琴，夕风殒素英。\n一旦遵归路，伏轼出京城。\n谁言再念别，忽若千里行。\n闲閤寡喧讼，端居结幽情。\n况兹昼方永，展转何由平。",
        "dynasty": "唐",
        "collection_info": null
    },
    {
        "title": "沣上西斋寄诸友",
        "author": "韦应物",
        "content": "绝岸临西野，旷然尘事遥。\n清川下逦迤，茅栋上岧峣。\n翫月爱佳夕，望山属清朝。\n俯砌视归翼，开襟纳远飙。\n等陶辞小秩，效朱方负樵。\n闲游忽无累，心迹随景超。\n明世重才彦，雨露降丹霄。\n羣公正云集，独予忻寂寥。",
        "dynasty": "唐",
        "collection_info": null
    },
    {
        "title": "独游西斋寄崔主簿",
        "author": "韦应物",
        "content": "同心忽已别，昨事方成昔。\n幽径还独寻，绿苔见行迹。\n秋斋正萧散，烟水易昏夕。\n忧来结几重，非君不可释。",
        "dynasty": "唐",
        "collection_info": null
    },
    {
        "title": "紫阁东林居士叔缄赐松英丸捧对忻喜盖非尘侣之所当服輙献诗代启",
        "author": "韦应物",
        "content": "碧涧苍松五粒稀，侵云采去露沾衣。\n夜启羣僊合灵药，朝思俗侣寄将归。\n道场斋戒今初服，人事荤羶已觉非。\n一望岚峰拜还使，腰间铜印与心违。",
        "dynasty": "唐",
        "collection_info": null
    },
    {
        "title": "秋集罢还途中作谨献寿春公黎公",
        "author": "韦应物",
        "content": "束带自衡门，奉命宰王畿。\n君侯枉高鉴，举善掩瑕疵。\n斯民本已安，工拙两无施。\n何以酬明德，岁晏不磷缁。\n时节乃来集，欣怀方载驰。\n平明大府开，一得拜光辉。\n温如春风至，肃若严霜威。\n羣属所载瞻，而忘倦与饥。\n公堂燕华筵，礼罢復言辞。\n将从平门道，憩车沣水湄。\n山川降嘉岁，草木蒙润滋。\n孰云还本邑，怀恋独迟迟。",
        "dynasty": "唐",
        "collection_info": null
    },
    {
        "title": "闲居赠友",
        "author": "韦应物",
        "content": "补吏多下迁，罢归聊自度。\n园庐既芜没，烟景空澹泊。\n闲居养疴瘵，守素甘葵藿。\n颜鬓日衰耗，冠带亦寥落。\n青苔已生路，绿筠始分箨。\n夕气下遥阴，微风动疎薄。\n草玄良见诮，杜门无请託。\n非君好事者，谁来顾寂寞。",
        "dynasty": "唐",
        "collection_info": null
    },
    {
        "title": "四禅精舍登览悲旧寄朝宗巨川兄弟",
        "author": "韦应物",
        "content": "萧散人事忧，迢遰古原行。\n春风日已暄，百草亦復生。\n跻阁谒金像，攀云造禅扃。\n新景林际曙，杂花川上明。\n徂岁方缅邈，陈事尚纵横。\n温泉有佳气，驰道指京城。\n携手思故日，山河留恨情。\n存者邈难见，去者已冥冥。\n临风一长恸，谁畏行路惊。",
        "dynasty": "唐",
        "collection_info": null
    },
    {
        "title": "善福阁对雨寄李儋幼遐",
        "author": "韦应物",
        "content": "飞阁凌太虚，晨跻郁峥嵘。\n惊飙触悬槛，白云冒层甍。\n太阴布其地，密雨垂八纮。\n仰观固不测，俯视但冥冥。\n感此穷秋气，沈郁命友生。\n及时未高步，羇旅游帝京。\n圣朝无隐才，品物俱昭形。\n国士秉绳墨，何以表坚贞。\n寸心东北驰，思与一会幷。\n我车夙已驾，将逐晨风征。\n郊涂住成淹，默默阻中情。",
        "dynasty": "唐",
        "collection_info": null
    },
    {
        "title": "寺居独夜寄崔主簿",
        "author": "韦应物",
        "content": "幽人寂不寐，木叶纷纷落。\n寒雨暗深更，流萤度高阁。\n坐使青灯晓，还伤夏衣薄。\n宁知岁方晏，离居更萧索。",
        "dynasty": "唐",
        "collection_info": null
    },
    {
        "title": "九日沣上作寄崔主簿倬二李端击",
        "author": "韦应物",
        "content": "凄凄感时节，望望临沣涘。\n翠岭明华秋，高天澄遥滓。\n川寒流愈迅，霜交物初委。\n林叶索已空，晨禽迎飙起。\n时菊乃盈泛，浊醪自为美。\n良游虽可娱，殷念在之子。\n人生不自省，营欲无终已。\n孰能同一酌，陶然冥斯理。",
        "dynasty": "唐",
        "collection_info": null
    },
    {
        "title": "西郊养疾闻畅校书有新什见赠久伫不至先寄此诗",
        "author": "韦应物",
        "content": "养病惬清夏，郊园敷卉木。\n牕夕含涧凉，雨余爱筠绿。\n披怀始高咏，对琴转幽独。\n仰子游羣英，吐词如兰馥。\n还闻枉嘉藻，伫望延昏旭。\n唯见草青青，闭户沣水曲。",
        "dynasty": "唐",
        "collection_info": null
    },
    {
        "title": "沣上寄幼遐",
        "author": "韦应物",
        "content": "寂寞到城阙，惆怅返柴荆。\n端居无所为，念子远徂征。\n夏昼人已息，我怀独未宁。\n忽从东斋起，兀兀寻涧行。\n罥罣丛榛密，披玩孤花明。\n旷然西南望，一极山水情。\n周览同游处，逾恨阻音形。\n壮图非旦夕，君子勤令名。\n勿復久留燕，蹉跎在北京。",
        "dynasty": "唐",
        "collection_info": null
    },
    {
        "title": "善福精舍示诸生",
        "author": "韦应物",
        "content": "湛湛嘉树阴，清露夜景沈。\n悄然羣物寂，高阁似阴岑。\n方以玄默处，岂为名迹侵。\n法妙不知归，独此抱冲襟。\n斋舍无余物，陶器与单衾。\n诸生时列坐，共爱风满林。",
        "dynasty": "唐",
        "collection_info": null
    },
    {
        "title": "晚出沣上赠崔都水",
        "author": "韦应物",
        "content": "临流一舒啸，望山意转延。\n隔林分落景，余霞明远川。\n首起趣东作，已看耘夏田。\n一从民里居，岁月再徂迁。\n昧质得全性，世名良自牵。\n行忻携手归，聊復饮酒眠。",
        "dynasty": "唐",
        "collection_info": null
    },
    {
        "title": "寓居沣上精舍于张二舍人",
        "author": "韦应物",
        "content": "万木丛云出香阁，西连碧涧竹林园。\n高斋犹宿远山曙，微霰下庭寒雀喧。\n道心淡泊对流水，生事萧疎空掩门。\n时忆故交那得见，晓排阊阖奉明恩。",
        "dynasty": "唐",
        "collection_info": null
    },
    {
        "title": "开元观怀旧寄李二韩二裴四兼呈崔郎中严家令",
        "author": "韦应物",
        "content": "宿昔清都燕，分散各西东。\n车马行迹在，霜雪竹林空。\n方轸故五念，谁復一樽同。\n聊披道书暇，还此听松风。",
        "dynasty": "唐",
        "collection_info": null
    },
    {
        "title": "春日郊居寄万年吉少府中孚三原少府伟夏侯校书审",
        "author": "韦应物",
        "content": "谷鸟时一啭，田园春雨余。\n光风动林早，高牕照日初。\n独饮涧中水，吟咏老氏书。\n城阙应多事，谁忆此闲居。",
        "dynasty": "唐",
        "collection_info": null
    },
    {
        "title": "沣上醉题寄涤武",
        "author": "韦应物",
        "content": "芳园知夕燕，西郊已独还。\n谁言不同赏，俱是醉花间。",
        "dynasty": "唐",
        "collection_info": null
    },
    {
        "title": "西郊期涤武不至书示",
        "author": "韦应物",
        "content": "山高鸣过雨，涧树落残花。\n非关春不待，当由期自赊。",
        "dynasty": "唐",
        "collection_info": null
    },
    {
        "title": "沣上对月寄孔谏议",
        "author": "韦应物",
        "content": "思怀在云阙，泊素守中林。\n出处虽殊迹，明月两知心。",
        "dynasty": "唐",
        "collection_info": null
    },
    {
        "title": "将往滁城恋新竹简崔都水示端",
        "author": "韦应物",
        "content": "停车欲去绕丛竹，偏爱新筠十数竿。\n莫遣儿童触琼粉，留待幽人回日看。",
        "dynasty": "唐",
        "collection_info": null
    },
    {
        "title": "还阙首途寄精舍亲友",
        "author": "韦应物",
        "content": "休沐日云满，冲然将罢观。\n严车候门侧，晨起正朝冠。\n山泽含余雨，川涧注惊湍。\n揽辔遵东路，回首一长嘆。\n居人已不见，高阁在林端。",
        "dynasty": "唐",
        "collection_info": null
    },
    {
        "title": "秋夜南宫寄沣上弟及诸生",
        "author": "韦应物",
        "content": "暝色起烟阁，沈抱积离忧。\n况兹风雨夜，萧条梧叶秋。\n空宇感凉至，颓颜惊岁周。\n日夕游阙下，山水忆同游。",
        "dynasty": "唐",
        "collection_info": null
    },
    {
        "title": "途中书情寄沣上两弟因送二甥却还",
        "author": "韦应物",
        "content": "华簪岂足恋，幽林徒自违。\n遥知别后意，寂寞掩郊扉。\n回首昆池上，更羡尔同归。",
        "dynasty": "唐",
        "collection_info": null
    },
    {
        "title": "雪夜下朝呈省中一绝",
        "author": "韦应物",
        "content": "南望青山满禁闱，晓陪鸳鹭正差池。\n共爱朝来何处雪，蓬莱宫裏拂松枝。",
        "dynasty": "唐",
        "collection_info": null
    },
    {
        "title": "寄柳州韩司户郎中",
        "author": "韦应物",
        "content": "达识与昧机，智殊迹同静。\n于焉得携手，屡赏清夜景。\n潇洒陪高咏，从容羡华省。\n一逐风波迁，南登桂阳岭。\n旧里门空掩，欢游事皆屏。\n怅望城阙遥，幽居时序永。\n春风吹百卉，和煦变闾井。\n独闷终日眠，篇书不復省。\n唯当望雨露，霑子荒遐境。",
        "dynasty": "唐",
        "collection_info": null
    },
    {
        "title": "寄令狐侍郎",
        "author": "韦应物",
        "content": "三山有琼树，霜雪色逾新。\n始自风尘交，中结绸缪姻。\n西掖方掌诰，南宫復司春。\n夕燕华池月，朝奉玉阶尘。\n众宝归和氏，吹嘘多俊人。\n羣公共然诺，声问迈时伦。\n孤鸿既高举，燕雀在荆榛。\n翔集且不同，岂不欲殷勤。\n一旦迁南郡，江湖渺无垠。\n宠辱良未定，君子岂缁磷。\n寒暑已推斥，别离生苦辛。\n非将会面目，书札何由申。",
        "dynasty": "唐",
        "collection_info": null
    },
    {
        "title": "闲居寄端及重阳",
        "author": "韦应物",
        "content": "山明野寺曙钟微，雪满幽林人迹稀。\n闲居寥落生高兴，无事风尘独不归。",
        "dynasty": "唐",
        "collection_info": null
    },
    {
        "title": "园林晏起寄昭应韩明府卢主簿",
        "author": "韦应物",
        "content": "田家已耕作，井屋起晨烟。\n园林鸣好鸟，闲居犹独眠。\n不觉朝已晏，起来望青天。\n四体一舒散，情性亦忻然。\n还復茅檐下，对酒思数贤。\n束带理官府，简牍盈目前。\n当念中林赏，览物遍山川。\n上非遇明世，庶以道自全。",
        "dynasty": "唐",
        "collection_info": null
    },
    {
        "title": "寄大梁诸友",
        "author": "韦应物",
        "content": "分竹守南谯，弭节过梁池。\n雄都众君子，出饯拥河湄。\n燕谑始云洽，方舟已解维。\n一为风水便，但见山川驰。\n昨日次睢阳，今夕宿符离。\n云树怆重迭，烟波念还期。\n相敦在勤事，海内方劳师。",
        "dynasty": "唐",
        "collection_info": null
    },
    {
        "title": "新秋夜寄诸弟",
        "author": "韦应物",
        "content": "两地俱秋夕，相望共星河。\n高梧一叶下，空斋归思多。\n方用忧人瘼，况自抱微痾。\n无将别来近，颜鬓已蹉跎。",
        "dynasty": "唐",
        "collection_info": null
    },
    {
        "title": "郊园闻蝉寄诸弟",
        "author": "韦应物",
        "content": "去岁郊园别，闻蝉在兰省。\n今岁卧南谯，蝉鸣归路永。\n夕响依山谷，余悲散秋景。\n缄书报此时，此心方耿耿。",
        "dynasty": "唐",
        "collection_info": null
    },
    {
        "title": "寄中书刘舍人",
        "author": "韦应物",
        "content": "云霄路竟别，中年迹暂同。\n比翼趋丹陛，连骑下南宫。\n佳咏邀清月，幽赏滞芳藂。\n迨予一出守，与子限西东。\n晨露方怆怆，离抱更忡忡。\n忽睹九天诏，秉纶归国工。\n玉座浮香气，秋禁散凉风。\n应向横门度，环佩杳玲珑。\n光辉恨未瞩，归思坐难通。\n苍苍松桂姿，想在掖垣中。",
        "dynasty": "唐",
        "collection_info": null
    },
    {
        "title": "郡斋感秋寄诸弟",
        "author": "韦应物",
        "content": "首夏辞旧国，穷秋卧滁城。\n方如昨日别，忽觉徂岁惊。\n高阁收烟雾，池水晚澄清。\n户牖已凄爽，晨夜感深情。\n昔游郎署间，是月天气晴。\n授衣还西郊，晓露田中行。\n采菊投酒中，昆弟自同倾。\n簪组聊挂壁，焉知有世荣。\n一旦居远郡，山川间音形。\n大道庶无累，及兹念已盈。",
        "dynasty": "唐",
        "collection_info": null
    },
    {
        "title": "郡中对雨赠元锡兼简杨凌",
        "author": "韦应物",
        "content": "宿雨冒空山，空城响秋叶。\n沈沈暮色至，凄凄凉气入。\n萧条林表散，的砾荷上集。\n夜雾着衣重，新苔侵履湿。\n遇兹端忧日，赖与嘉宾接。",
        "dynasty": "唐",
        "collection_info": null
    },
    {
        "title": "冬至夜寄京师诸弟兼怀崔都水",
        "author": "韦应物",
        "content": "理郡无异政，所忧在素飡。\n徒令去京国，羁旅当岁寒。\n子月生一气，阳景极南端。\n已怀时节感，更抱别离酸。\n私燕席云罢，还斋夜方阑。\n邃幕沈空宇，孤灯照床单。\n应同兹夕念，宁忘故岁欢。\n川途恍悠邈，涕下一阑干。",
        "dynasty": "唐",
        "collection_info": null
    },
    {
        "title": "元日寄诸弟兼呈崔都水",
        "author": "韦应物",
        "content": "一从守兹郡，两鬓生素髮。\n新正加我年，故岁去超忽。\n淮滨益时候，了似仲秋月。\n川谷风景温，城池草木发。\n高斋属多暇，惆怅临芳物。\n日月昧还期，念君何时歇。",
        "dynasty": "唐",
        "collection_info": null
    },
    {
        "title": "寄职方刘郎中",
        "author": "韦应物",
        "content": "相闻二十载，不得展平生。\n一夕南宫遇，聊用写中情。\n端服光朝次，羣烈慕英声。\n归来坐粉闱，挥笔乃纵横。\n始陪文翰游，欢燕难久幷。\n予因谬忝出，君为沈疾婴。\n别离寒暑过，荏苒春草生。\n故园兹日隔，新禽池上鸣。\n郡中永无事，归思徒自盈。",
        "dynasty": "唐",
        "collection_info": null
    },
    {
        "title": "社日寄崔都水及诸弟羣属",
        "author": "韦应物",
        "content": "山郡多暇日，社时放吏归。\n坐阁独成闷，行塘阅清辉。\n春风动高柳，芳园掩夕扉。\n遥思里中会，心绪怅微微。",
        "dynasty": "唐",
        "collection_info": null
    },
    {
        "title": "寒食日寄诸弟",
        "author": "韦应物",
        "content": "禁火暧佳辰，念离独伤抱。\n见此野田花，心思杜陵道。\n联骑定何时，予今颜已老。",
        "dynasty": "唐",
        "collection_info": null
    },
    {
        "title": "三月三日寄诸弟兼怀崔都水",
        "author": "韦应物",
        "content": "暮节看已谢，兹晨愈可惜。\n风澹意伤春，池寒花敛夕。\n对酒始依依，怀人还的的。\n谁当曲水行，相思寻旧迹。",
        "dynasty": "唐",
        "collection_info": null
    },
    {
        "title": "赠李儋侍御",
        "author": "韦应物",
        "content": "风光山郡少，来看广陵春。\n残花犹待客，莫问意中人。",
        "dynasty": "唐",
        "collection_info": null
    },
    {
        "title": "寄杨协律",
        "author": "韦应物",
        "content": "吏散门阁掩，鸟鸣山郡中。\n远念长江别，俯觉座隅空。\n舟泊南池雨，簟捲北楼风。\n併罢芳樽燕，为怆昨时同。",
        "dynasty": "唐",
        "collection_info": null
    },
    {
        "title": "郡斋赠王卿",
        "author": "韦应物",
        "content": "无术谬称简，素餐空自嗟。\n秋斋雨成滞，山药寒始华。\n濩落人皆笑，幽独岁逾赊。\n唯君出尘意，赏爱似山家。",
        "dynasty": "唐",
        "collection_info": null
    },
    {
        "title": "简恆璨",
        "author": "韦应物",
        "content": "室虚多凉气，天高属秋时。\n空庭夜风雨，草木晓离披。\n简书日云旷，文墨谁復持。\n聊因遇澄静，一与道人期。",
        "dynasty": "唐",
        "collection_info": null
    },
    {
        "title": "闲居寄诸弟",
        "author": "韦应物",
        "content": "秋艹生庭白露时，故园诸弟益相思。\n尽日高斋无一事，芭蕉叶上独题诗。",
        "dynasty": "唐",
        "collection_info": null
    },
    {
        "title": "登楼寄王卿",
        "author": "韦应物",
        "content": "踏阁攀林恨不同，楚云沧海思无穷。\n数家砧杵秋山下，一郡荆榛寒雨中。",
        "dynasty": "唐",
        "collection_info": null
    },
    {
        "title": "寄畅当",
        "author": "韦应物",
        "content": "寇贼起东山，英俊方未闲。\n闻君新应募，籍籍动京关。\n出身文翰场，高步不可攀。\n青袍未及解，白羽插腰间。\n昔为琼树枝，今有风霜颜。\n秋郊细柳道，走马一夕还。\n丈夫当为国，破敌如摧山。\n何必事州府，坐使鬓毛斑。",
        "dynasty": "唐",
        "collection_info": null
    },
    {
        "title": "赠崔员外",
        "author": "韦应物",
        "content": "一别十年事，相逢淮海滨。\n还思洛阳日，更话府中人。\n且对清觞满，宁知白髮新。\n怱怱何处去，车马冒风尘。",
        "dynasty": "唐",
        "collection_info": null
    },
    {
        "title": "寄李儋元锡",
        "author": "韦应物",
        "content": "去年花裏逢君别，今日花开已一年。\n世事茫茫难自料，春愁黯黯独成眠。\n身多疾病思田里，邑有流亡愧俸钱。\n闻道欲来相问讯，西楼望月几回圆。",
        "dynasty": "唐",
        "collection_info": null
    },
    {
        "title": "京师叛乱寄诸弟",
        "author": "韦应物",
        "content": "弱冠遭世难，二纪犹未平。\n羇离官远郡，虎豹满西京。\n上怀犬马恋，下有骨肉情。\n归去在何时，流泪忽霑缨。\n忧来上北楼，左右但军营。\n函谷行人绝，淮南春草生。\n鸟鸣野田间，思忆故园行。\n何当四海晏，甘与齐民耕。",
        "dynasty": "唐",
        "collection_info": null
    },
    {
        "title": "赠琮公",
        "author": "韦应物",
        "content": "山僧一相访，吏案正盈前。\n出处似殊致，喧静两皆禅。\n暮春华池宴，清夜高斋眠。\n此道本无得，宁復有忘筌。",
        "dynasty": "唐",
        "collection_info": null
    },
    {
        "title": "寄诸弟",
        "author": "韦应物",
        "content": "岁暮兵戈乱京国，帛书间道访存亡。\n还信忽从天上落，唯知彼此泪千行。",
        "dynasty": "唐",
        "collection_info": null
    },
    {
        "title": "寄恆璨",
        "author": "韦应物",
        "content": "心绝去来缘，迹顺人间事。\n独寻秋草径，夜宿寒山寺。\n今日郡斋闲，思问楞伽字。",
        "dynasty": "唐",
        "collection_info": null
    },
    {
        "title": "简郡中诸生",
        "author": "韦应物",
        "content": "守郡卧秋阁，四面尽荒山。\n此时听夜雨，孤灯照窗间。\n药园日芜没，书帷长自闲。\n惟当上客至，论诗一解颜。",
        "dynasty": "唐",
        "collection_info": null
    },
    {
        "title": "寄全椒山中道士",
        "author": "韦应物",
        "content": "今朝郡斋冷，忽念山中客。\n涧底束荆薪，归来煮白石。\n欲持一瓢酒，远慰风雨夕。\n落叶满空山，何处寻行迹。",
        "dynasty": "唐",
        "collection_info": null
    },
    {
        "title": "寄释子良史酒",
        "author": "韦应物",
        "content": "秋山僧冷病，聊寄三五杯。\n应泻山瓢裏，还寄此瓢来。",
        "dynasty": "唐",
        "collection_info": null
    },
    {
        "title": "重寄",
        "author": "韦应物",
        "content": "復寄满瓢去，定见空瓢来。\n若不打瓢破，终当费酒材。",
        "dynasty": "唐",
        "collection_info": null
    },
    {
        "title": "答释子良史送酒瓢",
        "author": "韦应物",
        "content": "此瓢今已到，山瓢知已空。\n且饮寒塘水，遥将回也同。",
        "dynasty": "唐",
        "collection_info": null
    },
    {
        "title": "简陟巡建三甥",
        "author": "韦应物",
        "content": "忽羡后生连榻话，独依寒烛一斋空。\n时流欢笑事从别，把酒吟诗待尔同。",
        "dynasty": "唐",
        "collection_info": null
    },
    {
        "title": "览襃子卧病一绝聊以题示",
        "author": "韦应物",
        "content": "念子抱沈疾，霜露变滁城。\n独此高窗下，自然无世情。",
        "dynasty": "唐",
        "collection_info": null
    },
    {
        "title": "寄璨师",
        "author": "韦应物",
        "content": "林院生夜色，西廊上纱灯。\n时忆长松下，独坐一山僧。",
        "dynasty": "唐",
        "collection_info": null
    },
    {
        "title": "寄卢陟",
        "author": "韦应物",
        "content": "柳叶遍寒塘，晓霜凝高阁。\n累日此流连，别来成寂寞。",
        "dynasty": "唐",
        "collection_info": null
    },
    {
        "title": "途中寄杨邈裴绪示襃子",
        "author": "韦应物",
        "content": "上宰领淮右，下国属星驰。\n雾野腾晓骑，霜竿裂冻旗。\n萧萧陟连冈，莽莽望空陂。\n风截鴈嘹泪，云惨树参差。\n高斋明月夜，中庭松桂姿。\n当暌一酌恨，况此两旬期。",
        "dynasty": "唐",
        "collection_info": null
    },
    {
        "title": "宿永阳寄璨律师",
        "author": "韦应物",
        "content": "遥知郡斋夜，冻雪封松竹。\n时有山僧来，悬灯独自宿。",
        "dynasty": "唐",
        "collection_info": null
    },
    {
        "title": "雪行寄襃子",
        "author": "韦应物",
        "content": "淅沥覆寒骑，飘飖暗川容。\n行子郡城晓，披云看杉松。",
        "dynasty": "唐",
        "collection_info": null
    },
    {
        "title": "寄裴处士",
        "author": "韦应物",
        "content": "春风驻游骑，晚景澹山晖。\n一问清泠子，独掩荒园扉。\n草木雨来长，里闾人到稀。\n方从广陵宴，花落未言归。",
        "dynasty": "唐",
        "collection_info": null
    },
    {
        "title": "偶入西斋院示释子恆璨",
        "author": "韦应物",
        "content": "僧斋地虽密，忘子迹要赊。\n一来非问讯，自是看山花。",
        "dynasty": "唐",
        "collection_info": null
    },
    {
        "title": "示全真元常",
        "author": "韦应物",
        "content": "余辞郡符去，尔为外事牵。\n宁知风雪夜，復此对床眠。\n始话南池饮，更咏西楼篇。\n无将一会易，岁月坐推迁。",
        "dynasty": "唐",
        "collection_info": null
    },
    {
        "title": "寄刘尊师",
        "author": "韦应物",
        "content": "世间荏苒萦此身，长望碧山到无因。\n白鹤徘徊看不去，遥知下有清都人。",
        "dynasty": "唐",
        "collection_info": null
    },
    {
        "title": "寄庐山椶衣居士",
        "author": "韦应物",
        "content": "兀兀山行无处归，山中猛虎识椶衣。\n俗客欲寻应不遇，云溪道士见犹稀。",
        "dynasty": "唐",
        "collection_info": null
    },
    {
        "title": "因省风俗与从侄成绪游山水中道先归寄示",
        "author": "韦应物",
        "content": "累宵同燕酌，十舍携征骑。\n始造双林寂，遐搜洞府秘。\n羣峰绕盘郁，悬泉仰特异。\n阴壑云松埋，阳崖烟花媚。\n每虑观省牵，中乖游践志。\n我尚山水行，子归栖息地。\n一操临流袂，上耸干云辔。\n独往倦危途，怀冲寡幽致。\n赖尔还都期，方将登楼迟。",
        "dynasty": "唐",
        "collection_info": null
    },
    {
        "title": "寒食寄京师诸弟",
        "author": "韦应物",
        "content": "雨中禁火空斋冷，江上流莺独坐听。\n把酒看花想诸弟，杜陵寒食草青青。",
        "dynasty": "唐",
        "collection_info": null
    },
    {
        "title": "岁日寄京师诸[季]端武等",
        "author": "韦应物",
        "content": "献岁抱深恻，侨居念归缘。\n常患亲爱离，始觉世务牵。\n少事河阳府，晚守淮南壖。\n平生几会散，已及蹉跎年。\n昨日罢符竹，家贫遂留连。\n部曲多已去，车马不復全。\n闲将酒为偶，默以道自诠。\n听松南岩寺，见月西涧泉。\n为政无异术，当责岂望迁。\n终理来时装，归凿杜陵田。",
        "dynasty": "唐",
        "collection_info": null
    },
    {
        "title": "简卢陟",
        "author": "韦应物",
        "content": "可怜白雪曲，未遇知音人。\n恓惶戎旅下，蹉跎淮海滨。\n涧树含朝雨，山鸟咔余春。\n我有一瓢酒，可以慰风尘。",
        "dynasty": "唐",
        "collection_info": null
    },
    {
        "title": "西涧即事示卢陟",
        "author": "韦应物",
        "content": "寝扉临碧涧，晨起澹忘情。\n空林细雨至，圆文遍水生。\n永日无余事，山中伐木声。\n知子尘喧久，暂可散烦缨。",
        "dynasty": "唐",
        "collection_info": null
    },
    {
        "title": "登郡寄京师诸季淮南子弟",
        "author": "韦应物",
        "content": "始罢永阳守，復卧浔阳楼。\n悬槛飘寒雨，危堞侵江流。\n迨兹闻雁夜，重忆别离秋。\n徒有盈樽酒，镇此百端忧。",
        "dynasty": "唐",
        "collection_info": null
    },
    {
        "title": "寄黄尊师",
        "author": "韦应物",
        "content": "结茅种杏在云端，扫雪焚香宿石坛。\n灵祇不许世人到，忽作雷风登岭难。",
        "dynasty": "唐",
        "collection_info": null
    },
    {
        "title": "寄黄刘二尊师",
        "author": "韦应物",
        "content": "庐山两道士，各在一峰居。\n矫掌白云表，晞髮阳和初。\n清夜降真侣，焚香满空虚。\n中有无为乐，自然与世疎。\n道尊不可屈，符守岂暇余。\n高斋遥致敬，愿示一编书。",
        "dynasty": "唐",
        "collection_info": null
    },
    {
        "title": "秋夜寄丘二十二员外",
        "author": "韦应物",
        "content": "怀君属秋夜，散步咏凉天。\n山空松子落，幽人应未眠。",
        "dynasty": "唐",
        "collection_info": null
    },
    {
        "title": "赠丘员外二首 一",
        "author": "韦应物",
        "content": "高词弃浮靡，贞行表乡闾。\n未真南宫拜，聊偃东山居。\n大藩本多事，日与文章疎。\n每一覩之子，高咏遂起予。\n宵昼方连燕，烦恡亦顿祛。\n格言雅诲阙，善谑矜数余。\n久跼思游旷，穷惨遇阳舒。\n虎丘惬登眺，吴门怅踌躇。\n方此恋携手，岂云还旧墟。\n告诸吴子弟，文学为何如。",
        "dynasty": "唐",
        "collection_info": null
    },
    {
        "title": "赠丘员外二首 二",
        "author": "韦应物",
        "content": "迹与孤云远，心将野鹤俱。\n那同石氏子，每到府门趋。",
        "dynasty": "唐",
        "collection_info": null
    },
    {
        "title": "赠李判官",
        "author": "韦应物",
        "content": "良玉定为宝，长材世所稀。\n佐幕方巡郡，奏命布恩威。\n食蔬程独守，饮冰节靡违。\n决狱兴邦颂，高文禀天机。\n宾馆在林表，望山启西扉。\n下有千亩田，泱漭吴土肥。\n始耕已见穫，袗絺今授衣。\n政拙劳详省，淹留未得归。\n虽惭且忻愿，日夕覩光辉。",
        "dynasty": "唐",
        "collection_info": null
    },
    {
        "title": "寄皎然上人",
        "author": "韦应物",
        "content": "吴兴老释子，野雪盖精庐。\n诗名徒自振，道心长晏如。\n想兹栖禅夜，见月东峰初。\n鸣钟惊岩壑，焚香满空虚。\n叨慕端成旧，未识岂为疎。\n愿以碧云思，方君怨别余。\n茂苑文华地，流水古僧居。\n何当一游咏，倚阁吟踌躇。",
        "dynasty": "唐",
        "collection_info": null
    },
    {
        "title": "赠旧识",
        "author": "韦应物",
        "content": "少年游太学，负气蔑诸生。\n蹉跎三十载，今日海隅行。",
        "dynasty": "唐",
        "collection_info": null
    },
    {
        "title": "復理西斋寄丘员外",
        "author": "韦应物",
        "content": "前岁理西斋，得与君子同。\n迨兹已一周，怅望临春风。\n始自疎林竹，还復长榛丛。\n端正良难久，芜秽易为功。\n援斧开众郁，如师启羣蒙。\n庭宇还清旷，烦抱亦舒通。\n海隅雨雪霁，春序风景融。\n时物方如故，怀贤思无穷。",
        "dynasty": "唐",
        "collection_info": null
    },
    {
        "title": "和张舍人夜直中书寄吏部刘员外",
        "author": "韦应物",
        "content": "西垣草诏罢，南宫忆上才。\n月临兰殿出，凉自凤池来。\n松桂生丹禁，鸳鹭集云台。\n託身各有所，相望徒徘徊。",
        "dynasty": "唐",
        "collection_info": null
    },
    {
        "title": "和李二主簿寄淮上綦毋三",
        "author": "韦应物",
        "content": "满城怜傲吏，终日赋新诗。\n请报淮阴客，春帆浪作期。",
        "dynasty": "唐",
        "collection_info": null
    },
    {
        "title": "寄二严",
        "author": "韦应物",
        "content": "丝竹久已懒，今日遇君忺。\n打破蜘蛛千道网，总为鹡鸰两箇严。",
        "dynasty": "唐",
        "collection_info": null
    },
    {
        "title": "李五席送李主簿归西台",
        "author": "韦应物",
        "content": "请告严程尽，西归道路寒。\n欲陪鹰隼集，犹恋鹡鸰单。\n洛邑人全少，嵩高雪尚残。\n满台谁不故，报我在微官。",
        "dynasty": "唐",
        "collection_info": null
    },
    {
        "title": "送崔押衙相州",
        "author": "韦应物",
        "content": "礼乐儒家子，英豪燕赵风。\n驱鸡尝理邑，走马却从戎。\n白刃千夫闢，黄金四海同。\n嫖姚恩顾下，诸将指挥中。\n别路怜芳草，归心伴塞鸿。\n邺城新骑满，魏帝旧台空。\n望阙应怀恋，遭时贵立功。\n万方如已静，何处欲输忠。",
        "dynasty": "唐",
        "collection_info": null
    },
    {
        "title": "送宣城路录事",
        "author": "韦应物",
        "content": "江上宣城郡，孤舟远到时。\n云林谢家宅，山水敬亭祠。\n纲纪多闲日，观游得赋诗。\n都门且尽醉，此别数年期。",
        "dynasty": "唐",
        "collection_info": null
    },
    {
        "title": "送李十四山东游",
        "author": "韦应物",
        "content": "圣朝有遗逸，披胆谒至尊。\n岂是贸荣宠，誓将救元元。\n权豪非所便，书奏寝禁门。\n高歌长安酒，忠愤不可吞。\n欻来客河洛，日与静者论。\n济世飜小事，丹砂驻精魂。\n东游无復繫，梁楚多大蕃。\n高论动侯伯，疎怀脱尘喧。\n送君都门野，饮我林中樽。\n立马望东道，白云满梁园。\n踟蹰欲何赠，空是平生言。",
        "dynasty": "唐",
        "collection_info": null
    },
    {
        "title": "送李二归楚州",
        "author": "韦应物",
        "content": "情人南楚别，復咏在原诗。\n忽此嗟歧路，还令泣素丝。\n风波朝夕远，音信往来迟。\n好去扁舟客，青云何处期。",
        "dynasty": "唐",
        "collection_info": null
    },
    {
        "title": "送阎寀赴东川辟",
        "author": "韦应物",
        "content": "冰炭俱可怀，孰云热与寒。\n何如结髮友，不得携手懽。\n晨登严霜野，送子天一端。\n祗承简书命，俯仰豸角冠。\n上陟白云峤，下冥玄壑湍。\n离羣自有託，历险得所安。\n当念反穷巷，登朝成慨嘆。",
        "dynasty": "唐",
        "collection_info": null
    },
    {
        "title": "送令狐岫宰恩阳",
        "author": "韦应物",
        "content": "大雪天地闭，羣山夜来晴。\n居家犹苦寒，子有千里行。\n行行安得辞，荷此蒲璧荣。\n贤豪争追攀，饮饯出西京。\n樽酒岂不欢，暮春自有程。\n离人起视日，仆御促前征。\n逶迟岁已穷，当造巴子城。\n和风被草木，江水日夜清。\n从来知善政，离别慰友生。",
        "dynasty": "唐",
        "collection_info": null
    },
    {
        "title": "送冯着受李广州署为录事",
        "author": "韦应物",
        "content": "郁郁杨柳枝，萧萧征马悲。\n送君灞陵岸，纠郡南海湄。\n名在翰墨场，羣公正追随。\n如何从此去，千里万里期。\n大海吞东南，横岭隔地维。\n建邦临日域，温燠御四时。\n百国共臻奏，珍奇献京师。\n富豪虞兴戎，绳墨不易持。\n州伯荷天宠，还当翊丹墀。\n子为门下生，终始岂见遗。\n所愿酌贪泉，心不为磷缁。\n上将玩国士，下以报渴饥。",
        "dynasty": "唐",
        "collection_info": null
    },
    {
        "title": "送元仓曹归广陵",
        "author": "韦应物",
        "content": "官闲得去住，告别恋音徽。\n旧国应无业，他乡到是归。\n楚山明月满，淮甸夜钟微。\n何处孤舟泊，遥遥心曲违。",
        "dynasty": "唐",
        "collection_info": null
    },
    {
        "title": "送唐明府赴溧水",
        "author": "韦应物",
        "content": "三为百里宰，已过十余年。\n祗嘆官如旧，旋闻邑屡迁。\n鱼盐滨海利，姜蔗傍湖田。\n到此安甿俗，琴堂又晏然。",
        "dynasty": "唐",
        "collection_info": null
    },
    {
        "title": "喜于广陵拜觐家兄奉送发还池州",
        "author": "韦应物",
        "content": "青青连枝树，苒苒久别离。\n客游广陵中，俱到若有期。\n俯仰叙存殁，哀肠发酸悲。\n收情且为欢，累日不知饥。\n夙驾多所迫，復当还归池。\n长安三千里，岁晏独何为。\n南出登阊门，惊飙左右吹。\n所别谅非远，要令心不怡。",
        "dynasty": "唐",
        "collection_info": null
    },
    {
        "title": "送章八元秀才擢第往上都应制",
        "author": "韦应物",
        "content": "决胜文场战已酣，行应辟命復才堪。\n旅食不辞游阙下，春衣未换报江南。\n天边宿鸟生归思，关外晴山满夕岚。\n立马欲从何处别，都门杨柳正毵毵。",
        "dynasty": "唐",
        "collection_info": null
    },
    {
        "title": "送张侍御秘书江左觐省",
        "author": "韦应物",
        "content": "莫叹都门路，归无驷马车。\n绣衣犹在箧，芸阁已观书。\n沃野收红稻，长江钓白鱼。\n晨飡亦可荐，名利欲何如。",
        "dynasty": "唐",
        "collection_info": null
    },
    {
        "title": "赋得鼎门送卢耿赴任",
        "author": "韦应物",
        "content": "名因定鼎地，门对凿龙山。\n水北楼台近，城南车马还。\n稍开芳野静，欲掩暮钟闲。\n去此无嗟屈，前贤尚抱关。",
        "dynasty": "唐",
        "collection_info": null
    },
    {
        "title": "赋得浮云起离色送郑述诚",
        "author": "韦应物",
        "content": "游子欲言去，浮云那得知。\n偏能见行色，自是独伤离。\n晚带城遥暗，秋生峰尚奇。\n还因朔吹断，匹马与相随。",
        "dynasty": "唐",
        "collection_info": null
    },
    {
        "title": "饯雍聿之潞州谒李中丞",
        "author": "韦应物",
        "content": "郁郁雨相遇，出门草青青。\n酒酣拔劒舞，慷慨送子行。\n驱马涉大河，日暮怀洛京。\n前登太行路，志士亦未平。\n薄游五府都，高步振英声。\n主人才且贤，重士百金轻。\n丝竹促飞觞，夜醼达晨星。\n娱乐易淹暮，谅在执高情。",
        "dynasty": "唐",
        "collection_info": null
    },
    {
        "title": "上东门会送李幼举南游徐方",
        "author": "韦应物",
        "content": "离絃既罢弹，罇酒亦已阑。\n听我歌一曲，南徐在云端。\n云端虽云邈，行路本非难。\n诸侯皆爱才，公子远结欢。\n济济都门宴，将去復盘桓。\n令姿何昂昂，良马远游冠。\n意气且为别，由来非所嘆。",
        "dynasty": "唐",
        "collection_info": null
    },
    {
        "title": "送洛阳韩丞东游",
        "author": "韦应物",
        "content": "仙鸟何飘飖，绿衣翠为襟。\n顾我差池羽，咬咬怀好音。\n徘徊洛阳中，游戏清川浔。\n神交不在结，欢爱自中心。\n驾言忽徂征，云路邈且深。\n朝游尚同啄，夕息当异林。\n出饯宿东郊，列筵属城阴。\n举酒欲为乐，忧怀方沈沈。",
        "dynasty": "唐",
        "collection_info": null
    },
    {
        "title": "送郑长源",
        "author": "韦应物",
        "content": "少年一相见，飞辔河洛间。\n欢游不知罢，中路忽言还。\n泠泠鵾絃哀，悄悄冬夜闲。\n丈夫虽耿介，远别多苦颜。\n君行拜高堂，速驾难久攀。\n鸡鸣俦侣发，朔雪满河关。\n须臾在今夕，罇酌且循环。",
        "dynasty": "唐",
        "collection_info": null
    },
    {
        "title": "送李儋",
        "author": "韦应物",
        "content": "别离何从生，乃在亲爱中。\n反念行路子，拂衣自西东。\n日昃不留宴，严车出崇墉。\n行游非所乐，端忧道未通。\n春野百卉发，清川思无穷。\n芳时坐离散，世事谁可同。\n归当掩重关，默默想音容。",
        "dynasty": "唐",
        "collection_info": null
    },
    {
        "title": "赋得暮雨送李胄",
        "author": "韦应物",
        "content": "楚江微雨裏，建业暮钟时。\n漠漠帆来重，冥冥鸟去迟。\n海门深不见，浦树远含滋。\n相送情无限，沾襟比散丝。",
        "dynasty": "唐",
        "collection_info": null
    },
    {
        "title": "留别洛京亲友",
        "author": "韦应物",
        "content": "握手出都门，驾言适京师。\n岂不怀旧庐，惆怅与子辞。\n丽日坐高阁，清觞醼华池。\n昨游倏已过，后遇良未知。\n念结路方永，岁阴野无晖。\n单车我当前，暮雪子独归。\n临流一相望，零泪忽沾衣。",
        "dynasty": "唐",
        "collection_info": null
    },
    {
        "title": "赋得沙际路送从叔象",
        "author": "韦应物",
        "content": "独树沙边人迹稀，欲行愁远暮钟时。\n野泉几处侵应尽，不过山僧知问谁。",
        "dynasty": "唐",
        "collection_info": null
    },
    {
        "title": "送榆次林明府",
        "author": "韦应物",
        "content": "无嗟千里远，亦是宰王畿。\n策马雨中去，逢人关外稀。\n邑传榆石在，路遶晋山微。\n别思方萧索，新秋一叶飞。",
        "dynasty": "唐",
        "collection_info": null
    },
    {
        "title": "杂言送黎六郎",
        "author": "韦应物",
        "content": "冰壶见底未见清，少年如玉有诗名。\n闻话嵩峰多野寺，不嫌黄绶向阳城。\n朱门严训朝辞去，骑出东郊满飞絮。\n河南庭下拜府君，阳城归路山氛氲。\n山氛氲，长不见，钓台水渌荷已生，少姨庙寒花始徧。\n县闲吏傲与尘隔，移竹疏泉常岸帻。\n莫言去作折腰官，岂似长安折腰客。",
        "dynasty": "唐",
        "collection_info": null
    },
    {
        "title": "天长寺上方别子西有道",
        "author": "韦应物",
        "content": "假邑非拙素，况乃别伊人。\n聊登释氏居，携手恋兹晨。\n高旷出尘表，逍遥涤心神。\n青山对芳苑，列树遶通津。\n车马无时绝，行子倦风尘。\n今当遵往路，伫立欲何申。\n唯持贞白志，以慰心所亲。",
        "dynasty": "唐",
        "collection_info": null
    },
    {
        "title": "送黎六郎赴阳翟少府",
        "author": "韦应物",
        "content": "试吏向嵩阳，春山踯躅芳。\n腰垂新绶色，衣满旧芸香。\n乔树别时绿，客程关外长。\n祗应传善政，日夕慰高堂。",
        "dynasty": "唐",
        "collection_info": null
    },
    {
        "title": "送别覃孝廉",
        "author": "韦应物",
        "content": "思亲自当去，不第未蹉跎。\n家住青山下，门前芳草多。\n秭归通远徼，巫峡注惊波。\n州举年年事，还期復几何。",
        "dynasty": "唐",
        "collection_info": null
    },
    {
        "title": "送开封卢少府",
        "author": "韦应物",
        "content": "雄藩车马地，作尉有光辉。\n满席宾常侍，阗街烛夜归。\n关河征斾远，烟树夕阳微。\n到处无留滞，梁园花欲稀。",
        "dynasty": "唐",
        "collection_info": null
    },
    {
        "title": "送槐广落第归扬州",
        "author": "韦应物",
        "content": "下第常称屈，少年心独轻。\n拜亲归海畔，似舅得诗名。\n晚对青山别，遥寻芳草行。\n还期应不远，寒露湿芜城。",
        "dynasty": "唐",
        "collection_info": null
    },
    {
        "title": "送汾城王主簿",
        "author": "韦应物",
        "content": "少年初带印，汾上又经过。\n芳草归时徧，情人故郡多。\n禁钟春雨细，宫树野烟和。\n相望东桥别，微风起夕波。",
        "dynasty": "唐",
        "collection_info": null
    },
    {
        "title": "送渑池崔主簿",
        "author": "韦应物",
        "content": "邑带洛阳道，年年应此行。\n当时匹马客，今日县人迎。\n暮雨投关郡，春风别帝城。\n东西殊不远，朝夕待佳声。",
        "dynasty": "唐",
        "collection_info": null
    },
    {
        "title": "送颜司议使蜀访图书",
        "author": "韦应物",
        "content": "轺驾一封急，蜀门千岭曛。\n讵分江转字，但见路缘云。\n山馆夜听雨，秋猿独呌羣。\n无为久留滞，圣主待遗文。",
        "dynasty": "唐",
        "collection_info": null
    },
    {
        "title": "奉送从兄宰晋陵",
        "author": "韦应物",
        "content": "东郊暮草歇，千里夏云生。\n立马愁将夕，看山独送行。\n依微吴苑树，迢递晋陵城。\n慰此断行别，邑人多颂声。",
        "dynasty": "唐",
        "collection_info": null
    },
    {
        "title": "赠别河南李功曹",
        "author": "韦应物",
        "content": "耿耿抱私戚，寥寥独掩扉。\n临觞自不饮，况与故人违。\n故人方琢磨，瓌朗代所稀。\n宪礼更右职，文翰洒天机。\n聿来自东山，羣彦仰余辉。\n谈笑取高第，绾绶即言归。\n洛都游燕地，千里及芳菲。\n今朝章台别，杨柳亦依依。\n云霞未改色，山川犹夕晖。\n忽復不相见，心思乱霏霏。",
        "dynasty": "唐",
        "collection_info": null
    },
    {
        "title": "送五经赵随登科授广德尉",
        "author": "韦应物",
        "content": "明经有清秩，当在石渠中。\n独往宣城郡，高斋谒谢公。\n寒原正芜漫，夕鸟自西东。\n秋日不堪别，凄凄多朔风。",
        "dynasty": "唐",
        "collection_info": null
    },
    {
        "title": "宴别幼遐与君贶兄弟",
        "author": "韦应物",
        "content": "乖阙意方弭，安知忽来翔。\n累日重欢宴，一旦復离伤。\n置酒慰兹夕，秉烛坐华堂。\n契阔未及展，晨星出东方。\n征人惨已辞，车马俨成装。\n我怀自无欢，原野满春光。\n羣水含时泽，野雉鸣朝阳。\n平生有壮志，不觉泪霑裳。\n况自守空宇，日夕但彷徨。",
        "dynasty": "唐",
        "collection_info": null
    },
    {
        "title": "送宣州周录事",
        "author": "韦应物",
        "content": "清时重儒士，纠郡属伊人。\n薄游长安中，始得一交亲。\n英豪若云集，饯别塞城闉。\n高驾临长路，日夕起风尘。\n方念清宵宴，已度芳林春。\n从兹一分手，缅邈吴与秦。\n但覩年运驶，安知后会因。\n唯当存令德，可以解悁勤。",
        "dynasty": "唐",
        "collection_info": null
    },
    {
        "title": "谢栎阳令归西郊赠别诸友生",
        "author": "韦应物",
        "content": "结髮仕州县，蹉跎在文墨。\n徒有排云心，何由生羽翼。\n幸遭明盛日，万物蒙生植。\n独此抱微痾，颓然谢斯职。\n世道方荏苒，郊园思偃息。\n为欢日已延，君子情未极。\n驰觞忽云晏，高论良难测。\n游步清都宫，迎风嘉树侧。\n晨起西郊道，原野分黍稷。\n自乐陶唐人，服勤在微力。\n伫君列丹陛，出处两为得。",
        "dynasty": "唐",
        "collection_info": null
    },
    {
        "title": "送端东行",
        "author": "韦应物",
        "content": "世承清白遗，躬服古人言。\n从官俱守道，归来共闭门。\n驱车何处去，暮雪满平原。",
        "dynasty": "唐",
        "collection_info": null
    },
    {
        "title": "送姚孙还河中",
        "author": "韦应物",
        "content": "上国旅游罢，故园生事微。\n风尘满路起，行人何处归。\n留思芳树饮，惜别暮春晖。\n几日投关郡，河山对掩扉。",
        "dynasty": "唐",
        "collection_info": null
    },
    {
        "title": "始除尚书郎别善福精舍",
        "author": "韦应物",
        "content": "简略非世器，委身同草木。\n逍遥精舍居，饮酒自为足。\n累日曾一栉，对书常懒读。\n社腊会高年，山川恣游瞩。\n明世方选士，中朝悬美禄。\n除书忽到门，冠带便拘束。\n愧忝郎署迹，谬蒙君子录。\n俯仰垂华缨，飘飖翔轻毂。\n行将亲爱别，恋此西涧曲。\n远峰明夕川，夏雨生众绿。\n迅风飘野路，回首不遑宿。\n明晨下烟阁，白云在幽谷。",
        "dynasty": "唐",
        "collection_info": null
    },
    {
        "title": "送常侍御却使西蕃",
        "author": "韦应物",
        "content": "归奏圣朝行万里，却衔天诏报蕃臣。\n本是诸生守文墨，今将匹马静烟尘。\n旅宿关河逢暮雨，春耕亭障识遗民。\n此去多应收故地，宁辞沙塞往来频。",
        "dynasty": "唐",
        "collection_info": null
    },
    {
        "title": "送郗詹事",
        "author": "韦应物",
        "content": "圣朝列羣彦，穆穆佐休明。\n君子独知止，悬车守国程。\n忠良信旧德，文学播英声。\n既获天爵美，况将齿位幷。\n书奏蒙省察，命驾乃东征。\n皇恩赐印绶，归为田里荣。\n朝野同称叹，园绮郁齐名。\n长衢轩葢集，饮饯出西京。\n时属春阳节，草木已含英。\n洛川当盛宴，斯焉为达生。",
        "dynasty": "唐",
        "collection_info": null
    },
    {
        "title": "送苏评事",
        "author": "韦应物",
        "content": "季弟仕谯都，元兄坐兰省。\n言访始忻忻，念离当耿耿。\n嵯峨夏云起，迢遰山川永。\n登高望去尘，纷思终难整。",
        "dynasty": "唐",
        "collection_info": null
    },
    {
        "title": "送李侍御益赴幽州幕",
        "author": "韦应物",
        "content": "二十挥篇翰，三十穷典坟。\n辟书五府至，名为四海闻。\n始从车骑幕，今赴嫖姚军。\n契阔晚相遇，草戚遽离羣。\n悠悠行子远，眇眇川途分。\n登高望燕代，日夕生夏云。\n司徒拥精甲，誓将除国氛。\n儒生幸持斧，可以佐功勋。\n无言羽书急，坐阙相思文。",
        "dynasty": "唐",
        "collection_info": null
    },
    {
        "title": "自尚书郎出为滁州刺史",
        "author": "韦应物",
        "content": "少年不远仕，秉笏东西京。\n中岁守淮郡，奉命乃征行。\n素惭省阁姿，况忝符竹荣。\n効愚方此始，顾私岂获幷。\n徘徊亲交恋，怆悢昆友情。\n日暮风雪起，我去子还城。\n登涂建隼旟，勒驾望承明。\n云台焕中天，龙阙郁上征。\n晨兴奉早朝，玉露霑华缨。\n一朝从此去，服膺理庶甿。\n皇恩傥岁月，归服厕羣英。",
        "dynasty": "唐",
        "collection_info": null
    },
    {
        "title": "送元锡杨凌",
        "author": "韦应物",
        "content": "荒林翳山郭，积水成秋晦。\n端居意自违，况别亲与爱。\n欢筵慊未足，离灯悄已对。\n还当掩郡阁，伫君方此会。",
        "dynasty": "唐",
        "collection_info": null
    },
    {
        "title": "送杨氏女",
        "author": "韦应物",
        "content": "永日方戚戚，出门復悠悠。\n女子今有行，大江泝轻舟。\n尔辈况无恃，抚念益慈柔。\n幼为长所育，两别泣不休。\n对此结中肠，义往难復留。\n自小阙内训，事姑贻我忧。\n赖兹託令门，仁恤庶无尤。\n贫俭诚所尚，资从岂待周。\n孝恭遵妇道，容止顺其猷。\n别离在今晨，见尔当何秋。\n居闲始自遣，临感忽难收。\n归来视幼女，零泪缘缨流。",
        "dynasty": "唐",
        "collection_info": null
    },
    {
        "title": "送中弟",
        "author": "韦应物",
        "content": "秋风入疎户，离人起晨朝。\n山郡多风雨，西楼更萧条。\n嗟予淮海老，送子关河遥。\n同来不同去，沈忧宁復消。",
        "dynasty": "唐",
        "collection_info": null
    },
    {
        "title": "寄别李儋",
        "author": "韦应物",
        "content": "首戴惠文冠，心有决胜筹。\n翩翩四五骑，结束向幷州。\n名在相公幕，丘山恩未酬。\n妻子不及顾，亲友安得留。\n宿昔同文翰，交分共绸缪。\n忽枉别离札，涕泪一交流。\n远郡卧残疾，凉气满西楼。\n想子临长路，时当淮海秋。",
        "dynasty": "唐",
        "collection_info": null
    },
    {
        "title": "送仓部萧员外院长存",
        "author": "韦应物",
        "content": "幞被蹉跎老江国，情人邂逅此相逢。\n不随鸳鹭朝天去，遥想蓬莱台阁重。",
        "dynasty": "唐",
        "collection_info": null
    },
    {
        "title": "送王校书",
        "author": "韦应物",
        "content": "同宿高斋换时节，共看移石復栽杉。\n送君江浦已惆怅，更上西楼看远帆。",
        "dynasty": "唐",
        "collection_info": null
    },
    {
        "title": "送丘员外还山",
        "author": "韦应物",
        "content": "长栖白云表，蹔访高斋宿。\n还辞郡邑諠，归泛松江渌。\n结茅隐苍岭，伐薪响深谷。\n同是山中人，不知往来躅。\n灵芝非庭草，辽鹤委池鹜。\n终当署里门，一表高阳族。",
        "dynasty": "唐",
        "collection_info": null
    },
    {
        "title": "重送丘二十二还临平山居",
        "author": "韦应物",
        "content": "岁中始再觏，方来又解携。\n纔留野艇语，已忆故山栖。\n幽涧人夜汲，深林鸟长啼。\n还持郡斋酒，慰子霜露凄。",
        "dynasty": "唐",
        "collection_info": null
    },
    {
        "title": "送郑端公弟移院常州",
        "author": "韦应物",
        "content": "时瞻宪臣重，礼为内兄全。\n公程傥见责，私爱信不愆。\n况昔陪朝列，今兹俱海壖。\n清觞方对酌，天书忽告迁。\n岂徒咫尺地，使我心思绵。\n应当自此始，归拜云台前。",
        "dynasty": "唐",
        "collection_info": null
    },
    {
        "title": "送房杭州",
        "author": "韦应物",
        "content": "专城未四十，暂谪岂蹉跎。\n风雨吴门夜，恻怆别情多。",
        "dynasty": "唐",
        "collection_info": null
    },
    {
        "title": "送陆侍御还越",
        "author": "韦应物",
        "content": "居藩久不乐，遇子聊一欣。\n英声颇籍甚，交辟乃时珍。\n绣衣过旧里，骢马辉四邻。\n敬恭尊郡守，笺简具州民。\n谬忝诚所愧，思怀方见申。\n置榻宿清夜，加笾醼良辰。\n遵涂还盛府，行舫遶长津。\n自有贤方伯，得此文翰宾。",
        "dynasty": "唐",
        "collection_info": null
    },
    {
        "title": "听江笛送陆侍御",
        "author": "韦应物",
        "content": "远听江上笛，临觞一送君。\n还愁独宿夜，更向郡斋闻。",
        "dynasty": "唐",
        "collection_info": null
    },
    {
        "title": "送丘员外归山居",
        "author": "韦应物",
        "content": "郡阁始嘉宴，青山忆旧居。\n为君量革履，且愿住蓝轝。",
        "dynasty": "唐",
        "collection_info": null
    },
    {
        "title": "送崔叔清游越",
        "author": "韦应物",
        "content": "忘兹适越意，爱我郡斋幽。\n野情岂好谒，诗兴一相留。\n远水带寒树，阊门望去舟。\n方伯怜文士，无为成滞游。",
        "dynasty": "唐",
        "collection_info": null
    },
    {
        "title": "送云阳邹儒立少府侍奉还京师",
        "author": "韦应物",
        "content": "建中即藩守，天宝为侍臣。\n历观两都士，多阅诸侯人。\n邹生乃后来，英俊亦罕伦。\n为文颇瓌丽，禀度自贞醇。\n甲科推令名，延阁播芳尘。\n再命趋王畿，请告奉慈亲。\n一钟信荣禄，可以展欢欣。\n昆弟俱时秀，长衢当自伸。\n聊从郡阁暇，美此时景新。\n方将极娱宴，已復及离晨。\n省署惭再入，江海绵十春。\n今日阊门路，握手子归秦。",
        "dynasty": "唐",
        "collection_info": null
    },
    {
        "title": "送豆卢策秀才",
        "author": "韦应物",
        "content": "岁交冰未泮，地卑海气昏。\n子有京师游，始发吴阊门。\n新黄含远林，微绿生陈根。\n诗人感时节，行道当忧烦。\n古来濩落者，俱不事田园。\n文如金石韵，岂乏知音言。\n方辞郡斋榻，为酌离亭罇。\n无为倦羁旅，一去高飞翻。",
        "dynasty": "唐",
        "collection_info": null
    },
    {
        "title": "送王卿",
        "author": "韦应物",
        "content": "别酌春林啼鸟稀，双旌背日晚风吹。\n却忆回来花已尽，东郊立马望城池。",
        "dynasty": "唐",
        "collection_info": null
    },
    {
        "title": "送刘评事",
        "author": "韦应物",
        "content": "声华满京洛，藻翰发阳春。\n未遂鹓鸿举，尚为江海宾。\n吴中高宴罢，西上一游秦。\n已想函关道，游子冒风尘。\n笼禽羡归翼，远守怀交亲。\n况復岁云暮，凛凛冰霜辰。\n旭霁开郡阁，宠饯集文人。\n洞庭摘朱实，松江献白鳞。\n丈夫岂恨别，一酌且欢忻。",
        "dynasty": "唐",
        "collection_info": null
    },
    {
        "title": "送雷监赴阙庭",
        "author": "韦应物",
        "content": "才大无不备，出入为时须。\n雄藩精理行，秘府擢文儒。\n诏书忽已至，焉得久踟躅。\n方舟趂朝谒，观者盈路衢。\n广筵列众宾，送爵无停迂。\n攀饯诚怆恨，贺荣且欢娱。\n长陪柏梁宴，日向丹墀趋。\n时方重右职，蹉跎独海隅。",
        "dynasty": "唐",
        "collection_info": null
    },
    {
        "title": "送秦系赴润州",
        "author": "韦应物",
        "content": "近作新婚镊白髯，长怀旧卷映蓝衫。\n更欲携君虎丘寺，不知方伯望征帆。",
        "dynasty": "唐",
        "collection_info": null
    },
    {
        "title": "送孙征赴云中",
        "author": "韦应物",
        "content": "黄骢少年舞双戟，目视傍人皆辟易。\n百战会夸陇上儿，一身復作云中客。\n寒风动地气苍芒，横吹先悲出塞长。\n敲石军中传夜火，斧冰河畔汲朝浆。\n前锋直指阴山外，虏骑纷纷翦应碎。\n匈奴破尽看君归，金印酬功如斗大。",
        "dynasty": "唐",
        "collection_info": null
    },
    {
        "title": "期卢嵩枉书称日暮无马不赴以诗答",
        "author": "韦应物",
        "content": "佳期不可失，终愿枉衡门。\n南陌人犹度，西林日未昏。\n庭前空倚杖，花裏独留罇。\n莫道无来驾，知君有短辕。",
        "dynasty": "唐",
        "collection_info": null
    },
    {
        "title": "任洛阳丞答前长安田少府问",
        "author": "韦应物",
        "content": "相逢且对酒，相问欲何如。\n数岁犹卑吏，家人笑着书。\n告归应未得，荣宦又知疎。\n日日生春草，空令忆旧居。",
        "dynasty": "唐",
        "collection_info": null
    },
    {
        "title": "假中枉卢二十二书亦称卧疾兼讶李二久不访问以诗答书因亦戏李二",
        "author": "韦应物",
        "content": "微官何事劳趋走，服药闲眠养不才。\n花裏棋盘憎鸟污，枕边书卷讶风开。\n故人问讯缘同病，芳月相思阻一杯。\n应笑王戎成俗物，遥持麈尾独徘徊。",
        "dynasty": "唐",
        "collection_info": null
    },
    {
        "title": "酬卢嵩秋夜见寄五韵",
        "author": "韦应物",
        "content": "乔木生夜凉，月华满前墀。\n去君咫尺地，劳君千里思。\n素秉栖遁志，况贻招隐诗。\n坐见林木荣，愿赴沧洲期。\n何能待岁晏，携手当此时。",
        "dynasty": "唐",
        "collection_info": null
    },
    {
        "title": "酬郑户曹骊山感怀",
        "author": "韦应物",
        "content": "苍山何郁盘，飞阁凌上清。\n先帝昔好道，下元朝百灵。\n白云已萧条，麋鹿但纵横。\n泉水今尚暖，旧林亦青青。\n我念绮襦岁，扈从当太平。\n小臣职前驱，驰道出灞亭。\n翻翻日月旗，殷殷鼙鼓声。\n万马自腾骧，八骏按辔行。\n日出烟峤绿，氛氲丽层甍。\n登临起遐想，沐浴懽圣情。\n朝燕咏无事，时丰贺国祯。\n日和絃管音，下使万室听。\n海内凑朝贡，贤愚共欢荣。\n合沓车马喧，西闻长安城。\n事往世如寄，感深迹所经。\n申章报兰藻，一望双涕零。",
        "dynasty": "唐",
        "collection_info": null
    },
    {
        "title": "答李澣三首 一",
        "author": "韦应物",
        "content": "孤客逢春暮，缄情寄旧游。\n海隅人使远，书到洛阳秋。",
        "dynasty": "唐",
        "collection_info": null
    },
    {
        "title": "答李澣三首 二",
        "author": "韦应物",
        "content": "马卿犹有壁，渔父自无家。\n想子今何处，扁舟隐荻花。",
        "dynasty": "唐",
        "collection_info": null
    },
    {
        "title": "答李澣三首 三",
        "author": "韦应物",
        "content": "林中观易罢，溪上对鸥闲。\n楚俗饶辞客，何人最往还。",
        "dynasty": "唐",
        "collection_info": null
    },
    {
        "title": "酬柳郎中春日归扬州南郭见别之作",
        "author": "韦应物",
        "content": "广陵三月花正开，花裏逢君醉一回。\n南北相过殊不远，暮潮从去早潮来。",
        "dynasty": "唐",
        "collection_info": null
    },
    {
        "title": "酬豆卢仓曹题库壁见示",
        "author": "韦应物",
        "content": "掾局劳才子，新诗动洛川。\n运筹知决胜，聚米似论边。\n宴罢常分骑，晨趋又比肩。\n莫嗟年鬓改，郎署定推先。",
        "dynasty": "唐",
        "collection_info": null
    },
    {
        "title": "酬李儋",
        "author": "韦应物",
        "content": "开门临广陌，旭旦车驾喧。\n不见同心友，徘徊忧且烦。\n都城二十里，居在艮与坤。\n人生所各务，乖阔累朝昏。\n湛湛罇中酒，青青芳树园。\n缄情未及发，先此枉玙璠。\n迈世超高躅，寻流得真源。\n明当策疲马，与子同笑言。",
        "dynasty": "唐",
        "collection_info": null
    },
    {
        "title": "酬元伟过洛阳夜燕",
        "author": "韦应物",
        "content": "三载寄关东，所懽皆远违。\n思怀方耿耿，忽得观容辉。\n亲燕在良夜，欢携闢中闱。\n问我犹杜门，不能奋高飞。\n明灯照四隅，炎炭正可依。\n清觞虽云酌，所媿乏珍肥。\n晨装復当行，寥落星已稀。\n何以慰心曲，伫子西还归。",
        "dynasty": "唐",
        "collection_info": null
    },
    {
        "title": "酬韩质舟行阻冻",
        "author": "韦应物",
        "content": "晨坐枉嘉藻，持此慰寝兴。\n中获辛苦奏，长河结阴冰。\n皓曜羣玉发，凄清孤景凝。\n至柔反成坚，造化安可恆。\n方舟未得行，凿饮空兢兢。\n寒苦弥时节，待泮岂所能。\n何必涉广川，荒衢且升腾。\n殷勤宣中意，庶用达吾朋。",
        "dynasty": "唐",
        "collection_info": null
    },
    {
        "title": "李博士弟以余罢官居同德精舍共有伊陆名山之期久而未去枉诗见问中云宋生昔登览未云那能顾蓬荜直寄鄙怀聊以为答",
        "author": "韦应物",
        "content": "初夏息众缘，双林对禅客。\n枉兹芳兰藻，促我幽人策。\n冥搜企前哲，逸句陈往迹。\n髣髴陆浑南，迢递千峰碧。\n从来迟高驾，自顾无物役。\n山水心所娱，如何更朝夕。\n晨兴涉清洛，访子高阳宅。\n莫言往来疎，驽马知阡陌。",
        "dynasty": "唐",
        "collection_info": null
    },
    {
        "title": "寄酬李博士永宁主簿叔厅见待",
        "author": "韦应物",
        "content": "解鞍先几日，款曲见新诗。\n定向公堂醉，遥怜独去时。\n叶霑寒雨落，钟度远山迟。\n晨策已云整，当同林下期。",
        "dynasty": "唐",
        "collection_info": null
    },
    {
        "title": "荅令狐士曹独孤兵曹联骑暮归望山见寄",
        "author": "韦应物",
        "content": "共爱青山住近南，行牵吏役背双骖。\n枉书独宿对流水，遥羡归时满夕岚。",
        "dynasty": "唐",
        "collection_info": null
    },
    {
        "title": "荅李博士",
        "author": "韦应物",
        "content": "休沐去人远，高斋出林杪。\n晴山多碧峰，颢气疑秋晓。\n端居喜良友，枉使千里路。\n缄书当夏时，开缄时已度。\n檐雏已飖扬，荷露方萧飒。\n梦远竹窗幽，行稀兰径合。\n旧居共南北，往来只如昨。\n问君今为谁，日夕度清洛。",
        "dynasty": "唐",
        "collection_info": null
    },
    {
        "title": "荅刘西曹",
        "author": "韦应物",
        "content": "公馆夜云寂，微凉羣树秋。\n西曹得时彦，华月共淹留。\n长啸举清觞，志气谁与俦。\n千龄事虽邈，俯念忽已周。\n篇翰如云兴，京洛颇优游。\n诠文不独古，理妙即同流。\n浅劣见推许，恐为识者尤。\n空惭文璧赠，日夕不能酬。",
        "dynasty": "唐",
        "collection_info": null
    },
    {
        "title": "荅贡士黎逢",
        "author": "韦应物",
        "content": "茂等方上达，诸生安可希。\n栖神澹物表，涣汗布令词。\n如彼昆山玉，本自有光辉。\n鄙人徒区区，称叹亦何为。\n弥月旷不接，公门但驱驰。\n兰章忽有赠，持用慰所思。\n不见心尚密，况当相见时。",
        "dynasty": "唐",
        "collection_info": null
    },
    {
        "title": "答韩库部",
        "author": "韦应物",
        "content": "良玉表贞度，丽藻颇为工。\n名列金闺籍，心与素士同。\n日晏下朝来，车马自生风。\n清宵有佳兴，皓月直南宫。\n矫翮方上征，顾我邈忡忡。\n岂不愿攀举，执事府庭中。\n智乖时亦蹇，才大命有通。\n还当以道推，解组守蒿蓬。",
        "dynasty": "唐",
        "collection_info": null
    },
    {
        "title": "荅崔主簿倬",
        "author": "韦应物",
        "content": "朗月分林霭，遥管动离声。\n故驩良已阻，空宇澹无情。\n窈窕云雁没，苍茫河汉横。\n兰草不可荅，冲襟徒自盈。",
        "dynasty": "唐",
        "collection_info": null
    },
    {
        "title": "荅徐秀才",
        "author": "韦应物",
        "content": "铅钝谢贞器，时秀猥见称。\n岂如白玉仙，方与紫霞升。\n清诗舞艳雪，孤抱莹玄冰。\n一枝非所贵，怀书思武陵。",
        "dynasty": "唐",
        "collection_info": null
    },
    {
        "title": "荅东林道士",
        "author": "韦应物",
        "content": "紫阁西边第几峰，茅斋夜雪虎行踪。\n遥看黛色知何处，欲出山门寻暮钟。",
        "dynasty": "唐",
        "collection_info": null
    },
    {
        "title": "荅长宁令杨辙",
        "author": "韦应物",
        "content": "皓月升林表，公堂满清辉。\n嘉宾自远至，觞饮夜何其。\n宰邑视京县，归来无寸资。\n瓌文溢众宝，雅正得吾师。\n广川含澄澜，茂树擢华滋。\n短才何足数，枉赠媿妍词。\n欢盼良见属，素怀亦已披。\n何意云栖翰，不嫌蓬艾卑。\n但恐河汉没，回车首路岐。",
        "dynasty": "唐",
        "collection_info": null
    },
    {
        "title": "荅冯鲁秀才",
        "author": "韦应物",
        "content": "晨坐枉琼藻，知子返中林。\n澹然山景晏，泉谷响幽禽。\n髣髴谢尘迹，逍遥舒道心。\n顾我腰间绶，端为华髮侵。\n簿书劳应对，篇翰旷不寻。\n薄田失锄耨，生苗安可任。\n徒令惭所问，想望东山岑。",
        "dynasty": "唐",
        "collection_info": null
    },
    {
        "title": "荅崔主簿问兼简温上人",
        "author": "韦应物",
        "content": "缘情生众累，晚悟依道流。\n诸境一已寂，了将身世浮。\n闲居澹无味，忽復四时周。\n靡靡芳草积，稍稍新篁抽。\n即此抱余素，块然诚寡俦。\n自适一忻意，愧蒙君子忧。",
        "dynasty": "唐",
        "collection_info": null
    },
    {
        "title": "清都观荅幼遐",
        "author": "韦应物",
        "content": "逍遥仙家子，日夕朝玉皇。\n兴高清露没，渴饮琼华浆。\n解组一来款，披衣拂天香。\n粲然顾我笑，绿简发新章。\n泠泠如玉音，馥馥若兰芳。\n浩意坐盈此，月华殊未央。\n却念諠譁日，何由得清凉。\n疎松抗高殿，密竹阴长廊。\n荣名等粪土，携手随风翔。",
        "dynasty": "唐",
        "collection_info": null
    },
    {
        "title": "善福精舍荅韩司录清都观会宴见忆",
        "author": "韦应物",
        "content": "弱志厌众纷，抱素寄精庐。\n皦皦仰时彦，闷闷独为愚。\n之子亦辞秩，高踪罢驰驱。\n忽因西飞禽，赠我以琼琚。\n始表仙都集，復言欢乐殊。\n人生各有因，契阔不获俱。\n一来田野中，日与人事疎。\n水木澄秋景，逍遥清赏余。\n枉驾怀前诺，引领岂斯须。\n无为便高翔，邈矣不可迂。",
        "dynasty": "唐",
        "collection_info": null
    },
    {
        "title": "荅长安丞裴说",
        "author": "韦应物",
        "content": "出身忝时士，于世本无机。\n爰以林壑趣，遂成顽钝姿。\n临流意已凄，采菊露未稀。\n举头见秋山，万事都若遗。\n独践幽人踪，邈将亲友违。\n髦士佐京邑，怀念枉贞词。\n久雨积幽抱，清罇宴良知。\n从容操剧务，文翰方见推。\n安能戢羽翼，顾此林栖时。",
        "dynasty": "唐",
        "collection_info": null
    },
    {
        "title": "奉酬处士叔见示",
        "author": "韦应物",
        "content": "挂缨守贫贱，积雪卧郊园。\n叔父亲降趾，壶觞携到门。\n高斋乐宴罢，清夜道心存。\n即此同疎氏，可以一忘言。",
        "dynasty": "唐",
        "collection_info": null
    },
    {
        "title": "荅库部韩郎中",
        "author": "韦应物",
        "content": "高士不羁世，颇将荣辱齐。\n适委华冕去，欲还幽林栖。\n虽怀承明恋，忻与物累暌。\n逍遥观运流，谁復职端倪。\n而我岂高致，偃息平门西。\n愚者世所遗，沮溺共耕犂。\n风雪积深夜，园田掩荒蹊。\n幸蒙相思札，款曲期见携。",
        "dynasty": "唐",
        "collection_info": null
    },
    {
        "title": "荅畅校书当",
        "author": "韦应物",
        "content": "偶然弃官去，投迹在田中。\n日出照茅屋，园林养愚蒙。\n虽云无一资，罇酌会不空。\n且忻百谷成，仰嘆造化功。\n出入与民伍，作事靡不同。\n时伐南涧竹，夜还沣水东。\n贫蹇自成退，岂为高人踪。\n览君金玉篇，彩色发我容。\n日月欲为报，方春已徂冬。",
        "dynasty": "唐",
        "collection_info": null
    },
    {
        "title": "荅崔都水",
        "author": "韦应物",
        "content": "深夜竹亭雪，孤灯案上书。\n不遇无为化，谁復得閒居。",
        "dynasty": "唐",
        "collection_info": null
    },
    {
        "title": "酬令狐司录善福精舍见赠",
        "author": "韦应物",
        "content": "野寺望山雪，空斋对竹林。\n我以养愚地，生君道者心。",
        "dynasty": "唐",
        "collection_info": null
    },
    {
        "title": "沣上精舍荅赵氏外生伉",
        "author": "韦应物",
        "content": "远迹出尘表，寓身双树林。\n如何小子伉，亦有超世心。\n担书从我游，携手广川阴。\n云开夏郊绿，景晏青山沈。\n对榻遇清夜，献诗合雅音。\n所推苟礼数，于性道岂深。\n隐拙在冲默，经世昧古今。\n无为率尔言，可以致华簪。",
        "dynasty": "唐",
        "collection_info": null
    },
    {
        "title": "荅赵氏生伉",
        "author": "韦应物",
        "content": "暂与云林别，忽陪鸳鹭翔。\n看山不得去，知尔独相望。",
        "dynasty": "唐",
        "collection_info": null
    },
    {
        "title": "荅端",
        "author": "韦应物",
        "content": "郊园夏雨歇，闲院绿阴生。\n职事方无効，幽赏独违情。\n物色坐如见，离抱怅多盈。\n况感夕凉气，闻此乱蝉鸣。",
        "dynasty": "唐",
        "collection_info": null
    },
    {
        "title": "答史馆张学士段柳庶子学士集贤院看花见寄兼呈柳学士",
        "author": "韦应物",
        "content": "班杨秉文史，对院自为邻。\n余香掩阁去，迟日看花频。\n似雪飘阊阖，从风点近臣。\n南宫有芳树，不并禁垣春。",
        "dynasty": "唐",
        "collection_info": null
    },
    {
        "title": "荅王郎中",
        "author": "韦应物",
        "content": "卧阁枉芳藻，览旨怅秋晨。\n守郡犹羁寓，无以慰嘉宾。\n野旷归云尽，天清晓露新。\n池荷凉已至，牕梧落渐频。\n风物殊京国，邑里但荒榛。\n赋繁属军兴，政拙媿斯人。\n髦士久台阁，中路一漂沦。\n归当列盛朝，岂念卧淮滨。",
        "dynasty": "唐",
        "collection_info": null
    },
    {
        "title": "荅崔都水",
        "author": "韦应物",
        "content": "亭亭心中人，迢迢居秦关。\n常缄素札去，适枉华章还。\n忆在沣郊时，携手望秋山。\n久嫌官府劳，初喜罢秩闲。\n终年不事业，寝食长慵顽。\n不知为时来，名籍挂郎间。\n摄衣辞田里，华簪耀颓颜。\n卜居又依仁，日夕正追攀。\n牧人本无术，命至苟復迁。\n离念积岁序，归途眇山川。\n郡斋有佳月，园林含清泉。\n同心不在宴，罇酒徒盈前。\n览君陈迹游，词意俱悽妍。\n忽忽已终日，将詶不能宣。\n甿税况重迭，公门极熬煎。\n责逋甘首免，岁晏当归田。\n勿厌守穷辙，慎为名所牵。",
        "dynasty": "唐",
        "collection_info": null
    },
    {
        "title": "荅王卿送别",
        "author": "韦应物",
        "content": "去马嘶春草，归人立夕阳。\n元知数日别，要使两情伤。",
        "dynasty": "唐",
        "collection_info": null
    },
    {
        "title": "荅裴丞说归京所献",
        "author": "韦应物",
        "content": "执事颇勤久，行去亦伤乖。\n家贫无僮仆，吏卒升寝斋。\n衣服藏内箧，药草曝前阶。\n谁復知次第，濩落且安排。\n还期在岁晏，何以慰吾怀。",
        "dynasty": "唐",
        "collection_info": null
    },
    {
        "title": "答裴处士",
        "author": "韦应物",
        "content": "遗民爱精舍，乘犊入青山。\n来署高阳里，不遇白衣还。\n礼贤方化俗，闻风自款关。\n况子逸羣士，栖息蓬蒿间。",
        "dynasty": "唐",
        "collection_info": null
    },
    {
        "title": "荅杨奉礼",
        "author": "韦应物",
        "content": "多病守山郡，自得接嘉宾。\n不见三四日，旷若十余旬。\n临觞独无味，对榻已生尘。\n一咏舟中作，洒雪忽惊新。\n烟波见栖旅，景物具昭陈。\n秋塘唯落叶，野寺不逢人。\n白事廷吏简，闲居文墨亲。\n高天池阁静，寒菊霜露频。\n应当整孤棹，归来展殷勤。",
        "dynasty": "唐",
        "collection_info": null
    },
    {
        "title": "答端",
        "author": "韦应物",
        "content": "坐忆故园人已老，宁知远郡雁还来。\n长瞻西北是归路，独上城楼日几回。",
        "dynasty": "唐",
        "collection_info": null
    },
    {
        "title": "答僴奴重阳二甥",
        "author": "韦应物",
        "content": "弃职曾守拙，翫幽遂忘喧。\n山涧依硗𥕂，竹树荫清源。\n贫居烟火湿，岁熟梨枣繁。\n风雨飘茅屋，蒿草没瓜园。\n羣属相欢悦，不觉过朝昏。\n有时看禾黍，落日上秋原。\n饮酒任真性，挥笔肆狂言。\n一朝忝兰省，三载居远藩。\n復与诸弟子，篇翰每相敦。\n西园休习射，南池对芳樽。\n山药经雨碧，海榴凌霜飜。\n念尔不同此，怅然復一论。\n重阳守故家，僴子旅湘沅。\n俱有缄中藻，恻恻动离魂。\n不知何日见，衣上泪空存。",
        "dynasty": "唐",
        "collection_info": null
    },
    {
        "title": "荅重阳",
        "author": "韦应物",
        "content": "省札陈往事，怆忆数年中。\n一身朝北阙，家累守田农。\n望山亦临水，暇日每来同。\n性情一疎散，园林多清风。\n忽復隔淮海，梦想在沣东。\n病来经时节，起见秋塘空。\n城郭连榛岭，鸟雀噪沟丛。\n坐使惊霜鬓，撩乱已如蓬。",
        "dynasty": "唐",
        "collection_info": null
    },
    {
        "title": "酬刘侍郎使君",
        "author": "韦应物",
        "content": "琼树凌霜雪，葱蒨如芳春。\n英贤虽出守，本自玉阶人。\n宿昔陪郎署，出入仰清尘。\n孰云俱列郡，比德岂为邻。\n风雨飘海气，清凉悦心神。\n重门深夏昼，赋诗延众宾。\n方以岁月旧，每蒙君子亲。\n继作郡斋什，远赠荆山珍。\n高闲庶务理，游眺景物新。\n朋友亦远集，燕酌在佳辰。\n始唱已惭拙，将酬益难伸。\n濡毫意僶俛，一用写悁勤。",
        "dynasty": "唐",
        "collection_info": null
    },
    {
        "title": "答令狐侍郎",
        "author": "韦应物",
        "content": "一凶乃一吉，一是復一非。\n孰能逃斯理，亮在识其微。\n三黜故无愠，高贤当庶几。\n但以亲交恋，音容邈难希。\n况昔别离久，俱忻藩守归。\n朝宴方陪厕，山川又乖违。\n吴门冒海雾，峡路凌连矶。\n同会在京国，相望涕沾衣。\n明时重英才，当復列彤闱。\n白玉虽尘垢，拂拭还光辉。",
        "dynasty": "唐",
        "collection_info": null
    },
    {
        "title": "酬张协律",
        "author": "韦应物",
        "content": "昔人鬻舂地，今人復一贤。\n属余藩守日，方君卧病年。\n丽思阻文宴，芳踪阙宾筵。\n经时岂不怀，欲往事屡牵。\n公府适烦倦，开缄莹新篇。\n非将握中宝，何以比其妍。\n感兹栖寓词，想復痾瘵缠。\n空宇风霜交，幽居情思绵。\n当以贫非病，孰云白未玄。\n邑中有其人，憔倅即我愆。\n由来牧守重，英俊得荐延。\n匪人等鸿毛，斯道何由宣。\n遭时无早晚，蕴器俟良缘。\n观文心未衰，勿药疾当痊。\n晨期简牍罢，驰慰子忡然。",
        "dynasty": "唐",
        "collection_info": null
    },
    {
        "title": "荅秦十四校书",
        "author": "韦应物",
        "content": "知掩山扉三十秋，鱼须翠碧弃床头。\n莫道谢公方在郡，五言今日为君休。",
        "dynasty": "唐",
        "collection_info": null
    },
    {
        "title": "答宾",
        "author": "韦应物",
        "content": "斜月纔鉴帷，凝霜偏冷枕。\n持情须耿耿，故作单床寝。",
        "dynasty": "唐",
        "collection_info": null
    },
    {
        "title": "答郑骑曹青橘绝句",
        "author": "韦应物",
        "content": "怜君卧病思新橘，试摘犹酸亦未黄。\n书后欲题三百颗，洞庭须待满林霜。",
        "dynasty": "唐",
        "collection_info": null
    },
    {
        "title": "奉和圣制重阳日赐宴",
        "author": "韦应物",
        "content": "圣心忧万国，端居在穆清。\n玄功致海[晏]，锡讌表文明。\n恩属重阳节，雨应此时晴。\n寒菊生池苑，高树出宫城。\n捧藻千官处，垂戒百王程。\n復覩开元日，臣愚献颂声。",
        "dynasty": "唐",
        "collection_info": null
    },
    {
        "title": "和吴舍人早春归沐西亭言志",
        "author": "韦应物",
        "content": "晓漏戒中禁，清香肃朝衣。\n一门双掌诰，伯侍仲言归。\n亭高性情旷，职密交游稀。\n赋诗乐无事，解带偃南扉。\n阳春美时泽，旭霁望山晖。\n幽禽响未转，东原绿犹微。\n名虽列僊爵，心已遣尘机。\n即事同岩隐，圣渥良难违。",
        "dynasty": "唐",
        "collection_info": null
    },
    {
        "title": "奉和张大夫戏示青山郎",
        "author": "韦应物",
        "content": "天生逸世姿，竹马不曾骑。\n览卷冰将释，援毫露欲垂。\n金貂传几叶，玉树长新枝。\n荣禄何妨早，甘罗亦小儿。",
        "dynasty": "唐",
        "collection_info": null
    },
    {
        "title": "答河南李士巽题香山寺",
        "author": "韦应物",
        "content": "洛都游宦日，少年携手行。\n投杯起芳席，总辔振华缨。\n关塞有佳气，岩开伊水清。\n攀林憩佛寺，登高望都城。\n蹉跎二十载，世务各所营。\n兹赏长在梦，故人安得幷。\n前岁守九江，恩诏赴咸京。\n因涂再登历，山河属晴明。\n寂寞僧侣少，苍茫林木成。\n墙宇或崩剥，不见旧题名。\n旧游况存殁，独此泪交横。\n交横谁与同，书壁贻友生。\n今兹守吴郡，绵思方未平。\n子復经陈迹，一感我深情。\n远蒙恻怆篇，中有金玉声。\n反覆终难答，金玉尚为轻。",
        "dynasty": "唐",
        "collection_info": null
    },
    {
        "title": "答故人见谕",
        "author": "韦应物",
        "content": "素寡名利心，自非周圆器。\n徒以岁月资，屡蒙藩条寄。\n时风重书札，物情敦货遗。\n机杼十缣单，慵疎百函愧。\n常负交亲责，且为一官累。\n况本濩落人，归无置锥地。\n省己已知非，枉书见深致。\n虽欲效区区，何由枉其志。",
        "dynasty": "唐",
        "collection_info": null
    },
    {
        "title": "酬阎员外陟",
        "author": "韦应物",
        "content": "寒夜阻良觌，丛竹想幽居。\n虎符[予]已误，金丹子何如。\n讌集观农暇，笙歌听讼余。\n虽蒙一言教，自愧道情疎。",
        "dynasty": "唐",
        "collection_info": null
    },
    {
        "title": "酬秦征君徐少府春日见寄",
        "author": "韦应物",
        "content": "终日愧无政，与君聊散襟。\n城根山半腹，亭影水中心。\n朗咏竹牕静，野情花径深。\n那能有余兴，不作剡溪寻。",
        "dynasty": "唐",
        "collection_info": null
    },
    {
        "title": "冬夜宿司空曙野居因寄酬赠",
        "author": "韦应物",
        "content": "南北与山邻，蓬庵庇一身。\n繁霜疑有雪，荒草似无人。\n遂性在耕稼，所交唯贱贫。\n何掾张椽傲，每重德璋亲。",
        "dynasty": "唐",
        "collection_info": null
    },
    {
        "title": "长安遇冯着",
        "author": "韦应物",
        "content": "客从东方来，衣上灞陵雨。\n问客何为来，采山因买斧。\n冥冥花正开，扬扬燕新乳。\n昨别今已春，鬓丝生几缕。",
        "dynasty": "唐",
        "collection_info": null
    },
    {
        "title": "将发楚州经宝应县访李二忽于州馆相遇月夜书事因简李宝应",
        "author": "韦应物",
        "content": "孤舟欲夜发，祗为访情人。\n此地忽相遇，留连意更新。\n停杯嗟别久，对月言家贫。\n一问临邛令，如何待上宾。",
        "dynasty": "唐",
        "collection_info": null
    },
    {
        "title": "广陵遇孟九云卿",
        "author": "韦应物",
        "content": "雄藩本帝都，游士多俊贤。\n夹河树郁郁，华馆千里连。\n新知虽满堂，中意颇未宣。\n忽逢翰林友，欢乐斗酒前。\n高文激颓波，四海靡不传。\n西施且一笑，众女安得妍。\n明月满淮海，哀鸿逝长天。\n所念京国远，我来君欲还。",
        "dynasty": "唐",
        "collection_info": null
    },
    {
        "title": "淮上遇洛阳李主簿",
        "author": "韦应物",
        "content": "结茅临古渡，卧见长淮流。\n窗裏人将老，门前树已秋。\n寒山独过雁，暮雨远来舟。\n日夕逢归客，那能忘旧游。",
        "dynasty": "唐",
        "collection_info": null
    },
    {
        "title": "路逢崔元二侍御避马见招以诗见赠",
        "author": "韦应物",
        "content": "一台称二妙，归路望行尘。\n俱是攀龙客，空为避马人。\n见招翻跼蹐，相问良殷勤。\n日日吟趋府，弹冠岂有因。",
        "dynasty": "唐",
        "collection_info": null
    },
    {
        "title": "逢杨开府",
        "author": "韦应物",
        "content": "少事武皇帝，无赖恃恩私。\n身作里中横，家藏亡命儿。\n朝持樗蒲局，暮窃东邻姬。\n司隶不敢捕，立在白玉墀。\n骊山风雪夜，长杨羽猎时。\n一字都不识，饮酒肆顽痴。\n武皇升仙去，憔悴被人欺。\n读书事已晚，把笔学题诗。\n两府始收迹，南宫谬见推。\n非才果不容，出守抚惸嫠。\n忽逢杨开府，论旧涕俱垂。\n坐客何由识，惟有故人知。",
        "dynasty": "唐",
        "collection_info": null
    },
    {
        "title": "休暇日访王侍御不遇",
        "author": "韦应物",
        "content": "九日驱驰一日闲，寻君不遇又空还。\n怪来诗思清人骨，门对寒流雪满山。",
        "dynasty": "唐",
        "collection_info": null
    },
    {
        "title": "因省风俗访道士侄不见题壁",
        "author": "韦应物",
        "content": "去年涧水今亦流，去年杏花今又拆。\n山人归来问是谁，还是去年行春客。",
        "dynasty": "唐",
        "collection_info": null
    },
    {
        "title": "有所思",
        "author": "韦应物",
        "content": "借问堤上柳，青青为谁春。\n空游昨日地，不见昨日人。\n缭绕万家井，往来车马尘。\n莫道无相识，要非心所亲。",
        "dynasty": "唐",
        "collection_info": null
    },
    {
        "title": "暮相思",
        "author": "韦应物",
        "content": "朝出自不还，暮归花尽发。\n岂无终日会，惜此花间月。\n空馆忽相思，微钟坐来歇。",
        "dynasty": "唐",
        "collection_info": null
    },
    {
        "title": "夏夜忆卢嵩",
        "author": "韦应物",
        "content": "霭霭高馆暮，开轩涤烦襟。\n不知湘雨来，潇洒在幽林。\n炎月得凉夜，芳樽谁与斟。\n故人南北居，累月间徽音。\n人生无闲日，欢会当在今。\n反侧候天旦，层城苦沈沈。",
        "dynasty": "唐",
        "collection_info": null
    },
    {
        "title": "春思",
        "author": "韦应物",
        "content": "野花如雪绕江城，坐见年芳忆帝京。\n阊阖晓开凝碧树，曾陪鸳鹭听流莺。",
        "dynasty": "唐",
        "collection_info": null
    },
    {
        "title": "春中忆元二",
        "author": "韦应物",
        "content": "雨歇万井春，柔条已含緑。\n徘徊洛阳陌，惆怅杜陵曲。\n游丝正高下，啼鸟还断续。\n有酒今不同，思君莹如玉。",
        "dynasty": "唐",
        "collection_info": null
    },
    {
        "title": "怀素友子西",
        "author": "韦应物",
        "content": "广陌并游骑，公堂接华襟。\n方欢遽见别，永日独沈吟。\n阶暝流暗驶，气疎露已侵。\n层城湛深夜，片月生幽林。\n往款良未遂，来觌旷无音。\n恆当清觞宴，思子玉山岑。\n耿耿何以写，密言空委心。",
        "dynasty": "唐",
        "collection_info": null
    },
    {
        "title": "对韩少尹所赠砚有怀",
        "author": "韦应物",
        "content": "故人谪遐远，留砚宠斯文。\n白水浮香墨，清池满夏云。\n念离心已永，感物思徒纷。\n未有桂阳使，裁书一报君。",
        "dynasty": "唐",
        "collection_info": null
    },
    {
        "title": "月晦忆去年与亲友曲水游讌",
        "author": "韦应物",
        "content": "晦赏念前岁，京国结良俦。\n骑出宣平里，饮对曲池流。\n今朝隔天末，空园伤独游。\n雨歇林光变，塘緑鸟声幽。\n凋甿积逋税，华鬓集新秋。\n谁言恋虎符，终当还旧丘。",
        "dynasty": "唐",
        "collection_info": null
    },
    {
        "title": "清明日忆诸弟",
        "author": "韦应物",
        "content": "冷食方多病，开襟一忻然。\n终令思故郡，烟火满晴川。\n杏粥犹堪食，榆羹已稍煎。\n唯恨乖亲燕，坐度此芳年。",
        "dynasty": "唐",
        "collection_info": null
    },
    {
        "title": "池上怀王卿",
        "author": "韦应物",
        "content": "幽居捐世事，佳雨散园芳。\n入门霭已緑，水禽鸣春塘。\n重云始成夕，忽霁尚残阳。\n轻舟因风泛，郡阁望苍苍。\n私燕阻外好，临欢一停觞。\n兹游无时尽，旭日愿相将。",
        "dynasty": "唐",
        "collection_info": null
    },
    {
        "title": "立夏日忆京师诸弟",
        "author": "韦应物",
        "content": "改序念芳辰，烦襟倦日永。\n夏木已成阴，公门昼恆静。\n长风始飘阁，迭云纔吐岭。\n坐想离居人，还当惜徂景。",
        "dynasty": "唐",
        "collection_info": null
    },
    {
        "title": "晓至园中忆诸弟崔都水",
        "author": "韦应物",
        "content": "山郭恆悄悄，林月亦娟娟。\n景清神已澄，事简虑绝牵。\n秋塘徧衰草，晓露洗红莲。\n不见心所爱，兹赏岂为妍。",
        "dynasty": "唐",
        "collection_info": null
    },
    {
        "title": "怀琅琊深标二释子",
        "author": "韦应物",
        "content": "白云埋大壑，阴崖滴夜泉。\n应居西石室，月照山苍然。",
        "dynasty": "唐",
        "collection_info": null
    },
    {
        "title": "雨夜感怀",
        "author": "韦应物",
        "content": "微雨洒高林，尘埃自萧散。\n耿耿心未平，沈沈夜方半。\n独惊长簟冷，遽觉愁鬓换。\n谁能当此夕，不有盈襟叹。",
        "dynasty": "唐",
        "collection_info": null
    },
    {
        "title": "云阳馆怀谷口",
        "author": "韦应物",
        "content": "清泚阶下流，云自谷口源。\n念昔白衣士，结庐在石门。\n道高杳无累，景静得忘言。\n山夕绿阴满，世移清赏存。\n吏役岂遑暇，幽怀復朝昏。\n云泉非所濯，萝月不可援。\n长往遂真性，暂游恨卑喧。\n出身既事世，高躅难等论。",
        "dynasty": "唐",
        "collection_info": null
    },
    {
        "title": "忆沣上幽居",
        "author": "韦应物",
        "content": "一来当復去，犹此厌樊笼。\n况我林栖子，朝服坐南宫。\n唯独问啼鸟，还如沣水东。",
        "dynasty": "唐",
        "collection_info": null
    },
    {
        "title": "重九登滁城楼忆前岁九日归沣上赴崔都水及诸弟讌集悽然怀旧",
        "author": "韦应物",
        "content": "今日重九讌，去岁在京师。\n聊回出省步，一赴郊园期。\n嘉节始云迈，周辰已及兹。\n秋山满清景，当赏属乖离。\n凋散民里阔，摧翳众木衰。\n楼中一长啸，恻怆起凉飔。",
        "dynasty": "唐",
        "collection_info": null
    },
    {
        "title": "始夏南园思旧里",
        "author": "韦应物",
        "content": "夏首云物变，雨余草木繁。\n池荷初帖水，林花已扫园。\n萦丛蝶尚乱，依阁鸟犹喧。\n对此残芳月，忆在汉陵原。",
        "dynasty": "唐",
        "collection_info": null
    },
    {
        "title": "登蒲塘驿沿路见泉谷邨墅忽想京师旧居追怀昔年",
        "author": "韦应物",
        "content": "青山导骑遶，春风行斾舒。\n均徭视属城，问疾躬里闾。\n烟水依泉谷，川陆散樵渔。\n忽念故园日，復忆骊山居。\n荏苒斑鬓及，梦寝婚宦初。\n不觉平生事，咄嗟二纪余。\n存殁阔已永，悲多欢自疎。\n高秩非为美，阑干泪盈裾。",
        "dynasty": "唐",
        "collection_info": null
    },
    {
        "title": "经函谷关",
        "author": "韦应物",
        "content": "洪河绝山根，单轨出其侧。\n万古为要枢，往来何时息。\n秦皇即恃险，海内被吞食。\n及嗣同覆颠，咽喉莫能塞。\n炎灵讵西驾，娄子非经国。\n徒欲扼诸侯，不知恢至德。\n圣朝及天宝，豺虎起东北。\n下沈战死魂，上结穷冤色。\n古今虽共守，成败良可识。\n藩屏无俊贤，金汤独何力。\n[驰]车一登眺，感慨中自恻。",
        "dynasty": "唐",
        "collection_info": null
    },
    {
        "title": "经武功旧宅",
        "author": "韦应物",
        "content": "兹邑昔所游，嘉会常在目。\n历载俄二九，始往今来復。\n戚戚居人少，茫茫野田绿。\n风雨经旧墟，毁垣迷往躅。\n门临川流驶，树有羇雌宿。\n多累恆悲往，长年觉时速。\n欲去中復留，徘徊结心曲。",
        "dynasty": "唐",
        "collection_info": null
    },
    {
        "title": "往云门郊居涂经回流作",
        "author": "韦应物",
        "content": "兹晨乃休暇，适往田家庐。\n原谷径涂涩，春阳草木敷。\n纔遵板桥曲，復此清涧纡。\n崩壑方见射，回流忽已舒。\n明灭泛孤景，杳霭含夕虚。\n无将为邑志，一酌澄波余。",
        "dynasty": "唐",
        "collection_info": null
    },
    {
        "title": "乘月过西郊渡",
        "author": "韦应物",
        "content": "远山含紫氛，春野霭云暮。\n值此归时月，留连西涧渡。\n谬当文墨会，得与羣英遇。\n赏逐乱流翻，心将清景悟。\n行车俨未转，芳草空盈步。\n已举候亭火，犹爱村原树。\n还当守故扃，怅恨秉幽素。",
        "dynasty": "唐",
        "collection_info": null
    },
    {
        "title": "晚归沣川",
        "author": "韦应物",
        "content": "凌雾朝阊阖，落日返清川。\n簪组方暂解，临水一翛然。\n昆弟忻来集，童稚满眼前。\n适意在无事，携手望秋田。\n南岭横爽气，高林绕遥阡。\n野庐不锄理，翳翳起荒烟。\n名秩斯逾分，廉退媿不全。\n已想平门路，晨骑復言旋。",
        "dynasty": "唐",
        "collection_info": null
    },
    {
        "title": "授衣还田里",
        "author": "韦应物",
        "content": "公门悬甲令，澣濯遂其私。\n晨起怀怆恨，野田寒露时。\n气收天地广，风凄草木衰。\n山明始重迭，川浅更逶迤。\n烟火生闾里，禾黍积东菑。\n终然可乐业，时节一来斯。",
        "dynasty": "唐",
        "collection_info": null
    },
    {
        "title": "夕次盱眙县",
        "author": "韦应物",
        "content": "落帆逗淮镇，停舫临孤驿。\n浩浩风起波，冥冥日沈夕。\n人归山郭暗，雁下芦洲白。\n独夜忆秦关，听钟未眠客。",
        "dynasty": "唐",
        "collection_info": null
    },
    {
        "title": "春月观省属城始憩东西林精舍",
        "author": "韦应物",
        "content": "因时省风俗，布惠迨高年。\n建隼出浔阳，整驾游山川。\n白云敛晴壑，羣峰列遥天。\n嵚㟢石门状，杳霭香炉烟。\n榛荒屡罥罣，偪侧殆覆颠。\n方臻释氏庐，时物屡华妍。\n昙远昔经始，于兹閟幽玄。\n东西竹林寺，灌注寒涧泉。\n人事即云泯，岁月復已绵。\n殿宇余丹绀，磴阁峭欹悬。\n佳士亦栖息，善身绝尘缘。\n今我蒙朝寄，教化敷里鄽。\n道妙茍为得，出处理无偏。\n心当同所尚，迹岂辞缠牵。",
        "dynasty": "唐",
        "collection_info": null
    },
    {
        "title": "自蒲塘驿回驾经历山水",
        "author": "韦应物",
        "content": "馆宿风雨滞，始晴行盖转。\n浔阳山水多，草木俱纷衍。\n崎岖缘碧涧，苍翠践苔藓。\n高树夹潺湲，崩石横阴巘。\n野杏依寒拆，余云冒岚浅。\n性惬形岂劳，境殊路遗缅。\n忆昔终南下，佳游亦屡展。\n时禽下流暮，纷思何由遣。",
        "dynasty": "唐",
        "collection_info": null
    },
    {
        "title": "山行积雨归途始霁",
        "author": "韦应物",
        "content": "揽辔穷登降，阴雨遘二旬。\n但见白云合，不睹岩中春。\n急涧岂易揭，峻涂良难遵。\n深林猿声冷，沮洳虎迹新。\n始霁升阳景，山水阅清晨。\n杂花积如雾，百卉萋已陈。\n鸣驺屡骧首，归路自忻忻。",
        "dynasty": "唐",
        "collection_info": null
    },
    {
        "title": "伤逝",
        "author": "韦应物",
        "content": "染白一为黑，焚木尽成灰。\n念我室中人，逝去亦不回。\n结髮二十载，宾敬如始来。\n提携属时屯，契阔忧患灾。\n柔素亮为表，礼章夙所该。\n仕公不及私，百事委令才。\n一旦入闺门，四屋满尘埃。\n斯人既已矣，触物但伤摧。\n单居移时节，泣涕抚婴孩。\n知妄谓当遣，临感要难裁。\n梦想忽如睹，惊起復徘徊。\n此心良无已，遶屋生蒿莱。",
        "dynasty": "唐",
        "collection_info": null
    },
    {
        "title": "往富平伤怀",
        "author": "韦应物",
        "content": "晨起凌严霜，恸哭临素帷。\n驾言百里涂，恻怆復何为。\n昨者仕公府，属城常载驰。\n出门无所忧，返室亦熙熙。\n今者掩筠扉，但闻童稚悲。\n丈夫须出入，顾尔内无依。\n衔恨已酸骨，何况苦寒时。\n单车路萧条，回首长逶迟。\n飘风忽截野，嘹唳雁起飞。\n昔时同往路，独往今讵知。",
        "dynasty": "唐",
        "collection_info": null
    },
    {
        "title": "出还",
        "author": "韦应物",
        "content": "昔出喜还家，今还独伤意。\n入室掩无光，衔哀写虚位。\n悽悽动幽幔，寂寂惊寒吹。\n幼女復何知，时来庭下戏。\n咨嗟日復老，错莫身如寄。\n家人劝我飡，对案空垂泪。",
        "dynasty": "唐",
        "collection_info": null
    },
    {
        "title": "冬夜",
        "author": "韦应物",
        "content": "杳杳日云夕，郁结谁为开。\n单衾自不暖，霜霰已皑皑。\n晚岁沦夙志，惊鸿感深哀。\n深哀当何为，桃李忽凋摧。\n帏怅徒自设，冥寞岂復来。\n平生虽恩重，迁去託穷埃。\n抱此女曹恨，顾非高世才。\n振衣中夜起，河汉尚裴回。",
        "dynasty": "唐",
        "collection_info": null
    },
    {
        "title": "送终",
        "author": "韦应物",
        "content": "奄忽逾时节，日月获其良。\n萧萧车马悲，祖载发中堂。\n生平同此居，一旦异存亡。\n斯须亦何益，终復委山冈。\n行出国南门，南望郁苍苍。\n日入乃云造，恸哭宿风霜。\n晨迁俯玄庐，临诀但遑遑。\n方当永潜翳，仰视白日光。\n俯仰遽终毕，封树已荒凉。\n独留不得还，欲去结中肠。\n童稚知所失，啼号捉我裳。\n既事犹仓卒，岁月始难忘。",
        "dynasty": "唐",
        "collection_info": null
    },
    {
        "title": "除日",
        "author": "韦应物",
        "content": "思怀耿如昨，季月已云暮。\n忽惊年復新，独恨人成故。\n冰池始泮绿，梅楥还飘素。\n淑景方转延，朝朝自难度。",
        "dynasty": "唐",
        "collection_info": null
    },
    {
        "title": "对芳树",
        "author": "韦应物",
        "content": "迢迢芳园树，列映清池曲。\n对此伤人心，还如故时绿。\n风条洒余霭，露叶承新旭。\n佳人不再攀，下有往来躅。",
        "dynasty": "唐",
        "collection_info": null
    },
    {
        "title": "月夜",
        "author": "韦应物",
        "content": "皓月流春城，华露积芳草。\n坐念绮窗空，翻伤清景好。\n清景终若斯，伤多人自老。",
        "dynasty": "唐",
        "collection_info": null
    },
    {
        "title": "叹杨花",
        "author": "韦应物",
        "content": "空蒙不自定，况值暄风度。\n旧赏逐流年，新愁忽盈素。\n纔萦下苑曲，稍满东城路。\n人意有悲欢，时芳独如故。",
        "dynasty": "唐",
        "collection_info": null
    },
    {
        "title": "过昭国里故第",
        "author": "韦应物",
        "content": "不復见故人，一来过故宅。\n物变知景暄，心伤觉时寂。\n池荒野筠合，庭绿幽草积。\n风散花意谢，鸟还山光夕。\n宿昔方同赏，讵知今念昔。\n缄室在东厢，遗器不忍觌。\n柔翰全分意，芳巾尚染泽。\n残工委筐箧，余素经刀尺。\n收此还我家，将还復愁惕。\n永绝携手欢，空存旧行迹。\n冥冥独无语，杳杳将何适。\n唯思今古同，时缓伤与戚。",
        "dynasty": "唐",
        "collection_info": null
    },
    {
        "title": "夏日",
        "author": "韦应物",
        "content": "已谓心苦伤，如何日方永。\n无人不昼寝，独坐山中静。\n悟澹将遣虑，学空庶遗境。\n积俗易为侵，愁来復难整。",
        "dynasty": "唐",
        "collection_info": null
    },
    {
        "title": "端居感怀",
        "author": "韦应物",
        "content": "沈沈积素抱，婉婉属之子。\n永日独无言，忽惊振衣起。\n方如在帏室，復悟永终已。\n稚子伤恩绝，盛时若流水。\n暄凉同寡趣，朗晦俱无理。\n寂性常喻人，滞情今在己。\n空房欲云暮，巢燕亦来止。\n夏木遽成阴，绿苔谁復履。\n感至竟何方，幽独长如此。",
        "dynasty": "唐",
        "collection_info": null
    },
    {
        "title": "悲纨扇",
        "author": "韦应物",
        "content": "非关秋节至，讵是恩情改。\n掩嚬人已无，委箧凉空在。\n何言永不发，暗使销光彩。",
        "dynasty": "唐",
        "collection_info": null
    },
    {
        "title": "闲斋对雨",
        "author": "韦应物",
        "content": "幽独自盈抱，阴淡亦连朝。\n空斋对高树，疎雨共萧条。\n巢燕翻泥湿，蕙花依砌消。\n端居念往事，倏忽苦惊飙。",
        "dynasty": "唐",
        "collection_info": null
    },
    {
        "title": "林园晚霁",
        "author": "韦应物",
        "content": "雨歇见青山，落日照林园。\n山多烟鸟乱，林清风景翻。\n提携唯子弟，萧散在琴言。\n同游不同意，耿耿独伤魂。\n寂寞钟已尽，如何还入门。",
        "dynasty": "唐",
        "collection_info": null
    },
    {
        "title": "秋夜二首 一",
        "author": "韦应物",
        "content": "庭树转萧萧，阴虫还戚戚。\n独向高斋眠，夜闻寒雨滴。\n微风时动牖，残灯尚留壁。\n惆怅平生怀，偏来委今夕。",
        "dynasty": "唐",
        "collection_info": null
    },
    {
        "title": "秋夜二首 二",
        "author": "韦应物",
        "content": "霜露已凄凄，星汉復昭回。\n朔风中夜起，惊鸿千里来。\n萧条凉叶下，寂寞清砧哀。\n岁晏仰空宇，心事若寒灰。",
        "dynasty": "唐",
        "collection_info": null
    },
    {
        "title": "感梦",
        "author": "韦应物",
        "content": "岁月转芜漫，形影长寂寥。\n髣髴觏微梦，感嘆起中宵。\n绵思霭流月，惊魂飒回飙。\n谁念兹夕永，坐令颜鬓凋。",
        "dynasty": "唐",
        "collection_info": null
    },
    {
        "title": "同德精舍旧居伤怀",
        "author": "韦应物",
        "content": "洛京十载别，东林访旧扉。\n山河不可望，存没意多违。\n时迁迹尚在，同去独来归。\n还见窗中鸽，日暮遶庭飞。",
        "dynasty": "唐",
        "collection_info": null
    },
    {
        "title": "悲故交",
        "author": "韦应物",
        "content": "白璧众求瑕，素丝易成污。\n万里颠沛还，高堂已长暮。\n积愤方盈抱，缠哀忽逾度。\n念子从此终，黄泉竟谁诉。\n一为时事感，岂独平生故。\n唯见荒丘原，野草涂朝露。",
        "dynasty": "唐",
        "collection_info": null
    },
    {
        "title": "张彭州前与缑氏冯少府各惠寄一篇多故未答张已云没因追哀叙事兼远简冯生",
        "author": "韦应物",
        "content": "君昔掌文翰，西垣復石渠。\n朱衣乘白马，辉光照里闾。\n余时忝南省，接讌媿空虚。\n一别守兹郡，蹉跎岁再除。\n长怀关河表，永日简牍余。\n郡中有方塘，凉阁对红蕖。\n金玉蒙远贶，篇咏见吹嘘。\n未答平生意，已没九原居。\n秋风吹寝门，长恸涕涟如。\n覆视缄中字，奄为昔人书。\n髮鬓已云白，交友日雕疎。\n冯生远同恨，憔悴在田庐。",
        "dynasty": "唐",
        "collection_info": null
    },
    {
        "title": "东林精舍见故殿中郑侍御题诗追旧书情涕泗横集因寄呈阎澧州冯少府",
        "author": "韦应物",
        "content": "仲月景气佳，东林一登历。\n中有故人诗，凄凉在高壁。\n精思长悬世，音容已归寂。\n墨泽传洒余，磨灭亲翰迹。\n平生忽如梦，百事皆成昔。\n结骑京华年，挥文箧笥积。\n朝廷重英彦，时辈分珪璧。\n永谢柏梁陪，独阙金门籍。\n方婴存殁感，岂暇林泉适。\n雨余山景寒，风散花光夕。\n新知虽满堂，故情谁能觌。\n唯当同时友，缄寄空悽戚。",
        "dynasty": "唐",
        "collection_info": null
    },
    {
        "title": "同李二过亡友郑子故第",
        "author": "韦应物",
        "content": "客车名未灭，没世恨应长。\n斜月知何照，幽林判自芳。\n故人惊逝水，寒雀噪空墙。\n不是平生旧，遗踪要可伤。",
        "dynasty": "唐",
        "collection_info": null
    },
    {
        "title": "话旧",
        "author": "韦应物",
        "content": "存亡三十载，事过悉成空。\n不惜霑衣泪，併话一宵中。",
        "dynasty": "唐",
        "collection_info": null
    },
    {
        "title": "至开化里寿春公故宅",
        "author": "韦应物",
        "content": "宁知府中吏，故宅一徘徊。\n历阶存往敬，瞻位泣余哀。\n废井没荒草，阴牖生緑笞。\n门前车马散，非復昔时来。",
        "dynasty": "唐",
        "collection_info": null
    },
    {
        "title": "睢阳感怀",
        "author": "韦应物",
        "content": "豺虎犯天纲，昇平无内备。\n长驱阴山卒，略践三河地。\n张侯本忠烈，济世有深智。\n坚壁梁宋间，远筹吴楚利。\n穷年方绝输，邻援皆携贰。\n使者哭其庭，救兵终不至。\n重围虽可越，藩翰谅难弃。\n饥喉待危巢，悬命中路坠。\n甘从锋刃毙，莫夺坚贞志。\n宿将降贼庭，儒生独全义。\n空城唯白骨，同往无贱贵。\n哀哉岂独今，千载当歔欷。",
        "dynasty": "唐",
        "collection_info": null
    },
    {
        "title": "广德中洛阳作",
        "author": "韦应物",
        "content": "生长太平日，不知太平欢。\n今还洛阳中，感此方苦酸。\n饮药本攻病，毒肠翻自残。\n王师涉河洛，玉石俱不完。\n时节屡迁斥，山河长郁盘。\n萧条孤烟绝，日入空城寒。\n蹇劣乏高步，缉遗守微官。\n西怀咸阳道，踯躅心不安。",
        "dynasty": "唐",
        "collection_info": null
    },
    {
        "title": "阊门怀古",
        "author": "韦应物",
        "content": "独鸟下高树，遥知吴苑园。\n凄凉千古事，日暮倚阊门。",
        "dynasty": "唐",
        "collection_info": null
    },
    {
        "title": "感事",
        "author": "韦应物",
        "content": "霜雪皎素丝，何意坠墨池。\n青苍犹可濯，黑色不可移。\n女工再三嘆，委弃当此时。\n岁寒虽无褐，机杼谁肯施。",
        "dynasty": "唐",
        "collection_info": null
    },
    {
        "title": "感镜",
        "author": "韦应物",
        "content": "铸镜广陵市，菱花匣中发。\n夙昔尝许人，镜成人已没。\n如冰结圆器，类璧无丝髮。\n形影终不临，清光殊不歇。\n一感平生言，松枝树秋月。",
        "dynasty": "唐",
        "collection_info": null
    },
    {
        "title": "叹白髮",
        "author": "韦应物",
        "content": "还同一叶落，对此孤镜晓。\n丝缕乍难分，杨花復相遶。\n时役人易衰，吾年白犹少。",
        "dynasty": "唐",
        "collection_info": null
    },
    {
        "title": "登高望洛城作",
        "author": "韦应物",
        "content": "高台造云端，遐瞰周四垠。\n雄都定鼎地，势据万国尊。\n河岳出云雨，土圭酌干坤。\n舟通南越贡，城背北邙原。\n帝宅夹清洛，丹霞捧朝暾。\n葱茏瑶台榭，𥦖窱双阙门。\n十载构屯难，兵戈若云屯。\n膏腴满榛芜，比屋空毁垣。\n圣主乃东眷，俾贤拯元元。\n熙熙居守化，泛泛太府恩。\n至损当受益，苦寒必生温。\n平明四城开，稍见市井喧。\n坐感理乱迹，永怀经济言。\n吾生自不达，空鸟何翩翻。\n天高水流远，日晏城郭昏。\n裴回讫旦夕，聊用写忧烦。",
        "dynasty": "唐",
        "collection_info": null
    },
    {
        "title": "同德寺阁集眺",
        "author": "韦应物",
        "content": "芳节欲云晏，游遨乐相从。\n高阁照丹霞，飗飗含远风。\n寂寥氛氲廓，超忽神虑空。\n旭日霁皇州，岧峣见两宫。\n嵩少多秀色，羣山莫与崇。\n三川浩东注，瀍涧亦来同。\n阴阳降大和，宇宙得其中。\n舟车满川陆，四国靡不通。\n旧堵今即葺，庶甿亦已丰。\n周览思自奋，行当遇时邕。",
        "dynasty": "唐",
        "collection_info": null
    },
    {
        "title": "登宝意寺上方旧游",
        "author": "韦应物",
        "content": "翠岭香台出半天，万家烟树满晴川。\n诸僧近住不相识，坐听微钟记往年。",
        "dynasty": "唐",
        "collection_info": null
    },
    {
        "title": "登乐游庙作",
        "author": "韦应物",
        "content": "高原出东城，郁郁见咸阳。\n上有千载事，乃自汉宣皇。\n颓壖久凌迟，陈迹翳丘荒。\n春草虽復绿，惊风但飘扬。\n周览京城内，双阙起中央。\n微钟何处来，暮色忽苍苍。\n歌吹喧万井，车马塞康庄。\n昔人岂不尔，百世同一伤。\n归当守冲漠，迹寓心自忘。",
        "dynasty": "唐",
        "collection_info": null
    },
    {
        "title": "登西南冈卜居遇雨寻竹浪至沣壖萦带数里清流茂树云物可赏",
        "author": "韦应物",
        "content": "登高创危构，林表见川流。\n微雨飒已至，萧条川气秋。\n下寻密竹尽，忽旷沙际游。\n纡曲水分野，绵延稼盈畴。\n寒花明废墟，樵牧笑榛丘。\n云水成阴澹，竹树更清幽。\n适自恋佳赏，復兹永日留。",
        "dynasty": "唐",
        "collection_info": null
    },
    {
        "title": "沣上与幼遐月夜登西冈翫花",
        "author": "韦应物",
        "content": "置酒临高隅，佳人自城阙。\n已翫满川花，还看满川月。\n花月方浩然，赏心何由歇。",
        "dynasty": "唐",
        "collection_info": null
    },
    {
        "title": "台上迟客",
        "author": "韦应物",
        "content": "高台一悄望，远树间朝晖。\n但见东西骑，坐令心赏违。\n始霁郊原绿，暮春啼鸟稀。\n徒然对芳物，何能独醉归。",
        "dynasty": "唐",
        "collection_info": null
    },
    {
        "title": "登楼",
        "author": "韦应物",
        "content": "兹楼日登眺，流岁暗蹉跎。\n坐厌淮南守，秋山红树多。",
        "dynasty": "唐",
        "collection_info": null
    },
    {
        "title": "善福寺阁",
        "author": "韦应物",
        "content": "残霞照高阁，青山出远林。\n晴明一登望，潇洒此幽襟。",
        "dynasty": "唐",
        "collection_info": null
    },
    {
        "title": "楼中月夜",
        "author": "韦应物",
        "content": "端令倚悬槛，长望抱沈忧。\n宁知故园月，今夕在兹楼。\n衰莲送余馥，华露湛新秋。\n坐见苍林变，清辉怆已休。",
        "dynasty": "唐",
        "collection_info": null
    },
    {
        "title": "寒食后北楼作",
        "author": "韦应物",
        "content": "园林过新节，风花乱高阁。\n遥闻击鼓声，蹴鞠军中乐。",
        "dynasty": "唐",
        "collection_info": null
    },
    {
        "title": "西楼",
        "author": "韦应物",
        "content": "高阁一长望，故园何日归？烟尘拥函谷，秋雁过来稀。",
        "dynasty": "唐",
        "collection_info": null
    },
    {
        "title": "夜望",
        "author": "韦应物",
        "content": "南楼夜已寂，暗鸟动林间。\n不见城郭事，沈沈唯四山。",
        "dynasty": "唐",
        "collection_info": null
    },
    {
        "title": "晚登郡阁",
        "author": "韦应物",
        "content": "怅然高阁望，已掩东城关。\n春风偏送柳，夜景欲沈山。",
        "dynasty": "唐",
        "collection_info": null
    },
    {
        "title": "登重玄寺阁",
        "author": "韦应物",
        "content": "时暇陟云构，晨霁澄景光。\n始见吴都大，十里郁苍苍。\n山川表明丽，湖海吞大荒。\n合沓臻水陆，骈阗会四方。\n俗繁节又暄，雨顺物亦康。\n禽鱼各翔泳，草木遍芬芳。\n于兹省甿俗，一用劝农桑。\n诚知虎符忝，但恨归路长。",
        "dynasty": "唐",
        "collection_info": null
    },
    {
        "title": "观早朝",
        "author": "韦应物",
        "content": "伐鼓通严城，车马溢广躔。\n煌煌列明烛，朝服照华鲜。\n金门杳深沈，尚听清漏传。\n河汉忽已没，司阍启晨关。\n丹殿据龙首，崔嵬对南山。\n寒生千门裏，日照双阙间。\n禁旅下成列，炉香起中天。\n辉辉覩明圣，济济行俊贤。\n媿无鸳鹭姿，短翮空飞还。\n谁当假毛羽，云路相追攀。",
        "dynasty": "唐",
        "collection_info": null
    },
    {
        "title": "陪元侍御春游",
        "author": "韦应物",
        "content": "何处醉春风，长安西復东。\n不因俱罢职，岂得此时同。\n贳酒宣平里，寻芳下苑中。\n往来杨柳陌，犹避昔年骢。",
        "dynasty": "唐",
        "collection_info": null
    },
    {
        "title": "游龙门香山泉",
        "author": "韦应物",
        "content": "山水本自佳，游人已忘虑。\n碧泉更幽绝，赏爱未能去。\n潺湲写幽磴，缭绕带嘉树。\n激转忽殊流，归泓又同注。\n羽觞自成翫，永日亦延趣。\n灵草有时香，仙源不知处。\n还当候圆月，携手重游寓。",
        "dynasty": "唐",
        "collection_info": null
    },
    {
        "title": "龙门游眺",
        "author": "韦应物",
        "content": "凿山导伊流，中断若天闢。\n都门遥相望，佳气生朝夕。\n素怀出尘意，适有携手客。\n精舍遶层阿，千龛邻峭壁。\n缘云路犹缅，憩涧钟已寂。\n花树发烟华，淙流散石脉。\n长啸招远风，临潭漱金碧。\n日落望都城，人间何役役。",
        "dynasty": "唐",
        "collection_info": null
    },
    {
        "title": "洛都游寓",
        "author": "韦应物",
        "content": "东风日已和，元化亮无私。\n草木同时植，生条有高卑。\n罢官守园庐，岂不怀渴饥。\n穷通非所干，跼促当何为。\n佳辰幸可游，亲友亦相追。\n朝从华林宴，暮返东城期。\n掇英出兰皋，翫月步川坻。\n轩冕诚可慕，所忧在絷维。",
        "dynasty": "唐",
        "collection_info": null
    },
    {
        "title": "再游龙门怀旧侣",
        "author": "韦应物",
        "content": "两山郁相对，晨策方上干。\n霭霭眺都城，悠悠俯清澜。\n邈矣二三子，兹焉屡游盘。\n良时忽已周，独往念前欢。\n好鸟始云至，众芳亦未阑。\n遇物岂殊昔，慨伤自有端。",
        "dynasty": "唐",
        "collection_info": null
    },
    {
        "title": "庄严精舍游集",
        "author": "韦应物",
        "content": "良游因时暇，乃在西南隅。\n绿烟凝层城，丰草满通衢。\n精舍何崇旷，烦跼一弘舒。\n架虹施广荫，构云眺八区。\n既此尘境远，忽闻幽鸟殊。\n新林泛景光，丛绿含露濡。\n永日亮难遂，平生少欢娱。\n谁能遽还归，幸与高士俱。",
        "dynasty": "唐",
        "collection_info": null
    },
    {
        "title": "府舍月游",
        "author": "韦应物",
        "content": "官舍耿深夜，佳月喜同游。\n横河俱半落，泛露忽惊秋。\n散彩疎羣树，分规澄素流。\n心期与浩景，苍苍殊未收。",
        "dynasty": "唐",
        "collection_info": null
    },
    {
        "title": "任鄠令渼陂游眺",
        "author": "韦应物",
        "content": "野水滟长塘，烟花乱晴日。\n氤氲绿树多，苍翠千山出。\n游鱼时可见，新荷尚未密。\n屡往心独闲，恨无理人术。",
        "dynasty": "唐",
        "collection_info": null
    },
    {
        "title": "西郊游瞩",
        "author": "韦应物",
        "content": "东风散余冱，陂水淡已绿。\n烟芳何处寻，杳蔼春山曲。\n新禽咔暄节，晴光泛嘉木。\n一与诸君游，华觞忻见属。",
        "dynasty": "唐",
        "collection_info": null
    },
    {
        "title": "再游西郊渡",
        "author": "韦应物",
        "content": "水曲一追游，游人重怀恋。\n婵娟昨夜月，还向波中见。\n惊禽栖不定，流芳寒未徧。\n携手更何时，伫看花似霰。",
        "dynasty": "唐",
        "collection_info": null
    },
    {
        "title": "月溪与幼遐君贶同游",
        "author": "韦应物",
        "content": "岸篠覆回溪，回溪曲如月。\n沈沈水容绿，寂寂流莺歇。\n浅石方凌乱，游禽时出没。\n半雨夕阳霏，缘源杂花发。\n明晨重来此，同心应已阙。",
        "dynasty": "唐",
        "collection_info": null
    },
    {
        "title": "与幼遐君贶兄弟同游白家竹潭",
        "author": "韦应物",
        "content": "清赏非素期，偶游方自得。\n前登绝岭险，下视深潭黑。\n密竹已成暮，归云殊未极。\n春鸟依谷暄，紫兰含幽色。\n已将芳景遇，復款平生忆。\n终念一欢别，临风还默默。",
        "dynasty": "唐",
        "collection_info": null
    },
    {
        "title": "秋夕西斋与僧神静游",
        "author": "韦应物",
        "content": "晨登西斋望，不觉至夕曛。\n正当秋夏交，原野起烟氛。\n坐听凉飙举，华月稍披云。\n漠漠山犹隐，滟滟川始分。\n物幽夜更殊，境静兴弥臻。\n息机非傲世，于时乏嘉闻。\n究空自为理，况与释子羣。",
        "dynasty": "唐",
        "collection_info": null
    },
    {
        "title": "观田家",
        "author": "韦应物",
        "content": "微雨众卉新，一雷惊蛰始。\n田家几日闲，耕种从此起。\n丁壮俱在野，场圃亦就理。\n归来景常晏，饮犊西涧水。\n饥劬不自苦，膏泽且为喜。\n仓廪无宿储，徭役犹未已。\n方惭不耕者，禄食出闾里。",
        "dynasty": "唐",
        "collection_info": null
    },
    {
        "title": "园亭览物",
        "author": "韦应物",
        "content": "积雨时物变，夏绿满园新。\n残花已落实，高笋半成筠。\n守此幽栖地，自是忘机人。",
        "dynasty": "唐",
        "collection_info": null
    },
    {
        "title": "观沣水涨",
        "author": "韦应物",
        "content": "夏雨万壑凑，沣涨暮浑浑。\n草木盈川谷，澶漫一平吞。\n槎梗方瀰泛，涛沫亦洪翻。\n北来注泾渭，所过无安源。\n云岭同昏黑，观望悸心魂。\n舟人空敛棹，风波正自奔。",
        "dynasty": "唐",
        "collection_info": null
    },
    {
        "title": "陪王卿郎中游南池",
        "author": "韦应物",
        "content": "鹓鸿俱失侣，同为此地游。\n露浥荷花气，风散柳园秋。\n烟草凝衰屿，星汉泛归流。\n林高初上月，塘深未转舟。\n清言屡往復，华樽始献酬。\n终忆秦川赏，端坐起离忧。",
        "dynasty": "唐",
        "collection_info": null
    },
    {
        "title": "南园陪王卿游瞩",
        "author": "韦应物",
        "content": "形迹虽拘检，世事澹无心。\n郡中多山水，日夕听幽禽。\n几阁文墨暇，园林春景深。\n杂花芳意散，绿池暮色沈。\n君子有高躅，相携在幽寻。\n一酌何为贵，可以写冲襟。",
        "dynasty": "唐",
        "collection_info": null
    },
    {
        "title": "游西山",
        "author": "韦应物",
        "content": "时事方扰扰，幽赏独悠悠。\n弄泉朝涉涧，采石夜归州。\n挥翰题苍峭，下马历嵌丘。\n所爱唯山水，到此即淹留。",
        "dynasty": "唐",
        "collection_info": null
    },
    {
        "title": "春游南亭",
        "author": "韦应物",
        "content": "川明气已变，岩寒云尚拥。\n南亭草心绿，春塘泉脉动。\n景煦听禽响，雨余看柳重。\n逍遥池馆华，益媿专城宠。",
        "dynasty": "唐",
        "collection_info": null
    },
    {
        "title": "再游西山",
        "author": "韦应物",
        "content": "南谯古山郡，信是高人居。\n自叹乏弘量，终朝亲簿书。\n于时忽命驾，秋野正萧疎。\n积逋诚待责，寻山亦有余。\n测测石泉冷，暧暧烟谷虚。\n中有释门子，种果结茅庐。\n出身厌名利，遇境即踌躇。\n守直虽多忤，视险方晏如。\n况将尘埃外，襟抱从此舒。",
        "dynasty": "唐",
        "collection_info": null
    },
    {
        "title": "游灵岩寺",
        "author": "韦应物",
        "content": "始入松路永，独忻山寺幽。\n不知临绝槛，乃见西江流。\n吴岫分烟景，楚甸散林丘。\n方悟关塞眇，重轸故园愁。\n闻钟戒归骑，憩涧惜良游。\n地疎泉谷狭，春深草木稠。\n兹焉赏未极，清景期杪秋。",
        "dynasty": "唐",
        "collection_info": null
    },
    {
        "title": "与卢陟同游永定寺北池僧斋",
        "author": "韦应物",
        "content": "密竹行已远，子归啼更深。\n绿池芳草气，闲斋春树阴。\n晴蝶飘兰径，游蜂遶花心。\n不遇君携手，谁復此幽寻。",
        "dynasty": "唐",
        "collection_info": null
    },
    {
        "title": "游溪",
        "author": "韦应物",
        "content": "野水烟鹤唳，楚天云雨空。\n翫舟清景晚，垂钓绿蒲中。\n落花飘旅衣，归流澹清风。\n缘源不可极，远树但青葱。",
        "dynasty": "唐",
        "collection_info": null
    },
    {
        "title": "游开元精舍",
        "author": "韦应物",
        "content": "夏衣始轻体，游步爱僧居。\n果园新雨后，香台照日初。\n绿阴生昼静，孤花表春余。\n符竹方为累，形迹一来疎。",
        "dynasty": "唐",
        "collection_info": null
    },
    {
        "title": "襄武馆游眺",
        "author": "韦应物",
        "content": "州民知礼让，讼简得遨游。\n高亭凭古地，山川当暮秋。\n是时秔稻熟，西望尽田畴。\n仰恩惭政拙，念劳喜岁收。\n澹泊风景晏，缭绕云树幽。\n节往情恻恻，天高思悠悠。\n嘉宾幸云集，芳罇始淹留。\n还希习池赏，聊以驻鸣驺。",
        "dynasty": "唐",
        "collection_info": null
    },
    {
        "title": "秋景诣琅瑘精舍",
        "author": "韦应物",
        "content": "屡访尘外迹，未穷幽赏情。\n高秋天景远，始见山水清。\n上陟岩殿憩，暮看云壑平。\n苍茫寒色起，迢递晚钟鸣。\n意有清夜恋，身为符守婴。\n悟言缁衣子，萧洒中林行。",
        "dynasty": "唐",
        "collection_info": null
    },
    {
        "title": "同韩郎中闲庭南望秋景",
        "author": "韦应物",
        "content": "朝下抱余素，地高心本闲。\n如何趋府客，罢秩见秋山。\n疎树共寒意，游禽同暮还。\n因君悟清景，西望一开颜。",
        "dynasty": "唐",
        "collection_info": null
    },
    {
        "title": "慈恩精舍南池作",
        "author": "韦应物",
        "content": "清境岂云远，炎氛忽如遗。\n重门布绿阴，菡萏满广池。\n石髮散清浅，林光动涟漪。\n缘崖摘紫房，扣槛集灵龟。\n浥浥余露气，馥馥幽襟披。\n积喧忻物旷，耽玩觉景驰。\n明晨復趋府，幽赏当反思。",
        "dynasty": "唐",
        "collection_info": null
    },
    {
        "title": "雨夜宿清都观",
        "author": "韦应物",
        "content": "灵飙动阊阖，微雨洒瑶林。\n復此新秋夜，高阁正沈沈。\n旷岁恨殊迹，兹夕一披襟。\n洞户含凉气，网轩构层阴。\n况自展良友，芳罇遂盈斟。\n适悟委前妄，清言怡道心。\n岂恋腰间绶，如彼笼中禽。",
        "dynasty": "唐",
        "collection_info": null
    },
    {
        "title": "善福精舍秋夜迟诸君",
        "author": "韦应物",
        "content": "广庭独闲步，夜色方湛然。\n丹阁已排云，皓月更高悬。\n繁露降秋节，苍林郁芊芊。\n仰观天气凉，高咏古人篇。\n抚己亮无庸，结交赖羣贤。\n属予翘思时，方子中夜眠。\n相去隔城阙，佳期屡徂迁。\n如何日夕待，见月三四圆。",
        "dynasty": "唐",
        "collection_info": null
    },
    {
        "title": "东郊",
        "author": "韦应物",
        "content": "吏舍跼终年，出郊旷清曙。\n杨柳散和风，青山澹吾虑。\n依丛适自憩，缘涧还復去。\n微雨霭芳原，春鸠鸣何处？\n乐幽心屡止，遵事迹犹遽。\n终罢斯结庐，慕陶真可庶。",
        "dynasty": "唐",
        "collection_info": null
    },
    {
        "title": "秋郊作",
        "author": "韦应物",
        "content": "清露澄境远，旭日照林初。\n一望秋山净，萧条形迹疎。\n登原忻时稼，采菊行故墟。\n方愿沮溺耦，淡泊守田庐。",
        "dynasty": "唐",
        "collection_info": null
    },
    {
        "title": "行宽禅师院",
        "author": "韦应物",
        "content": "北望极长廊，斜扉映藂竹。\n亭午一来寻，院幽僧亦独。\n唯闻山鸟啼，爱此林下宿。",
        "dynasty": "唐",
        "collection_info": null
    },
    {
        "title": "神静师院",
        "author": "韦应物",
        "content": "青苔幽巷徧，新林露气微。\n经声在深竹，高斋独掩扉。\n憩树爱岚岭，听禽悦朝晖。\n方耽静中趣，自与尘事违。",
        "dynasty": "唐",
        "collection_info": null
    },
    {
        "title": "精舍纳凉",
        "author": "韦应物",
        "content": "山景寂已晦，野寺变苍苍。\n夕风吹高殿，露叶散林光。\n清钟始戒夜，幽禽尚归翔。\n谁復掩扉卧，不咏南轩凉。",
        "dynasty": "唐",
        "collection_info": null
    },
    {
        "title": "蓝岭精舍",
        "author": "韦应物",
        "content": "石壁精舍高，排云聊直上。\n佳游惬始愿，忘险得前赏。\n崖倾景方晦，谷转川如掌。\n绿林含萧条，飞阁起弘敞。\n道人上方至，清夜还独往。\n日落羣山阴，天秋百泉响。\n所嗟累已成，安得长偃仰。",
        "dynasty": "唐",
        "collection_info": null
    },
    {
        "title": "道晏寺主院",
        "author": "韦应物",
        "content": "北邻有幽竹，潜筠穿我庐。\n往来地已密，心乐道者居。\n残花回往节，轻条荫夏初。\n闻钟北牕起，啸傲永日余。",
        "dynasty": "唐",
        "collection_info": null
    },
    {
        "title": "义演法师西斋",
        "author": "韦应物",
        "content": "结茅临绝岸，隔水闻清磬。\n山水旷萧条，登临散情性。\n稍指缘原骑，还寻汲涧径。\n长啸倚亭树，怅然川光暝。",
        "dynasty": "唐",
        "collection_info": null
    },
    {
        "title": "澄秀上座院",
        "author": "韦应物",
        "content": "缭绕西南隅，鸟声转幽静。\n秀公今不在，独礼高僧影。\n林下器未收，何人适煮茗。",
        "dynasty": "唐",
        "collection_info": null
    },
    {
        "title": "至西峰兰若受田妇馈",
        "author": "韦应物",
        "content": "攀崖復缘涧，遂造幽人居。\n鸟鸣泉谷暖，土起萌甲舒。\n聊登石楼憩，下翫潭中鱼。\n田妇有嘉献，泼撒新岁余。\n常怪投钱饮，事与贤达疎。\n今我何为答，鳏寡欲焉如。",
        "dynasty": "唐",
        "collection_info": null
    },
    {
        "title": "昙智禅师院",
        "author": "韦应物",
        "content": "高年不復出，门径众草生。\n时夏方新雨，果药发余荣。\n疎澹下林景，流暮幽禽情。\n身名两俱遣，独此野寺行。",
        "dynasty": "唐",
        "collection_info": null
    },
    {
        "title": "起度律师同居东斋院",
        "author": "韦应物",
        "content": "释子喜相偶，幽林俱避喧。\n安居同僧夏，清夜讽道言。\n对阁景恆晏，步庭阴始繁。\n逍遥无一事，松风入南轩。",
        "dynasty": "唐",
        "collection_info": null
    },
    {
        "title": "游琅瑘山寺",
        "author": "韦应物",
        "content": "受命恤人隐，兹游久未遑。\n鸣驺响幽涧，前旌耀崇冈。\n青冥台砌寒，绿褥草木香。\n填壑跻花界，迭石构云房。\n经制随岩转，缭绕岂定方。\n新泉泄阴壁，高萝荫绿塘。\n攀林一栖止，饮水得清凉。\n物累诚可遣，疲甿终未忘。\n还归坐郡阁，但见山苍苍。",
        "dynasty": "唐",
        "collection_info": null
    },
    {
        "title": "同越琅瑘山",
        "author": "韦应物",
        "content": "石门有雪无形迹，松壑凝烟满众香。\n余食施庭寒鸟下，破衣挂树老僧亡。",
        "dynasty": "唐",
        "collection_info": null
    },
    {
        "title": "诣西山深师",
        "author": "韦应物",
        "content": "曹溪旧弟子，何缘住此山。\n世有征战事，心将流水闲。\n埽林驱虎出，宴坐一林间。\n藩守宁为重，拥骑造云关。",
        "dynasty": "唐",
        "collection_info": null
    },
    {
        "title": "寻简寂观瀑布",
        "author": "韦应物",
        "content": "蹑石欹危过急涧，攀崖迢递弄悬泉。\n犹将虎竹为身累，欲付归人绝世缘。",
        "dynasty": "唐",
        "collection_info": null
    },
    {
        "title": "简寂观西涧瀑布下作",
        "author": "韦应物",
        "content": "淙流绝壁散，虚烟翠涧深。\n丛际松风起，飘来洒尘襟。\n窥萝翫猿鸟，解组傲云林。\n茶果邀真侣，觞酌洽同心。\n旷岁怀兹赏，行春始重寻。\n聊将横吹笛，一写山水音。",
        "dynasty": "唐",
        "collection_info": null
    },
    {
        "title": "游南斋",
        "author": "韦应物",
        "content": "池上鸣佳禽，僧斋日幽寂。\n高林晚露清，红药无人摘。\n春水不生烟，荒冈筠翳石。\n不应朝夕游，良为蹉跎客。",
        "dynasty": "唐",
        "collection_info": null
    },
    {
        "title": "南园",
        "author": "韦应物",
        "content": "清露夏天晓，荒园野气通。\n水禽遥泛雪，池莲迥披红。\n幽林讵知暑，环舟似不穷。\n顿洒尘喧意，长啸满襟风。",
        "dynasty": "唐",
        "collection_info": null
    },
    {
        "title": "西亭",
        "author": "韦应物",
        "content": "亭宇丽朝景，帘牖散暄风。\n小山初构石，珍树正然红。\n弱藤已扶树，幽兰欲成丛。\n芳心幸如此，佳人时不同。",
        "dynasty": "唐",
        "collection_info": null
    },
    {
        "title": "夏景园庐",
        "author": "韦应物",
        "content": "羣木昼阴静，北牕凉气多。\n闲居逾时节，夏云已嵯峨。\n搴叶爱繁绿，缘涧弄惊波。\n岂为论夙志，对此青山阿。",
        "dynasty": "唐",
        "collection_info": null
    },
    {
        "title": "夏至避暑北池",
        "author": "韦应物",
        "content": "昼晷已云极，宵漏自此长。\n未及施政教，所忧变炎凉。\n公门日多暇，是月农稍忙。\n高居念田里，苦热安可当。\n亭午息羣物，独游爱方塘。\n门闭阴寂寂，城高树苍苍。\n绿筠尚含粉，圆荷始散芳。\n于焉洒烦抱，可以对华觞。",
        "dynasty": "唐",
        "collection_info": null
    },
    {
        "title": "题从侄成绪西林精舍书斋",
        "author": "韦应物",
        "content": "栖身齿多暮，息心君独少。\n慕谢始精文，依僧欲观妙。\n冽泉前阶注，清池北窗照。\n果药杂芬敷，松筠疎蒨峭。\n屡跻幽人境，每肆芳辰眺。\n采栗玄猿窟，撷芝丹林峤。\n纻衣岂寒御，蔬食非饥疗。\n虽甘巷北单，岂塞青紫耀。\n郡有优贤榻，朝编贡士诏。\n欲同朱轮载，勿惮移文诮。",
        "dynasty": "唐",
        "collection_info": null
    },
    {
        "title": "题郑弘宪侍御遗爱草堂",
        "author": "韦应物",
        "content": "居士近依僧，青山结茅屋。\n疎松映岚晚，春池含苔绿。\n繁华冒阳岭，新禽响幽谷。\n长啸攀乔林，慕兹高世躅。",
        "dynasty": "唐",
        "collection_info": null
    },
    {
        "title": "同元锡题琅瑘寺",
        "author": "韦应物",
        "content": "适从郡邑喧，又兹三伏热。\n山中清景多，石罅寒泉洁。\n花香天界事，松竹人间别。\n殿分岚岭明，磴临悬壑绝。\n昏旭穷陟降，幽显尽披阅。\n嵚骇风雨区，寒知龙蛇穴。\n情虚澹泊生，境寂尘妄灭。\n经世岂非道，无为厌车辙。",
        "dynasty": "唐",
        "collection_info": null
    },
    {
        "title": "题郑拾遗草堂",
        "author": "韦应物",
        "content": "借地结茅栋，横竹挂朝衣。\n秋园雨中绿，幽居尘事违。\n阴井夕虫乱，高林霜果稀。\n子有白云意，构此想岩扉。",
        "dynasty": "唐",
        "collection_info": null
    },
    {
        "title": "咏玉",
        "author": "韦应物",
        "content": "干坤有精物，至宝无文章。\n雕琢为世器，真性一朝伤。",
        "dynasty": "唐",
        "collection_info": null
    },
    {
        "title": "咏露珠",
        "author": "韦应物",
        "content": "秋荷一滴露，清夜坠玄天。\n将来玉盘上，不定始知圆。",
        "dynasty": "唐",
        "collection_info": null
    },
    {
        "title": "咏水精",
        "author": "韦应物",
        "content": "映物随颜色，含空无表裏。\n持来向明月，的皪愁成水。",
        "dynasty": "唐",
        "collection_info": null
    },
    {
        "title": "咏珊瑚",
        "author": "韦应物",
        "content": "绛树无花叶，非石亦非琼。\n世人何处得，蓬莱石上生。",
        "dynasty": "唐",
        "collection_info": null
    },
    {
        "title": "咏瑠璃",
        "author": "韦应物",
        "content": "有色同寒冰，无物隔纤尘。\n象筵看不见，堪将对玉人。",
        "dynasty": "唐",
        "collection_info": null
    },
    {
        "title": "咏琥珀",
        "author": "韦应物",
        "content": "曾为老茯神，本是寒松液。\n蚊蚋落其中，千年犹可觌。",
        "dynasty": "唐",
        "collection_info": null
    },
    {
        "title": "咏晓",
        "author": "韦应物",
        "content": "军中始吹角，城上河初落。\n深沈犹隐帷，晃朗先分阁。",
        "dynasty": "唐",
        "collection_info": null
    },
    {
        "title": "咏夜",
        "author": "韦应物",
        "content": "明从何处去，暗从何处来。\n但觉年年老，半是此中催。",
        "dynasty": "唐",
        "collection_info": null
    },
    {
        "title": "咏声",
        "author": "韦应物",
        "content": "万物自生听，太空恆寂寥。\n还从静中起，却向静中消。",
        "dynasty": "唐",
        "collection_info": null
    },
    {
        "title": "任洛阳丞请告一首",
        "author": "韦应物",
        "content": "方凿不受圆，直木不为轮。\n揆材各有用，反性生苦辛。\n折腰非吾事，饮水非吾贫。\n休告卧空馆，养病绝嚣尘。\n游鱼自成族，野鸟亦有羣。\n家园杜陵下，千岁心氛氲。\n天晴嵩山高，雪后河洛春。\n乔木犹未芳，百草日已新。\n着书復何为，当去东皋耘。",
        "dynasty": "唐",
        "collection_info": null
    },
    {
        "title": "县斋",
        "author": "韦应物",
        "content": "仲春时景好，草木渐舒荣。\n公门且无事，微雨园林清。\n决决水泉动，忻忻众鸟鸣。\n闲斋始延瞩，东作兴庶甿。\n既事翫文墨，抱冲披道经。\n于焉日淡泊，徒使芳尊盈。",
        "dynasty": "唐",
        "collection_info": null
    },
    {
        "title": "晚出府舍与独孤兵曹令狐士曹南寻朱雀街归里第",
        "author": "韦应物",
        "content": "分曹幸同简，联骑方惬素。\n还从广陌归，不觉青山暮。\n翻翻鸟未没，杳杳钟犹度。\n寻草远无人，望山多枉路。\n聊参世士迹，尝得静者顾。\n出入虽见牵，忘身缘所晤。",
        "dynasty": "唐",
        "collection_info": null
    },
    {
        "title": "休暇东斋",
        "author": "韦应物",
        "content": "由来束带士，请谒无朝暮。\n公暇及私身，何能独闲步。\n摘叶爱芳在，扪竹怜粉汚。\n岸帻偃东斋，夏天清晓露。\n怀仙阅真诰，贻友题幽素。\n荣达颇知疎，恬然自成度。\n绿苔日已满，幽寂谁来顾。",
        "dynasty": "唐",
        "collection_info": null
    },
    {
        "title": "夜直省中",
        "author": "韦应物",
        "content": "河汉有秋意，南宫生早凉。\n玉漏殊杳杳，云阙更苍苍。\n华灯发新燄，轻烟浮夕香。\n顾迹知为忝，束带愧周行。",
        "dynasty": "唐",
        "collection_info": null
    },
    {
        "title": "郡内闲居",
        "author": "韦应物",
        "content": "栖息绝尘侣，孱钝得自怡。\n腰悬竹使符，心与庐山缁。\n永日一酣寝，起坐兀无思。\n长廊独看雨，众药发幽姿。\n今夕已云罢，明晨復如斯。\n何事能为累，宠辱岂要辞。",
        "dynasty": "唐",
        "collection_info": null
    },
    {
        "title": "燕居即事",
        "author": "韦应物",
        "content": "萧条竹林院，风雨丛兰折。\n幽鸟林上啼，青苔人迹绝。\n燕居日已永，夏木纷成结。\n几阁积羣书，时来北窗阅。",
        "dynasty": "唐",
        "collection_info": null
    },
    {
        "title": "幽居",
        "author": "韦应物",
        "content": "贵贱虽异等，出门皆有营。\n独无外物牵，遂此幽居情。\n微雨夜来过，不知春草生。\n青山忽已曙，鸟雀绕舍鸣。\n时与道人偶，或随樵者行。\n自当安蹇劣，谁谓薄世荣。",
        "dynasty": "唐",
        "collection_info": null
    },
    {
        "title": "野居书情",
        "author": "韦应物",
        "content": "世事日可见，身名良蹉跎。\n尚瞻白云岭，聊作负薪歌。",
        "dynasty": "唐",
        "collection_info": null
    },
    {
        "title": "郊居言志",
        "author": "韦应物",
        "content": "负暄衡门下，望云归远山。\n但要尊中物，余事岂相关。\n交无是非责，且得任疎顽。\n日夕临清涧，逍遥思虑闲。\n出去唯空屋，弊箦委窗间。\n何异林栖鸟，恋此復来还。\n世荣斯独已，颓志亦何攀。\n唯当岁丰熟，闾里一欢颜。",
        "dynasty": "唐",
        "collection_info": null
    },
    {
        "title": "夏景端居即事",
        "author": "韦应物",
        "content": "北斋有凉气，嘉树对层城。\n重门永日掩，清池夏云生。\n遇此庭讼简，始闻蝉初鸣。\n逾怀故园怆，默默以缄情。",
        "dynasty": "唐",
        "collection_info": null
    },
    {
        "title": "始至郡",
        "author": "韦应物",
        "content": "湓城古雄郡，横江千里驰。\n高树上迢递，峻堞绕欹危。\n井邑烟火晚，郊原草树滋。\n洪流荡北阯，崇岭郁南圻。\n斯民本乐生，逃逝竟何为。\n旱岁属荒歉，旧逋积如坻。\n到郡方逾月，终朝理乱丝。\n宾朋未及讌，简牍已云疲。\n昔贤播高风，得守愧无施。\n岂待干戈戢，且愿抚惸嫠。",
        "dynasty": "唐",
        "collection_info": null
    },
    {
        "title": "郡中西斋",
        "author": "韦应物",
        "content": "似与尘境绝，萧条斋舍秋。\n寒花独经雨，山禽时到州。\n清觞养真气，玉书示道流。\n岂将符守恋，幸已栖心幽。",
        "dynasty": "唐",
        "collection_info": null
    },
    {
        "title": "新理西斋",
        "author": "韦应物",
        "content": "方将甿讼理，久翳西斋居。\n草木无行次，闲暇一芟除。\n春阳土脉起，膏泽发生初。\n养条刊朽枿，护药锄秽芜。\n稍稍觉林耸，历历忻竹疎。\n始见庭宇旷，顿令烦抱舒。\n兹焉即可爱，何必是吾庐。",
        "dynasty": "唐",
        "collection_info": null
    },
    {
        "title": "晓坐西斋",
        "author": "韦应物",
        "content": "冬冬城鼓动，稍稍林鵶去。\n柳意不胜春，岩光已知曙。\n寝斋有单祶，灵药为朝茹。\n盥漱忻景清，焚香澄神虑。\n公门自常事，道心宁易处。",
        "dynasty": "唐",
        "collection_info": null
    },
    {
        "title": "郡斋卧疾绝句",
        "author": "韦应物",
        "content": "香炉宿火灭，兰灯宵影微。\n秋斋独卧病，谁与覆寒衣。",
        "dynasty": "唐",
        "collection_info": null
    },
    {
        "title": "寓居永定精舍",
        "author": "韦应物",
        "content": "政拙忻罢守，闲居初理生。\n家贫何由往，梦想在京城。\n野寺霜露月，农兴羁旅情。\n聊租二顷田，方课子弟耕。\n眼暗文字废，身闲道心精。\n即与人羣远，岂谓是非婴。",
        "dynasty": "唐",
        "collection_info": null
    },
    {
        "title": "永定寺喜辟强夜至",
        "author": "韦应物",
        "content": "子有新岁庆，独此苦寒归。\n夜叩竹林寺，山行雪满衣。\n深炉正燃火，空斋共掩扉。\n还将一尊对，无言百事违。",
        "dynasty": "唐",
        "collection_info": null
    },
    {
        "title": "野居",
        "author": "韦应物",
        "content": "结髮屡辞秩，立身本疎慢。\n今得罢守归，幸无世欲患。\n栖止且偏僻，嬉游无早晏。\n逐兔上坡冈，捕鱼缘赤涧。\n高歌意气在，贳酒贫居惯。\n时启北窗扉，岂将文墨间。",
        "dynasty": "唐",
        "collection_info": null
    },
    {
        "title": "同襃子秋斋独宿",
        "author": "韦应物",
        "content": "山月皎如烛，风霜时动竹。\n夜半鸟惊栖，窗间人独宿。",
        "dynasty": "唐",
        "collection_info": null
    },
    {
        "title": "饵黄精",
        "author": "韦应物",
        "content": "灵药出西山，服食采其根。\n九蒸换凡骨，经着上世言。\n候火起中夜，馨香满南轩。\n斋居感众灵，药术启妙门。\n自怀物外心，岂与俗士论。\n终期脱印绶，永与天壤存。",
        "dynasty": "唐",
        "collection_info": null
    },
    {
        "title": "昭国里第听元老师弹琴",
        "author": "韦应物",
        "content": "竹林高宇霜露清，朱丝玉徽多故情。\n暗识啼乌与别鹤，秪缘中有断肠声。",
        "dynasty": "唐",
        "collection_info": null
    },
    {
        "title": "野次听元昌奏横吹",
        "author": "韦应物",
        "content": "立马莲塘吹横笛，微风动柳生水波。\n北人听罢泪将落，南朝曲中怨更多。",
        "dynasty": "唐",
        "collection_info": null
    },
    {
        "title": "楼中阅清管",
        "author": "韦应物",
        "content": "山阳遗韵在，林端横吹惊。\n响迥凭高阁，曲怨绕秋城。\n淅沥危叶振，萧瑟凉气生。\n始遇兹管赏，已怀故园情。",
        "dynasty": "唐",
        "collection_info": null
    },
    {
        "title": "寒食",
        "author": "韦应物",
        "content": "晴明寒食好，春园百卉开。\n綵绳拂花去，轻毬度阁来。\n长歌送落日，缓吹逐残杯。\n非关无烛罢，良为羁思催。",
        "dynasty": "唐",
        "collection_info": null
    },
    {
        "title": "七夕",
        "author": "韦应物",
        "content": "人世拘形迹，别去间山川。\n岂意灵仙偶，相望亦弥年。\n夕衣清露湿，晨驾秋风前。\n临欢定不住，当为何所牵。",
        "dynasty": "唐",
        "collection_info": null
    },
    {
        "title": "九日",
        "author": "韦应物",
        "content": "今朝把酒復惆怅，忆在杜陵田舍时。\n明年九日知何处，世难还家未有期。",
        "dynasty": "唐",
        "collection_info": null
    },
    {
        "title": "秋夜",
        "author": "韦应物",
        "content": "暗窗凉叶动，秋天寝席单。\n忧人半夜起，明月在林端。\n一与清景遇，每忆平生欢。\n如何方恻怆，披衣露更寒。",
        "dynasty": "唐",
        "collection_info": null
    },
    {
        "title": "秋夜一绝",
        "author": "韦应物",
        "content": "高阁渐凝露，凉叶稍飘闱。\n忆在南宫直，夜长钟漏稀。",
        "dynasty": "唐",
        "collection_info": null
    },
    {
        "title": "滁城对雪",
        "author": "韦应物",
        "content": "晨起满闱雪，忆朝阊阖时。\n玉座分曙早，金炉上烟迟。\n飘散云台下，凌乱桂树姿。\n厕迹鸳鹭末，蹈舞丰年期。\n今朝覆山郡，寂寥復何为。",
        "dynasty": "唐",
        "collection_info": null
    },
    {
        "title": "雪中",
        "author": "韦应物",
        "content": "空堂岁已晏，密室独安眠。\n厌篠夜偏积，覆阁晓逾妍。\n连山暗古郡，惊风散一川。\n此时骑马出，忽省京华年。",
        "dynasty": "唐",
        "collection_info": null
    },
    {
        "title": "咏春雪",
        "author": "韦应物",
        "content": "裴回轻雪意，似惜艳阳时。\n不悟风花冷，翻令梅柳迟。",
        "dynasty": "唐",
        "collection_info": null
    },
    {
        "title": "对春雪",
        "author": "韦应物",
        "content": "萧屑杉松声，寂寥寒夜虑。\n州贫人吏稀，雪满山城曙。\n春塘看幽谷，栖禽愁未去。\n开闱正乱流，宁辨花枝处。",
        "dynasty": "唐",
        "collection_info": null
    },
    {
        "title": "对残灯",
        "author": "韦应物",
        "content": "独照碧窗久，欲随寒烬灭。\n幽人将遽眠，解带翻成结。",
        "dynasty": "唐",
        "collection_info": null
    },
    {
        "title": "对芳尊",
        "author": "韦应物",
        "content": "对芳尊，醉来百事何足论。\n遥见青山始一醒，欲着接[䍦]还復昏。",
        "dynasty": "唐",
        "collection_info": null
    },
    {
        "title": "夜对流萤作",
        "author": "韦应物",
        "content": "月暗竹亭幽，萤光拂席流。\n还思故园夜，更度一年秋。\n自惬观书兴，何惭秉烛游。\n府中徒冉冉，明发好归休。",
        "dynasty": "唐",
        "collection_info": null
    },
    {
        "title": "对新篁",
        "author": "韦应物",
        "content": "新绿苞初解，嫩气笋犹香。\n含露渐舒叶，抽丛稍自长。\n清晨止亭下，独爱此幽篁。",
        "dynasty": "唐",
        "collection_info": null
    },
    {
        "title": "夏花明",
        "author": "韦应物",
        "content": "夏条绿已密，朱蕚缀明鲜。\n炎炎日正午，灼灼火俱燃。\n翻风适自乱，照水復成妍。\n归视窗间字，荧煌满眼前。",
        "dynasty": "唐",
        "collection_info": null
    },
    {
        "title": "对萱草",
        "author": "韦应物",
        "content": "何人树萱草，对此郡斋幽。\n本是忘忧物，今夕重生忧。\n丛疎露始滴，芳余蝶尚留。\n还思杜陵圃，离披风雨秋。",
        "dynasty": "唐",
        "collection_info": null
    },
    {
        "title": "见紫荆花",
        "author": "韦应物",
        "content": "杂英纷已积，含芳独暮春。\n还如故园树，忽忆故园人。",
        "dynasty": "唐",
        "collection_info": null
    },
    {
        "title": "翫萤火",
        "author": "韦应物",
        "content": "时节变衰草，物色近新秋。\n度月影纔敛，绕竹光復流。",
        "dynasty": "唐",
        "collection_info": null
    },
    {
        "title": "对杂花",
        "author": "韦应物",
        "content": "朝红争景新，夕素含露翻。\n妍姿如有意，流芳復满园。\n单栖守远郡，永日掩重门。\n不与花为偶，终遣与谁言。",
        "dynasty": "唐",
        "collection_info": null
    },
    {
        "title": "种药",
        "author": "韦应物",
        "content": "好读神农书，多识药草名。\n持缣购山客，移莳罗众英。\n不改幽涧色，宛如此地生。\n汲井既蒙泽，插楥亦扶倾。\n阴颖夕房敛，阳条夏花明。\n悦翫从兹始，日夕绕庭行。\n州民自寡讼，养闲非政成。",
        "dynasty": "唐",
        "collection_info": null
    },
    {
        "title": "西涧种柳",
        "author": "韦应物",
        "content": "宰邑乖所愿，僶俛愧昔人。\n聊将休暇日，种柳西涧滨。\n置锸息微倦，临流睇归云。\n封壤自人力，生条在阳春。\n成阴岂自取，为茂属佗辰。\n延咏留佳赏，山水变夕曛。",
        "dynasty": "唐",
        "collection_info": null
    },
    {
        "title": "种瓜",
        "author": "韦应物",
        "content": "率性方卤莽，理生尤自疎。\n今年学种瓜，园圃多荒芜。\n众草同雨露，新苗独翳如。\n直以春窘迫，过时不得锄。\n田家笑枉费，日夕转空虚。\n信非吾侪事，且读古人书。",
        "dynasty": "唐",
        "collection_info": null
    },
    {
        "title": "喜园中茶生",
        "author": "韦应物",
        "content": "洁性不可污，为饮涤尘烦。\n此物信灵味，本自出山原。\n聊因理郡余，率尔植荒园。\n喜随众草长，得与幽人言。",
        "dynasty": "唐",
        "collection_info": null
    },
    {
        "title": "移海榴",
        "author": "韦应物",
        "content": "叶有苦寒色，山中霜霰多。\n虽此蒙阳景，移根意如何。",
        "dynasty": "唐",
        "collection_info": null
    },
    {
        "title": "郡斋移杉",
        "author": "韦应物",
        "content": "[擢]干方数尺，幽姿已苍然。\n结根西山寺，来植郡斋前。\n新含野露气，稍静高窗眠。\n虽为赏心遇，岂有岩中缘。",
        "dynasty": "唐",
        "collection_info": null
    },
    {
        "title": "花径",
        "author": "韦应物",
        "content": "山花夹径幽，古甃生苔涩。\n胡床理事余，玉琴承露湿。\n朝与诗人赏，夜携禅客入。\n自是尘外踪，无令吏趋急。",
        "dynasty": "唐",
        "collection_info": null
    },
    {
        "title": "慈恩寺南池秋荷咏",
        "author": "韦应物",
        "content": "对殿含凉气，裁规覆清沼。\n衰红受露多，余馥依人少。\n萧萧远尘迹，飒飒凌秋晓。\n节谢客来稀，迴塘方独遶。",
        "dynasty": "唐",
        "collection_info": null
    },
    {
        "title": "题桐叶",
        "author": "韦应物",
        "content": "参差剪绿绮，潇洒覆琼柯。\n忆在沣东寺，偏书此叶多。",
        "dynasty": "唐",
        "collection_info": null
    },
    {
        "title": "题石桥",
        "author": "韦应物",
        "content": "远学临海峤，横此莓苔石。\n郡斋三四峰，如有灵仙迹。\n方愁暮云滑，始照寒池碧。\n自与幽人期，逍遥竟朝夕。",
        "dynasty": "唐",
        "collection_info": null
    },
    {
        "title": "池上",
        "author": "韦应物",
        "content": "郡中卧病久，池上一来赊。\n榆柳飘枯叶，风雨倒横查。",
        "dynasty": "唐",
        "collection_info": null
    },
    {
        "title": "滁州西涧",
        "author": "韦应物",
        "content": "独怜幽草涧边生，上有黄鹂深树鸣。\n春潮带雨晚来急，野渡无人舟自横。",
        "dynasty": "唐",
        "collection_info": null
    },
    {
        "title": "西塞山",
        "author": "韦应物",
        "content": "势从千里奔，直入江中断。\n岚横秋塞雄，地束惊流满。",
        "dynasty": "唐",
        "collection_info": null
    },
    {
        "title": "山耕叟",
        "author": "韦应物",
        "content": "萧萧垂白髮，默默讵知情。\n独放寒林烧，多寻虎迹行。\n暮归何处宿？来此空山耕。",
        "dynasty": "唐",
        "collection_info": null
    },
    {
        "title": "上方僧",
        "author": "韦应物",
        "content": "见月出东山，上方高处禅。\n空林无宿火，独夜汲寒泉。\n不下蓝溪寺，今年三十年。",
        "dynasty": "唐",
        "collection_info": null
    },
    {
        "title": "烟际钟",
        "author": "韦应物",
        "content": "隐隐起何处，迢迢送落晖。\n苍茫随思远，萧散逐烟微。\n秋野寂云晦，望山僧独归。",
        "dynasty": "唐",
        "collection_info": null
    },
    {
        "title": "始闻夏蝉",
        "author": "韦应物",
        "content": "徂夏暑未晏，蝉鸣景已曛。\n一听知何处，高树但侵云。\n响悲遇衰齿，节谢属离羣。\n还忆郊园日，独向涧中闻。",
        "dynasty": "唐",
        "collection_info": null
    },
    {
        "title": "射雉",
        "author": "韦应物",
        "content": "走马上东冈，朝日照野田。\n野田双雉起，翻射斗迴鞭。\n虽无百发中，聊取一笑妍。\n羽分绣臆碎，头弛锦鞘悬。\n方将悦羁旅，非关学少年。\n弢弓一长啸，忆在灞城阡。",
        "dynasty": "唐",
        "collection_info": null
    },
    {
        "title": "夜闻独鸟啼",
        "author": "韦应物",
        "content": "失侣度山觅，投林舍北啼。\n今将独夜意，偏知对影栖。",
        "dynasty": "唐",
        "collection_info": null
    },
    {
        "title": "述园鹿",
        "author": "韦应物",
        "content": "野性本难畜，翫习亦逾年。\n麑班始力直，麚角已苍然。\n仰首嚼园柳，俯身饮清泉。\n见人若闲暇，蹶起忽低骞。\n兹兽有高貌，凡类宁比肩。\n不得游山泽，跼促诚可怜。",
        "dynasty": "唐",
        "collection_info": null
    },
    {
        "title": "闻鴈",
        "author": "韦应物",
        "content": "故园眇何处，归思方悠哉。\n淮南秋雨夜，高斋闻鴈来。",
        "dynasty": "唐",
        "collection_info": null
    },
    {
        "title": "子规啼",
        "author": "韦应物",
        "content": "高林滴露夏夜清，南山子规啼一声。\n邻家孀妇抱儿泣，我独展转何时明。",
        "dynasty": "唐",
        "collection_info": null
    },
    {
        "title": "始建射侯",
        "author": "韦应物",
        "content": "男子本悬弧，有志在四方。\n虎竹忝明命，熊侯始张皇。\n宾登时事毕，诸将备戎装。\n星飞的屡破，鼓譟武更扬。\n曾习邹鲁学，亦陪鸳鹭翔。\n一朝愿投笔，世难激中肠。",
        "dynasty": "唐",
        "collection_info": null
    },
    {
        "title": "仙人祠",
        "author": "韦应物",
        "content": "苍岑古仙子，清庙閟华容。\n千载去寥廓，白云遗旧踪。\n归来灞陵上，犹见最高峰。",
        "dynasty": "唐",
        "collection_info": null
    },
    {
        "title": "鹧鸪啼",
        "author": "韦应物",
        "content": "可怜鹧鸪飞，飞向树南枝。\n南枝日照暖，北枝霜露滋。\n露滋不堪栖，使我夜常啼。\n愿逢云中鹤，衔我向寥廓。\n愿作城上乌，一年生九雏。\n何不旧巢住，枝弱不得去。\n何意道苦辛，客子常畏人。",
        "dynasty": "唐",
        "collection_info": null
    },
    {
        "title": "长安道",
        "author": "韦应物",
        "content": "汉家宫殿含云烟，两宫十里相连延。\n晨霞出没弄丹阙，春雨依微自甘泉。\n春雨依微春尚早，长安贵游爱芳草。\n宝马横来下建章，香车却转避驰道。\n贵游谁最贵，卫霍世难比。\n何能蒙主恩，幸遇边尘起。\n归来甲第拱皇居，朱门峨峨临九衢。\n中有流苏合欢之宝帐，一百二十凤凰罗列含明珠。\n下有锦铺翠被之粲烂，博山吐香五云散。\n丽人绮阁情飘飖，头上鸳钗双翠翘。\n低鬟曳袖迴春雪，聚黛一声愁碧霄。\n山珍海错弃藩篱，烹犊炰羔如折葵。\n既请列侯封部曲，还将金印授庐儿。\n欢荣若此何所苦，但苦白日西南驰。",
        "dynasty": "唐",
        "collection_info": null
    },
    {
        "title": "行路难",
        "author": "韦应物",
        "content": "荆山之白玉兮，良工琱琢双环连，月蚀中央镜心穿。\n故人赠妾初相结，恩在环中寻不绝。\n人情厚薄苦须臾，昔似连环今似玦。\n连环可碎不可离，如何物在人自移。\n上客勿遽欢，听妾歌路难。\n旁人见环环可怜，不知中有长恨端。",
        "dynasty": "唐",
        "collection_info": null
    },
    {
        "title": "横塘行",
        "author": "韦应物",
        "content": "妾家住横塘，夫壻郗家郎。\n玉盘的历双白鱼，宝簟玲珑透象床。\n象床可寝鱼可食，不知郎意何南北。\n岸上种莲岂得生，池中种槿岂得成。\n丈夫一去花落树，妾独夜长心未平。",
        "dynasty": "唐",
        "collection_info": null
    },
    {
        "title": "贵游行",
        "author": "韦应物",
        "content": "汉帝外家子，恩泽少封侯。\n垂杨拂白马，晓日上青楼。\n上有颜如玉，高情世无俦。\n轻裾含碧烟，窈窕似云浮。\n良时无还景，促节为我讴。\n忽闻艳阳曲，四坐亦已柔。\n宾友仰称叹，一生何所求。\n平明击钟食，入夜乐未休。\n风雨愆岁候，兵戎横九州。\n焉知坐上客，草草心所忧。",
        "dynasty": "唐",
        "collection_info": null
    },
    {
        "title": "酒肆行",
        "author": "韦应物",
        "content": "豪家沽酒长安陌，一旦起楼高百尺。\n碧疏玲珑含春风，银题彩帜邀上客。\n迴瞻丹凤阙，直视乐游苑。\n四方称赏名已高，五陵车马无近远。\n晴景悠扬三月天，桃花飘俎柳垂筵。\n繁丝急管一时合，他垆邻肆何寂然。\n主人无厌且专利，百斛须臾一壶费。\n初醲后薄为大偷，饮者知名不知味。\n深门潜酝客来稀，终岁醇醲味不移。\n长安酒徒空扰扰，路傍过去那得知。",
        "dynasty": "唐",
        "collection_info": null
    },
    {
        "title": "相逢行",
        "author": "韦应物",
        "content": "二十登汉朝，英声迈今古。\n适从东方来，又欲谒明主。\n犹酣新丰酒，尚带灞陵雨。\n邂逅两相逢，别来问寒暑。\n宁知白日晚，暂向花间语。\n忽闻长乐钟，走马东西去。",
        "dynasty": "唐",
        "collection_info": null
    },
    {
        "title": "乌引雏",
        "author": "韦应物",
        "content": "日出照东城，春乌鵶鵶雏和鸣。\n雏和鸣，羽犹短，巢在深林春正寒，引飞欲集东城暖。\n羣雏䙰褷睥睨高，举翅不及坠蓬蒿。\n雄雌来去飞又引，音声上下惧鹰隼。\n引雏乌，尔心急将何如，何得比日搜索雀卵噉尔雏。",
        "dynasty": "唐",
        "collection_info": null
    },
    {
        "title": "鸢夺巢",
        "author": "韦应物",
        "content": "野鹊野鹊巢林梢，鸱鸢恃力夺鹊巢。\n吞鹊之肝啄鹊脑，窃食偷居还自保。\n凤凰五色百鸟尊，知鸢为害何不言？\n霜鹯野鹞得残肉，同啄羶腥不肯逐。\n可怜百鸟纷纵横，虽有深林何处宿。",
        "dynasty": "唐",
        "collection_info": null
    },
    {
        "title": "燕衔泥",
        "author": "韦应物",
        "content": "衔泥燕，声喽喽。\n尾涎涎，秋去何所归。\n春来復相见，岂不解决绝高飞碧云裏。\n何为地上衔泥滓，衔泥虽贱意有营。\n杏梁朝日巢欲成，不见百鸟畏人林野宿。\n翻遭网罗俎其肉，未若衔泥入华屋。\n燕衔泥，百鸟之智莫与齐。",
        "dynasty": "唐",
        "collection_info": null
    },
    {
        "title": "鼙鼓行",
        "author": "韦应物",
        "content": "淮海生云暮惨澹，广陵城头颦鼓暗。\n寒声坎坎风动边，忽似孤城万里绝，四望无人烟。\n又如虏骑截辽水，胡马不食仰朔天。\n座中亦有燕赵士，闻颦不语客心死。\n何况鳏孤火绝无晨炊，独妇夜泣官有期。",
        "dynasty": "唐",
        "collection_info": null
    },
    {
        "title": "古剑行",
        "author": "韦应物",
        "content": "千年土中两刃铁，土蚀不入金星灭。\n沈沈青脊鳞甲满，蛟龙无足蛇尾断。\n忽欲飞动中有灵，豪士得之敌国宝。\n仇家举意半夜鸣，小儿女子不可近。\n龙蛇变化此中隐，夏云奔走雷阗阗，恐成霹雳飞上天。",
        "dynasty": "唐",
        "collection_info": null
    },
    {
        "title": "金谷园歌",
        "author": "韦应物",
        "content": "石氏灭，金谷园中水流绝。\n当时豪右争骄侈，锦为步障四十里。\n东风吹花雪满川，紫气凝阁朝景妍。\n洛阳陌上人迴首，丝竹飘飖入青天。\n晋武平吴恣欢燕，余风靡靡朝廷变。\n嗣世衰微谁肯忧，二十四友日日空追游。\n追游讵可足，共惜年华促。\n祸端一发埋恨长，百草无情春自绿。",
        "dynasty": "唐",
        "collection_info": null
    },
    {
        "title": "温泉行",
        "author": "韦应物",
        "content": "出身天宝今年几，顽钝如锤命如纸。\n作官不了却来归，还是杜陵一男子。\n北风惨惨投温泉，忽忆先皇游幸年。\n身骑廐马引天仗，直入华清列御前。\n玉林瑶雪满寒山，上昇玄阁游绛烟。\n平明羽卫朝万国，车马合沓溢四鄽。\n蒙恩每浴华池水，扈猎不蹂渭北田。\n朝廷无事共欢燕，美人丝管从九天。\n一朝铸鼎降龙驭，小臣髯绝不得去。\n今来萧瑟万井空，唯见苍山起烟雾。\n可怜蹭蹬失风波，仰天大呌无奈何。\n弊裘羸马冻欲死，赖遇主人杯酒多。",
        "dynasty": "唐",
        "collection_info": null
    },
    {
        "title": "学仙二首 一",
        "author": "韦应物",
        "content": "昔有道士求神仙，灵真下试心确然。\n千[钧]巨石一髮悬，卧之石下十三年。\n存道忘身一试过，名奏玉皇乃升天。\n云气冉冉渐不见，留语弟子但精坚。",
        "dynasty": "唐",
        "collection_info": null
    },
    {
        "title": "学仙二首 二",
        "author": "韦应物",
        "content": "石上凿井欲到水，惰心一起中路止。\n岂不见古来三人俱弟兄，结茅深山读仙经。\n上有青冥倚天之绝壁，下有飕飗万壑之松声。\n仙人变化为白鹿，二弟翫之兄诵读。\n读多七过可乞言，为子心精得神仙。\n可怜二弟仰天泣，一失毫釐千万年。",
        "dynasty": "唐",
        "collection_info": null
    },
    {
        "title": "广陵行",
        "author": "韦应物",
        "content": "雄藩镇楚郊，地势郁岧峣。\n双旌拥万戟，中有霍嫖姚。\n海云助兵气，宝货益军饶。\n严城动寒角，晚骑踏霜桥。\n翕习英豪集，振夺士卒骁。\n列郡何足数，趋拜等卑寮。\n日宴方云罢，人逸马萧萧。\n忽如京洛间，游子风尘飘。\n归来视宝剑，功名岂一朝。",
        "dynasty": "唐",
        "collection_info": null
    },
    {
        "title": "萼绿华歌",
        "author": "韦应物",
        "content": "有一人兮昇紫霞，书名玉牒兮蕚绿华。\n仙容矫矫兮杂瑶佩，轻衣重重兮蒙绛纱。\n云雨愁思兮望淮海，鼓吹萧条兮驾龙车。\n世淫浊兮不可降，胡不来兮玉斧家。",
        "dynasty": "唐",
        "collection_info": null
    },
    {
        "title": "王母歌",
        "author": "韦应物",
        "content": "众仙翼神母，羽盖随云起。\n上游玄极杳冥中，下看东海一杯水。\n海畔种桃经几时，千年开花千年子。\n玉颜眇眇何处寻，世上茫茫人自死。",
        "dynasty": "唐",
        "collection_info": null
    },
    {
        "title": "马明生遇神女歌",
        "author": "韦应物",
        "content": "学仙贵功亦贵精，神女变化感马生。\n石壁千寻启双检，中有玉堂铺玉簟。\n立之一隅不与言，玉体安隐三日眠。\n马生一立心转坚，知其丹白蒙哀怜。\n安期先生来起居，请示金铛玉佩天皇书。\n神女呵责不合见，仙子谢过手足战。\n大瓜玄枣冷如冰，海上摘来朝霞凝。\n赐仙復坐对食讫，颔之使去随烟升。\n乃言马生合不死，少姑教勅令付尔。\n安期再拜将生出，一授素书天地毕。",
        "dynasty": "唐",
        "collection_info": null
    },
    {
        "title": "石鼓歌",
        "author": "韦应物",
        "content": "周宣大猎兮岐之阳，刻石表功兮炜煌煌。\n石如鼓形数止十，风雨缺讹苔藓涩。\n今人濡纸脱其文，既击既埽白黑分。\n忽开满卷不可识，惊潜动蛰走云云。\n喘逶迤，相纠错，乃是宣王之臣史籀作。\n一书遗此天地间，精意长存世冥寞。\n秦家祖龙还刻石，碣石之罘李斯迹。\n世人好古犹共传，持来比此殊悬隔。",
        "dynasty": "唐",
        "collection_info": null
    },
    {
        "title": "宝观主白鸜鹆歌",
        "author": "韦应物",
        "content": "鸜鹆鸜鹆，众皆如漆，尔独如玉。\n鸜之鹆之，众皆蓬蒿下。\n尔自三山来，三山处子下人间。\n绰约不妆冰雪颜，仙鸟随飞来掌上。\n来掌上，时拂拭。\n人心鸟意自无猜，玉指霜毛本同色。\n有时一去凌苍苍，朝游汗漫暮玉堂。\n巫峡雨中飞暂湿，杏花林裏过来香。\n日夕依仁全羽翼，空欲衔环非报德。\n岂不及阿母之家青鸟儿，汉宫来往传消息。",
        "dynasty": "唐",
        "collection_info": null
    },
    {
        "title": "弹棊歌",
        "author": "韦应物",
        "content": "圆天方地局，二十四气子。\n刘生绝艺难对曹，客为歌其能。\n请从中央起，中央转鬬破欲阑。\n零落势背谁能弹，此中举一得六七。\n旋风忽散霹雳疾，履机乘变安可当。\n置之死地翻取强，不见短兵反掌收已尽。\n唯有猛士守四方，四方又何难。\n横击且缘边，岂如昆明与碣石。\n一箭飞中隔远天，神安志惬动十全，满堂惊视谁得然。",
        "dynasty": "唐",
        "collection_info": null
    },
    {
        "title": "听莺曲",
        "author": "韦应物",
        "content": "东方欲曙花冥冥，啼莺相唤亦可听。\n乍去乍来时近远，纔闻南陌又东城。\n忽似上林翻下苑，绵绵蛮蛮如有情。\n欲啭不啭意自娇，羌儿弄笛曲未调。\n前声后声不相及，秦女学筝指犹涩。\n须臾风暖朝日暾，流音变作百鸟喧。\n谁家懒妇惊残梦，何处愁人忆故园？\n伯劳飞过声跼促，戴胜下时桑田绿。\n不及流莺日日啼花间，能使万家春意闲。\n有时断续听不了，飞去花枝犹袅袅。\n还栖碧树锁千门，春漏方残一声晓。",
        "dynasty": "唐",
        "collection_info": null
    },
    {
        "title": "白沙亭逢吴叟歌",
        "author": "韦应物",
        "content": "龙池宫裏上皇时，罗衫宝带香风吹。\n满朝豪士今已尽，欲话旧游人不知。\n白沙亭上逢吴叟，爱客脱衣且沽酒。\n问之执戟亦先朝，零落艰难却负樵。\n亲观文物蒙雨露，见我昔年侍丹霄。\n冬狩春祠无一事，欢游洽宴多颁赐。\n尝陪月夕竹宫斋，每返温泉灞陵醉。\n星岁再周十二辰，尔来不语今为君。\n盛时忽去良可恨，一生坎壈何足云。",
        "dynasty": "唐",
        "collection_info": null
    },
    {
        "title": "送褚校书归旧山歌",
        "author": "韦应物",
        "content": "握珠不返泉，匣玉不归山。\n明皇重士亦如此，忽怪褚生何得还。\n方称羽猎赋，未拜兰台职。\n汉箧亡书已暗传，嵩丘遗简还能识。\n朝朝待诏青鏁闱，中有万年之树蓬莱池。\n世人仰望栖此地，生独徘徊意何为。\n故山可往薇可采，一自人间星岁改。\n藏书壁中苔半侵，洗药泉中月还在。\n春风饮饯灞陵原，莫厌归来朝市喧。\n不见东方朔，避世从容金马门。",
        "dynasty": "唐",
        "collection_info": null
    },
    {
        "title": "五弦行",
        "author": "韦应物",
        "content": "美人为我弹五弦，尘埃忽静心悄然。\n古刀幽磬初相触，千珠贯断落寒玉。\n中曲又不喧，徘徊夜长月当轩。\n如伴风流萦艳雪，更逐落花飘御园。\n独凤寥寥有时隐，碧霄来下听还近。\n燕姬有恨楚客愁，言之不尽声能尽。\n末曲感我情，解幽释结和乐生。\n壮士有仇未得报，拔剑欲去愤已平。\n夜寒酒多愁遽明。",
        "dynasty": "唐",
        "collection_info": null
    },
    {
        "title": "骊山行",
        "author": "韦应物",
        "content": "君不见开元至化垂衣裳，厌坐明堂朝万方。\n访道灵山降圣祖，沐浴华池集百祥。\n千乘万骑被原野，云霞草木相辉光。\n禁仗围山晓霜切，离宫积翠夜漏长。\n玉阶寂历朝无事，碧树萎蕤寒更芳。\n三清小鸟传仙语，九华真人奉琼浆。\n下元昧爽漏恆秩，登山朝礼玄元室。\n翠华稍隐天半云，丹阁光明海中日。\n羽旗旄节憩瑶台，清丝妙管从空来。\n万井九衢皆仰望，彩云白鹤方徘徊。\n凭高览古嗟寰宇，造化茫茫思悠哉。\n秦川八水长缭绕，汉氏五陵空崔嵬。\n乃言圣祖奉丹经，以年为日亿万龄。\n苍生咸寿阴阳泰，高谢前王出尘外。\n英豪共理天下晏，戎夷詟伏兵无战。\n时丰赋敛未告劳，海阔珍奇亦来献。\n干戈一起文武乖，欢娱已极人事变。\n圣皇弓剑坠幽泉，古木苍山闭宫殿。\n缵承鸿业圣明君，威震六合驱妖氛。\n太平游幸今可待，汤泉岚岭还氛氲。",
        "dynasty": "唐",
        "collection_info": null
    },
    {
        "title": "汉武帝杂歌三首 一",
        "author": "韦应物",
        "content": "汉武好神仙，黄金作台与天近。\n王母摘桃海上还，感之西过聊问讯。\n欲来不来夜未央，殿前青鸟先迴翔。\n绿鬓萦云裾曳雾，双节飘飖下仙步。\n白日分明到世间，碧空何处来时路。\n玉盘捧桃将献君，踟蹰未去留彩云。\n海水桑田几翻覆，中间此桃四五熟。\n可怜穆满瑶池燕，正值花开不得荐。\n花开子熟安可期，邂逅能当汉武时。\n颜如芳华洁如玉，心念我皇多嗜欲。\n虽留桃核桃有灵，人间粪土种不生。\n由来在道岂在药，徒劳方士海上行。\n掩扇一言相谢去，如烟非烟不知处。",
        "dynasty": "唐",
        "collection_info": null
    },
    {
        "title": "汉武帝杂歌三首 二",
        "author": "韦应物",
        "content": "金茎孤峙兮凌紫烟，汉宫美人望杳然。\n通天台上月初出，承露盘中珠正圆。\n珠可饮，寿可永，武皇南面曙欲分。\n从空下来玉杯冷，世间綵翠亦作囊。\n八月一日仙人方，仙方称上药。\n静者服之常绰约，柏梁沈饮自伤神，犹闻驻颜七十春。\n乃知甘醲皆是腐肠物，独有淡泊之水能益人。\n千载金盘竟何处，当时铸金恐不固。\n蔓草生来春復秋，碧天何言空坠露。",
        "dynasty": "唐",
        "collection_info": null
    },
    {
        "title": "汉武帝杂歌三首 三",
        "author": "韦应物",
        "content": "汉天子，观风自南国。\n浮舟大江屹不前，蛟龙索鬬风波黑。\n春秋方壮雄武才，弯弧叱浪连山开。\n愕然观者千万众，举麾齐呼一矢中。\n死蛟浮出不復灵，舳舻千里江水清。\n鼓颦余响数日在，天吴深入鱼鼈惊。\n左有佽飞落霜翮，右有孤儿贯犀革。\n何为临深亲射蛟，示威以夺诸侯魄。\n威可畏，皇可尊，平田校猎书犹陈。\n此日从臣何不言，独有威声振千古，君不见后嗣尊为武。",
        "dynasty": "唐",
        "collection_info": null
    },
    {
        "title": "椶榈蝇拂歌",
        "author": "韦应物",
        "content": "椶榈为拂登君席，青蝇掩乱飞四壁。\n文如轻罗散如髮，马尾牦牛不能絜。\n柄出湘江之竹碧玉寒，上有纤罗萦缕寻未绝。\n左挥右洒繁暑清，孤松一枝风有声。\n丽人纨素可怜色，安能点白还为黑。",
        "dynasty": "唐",
        "collection_info": null
    },
    {
        "title": "信州录事参军常曾古鼎歌",
        "author": "韦应物",
        "content": "三年纠一郡，独饮寒泉井。\n江南铸器多铸银，罢官无物唯古鼎。\n雕螭刻篆相错盘，地中岁久青苔寒。\n左对苍山右流水，云有古来葛仙子。\n葛仙埋之何不还，耕者鎗然得其间。\n持示世人不知宝，劝君炼丹永寿考。",
        "dynasty": "唐",
        "collection_info": null
    },
    {
        "title": "夏冰歌",
        "author": "韦应物",
        "content": "出自玄泉杳杳之深井，汲在朱明赫赫之炎辰。\n九天含露未销铄，阊阖初开赐贵人。\n碎如坠琼方截璐，粉壁生寒象筵布。\n玉壶纨扇亦玲珑，座有丽人色俱素。\n咫尺炎凉变四时，出门焦灼君讵知。\n肥羊甘醴心闷闷，饮此莹然何所思。\n当念阑干凿者苦，腊月深井汗如雨。",
        "dynasty": "唐",
        "collection_info": null
    },
    {
        "title": "鼋头山神女歌",
        "author": "韦应物",
        "content": "鼋头之山，直上洞庭连青天。\n苍苍烟树闭古庙，中有蛾眉成水仙。\n水府沈沈行路绝，蛟龙出没无时节。\n魂同魍魉潜太阴，身与空山长不灭。\n东晋永和今几代，云髮素颜犹盼睐。\n阴深灵气静凝美，的砾龙绡杂琼佩。\n山精木魅不敢亲，昏明想像如有人。\n蕙兰琼芳积烟露，碧窗松月无冬春。\n舟客经过奠椒醑，巫女南音歌激楚。\n碧水冥空惟鸟飞，长天何处云随雨。\n红渠绿苹芳意多，玉灵荡漾凌清波。\n孤峰绝岛俨相向，鬼啸猿啼垂女萝。\n皓雪琼枝殊异色，北方绝代徒倾国。\n云没烟销不可期，明堂翡翠无人得。\n精灵变态状无方，游龙宛转惊鸿翔。\n湘妃独立九疑暮，汉女菱歌春日长。\n始知仙事无不有，可惜吴宫空白首。",
        "dynasty": "唐",
        "collection_info": null
    },
    {
        "title": "寇季膺古刀歌",
        "author": "韦应物",
        "content": "古刀寒锋青槭槭，少年交结平陵客。\n求之时代不可知，千痕万穴如星离。\n重迭泥沙更剥落，纵横鳞甲相参差。\n古物有灵知所适，貂裘拂之横广席。\n阴森白日掩云虹，错落池光动金碧。\n知君宝此夸绝代，求之不得心常爱。\n厌见今时绕指柔，片锋折刃犹堪佩。\n高山成谷苍海填，英豪埋没谁所捐。\n吴钩断马不知处，几度烟尘今独全。\n夜光投人人不畏，知君独识精灵器。\n酬恩结思心自知，死生好恶不相弃。\n白虎司秋金气清，高天寥落云峥嵘。\n月肃风凄古堂净，精芒切切如有声。\n何不跨蓬莱，斩长鲸？\n世人所好殊辽阔，千金买铅徒一割。",
        "dynasty": "唐",
        "collection_info": null
    },
    {
        "title": "凌雾行",
        "author": "韦应物",
        "content": "秋城海雾重，职事凌晨出。\n浩浩合元天，溶溶迷朗日。\n纔看含鬓白，稍视霑衣密。\n道骑全不分，郊树都如失。\n霏微误嘘吸，肤腠生寒栗。\n归当饮一杯，庶用蠲斯疾。",
        "dynasty": "唐",
        "collection_info": null
    },
    {
        "title": "乐燕行",
        "author": "韦应物",
        "content": "良辰且燕乐，乐往不再来。\n赵瑟正高张，音响清尘埃。\n一弹和妙讴，吹去绕瑶台。\n艳云凌空散，舞罗起徘徊。\n辉辉发众颜，灼灼叹令才。\n当喧既无寂，中饮亦停杯。\n华灯何遽升，驰景忽西颓。\n高节亦云立，安能滞不迴。",
        "dynasty": "唐",
        "collection_info": null
    },
    {
        "title": "采玉行",
        "author": "韦应物",
        "content": "官府征白丁，言采蓝溪玉。\n绝岭夜无家，深榛雨中宿。\n独妇饷粮还，哀哀舍南哭。",
        "dynasty": "唐",
        "collection_info": null
    },
    {
        "title": "难言",
        "author": "韦应物",
        "content": "掬土移山望山尽，投石填海望海满。\n持索捕风几时得，将刀斫水几时断。\n未若不相知，中心万仞何由款。",
        "dynasty": "唐",
        "collection_info": null
    },
    {
        "title": "易言",
        "author": "韦应物",
        "content": "洪炉炽炭燎一毛，大鼎炊汤沃残雪。\n疾影随形不觉至，千钧引缕不知绝。\n未若同心言，一言和同解千结。",
        "dynasty": "唐",
        "collection_info": null
    },
    {
        "title": "三台二首 一",
        "author": "韦应物",
        "content": "一年一年老去，明日后日花开。\n未报长安平定，万国岂得衔杯。",
        "dynasty": "唐",
        "collection_info": null
    },
    {
        "title": "三台二首 二",
        "author": "韦应物",
        "content": "冰泮寒塘始绿，雨余百草皆生。\n朝来门閤无事，晚下高斋有情。",
        "dynasty": "唐",
        "collection_info": null
    },
    {
        "title": "上皇三台",
        "author": "韦应物",
        "content": "不寐倦长更，披衣出户行。\n月寒秋竹冷，风切夜窗声。",
        "dynasty": "唐",
        "collection_info": null
    },
    {
        "title": "荅畅参军",
        "author": "韦应物",
        "content": "秉笔振芳步，少年且吏游。\n官闲高兴生，夜直河汉秋。\n念与清赏遇，方抱沈疾忧。\n嘉言忽见赠，良药同所瘳。\n高树起栖鸦，晨钟满皇州。\n凄清露华动，旷朗景气浮。\n偶宦心非累，处喧道自幽。\n空虚为世薄，子独意绸缪。",
        "dynasty": "唐",
        "collection_info": null
    },
    {
        "title": "南池宴钱子辛赋得科斗",
        "author": "韦应物",
        "content": "临池见科斗，美尔乐有余。\n不忧网与钩，幸得免为鱼。\n且愿充文字，登君尺素书。",
        "dynasty": "唐",
        "collection_info": null
    },
    {
        "title": "咏徐正字画青蝇",
        "author": "韦应物",
        "content": "误点能成物，迷真许一时。\n笔端来已久，座上去何迟。\n顾白曾无变，听鸡不復疑。\n讵劳才子赏，为入国人诗。",
        "dynasty": "唐",
        "collection_info": null
    },
    {
        "title": "虞获子鹿",
        "author": "韦应物",
        "content": "虞获子鹿，畜之城陬。\n园有美草，池有清流。\n但见蹶蹶，亦闻呦呦。\n谁知其思，岩谷云游。",
        "dynasty": "唐",
        "collection_info": null
    },
    {
        "title": "陪王郎中寻孔征君",
        "author": "韦应物",
        "content": "俗吏闲居少，同人会面难。\n偶随香署客，来访竹林欢。\n暮馆花微落，春城雨暂寒。\n瓮间聊共酌，莫使宦情阑。",
        "dynasty": "唐",
        "collection_info": null
    },
    {
        "title": "送宫人入道",
        "author": "韦应物",
        "content": "舍宠求仙畏色衰，辞天素面立天墀。\n金丹拟驻千年貌，宝镜休匀八字眉。\n公主与收珠翠后，君王看戴角冠时。\n从来宫女皆相妒，说着瑶台总泪垂。",
        "dynasty": "唐",
        "collection_info": null
    },
    {
        "title": "和晋陵陆丞早春游望",
        "author": "韦应物",
        "content": "独有宦游人，偏惊物候新。\n云霞出海曙，梅柳渡江春。\n淑气催黄鸟，晴光照绿苹。\n忽闻歌苦调，归思欲霑巾。",
        "dynasty": "唐",
        "collection_info": null
    },
    {
        "title": "九日",
        "author": "韦应物",
        "content": "一为吴郡守，不觉菊花开。\n始有故园思，且喜众宾来。",
        "dynasty": "唐",
        "collection_info": null
    },
    {
        "title": "元次山居武昌之樊山新春大雪以诗问之",
        "author": "孟彦深",
        "content": "江山十日雪，雪深江雾浓。\n起来望樊山，但见羣玉峰。\n林莺却不语，野兽翻有踪。\n山中应大寒，短褐何以完。\n皓气凝书帐，清着钓鱼竿。\n怀君欲进谒，溪滑渡舟难。",
        "dynasty": "唐",
        "collection_info": null
    },
    {
        "title": "出塞曲",
        "author": "刘湾",
        "content": "将军在重围，音信绝不通。\n羽书如流星，飞入甘泉宫。\n倚是幷州儿，少年心胆雄。\n一朝随召募，百战争王公。\n去年桑干北，今年桑干东。\n死是征人死，功是将军功。\n汗马牧秋月，疲卒卧霜风。\n仍闻左贤王，更将围云中。",
        "dynasty": "唐",
        "collection_info": null
    },
    {
        "title": "云南曲",
        "author": "刘湾",
        "content": "百蛮乱南方，羣盗如猬起。\n骚然疲中原，征战从此始。\n白门太和城，来往一万里。\n去者无全生，十人九人死。\n岱马卧阳山，燕兵哭泸水。\n妻行求死夫，父行求死子。\n苍天满愁云，白骨积空垒。\n哀哀云南行，十万同已矣。",
        "dynasty": "唐",
        "collection_info": null
    },
    {
        "title": "李陵别苏武",
        "author": "刘湾",
        "content": "汉武爱边功，李陵提步卒。\n转战单于庭，身随汉军没。\n李陵不爱死，心存归汉阙。\n誓欲还国恩，不为匈奴屈。\n身辱家已无，长居虎狼窟。\n胡天无春风，虏地多积雪。\n穷阴愁杀人，况与苏武别。\n发声天地哀，执手肺肠绝。\n白日为我愁，阴云为我结。\n生为汉宫臣，死为胡地骨。\n万里长相思，终身望南月。",
        "dynasty": "唐",
        "collection_info": null
    },
    {
        "title": "虹县严孝子墓",
        "author": "刘湾",
        "content": "至性教不及，因心天所资。\n礼闻三年丧，尔独终身期。\n下由骨肉恩，上报父母慈。\n礼闻哭有卒，汝独哀无时。\n前有松柏林，荆蓁结朦胧。\n墓门白日闭，泣血黄泉中。\n草服蔽枯骨，垢容戴飞蓬。\n举声哭苍天，万木皆悲风。",
        "dynasty": "唐",
        "collection_info": null
    },
    {
        "title": "对雨愁闷寄钱大郎中",
        "author": "刘湾",
        "content": "积雨细纷纷，饥寒命不分。\n揽衣愁见肘，窥镜觅从文。\n九陌成泥海，千山尽湿云。\n龙钟驱欵段，到处倍思君。",
        "dynasty": "唐",
        "collection_info": null
    },
    {
        "title": "即席赋露中菊",
        "author": "刘湾",
        "content": "众芳春竞发，寒菊露偏滋。\n受气何曾异，开花独自迟。\n晚成犹有分，欲采未过时。\n勿弃东篱下，看随秋草衰。",
        "dynasty": "唐",
        "collection_info": null
    },
    {
        "title": "遇旅鹤",
        "author": "孙昌胤",
        "content": "灵鹤产绝境，昂昂无与俦。\n羣飞沧海曙，一叫云山秋。\n野性方自得，人寰何所求。\n时因戏祥风，偶尔来中州。\n中州帝王宅，园沼深且幽。\n希君惠稻粱，欲幷离丹丘。\n不然奋飞去，将适汗漫游。\n肯作池上鹜，年年空沈浮。",
        "dynasty": "唐",
        "collection_info": null
    },
    {
        "title": "清明",
        "author": "孙昌胤",
        "content": "清明暮春裏，怅望北山陲。\n燧火开新焰，桐花发故枝。\n沈冥惭岁物，欢宴阻朋知。\n不及林间鸟，迁乔并羽仪。",
        "dynasty": "唐",
        "collection_info": null
    },
    {
        "title": "和司空曙刘眘虚九日送人",
        "author": "孙昌胤",
        "content": "京邑叹离羣，江楼喜遇君。\n开筵当九日，泛菊外浮云。\n朗咏山川霁，酣歌物色新。\n君看酒中意，未肯丧斯文。",
        "dynasty": "唐",
        "collection_info": null
    },
    {
        "title": "越裳献白翟",
        "author": "孙昌胤",
        "content": "圣哲符休运，伊皋列上台。\n覃恩丹徼远，入贡素翚来。\n北阙欣初见，南枝顾未迴。\n敛容残雪净，矫翼片云开。\n驯扰将无惧，翻飞幸莫猜。\n甘从上苑裏，饮啄自裴回。",
        "dynasty": "唐",
        "collection_info": null
    },
    {
        "title": "绵州越王楼即事",
        "author": "乔琳",
        "content": "三蜀澄清郡政闲，登楼携酌日跻攀。\n顿觉胷怀无俗事，迴看掌握是人寰。\n滩声曲折涪州水，云影低衔富乐山。\n行雁南飞似乡信，忽然西笑向秦关。",
        "dynasty": "唐",
        "collection_info": null
    },
    {
        "title": "牡丹",
        "author": "柳浑",
        "content": "近来无奈牡丹何，数十千钱买一颗。\n今朝始得分明见，也共戎葵不校多。",
        "dynasty": "唐",
        "collection_info": null
    },
    {
        "title": "读后汉逸人传二首 一",
        "author": "张谓",
        "content": "子陵没已久，读史思其贤。\n谁谓颍阳人，千秋如比肩。\n尝闻汉皇帝，曾是旷周旋。\n名位苟无心，对君犹可眠。\n东过富春渚，乐此佳山川。\n夜卧松下月，朝看江上烟。\n钓时如有待，钓罢应忘筌。\n生事在林壑，悠悠经暮年。\n于今七里濑，遗迹尚依然。\n高台竟寂寞，流水空潺湲。",
        "dynasty": "唐",
        "collection_info": null
    },
    {
        "title": "读后汉逸人传二首 二",
        "author": "张谓",
        "content": "庞公南郡人，家在襄阳里。\n何处偏来往，襄阳东陂是。\n誓将业田种，终得保妻子。\n何言二千石，乃欲劝吾仕。\n鹳鹊巢茂林，鼋鼍穴深水。\n万物从所欲，吾心亦如此。\n不见鹿门山，朝朝白云起。\n采药復采樵，优游终暮齿。",
        "dynasty": "唐",
        "collection_info": null
    },
    {
        "title": "同孙构免官后登蓟楼",
        "author": "张谓",
        "content": "昔在五陵时，年少心亦壮。\n尝矜有奇骨，必是封侯相。\n东走到营州，投身似边将。\n一朝去乡国，十载履亭障。\n部曲皆武夫，功成不相让。\n犹希虏尘动，更取林胡帐。\n去年大将军，忽负乐生谤。\n北别伤士卒，南迁死炎瘴。\n濩落悲无成，行登蓟丘上。\n长安三千里，日夕西南望。\n寒沙榆塞没，秋水滦河涨。\n策马从此辞，云山保闲放。",
        "dynasty": "唐",
        "collection_info": null
    },
    {
        "title": "代北州老翁荅",
        "author": "张谓",
        "content": "负薪老翁往北州，北望乡关生客愁。\n自言老翁有三子，两人已向黄沙死。\n如今小儿新长成，明年闻道又征兵。\n定知此别必零落，不及相随同死生。\n尽将田宅借邻伍，且復伶俜去乡士。\n在生本求多子孙，及有谁知更辛苦。\n近传天子尊武臣，强兵直欲静胡尘。\n安边自合有长策，何必流离中国人。",
        "dynasty": "唐",
        "collection_info": null
    },
    {
        "title": "湖上对酒行",
        "author": "张谓",
        "content": "夜坐不厌湖上月，昼行不厌湖上山。\n眼前一尊又长满，心中万事如等闲。\n主人有黍百余石，浊醪数斗应不惜。\n即今相对不尽欢，别后相思復何益。\n茱萸湾头归路赊，愿君且宿黄公家。\n风光若此人不醉，参差辜负东园花。",
        "dynasty": "唐",
        "collection_info": null
    },
    {
        "title": "赠乔琳",
        "author": "张谓",
        "content": "去年上策不见收，今年寄食仍淹留。\n羡君有酒能便醉，羡君无钱能不忧。\n如今五侯不爱客，羡君不问五侯宅。\n如今七贵方自尊，羡君不过七贵门。\n丈夫会应有知己，世上悠悠何足论。",
        "dynasty": "唐",
        "collection_info": null
    },
    {
        "title": "邵陵作",
        "author": "张谓",
        "content": "尝闻虞帝苦忧人，祗为苍生不为身。\n已道一朝辞北阙，何须五月更南巡。\n昔时文武皆销铄，今日精灵常寂寞。\n斑竹年来笋自生，白苹春尽花空落。\n遥望零陵见旧丘，苍梧云起至今愁。\n惟余帝子千行泪，添作潇湘万里流。",
        "dynasty": "唐",
        "collection_info": null
    },
    {
        "title": "寄李侍御",
        "author": "张谓",
        "content": "柱下闻周史，书中慰越吟。\n近看三岁字，遥见百年心。\n价以吹嘘长，恩从顾盼深。",
        "dynasty": "唐",
        "collection_info": null
    },
    {
        "title": "寄崔沣州",
        "author": "张谓",
        "content": "共幞台郎被，俱褰郡守帷。\n罚金殊往日，鸣玉幸同时。\n五马来何晚，双鱼赠已迟。\n江头望乡月，无夜不相思。",
        "dynasty": "唐",
        "collection_info": null
    },
    {
        "title": "送裴侍御归上都",
        "author": "张谓",
        "content": "楚地劳行役，秦城罢鼓鼙。\n舟移洞庭岸，路出武陵溪。\n江月随人影，山花趁马蹄。\n离魂将别梦，先已到关西。",
        "dynasty": "唐",
        "collection_info": null
    },
    {
        "title": "送青龙一公",
        "author": "张谓",
        "content": "事佛轻金印，勤王度玉关。\n不知从树下，还肯到人间。\n楚水青莲净，吴门白日闲。\n圣朝须助理，绝莫爱东山。",
        "dynasty": "唐",
        "collection_info": null
    },
    {
        "title": "送韦侍御赴上都",
        "author": "张谓",
        "content": "天朝辟书下，风宪取才难。\n更谒麒麟殿，重簪獬豸冠。\n月明湘水夜，霜重桂林寒。\n别后头堪白，时时镜裏看。",
        "dynasty": "唐",
        "collection_info": null
    },
    {
        "title": "饯田尚书还兖州",
        "author": "张谓",
        "content": "忠义三朝许，威名四海闻。\n更乘归鲁诏，犹忆破胡勋。\n别路逢霜雨，行营对雪云。\n明朝郭门外，长揖大将军。",
        "dynasty": "唐",
        "collection_info": null
    },
    {
        "title": "送杜侍御赴上都",
        "author": "张谓",
        "content": "避马台中贵，登车岭外遥。\n还因贡赋礼，来谒大明朝。\n地入商山路，乡连渭水桥。\n承恩返南越，尊酒重相邀。",
        "dynasty": "唐",
        "collection_info": null
    },
    {
        "title": "道林寺送莫侍御",
        "author": "张谓",
        "content": "何处堪留客，香林隔翠微。\n薜萝通驿骑，山竹挂朝衣。\n霜引台乌集，风惊塔鴈飞。\n饮茶胜饮酒，聊以送将归。",
        "dynasty": "唐",
        "collection_info": null
    },
    {
        "title": "别睢阳故人",
        "author": "张谓",
        "content": "少小客游梁，依然似故乡。\n城池经战阵，人物恨存亡。\n夏雨桑条绿，秋风麦穗黄。\n有书无寄处，相送一霑裳。",
        "dynasty": "唐",
        "collection_info": null
    },
    {
        "title": "郡南亭子宴",
        "author": "张谓",
        "content": "亭子春城外，朱门向绿林。\n柳枝经雨重，松色带烟深。\n漉酒迎山客，穿池集水禽。\n白云常在眼，聊足慰人心。",
        "dynasty": "唐",
        "collection_info": null
    },
    {
        "title": "早春陪崔中丞浣花溪宴得暄字",
        "author": "张谓",
        "content": "旌节临溪口，寒郊斗觉暄。\n红亭移酒席，画鹢逗江村。\n云带歌声扬，风飘舞袖翻。\n花间催秉烛，川上欲黄昏。",
        "dynasty": "唐",
        "collection_info": null
    },
    {
        "title": "讌郑伯玙宅",
        "author": "张谓",
        "content": "正月风光好，逢君上客稀。\n晓风催鸟啭，春雪带花飞。\n堂上吹金管，庭前试舞衣。\n俸钱供酒债，行子未须归。",
        "dynasty": "唐",
        "collection_info": null
    },
    {
        "title": "夜同宴用人字",
        "author": "张谓",
        "content": "北斗回新岁，东园值早春。\n竹风能醒酒，花月解留人。\n邑宰陶元亮，山家郑子真。\n平生颇同道，相见日相亲。",
        "dynasty": "唐",
        "collection_info": null
    },
    {
        "title": "过从弟制疑官舍竹斋",
        "author": "张谓",
        "content": "羡尔方为吏，衡门独[晏]如。\n野猨偷纸笔，山鸟污图书。\n竹裏藏公事，花间隐使车。\n不妨垂钓坐，时脍小江鱼。",
        "dynasty": "唐",
        "collection_info": null
    },
    {
        "title": "扬州雨中张十七宅观妓",
        "author": "张谓",
        "content": "夜色带寒烟，灯花拂更然。\n残妆添石黛，艳舞落金钿。\n掩笑须欹扇，迎歌乍动弦。\n不知巫峡雨，何事海西边。",
        "dynasty": "唐",
        "collection_info": null
    },
    {
        "title": "登金陵临江驿楼",
        "author": "张谓",
        "content": "古戍依重险，高楼见五梁。\n山根盘驿道，河水浸城墙。\n庭树巢鹦鹉，园花隐麝香。\n忽然江浦上，忆作捕鱼郎。",
        "dynasty": "唐",
        "collection_info": null
    },
    {
        "title": "同王征君湘中有怀",
        "author": "张谓",
        "content": "八月洞庭秋，潇湘水北流。\n还家万里梦，为客五更愁。\n不用开书帙，偏宜上酒楼。\n故人京洛满，何日復同游。",
        "dynasty": "唐",
        "collection_info": null
    },
    {
        "title": "官舍早梅",
        "author": "张谓",
        "content": "阶下双梅树，春来画不成。\n晚时花未落，阴处叶难生。\n摘子防人到，攀枝畏鸟惊。\n风光先占得，桃李莫相轻。",
        "dynasty": "唐",
        "collection_info": null
    },
    {
        "title": "玉清公主挽歌",
        "author": "张谓",
        "content": "学凤年犹小，乘龙日尚赊。\n初封千户邑，忽驾五云车。\n地接金人岸，山通玉女家。\n秋风何太早，吹落禁园花。",
        "dynasty": "唐",
        "collection_info": null
    },
    {
        "title": "别韦郎中",
        "author": "张谓",
        "content": "星轺计日赴岷峨，云树连天阻笑歌。\n南入洞庭随鴈去，西过巫峡听猨多。\n峥嵘洲上飞黄蝶，滟滪堆边起白波。\n不醉郎中桑落酒，教人无奈别离何。",
        "dynasty": "唐",
        "collection_info": null
    },
    {
        "title": "送皇甫龄宰交河",
        "author": "张谓",
        "content": "将军帐下来从客，小邑弹琴不易逢。\n楼上胡笳传别怨，尊中腊酒为谁浓。\n行人醉出双门道，少妇愁看七里烽。\n今日相如轻武骑，多应朝暮客临卭。",
        "dynasty": "唐",
        "collection_info": null
    },
    {
        "title": "杜侍御送贡物戏赠",
        "author": "张谓",
        "content": "铜柱朱崖道路难，伏波横海旧登坛。\n越人自贡珊瑚树，汉使何劳獬豸冠。\n疲马山中愁日晚，孤舟江上畏春寒。\n由来此货称难得，多恐君王不忍看。",
        "dynasty": "唐",
        "collection_info": null
    },
    {
        "title": "春园家宴",
        "author": "张谓",
        "content": "南园春色正相宜，大妇同行少妇随。\n竹裏登楼人不见，花间觅路鸟先知。\n樱桃解结垂檐子，杨柳能低入户枝。\n山简醉来歌一曲，参差笑杀郢中儿。",
        "dynasty": "唐",
        "collection_info": null
    },
    {
        "title": "西亭子言怀",
        "author": "张谓",
        "content": "数丛芳草在堂阴，几处闲花映竹林。\n攀树玄猨呼郡吏，傍溪白鸟应家禽。\n青山看景知高下，流水闻声觉浅深。\n官属不令拘礼数，时时缓步一相寻。",
        "dynasty": "唐",
        "collection_info": null
    },
    {
        "title": "辰阳即事",
        "author": "张谓",
        "content": "青枫落叶正堪悲，黄菊残花欲待谁。\n水近偏逢寒气早，山深常见日光迟。\n愁中卜命看周易，病裏招魂读楚词。\n自恨不如湘浦鴈，春来即是北归时。",
        "dynasty": "唐",
        "collection_info": null
    },
    {
        "title": "送僧",
        "author": "张谓",
        "content": "童子学修道，诵经求出家。\n手持贝多叶，心念优昙花。\n得度北州近，随缘东路赊。\n一身求清净，百毳纳袈裟。\n钟岭更飞锡，炉峰期结跏。\n深心大海水，广愿恆河沙。\n此去不堪别，彼行安可涯。\n殷勤结香火，来世上牛车。",
        "dynasty": "唐",
        "collection_info": null
    },
    {
        "title": "同诸公游云公禅寺",
        "author": "张谓",
        "content": "共许寻鸡足，谁能惜马蹄。\n长空净云雨，斜日半虹霓。\n檐下千峰转，窗前万木低。\n看花寻径远，听鸟入林迷。\n地与喧闻隔，人将物我齐。\n不知樵客意，何事武陵溪。",
        "dynasty": "唐",
        "collection_info": null
    },
    {
        "title": "哭护国上人",
        "author": "张谓",
        "content": "昔喜三身净，今悲万劫长。\n不应归北斗，应是向西方。\n舍利众生得，袈裟弟子将。\n鼠行残药椀，虫网旧绳床。\n别起千花塔，空留一草堂。\n支公何处在，神理竟茫茫。",
        "dynasty": "唐",
        "collection_info": null
    },
    {
        "title": "送卢举使河源",
        "author": "张谓",
        "content": "故人行役向边州，匹马今朝不少留。\n长路关山何日尽，满堂丝竹为君愁。",
        "dynasty": "唐",
        "collection_info": null
    },
    {
        "title": "题长安壁主人",
        "author": "张谓",
        "content": "世人结交须黄金，黄金不多交不深。\n纵令然诺暂相许，终是悠悠行路心。",
        "dynasty": "唐",
        "collection_info": null
    },
    {
        "title": "长安失火后戏题莲花寺",
        "author": "张谓",
        "content": "金园宝剎半长沙，烧劫旁延一万家。\n楼殿纵随烟焰去，火中何处出莲花。",
        "dynasty": "唐",
        "collection_info": null
    },
    {
        "title": "早梅",
        "author": "张谓",
        "content": "一树寒梅白玉条，逈临林村傍溪桥。\n不知近水花先发，疑是经春雪未销。",
        "dynasty": "唐",
        "collection_info": null
    },
    {
        "title": "赠赵使君美人",
        "author": "张谓",
        "content": "红粉青蛾映楚云，桃花马上石榴裙。\n罗敷独向东方去，漫学他家作使君。",
        "dynasty": "唐",
        "collection_info": null
    },
    {
        "title": "句",
        "author": "张谓",
        "content": "[稽]山贺老麤知名，吴郡张颠曾不易。\n奔蛇走虺势入坐，骤雨旋风声满堂。",
        "dynasty": "唐",
        "collection_info": null
    },
    {
        "title": "北庭西郊候封大夫受降回军献上",
        "author": "岑参",
        "content": "胡地苜蓿美，轮台征马肥。\n大夫讨匈奴，前月西出师。\n甲兵未得战，降虏来如归。\n橐駞何连连，穹帐亦纍纍。\n阴山烽火灭，劒水羽书稀。\n却笑霍嫖姚，区区徒尔为。\n西郊候中军，平沙悬落晖。\n驿马从西来，双节夹路驰。\n喜鹊捧金印，蛟龙盘画旗。\n如公未四十，富贵能及时。\n直上排青云，傍看疾若飞。\n前年斩楼兰，去岁平月支。\n天子日殊宠，朝廷方见推。\n何幸一书生，忽蒙国士知。\n侧身佐戎幕，敛袵事边陲。\n自逐定远侯，亦着短后衣。\n近来能走马，不弱幷州儿。",
        "dynasty": "唐",
        "collection_info": null
    },
    {
        "title": "初至西虢官舍南池呈左右省及南宫诸故人",
        "author": "岑参",
        "content": "黜官自西掖，待罪临下阳。\n空积犬马恋，岂思鹓鹭行。\n素多江湖意，偶佐山水乡。\n满院池月静，捲帘溪雨凉。\n轩窓竹翠湿，案牍荷花香。\n白鸟上衣桁，青苔生笔床。\n数公不可见，一别尽相忘。\n敢恨青琐客，无情华省郎。\n早年迷进退，晚节悟行藏。\n他日能相访，嵩南旧草堂。",
        "dynasty": "唐",
        "collection_info": null
    },
    {
        "title": "过梁州奉赠张尚书大夫公",
        "author": "岑参",
        "content": "汉中二良将，今昔各一时。\n韩信此登坛，尚书復来斯。\n手把铜虎符，身总丈人师。\n错落北斗星，照耀黑水湄。\n英雄若神授，大材济时危。\n顷岁遇雷云，精神感灵祇。\n勋业振青史，恩德继鸿私。\n羌虏昔未平，华阳积僵尸。\n人烟绝墟落，鬼火依城池。\n巴汉空水流，襃斜惟鸟飞。\n自公布德政，此地生光辉。\n百堵创里闾，千家恤惸嫠。\n层城重鼓角，甲士如熊罴。\n坐啸风自调，行春雨仍随。\n芃芃麦苗长，蔼蔼桑叶肥。\n浮客相与来，羣盗不敢窥。\n何幸承嘉惠，小年即相知。\n富贵情易疎，相逢心不移。\n置酒宴高馆，娇歌杂青丝。\n锦席绣拂庐，玉盘金屈巵。\n春景透高戟，江云篲长麾。\n枥马嘶柳阴，美人映花枝。\n门传大夫印，世拥上将旗。\n承家令名扬，许国苦节施。\n戎幕宁久驻，台阶不应迟。\n别有弹冠士，希君无见遗。",
        "dynasty": "唐",
        "collection_info": null
    },
    {
        "title": "登北庭北楼呈幕中诸公",
        "author": "岑参",
        "content": "尝读西域传，汉家得轮台。\n古塞千年空，阴山独崔嵬。\n二庭近西海，六月秋风来。\n日暮上北楼，杀气凝不开。\n大荒无鸟飞，但见白龙塠。\n旧国眇天末，归心日悠哉。\n上将新破胡，西郊绝烟埃。\n边城寂无事，抚劒空徘徊。\n幸得趋幕中，託身厕羣才。\n早知安边计，未尽平生怀。",
        "dynasty": "唐",
        "collection_info": null
    },
    {
        "title": "初过陇山途中呈宇文判官",
        "author": "岑参",
        "content": "一驿过一驿，驿骑如星流。\n平明发咸阳，暮及陇山头。\n陇水不可听，呜咽令人愁。\n沙尘扑马汗，雾露凝貂裘。\n西来谁家子，自道新封侯。\n前月发安西，路上无停留。\n都护犹未到，来时在西州。\n十日过沙碛，终朝风不休。\n马走碎石中，四蹄皆血流。\n万里奉王事，一身无所求。\n也知塞垣苦，岂为妻子谋。\n山口月欲出，先照关城楼。\n溪流与松风，静夜相飕飗。\n别家赖归梦，山塞多离忧。\n与子且携手，不愁前路修。",
        "dynasty": "唐",
        "collection_info": null
    },
    {
        "title": "陪狄员外早秋登府西楼因呈院中诸公",
        "author": "岑参",
        "content": "常爱张仪楼，西山正相当。\n千峰带积雪，百里临城墙。\n烟氛扫晴空，草树映朝光。\n车马隘百井，里闬盘二江。\n亚相自登坛，时危安此方。\n威声振蛮貊，惠化钟华阳。\n旌节罗广庭，戈铤凛秋霜。\n阶下貔虎士，幕中鹓鹭行。\n今我忽登临，顾恩不望乡。\n知己犹未报，鬓毛飒已苍。\n时命难自知，功业岂暂忘。\n蝉鸣秋城夕，鸟去江天长。\n兵马休战争，风尘尚苍茫。\n谁当共携手，赖有冬官郎。",
        "dynasty": "唐",
        "collection_info": null
    },
    {
        "title": "冬夜宿仙游寺南凉堂呈谦道人",
        "author": "岑参",
        "content": "太乙连太白，两山知几重。\n路盘石门窄，匹马行才通。\n日西倒山寺，林下逢支公。\n昨夜山北时，星星闻此钟。\n秦女去已久，仙台在中峰。\n箫声不可闻，此地留遗踪。\n石潭积黛色，每岁投金龙。\n乱流争迅湍，喷薄如雷风。\n夜来闻清磬，月出苍山空。\n空山满清光，水树相玲珑。\n迴廊映密竹，秋殿隐深松。\n灯影落前溪，夜宿水声中。\n爱兹林峦好，结宇向溪东。\n相识唯山僧，邻家一钓翁。\n林晚栗初拆，枝寒梨已红。\n物幽兴易惬，事胜趣弥浓。\n愿谢区中缘，永依金人宫。\n寄报乘辇客，簪裾尔何容。",
        "dynasty": "唐",
        "collection_info": null
    },
    {
        "title": "潼关镇国军句覆使院早春寄王同州",
        "author": "岑参",
        "content": "胡寇尚未尽，大军镇关门。\n旌旗遍草木，兵马如云屯。\n圣朝正用武，诸将皆承恩。\n不见征战功，但闻歌吹喧。\n儒生有长策，闭口不敢言。\n昨从关东来，思与故人论。\n何为廊庙器，至今居外藩。\n黄霸宁淹留，苍生望腾鶱。\n卷帘见西岳，仙掌明朝暾。\n昨夜闻春风，戴胜过后园。\n各自限官守，何由叙凉温。\n离忧不可忘，襟背思树萱。",
        "dynasty": "唐",
        "collection_info": null
    },
    {
        "title": "青山峡口泊舟怀狄侍御",
        "author": "岑参",
        "content": "峡口秋水壮，沙边且停桡。\n奔涛振石壁，峰势如动摇。\n九月芦花新，弥令客心焦。\n谁念在江岛，故人满天朝。\n无处豁心胸，忧来醉能销。\n往来巴山道，三见秋草雕。\n狄生新相知，才调凌云霄。\n赋诗析造化，入幕生风飙。\n把笔判甲兵，战士不敢骄。\n皆云梁公后，遇鼎还能调。\n离别倏经时，音尘殊寂寥。\n何当见夫子，不叹乡关遥。",
        "dynasty": "唐",
        "collection_info": null
    },
    {
        "title": "寄青城龙溪奂道人",
        "author": "岑参",
        "content": "五岳之丈人，西望青瞢瞢。\n云开露崖峤，百里见石棱。\n龙溪盘中峰，上有莲华僧。\n绝顶小兰若，四时岚气凝。\n身同云虚无，心与溪清澄。\n诵戒龙每听，赋诗人则称。\n杉风吹袈裟，石壁悬孤灯。\n久欲谢微禄，誓将归大乘。\n愿闻开士说，庶以心相应。",
        "dynasty": "唐",
        "collection_info": null
    },
    {
        "title": "梁州对雨怀曲二秀才便呈曲大判官时疾赠余新诗",
        "author": "岑参",
        "content": "江上云气黑，𡷛山昨夜雷。\n水恶平明飞，雨从嶓冢来。\n蒙蒙随风过，萧飒鸣庭槐。\n隔帘湿衣巾，当暑凉幽斋。\n曲生住相近，言语阻且乖。\n卧疾不见人，午时门始开。\n终日看本草，药苗满前阶。\n兄弟早有名，甲科皆秀才。\n二人事慈母，不弱古老莱。\n昨叹携手迟，未尽平生怀。\n爱君有佳句，一日吟几迴。",
        "dynasty": "唐",
        "collection_info": null
    },
    {
        "title": "潼关使院怀王七季友",
        "author": "岑参",
        "content": "王生今才子，时辈咸所仰。\n何当见颜色，终日劳梦想。\n驱车到关下，欲往阻河广。\n满日徒春华，思君罢心赏。\n开门见太华，朝日映高掌。\n忽觉莲花峰，别来更如长。\n无心顾微禄，有意在独往。\n不负林中期，终当出尘网。",
        "dynasty": "唐",
        "collection_info": null
    },
    {
        "title": "至大梁却寄匡城主人",
        "author": "岑参",
        "content": "一从弃鱼钓，十载干明王。\n无由谒天阶，却欲归沧浪。\n仲秋至东郡，遂见天雨霜。\n昨日梦故山，蕙草色已黄。\n平明辞铁丘，薄暮游大梁。\n仲秋萧条景，拔刺飞鹅鸧。\n四郊阴气闭，万里无晶光。\n长风吹白茅，野火烧枯桑。\n故人南燕吏，籍籍名更香。\n聊以玉壶赠，置之君子堂。",
        "dynasty": "唐",
        "collection_info": null
    },
    {
        "title": "宿华阴东郭客舍忆阎防",
        "author": "岑参",
        "content": "次舍山郭近，解鞍鸣钟时。\n主人炊新粒，行子充夜饥。\n关月生首阳，照见华阴祠。\n苍茫秋山晦，萧瑟寒松悲。\n久从园庐别，遂与朋知辞。\n旧壑兰杜晚，归轩今已迟。",
        "dynasty": "唐",
        "collection_info": null
    },
    {
        "title": "宿东溪王屋李隐者",
        "author": "岑参",
        "content": "山店不凿井，百家同一泉。\n晚来南村黑，雨色和人烟。\n霜畦吐寒菜，沙鴈噪河田。\n隐者不可见，天坛飞鸟边。",
        "dynasty": "唐",
        "collection_info": null
    },
    {
        "title": "郊行寄杜位",
        "author": "岑参",
        "content": "崷崪空城烟，凄清寒山景。\n秋风引归梦，昨夜到汝颍。\n近寺闻钟声，映陂见树影。\n所思何由见，东北徒引领。",
        "dynasty": "唐",
        "collection_info": null
    },
    {
        "title": "怀叶县关操姚旷韩涉李叔齐",
        "author": "岑参",
        "content": "数子皆故人，一时吏宛叶。\n经年总不见，书札徒满箧。\n斜日半空庭，旋风走梨叶。\n去君千里地，言笑何时接。",
        "dynasty": "唐",
        "collection_info": null
    },
    {
        "title": "西蜀旅舍春叹寄朝中故人呈狄评事",
        "author": "岑参",
        "content": "春与人相乖，柳青头转白。\n生平未得意，览镜私自惜。\n四海犹未安，一身无所适。\n自从兵戈动，遂觉天地窄。\n功业悲后时，光阴叹虚掷。\n却为文章累，幸有开济策。\n何负当途人，无心矜窘厄。\n回瞻后来者，皆欲肆轥轹。\n起草思南宫，寄言忆西掖。\n时危任舒卷，身退知损益。\n穷巷草转深，闲门日将夕。\n桥西暮雨黑，篱外春江碧。\n昨者初识君，相看俱是客。\n声华同道术，世业通往昔。\n早须归天阶，不得安孔席。\n吾先税归鞅，旧国如咫尺。",
        "dynasty": "唐",
        "collection_info": null
    },
    {
        "title": "太白东溪张老舍即事寄舍弟侄等",
        "author": "岑参",
        "content": "渭上秋雨过，北风何骚骚。\n天晴诸山出，太白峰最高。\n主人东溪老，两耳生长毫。\n远近知百岁，子孙皆二毛。\n中庭井兰上，一架狝猴桃。\n石泉饭香粳，酒瓮开新槽。\n爱兹田中趣，始悟世上劳。\n我行有胜事，书此寄尔曹。",
        "dynasty": "唐",
        "collection_info": null
    },
    {
        "title": "上嘉州青衣山中峰题惠净上人幽居寄兵部杨郎中",
        "author": "岑参",
        "content": "青衣谁开凿，独在水中央。\n浮舟一跻攀，侧径缘穹苍。\n绝顶诣老僧，豁然登上方。\n诸岭一何小，三江奔茫茫。\n兰若向西开，峨眉正相当。\n猿鸟乐钟磬，松萝泛天香。\n江云入袈裟，山月吐绳床。\n早知清净理，久乃机心忘。\n尚以名宦拘，聿来夷獠乡。\n吾友不可见，郁为尚书郎。\n早岁爱丹经，留心向青囊。\n渺渺云智远，幽幽海怀长。\n胜赏欲与俱，引领遥相望。\n为政媿无术，分忧幸时康。\n君子满天朝，老夫忆沧浪。\n况值庐山远，抽簪归法王。",
        "dynasty": "唐",
        "collection_info": null
    },
    {
        "title": "入劒门作寄杜杨二郎中时二公并为杜元帅判官",
        "author": "岑参",
        "content": "不知造化初，此山谁开坼。\n双崖倚天立，万仞从地劈。\n云飞不到顶，鸟去难过壁。\n速驾畏岩倾，单行愁路窄。\n平明地仍黑，停午日暂赤。\n凛凛三伏寒，巉巉五丁迹。\n与时忽开闭，作固或顺逆。\n磅礴跨岷峨，巍蟠限蛮貊。\n星当觜参分，地处西南僻。\n陡觉烟景殊，杳将华夏隔。\n刘氏昔颠覆，公孙曾败绩。\n始知德不修，恃此险何益。\n相公总师旅，远近罢金革。\n杜母来何迟，蜀人应更惜。\n暂回丹青虑，少用开济策。\n二友华省郎，俱为幕中客。\n良筹佐戎律，精理皆硕画。\n高文出诗骚，奥学穷讨赜。\n圣朝无外户，寰宇被德泽。\n四海今一家，徒然劒门石。",
        "dynasty": "唐",
        "collection_info": null
    },
    {
        "title": "巩北秋兴寄崔明允",
        "author": "岑参",
        "content": "白露披梧桐，玄蝉昼夜号。\n秋风万里动，日暮黄云高。\n君子佐休明，小人事蓬蒿。\n所适在鱼鸟，焉能徇锥刀。\n孤舟向广武，一鸟归成皋。\n胜概日相与，思君心郁陶。",
        "dynasty": "唐",
        "collection_info": null
    },
    {
        "title": "春遇南使贻赵知音",
        "author": "岑参",
        "content": "端居春心醉，襟背思树萱。\n美人在南州，为尔歌北门。\n北风吹烟物，戴胜鸣中园。\n枯杨长新条，芳草滋旧根。\n网丝结宝琴，尘埃被空樽。\n适遇江海信，聊与南客论。",
        "dynasty": "唐",
        "collection_info": null
    },
    {
        "title": "冀州客舍酒酣贻王绮寄题南楼",
        "author": "岑参",
        "content": "夫子傲常调，诏书下征求。\n知君欲谒帝，秣马趋西周。\n逸足何骎骎，美声实风流。\n学富赡清词，下笔不能休。\n君家一何盛，赫奕难为俦。\n伯父四五人，同时为诸侯。\n忆昨始相值，值君客贝丘。\n相看復乘兴，携手到冀州。\n前日在南县，与君上北楼。\n野旷不见山，白日落草头。\n客舍梨花繁，深花隐鸣鸠。\n南邻新酒熟，有女弹箜篌。\n醉后或狂歌，酒醒满离忧。\n主人不相识，此地难淹留。\n吾庐终南下，堪与王孙游。\n何当肯相寻，澧上一孤舟。",
        "dynasty": "唐",
        "collection_info": null
    },
    {
        "title": "终南云际精舍寻法澄上人不遇归高冠东潭石淙望秦岭微雨作贻友人",
        "author": "岑参",
        "content": "昨夜云际宿，旦从西峰回。\n不见林中僧，微雨潭上来。\n诸峰皆青翠，秦岭独不开。\n石鼓有时鸣，秦王安在哉。\n东南云开处，突兀狝猴台。\n崖口悬瀑流，半空白皑皑。\n喷壁四时雨，傍村终日雷。\n北瞻长安道，日夕生尘埃。\n若访张仲蔚，衡门满蒿莱。",
        "dynasty": "唐",
        "collection_info": null
    },
    {
        "title": "敬酬杜华淇上见赠兼呈熊曜",
        "author": "岑参",
        "content": "杜侯实才子，盛名不可及。\n祗曾效一官，今已年四十。\n是君同时者，已有尚书郎。\n怜君独未遇，淹泊在他乡。\n我从京师来，到此喜相见。\n共论穷途事，不觉泪满面。\n忆昨癸未岁，吾兄自江东。\n得君江湖诗，骨气凌谢公。\n熊生尉淇上，开馆常待客。\n喜我二人来，欢笑朝復夕。\n县楼压春岸，戴胜鸣花枝。\n吾徒在舟中，纵酒兼弹棊。\n三月犹未还，寒愁满春草。\n赖蒙瑶华赠，讽咏慰怀抱。",
        "dynasty": "唐",
        "collection_info": null
    },
    {
        "title": "酬成少尹骆谷行见呈",
        "author": "岑参",
        "content": "闻君行路难，惆怅临长衢。\n岂不惮险艰，王程剩相拘。\n忆昨蓬莱宫，新授刺史符。\n明主仍赐衣，价直千万余。\n何幸承命日，得与夫子俱。\n携手出华省，连镳赴长途。\n五马当路嘶，按节投蜀都。\n千崖信萦折，一径何盘纡。\n层冰滑征轮，密竹碍隼旟。\n深林迷昏旦，栈道凌空虚。\n飞雪缩马毛，烈风擘我肤。\n峰攒望天小，亭午见日初。\n夜宿月近人，朝行云满车。\n泉浇石罅坼，火入松心枯。\n亚尹同心者，风流贤大夫。\n荣禄上及亲，之官随板舆。\n高价振台阁，清词出应徐。\n成都春酒香，且用俸钱沽。\n浮名何足道，海上堪乘桴。",
        "dynasty": "唐",
        "collection_info": null
    },
    {
        "title": "虢中酬陕西甄判官见赠",
        "author": "岑参",
        "content": "微才弃散地，拙宦惭清时。\n白髮徒自负，青云难可期。\n胡尘暗东洛，亚相方出师。\n分陕振鼓鼙，二崤满旌旗。\n夫子廊庙器，迥然青冥姿。\n阃外佐戎律，幕中吐兵奇。\n前者驿使来，忽枉行军诗。\n昼吟庭花落，夜讽山月移。\n昔君隐苏门，浪迹不可羁。\n诏书自征用，令誉天下知。\n别来春草长，东望转相思。\n寂寞山城暮，空闻画角悲。",
        "dynasty": "唐",
        "collection_info": null
    },
    {
        "title": "送许子擢第归江宁拜亲因寄王大昌龄",
        "author": "岑参",
        "content": "建业控京口，金陵款沧溟。\n君家临秦淮，傍对石头城。\n十年自勤学，一鼓游上京。\n青春登甲科，动地闻香名。\n解榻皆五侯，结交尽羣英。\n六月槐花飞，忽思莼菜羹。\n跨马出国门，丹阳返柴荆。\n楚云引归帆，淮水浮客程。\n到家拜亲时，入门有光荣。\n乡人尽来贺，置酒相邀迎。\n闲眺北顾楼，醉眠湖上亭。\n月从海门出，照见茅山青。\n昔为帝王州，今幸天地平。\n五朝变人世，千载空江声。\n玄元告灵符，丹洞获其铭。\n皇帝受玉册，羣臣罗天庭。\n喜气薄太阳，祥光彻窅冥。\n奔走朝万国，崩腾集百灵。\n王兄尚谪宦，屡见秋云生。\n孤城带后湖，心与湖水清。\n一县无诤辞，有时开道经。\n黄鹤垂两翅，徘徊但悲鸣。\n相思不可见，空望牛女星。",
        "dynasty": "唐",
        "collection_info": null
    },
    {
        "title": "武威送刘单判官赴安西行营便呈高开府",
        "author": "岑参",
        "content": "热海亘铁门，火山赫金方。\n白草磨天涯，湖沙奔茫茫。\n夫子佐戎幕，其锋利如霜。\n中岁学兵符，不能守文章。\n功业须及时，立身有行藏。\n男儿感忠义，万里忘越乡。\n孟夏边候迟，胡国草木长。\n马疾过飞鸟，天穷超夕阳。\n都护新出师，五月发军装。\n甲兵二百万，错落黄金光。\n扬旗拂昆崙，伐鼓震蒲昌。\n太白引官军，天威临大荒。\n西望云似蛇，戎夷知丧亡。\n浑驱大宛马，繫取楼兰王。\n曾到交河城，风土断人肠。\n寒驿远如点，边烽互相望。\n赤亭多飃风，鼓怒不可当。\n有时无人行，沙石乱飘扬。\n夜静天萧条，鬼哭夹道傍。\n地上多髑髅，皆是古战场。\n置酒高馆夕，边城月苍苍。\n军中宰肥牛，堂上罗羽觞。\n红泪金烛盘，娇歌艳新妆。\n望君仰青冥，短翮难可翔。\n苍然西郊道，握手何慨慷。",
        "dynasty": "唐",
        "collection_info": null
    },
    {
        "title": "送王大昌龄赴江宁",
        "author": "岑参",
        "content": "对酒寂不语，怅然悲送君。\n明时未得用，白首徒攻文。\n泽国从一官，沧波几千里。\n羣公满天阙，独去过淮水。\n旧家富春渚，尝忆卧江楼。\n自闻君欲行，频望南徐州。\n穷巷独闭门，寒灯静深屋。\n北风吹微雪，抱被肯同宿。\n君行到京口，正是桃花时。\n舟中饶孤兴，湖上多新诗。\n潜虬且深蟠，黄鹄举未晚。\n惜君青云器，努力加餐饭。",
        "dynasty": "唐",
        "collection_info": null
    },
    {
        "title": "送祈乐归河东",
        "author": "岑参",
        "content": "祁乐后来秀，挺身出河东。\n往年诣骊山，献赋温泉宫。\n天子不召见，挥鞭遂从戎。\n前月还长安，囊中金已空。\n有时忽乘兴，画出江上峰。\n床头苍梧云，帘下天台松。\n忽如高堂上，飒飒生清风。\n五月火云屯，气烧天地红。\n鸟且不敢飞，子行如转蓬。\n少华与首阳，隔河势争雄。\n新月河上出，清光满关中。\n置酒灞亭别，高歌披心胸。\n君到故山时，为谢五老翁。",
        "dynasty": "唐",
        "collection_info": null
    },
    {
        "title": "北庭贻宗学士道别",
        "author": "岑参",
        "content": "万事不可料，叹君在军中。\n读书破万卷，何事来从戎。\n曾逐李轻车，西征出太蒙。\n荷戈月窟外，擐甲昆崙东。\n两度皆破胡，朝廷轻战功。\n十年祗一命，万里如飘蓬。\n容鬓老胡尘，衣裘脆边风。\n忽来轮台下，相见披心胸。\n饮酒对春草，弹棊闻夜钟。\n今且还龟兹，臂上悬角弓。\n平沙向旅馆，匹马随飞鸿。\n孤城倚大碛，海气迎边空。\n四月犹自寒，天山雪蒙蒙。\n君有贤主将，何谓泣途穷。\n时来整六翮，一举凌苍穹。",
        "dynasty": "唐",
        "collection_info": null
    },
    {
        "title": "送许拾遗恩归江宁拜亲",
        "author": "岑参",
        "content": "诏书下青琐，驷马还吴洲。\n束帛仍赐衣，恩波涨沧流。\n微禄将及亲，向家非远游。\n看君五斗米，不谢万户侯。\n适出西掖垣，如到南徐州。\n归心望海日，乡梦登江楼。\n大江盘金陵，诸山横石头。\n枫树隐茅屋，橘林繫渔舟。\n种药疏故畦，钓鱼垂旧鈎。\n对月京口夕，观涛海门秋。\n天子怜谏官，论事不可休。\n早来丹墀下，高驾无淹留。",
        "dynasty": "唐",
        "collection_info": null
    },
    {
        "title": "虢州郡斋南池幽兴因与阎二侍御道别",
        "author": "岑参",
        "content": "池色净天碧，水凉雨凄凄。\n快风从东南，荷叶翻向西。\n性本爱鱼鸟，未能返岩溪。\n中岁徇微官，遂令心赏睽。\n及兹佐山郡，不异寻幽栖。\n小吏趋竹径，讼庭侵药畦。\n胡尘暗河洛，二陕震鼓鼙。\n故人佐戎轩，逸翮凌云霓。\n行军在函谷，两度闻莺啼。\n相看红旗下，饮酒白日低。\n闻君欲朝天，驷马临道嘶。\n仰望浮与沈，忽如云与泥。\n夜眠驿楼月，晓发关城鸡。\n惆怅西郊暮，乡书对君题。",
        "dynasty": "唐",
        "collection_info": null
    },
    {
        "title": "青龙招提归一上人远游吴楚别诗",
        "author": "岑参",
        "content": "久交应真侣，最叹青龙僧。\n弃官向二年，削髮归一乘。\n了然莹心身，洁念乐空寂。\n名香泛牕户，幽磬清晓夕。\n往年仗一劒，由是佐二庭。\n于焉久从戎，兼復解论兵。\n世人犹未知，天子愿相见。\n朝从青莲宇，暮入白虎殿。\n宫女擎锡杖，御筵出香炉。\n说法开藏经，论边穷阵图。\n忘机厌尘喧，浪迹向江海。\n思师石可访，惠远峰犹在。\n今旦飞锡去，何时持钵还。\n湖烟冷吴门，淮月衔楚山。\n一身如浮云，万里过江水。\n相思眇天末，南望无穷已。",
        "dynasty": "唐",
        "collection_info": null
    },
    {
        "title": "送李翥游江外",
        "author": "岑参",
        "content": "相识应十载，见君只一官。\n家贫禄尚薄，霜降衣仍单。\n惆怅秋草死，萧条芳岁阑。\n且寻沧洲路，遥指吴云端。\n匹马关塞远，孤舟江海宽。\n夜眠楚烟湿，晓饭湖山寒。\n砧净红鲙落，袖香朱橘团。\n帆前见禹庙，枕底闻严滩。\n便获赏心趣，岂歌行路难。\n青门须醉别，少为解征鞍。",
        "dynasty": "唐",
        "collection_info": null
    },
    {
        "title": "送王着作赴淮西幕府",
        "author": "岑参",
        "content": "燕子与百劳，一西復一东。\n天空信寥廓，翔集何时同。\n知己怅难遇，良朋非易逢。\n怜君心相亲，与我家又通。\n言笑日无度，书札凡几封。\n湛湛万顷陂，森森千丈松。\n不知有机巧，无事干心胸。\n满堂皆酒徒，岂復羡王公。\n早年抱将略，累岁依幕中。\n昨者从淮西，归来奏边功。\n承恩长乐殿，醉出明光宫。\n逆旅悲寒蝉，客梦惊飞鸿。\n发家见春草，却去闻秋风。\n月色冷楚城，淮光透霜空。\n各自务功业，当须激深衷。\n别后能相思，何嗟山水重。",
        "dynasty": "唐",
        "collection_info": null
    },
    {
        "title": "送张秘书充刘相公通汴河判官便赴江外觐省",
        "author": "岑参",
        "content": "前年见君时，见君正泥蟠。\n去年见君处，见君已风[抟]。\n朝趋赤墀前，高视青云端。\n新登麒麟阁，适脱獬豸冠。\n刘公领舟楫，汴水扬波澜。\n万里江海通，九州天地宽。\n昨夜动使星，今旦送征鞍。\n老亲在吴郡，令弟双同官。\n鲈鲙剩堪忆，莼羹殊可餐。\n既参幕中画，復展膝下欢。\n因送故人行，试歌行路难。\n何处路最难，最难在长安。\n长安多权贵，珂佩声珊珊。\n儒生直如弦，权贵不须干。\n斗酒取一醉，孤琴为君弹。\n临岐欲有赠，持以握中兰。",
        "dynasty": "唐",
        "collection_info": null
    },
    {
        "title": "冬宵家会饯李郎司兵赴同州",
        "author": "岑参",
        "content": "急管杂青丝，玉瓶金屈巵。\n寒天高堂夜，扑地飞雪时。\n贺君关西掾，新绶腰下垂。\n白面皇家郎，逸翮青云姿。\n明旦之官去，他辰良会稀。\n惜别冬夜短，务欢杯行迟。\n季女犹自小，老夫未令归。\n且看匹马行，不得鸣凤飞。\n昔岁到冯翊，人烟接京师。\n曾上月楼头，遥见西岳祠。\n沙苑逼官舍，莲峰压城池。\n多暇或自公，读书復弹棊。\n州县信徒劳，云霄亦可期。\n应须力为政，聊慰此相思。",
        "dynasty": "唐",
        "collection_info": null
    },
    {
        "title": "送颜平原",
        "author": "岑参",
        "content": "天子念黎庶，诏书换诸侯。\n仙郎授剖符，华省辍分忧。\n置酒会前殿，赐钱若山丘。\n天章降三光，圣泽该九州。\n吾兄镇河朔，拜命宣皇猷。\n驷马辞国门，一星东北流。\n夏云照银印，暑雨随行辀。\n赤笔仍在箧，鑪香惹衣裘。\n此地邻东溟，孤城弔沧洲。\n海风掣金戟，道吏呼鸣驺。\n郊原北连燕，剽劫风未休。\n鱼盐隘里巷，桑柘盈田畴。\n为郡岂淹旬，政成应未秋。\n易俗去猛虎，化人似驯鸥。\n苍生已望君，黄霸宁久留。",
        "dynasty": "唐",
        "collection_info": null
    },
    {
        "title": "送狄员外巡按西山军",
        "author": "岑参",
        "content": "兵马守西山，中国非得计。\n不知何代策，空使蜀人弊。\n八州崖谷深，千里云雪闭。\n泉浇阁道滑，水冻绳桥脆。\n战士常苦饥，糗粮不相继。\n胡兵犹不归，空山积年岁。\n儒生识损益，言事皆审谛。\n狄子幕府郎，有谋必康济。\n胸中悬明镜，照耀无巨细。\n莫辞冒险艰，可以裨节制。\n相思江楼夕，愁见月澄霁。",
        "dynasty": "唐",
        "collection_info": null
    },
    {
        "title": "虢州送郑兴宗弟归扶风别庐",
        "author": "岑参",
        "content": "佐郡已三载，岂能长后时。\n出关少亲友，赖汝常相随。\n今旦忽言别，怆然俱泪垂。\n平生沧洲意，独有青山知。\n州县不敢说，云霄谁敢期。\n因怀东溪老，最忆南峰缁。\n为我多种药，还山应未迟。",
        "dynasty": "唐",
        "collection_info": null
    },
    {
        "title": "澧头送蒋侯",
        "author": "岑参",
        "content": "君住澧水北，我家澧水西。\n两村辨乔木，五里闻鸣鸡。\n饮酒溪雨过，弹棊山月低。\n徒闻蒋生径，尔去谁相携。",
        "dynasty": "唐",
        "collection_info": null
    },
    {
        "title": "送永寿王赞府径归县",
        "author": "岑参",
        "content": "当官接闲暇，暂得归林泉。\n百里路不宿，两乡山復连。\n夜深露湿簟，月出风惊蝉。\n且尽主人酒，为君从醉眠。",
        "dynasty": "唐",
        "collection_info": null
    },
    {
        "title": "南池宴饯辛子赋得蝌斗子",
        "author": "岑参",
        "content": "临池见蝌斗，羡尔乐有余。\n不忧网与钓，幸得免为鱼。\n且愿充文字，登君尺素书。",
        "dynasty": "唐",
        "collection_info": null
    },
    {
        "title": "登嘉州凌云寺作",
        "author": "岑参",
        "content": "寺出飞鸟外，青峰戴朱楼。\n搏壁跻半空，喜得登上头。\n始知宇宙阔，下看三江流。\n天晴见峨眉，如向波上浮。\n迥旷烟景豁，阴森椶枏稠。\n愿割区中缘，永从尘外游。\n迴风吹虎穴，片雨当龙湫。\n僧房云蒙蒙，夏月寒飕飕。\n回合俯近郭，寥落见远舟。\n胜概无端倪，天宫可淹留。\n一官讵足道，欲去令人愁。",
        "dynasty": "唐",
        "collection_info": null
    },
    {
        "title": "与高适薛据慈恩寺浮图",
        "author": "岑参",
        "content": "塔势如涌出，孤高耸天宫。\n登临出世界，磴道盘虚空。\n突兀压神州，峥嵘如鬼工。\n四角碍白日，七层摩苍穹。\n下窥指高鸟，俯听闻惊风。\n连山若波涛，奔凑似朝东。\n青槐夹驰道，宫馆何玲珑。\n秋色从西来，苍然满关中。\n五陵北原上，万古青蒙蒙。\n净理了可悟，胜因夙所宗。\n誓将挂冠去，觉道资无穷。",
        "dynasty": "唐",
        "collection_info": null
    },
    {
        "title": "登千福寺楚金禅师法华院多宝塔",
        "author": "岑参",
        "content": "多宝灭已久，莲华付吾师。\n宝塔凌太空，忽如涌出时。\n数年功不成，一志坚自持。\n明主亲梦见，世人今始知。\n千家献黄金，万匠磨琉璃。\n既空泰山木，亦罄天府赀。\n焚香如云屯，蟠盖珊珊垂。\n悉窣神绕护，众魔不敢窥。\n作礼覩灵境，焚香方证疑。\n庶割区中缘，脱身恆在兹。",
        "dynasty": "唐",
        "collection_info": null
    },
    {
        "title": "出关经华岳寺访法华云公",
        "author": "岑参",
        "content": "野寺聊解鞍，偶见法华僧。\n开门对西岳，石壁青棱层。\n竹径厚苍苔，松门盘紫藤。\n长廊列古画，高殿悬孤灯。\n五月山雨热，三峰火云蒸。\n侧闻樵人言，深谷犹积冰。\n久愿寻此山，至今嗟未能。\n谪官忽东走，王程苦相仍。\n欲去恋双树，何由穷一乘。\n月轮吐山郭，夜色空清澄。",
        "dynasty": "唐",
        "collection_info": null
    },
    {
        "title": "春半与羣公同游元处士别业",
        "author": "岑参",
        "content": "郭南处士宅，门外罗羣峰。\n胜概忽相引，春华今正浓。\n山厨竹裏爨，野碓藤间舂。\n对酒云数片，捲帘花万重。\n岩泉嗟到晚，州县欲归慵。\n草色带朝雨，滩声兼夜钟。\n爱兹清俗虑，何事老尘容。\n况有林下约，转怀方外踪。",
        "dynasty": "唐",
        "collection_info": null
    },
    {
        "title": "陪羣公龙冈寺泛舟",
        "author": "岑参",
        "content": "汉水天一色，寺楼波底看。\n钟鸣长空夕，月出孤舟寒。\n映酒见山火，隔帘闻夜滩。\n紫鳞掣芳饵，红烛然金盘。\n良友兴正惬，胜游情未阑。\n此中堪倒载，须尽主人欢。",
        "dynasty": "唐",
        "collection_info": null
    },
    {
        "title": "终南山双峰草堂作",
        "author": "岑参",
        "content": "敛迹归山田，息心谢时辈。\n昼还草堂卧，但与双峰对。\n兴来恣佳游，事惬符胜槩。\n着书高牕下，日夕见城内。\n曩为世人误，遂负平生爱。\n久与林壑辞，及来松杉大。\n偶兹近精庐，屡得名僧会。\n有时逐樵渔，尽日不冠带。\n崖口上新月，石门破苍霭。\n色向羣木深，光摇一潭碎。\n缅怀郑生谷，颇忆严子濑。\n胜事犹可追，斯人邈千载。",
        "dynasty": "唐",
        "collection_info": null
    },
    {
        "title": "左仆射相国冀公东斋幽居",
        "author": "岑参",
        "content": "丞相百僚长，两朝居此官。\n成功云雷际，翊圣天地安。\n不矜南宫贵，祗向东山看。\n宅占凤城胜，牕中云岭宽。\n午时松轩夕，六月藤斋寒。\n玉佩罥女萝，金印耀牡丹。\n山蝉上衣桁，野鼠缘药盘。\n有时披道书，竟日不着冠。\n幸得趋省闱，常欣在门阑。\n何当復持衡，短翮期风[抟]。",
        "dynasty": "唐",
        "collection_info": null
    },
    {
        "title": "过缑山王处士黑石谷隐居",
        "author": "岑参",
        "content": "旧居缑山下，偏识缑山云。\n处士久不还，见云如见君。\n别来逾十秋，兵马日纷纷。\n青溪开战场，黑谷屯行军。\n遂令巢由辈，远逐麋鹿羣。\n独有南涧水，潺湲如昔闻。",
        "dynasty": "唐",
        "collection_info": null
    },
    {
        "title": "缑山西峰草堂作",
        "author": "岑参",
        "content": "结庐对中岳，青翠常在门。\n遂耽水木兴，尽作渔樵言。\n顷来阙章句，但欲閒心魂。\n日色隐空谷，蝉声喧暮村。\n曩闻道士语，偶见清净源。\n隐几阅吹叶，乘秋眺归根。\n独游念求仲，开径招王孙。\n片雨下南涧，孤峰出东原。\n栖迟虑益澹，脱略道弥敦。\n野霭晴拂枕，客帆遥入轩。\n尚平今何在，此意谁与论。\n伫立云去尽，苍苍月开园。",
        "dynasty": "唐",
        "collection_info": null
    },
    {
        "title": "观楚国寺璋上人写一切经院南有曲池深竹",
        "author": "岑参",
        "content": "璋公不出院，羣木闭深居。\n誓写一切经，欲向万卷余。\n挥毫散林鹊，研墨警池鱼。\n音翻四句偈，字译五天书。\n鸣钟竹阴晚，汲水桐花初。\n雨气润衣钵，香烟泛庭除。\n此地日清净，诸天应未如。\n不知将锡杖，早晚蹑空虚。",
        "dynasty": "唐",
        "collection_info": null
    },
    {
        "title": "寻巩县南李处士别业",
        "author": "岑参",
        "content": "先生近南郭，茅屋临东川。\n桑叶隐村户，芦花映钓船。\n有时着书暇，尽日牕中眠。\n且喜闾井近，灌田同一泉。",
        "dynasty": "唐",
        "collection_info": null
    },
    {
        "title": "闻崔十二侍御灌口夜宿报恩寺",
        "author": "岑参",
        "content": "闻君寻野寺，便宿支公房。\n溪月冷深殿，江云拥迴廊。\n然灯松林静，煮茗柴门香。\n胜事不可接，相思幽兴长。",
        "dynasty": "唐",
        "collection_info": null
    },
    {
        "title": "自潘陵尖还少室居止秋夕凭眺",
        "author": "岑参",
        "content": "草堂近少室，夜静闻风松。\n月出潘陵尖，照见十六峰。\n九月山叶赤，溪云淡秋容。\n火点伊阳村，烟深嵩角钟。\n尚子不可见，蒋生难再逢。\n胜惬只自知，佳趣为谁浓。\n昨诣山僧期，上到天坛东。\n向下望雷雨，云间见回龙。\n夕与人羣疎，转爱丘壑中。\n心澹水木会，兴幽鱼鸟通。\n稀微了自释，出处乃不同。\n况本无宦情，誓将依道风。",
        "dynasty": "唐",
        "collection_info": null
    },
    {
        "title": "南池夜宿思王屋青萝旧斋",
        "author": "岑参",
        "content": "池上卧烦暑，不栉復不巾。\n有时清风来，自谓羲皇人。\n天晴云归尽，雨洗月色新。\n公事常不闲，道书日生尘。\n早年家王屋，五别青萝春。\n安得还旧山，东溪垂钓纶。",
        "dynasty": "唐",
        "collection_info": null
    },
    {
        "title": "过王判官西津所居",
        "author": "岑参",
        "content": "胜迹不在远，爱君池馆幽。\n素怀岩中诺，宛得尘外游。\n何必到清溪，忽来见沧洲。\n潜移岷山石，暗引巴江流。\n树密昼先夜，竹深夏已秋。\n沙鸟上笔床，溪花篲帘鈎。\n夫子贱簪冕，注心向林丘。\n落日出公堂，垂纶乘钓舟。\n赋诗忆楚老，载酒随江鸥。\n翛然一傲吏，独在西津头。",
        "dynasty": "唐",
        "collection_info": null
    },
    {
        "title": "因假归白阁西草堂",
        "author": "岑参",
        "content": "雷声傍太白，雨在八九峰。\n东望白阁云，半入紫阁松。\n胜概纷满目，衡门趣弥浓。\n幸有数亩田，得延二仲踪。\n早闻达士语，偶与心相通。\n误徇一微官，还山愧尘容。\n钓竿不復把，野碓无人舂。\n惆怅飞鸟尽，南溪闻夜钟。",
        "dynasty": "唐",
        "collection_info": null
    },
    {
        "title": "题华严寺瓌公禅房",
        "author": "岑参",
        "content": "寺南几十峰，峰翠晴可掬。\n朝从老僧饭，昨日崖口宿。\n锡杖倚枯松，绳床暎深竹。\n东溪草堂路，来往行自熟。\n生事在云山，谁能復羁束。",
        "dynasty": "唐",
        "collection_info": null
    },
    {
        "title": "东归留题太常徐卿草堂",
        "author": "岑参",
        "content": "不谢古名将，吾知徐太常。\n年纔三十余，勇冠西南方。\n顷曾策匹马，独出持两鎗。\n虏骑无数来，见君不敢当。\n汉将小卫霍，蜀将凌关张。\n卿月益清澄，将星转光芒。\n復居少城北，遥对岷山阳。\n车马日盈门，宾客常满堂。\n曲池荫高树，小径穿丛篁。\n江鸟飞入帘，山云来到床。\n题诗芭蕉滑，对酒椶花香。\n诸将射猎时，君在翰墨场。\n圣主赏勋业，边城最辉光。\n与我情绸缪，相知久芬芳。\n忽作万里别，东归三峡长。",
        "dynasty": "唐",
        "collection_info": null
    },
    {
        "title": "太一石鳖崖口潭旧庐招王学士",
        "author": "岑参",
        "content": "骤雨鸣淅沥，飕飗溪谷寒。\n碧潭千余尺，下见蛟龙蟠。\n石门吞众流，绝岸呀层峦。\n幽趣倏万变，奇观非一端。\n偶逐干禄徒，十年皆小官。\n抱板寻旧圃，弊庐临迅湍。\n君子满清朝，小人思挂冠。\n酿酒漉松子，引泉通竹竿。\n何必濯沧浪，不能钓严滩。\n此地可遗老，劝君来考槃。",
        "dynasty": "唐",
        "collection_info": null
    },
    {
        "title": "林卧",
        "author": "岑参",
        "content": "偶得鱼鸟趣，復兹水木凉。\n远峰带雨色，落日摇川光。\n臼中西山药，袖裏淮南方。\n唯爱隐几时，独游无何乡。",
        "dynasty": "唐",
        "collection_info": null
    },
    {
        "title": "骊姬墓下作",
        "author": "岑参",
        "content": "骊姬北原上，闭骨已千秋。\n浍水日东注，恶名终不流。\n献公恣耽惑，视子如仇雠。\n此事成蔓草，我来逢古丘。\n蛾眉山月苦，蝉鬓野云愁。\n欲弔二公子，横汾无轻舟。",
        "dynasty": "唐",
        "collection_info": null
    },
    {
        "title": "东归晚次潼关怀古",
        "author": "岑参",
        "content": "暮春别乡树，晚景低津楼。\n伯夷在首阳，欲往无轻舟。\n遂登关城望，下见洪河流。\n自从巨灵开，流血千万秋。\n行行潘生赋，赫赫曹公谋。\n川上多往事，凄凉满空洲。",
        "dynasty": "唐",
        "collection_info": null
    },
    {
        "title": "楚夕旅泊古兴",
        "author": "岑参",
        "content": "独鹤唳江月，孤帆凌楚云。\n秋风冷萧瑟，芦荻花纷纷。\n忽思湘川老，欲访云中君。\n骐驎息悲鸣，愁见豺虎羣。",
        "dynasty": "唐",
        "collection_info": null
    },
    {
        "title": "先主武侯庙",
        "author": "岑参",
        "content": "先主与武侯，相逢云雷际。\n感通君臣分，义激鱼水契。\n遗庙空萧然，英灵贯千岁。",
        "dynasty": "唐",
        "collection_info": null
    },
    {
        "title": "文公讲堂",
        "author": "岑参",
        "content": "文公不可见，空使蜀人传。\n讲席何时散，高台岂復全。\n丰碑文字灭，冥漠不知年。",
        "dynasty": "唐",
        "collection_info": null
    },
    {
        "title": "杨雄草玄台",
        "author": "岑参",
        "content": "吾悲子云居，寂寞人已去。\n娟娟西江月，犹照草玄处。\n精怪喜无人，睢盱藏老树。",
        "dynasty": "唐",
        "collection_info": null
    },
    {
        "title": "司马相如琴台",
        "author": "岑参",
        "content": "相如琴台古，人去台亦空。\n台上寒萧条，至今多悲风。\n荒台汉时月，色与旧时同。",
        "dynasty": "唐",
        "collection_info": null
    },
    {
        "title": "严君平卜肆",
        "author": "岑参",
        "content": "君平曾卖卜，卜肆芜已久。\n至今杖头钱，时时地上有。\n不知支机石，还在人间否。",
        "dynasty": "唐",
        "collection_info": null
    },
    {
        "title": "张仪楼",
        "author": "岑参",
        "content": "传是秦时楼，巍巍至今在。\n楼南两江水，千古长不改。\n曾闻昔时人，岁月不相待。",
        "dynasty": "唐",
        "collection_info": null
    },
    {
        "title": "昇仙桥",
        "author": "岑参",
        "content": "长桥题柱去，犹是未达时。\n及乘驷马车，却从桥上归。\n名共东流水，滔滔无尽期。",
        "dynasty": "唐",
        "collection_info": null
    },
    {
        "title": "万里桥",
        "author": "岑参",
        "content": "成都与维扬，相去万里地。\n沧江东流疾，帆去如鸟翅。\n楚客过此桥，东看尽垂泪。",
        "dynasty": "唐",
        "collection_info": null
    },
    {
        "title": "石犀",
        "author": "岑参",
        "content": "江水初荡潏，蜀人几为鱼。\n向无尔石犀，安得有邑居。\n始知李太守，伯禹亦不如。",
        "dynasty": "唐",
        "collection_info": null
    },
    {
        "title": "龙女祠",
        "author": "岑参",
        "content": "龙女何处来，来时乘风雨。\n祠堂青林下，宛宛如相语。\n蜀人竞祈恩，捧酒仍击鼓。",
        "dynasty": "唐",
        "collection_info": null
    },
    {
        "title": "使交河郡郡在火山脚其地苦热无雨雪献封大夫",
        "author": "岑参",
        "content": "奉使按胡俗，平明发轮台。\n暮投交河城，火山赤崔巍。\n九月尚流汗，炎风吹沙埃。\n何事阴阳工，不遣雨雪来。\n吾君方忧边，分阃资大才。\n昨者新破胡，安西兵马回。\n铁关控天涯，万里何辽哉。\n烟尘不敢飞，白草空皑皑。\n军中日无事，醉舞倾金罍。\n汉代李将军，微功合可咍。",
        "dynasty": "唐",
        "collection_info": null
    },
    {
        "title": "与鲜于庶子自梓州成都少尹自襃城同行至利州道中作",
        "author": "岑参",
        "content": "剖竹向西蜀，岷峨眇天涯。\n空深北阙恋，岂惮南路赊。\n前日登七盘，旷然见三巴。\n汉水出嶓冢，梁山控襃斜。\n栈道笼迅湍，行人贯层崖。\n岩倾劣通马，石窄难容车。\n深林怯魑魅，洞穴防龙蛇。\n水种新插秧，山田正烧畬。\n夜猿啸山雨，曙鸟鸣江花。\n过午方始饭，经时旋及瓜。\n数公各游宦，千里皆辞家。\n言笑忘羁旅，还如在京华。",
        "dynasty": "唐",
        "collection_info": null
    },
    {
        "title": "下外江舟怀终南旧居",
        "author": "岑参",
        "content": "杉冷晓猿悲，楚客心欲绝。\n孤舟巴山雨，万里阴台月。\n水宿已淹时，芦花白如雪。\n颜容老难赪，把镜悲鬓髮。\n早年好金丹，方士传口诀。\n敝庐终南下，久与真侣别。\n道书谁更开，药竈烟遂灭。\n顷来压尘网，安得有仙骨。\n岩壑归去来，公卿是何物。",
        "dynasty": "唐",
        "collection_info": null
    },
    {
        "title": "安西馆中思长安",
        "author": "岑参",
        "content": "家在日出处，朝来起东风。\n风从帝乡来，不异家信通。\n绝域地欲尽，孤城天遂穷。\n弥年但走马，终日随飘蓬。\n寂寞不得意，辛勤方在公。\n胡尘净古塞，兵气屯边空。\n乡路眇天外，归期如梦中。\n遥凭长房术，为缩天山东。",
        "dynasty": "唐",
        "collection_info": null
    },
    {
        "title": "暮秋山行",
        "author": "岑参",
        "content": "疲马卧长坂，夕阳下通津。\n山风吹空林，飒飒如有人。\n苍旻霁凉雨，石路无飞尘。\n千念集暮节，万籁悲萧晨。\n鶗鴂昨夜鸣，蕙草色已陈。\n况在远行客，自然多苦辛。",
        "dynasty": "唐",
        "collection_info": null
    },
    {
        "title": "赴犍为经龙阁道",
        "author": "岑参",
        "content": "侧径转青壁，危梁透沧波。\n汗流出鸟道，胆碎窥龙涡。\n骤雨暗溪口，归云网松萝。\n屡闻羌儿笛，厌听巴童歌。\n江路险復永，梦魂愁更多。\n圣朝幸典郡，不敢嫌岷峨。",
        "dynasty": "唐",
        "collection_info": null
    },
    {
        "title": "江上阻风雨",
        "author": "岑参",
        "content": "江上风欲来，泊舟未能发。\n气昏雨已过，突兀山復出。\n积浪成高丘，盘涡为嵌窟。\n云低岸花掩，水涨滩草没。\n老树蛇蜕皮，崩崖龙退骨。\n平生抱忠信，艰险殊可忽。",
        "dynasty": "唐",
        "collection_info": null
    },
    {
        "title": "经火山",
        "author": "岑参",
        "content": "火山今始见，突兀蒲昌东。\n赤焰烧虏云，炎氛蒸塞空。\n不知阴阳炭，何独然此中。\n我来严冬时，山下多炎风。\n人马尽汗流，孰知造化功。",
        "dynasty": "唐",
        "collection_info": null
    },
    {
        "title": "题铁门关楼",
        "author": "岑参",
        "content": "铁关天西涯，极目少行客。\n关门一小吏，终日对石壁。\n桥跨千仞危，路盘两崖窄。\n试登西楼望，一望头欲白。",
        "dynasty": "唐",
        "collection_info": null
    },
    {
        "title": "早上五盘岭",
        "author": "岑参",
        "content": "平旦驱驷马，旷然出五盘。\n江迴两崖鬬，日隐羣峰攒。\n苍翠烟景曙，森沈云树寒。\n松疎露孤驿，花密藏迴滩。\n栈道溪雨滑，畬田原草干。\n此行为知己，不觉蜀道难。",
        "dynasty": "唐",
        "collection_info": null
    },
    {
        "title": "峨眉东脚临江听猿怀二室旧庐",
        "author": "岑参",
        "content": "峨眉烟翠新，昨夜秋雨洗。\n分明峰头树，倒插秋江底。\n久别二室间，图他五斗米。\n哀猿不可听，北客欲流涕。",
        "dynasty": "唐",
        "collection_info": null
    },
    {
        "title": "东归发犍为至泥溪舟中作",
        "author": "岑参",
        "content": "前日解侯印，泛舟归山东。\n平旦发犍为，逍遥信回风。\n七月江水大，沧波涨秋空。\n復有峨眉僧，诵经在舟中。\n夜泊防虎豹，朝行逼鱼龙。\n一道鸣迅湍，两边走连峰。\n猿拂岸花落，鸟啼檐树重。\n烟霭吴楚连，泝沿湖海通。\n忆昨在西掖，復曾入南宫。\n日出朝圣人，端笏陪羣公。\n不意今弃置，何由豁心胸。\n吾当海上去，且学乘桴翁。",
        "dynasty": "唐",
        "collection_info": null
    },
    {
        "title": "阻戎泸间羣盗",
        "author": "岑参",
        "content": "南州林莽深，亡命聚其间。\n杀人无昏晓，尸积填江湾。\n饿虎衔髑髅，饥乌啄心肝。\n腥裛滩草死，血流江水殷。\n夜雨风萧萧，鬼哭连楚山。\n三江行人绝，万里无征船。\n唯有白鸟飞，空见秋月园。\n罢官自南蜀，假道来兹川。\n瞻望阳台云，惆怅不敢前。\n帝乡北近日，泸口南连蛮。\n何当遇长房，缩地到京关。\n愿得随琴高，骑鱼向云烟。\n明主每忧人，节使恆在边。\n兵革方御寇，尔恶胡不悛。\n吾窃悲尔徒，此生安得全。",
        "dynasty": "唐",
        "collection_info": null
    },
    {
        "title": "郡斋闲坐",
        "author": "岑参",
        "content": "负郭无良田，屈身狥微禄。\n平生好疎旷，何事就羁束。\n幸曾趋丹墀，数得侍黄屋。\n故人尽荣宠，谁念此幽独。\n州县非宿心，云山欣满目。\n顷来废章句，终日披案牍。\n佐郡竟何成，自悲徒碌碌。",
        "dynasty": "唐",
        "collection_info": null
    },
    {
        "title": "衙郡守还",
        "author": "岑参",
        "content": "世事何反覆，一身难可料。\n头白翻折腰，还家私自笑。\n所嗟无产业，妻子嫌不调。\n五斗米留人，东溪忆垂钓。",
        "dynasty": "唐",
        "collection_info": null
    },
    {
        "title": "行军诗二首 一",
        "author": "岑参",
        "content": "吾窃悲此生，四十幸未老。\n一朝逢世乱，终日不自保。\n胡兵夺长安，宫殿生野草。\n伤心五陵树，不见二京道。\n我皇在行军，兵马日浩浩。\n胡雏尚未灭，诸将恳征讨。\n昨闻咸阳败，杀戮净如扫。\n积尸若丘山，流血涨丰镐。\n干戈碍乡国，豺虎满城堡。\n村落皆无人，萧条空桑枣。\n儒生有长策，无处豁怀抱。\n块然伤时人，举首哭苍昊。",
        "dynasty": "唐",
        "collection_info": null
    },
    {
        "title": "行军诗二首 二",
        "author": "岑参",
        "content": "早知逢世乱，少小谩读书。\n悔不学弯弓，向东射狂胡。\n偶从谏官列，谬向丹墀趋。\n未能匡吾君，虚作一丈夫。\n抚劒伤世路，哀歌泣良图。\n功业今已迟，览镜悲白鬚。\n平生抱忠义，不敢私微躯。",
        "dynasty": "唐",
        "collection_info": null
    },
    {
        "title": "秋夕听罗山人弹三峡流泉",
        "author": "岑参",
        "content": "皤皤岷山老，抱琴鬓苍然。\n衫袖拂玉徽，为弹三峡泉。\n此曲弹未半，高堂如空山。\n石林何[飕飗]，忽在窗户间。\n绕指弄呜咽，青丝激潺湲。\n演漾怨楚云，虚徐韵秋烟。\n疑兼阳台雨，似杂巫山猿。\n幽引鬼神听，净令耳目便。\n楚客肠欲断，湘妃泪斑斑。\n谁裁青桐枝，絚以朱丝絃。\n能含古人曲，递与今人传。\n知音难再逢，惜君方年老。\n曲终月已落，惆[怅]东斋眠。",
        "dynasty": "唐",
        "collection_info": null
    },
    {
        "title": "尹相公京兆府中棠树降甘露诗",
        "author": "岑参",
        "content": "相国尹京兆，政成人不欺。\n甘露降府庭，上天表无私。\n非无他人家，岂少羣木枝。\n被兹甘棠树，美掩召伯诗。\n团团甜如[蜜]，皛皛凝若脂。\n千柯玉光碎，万叶珠颗垂。\n昆崙何时来，庆云相逐飞。\n魏宫铜盘贮，汉帝金掌持。\n王泽布人和，精心动灵祇。\n君臣日同德，祯瑞方潜施。\n何术令大臣，感通能及兹。\n忽惊政化理，暗与神物期。\n却笑赵张辈，徒称今古稀。\n为君天下酒，曲糵将用时。",
        "dynasty": "唐",
        "collection_info": null
    },
    {
        "title": "刘相公中书江山画障",
        "author": "岑参",
        "content": "相府征墨妙，挥毫天地穷。\n始知丹青笔，能夺造化功。\n潇湘在帘间，庐壑横座中。\n忽疑凤凰池，暗与江海通。\n粉白湖上云，黛青天际峰。\n昼日恆见月，孤帆如有风。\n岩花不飞落，涧草无春冬。\n担锡香鑪缁，钓鱼沧浪翁。\n如何平津意，尚想尘外踪。\n富贵心独轻，山林兴弥浓。\n喧幽趣颇异，出处事不同。\n请君为苍生，未可追赤松。",
        "dynasty": "唐",
        "collection_info": null
    },
    {
        "title": "精卫",
        "author": "岑参",
        "content": "负劒出北门，乘桴适东溟。\n一鸟海上飞，云是帝女灵。\n玉颜溺水死，精卫空为名。\n怨积徒有志，力微竟不成。\n西山木石尽，巨壑何时平。",
        "dynasty": "唐",
        "collection_info": null
    },
    {
        "title": "石上藤",
        "author": "岑参",
        "content": "石上生孤藤，弱蔓依石长。\n不逢高枝引，未得凌空上。\n何处堪託身，为君长万丈。",
        "dynasty": "唐",
        "collection_info": null
    },
    {
        "title": "临河客舍呈狄明府兄留题县南楼",
        "author": "岑参",
        "content": "黎阳城南雪正飞，黎阳渡头人未归。\n河边酒家堪寄宿，主人小女能缝衣。\n故人高卧黎阳县，一别三年不相见。\n邑中雨雪偏着时，隔河东郡人遥羡。\n邺都唯见古时丘，漳水还如旧日流。\n城上望乡应不见，朝来好是懒登楼。",
        "dynasty": "唐",
        "collection_info": null
    },
    {
        "title": "客舍悲秋有怀两省旧游呈幕中诸公",
        "author": "岑参",
        "content": "三度为郎便白头，一从出守五经秋。\n莫言圣主长不用，其那苍生应未休。\n人间岁月如流水，客舍秋风今又起。\n不知心事向谁论，江上蝉鸣空满耳。",
        "dynasty": "唐",
        "collection_info": null
    },
    {
        "title": "白雪歌送武判官归京",
        "author": "岑参",
        "content": "北风捲地白草折，胡天八月即飞雪。\n忽然一夜春风来，千树万树梨花开。\n散入珠帘湿罗幕，狐裘不暖锦衾薄。\n将军角弓不得控，都护铁衣冷难着。\n瀚海阑干百丈冰，愁云黪淡万里凝。\n中军置酒饮归客，胡琴琵琶与羌笛。\n纷纷暮雪下辕门，风掣红旗冻不翻。\n轮台东门送君去，去时雪满天山路。\n山迴路转不见君，雪上空留马行处。",
        "dynasty": "唐",
        "collection_info": null
    },
    {
        "title": "热海行送崔侍御还京",
        "author": "岑参",
        "content": "侧闻阴山胡儿语，西头热海水如煮。\n海上众鸟不敢飞，中有鲤鱼长且肥。\n岸傍青草常不歇，空中白雪遥旋灭。\n蒸沙烁石然虏云，沸浪炎波煎汉月。\n阴火潜烧天地鑪，何事偏烘西一隅。\n势吞月窟侵太白，气连赤坂通单于。\n送君一醉天山郭，正见夕阳海边落。\n柏台霜威寒逼人，热海炎气为之薄。",
        "dynasty": "唐",
        "collection_info": null
    },
    {
        "title": "轮台歌奉送封大夫出师西征",
        "author": "岑参",
        "content": "轮台城头夜吹角，轮台城北旄头落。\n羽书昨夜过渠黎，单于已在金山西。\n戍楼西望烟尘黑，汉兵屯在轮台北。\n上将拥旄西出征，平明吹笛大军行。\n四边伐鼓雪海涌，三军大呼阴山动。\n虏塞兵气连云屯，战场白骨缠草根。\n劒河风急雪片阔，沙口石冻马蹄脱。\n亚相勤王甘苦辛，誓将报主静边尘。\n古来青史谁不见，今见功名胜古人。",
        "dynasty": "唐",
        "collection_info": null
    },
    {
        "title": "敷水歌送窦渐入京",
        "author": "岑参",
        "content": "罗敷昔时秦氏女，千载无人空处所。\n昔时流水至今流，万事皆逐东流去。\n此水东流无尽期，水声还似旧来时。\n岸花仍自羞红脸，堤柳犹能学翠眉。\n春去秋来不相待，水中月色长不改。\n罗敷养蚕空耳闻，使君五马今何在？\n九月霜天水正寒，故人西去度征鞍。\n水底鲤鱼幸无数，愿君别后垂尺素。",
        "dynasty": "唐",
        "collection_info": null
    },
    {
        "title": "天山雪歌送萧治归京",
        "author": "岑参",
        "content": "天山有雪常不开，千峰万岭雪崔嵬。\n北风夜捲赤亭口，一夜天山雪更厚。\n能兼汉月照银山，復逐胡风过铁关。\n交河城边飞鸟绝，轮台路上马蹄滑。\n晻霭寒氛万里凝，阑干阴崖千丈冰。\n将军狐裘卧不暖，都护宝刀冻欲断。\n正是天山雪下时，送君走马归京师。\n雪中何以赠君别，惟有青青松树枝。",
        "dynasty": "唐",
        "collection_info": null
    },
    {
        "title": "火山云歌送别",
        "author": "岑参",
        "content": "火山突兀赤亭口，火山五月火云厚。\n火云满山凝未开，飞鸟千里不敢来。\n平明乍逐胡风断，薄暮浑随塞雨回。\n缭绕斜吞铁关树，氛氲半掩交河戍。\n迢迢征路火山东，山上孤云随马去。",
        "dynasty": "唐",
        "collection_info": null
    },
    {
        "title": "青门歌送东台张判官",
        "author": "岑参",
        "content": "青门金锁平旦开，城头日出使车回。\n青门柳枝正堪折，路傍一日几人别。\n东出青门路不穷，驿楼官树灞陵东。\n花扑征衣看似绣，云随去马色疑骢。\n胡姬酒垆日未午，丝绳玉缸酒如乳。\n灞头落花没马蹄，昨夜微雨花成泥。\n黄鹂翅湿飞转低，关东尺书醉懒题。\n须臾望君不可见，扬鞭飞鞚疾如箭。\n借问使乎何时来，莫作东飞伯劳西飞燕。",
        "dynasty": "唐",
        "collection_info": null
    },
    {
        "title": "梁园歌送河南王说判官",
        "author": "岑参",
        "content": "君不见梁孝王修竹园，颓墙隐辚势仍存。\n娇娥曼脸成草蔓，罗帷珠帘空竹根。\n大梁一旦人代改，秋月春风不相待。\n池中几度雁新来，洲上千年鹤应在。\n梁园二月梨花飞，却似梁王雪下时。\n当时置酒延枚叟，肯料平台狐兔走。\n万事翻覆如浮云，昔人空在今人口。\n单父古来称宓生，祗今为政有吾兄。\n輶轩若过梁园道，应傍琴台闻政声。",
        "dynasty": "唐",
        "collection_info": null
    },
    {
        "title": "走马川行奉送出师西征",
        "author": "岑参",
        "content": "君不见走马川行雪海边，平沙莽莽黄入天。\n轮台九月风夜吼，一川碎石大如斗，随风满地石乱走。\n匈奴草黄马正肥，金山西见烟尘飞。\n汉家大将西出师，将军金甲夜不脱。\n半夜军行戈相拨，风头如刀面如割。\n马毛带雪汗气蒸，五花连钱旋作冰。\n幕中草檄砚水凝，虏骑闻之应胆慑。\n料知短兵不敢接，车师西门伫献捷。",
        "dynasty": "唐",
        "collection_info": null
    },
    {
        "title": "函谷关歌送刘评事使关西",
        "author": "岑参",
        "content": "君不见函谷关，崩城毁壁至今在。\n树根草蔓遮古道，空谷千年长不改。\n寂寞无人空旧山，圣朝无外不须关。\n白马公孙何处去，青牛老人更不还。\n苍苔白骨空满地，月与古时长相似。\n野花不省见行人，山鸟何曾识关吏。\n故人方乘使者车，吾知郭丹却不如。\n请君时忆关外客，行到关西多致书。",
        "dynasty": "唐",
        "collection_info": null
    },
    {
        "title": "胡笳歌送颜真卿使赴河陇",
        "author": "岑参",
        "content": "君不闻胡笳声最悲，紫髯绿眼胡人吹。\n吹之一曲犹未了，愁杀楼兰征戍儿。\n凉秋八月萧关道，北风吹断天山草。\n昆崙山南月欲斜，胡人向月吹胡笳。\n胡笳怨兮将送君，秦山遥望陇山云。\n边城夜夜多愁梦，向月胡笳谁喜闻。",
        "dynasty": "唐",
        "collection_info": null
    },
    {
        "title": "秦筝歌送外甥萧正归京",
        "author": "岑参",
        "content": "汝不闻秦筝声最苦，五色缠弦十三柱。\n怨调慢声如欲语，一曲未终日移午。\n红亭水木不知暑，忽弹黄钟和白纻。\n清风飒来云不去，闻之酒醒泪如雨。\n汝归秦兮弹秦声，秦声悲兮聊送汝。",
        "dynasty": "唐",
        "collection_info": null
    },
    {
        "title": "与独孤渐道别长句兼呈严八侍御",
        "author": "岑参",
        "content": "轮台客舍春草满，颍阳归客肠堪断。\n穷荒绝漠鸟不飞，万碛千山梦犹懒。\n怜君白面一书生，读书千卷未成名。\n五侯贵门脚不到，数亩山田身自耕。\n兴来浪迹无远近，及至辞家忆乡信。\n无事垂鞭信马头，西南几欲穷天尽。\n[奉]使三年独未归，边头词客旧来稀。\n借问君来得几日，到家不觉换春衣。\n高斋清昼卷帷幕，纱帽接䍦慵不着。\n中酒朝眠日色高，弹棋夜半灯花落。\n冰片高堆金错盘，满堂凛凛五月寒。\n桂林蒲萄新吐蔓，武城刺蜜未可餐。\n军中置酒夜挝鼓，锦筵红烛月未午。\n花门将军善胡歌，叶河蕃王能汉语。\n知尔园林压渭滨，夫人堂上泣罗帬。\n鱼龙川北盘溪雨，鸟鼠山西洮水云。\n台中严公于我厚，别后新诗满人口。\n自怜弃置天西头，因君为问相思否。",
        "dynasty": "唐",
        "collection_info": null
    },
    {
        "title": "送费子归武昌",
        "author": "岑参",
        "content": "汉阳归客悲秋草，旅舍叶飞愁不扫。\n秋来倍忆武昌鱼，梦着只在巴陵道。\n曾随上将过祁连，离家十年恆在边。\n劒锋可惜虚用尽，马蹄无事今已穿。\n知君开馆常爱客，樗蒱百金每一掷。\n平生有钱将与人，江上故园空四壁。\n吾观费子毛骨奇，广眉大口仍赤髭。\n看君失路尚如此，人生贵贱那得知。\n高秋八月归南楚，东门一壶聊出祖。\n路指凤皇山北云，衣沾鹦鹉洲边雨。\n勿叹蹉跎白髮新，应须守道勿羞贫。\n男儿何必恋妻子，莫向江村老却人。",
        "dynasty": "唐",
        "collection_info": null
    },
    {
        "title": "送韩巽入都觐省便赴举",
        "author": "岑参",
        "content": "槐叶苍苍柳叶黄，秋高八月天欲霜。\n青门百壶送韩侯，白云千里连嵩丘。\n北堂倚门望君忆，东归扇枕后秋色。\n洛阳才子能几人，明年桂枝是君得。",
        "dynasty": "唐",
        "collection_info": null
    },
    {
        "title": "送李副使赴碛西官车",
        "author": "岑参",
        "content": "火山六月应更热，赤亭道口行人绝。\n知君惯度祁连城，岂能愁见轮台月。\n脱鞍暂入酒家垆，送君万里西击胡。\n功名祗向马上取，真是英雄一丈夫。",
        "dynasty": "唐",
        "collection_info": null
    },
    {
        "title": "凉州馆中与诸判官夜集",
        "author": "岑参",
        "content": "弯弯月出挂城头，城头月出照梁州。\n凉州七里十万家，胡人半解弹琵琶。\n琵琶一曲肠堪断，风萧萧兮夜漫漫。\n河西幕中多故人，故人别来三五春。\n花门楼前见秋草，岂能贫贱相看老。\n一生大笑能几迴，斗酒相逢须醉倒。",
        "dynasty": "唐",
        "collection_info": null
    },
    {
        "title": "酒泉太守席上醉后作",
        "author": "岑参",
        "content": "琵琶长笛曲相和，羌儿胡雏齐唱歌。\n浑炙犂牛烹野驼，交河美酒归叵罗。\n三更醉后军中寝，无奈秦山归梦何。",
        "dynasty": "唐",
        "collection_info": null
    },
    {
        "title": "偃师东与韩樽同诣景云晖上人即事",
        "author": "岑参",
        "content": "山阴老僧解楞伽，颍阳归客远相过。\n烟深草湿昨夜雨，雨后秋风渡漕河。\n空山终日尘事少，平郊远见行人小。\n尚书碛上黄昏钟，别驾渡头一归鸟。",
        "dynasty": "唐",
        "collection_info": null
    },
    {
        "title": "醉题匡城周少府厅壁",
        "author": "岑参",
        "content": "妇姑城南风雨秋，妇姑城中人独愁。\n愁云遮却望乡处，数日不上西南楼。\n故人薄暮公事闲，玉壶美酒琥珀殷。\n颍阳秋草今黄尽，醉卧君家犹未还。",
        "dynasty": "唐",
        "collection_info": null
    },
    {
        "title": "炖煌太守后庭歌",
        "author": "岑参",
        "content": "炖煌太守才且贤，郡中无事高枕眠。\n太守到来山出泉，黄砂碛裏人种田。\n炖煌耆旧鬓皓然，愿留太守更五年。\n城头月出星满天，曲房置酒张锦筵。\n美人红妆色正鲜，侧垂高髻插金钿。\n醉坐藏钩红烛前，不知鈎在若箇边。\n为君手把珊瑚鞭，射得半段黄金钱，此中乐事亦已偏。",
        "dynasty": "唐",
        "collection_info": null
    },
    {
        "title": "喜韩樽相过",
        "author": "岑参",
        "content": "三月灞陵春已老，故人相逢耐醉倒。\n瓮头春酒黄花脂，禄米只充沽酒资。\n长安城中足年少，独共韩侯开口笑。\n桃花点地红斑斑，有酒留君且莫还。\n与君兄弟日携手，世上虚名好是闲。",
        "dynasty": "唐",
        "collection_info": null
    },
    {
        "title": "银山碛西馆",
        "author": "岑参",
        "content": "银山碛口风似箭，铁门关西月如练。\n双双愁泪沾马毛，飒飒胡沙迸人面。\n丈夫三十未富贵，安能终日守笔砚。",
        "dynasty": "唐",
        "collection_info": null
    },
    {
        "title": "感遇",
        "author": "岑参",
        "content": "五花骢马七香车，云是平阳帝子家。\n凤皇城头日欲斜，门前高树鸣春鸦。\n汉家鲁元君不闻，今作城西一古坟。\n昔来唯有秦王女，独自吹萧乘白云。",
        "dynasty": "唐",
        "collection_info": null
    },
    {
        "title": "太白胡僧歌",
        "author": "岑参",
        "content": "闻有胡僧在太白，兰若去天三百尺。\n一持楞伽入中峰，世人难见但闻钟。\n牕边锡杖解两虎，床下钵盂藏一龙。\n草衣不鍼復不线，两耳垂肩眉覆面。\n此僧年几那得知，手种青松今十围。\n心将流水同清净，身与浮云无是非。\n商山老人已曾识，愿一见之何由得。\n山中有僧人不知，城裏看山空黛色。",
        "dynasty": "唐",
        "collection_info": null
    },
    {
        "title": "卫节度赤骠马歌",
        "author": "岑参",
        "content": "君家赤骠画不得，一团旋风桃花色。\n红缨紫鞚珊瑚鞭，玉鞍锦鞯黄金勒。\n请君鞲出看君骑，尾长窣地如红丝。\n自矜诸马皆不及，却忆百金新买时。\n香街紫陌凤城内，满城见者谁不爱。\n扬鞭骤急白汗流，弄影行骄碧蹄碎。\n紫髯胡雏金剪刀，平明剪出三鬉高。\n枥上看时独意气，众中牵出偏雄豪。\n骑将猎向南山口，城南孤兔不復有。\n草头一点疾如飞，却使苍鹰翻向后。\n忆昨看君朝未央，鸣珂拥盖满路香。\n始知边将真富贵，可怜人马相辉光。\n男儿称意得如此，骏马长鸣北风起。\n待君东去埽胡尘，为君一日行千里。",
        "dynasty": "唐",
        "collection_info": null
    },
    {
        "title": "田使君美人舞如莲花北鋋歌",
        "author": "岑参",
        "content": "美人舞如莲花旋，世人有眼应未见。\n高堂满地红氍毹，试舞一曲天下无。\n此曲胡人传入汉，诸客见之惊且叹。\n慢脸娇娥纤復秾，轻罗金缕花葱茏。\n回裾转袖若飞雪，左鋋右鋋生旋风。\n琵琶横笛和未匝，花门山头黄云合。\n忽作出塞入塞声，白草胡沙寒飒飒。\n翻身入破如有神，前见后见回回新。\n始知诸曲不可比，采莲落梅徒聒耳。\n世人学舞祗是舞，恣态岂能得如此。",
        "dynasty": "唐",
        "collection_info": null
    },
    {
        "title": "裴将军宅芦管歌",
        "author": "岑参",
        "content": "辽东九月芦叶断，辽东小儿采芦管。\n可怜新管清且悲，一曲风飘海头满。\n海树萧索天雨霜，管声寥亮月苍苍。\n白狼河北堪愁恨，玄兔城南皆断肠。\n辽东将军长安宅，美人芦管会佳客。\n弄调啾飕胜洞箫，发声窈窕欺横笛。\n夜半高堂客未回，祗将芦管送君杯。\n巧能陌上惊杨柳，復向园中误落梅。\n诸客爱之听未足，高捲珠帘列红烛。\n将军醉舞不肯休，更使美人吹一曲。",
        "dynasty": "唐",
        "collection_info": null
    },
    {
        "title": "韦员外家花树歌",
        "author": "岑参",
        "content": "今年花似去年好，去年人到今年老。\n始知人老不如花，可惜落花君莫埽。\n君家兄弟不可当，列卿御史尚书郎。\n朝回花底恆会客，花扑玉缸春酒香。",
        "dynasty": "唐",
        "collection_info": null
    },
    {
        "title": "醉后戏与赵歌儿",
        "author": "岑参",
        "content": "秦州歌儿歌调苦，偏能立唱濮阳女。\n座中醉客不得意，闻之一声泪如雨。\n向使逢着汉帝怜，董贤气咽不能语。",
        "dynasty": "唐",
        "collection_info": null
    },
    {
        "title": "范公丛竹歌",
        "author": "岑参",
        "content": "世人见竹不解爱，知君种竹府城内。\n此君託根幸得地，种来几时闻已大。\n盛暑翛翛丛色寒，闲宵槭槭叶声干。\n能清案牍帘下见，宜对琴书窗外看。\n为君成阴将蔽日，迸笋穿阶踏还出。\n守节偏凌御史霜，虚心愿比郎官笔。\n君莫爱南山松树枝，竹色四时也不移。\n寒天草木黄落尽，犹自青青君始知。",
        "dynasty": "唐",
        "collection_info": null
    },
    {
        "title": "玉门关盖将军歌",
        "author": "岑参",
        "content": "盖将军，真丈夫，行年三十执金吾，身长七尺颇有鬚。\n玉门关城迥且孤，黄沙万里白草枯。\n南邻犬戎北接胡，将军到来备不虞。\n五千甲兵胆力麤，军中无事但欢娱。\n暖屋绣帘红地炉，织成壁衣花氍毹。\n灯前侍婢泻玉壶，金铛乱点野酡酥。\n紫绂金章左右趋，问着只是苍头奴。\n美人一双闲且都，朱唇翠眉映明矑。\n清歌一曲世所无，今日喜闻凤将雏。\n可怜绝胜秦罗敷，使君五马谩踟蹰。\n野草绣窠紫罗襦，红牙缕马对樗蒱。\n玉盘纤手撒作卢，众中夸道不曾输。\n枥上昂昂皆骏驹，桃花叱拨价最殊。\n骑将猎向城南隅，腊日射杀千年狐。\n我来塞外按边储，为君取醉酒剩沽。\n醉争酒盏相喧呼，忽忆咸阳旧酒徒。",
        "dynasty": "唐",
        "collection_info": null
    },
    {
        "title": "赠酒泉韩太守",
        "author": "岑参",
        "content": "太守有能政，遥闻如古人。\n俸钱尽供客，家计常清贫。\n酒泉西望玉关道，千山万碛皆白草。\n辞君走马归长安，忆君倏忽令人老。",
        "dynasty": "唐",
        "collection_info": null
    },
    {
        "title": "赠西岳山人李冈",
        "author": "岑参",
        "content": "君隐处，当一星，莲花峰头饭黄精，仙人掌上演丹经。\n鸟可到，人莫攀，隐来十年不下山。\n袖中短书谁为达，华阴道士卖药还。",
        "dynasty": "唐",
        "collection_info": null
    },
    {
        "title": "送张献心充副使归河西杂句",
        "author": "岑参",
        "content": "将门子弟君独贤，一从受命常在边。\n未至三十已高位，腰间金印色赭然。\n前日承恩白虎殿，归来见者谁不羡。\n箧中赐衣十重余，案上军书十二卷。\n看君谋智若有神，爱君词句皆清新。\n澄湖万顷深见底，清冰一片光照人。\n云中昨夜使星动，西门驿楼出相送。\n玉瓶素蚁腊酒香，金鞭白马紫游缰。\n花门南，燕支北，张掖城头云正黑，送君一去天外忆。",
        "dynasty": "唐",
        "collection_info": null
    },
    {
        "title": "送郭乂杂言",
        "author": "岑参",
        "content": "地上青草出，经冬今始归。\n博陵无近信，犹未换春衣。\n怜汝不忍别，送汝上酒楼。\n初行莫早发，且宿霸桥头。\n功名须及早，岁月莫虚掷。\n早年已工诗，近日兼注易。\n何时过东洛，早晚度盟津。\n朝歌城边柳亸地，邯郸道上花扑人。\n去年四月初，我正在河朔。\n曾上君家县北楼，楼上分明见恆岳。\n中山明府待君来，须计行程及早回。\n到家速觅长安使，待汝书封我自开。",
        "dynasty": "唐",
        "collection_info": null
    },
    {
        "title": "送魏升卿擢第归东都因怀魏校书陆浑乔潭",
        "author": "岑参",
        "content": "井上桐叶雨，灞亭卷秋风。\n故人适战胜，匹马归山东。\n问君今年三十几，能使香名满人耳。\n君不见三峰直上五千仞，见君文章亦如此。\n如君兄弟天下稀，雄辞健笔皆若飞。\n将军金印亸紫绶，御史铁冠重绣衣。\n乔生作尉别来久，因君为问平安否。\n魏侯校理復何如，前日人来不得书。\n陆浑山下佳可赏，蓬阁闲时日应往。\n自料青云未有期，谁知白髮偏能长。\n垆头青丝白玉瓶，别时相顾酒如倾。\n摇鞭举袂忽不见，千树万树空蝉鸣。",
        "dynasty": "唐",
        "collection_info": null
    },
    {
        "title": "送魏四落第还乡",
        "author": "岑参",
        "content": "东归不称意，客舍戴胜鸣。\n腊酒饮未尽，春衫缝已成。\n长安柳枝春欲来，洛阳梨花在前开。\n魏侯池馆今尚在，犹有太师歌舞台。\n君家盛德岂徒然，时人注意在吾贤。\n莫令别后无佳句，祗向垆头空醉眠。",
        "dynasty": "唐",
        "collection_info": null
    },
    {
        "title": "送宇文南金放后归太原寓居因呈太原郝主簿",
        "author": "岑参",
        "content": "归去不得意，北京关路赊。\n却投晋山老，愁见汾阳花。\n翻作灞陵客，怜君丞相家。\n夜眠旅舍雨，晓辞春城鸦。\n送君繫马青门口，胡姬垆头劝君酒。\n为问太原贤主人，春来更有新诗否。",
        "dynasty": "唐",
        "collection_info": null
    },
    {
        "title": "西亭子送李司马",
        "author": "岑参",
        "content": "高高亭子郡城西，直上千尺与云齐。\n盘崖缘壁试攀跻，羣山向下飞鸟低。\n使君五马天半嘶，丝绳玉壶为君提。\n坐来一望无端倪，红花绿柳莺乱啼。\n千家万井连迴溪，酒行未醉闻暮鸡，点笔操纸为君题。\n为君题，惜解携，草萋萋，没马蹄。",
        "dynasty": "唐",
        "collection_info": null
    },
    {
        "title": "渔父",
        "author": "岑参",
        "content": "扁舟沧浪叟，心与沧浪清。\n不自道乡里，无人知姓名。\n朝从滩上饭，暮向芦中宿。\n歌竟还復歌，手持一竿竹。\n竿头钓丝长丈余，鼓栧乘流无定居。\n世人那得识深意，此翁取适非取鱼。",
        "dynasty": "唐",
        "collection_info": null
    },
    {
        "title": "登古邺城",
        "author": "岑参",
        "content": "下马登邺城，城空復何见。\n东风吹野火，暮入飞云殿。\n城隅南对望陵台，漳水东流不復回。\n武帝宫中人去尽，年年春色为谁来。",
        "dynasty": "唐",
        "collection_info": null
    },
    {
        "title": "邯郸客舍歌",
        "author": "岑参",
        "content": "客从长安来，驱马邯郸道。\n伤心丛台下，一带生蔓草。\n客舍门临漳水边，垂杨下繫钓鱼船。\n邯郸女儿夜沽酒，对客挑灯夸数钱。\n酪酊醉时日正午，一曲狂歌垆上眠。",
        "dynasty": "唐",
        "collection_info": null
    },
    {
        "title": "宿蒲关东店忆杜陵别业",
        "author": "岑参",
        "content": "关门锁归客，一夜梦还家。\n月落河上晓，遥闻秦树鸦。\n长安二月归正好，杜陵树边纯是花。",
        "dynasty": "唐",
        "collection_info": null
    },
    {
        "title": "感遇",
        "author": "岑参",
        "content": "北山有芳杜，靡靡花正发。\n未及得采之，秋风忽吹杀。\n君不见拂云百丈青松柯，纵使秋风无奈何。\n四时常作青黛色，可怜杜花不相识。",
        "dynasty": "唐",
        "collection_info": null
    },
    {
        "title": "优钵罗花歌",
        "author": "岑参",
        "content": "白山南，赤山北，其间有花人不识。\n绿茎碧叶好颜色，叶六瓣，花九房，夜掩朝开多异香，何不生彼中国兮生西方？移根在庭，媚我公堂，耻与众草之为伍，何亭亭而独芳？何不为人之所赏兮？深山穷谷委严霜。\n吾窃悲阳关道路长，曾不得献于君王。",
        "dynasty": "唐",
        "collection_info": null
    },
    {
        "title": "蜀葵花歌",
        "author": "岑参",
        "content": "昨日一花开，今日一花开。\n今日花正好，昨日花已老。\n始知人老不如花，可惜落花君莫埽。\n人生不得长少年，莫惜床头沽酒钱。\n请君有钱向酒家，君不见，蜀葵花。",
        "dynasty": "唐",
        "collection_info": null
    },
    {
        "title": "题李士曹厅壁画度雨云歌",
        "author": "岑参",
        "content": "似出栋梁裏，如和风雨飞。\n掾曹有时不敢归，谓言雨过湿人衣。",
        "dynasty": "唐",
        "collection_info": null
    },
    {
        "title": "入蒲关先寄秦中故人",
        "author": "岑参",
        "content": "秦山数点似青黛，渭上一条如白练。\n京师故人不可见，寄将两眼看飞燕。",
        "dynasty": "唐",
        "collection_info": null
    },
    {
        "title": "长门怨",
        "author": "岑参",
        "content": "君王嫌妾妬，闭妾在长门。\n舞袖垂新宠，愁眉结旧恩。\n绿钱侵履迹，红粉湿啼痕。\n羞被夭桃笑，看春独不言。",
        "dynasty": "唐",
        "collection_info": null
    },
    {
        "title": "寄左省杜拾遗",
        "author": "岑参",
        "content": "联步趋丹陛，分曹限紫微。\n晓随天仗入，暮惹御香归。\n白髮悲花落，青云羡鸟飞。\n圣朝无阙事，自觉谏书稀。",
        "dynasty": "唐",
        "collection_info": null
    },
    {
        "title": "岁暮碛外寄元撝",
        "author": "岑参",
        "content": "西风传戍鼓，南望见前军。\n沙碛人愁月，山城犬吠云。\n别家逢逼岁，出塞独离羣。\n髮到阳关白，书今远报君。",
        "dynasty": "唐",
        "collection_info": null
    },
    {
        "title": "寄宇文判官",
        "author": "岑参",
        "content": "西行殊未已，东望何时还。\n终日风与雪，连天沙復山。\n二年领公事，两度过阳关。\n相忆不可见，别来头已斑。",
        "dynasty": "唐",
        "collection_info": null
    },
    {
        "title": "宿关西客舍寄东山严许二山人时天宝初七月初三日在内学见有高道举征",
        "author": "岑参",
        "content": "云送关西雨，风传渭北秋。\n孤灯然客梦，寒杵捣乡愁。\n滩上思严子，山中忆许由。\n苍生今有望，飞诏下林丘。",
        "dynasty": "唐",
        "collection_info": null
    },
    {
        "title": "丘中春卧寄王子",
        "author": "岑参",
        "content": "田中开白室，林下闭玄关。\n卷迹人方处，无心云自闲。\n竹深喧暮鸟，花缺露春山。\n胜事那能说，王孙去未还。",
        "dynasty": "唐",
        "collection_info": null
    },
    {
        "title": "江行夜宿龙吼滩临眺思峨眉隐者兼寄幕中诸公",
        "author": "岑参",
        "content": "官舍临江口，滩声人惯闻。\n水烟晴吐月，山火夜烧云。\n且欲寻方士，无心恋使君。\n异乡何可住，况復久离羣。",
        "dynasty": "唐",
        "collection_info": null
    },
    {
        "title": "汉川山行呈成少尹",
        "author": "岑参",
        "content": "西蜀方携手，南宫忆比肩。\n平生犹不浅，羁旅转相怜。\n山店云迎客，江村犬吠船。\n秋来取一醉，须待月光眠。",
        "dynasty": "唐",
        "collection_info": null
    },
    {
        "title": "奉和杜相公初发京城作",
        "author": "岑参",
        "content": "按节辞黄阁，登坛恋赤墀。\n衔恩期报主，授律远行师。\n野鹊迎金印，郊云拂画旗。\n叨陪幕中客，敢和出车诗。",
        "dynasty": "唐",
        "collection_info": null
    },
    {
        "title": "敬酬李判官使院即事见呈",
        "author": "岑参",
        "content": "公府日无事，吾徒只是闲。\n草根侵柱础，苔色上门关。\n饮砚时见鸟，卷帘晴对山。\n新诗吟未足，昨夜梦东还。",
        "dynasty": "唐",
        "collection_info": null
    },
    {
        "title": "虢州酬辛侍御见赠",
        "author": "岑参",
        "content": "门柳叶已大，春花今復阑。\n鬓毛方二色，愁绪日千端。\n夫子屡新命，鄙夫仍旧官。\n相思难见面，时展尺书看。",
        "dynasty": "唐",
        "collection_info": null
    },
    {
        "title": "酬崔十三侍御登玉垒山思故园见寄",
        "author": "岑参",
        "content": "玉垒天晴望，诸峰尽觉低。\n故园江树北，斜日巅云西。\n旷野看人小，长空共鸟齐。\n高山徒仰止，不得日攀跻。",
        "dynasty": "唐",
        "collection_info": null
    },
    {
        "title": "南楼送卫凭",
        "author": "岑参",
        "content": "近县多过客，似君诚亦稀。\n南楼取凉好，便送故人归。\n鸟向望中灭，雨侵晴处飞。\n应须乘月去，且为解征衣。",
        "dynasty": "唐",
        "collection_info": null
    },
    {
        "title": "送王伯伦应制授正字归",
        "author": "岑参",
        "content": "当年最称意，数子不如君。\n战胜时偏许，名高人共闻。\n半天城北雨，斜日灞西云。\n科斗皆成字，无令错古文。",
        "dynasty": "唐",
        "collection_info": null
    },
    {
        "title": "送宇文舍人出宰元城",
        "author": "岑参",
        "content": "双凫出未央，千里过河阳。\n马带新行色，衣闻旧御香。\n县花迎墨绶，关柳拂铜章。\n别后能为政，相思淇水长。",
        "dynasty": "唐",
        "collection_info": null
    },
    {
        "title": "崔驸马山池重送宇文明府",
        "author": "岑参",
        "content": "竹裏过红桥，花间藉绿苗。\n池凉醒别酒，山翠拂行镳。\n凤去妆楼闭，凫飞叶县遥。",
        "dynasty": "唐",
        "collection_info": null
    },
    {
        "title": "送李郎尉武康",
        "author": "岑参",
        "content": "潘郎腰绶新，霅上县花春。\n山色低官舍，湖光映吏人。\n不须嫌邑小，莫即耻家贫。\n更作东征赋，知君有老亲。",
        "dynasty": "唐",
        "collection_info": null
    },
    {
        "title": "碛西头送李判官入京",
        "author": "岑参",
        "content": "一身从远使，万里向安西。\n汉月垂乡泪，胡沙费马蹄。\n寻河愁地尽，过碛觉天低。\n送子军中饮，家书醉裏题。",
        "dynasty": "唐",
        "collection_info": null
    },
    {
        "title": "陪使君早春西亭送王赞府赴选",
        "author": "岑参",
        "content": "西亭繫五马，为送故人归。\n客舍草新出，关门花欲飞。\n到来逢岁酒，却去换春衣。\n吏部应相待，如君才调稀。",
        "dynasty": "唐",
        "collection_info": null
    },
    {
        "title": "送刘郎将归河东",
        "author": "岑参",
        "content": "借问虎贲将，从军凡几年。\n杀人宝刀缺，走马貂裘穿。\n山雨醒别酒，关云迎渡船。\n谢君贤主将，岂忘轮台边。",
        "dynasty": "唐",
        "collection_info": null
    },
    {
        "title": "浐水东店送唐子归嵩阳",
        "author": "岑参",
        "content": "野店临官路，重城压御堤。\n山开灞水北，雨过杜陵西。\n归梦秋能作，乡书醉懒题。\n桥回忽不见，征马尚闻嘶。",
        "dynasty": "唐",
        "collection_info": null
    },
    {
        "title": "西亭送蒋侍御还京",
        "author": "岑参",
        "content": "忽闻骢马至，喜见故人来。\n欲语多时别，先愁计日回。\n山河宜晚眺，云雾待君开。\n为报乌台客，须怜白髮催。",
        "dynasty": "唐",
        "collection_info": null
    },
    {
        "title": "水亭送刘颙使还归节度",
        "author": "岑参",
        "content": "无计留君住，应须绊马蹄。\n红亭莫惜醉，白日眼看低。\n解带怜高柳，移床爱小溪。\n此来相见少，正事各东西。",
        "dynasty": "唐",
        "collection_info": null
    },
    {
        "title": "送杨录事充潼关判官",
        "author": "岑参",
        "content": "夫子方寸裏，秋天澄霁江。\n关西望第一，郡内政无双。\n狭室下珠箔，连宵倾玉缸。\n平明犹未醉，斜月隐书牕。",
        "dynasty": "唐",
        "collection_info": null
    },
    {
        "title": "送裴判官自贼中再归河阳幕府",
        "author": "岑参",
        "content": "东郊未解围，忠义似君稀。\n误落胡尘裏，能持汉节归。\n卷帘山对酒，上马雪沾衣。\n却向嫖姚幕，翩翩去若飞。",
        "dynasty": "唐",
        "collection_info": null
    },
    {
        "title": "送陕县王主簿赴襄阳成亲",
        "author": "岑参",
        "content": "六月襄山道，三星汉水边。\n求凤应不远，去马剩须鞭。\n野店愁中雨，江城梦裏蝉。\n襄阳多故事，为我访先贤。",
        "dynasty": "唐",
        "collection_info": null
    },
    {
        "title": "送李卿赋得孤岛石",
        "author": "岑参",
        "content": "一片他山石，巉巉映小池。\n绿窠攒剥藓，尖硕坐鸬鷀。\n水底看常倒，花边势欲欹。\n君心能不转，卿月岂相离。",
        "dynasty": "唐",
        "collection_info": null
    },
    {
        "title": "送王录事却归华阴",
        "author": "岑参",
        "content": "相送欲狂歌，其如此别何。\n攀辕人共惜，解印日无多。\n仙掌云重见，关门路再过。\n双鱼莫不寄，县外是黄河。",
        "dynasty": "唐",
        "collection_info": null
    },
    {
        "title": "送二十二兄北游寻罗中",
        "author": "岑参",
        "content": "斗柄欲东指，吾兄方北游。\n无媒谒明主，失计干诸侯。\n夜雪入穿履，朝霜凝敝裘。\n遥知客舍饮，醉裏闻春鸠。",
        "dynasty": "唐",
        "collection_info": null
    },
    {
        "title": "送郑堪归东京氾水别业",
        "author": "岑参",
        "content": "客舍见春草，忽闻思旧山。\n看君灞陵去，匹马成皋还。\n对酒风与雪，向家河復关。\n因悲宦游子，终岁无时闲。",
        "dynasty": "唐",
        "collection_info": null
    },
    {
        "title": "送崔全被放归都觐省",
        "author": "岑参",
        "content": "夫子不自衒，世人知者稀。\n来倾阮氏酒，去着老莱衣。\n渭北草新出，关东花欲飞。\n楚王犹自惑，宋玉且将归。",
        "dynasty": "唐",
        "collection_info": null
    },
    {
        "title": "送孟孺卿落第归济阳",
        "author": "岑参",
        "content": "献赋头欲白，还家衣已穿。\n羞过灞陵树，归种汶阳田。\n客舍少乡信，床头无酒钱。\n圣朝徒侧席，济上独遗贤。",
        "dynasty": "唐",
        "collection_info": null
    },
    {
        "title": "送裴校书从大夫淄川觐省",
        "author": "岑参",
        "content": "尚书未出守，爱子向青州。\n一路通关树，孤城近海楼。\n怀中江橘熟，倚处戟门秋。\n更奉轻轩去，知君无客愁。",
        "dynasty": "唐",
        "collection_info": null
    },
    {
        "title": "送杨千牛趂岁赴汝南郡觐省便成婚",
        "author": "岑参",
        "content": "问吉转征鞍，安仁道姓潘。\n归期明主赐，别酒故人欢。\n珠箔障炉暖，孤裘耐腊寒。\n汝南遥倚望，蚤去及春盘。",
        "dynasty": "唐",
        "collection_info": null
    },
    {
        "title": "送胡象落第归王屋别业",
        "author": "岑参",
        "content": "看君尚少年，不第莫悽然。\n可即疲献赋，山村归种田。\n野花迎短褐，河柳拂长鞭。\n置酒聊相送，青门一醉眠。",
        "dynasty": "唐",
        "collection_info": null
    },
    {
        "title": "送颜韶",
        "author": "岑参",
        "content": "迁客犹未老，圣朝今復归。\n一从襄阳住，几度梨花飞。\n世事了可见，怜君人亦稀。\n相逢贪醉卧，未得作春衣。",
        "dynasty": "唐",
        "collection_info": null
    },
    {
        "title": "送杜佐下第归陆浑别业",
        "author": "岑参",
        "content": "正月今欲半，陆浑花未开。\n出关见青草，春色正东来。\n夫子且归去，明时方爱才。\n还须及秋赋，莫即隐嵩莱。",
        "dynasty": "唐",
        "collection_info": null
    },
    {
        "title": "送张郎中赴陇右觐省卿公",
        "author": "岑参",
        "content": "中郎凤一毛，世上独贤豪。\n弱冠已银印，出身唯宝刀。\n还家卿月迥，度陇将星高。\n幕下多相识，边书醉懒操。",
        "dynasty": "唐",
        "collection_info": null
    },
    {
        "title": "送楚丘曲少府赴官",
        "author": "岑参",
        "content": "青袍美少年，黄绶一神仙。\n微子城东面，梁王苑北边。\n桃花色似马，榆荚小于钱。\n单父闻相近，家书早为传。",
        "dynasty": "唐",
        "collection_info": null
    },
    {
        "title": "送蜀郡李掾",
        "author": "岑参",
        "content": "饮酒俱未醉，一言聊赠君。\n功曹善为政，明主还应闻。\n夜宿劒门月，朝行巴水云。\n江城菊花发，满道香氛氲。",
        "dynasty": "唐",
        "collection_info": null
    },
    {
        "title": "送郑少府赴滏阳",
        "author": "岑参",
        "content": "子真河朔尉，邑里带清漳。\n春草迎袍色，晴花拂绶香。\n青山入官舍，黄鸟度宫墙。\n若到铜台上，应怜魏寝荒。",
        "dynasty": "唐",
        "collection_info": null
    },
    {
        "title": "还高冠潭口留别舍弟",
        "author": "岑参",
        "content": "昨日山有信，祗今耕种时。\n遥传杜陵叟，怪我还山迟。\n独向潭上酌，无人林下棊。\n东溪忆汝处，闲卧对鸬鷀。",
        "dynasty": "唐",
        "collection_info": null
    },
    {
        "title": "醴泉东溪送程皓元镜微入蜀",
        "author": "岑参",
        "content": "蜀郡路漫漫，梁州过七盘。\n二人来信宿，一县醉衣冠。\n溪逼春衫冷，林交宴席寒。\n西南如喷酒，遥向雨中看。",
        "dynasty": "唐",
        "collection_info": null
    },
    {
        "title": "夏初醴泉南楼送太康颜少府",
        "author": "岑参",
        "content": "何地堪相饯，南楼出万家。\n可怜高处送，远见故人车。\n野果新成子，庭槐欲作花。\n爱君兄弟好，书向颍中夸。",
        "dynasty": "唐",
        "collection_info": null
    },
    {
        "title": "送严诜擢第归蜀",
        "author": "岑参",
        "content": "巴江秋月新，阁道发征轮。\n战胜真才子，名高动世人。\n工文能似舅，擢第去荣亲。\n十月天官待，应须早赴秦。",
        "dynasty": "唐",
        "collection_info": null
    },
    {
        "title": "送张直公归南郑拜省",
        "author": "岑参",
        "content": "夫子思何速，世人皆叹奇。\n万言不加点，七步犹嫌迟。\n对酒落日后，还家飞雪时。\n北堂应久待，乡梦促征期。",
        "dynasty": "唐",
        "collection_info": null
    },
    {
        "title": "送周子落第游荆南",
        "author": "岑参",
        "content": "足下復不第，家贫寻故人。\n且倾湘南酒，羞对关西尘。\n山店橘花发，江城枫叶新。\n若从巫峡过，应见楚王神。",
        "dynasty": "唐",
        "collection_info": null
    },
    {
        "title": "送薛彦伟擢第东归",
        "author": "岑参",
        "content": "时辈似君稀，青春战胜归。\n名登郄诜第，身着老莱衣。\n称意人皆羡，还家马若飞。\n一枝谁不折，棣蕚独相辉。",
        "dynasty": "唐",
        "collection_info": null
    },
    {
        "title": "送杨瑗尉南海",
        "author": "岑参",
        "content": "不择南州尉，高堂有老亲。\n楼台重蜃气，邑里杂鲛人。\n海暗三山雨，花明五岭春。\n此乡多宝玉，慎莫厌清贫。",
        "dynasty": "唐",
        "collection_info": null
    },
    {
        "title": "凤翔府行军送程使君赴成州",
        "author": "岑参",
        "content": "程侯新出守，好日发行军。\n拜命时人羡，能官圣主闻。\n江楼黑塞雨，山郭冷秋云。\n竹马诸童子，朝朝待使君。",
        "dynasty": "唐",
        "collection_info": null
    },
    {
        "title": "送张昇卿宰新滏",
        "author": "岑参",
        "content": "官柳叶尚小，长安春未浓。\n送君浔阳宰，把酒青门钟。\n水驿楚云冷，山城江树重。\n遥知南湖上，只对香炉峰。",
        "dynasty": "唐",
        "collection_info": null
    },
    {
        "title": "送陈子归陆浑别业",
        "author": "岑参",
        "content": "虽不旧相识，知君丞相家。\n故园伊川上，夜梦方山花。\n种药畏春过，出关愁路赊。\n青门酒垆别，日暮东城鸦。",
        "dynasty": "唐",
        "collection_info": null
    },
    {
        "title": "稠桑驿喜逢严河南中丞便别",
        "author": "岑参",
        "content": "驷马映花枝，人人夹路窥。\n离心且莫问，春草自应知。\n不谓青云客，犹思紫禁时。\n别君能几日，看取鬓成丝。",
        "dynasty": "唐",
        "collection_info": null
    },
    {
        "title": "送蒲秀才擢第归蜀",
        "author": "岑参",
        "content": "去马疾如飞，看君战胜归。\n新登郄诜第，更着老莱衣。\n汉水行人少，巴山客舍稀。\n向南风候暖，腊月见春辉。",
        "dynasty": "唐",
        "collection_info": null
    },
    {
        "title": "送郭司马赴伊吾郡请示李明府",
        "author": "岑参",
        "content": "安西美少年，脱劒卸弓弦。\n不倚将军势，皆称司马贤。\n秋山城北面，古治郡东边。\n江上舟中月，遥思李郭仙。",
        "dynasty": "唐",
        "collection_info": null
    },
    {
        "title": "送滕亢擢第归苏州拜亲",
        "author": "岑参",
        "content": "送尔姑苏客，沧波秋正凉。\n橘怀三箇去，桂折一枝将。\n湖上山当舍，天边水是乡。\n江村人事少，时作捕鱼郎。",
        "dynasty": "唐",
        "collection_info": null
    },
    {
        "title": "送任郎中出守明州",
        "author": "岑参",
        "content": "罢起郎官草，初封刺史符。\n城边楼枕海，郭裏树侵湖。\n郡政傍连楚，朝恩独借吴。\n观涛秋正好，莫不上姑苏。",
        "dynasty": "唐",
        "collection_info": null
    },
    {
        "title": "临洮客舍留别祁四",
        "author": "岑参",
        "content": "无事向边外，至今仍不归。\n三年绝乡信，六月未春衣。\n客舍洮水聒，孤城胡雁飞。\n心知别君后，开口笑应稀。",
        "dynasty": "唐",
        "collection_info": null
    },
    {
        "title": "送弘文李校书往汉南拜亲",
        "author": "岑参",
        "content": "未识已先闻，清辞果出羣。\n如逢祢处士，似见鲍参军。\n梦暗巴山雨，家连汉水云。\n慈亲思爱子，几度泣霑帬。",
        "dynasty": "唐",
        "collection_info": null
    },
    {
        "title": "送李别将摄伊吾令充使赴武威便寄崔员外",
        "author": "岑参",
        "content": "词赋满书囊，胡为在战场。\n行间脱宝劒，邑里挂铜章。\n马疾飞千里，凫飞向五凉。\n遥知竹林下，星使对星郎。",
        "dynasty": "唐",
        "collection_info": null
    },
    {
        "title": "送四镇薛侍御东归",
        "author": "岑参",
        "content": "相送泪沾衣，天涯独未归。\n将军初得罪，门客復何依。\n梦去湖山阔，书停陇雁稀。\n园林幸接近，一为到柴扉。",
        "dynasty": "唐",
        "collection_info": null
    },
    {
        "title": "送张都尉东归",
        "author": "岑参",
        "content": "白羽绿弓弦，年年只在边。\n还家劒锋尽，出塞马蹄穿。\n逐虏西踰海，平胡北到天。\n封侯应不远，燕颔岂徒然。",
        "dynasty": "唐",
        "collection_info": null
    },
    {
        "title": "送樊侍御使丹阳便觐",
        "author": "岑参",
        "content": "卧病穷巷晚，忽惊骢马来。\n知君京口去，借问几时回。\n驿舫江风引，乡书海雁催。\n慈亲应倍喜，爱子在霜台。",
        "dynasty": "唐",
        "collection_info": null
    },
    {
        "title": "送张卿郎君赴硖石尉",
        "author": "岑参",
        "content": "卿家送爱子，愁见灞头春。\n草羡青袍色，花随黄绶新。\n县西函谷路，城北大阳津。\n日暮征鞍去，东郊一片尘。",
        "dynasty": "唐",
        "collection_info": null
    },
    {
        "title": "送颜少府投郑陈州",
        "author": "岑参",
        "content": "一尉便垂白，数年唯草玄。\n出关策匹马，逆旅闻秋蝉。\n爱客多酒债，罢官无俸钱。\n知君羁思少，所适主人贤。",
        "dynasty": "唐",
        "collection_info": null
    },
    {
        "title": "赵少尹南亭送郑侍御归东台",
        "author": "岑参",
        "content": "红亭酒瓮香，白面绣衣郎。\n砌冷虫喧坐，帘疎雨到床。\n钟催离兴急，絃逐醉歌长。\n关树应先落，随君满鬓霜。",
        "dynasty": "唐",
        "collection_info": null
    },
    {
        "title": "祁四再赴江南别诗",
        "author": "岑参",
        "content": "万里来又去，三湘东復西。\n别多人换鬓，行远马穿蹄。\n山驿秋云冷，江帆暮雨低。\n怜君不解说，相忆在书题。",
        "dynasty": "唐",
        "collection_info": null
    },
    {
        "title": "送许员外江外置常平仓",
        "author": "岑参",
        "content": "诏置海陵仓，朝推画省郎。\n还家锦服贵，出使绣衣香。\n水驿风催舫，江楼月透床。\n仍怀陆氏橘，归献老亲尝。",
        "dynasty": "唐",
        "collection_info": null
    },
    {
        "title": "送秘省虞校书赴虞乡丞",
        "author": "岑参",
        "content": "花绶傍腰新，关东县欲春。\n残书厌科斗，旧阁别麒麟。\n虞坂临官舍，条山映吏人。\n看君有知己，坦腹向平津。",
        "dynasty": "唐",
        "collection_info": null
    },
    {
        "title": "送江陵泉少府赴任便呈卫荆州",
        "author": "岑参",
        "content": "神仙吏姓梅，人吏待君来。\n渭北草新出，江南花已开。\n城边宋玉宅，峡口楚王台。\n不畏无知己，荆州甚爱才。",
        "dynasty": "唐",
        "collection_info": null
    },
    {
        "title": "奉送李太保兼御史大夫充渭北节度使",
        "author": "岑参",
        "content": "诏出未央宫，登坛近总戎。\n上公周太保，副相汉司空。\n弓抱关西月，旗翻渭北风。\n弟兄皆许国，天地荷成功。",
        "dynasty": "唐",
        "collection_info": null
    },
    {
        "title": "送江陵黎少府",
        "author": "岑参",
        "content": "悔繫腰间绶，翻为膝下愁。\n那堪汉水远，更值楚山秋。\n新橘香官舍，征帆拂县楼。\n王城不敢住，岂是爱荆州。",
        "dynasty": "唐",
        "collection_info": null
    },
    {
        "title": "虢州送天平何丞入京市马",
        "author": "岑参",
        "content": "关树晚苍苍，长安近夕阳。\n回风醒别酒，细雨湿行装。\n习战边尘黑，防秋塞草黄。\n知君市骏马，不是学燕王。",
        "dynasty": "唐",
        "collection_info": null
    },
    {
        "title": "送扬州王司马",
        "author": "岑参",
        "content": "君家旧淮水，水上到扬州。\n海树青官舍，江云黑郡楼。\n东南随去鸟，人吏待行舟。\n为报吾兄道，如今已白头。",
        "dynasty": "唐",
        "collection_info": null
    },
    {
        "title": "陕州月城楼送辛判官入奏",
        "author": "岑参",
        "content": "送客飞鸟外，城头楼最高。\n樽前遇风雨，牕裏动波涛。\n谒帝向金殿，随身唯宝刀。\n相思灞陵月，祗有梦偏劳。",
        "dynasty": "唐",
        "collection_info": null
    },
    {
        "title": "送王七录事赴虢州",
        "author": "岑参",
        "content": "早岁即相知，嗟君最后时。\n青云仍未达，白髮欲成丝。\n小店关门树，长河华岳祠。\n弘农人吏待，莫使马行迟。",
        "dynasty": "唐",
        "collection_info": null
    },
    {
        "title": "阌乡送上官秀才归关西别业",
        "author": "岑参",
        "content": "风尘奈汝何，终日独波波。\n亲老无官养，家贫在外多。\n醉眼轻白髮，春梦渡黄河。\n相去关城近，何时更肯过。",
        "dynasty": "唐",
        "collection_info": null
    },
    {
        "title": "送羽林长孙将军赴歙州",
        "author": "岑参",
        "content": "剖竹向江濆，能名计日闻。\n隼旗新刺史，虎劒旧将军。\n驿舫宿湖月，州城浸海云。\n青门酒楼上，欲别醉醺醺。",
        "dynasty": "唐",
        "collection_info": null
    },
    {
        "title": "送崔主簿赴夏阳",
        "author": "岑参",
        "content": "常爱夏阳县，往年曾再过。\n县中饶白鸟，郭外是黄河。\n地近行程少，家贫酒债多。\n知君新称意，好得奈春何。",
        "dynasty": "唐",
        "collection_info": null
    },
    {
        "title": "送梁判官归女几旧庐",
        "author": "岑参",
        "content": "女几知君忆，春云相逐归。\n草堂开药裹，苔壁取荷衣。\n老竹移时少，新花旧处飞。\n可怜真傲吏，尘事到山稀。",
        "dynasty": "唐",
        "collection_info": null
    },
    {
        "title": "送怀州吴别驾",
        "author": "岑参",
        "content": "灞上柳枝黄，垆头酒正香。\n春流饮去马，暮雨湿行装。\n驿路通函谷，州城接太行。\n覃怀人总喜，别驾得王祥。",
        "dynasty": "唐",
        "collection_info": null
    },
    {
        "title": "送人归江宁",
        "author": "岑参",
        "content": "楚客忆乡信，向家湖水长。\n住愁春草绿，去喜桂枝香。\n海月迎归楚，江云引到乡。\n吾兄应借问，为报鬓毛霜。",
        "dynasty": "唐",
        "collection_info": null
    },
    {
        "title": "送襄州任别驾",
        "author": "岑参",
        "content": "别乘向襄州，萧条楚地秋。\n江声官舍裏，山色郡城头。\n莫羡黄公盖，须乘彦伯舟。\n高阳诸醉客，唯见古时丘。",
        "dynasty": "唐",
        "collection_info": null
    },
    {
        "title": "送李司谏归京",
        "author": "岑参",
        "content": "别酒为谁香，春官驳正郎。\n醉经秦树远，梦怯汉川长。\n雨过风头黑，云开日脚黄。\n知君解起草，早去入文昌。",
        "dynasty": "唐",
        "collection_info": null
    },
    {
        "title": "送绵州李司马秩满归京因呈李兵部",
        "author": "岑参",
        "content": "久客厌江月，罢官思早归。\n眼看春光老，羞见梨花飞。\n劒北山居小，巴南音信稀。\n因君报兵部，愁泪日沾衣。",
        "dynasty": "唐",
        "collection_info": null
    },
    {
        "title": "送崔员外入秦因访故园",
        "author": "岑参",
        "content": "欲谒明光殿，先趋建礼门。\n仙郎去得意，亚相正承恩。\n竹裏巴山道，花间汉水源。\n凭将两行泪，为访邵平园。",
        "dynasty": "唐",
        "collection_info": null
    },
    {
        "title": "送柳录事赴梁州",
        "author": "岑参",
        "content": "英掾柳家郎，离亭酒瓮香。\n折腰思汉北，随传过巴阳。\n江树连官舍，山云到卧床。\n知君归梦积，去去劒川长。",
        "dynasty": "唐",
        "collection_info": null
    },
    {
        "title": "送韦侍御先归京",
        "author": "岑参",
        "content": "闻欲朝龙阙，应须拂豸冠。\n风霜随马去，炎暑为君寒。\n客泪题书落，乡愁对酒宽。\n先凭报亲友，后月到长安。",
        "dynasty": "唐",
        "collection_info": null
    },
    {
        "title": "送裴侍御赴岁入京",
        "author": "岑参",
        "content": "羡他骢马郎，元日谒明光。\n立处闻天语，朝回惹御香。\n台寒柏树绿，江暖柳条黄。\n惜别津亭暮，挥戈忆鲁阳。",
        "dynasty": "唐",
        "collection_info": null
    },
    {
        "title": "送颜评事入京",
        "author": "岑参",
        "content": "颜子人叹屈，宦游今未迟。\n伫闻明主用，岂负青云姿。\n江柳秋吐叶，山花寒满枝。\n知君客愁处，月满巴川时。",
        "dynasty": "唐",
        "collection_info": null
    },
    {
        "title": "送赵侍御归上都",
        "author": "岑参",
        "content": "骢马五花毛，青云归处高。\n霜随驱夏暑，风逐振江涛。\n执简皆推直，勤王岂告劳。\n帝城谁不恋，回望动离骚。",
        "dynasty": "唐",
        "collection_info": null
    },
    {
        "title": "送杨子",
        "author": "岑参",
        "content": "斗酒渭城边，垆头耐醉眠。\n梨花千树雪，杨叶万条烟。\n惜别添壶酒，临岐赠马鞭。\n看君颍上去，新月到家圆。",
        "dynasty": "唐",
        "collection_info": null
    },
    {
        "title": "送人赴安西",
        "author": "岑参",
        "content": "上马带胡鈎，翩翩度陇头。\n小来思报国，不是爱封侯。\n万里乡为梦，三边月作愁。\n早须清黠虏，无事莫经秋。",
        "dynasty": "唐",
        "collection_info": null
    },
    {
        "title": "发临洮将赴北庭留别",
        "author": "岑参",
        "content": "闻说轮台路，连年见雪飞。\n春风曾不到，汉使亦应稀。\n白草通疎勒，青山过武威。\n勤王敢道远，私向梦中归。",
        "dynasty": "唐",
        "collection_info": null
    },
    {
        "title": "临洮泛舟赵仙舟自北庭罢使还京",
        "author": "岑参",
        "content": "白髮轮台使，边功竟不成。\n云沙万里地，孤负一书生。\n池上风迴舫，桥西雨过城。\n醉眠乡梦罢，东望羡归程。",
        "dynasty": "唐",
        "collection_info": null
    },
    {
        "title": "春日醴泉杜明府承恩五品宴席上赋诗",
        "author": "岑参",
        "content": "凫舃旧称仙，鸿私降自天。\n青袍移草色，朱绶夺花然。\n邑裏雷仍震，台中星欲悬。\n吾兄此栖棘，因得贺初筵。",
        "dynasty": "唐",
        "collection_info": null
    },
    {
        "title": "早春陪崔中丞同泛浣花溪宴",
        "author": "岑参",
        "content": "旌节临溪口，塞郊陡觉暄。\n红亭移酒席，画舸逗江村。\n云带歌声扬，风飘舞袖翻。\n花间催秉烛，川上欲黄昏。",
        "dynasty": "唐",
        "collection_info": null
    },
    {
        "title": "喜华阴王少府使到南池宴集",
        "author": "岑参",
        "content": "有客至铃下，自言身姓梅。\n仙人掌裏使，黄帝鼎边来。\n竹影拂棋局，荷香随酒杯。\n池前堪醉卧，待月未须回。",
        "dynasty": "唐",
        "collection_info": null
    },
    {
        "title": "行军雪后月夜宴王卿家",
        "author": "岑参",
        "content": "子夜雪华余，卿家月影初。\n酒香熏枕席，炉气暖轩除。\n晚岁宦情薄，行军欢宴疎。\n相逢剩取醉，身外尽空虚。",
        "dynasty": "唐",
        "collection_info": null
    },
    {
        "title": "梁州陪赵行军龙冈寺北庭泛舟宴王侍御",
        "author": "岑参",
        "content": "谁宴霜台使，行军粉署郎。\n唱歌江鸟没，吹笛岸花香。\n酒影摇新月，滩声聒夕阳。\n江钟闻已暮，归棹绿川长。",
        "dynasty": "唐",
        "collection_info": null
    },
    {
        "title": "奉陪封大夫宴得征字时封公兼鸿胪卿",
        "author": "岑参",
        "content": "西边虏尽平，何处更专征。\n幕下人无事，军中政已成。\n座参殊俗语，乐杂异方声。\n醉裏东楼月，偏能照列卿。",
        "dynasty": "唐",
        "collection_info": null
    },
    {
        "title": "陪封大夫宴瀚海亭纳凉",
        "author": "岑参",
        "content": "细管杂青丝，千杯倒接䍦。\n军中乘兴出，海上纳凉时。\n日没鸟飞急，山高云过迟。\n吾从大夫后，归路拥旌旗。",
        "dynasty": "唐",
        "collection_info": null
    },
    {
        "title": "虢州西亭陪端公宴集",
        "author": "岑参",
        "content": "红亭出鸟外，骏马繫云端。\n万岭牕前睥，千家肘底看。\n开瓶酒色嫩，踏地叶声干。\n为逼霜台使，重裘也觉寒。",
        "dynasty": "唐",
        "collection_info": null
    },
    {
        "title": "陪使君早春东郊游眺",
        "author": "岑参",
        "content": "太守拥朱轮，东郊物候新。\n莺声随坐啸，柳色唤行春。\n谷口云迎马，溪边水照人。\n郡中叨佐理，何幸接芳尘。",
        "dynasty": "唐",
        "collection_info": null
    },
    {
        "title": "雪后与羣公过慈恩寺",
        "author": "岑参",
        "content": "乘兴忽相招，僧房暮与朝。\n雪融双树湿，沙闇一灯烧。\n竹外山低塔，藤间院隔桥。\n归家如欲懒，俗虑向来销。",
        "dynasty": "唐",
        "collection_info": null
    },
    {
        "title": "与鄠县羣官泛渼陂",
        "author": "岑参",
        "content": "万顷浸天色，千寻穷地根。\n舟移城入树，岸阔水浮村。\n闲鹭惊箫管，潜蚪傍酒樽。\n暝来呼小吏，列火俨归轩。",
        "dynasty": "唐",
        "collection_info": null
    },
    {
        "title": "与鄠县源少府泛渼陂",
        "author": "岑参",
        "content": "载酒入天色，水凉难醉人。\n清摇县郭动，碧洗云山新。\n吹笛惊白鹭，垂竿跳紫鳞。\n怜君公事后，陂上日娱宾。",
        "dynasty": "唐",
        "collection_info": null
    },
    {
        "title": "终南东溪中作",
        "author": "岑参",
        "content": "溪水碧于草，潺潺花底流。\n沙平堪濯足，石浅不胜舟。\n洗药朝与暮，钓鱼春復秋。\n兴来从所适，还欲向沧洲。",
        "dynasty": "唐",
        "collection_info": null
    },
    {
        "title": "与鲜于庶子泛汉江",
        "author": "岑参",
        "content": "急管更须吹，杯行莫遣迟。\n酒光红琥珀，江色碧琉璃。\n日影浮归棹，芦花罥钓丝。\n山公醉不醉，问取葛[彊]知。",
        "dynasty": "唐",
        "collection_info": null
    },
    {
        "title": "晦日陪侍御泛北池",
        "author": "岑参",
        "content": "春池满復宽，晦节耐邀欢。\n月带虾蟆冷，霜随獬豸寒。\n水云低锦席，岸柳拂金盘。\n日暮舟中散，都人夹道看。",
        "dynasty": "唐",
        "collection_info": null
    },
    {
        "title": "登凉州尹台寺",
        "author": "岑参",
        "content": "胡地三月半，梨花今始开。\n因从老僧饭，更上夫人台。\n清唱云不去，弹弦风飒来。\n应须一倒载，还似山公回。",
        "dynasty": "唐",
        "collection_info": null
    },
    {
        "title": "登总持阁",
        "author": "岑参",
        "content": "高阁逼诸天，登临近日边。\n晴开万井树，愁看五陵烟。\n槛外低秦岭，牕中小渭川。\n蚤知清净理，常愿奉金仙。",
        "dynasty": "唐",
        "collection_info": null
    },
    {
        "title": "奉陪封大夫九日登高",
        "author": "岑参",
        "content": "九日黄花酒，登高会昔闻。\n霜威逐亚相，杀气傍中军。\n横笛惊征雁，娇歌落塞云。\n边头幸无事，醉舞荷吾君。",
        "dynasty": "唐",
        "collection_info": null
    },
    {
        "title": "郡斋平望江山",
        "author": "岑参",
        "content": "水路东连楚，人烟北接巴。\n山光围一郡，江月照千家。\n庭树纯栽橘，园畦半种茶。\n梦魂知忆处，无夜不京华。",
        "dynasty": "唐",
        "collection_info": null
    },
    {
        "title": "宿岐州北郭严给事别业",
        "author": "岑参",
        "content": "郭外山色暝，主人林馆秋。\n疎钟入卧内，片月到床头。\n遥夜惜已半，清言殊未休。\n君虽在青琐，心不忘沧洲。",
        "dynasty": "唐",
        "collection_info": null
    },
    {
        "title": "暮秋会严京兆后厅竹斋",
        "author": "岑参",
        "content": "京兆小斋宽，公庭半药阑。\n瓯香茶色嫩，牕冷竹声干。\n盛德中朝贵，清风画省寒。\n能将吏部镜，照取寸心看。",
        "dynasty": "唐",
        "collection_info": null
    },
    {
        "title": "省中即事",
        "author": "岑参",
        "content": "华省谬为郎，蹉跎鬓已苍。\n到来恆幞被，随例且含香。\n竹影遮牕暗，花阴拂簟凉。\n君王新赐笔，草奏向明光。",
        "dynasty": "唐",
        "collection_info": null
    },
    {
        "title": "寻阳七郎中宅即事",
        "author": "岑参",
        "content": "万事信苍苍，机心久已忘。\n无端来出守，不是厌为郎。\n雨滴芭蕉赤，霜催橘子黄。\n逢君开口笑，何处有他乡。",
        "dynasty": "唐",
        "collection_info": null
    },
    {
        "title": "携琴酒寻阎防崇济寺所居僧院",
        "author": "岑参",
        "content": "相访但寻钟，门寒古殿松。\n弹琴醒暮酒，卷幔引诸峰。\n事惬林中语，人幽物外踪。\n吾庐幸接近，兹地兴偏慵。",
        "dynasty": "唐",
        "collection_info": null
    },
    {
        "title": "春寻河阳陶处士别业",
        "author": "岑参",
        "content": "风暖日暾暾，黄鹂飞近村。\n花明潘子县，柳暗陶公门。\n药椀摇山影，鱼竿带水痕。\n南桥车马客，何事苦喧喧。",
        "dynasty": "唐",
        "collection_info": null
    },
    {
        "title": "晚过盘石寺礼郑和尚",
        "author": "岑参",
        "content": "暂诣高僧话，来寻野寺孤。\n岸花藏水碓，溪水映风炉。\n顶上巢新鹊，衣中带旧珠。\n谈禅未得去，辍棹且踟蹰。",
        "dynasty": "唐",
        "collection_info": null
    },
    {
        "title": "寻少室张山人闻与偃师周明府同入都",
        "author": "岑参",
        "content": "中峰炼金客，昨日游人间。\n叶县凫共去，葛陂龙暂还。\n春云凑深水，秋雨悬空山。\n寂寂清溪上，空余丹竈闲。",
        "dynasty": "唐",
        "collection_info": null
    },
    {
        "title": "虢州卧疾喜刘判官相过水亭",
        "author": "岑参",
        "content": "卧疾尝晏起，朝来头未梳。\n见君胜服药，清话病能除。\n低柳共繫马，小池堪钓鱼。\n观棋不觉暝，月出水亭初。",
        "dynasty": "唐",
        "collection_info": null
    },
    {
        "title": "武威春暮闻宇文判官西使还已到晋昌",
        "author": "岑参",
        "content": "岸雨过城头，黄鹂上戍楼。\n塞北飘客泪，边柳挂乡愁。\n白髮悲明镜，青春换敝裘。\n君从万里使，闻已到瓜州。",
        "dynasty": "唐",
        "collection_info": null
    },
    {
        "title": "虢州南池候严中丞不至",
        "author": "岑参",
        "content": "池上日相待，知君殊未回。\n徒教柳叶长，漫使梨花开。\n驷马去不见，双鱼空往来。\n思想不解说，孤负舟中杯。",
        "dynasty": "唐",
        "collection_info": null
    },
    {
        "title": "春兴思南山旧庐招柳建正字",
        "author": "岑参",
        "content": "终岁不得意，春风今復来。\n自怜蓬鬓改，羞见梨花开。\n西掖诚可恋，南山思早回。\n园庐幸接近，相与归蒿莱。",
        "dynasty": "唐",
        "collection_info": null
    },
    {
        "title": "郡斋南池招杨辚",
        "author": "岑参",
        "content": "郡僻人事少，云山常眼前。\n偶从池上醉，便向舟中眠。\n与子居最近，周官情又偏。\n闲时耐相访，正有床头钱。",
        "dynasty": "唐",
        "collection_info": null
    },
    {
        "title": "高冠谷口招郑鄠",
        "author": "岑参",
        "content": "谷口来相访，空斋不见君。\n涧花然暮雨，潭树暖春云。\n门径稀人迹，檐峰下鹿羣。\n衣裳与枕席，山霭碧氛氲。",
        "dynasty": "唐",
        "collection_info": null
    },
    {
        "title": "题新乡王釜厅壁",
        "author": "岑参",
        "content": "怜君守一尉，家计復清贫。\n禄米尝不足，俸钱供与人。\n城头苏门树，陌上黎阳尘。\n不是旧相识，声同心自亲。",
        "dynasty": "唐",
        "collection_info": null
    },
    {
        "title": "题山寺僧房",
        "author": "岑参",
        "content": "牕影摇羣木，墙阴载一峰。\n野炉风自爇，山碓水能舂。\n勤学翻知误，为官好欲慵。\n高僧暝不见，月出但闻钟。",
        "dynasty": "唐",
        "collection_info": null
    },
    {
        "title": "汉上题韦氏庄",
        "author": "岑参",
        "content": "结茅闻楚客，卜筑汉江边。\n日落数归鸟，夜深闻扣舷。\n水痕侵岸柳，山翠借厨烟。\n调笑提筐妇，春来蚕几眠。",
        "dynasty": "唐",
        "collection_info": null
    },
    {
        "title": "题永乐韦少府厅壁",
        "author": "岑参",
        "content": "大河南郭外，终日气昏昏。\n白鸟下公府，青山当县门。\n故人是邑尉，过客驻征轩。\n不惮烟波阔，思君一笑言。",
        "dynasty": "唐",
        "collection_info": null
    },
    {
        "title": "题金城临河驿楼",
        "author": "岑参",
        "content": "古戍依重险，高楼见五凉。\n山根盘驿道，河水浸城墙。\n庭树巢鹦鹉，园花隐麝香。\n忽如江浦上，忆作捕鱼郎。",
        "dynasty": "唐",
        "collection_info": null
    },
    {
        "title": "初授官题高冠草堂",
        "author": "岑参",
        "content": "三十始一命，宦情多欲阑。\n自怜无旧业，不敢耻微官。\n涧水吞樵路，山花醉药栏。\n秪缘五斗米，辜负一渔竿。",
        "dynasty": "唐",
        "collection_info": null
    },
    {
        "title": "题虢州西楼",
        "author": "岑参",
        "content": "错料一生事，蹉跎今白头。\n纵横皆失计，妻子也堪羞。\n明主虽然弃，丹心亦未休。\n愁来无去处，祗上郡西楼。",
        "dynasty": "唐",
        "collection_info": null
    },
    {
        "title": "夜过盘石隔河望永乐寄闺中效齐梁体",
        "author": "岑参",
        "content": "盈盈一水隔，寂寂二更初。\n波上思罗袜，鱼边忆素书。\n月如眉已画，云似鬓新梳。\n春物知人意，桃花笑索居。",
        "dynasty": "唐",
        "collection_info": null
    },
    {
        "title": "河西春暮忆秦中",
        "author": "岑参",
        "content": "渭北春已老，河西人未归。\n边城细草出，客馆梨花飞。\n别后乡梦数，昨来家信稀。\n凉州三月半，犹未脱寒衣。",
        "dynasty": "唐",
        "collection_info": null
    },
    {
        "title": "过酒泉忆杜陵别业",
        "author": "岑参",
        "content": "昨夜宿[祈]连，今朝过酒泉。\n黄沙西际海，白草北连天。\n愁裏难消日，归期尚隔年。\n阳关万里梦，知处杜陵田。",
        "dynasty": "唐",
        "collection_info": null
    },
    {
        "title": "早发焉耆怀终南别业",
        "author": "岑参",
        "content": "晓笛别乡泪，秋冰鸣马蹄。\n一身虏云外，万里胡天西。\n终日见征战，连年闻鼓鼙。\n故山在何处，昨日梦清溪。",
        "dynasty": "唐",
        "collection_info": null
    },
    {
        "title": "宿铁关西馆",
        "author": "岑参",
        "content": "马汗踏成泥，朝驰几万蹄。\n雪中行地角，火处宿天倪。\n塞迥心常怯，乡遥梦亦迷。\n那知故园月，也到铁关西。",
        "dynasty": "唐",
        "collection_info": null
    },
    {
        "title": "首秋轮台",
        "author": "岑参",
        "content": "异域阴山外，孤城雪海边。\n秋来唯有雁，夏尽不闻蝉。\n雨拂氊墙湿，风摇毳幕羶。\n轮台万里地，无事历三年。",
        "dynasty": "唐",
        "collection_info": null
    },
    {
        "title": "北庭作",
        "author": "岑参",
        "content": "雁塞通盐泽，龙堆接醋沟。\n孤城天北畔，绝域海西头。\n秋雪春仍下，朝风夜不休。\n可知年四十，犹自未对侯。",
        "dynasty": "唐",
        "collection_info": null
    },
    {
        "title": "轮台即事",
        "author": "岑参",
        "content": "轮台风物异，地是古单于。\n三月无青草，千家尽白榆。\n蕃书文字别，胡俗语音殊。\n愁见流沙北，天西海一隅。",
        "dynasty": "唐",
        "collection_info": null
    },
    {
        "title": "还东山洛上作",
        "author": "岑参",
        "content": "春流急不浅，归栧去何迟。\n愁客叶舟裏，夕阳花水时。\n云晴开螮蝀，棹发起鸬鷀。\n莫道东山远，衡门在梦思。",
        "dynasty": "唐",
        "collection_info": null
    },
    {
        "title": "杨固店",
        "author": "岑参",
        "content": "客舍梨叶赤，邻家闻捣衣。\n夜来尝有梦，坠泪缘思归。\n洛水行欲尽，缑山看渐微。\n长安祗千里，何事信音稀。",
        "dynasty": "唐",
        "collection_info": null
    },
    {
        "title": "巴南舟中思陆浑别业",
        "author": "岑参",
        "content": "泸水南州远，巴山北客稀。\n岭云撩乱起，溪鹭等闲飞。\n镜裏愁衰鬓，舟中换旅衣。\n梦魂知忆处，无夜不先归。",
        "dynasty": "唐",
        "collection_info": null
    },
    {
        "title": "晚发五渡",
        "author": "岑参",
        "content": "客厌巴南地，乡邻劒北天。\n江村片雨外，野寺夕阳边。\n芋叶藏山径，芦花杂渚田。\n舟行未可住，乘月且须牵。",
        "dynasty": "唐",
        "collection_info": null
    },
    {
        "title": "巴南舟中夜市",
        "author": "岑参",
        "content": "渡口欲黄昏，归人争渡喧。\n近钟清野寺，远火点江村。\n见雁思乡信，闻猿积泪痕。\n孤舟万里外，秋月不堪论。",
        "dynasty": "唐",
        "collection_info": null
    },
    {
        "title": "江上春叹",
        "author": "岑参",
        "content": "腊月江上暖，南桥新柳枝。\n春风触处到，忆得故园时。\n终日不如意，出门何所之。\n从人觅颜色，自笑弱男儿。",
        "dynasty": "唐",
        "collection_info": null
    },
    {
        "title": "初至犍为作",
        "author": "岑参",
        "content": "山色轩槛内，滩声枕席间。\n草生公府静，花落讼庭閒。\n云雨连三峡，风尘接百蛮。\n到来能几日，不觉鬓毛斑。",
        "dynasty": "唐",
        "collection_info": null
    },
    {
        "title": "使院中新栽柏树子呈李十五栖筠",
        "author": "岑参",
        "content": "爱尔青青色，移根此地来。\n不曾台上种，留向碛中栽。\n脆叶欺门柳，狂花笑院梅。\n不须愁岁晚，霜露岂能摧。",
        "dynasty": "唐",
        "collection_info": null
    },
    {
        "title": "咏郡斋壁画片云",
        "author": "岑参",
        "content": "云片何人画，尘侵粉色微。\n未曾行雨去，不见逐风归。\n只怪偏凝壁，回看欲惹衣。\n丹青忽借便，移向帝乡飞。",
        "dynasty": "唐",
        "collection_info": null
    },
    {
        "title": "临洮龙兴寺玄上人院同咏青木香丛",
        "author": "岑参",
        "content": "移根自远方，种得在僧房。\n六月花新吐，三春叶已长。\n抽茎高锡杖，引影到绳床。\n只为能除疾，倾心向药王。",
        "dynasty": "唐",
        "collection_info": null
    },
    {
        "title": "成王挽歌",
        "author": "岑参",
        "content": "幽山悲旧桂，长坂怆余兰。\n地底孤灯冷，泉中一镜寒。\n铭旌门客送，骑吹路人看。\n漫作琉璃椀，淮王误合丹。",
        "dynasty": "唐",
        "collection_info": null
    },
    {
        "title": "苗侍中挽歌二首 一",
        "author": "岑参",
        "content": "摄政朝章重，持衡国相尊。\n笔端通造化，掌内运干坤。\n青史遗芳满，黄枢故事存。\n空悲渭桥路，谁对汉皇言。",
        "dynasty": "唐",
        "collection_info": null
    },
    {
        "title": "苗侍中挽歌二首 二",
        "author": "岑参",
        "content": "天子悲元老，都人惜上公。\n优贤几杖在，会葬市朝空。\n丹旐飞斜日，清笳怨暮风。\n平生门下客，继美庙堂中。",
        "dynasty": "唐",
        "collection_info": null
    },
    {
        "title": "故仆射裴公挽歌三首 一",
        "author": "岑参",
        "content": "盛德资邦杰，嘉谟作世程。\n门瞻驷马贵，时仰八龙名。\n罢市秦人送，还乡绛老迎。\n莫埋丞相印，留着付玄成。",
        "dynasty": "唐",
        "collection_info": null
    },
    {
        "title": "故仆射裴公挽歌三首 二",
        "author": "岑参",
        "content": "五府瞻高位，三台丧大贤。\n礼容还故绛，宠赠冠新田。\n气歇汾阴鼎，魂飞京兆阡。\n先时劒已没，陇树久苍然。",
        "dynasty": "唐",
        "collection_info": null
    },
    {
        "title": "故仆射裴公挽歌三首 三",
        "author": "岑参",
        "content": "富贵徒言久，乡闾殁后归。\n锦衣都未着，丹旐忽先飞。\n哀挽辞秦塞，悲笳出帝畿。\n遥知九原上，渐觉弔人稀。",
        "dynasty": "唐",
        "collection_info": null
    },
    {
        "title": "河西太守杜公挽歌四首 一",
        "author": "岑参",
        "content": "蒙叟悲藏壑，殷宗惜济川。\n长安非旧日，京兆是新阡。\n黄霸官犹屈，苍生望已愆。\n唯余卿月在，留向杜陵悬。",
        "dynasty": "唐",
        "collection_info": null
    },
    {
        "title": "河西太守杜公挽歌四首 二",
        "author": "岑参",
        "content": "鼓角城中出，坟茔郭外新。\n雨随思太守，云从送夫人。\n蒿里埋双劒，松门闭万春。\n回瞻北堂上，金印已生尘。",
        "dynasty": "唐",
        "collection_info": null
    },
    {
        "title": "河西太守杜公挽歌四首 三",
        "author": "岑参",
        "content": "忆昨明光殿，新承天子恩。\n剖符移北地，授钺领西门。\n塞草迎军幕，边云拂使轩。\n至今闻陇外，戎虏尚亡魂。",
        "dynasty": "唐",
        "collection_info": null
    },
    {
        "title": "河西太守杜公挽歌四首 四",
        "author": "岑参",
        "content": "漫漫澄波阔，沈沈大厦深。\n秉心常匪席，行义每挥金。\n汲引窥兰室，招携入翰林。\n多君有令子，犹注世人心。",
        "dynasty": "唐",
        "collection_info": null
    },
    {
        "title": "故河南尹岐国公赠工部尚书苏公挽歌二首 一",
        "author": "岑参",
        "content": "河尹恩荣旧，尚书宠赠新。\n一门传画戟，几世驾朱轮。\n夜色何时晓，泉台不復春。\n唯余朝服在，金印已生尘。",
        "dynasty": "唐",
        "collection_info": null
    },
    {
        "title": "故河南尹岐国公赠工部尚书苏公挽歌二首 二",
        "author": "岑参",
        "content": "白日扃泉户，青春掩夜台。\n旧堂阶草长，空院砌花开。\n山晚铭旌去，郊寒骑吹回。\n三川难可见，应惜庾公才。",
        "dynasty": "唐",
        "collection_info": null
    },
    {
        "title": "韩员外夫人清河县君崔氏挽歌二首 一",
        "author": "岑参",
        "content": "令德当时重，高门举世推。\n从夫荣已绝，封邑宠难追。\n陌上人皆惜，花间鸟亦悲。\n仙郎看陇月，犹忆画眉时。",
        "dynasty": "唐",
        "collection_info": null
    },
    {
        "title": "韩员外夫人清河县君崔氏挽歌二首 二",
        "author": "岑参",
        "content": "遽闻伤别劒，忽復叹藏舟。\n灯冷泉中夜，衣寒地下秋。\n青松弔客泪，丹旐路人愁。\n徒有清河在，空悲逝水流。",
        "dynasty": "唐",
        "collection_info": null
    },
    {
        "title": "西河郡太原守张夫人挽歌",
        "author": "岑参",
        "content": "鹊印庆仍传，鱼轩宠莫先。\n从夫元凯贵，训子孟轲贤。\n龙是双归日，鸾非独舞年。\n哀容今共尽，悽怆杜陵田。",
        "dynasty": "唐",
        "collection_info": null
    },
    {
        "title": "南溪别业",
        "author": "岑参",
        "content": "结宇依青嶂，开轩对翠畴。\n树交花两色，溪合水重流。\n竹径春来埽，兰樽夜不收。\n逍遥自得意，鼓腹醉中游。",
        "dynasty": "唐",
        "collection_info": null
    },
    {
        "title": "奉和中书舍人贾至早朝大明宫",
        "author": "岑参",
        "content": "鸡鸣紫陌曙光寒，莺啭皇州春色阑。\n金阙晓钟开万户，玉阶仙仗拥千官。\n花迎劒佩星初落，柳拂旌旗露未干。\n独有凤皇池上客，阳春一曲和皆难。",
        "dynasty": "唐",
        "collection_info": null
    },
    {
        "title": "和祠部王员外雪后早朝即事",
        "author": "岑参",
        "content": "长安雪后似春归，积素凝华连曙晖。\n色借玉珂迷晓骑，光添银烛晃朝衣。\n西山落月临天仗，北阙晴云捧禁闱。\n闻道仙郎歌白雪，由来此曲和人稀。",
        "dynasty": "唐",
        "collection_info": null
    },
    {
        "title": "奉和相公发益昌",
        "author": "岑参",
        "content": "相[国]临戎别帝京，拥麾持节远横行。\n朝登劒阁云随马，夜渡巴江雨洗兵。\n山花万朵迎征盖，川柳千条拂去旌。\n暂到蜀城应计日，须知明主待持衡。",
        "dynasty": "唐",
        "collection_info": null
    },
    {
        "title": "秋夕读书幽兴献兵部李侍郎",
        "author": "岑参",
        "content": "年纪蹉跎四十强，自怜头白始为郎。\n雨滋苔藓侵阶绿，秋飒梧桐覆井黄。\n惊蝉也解求高树，旅雁还应厌后行。\n览卷试穿邻舍壁，明灯何惜借余光。",
        "dynasty": "唐",
        "collection_info": null
    },
    {
        "title": "使君席夜送严河南赴长水",
        "author": "岑参",
        "content": "娇歌急管杂青丝，银烛金杯映翠眉。\n使君地主能相送，河尹天明坐莫辞。\n春城月出人皆醉，野戍花深马去迟。\n寄声报尔山翁道，今日河南胜昔时。",
        "dynasty": "唐",
        "collection_info": null
    },
    {
        "title": "暮春虢州东亭送李司马归扶风别庐",
        "author": "岑参",
        "content": "柳亸莺娇花復殷，红亭绿酒送君还。\n到来函谷愁中月，归去磻溪梦裏山。\n帘前春色应须惜，世上浮名好是闲。\n西望乡关肠欲断，对君衫袖泪痕斑。",
        "dynasty": "唐",
        "collection_info": null
    },
    {
        "title": "九日使君席奉饯卫中丞赴长水",
        "author": "岑参",
        "content": "节使横行西出师，鸣弓擐甲羽林儿。\n台上霜风凌草木，军中杀气傍旌旗。\n预知汉将宣威日，正是胡尘欲灭时。\n为报使君多泛菊，更将絃管醉东篱。",
        "dynasty": "唐",
        "collection_info": null
    },
    {
        "title": "西掖省即事",
        "author": "岑参",
        "content": "西掖重云开曙晖，北山疎雨点朝衣。\n千门柳色连青琐，三殿花香入紫微。\n平明端笏陪鹓列，薄暮垂鞭信马归。\n官拙自悲头白尽，不如岩下偃荆扉。",
        "dynasty": "唐",
        "collection_info": null
    },
    {
        "title": "首春渭西郊行呈蓝田张二主簿",
        "author": "岑参",
        "content": "迥风度雨渭城西，细草新花踏作泥。\n秦女峰头雪未尽，胡公阪上日初低。\n愁窥白髮羞微禄，悔别青山忆旧溪。\n闻道辋川多胜事，玉壶春酒正堪携。",
        "dynasty": "唐",
        "collection_info": null
    },
    {
        "title": "赴嘉州过城固县寻永安超禅师房",
        "author": "岑参",
        "content": "满寺枇杷冬着花，老僧相见具袈裟。\n汉王城北雪初霁，韩信台西日欲斜。\n门外不须催五马，林中且听演三车。\n岂料巴川多胜事，为君书此报京华。",
        "dynasty": "唐",
        "collection_info": null
    },
    {
        "title": "酬畅当嵩山寻麻道士见寄",
        "author": "岑参",
        "content": "闻逐樵夫闲看棋，忽逢人世是秦时。\n开云种玉嫌山浅，渡海传书怪鹤迟。\n阴洞石幢微有字，古坛松树半无枝。\n烦君远示青囊录，愿得相从一问师。",
        "dynasty": "唐",
        "collection_info": null
    },
    {
        "title": "和刑部成员外秋夜寓直寄台省知己",
        "author": "岑参",
        "content": "列宿光三署，仙郎直五宵。\n时衣天子赐，厨膳大官调。\n长乐钟应近，明光漏不遥。\n黄门持被覆，侍女捧香烧。\n笔为题诗点，灯缘起草挑。\n竹喧交砌叶，柳亸拂牕条。\n粉署荣新命，霜台忆旧僚。\n名香播兰蕙，重价蕴琼瑶。\n击水翻沧海，[抟]风透赤霄。\n微才喜同舍，何幸忽闻韶。",
        "dynasty": "唐",
        "collection_info": null
    },
    {
        "title": "送庐郎中除杭州赴任",
        "author": "岑参",
        "content": "罢起郎官草，初分刺史符。\n海云迎过楚，江月引归吴。\n城低涛声震，楼端蜃气孤。\n千家窥驿舫，五马饮春湖。\n柳色供诗用，莺声送酒须。\n知君望乡处，枉道上姑苏。",
        "dynasty": "唐",
        "collection_info": null
    },
    {
        "title": "奉送李宾客荆南迎亲",
        "author": "岑参",
        "content": "迎亲辞旧苑，恩诏下储闱。\n昨见双鱼去，今看驷马归。\n驿帆湘水阔，客舍楚山稀。\n手把黄香扇，身披莱子衣。\n鹊随金印喜，乌傍板舆飞。\n胜作东征赋，还家满路辉。",
        "dynasty": "唐",
        "collection_info": null
    },
    {
        "title": "送严维下第还江东",
        "author": "岑参",
        "content": "勿叹今不第，似君殊未迟。\n且归沧洲去，相送青门时。\n望鸟指乡远，问人愁路疑。\n敝裘沾暮雪，归棹带流澌。\n严子滩復在，谢公文可追。\n江皋如有信，莫不寄新诗。",
        "dynasty": "唐",
        "collection_info": null
    },
    {
        "title": "六月三十日水亭送华阴王少府还县",
        "author": "岑参",
        "content": "亭晚人将别，池凉酒未酣。\n关门劳夕梦，仙掌引归骖。\n荷叶藏鱼艇，藤花罥客簪。\n残云收夏暑，新雨带秋岚。\n失路情无适，离怀思不堪。\n赖兹庭户裏，别有小江潭。",
        "dynasty": "唐",
        "collection_info": null
    },
    {
        "title": "饯王岑判官赴襄阳道",
        "author": "岑参",
        "content": "故人汉阳使，走马向南荆。\n不厌楚山路，祗怜襄水清。\n津头习氏宅，江上夫人城。\n夜入橘花宿，朝穿桐叶行。\n害羣应自慑，持法固须平。\n暂得青门醉，斜光速去程。",
        "dynasty": "唐",
        "collection_info": null
    },
    {
        "title": "送薛弁归河东",
        "author": "岑参",
        "content": "薛侯故乡处，五老峰西头。\n归路秦树灭，到乡河水流。\n看君马首去，满耳蝉声愁。\n献赋今未售，读书凡几秋。\n应过伯夷庙，为上关城楼。\n楼上能相忆，西南指雍州。",
        "dynasty": "唐",
        "collection_info": null
    },
    {
        "title": "送薛播擢第归河东",
        "author": "岑参",
        "content": "归去新战胜，盛名人共闻。\n乡连渭川树，家近条山云。\n夫子能好学，圣朝全用文。\n弟兄负世誉，词赋超人羣。\n雨气醒别酒，城阴低暮曛。\n遥知出关后，更有一终军。",
        "dynasty": "唐",
        "collection_info": null
    },
    {
        "title": "送陶铣弃举荆南觐省",
        "author": "岑参",
        "content": "明时不爱璧，浪迹东南游。\n何必世人识，知君轻五侯。\n采兰度汉水，问绢过荆州。\n异国有归兴，去乡无客愁。\n天寒楚塞雨，月净襄阳秋。\n坐见吾道远，令人看白头。",
        "dynasty": "唐",
        "collection_info": null
    },
    {
        "title": "送史司马赴崔相公幕",
        "author": "岑参",
        "content": "峥嵘丞相府，清切凤皇池。\n羡尔瑶台鹤，高栖琼树枝。\n归飞晴日好，吟弄惠风吹。\n正有乘轩乐，初当学舞时。\n珍禽在罗网，微命若游丝。\n愿託周南羽，相衔溪水湄。",
        "dynasty": "唐",
        "collection_info": null
    },
    {
        "title": "送严黄门拜御史大夫再镇蜀川兼觐省",
        "author": "岑参",
        "content": "授钺辞金殿，承恩恋玉墀。\n登坛汉主用，讲德蜀人思。\n副相韩安国，黄门向子期。\n刀州重入梦，劒阁再题词。\n春草连青绶，晴花间赤旗。\n山莺朝送酒，江月夜供诗。\n许国分忧日，荣亲色养时。\n苍生望已久，来去不应迟。",
        "dynasty": "唐",
        "collection_info": null
    },
    {
        "title": "送郭仆射节制劒南",
        "author": "岑参",
        "content": "铁马擐红缨，幡旗出禁城。\n明王亲授钺，丞相欲专征。\n玉馔天厨送，金杯御酒倾。\n劒门乘崄过，阁道踏空行。\n山鸟惊吹笛，江猿看洗兵。\n晓云随去阵，夜月逐行营。\n南仲今时往，西戎计日平。\n将心感知己，万里寄悬旌。",
        "dynasty": "唐",
        "collection_info": null
    },
    {
        "title": "早秋与诸子登虢州西亭观眺",
        "author": "岑参",
        "content": "亭高出鸟外，客到与云齐。\n树点千家小，天围万岭低。\n残[虹]挂陕北，急雨过关西。\n酒榼缘青壁，瓜田傍绿溪。\n微官何足道，爱客且相携。\n唯有乡园处，依依望不迷。",
        "dynasty": "唐",
        "collection_info": null
    },
    {
        "title": "佐郡思旧游",
        "author": "岑参",
        "content": "幸得趋紫殿，却忆侍丹墀。\n史笔众推直，谏书人莫窥。\n平生恆自负，垂老此安卑。\n同类皆先达，非才独后时。\n庭槐宿鸟乱，阶草夜虫悲。\n白髮今无数，青云未有期。",
        "dynasty": "唐",
        "collection_info": null
    },
    {
        "title": "灭胡曲",
        "author": "岑参",
        "content": "都护新灭胡，士马气亦麤。\n萧条虏尘净，突兀天山孤。",
        "dynasty": "唐",
        "collection_info": null
    },
    {
        "title": "尚书念旧垂赐袍衣率题绝句献上以申感谢",
        "author": "岑参",
        "content": "富贵情还在，相逢岂间然。\n绨袍更有赠，犹荷故人怜。",
        "dynasty": "唐",
        "collection_info": null
    },
    {
        "title": "忆长安曲二章寄庞{氵寉} 一",
        "author": "岑参",
        "content": "东望望长安，正值日初出。\n长安不可见，喜见长安日。",
        "dynasty": "唐",
        "collection_info": null
    },
    {
        "title": "忆长安曲二章寄庞{氵寉} 二",
        "author": "岑参",
        "content": "长安何处在，只在马蹄下。\n明日归长安，为君急走马。",
        "dynasty": "唐",
        "collection_info": null
    },
    {
        "title": "寄韩樽",
        "author": "岑参",
        "content": "夫子素多疾，别来未得书。\n北庭苦寒地，体内今何如。",
        "dynasty": "唐",
        "collection_info": null
    },
    {
        "title": "醉裏送裴子赴镇西",
        "author": "岑参",
        "content": "醉后未能别，待醒方送君。\n看君走马去，直上天山云。",
        "dynasty": "唐",
        "collection_info": null
    },
    {
        "title": "题井陉双溪李道士所居",
        "author": "岑参",
        "content": "五粒松花酒，双溪道士家。\n唯求缩却地，乡路莫教赊。",
        "dynasty": "唐",
        "collection_info": null
    },
    {
        "title": "题云际南峰眼上人读经堂",
        "author": "岑参",
        "content": "结宇题三藏，焚香老一峰。\n云间独坐卧，祗是对山松。",
        "dynasty": "唐",
        "collection_info": null
    },
    {
        "title": "题梁锽城中高居",
        "author": "岑参",
        "content": "高住最高处，千家恆眼前。\n题诗饮酒后，只对诸峰眠。",
        "dynasty": "唐",
        "collection_info": null
    },
    {
        "title": "题三会寺苍颉造字台",
        "author": "岑参",
        "content": "野寺荒台晚，寒天古木悲。\n空阶有鸟迹，犹似造书时。",
        "dynasty": "唐",
        "collection_info": null
    },
    {
        "title": "日没贺延碛作",
        "author": "岑参",
        "content": "沙上见日出，沙上见日没。\n悔向万里来，功名是何物。",
        "dynasty": "唐",
        "collection_info": null
    },
    {
        "title": "西过渭州见渭水思秦川",
        "author": "岑参",
        "content": "渭水东流去，何时到雍州。\n凭添两行泪，寄向故园流。",
        "dynasty": "唐",
        "collection_info": null
    },
    {
        "title": "经陇头分水",
        "author": "岑参",
        "content": "陇水何年有，潺潺逼路傍。\n东西流不歇，曾断几人肠。",
        "dynasty": "唐",
        "collection_info": null
    },
    {
        "title": "秋思",
        "author": "岑参",
        "content": "那知芳岁晚，坐见寒叶堕。\n吾不如腐草，翻飞作萤火。",
        "dynasty": "唐",
        "collection_info": null
    },
    {
        "title": "行军九日思长安故园",
        "author": "岑参",
        "content": "强欲登高去，无人送酒来。\n遥怜故园菊，应傍战场开。",
        "dynasty": "唐",
        "collection_info": null
    },
    {
        "title": "戏题关门",
        "author": "岑参",
        "content": "来亦一布衣，去亦一布衣。\n羞见关城吏，还从旧路归。",
        "dynasty": "唐",
        "collection_info": null
    },
    {
        "title": "叹白髮",
        "author": "岑参",
        "content": "白髮生偏速，交人不奈何。\n今朝两鬓上，更较数茎多。",
        "dynasty": "唐",
        "collection_info": null
    },
    {
        "title": "题平阳郡汾桥边柳树",
        "author": "岑参",
        "content": "此地曾居住，今来宛似归。\n可怜汾上柳，相见也依依。",
        "dynasty": "唐",
        "collection_info": null
    },
    {
        "title": "失题",
        "author": "岑参",
        "content": "帝乡北近日，泸口南连蛮。\n何当遇长房，缩地到京关。",
        "dynasty": "唐",
        "collection_info": null
    },
    {
        "title": "献封大夫破播仙凯歌六首 一",
        "author": "岑参",
        "content": "汉将承恩西破戎，捷书先奏未央宫。\n天子预开麟阁待，祗今谁数贰师功。",
        "dynasty": "唐",
        "collection_info": null
    },
    {
        "title": "献封大夫破播仙凯歌六首 二",
        "author": "岑参",
        "content": "官军西出过楼兰，营幕傍临月窟寒。\n蒲海晓霜凝马尾，葱山夜雪扑旌竿。",
        "dynasty": "唐",
        "collection_info": null
    },
    {
        "title": "献封大夫破播仙凯歌六首 三",
        "author": "岑参",
        "content": "鸣笳迭鼓拥回军，破国平蕃昔未闻。\n丈夫鹊印摇边月，大将龙旗掣海云。",
        "dynasty": "唐",
        "collection_info": null
    },
    {
        "title": "献封大夫破播仙凯歌六首 四",
        "author": "岑参",
        "content": "日落辕门鼓角鸣，千羣面缚出蕃城。\n洗兵鱼海云迎阵，秣马龙堆月照营。",
        "dynasty": "唐",
        "collection_info": null
    },
    {
        "title": "献封大夫破播仙凯歌六首 五",
        "author": "岑参",
        "content": "蕃军遥见汉家营，满谷连山遍哭声。\n万箭千刀一夜杀，平明流血浸空城。",
        "dynasty": "唐",
        "collection_info": null
    },
    {
        "title": "献封大夫破播仙凯歌六首 六",
        "author": "岑参",
        "content": "暮雨旌旗湿未干，胡烟白草日光寒。\n昨夜将军连晓战，蕃军只见马空鞍。",
        "dynasty": "唐",
        "collection_info": null
    },
    {
        "title": "春兴戏题赠李侯",
        "author": "岑参",
        "content": "黄雀始欲衔花来，君家种桃花未开。\n长安二月眼看尽，寄报春风早为催。",
        "dynasty": "唐",
        "collection_info": null
    },
    {
        "title": "过燕支寄杜位",
        "author": "岑参",
        "content": "燕支山西酒泉道，北风吹沙卷白草。\n长安遥在日光边，忆君不见令人老。",
        "dynasty": "唐",
        "collection_info": null
    },
    {
        "title": "题苜蓿峰寄家人",
        "author": "岑参",
        "content": "苜蓿峰边逢立春，胡芦河上泪沾巾。\n闺中只是空相忆，不见沙场愁杀人。",
        "dynasty": "唐",
        "collection_info": null
    },
    {
        "title": "玉关寄长安李主簿",
        "author": "岑参",
        "content": "东去长安万里余，故人何惜一行书。\n玉关西望堪肠断，况復明朝是岁除。",
        "dynasty": "唐",
        "collection_info": null
    },
    {
        "title": "武威送刘判官赴碛西行军",
        "author": "岑参",
        "content": "火山五月行人少，看君马去疾如鸟。\n都护行营太白西，角声一动胡天晓。",
        "dynasty": "唐",
        "collection_info": null
    },
    {
        "title": "虢州后亭送李判官使赴晋绛",
        "author": "岑参",
        "content": "西原驿路挂城头，客散红亭雨未收。\n君去试看汾水上，白云犹似汉时秋。",
        "dynasty": "唐",
        "collection_info": null
    },
    {
        "title": "五月四日送王少府归华阴",
        "author": "岑参",
        "content": "仙掌分明引马头，西看一点是关楼。\n五月也须应到舍，知君不肯更淹留。",
        "dynasty": "唐",
        "collection_info": null
    },
    {
        "title": "原头送范侍御",
        "author": "岑参",
        "content": "百尺原头酒色殷，路傍骢马汗斑斑。\n别君祇有相思梦，遮莫千山与万山。",
        "dynasty": "唐",
        "collection_info": null
    },
    {
        "title": "送李明府赴睦州便拜觐太夫人",
        "author": "岑参",
        "content": "手把铜章望海云，夫人江上泣罗帬。\n严滩一点舟中月，万里烟波也梦君。",
        "dynasty": "唐",
        "collection_info": null
    },
    {
        "title": "虢州西山亭子送范端公",
        "author": "岑参",
        "content": "百尺红亭对万峰，平明相送到斋钟。\n骢马劝君皆卸却，使君家酝旧来浓。",
        "dynasty": "唐",
        "collection_info": null
    },
    {
        "title": "奉送贾侍御使江外",
        "author": "岑参",
        "content": "新骑骢马復承恩，使出金陵过海门。\n荆南渭北难相见，莫惜衫襟着酒痕。",
        "dynasty": "唐",
        "collection_info": null
    },
    {
        "title": "崔仓曹席上送殷寅充石相判官赴淮南",
        "author": "岑参",
        "content": "清淮无底绿江深，宿处津亭枫树林。\n驷马欲辞丞相府，一樽须尽故人心。",
        "dynasty": "唐",
        "collection_info": null
    },
    {
        "title": "送崔子还京",
        "author": "岑参",
        "content": "匹马西从天外归，扬鞭只共鸟争飞。\n送君九月交河北，雪裏题诗泪满衣。",
        "dynasty": "唐",
        "collection_info": null
    },
    {
        "title": "酒泉太守席上醉后作",
        "author": "岑参",
        "content": "酒泉太守能劒舞，高堂置酒夜击鼓。\n胡笳一曲断人肠，座上相看泪如雨。",
        "dynasty": "唐",
        "collection_info": null
    },
    {
        "title": "题观楼",
        "author": "岑参",
        "content": "荒楼荒井闭空山，关令乘云去不还。\n羽盖霓旌何处在，空留药臼向人间。",
        "dynasty": "唐",
        "collection_info": null
    },
    {
        "title": "草堂村寻罗生不遇",
        "author": "岑参",
        "content": "数株溪柳色依依，深巷斜阳暮鸟飞。\n门前雪满无人迹，应是先生出未归。",
        "dynasty": "唐",
        "collection_info": null
    },
    {
        "title": "山房春事二首 一",
        "author": "岑参",
        "content": "风恬日暖荡春光，戏蝶游蜂乱入房。\n数枝门柳低衣桁，一片山花落笔床。",
        "dynasty": "唐",
        "collection_info": null
    },
    {
        "title": "山房春事二首 二",
        "author": "岑参",
        "content": "梁园日暮乱飞鸦，极目萧条三两家。\n庭树不知人死尽，春来还发旧时花。",
        "dynasty": "唐",
        "collection_info": null
    },
    {
        "title": "逢入京使",
        "author": "岑参",
        "content": "故园东望路漫漫，双袖龙钟泪不干。\n马上相逢无纸笔，凭君传语报平安。",
        "dynasty": "唐",
        "collection_info": null
    },
    {
        "title": "过碛",
        "author": "岑参",
        "content": "黄沙碛裏客行迷，四望云天直下低。\n为言地尽天还尽，行到安西更向西。",
        "dynasty": "唐",
        "collection_info": null
    },
    {
        "title": "碛中作",
        "author": "岑参",
        "content": "走马西来欲到天，辞家见月两回圆。\n今夜不知何处宿，平沙万里绝人烟。",
        "dynasty": "唐",
        "collection_info": null
    },
    {
        "title": "赴北庭度陇思家",
        "author": "岑参",
        "content": "西向轮台万里馀，也知乡信日应疎。\n陇山鹦鹉能言语，为报家人数寄书。",
        "dynasty": "唐",
        "collection_info": null
    },
    {
        "title": "胡歌",
        "author": "岑参",
        "content": "黑姓蕃王貂鼠裘，葡萄宫锦醉缠头。\n关西老将能苦战，七十行兵仍未休。",
        "dynasty": "唐",
        "collection_info": null
    },
    {
        "title": "赵将军歌",
        "author": "岑参",
        "content": "九月天山风似刀，城南猎马缩寒毛。\n将军纵博场场胜，赌得单于貂鼠袍。",
        "dynasty": "唐",
        "collection_info": null
    },
    {
        "title": "醉戏窦子美人",
        "author": "岑参",
        "content": "朱唇一点桃花殷，宿妆娇羞偏髻鬟。\n细看只似阳台女，醉着莫许归巫山。",
        "dynasty": "唐",
        "collection_info": null
    },
    {
        "title": "秋夜闻笛",
        "author": "岑参",
        "content": "天门街西闻捣帛，一夜愁杀湘南客。\n长安城中百万家，不知何人吹夜笛。",
        "dynasty": "唐",
        "collection_info": null
    },
    {
        "title": "戏问花门酒家翁",
        "author": "岑参",
        "content": "老人七十仍沽酒，千壶百瓮花门口。\n道傍榆荚仍似钱，摘来沽酒君肯否。",
        "dynasty": "唐",
        "collection_info": null
    },
    {
        "title": "春梦",
        "author": "岑参",
        "content": "洞房昨夜春风起，故人尚隔湘江水。\n枕上片时春梦中，行尽江南数千里。",
        "dynasty": "唐",
        "collection_info": null
    },
    {
        "title": "冬夕",
        "author": "岑参",
        "content": "浩汗霜风刮天地，温泉火井无生意。\n泽国龙蛇冻不伸，南山瘦柏消残翠。",
        "dynasty": "唐",
        "collection_info": null
    },
    {
        "title": "句",
        "author": "岑参",
        "content": "初程莫早发，且宿灞桥头。",
        "dynasty": "唐",
        "collection_info": null
    },
    {
        "title": "武阳送别",
        "author": "沈宇",
        "content": "菊黄芦白雁初飞，羌笛胡笳泪满衣。\n送君肠断秋江水，一去东流何日归。",
        "dynasty": "唐",
        "collection_info": null
    },
    {
        "title": "捣衣",
        "author": "沈宇",
        "content": "日暮远天青，霜风入后庭。\n洞房寒未掩，砧杵夜泠泠。",
        "dynasty": "唐",
        "collection_info": null
    },
    {
        "title": "代闺人",
        "author": "沈宇",
        "content": "杨柳青青鸟乱吟，春风香霭洞房深。\n百花帘下朝窥镜，明月窗前夜理琴。",
        "dynasty": "唐",
        "collection_info": null
    },
    {
        "title": "江南遇雨",
        "author": "张鼎",
        "content": "江天寒意少，冬月雨仍飞。\n出户愁为听，从风洒客衣。\n旅魂惊处断，乡信意中微。\n几日应晴去，孤舟且欲归。",
        "dynasty": "唐",
        "collection_info": null
    },
    {
        "title": "邺城引",
        "author": "张鼎",
        "content": "君不见汉家失统三灵变，魏武争雄六龙战。\n荡海吞江制中国，迴天运斗应南面。\n隐隐都城紫阳开，迢迢分野黄星见。\n流年不驻漳河水，明月俄终邺国宴。\n文章犹入管弦新，帷座空销狐兔尘。\n可惜望陵歌舞处，松风四面暮愁人。",
        "dynasty": "唐",
        "collection_info": null
    },
    {
        "title": "僧舍小池",
        "author": "张鼎",
        "content": "引出白云根，潺潺涨藓痕。\n冷光摇砌锡，疎影露枝猿。\n净带凋霜叶，香通洗药源。\n贝多文字古，宜向此中翻。",
        "dynasty": "唐",
        "collection_info": null
    },
    {
        "title": "拟古",
        "author": "薛奇童",
        "content": "沙尘朝蔽日，失道还相遇。\n寒影波上云，秋声月前树。\n川气生晓夕，野阴乍烟雾。\n沈沈滮池水，人马不敢渡。\n吮痈世所薄，挟纩恩难顾。\n不见古时人，中宵泪横注。",
        "dynasty": "唐",
        "collection_info": null
    },
    {
        "title": "和李起居秋夜之作",
        "author": "薛奇童",
        "content": "过庭闻礼日，趋侍记言回。\n独卧玉窗前，卷帘残雨来。\n高秋南斗转，凉夜北堂开。\n水影入朱户，萤光生绿苔。\n简成良史笔，年是洛阳才。\n莫重白云意，时人许上台。",
        "dynasty": "唐",
        "collection_info": null
    },
    {
        "title": "吴声子夜歌",
        "author": "薛奇童",
        "content": "净扫黄金阶，飞霜皓如雪。\n下帘弹箜篌，不忍见秋月。",
        "dynasty": "唐",
        "collection_info": null
    },
    {
        "title": "塞下曲",
        "author": "薛奇童",
        "content": "骄虏初南下，烟尘暗国中。\n独召李将军，夜开甘泉宫。\n一身许明主，万里总元戎。\n霜甲卧不暖，夜半闻边风。\n胡天早飞雪，荒徼多转蓬。\n寒云覆水重，秋气连海空。\n金鞍谁家子，上马鸣角弓。\n自是幽幷客，非论爱立功。",
        "dynasty": "唐",
        "collection_info": null
    },
    {
        "title": "云中行",
        "author": "薛奇童",
        "content": "云中小儿吹金管，向晚因风一川满。\n塞北云高心已悲，城南木落肠堪断。\n忆昔魏家都此方，凉风观前朝百王。\n千门晓映山川色，双阙遥连日月光。\n举杯称寿永相保，日夕歌钟彻清昊。\n将军汗马百战塲，天子射兽五原草。\n寂寞金舆去不归，陵上黄尘满路飞。\n河边不语伤流水，川上含情叹落晖。\n此时独立无所见，日暮寒风吹客衣。",
        "dynasty": "唐",
        "collection_info": null
    },
    {
        "title": "楚宫词二首 一",
        "author": "薛奇童",
        "content": "禁苑春风起，流莺绕合欢。\n玉窗通日气，珠箔捲轻寒。\n杨叶垂阴砌，梨花入井阑。\n君王好长袖，新作舞衣宽。",
        "dynasty": "唐",
        "collection_info": null
    },
    {
        "title": "楚宫词二首 二",
        "author": "薛奇童",
        "content": "日晚梧桐落，微寒入禁垣。\n月悬三雀观，霜度万秋门。\n艳舞矜新宠，愁容泣旧恩。\n不堪深殿裏，帘外欲黄昏。",
        "dynasty": "唐",
        "collection_info": null
    },
    {
        "title": "长孙十一东山春夜见赠",
        "author": "杨谏",
        "content": "故人谢城阙，挥手碧云期。\n溪月照隐处，松风生兴时。\n旧林日云暮，芳草岁空滋。\n甘与子成梦，请君同所思。",
        "dynasty": "唐",
        "collection_info": null
    },
    {
        "title": "赠知己",
        "author": "杨谏",
        "content": "江南折芳草，江北赠佳期。\n江阔水復急，过江常苦迟。\n苹白兰叶青，恐度先香时。\n美人碧云外，宁见长相思。",
        "dynasty": "唐",
        "collection_info": null
    },
    {
        "title": "东溪待苏户曹不至",
        "author": "张万顷",
        "content": "洛阳城东伊水西，千花万竹使人迷。\n台上柳枝临岸低，门前荷叶与桥齐。\n日暮待君君不见，长风吹雨过青溪。",
        "dynasty": "唐",
        "collection_info": null
    },
    {
        "title": "登天目山下作",
        "author": "张万顷",
        "content": "去岁离秦望，今冬使楚关。\n泪添天目水，髮变海头山。\n别母乌南逝，辞兄雁北还。\n宦游偏不乐，长为忆慈颜。",
        "dynasty": "唐",
        "collection_info": null
    },
    {
        "title": "送裴少府",
        "author": "张万顷",
        "content": "夕膳望东周，晨装不少留。\n酒中同乐事，关外越离忧。\n座湿秦山雨，庭寒渭水秋。\n何当鹰隼击，来拂故林游。",
        "dynasty": "唐",
        "collection_info": null
    },
    {
        "title": "旅次灞亭",
        "author": "沈颂",
        "content": "闲琴开旅思，清夜有愁心。\n圆月正当户，微风犹在林。\n苍茫孤亭上，历乱多秋音。\n言念待明发，东山幽意深。",
        "dynasty": "唐",
        "collection_info": null
    },
    {
        "title": "春旦歌",
        "author": "沈颂",
        "content": "常闻嬴女玉箫台，奏曲情深彩凤来。\n欲登此地销归恨，却羡双飞去不回。",
        "dynasty": "唐",
        "collection_info": null
    },
    {
        "title": "早发西山",
        "author": "沈颂",
        "content": "游子空有怀，赏心杳无路。\n前程数千里，乘夜连轻驭。\n缭绕松篠中，苍茫犹未曙。\n遥闻孤村犬，暗指人家去。\n疲马怀涧泉，征衣犯霜露。\n喧呼溪鸟惊，沙上或鶱翥。\n娟娟东岑月，照耀独归虑。",
        "dynasty": "唐",
        "collection_info": null
    },
    {
        "title": "送人还吴",
        "author": "沈颂",
        "content": "人心不忘乡，矧余客已久。\n送君江南去，秋醉洛阳酒。\n赠言幽径兰，别思河堤柳。\n征帆暮风急，望望空延首。",
        "dynasty": "唐",
        "collection_info": null
    },
    {
        "title": "送金文学还日东",
        "author": "沈颂",
        "content": "君家东海东，君去因秋风。\n漫漫指乡路，悠悠如梦中。\n烟雾积孤岛，波涛连太空。\n冒险当不惧，皇恩措尔躬。",
        "dynasty": "唐",
        "collection_info": null
    },
    {
        "title": "卫中作",
        "author": "沈颂",
        "content": "卫风愉艳宜春色，淇水清泠增暮愁。\n总使榴花能一醉，终须萱草暂忘忧。",
        "dynasty": "唐",
        "collection_info": null
    },
    {
        "title": "天长节",
        "author": "梁锽",
        "content": "日月生天久，年年庆一迴。\n时平祥不去，寿远节长来。\n连吹千家笛，同朝百郡杯。\n愿持金殿镜，处处照遗才。",
        "dynasty": "唐",
        "collection_info": null
    },
    {
        "title": "长门怨",
        "author": "梁锽",
        "content": "妾命何偏薄，君王去不归。\n欲令遥见悔，楼上试春衣。\n空殿看人入，深宫羡鸟飞。\n翻悲因买赋，索镜照空辉。",
        "dynasty": "唐",
        "collection_info": null
    },
    {
        "title": "美人春卧",
        "author": "梁锽",
        "content": "妾家巫峡阳，罗幌寝兰堂。\n晓日临窗久，春风引梦长。\n落钗仍挂鬓，微汗欲消黄。\n纵使朦胧觉，魂犹逐楚王。",
        "dynasty": "唐",
        "collection_info": null
    },
    {
        "title": "名姝咏",
        "author": "梁锽",
        "content": "阿娇年未多，弱体性能和。\n怕重愁拈镜，怜轻喜曳罗。\n临津双洛浦，对月两嫦娥。\n独有荆王殿，时时暮雨过。",
        "dynasty": "唐",
        "collection_info": null
    },
    {
        "title": "艳女词",
        "author": "梁锽",
        "content": "露井桃花发，双双燕并飞。\n美人姿态裏，春色上罗衣。\n自爱频开镜，时羞欲掩扉。\n不知行路客，遥惹五香归。",
        "dynasty": "唐",
        "collection_info": null
    },
    {
        "title": "狷氏子",
        "author": "梁锽",
        "content": "杏梁初照日，碧玉后堂开。\n忆事临妆笑，春娇满镜台。\n含声歌扉举，顾影舞腰迴。\n别有佳期处，青楼客夜来。",
        "dynasty": "唐",
        "collection_info": null
    },
    {
        "title": "戏赠歌者",
        "author": "梁锽",
        "content": "白皙歌童子，哀音绝又连。\n楚妃临扇学，卢女隔帘传。\n晓燕喧喉裏，春莺啭舌边。\n若逢汉武帝，还是李延年。",
        "dynasty": "唐",
        "collection_info": null
    },
    {
        "title": "七夕泛舟",
        "author": "梁锽",
        "content": "云端有灵匹，掩映拂妆台。\n夜久应摇佩，天高响不来。\n片欢秋始展，残梦晓翻催。\n却怨填河鹊，留桥又不迴。",
        "dynasty": "唐",
        "collection_info": null
    },
    {
        "title": "崔驸马宅咏画山水扇",
        "author": "梁锽",
        "content": "画扇出秦楼，谁家赠列侯。\n小含吴剡县，轻带楚扬州。\n揜作山云暮，摇成陇树秋。\n坐来传与客，汉水又迴流。",
        "dynasty": "唐",
        "collection_info": null
    },
    {
        "title": "观王美人海图障子",
        "author": "梁锽",
        "content": "宋玉东家女，常怀物外多。\n自从图渤海，谁为觅湘娥。\n白鹭栖脂粉，赪鲂跃绮罗。\n仍怜转娇眼，别恨一横波。",
        "dynasty": "唐",
        "collection_info": null
    },
    {
        "title": "闻百舌鸟",
        "author": "梁锽",
        "content": "百舌闻他郡，间关媚物华。\n敛形藏一叶，分响出千花。\n坐爱时褰幌，行藏或驻车。\n不须应独感，三载已辞家。",
        "dynasty": "唐",
        "collection_info": null
    },
    {
        "title": "省试方士进恆春草",
        "author": "梁锽",
        "content": "东吴有灵草，生彼剡溪傍。\n既乱莓苔色，仍连菡萏香。\n掇之称远士，持以奉明王。\n北阙颜弥驻，南山寿更长。\n金膏徒骋妙，石髓莫矜良。\n倘使霑涓滴，还游不死方。",
        "dynasty": "唐",
        "collection_info": null
    },
    {
        "title": "代征人妻喜夫还",
        "author": "梁锽",
        "content": "征夫走马发渔阳，少妇含娇开洞房。\n千日废台还挂镜，数年尘面再新妆。\n春风喜出今朝户，明日虚眠昨夜床。\n莫道幽闺书信隔，还衣总是旧时香。",
        "dynasty": "唐",
        "collection_info": null
    },
    {
        "title": "赠李中华",
        "author": "梁锽",
        "content": "莫向嵩山去，神仙多误人。\n不如朝魏阙，天子重贤臣。",
        "dynasty": "唐",
        "collection_info": null
    },
    {
        "title": "咏木老人",
        "author": "梁锽",
        "content": "刻木牵丝作老翁，鸡皮鹤髮与真同。\n须臾弄罢寂无事，还似人生一梦中。",
        "dynasty": "唐",
        "collection_info": null
    },
    {
        "title": "句",
        "author": "梁锽",
        "content": "堂高凭上望，宅广乘车行。",
        "dynasty": "唐",
        "collection_info": null
    },
    {
        "title": "客中作",
        "author": "杜俨",
        "content": "书劒催人不暂闲，洛阳羁旅復秦关。\n容颜岁岁愁边改，乡国时时梦裏还。",
        "dynasty": "唐",
        "collection_info": null
    },
    {
        "title": "三月三日曲江侍宴",
        "author": "赵良器",
        "content": "圣祖发神谋，灵符叶帝求。\n一人光锡命，万国荷时休。\n雷解圜丘毕，云需曲水游。\n岸花迎步辇，仙仗拥行舟。\n睿藻天中降，恩波海外流。\n小臣同品物，陪此乐皇猷。",
        "dynasty": "唐",
        "collection_info": null
    },
    {
        "title": "颂古三十二首  其二三",
        "author": "释明辩",
        "content": "打起黄莺儿，莫教枝上啼。\n几回惊妾梦，不得到辽西。",
        "dynasty": "唐",
        "collection_info": null
    },
    {
        "title": "还乡偶书  其二",
        "author": "黄拱",
        "content": "少小离家老大回，乡音难改鬓毛衰。\n儿童相见不相识，借问客从何处来。",
        "dynasty": "唐",
        "collection_info": null
    },
    {
        "title": "题大庾岭北驿",
        "author": "宋之问",
        "content": "阳月南飞雁，传闻至此回。\n我行殊未已，何日復归来？江静潮初落，林昏瘴不开。\n明朝望乡处，应见陇头梅。",
        "dynasty": "唐",
        "collection_info": null
    },
    {
        "title": "兵车行",
        "author": "杜甫",
        "content": "车辚辚，马萧萧，行人弓箭各在腰。\n耶孃妻子走相送，尘埃不见咸阳桥。\n牵衣顿足阑道哭，哭声直上干云霄。\n道傍过者问行人，行人但云点行频。\n或从十五北防河，便至四十西营田。\n去时里正与裹头，归来头白还戍边。\n边亭流血成海水，武皇开边意未已。\n君不闻汉家山东二百州，千村万落生荆杞。\n纵有健妇把锄犂，禾生陇亩无东西。\n况復秦兵耐苦战，被驱不异犬与鸡。\n长者虽有问，役夫敢申恨。\n且如今年冬，未休关西卒。\n县官急索租，租税从何出？信知生男恶，反是生女好。\n生女犹是嫁比邻，生男埋没随百草。\n君不见青海头，古来白骨无人收。\n新鬼烦冤旧鬼哭，天阴雨湿声啾啾。",
        "dynasty": "唐",
        "collection_info": null
    },
    {
        "title": "寄人二首  其一",
        "author": "张佖",
        "content": "别梦依依到谢家，小廊迴合曲阑斜。\n多情只有春庭月，犹为离人照落花。",
        "dynasty": "唐",
        "collection_info": null
    },
    {
        "title": "度南涧",
        "author": "蔡襄",
        "content": "隠隠飞桥隔野烟，石矶西畔问渔船。\n桃花尽日随流水，洞在清溪何处边。",
        "dynasty": "唐",
        "collection_info": null
    },
    {
        "title": "东郊",
        "author": "韦应物",
        "content": "吏舍跼终年，出郊旷清曙。\n杨柳散和风，青山澹吾虑。\n依丛适自憩，缘涧还復去。\n微雨霭芳原，春鸠鸣何处？乐幽心屡止，遵事迹犹遽。\n终罢斯结庐，慕陶真可庶。",
        "dynasty": "唐",
        "collection_info": null
    },
    {
        "title": "梦游天姥吟留别",
        "author": "李白",
        "content": "海客谈瀛洲，烟涛微茫信难求。\n越人语天姥，云霓明灭或可覩。\n天姥连天向天横，势拔五岳掩赤城。\n天台四万八千丈，对此欲倒东南倾。\n我欲因之梦吴越，一夜飞度镜湖月。\n湖月照我影，送我至剡溪。\n谢公宿处今尚在，渌水荡漾清猨啼。\n脚着谢公屐，身登青云梯。\n半壁见海日，空中闻天鸡。\n千岩万转路不定，迷花倚石忽已暝。\n熊咆龙吟殷岩泉，栗深林兮惊层巅。\n云青青兮欲雨，水澹澹兮生烟。\n列缺霹雳，丘峦崩摧。\n洞天石扇，訇然中开。\n青冥浩荡不见底，日月照耀金银台。\n霓为衣兮风为马，云之君兮纷纷而来下。\n虎鼓瑟兮鸾迴车，仙之人兮列如麻。\n忽魂悸以魄动，怳惊起而长嗟。\n惟觉时之枕席，失向来之烟霞。\n世间行乐亦如此，古来万事东流水。\n别君去时何时还，且放白鹿青崖间，须行即骑访名山。\n安能摧眉折腰事权贵？使我不得开心颜。",
        "dynasty": "唐",
        "collection_info": null
    },
    {
        "title": "相和歌辞 蜀道难",
        "author": "李白",
        "content": "噫吁嚱！危乎高哉！蜀道之难难于上青天！蚕丛及鱼凫，开国何茫然。\n尔来四万八千岁，乃与秦塞通人烟。\n西当太白有鸟道，可以横绝峨眉巅。\n地崩山摧壮士死，然后天梯石栈方钩连。\n上有六龙迴日之高标，下有衝波逆折之迴川。\n黄鹤之飞尚不得，猨猱欲度愁攀缘。\n青泥何盘盘，百步九折萦岩峦。\n扪参历井仰胁息，以手抚膺坐长叹。\n问君西游何时还？畏途巉岩不可攀。\n但见悲鸟号枯木，雄飞呼雌绕林间。\n又闻子规啼夜月，愁空山，蜀道之难难于上青天！使人听此雕朱颜。\n连峰去天不盈尺，枯松倒挂倚绝壁。\n飞湍瀑流相喧豗，砅崖转石万壑雷。\n其崄也若此，嗟尔远道之人胡为乎来哉？劒阁峥嵘而崔嵬，一夫当关，万夫莫开。\n所守或匪亲，化为狼与豺。\n朝避猛虎，夕避长蛇。\n磨牙吮血，杀人如麻。\n锦城虽云乐，不如早还家。\n蜀道之难难于上青天，侧身西望长咨嗟。",
        "dynasty": "唐",
        "collection_info": null
    },
    {
        "title": "杂曲歌辞 行路难三首 一",
        "author": "李白",
        "content": "金尊清酒斗十千，玉盘珍羞直万钱。\n停杯投筯不能食，拔劒四顾心茫然。\n欲渡黄河冰塞川，将登太行雪暗天。\n闲来垂钓坐溪上，忽復乘舟梦日边。\n行路难，行路难，多岐路，今安在？长风破浪会有时，直挂云帆济沧海。",
        "dynasty": "唐",
        "collection_info": null
    },
    {
        "title": "杂曲歌辞 行路难三首 三",
        "author": "李白",
        "content": "有耳莫洗颍川水，有口莫食首阳蕨。\n含光混世贵无名，何用孤高比云月。\n吾观自古贤达人，功成不退皆殒身。\n子胥既弃吴江上，屈原终投湘水滨。\n陆机才多岂自保，李斯税驾苦不早。\n华亭鹤唳讵可闻，上蔡苍鹰何足道？君不见吴中张翰称达士，秋风忽忆江东行。\n且乐生前一杯酒，何须身后千载名。",
        "dynasty": "唐",
        "collection_info": null
    },
    {
        "title": "凉州词二首 一",
        "author": "王之涣",
        "content": "黄河远上白云间，一片孤城万仞山。\n羌笛何须怨杨柳，春光不度玉门关。",
        "dynasty": "唐",
        "collection_info": null
    },
    {
        "title": "帝京篇十首",
        "author": "李世民",
        "content": "秦川雄帝宅，函谷壮皇居。绮殿千寻起，离宫百雉余。\n连薨遥接汉，飞观迥凌虚。云日隐层阙，风烟出绮疏。\n岩廊罢机务，崇文聊驻辇。玉匣启龙图，金绳披凤篆。\n韦编断仍续，缥帙舒还卷。对此乃淹留，欹案观坟典。\n移步出词林，停舆欣武宴。雕弓写明月，骏马疑流电。\n惊雁落虚弦，啼猿悲急箭。阅赏诚多美，于兹乃忘倦。\n鸣笳临乐馆，眺听欢芳节。急管韵朱弦，清歌凝白雪。\n彩凤肃来仪，玄鹤纷成列。去兹郑卫声，雅音方可悦。\n芳辰追逸趣，禁苑信多奇。桥形通汉上，峰势接云危。\n烟霞交隐映，花鸟自参差。何如肆辙迹，万里赏瑶池。\n飞盖去芳园，兰桡游翠渚。萍间日彩乱，荷处香风举。\n桂楫满中川，弦歌振长屿。岂必汾河曲，方为欢宴所。\n落日双阙昏，回舆九重暮。长烟散初碧，皎月澄轻素。\n搴幌玩琴书，开轩引云雾。斜汉耿层阁，清风摇玉树。\n欢乐难再逢，芳辰良可惜。玉酒泛云罍，兰殽陈绮席。\n千钟合尧禹，百兽谐金石。得志重寸阴，忘怀轻尺璧。\n建章欢赏夕，二八尽妖妍。罗绮昭阳殿，芬芳玳瑁筵。\n佩移星正动，扇掩月初圆。无劳上悬圃，即此对神仙。\n以兹游观极，悠然独长想。披卷览前踪，抚躬寻既往。\n望古茅茨约，瞻今兰殿广。人道恶高危，虚心戒盈荡。\n奉天竭诚敬，临民思惠养。纳善察忠谏，明科慎刑赏。\n六五诚难继，四三非易仰。广待淳化敷，方嗣云亭响。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "饮马长城窟行",
        "author": "李世民",
        "content": "塞外悲风切，交河冰已结。瀚海百重波，阴山千里雪。\n迥戍危烽火，层峦引高节。悠悠卷旆旌，饮马出长城。\n寒沙连骑迹，朔吹断边声。胡尘清玉塞，羌笛韵金钲。\n绝漠干戈戢，车徒振原隰。都尉反龙堆，将军旋马邑。\n扬麾氛雾静，纪石功名立。荒裔一戎衣，灵台凯歌入。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "执契静三边",
        "author": "李世民",
        "content": "执契静三边，持衡临万姓。玉彩辉关烛，金华流日镜。\n无为宇宙清，有美璇玑正。皎佩星连景，飘衣云结庆。\n戢武耀七德，升文辉九功。烟波澄旧碧，尘火息前红。\n霜野韬莲剑，关城罢月弓。钱缀榆天合，新城柳塞空。\n花销葱岭雪，縠尽流沙雾。秋驾转兢怀，春冰弥轸虑。\n书绝龙庭羽，烽休凤穴戍。衣宵寝二难，食旰餐三惧。\n翦暴兴先废，除凶存昔亡。圆盖归天壤，方舆入地荒。\n孔海池京邑，双河沼帝乡。循躬思励己，抚俗愧时康。\n元首伫盐梅，股肱惟辅弼。羽贤崆岭四，翼圣襄城七。\n浇俗庶反淳，替文聊就质。已知隆至道，共欢区宇一。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "正日临朝",
        "author": "李世民",
        "content": "条风开献节，灰律动初阳。百蛮奉遐赆，万国朝未央。\n虽无舜禹迹，幸欣天地康。车轨同八表，书文混四方。\n赫奕俨冠盖，纷纶盛服章。羽旄飞驰道，钟鼓震岩廊。\n组练辉霞色，霜戟耀朝光。晨宵怀至理，终愧抚遐荒。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "幸武功庆善宫",
        "author": "李世民",
        "content": "寿丘惟旧迹，酆邑乃前基。粤予承累圣，悬弧亦在兹。\n弱龄逢运改，提剑郁匡时。指麾八荒定，怀柔万国夷。\n梯山咸入款，驾海亦来思。单于陪武帐，日逐卫文䪥。\n端扆朝四岳，无为任百司。霜节明秋景，轻冰结水湄。\n芸黄遍原隰，禾颖积京畿。共乐还乡宴，欢比大风诗。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "重幸武功",
        "author": "李世民",
        "content": "代马依朔吹，惊禽愁昔丛。况兹承眷德，怀旧感深衷。\n积善忻余庆，畅武悦成功。垂衣天下治，端拱车书同。\n白水巡前迹，丹陵幸旧宫。列筵欢故老，高宴聚新丰。\n驻跸抚田畯，回舆访牧童。瑞气萦丹阙，祥烟散碧空。\n孤屿含霜白，遥山带日红。于焉欢击筑，聊以咏南风。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "经破薛举战地",
        "author": "李世民",
        "content": "昔年怀壮气，提戈初仗节。心随朗日高，志与秋霜洁。\n移锋惊电起，转战长河决。营碎落星沉，阵卷横云裂。\n一挥氛沴静，再举鲸鲵灭。于兹俯旧原，属目驻华轩。\n沉沙无故迹，减灶有残痕。浪霞穿水净，峰雾抱莲昏。\n世途亟流易，人事殊今昔。长想眺前踪，抚躬聊自适。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "过旧宅二首",
        "author": "李世民",
        "content": "新丰停翠辇，谯邑驻鸣笳。园荒一径断，苔古半阶斜。\n前池消旧水，昔树发今花。一朝辞此地，四海遂为家。\n金舆巡白水，玉辇驻新丰。纽落藤披架，花残菊破丛。\n叶铺荒草蔓，流竭半池空。纫佩兰凋径，舒圭叶翦桐。\n昔地一蕃内，今宅九围中。架海波澄镜，韬戈器反农。\n八表文同轨，无劳歌大风。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "还陕述怀",
        "author": "李世民",
        "content": "慨然抚长剑，济世岂邀名。星旗纷电举，日羽肃天行。\n遍野屯万骑，临原驻五营。登山麾武节，背水纵神兵。\n在昔戎戈动，今来宇宙平。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "入潼关",
        "author": "李世民",
        "content": "崤函称地险，襟带壮两京。霜峰直临道，冰河曲绕城。\n古木参差影，寒猿断续声。冠盖往来合，风尘朝夕惊。\n高谈先马度，伪晓预鸡鸣。弃繻怀远志，封泥负壮情。\n别有真人气，安知名不名。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "于北平作",
        "author": "李世民",
        "content": "翠野驻戎轩，卢龙转征旆。遥山丽如绮，长流萦似带。\n海气百重楼，岩松千丈盖。兹焉可游赏，何必襄城外。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "辽城望月",
        "author": "李世民",
        "content": "玄兔月初明，澄辉照辽碣。映云光暂隐，隔树花如缀。\n魄满桂枝圆，轮亏镜彩缺。临城却影散，带晕重围结。\n驻跸俯九都，停观妖氛灭。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "春日登陕州城楼俯眺原野回丹碧缀烟霞密翠斑红芳菲花柳即目川岫聊以命篇",
        "author": "李世民",
        "content": "碧原开雾隰，绮岭峻霞城。烟峰高下翠，日浪浅深明。\n斑红妆蕊树，圆青压溜荆。迹岩劳傅想，窥野访莘情。\n巨川何以济，舟楫伫时英。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "春日玄武门宴群臣",
        "author": "李世民",
        "content": "韶光开令序，淑气动芳年。驻辇华林侧，高宴柏梁前。\n紫庭文佩满，丹墀衮绂连。九夷簉瑶席，五狄列琼筵。\n娱宾歌湛露，广乐奏钧天。清尊浮绿醑，雅曲韵朱弦。\n粤余君万国，还惭抚八埏。庶几保贞固，虚己厉求贤。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "登三台言志",
        "author": "李世民",
        "content": "未央初壮汉，阿房昔侈秦。在危犹骋丽，居奢遂役人。\n岂如家四海，日宇罄朝伦。扇天裁户旧，砌地翦基新。\n引月擎宵桂，飘云逼曙鳞。露除光炫玉，霜阙映雕银。\n舞接花梁燕，歌迎鸟路尘。镜池波太液，庄苑丽宜春。\n作异甘泉日，停非路寝辰。念劳惭逸己，居旷返劳神。\n所欣成大厦，宏材伫渭滨。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "出猎",
        "author": "李世民",
        "content": "楚王云梦泽，汉帝长杨宫。岂若因农暇，阅武出轘嵩。\n三驱陈锐卒，七萃列材雄。寒野霜氛白，平原烧火红。\n雕戈夏服箭，羽骑绿沉弓。怖兽潜幽壑，惊禽散翠空。\n长烟晦落景，灌木振严风。所为除民瘼，非是悦林丛。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "冬狩",
        "author": "李世民",
        "content": "烈烈寒风起，惨惨飞云浮。霜浓凝广隰，冰厚结清流。\n金鞍移上苑，玉勒骋平畴。旌旗四望合，罝罗一面求。\n楚踣争兕殪，秦亡角鹿愁。兽忙投密树，鸿惊起砾洲。\n骑敛原尘静，戈回岭日收。心非洛汭逸，意在渭滨游。\n禽荒非所乐，抚辔更招忧。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "春日望海",
        "author": "李世民",
        "content": "披襟眺沧海，凭轼玩春芳。积流横地纪，疏派引天潢。\n仙气凝三岭，和风扇八荒。拂潮云布色，穿浪日舒光。\n照岸花分彩，迷云雁断行。怀卑运深广，持满守灵长。\n有形非易测，无源讵可量。洪涛经变野，翠岛屡成桑。\n之罘思汉帝，碣石想秦皇。霓裳非本意，端拱且图王。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "临洛水",
        "author": "李世民",
        "content": "春搜驰骏骨，总辔俯长河。霞处流萦锦，风前漾卷罗。\n水花翻照树，堤兰倒插波。岂必汾阴曲，秋云发棹歌。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "望终南山",
        "author": "李世民",
        "content": "重峦俯渭水，碧嶂插遥天。出红扶岭日，入翠贮岩烟。\n迭松朝若夜，复岫阙疑全。对此恬千虑，无劳访九仙。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "元日",
        "author": "李世民",
        "content": "高轩暧春色，邃阁媚朝光。彤庭飞彩旆，翠幌曜明珰。\n恭己临四极，垂衣驭八荒。霜戟列丹陛，丝竹韵长廊。\n穆矣熏风茂，康哉帝道昌。继文遵后轨，循古鉴前王。\n草秀故春色，梅艳昔年妆。巨川思欲济，终以寄舟航。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "初春登楼即目观作述怀",
        "author": "李世民",
        "content": "凭轩俯兰阁，眺瞩散灵襟。绮峰含翠雾，照日蕊红林。\n镂丹霞锦岫，残素雪斑岑。拂浪堤垂柳，娇花鸟续吟。\n连甍岂一拱，众干如千寻。明非独材力，终藉栋樑深。\n弥怀矜乐志，更惧戒盈心。愧制劳居逸，方规十产金。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "首春",
        "author": "李世民",
        "content": "寒随穷律变，春逐鸟声开。初风飘带柳，晚雪间花梅。\n碧林青旧竹，绿沼翠新苔。芝田初雁去，绮树巧莺来。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "初晴落景",
        "author": "李世民",
        "content": "晚霞聊自怡，初晴弥可喜。日晃百花色，风动千林翠。\n池鱼跃不同，园鸟声还异。寄言博通者，知予物外志。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "初夏",
        "author": "李世民",
        "content": "一朝春夏改，隔夜鸟花迁。阴阳深浅叶，晓夕重轻烟。\n咔莺犹响殿，横丝正网天。佩高兰影接，绶细草纹连。\n碧鳞惊棹侧，玄燕舞檐前。何必汾阳处，始复有山泉。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "度秋",
        "author": "李世民",
        "content": "夏律昨留灰，秋箭今移晷。峨嵋岫初出，洞庭波渐起。\n桂白髮幽岩，菊黄开灞涘。运流方可叹，含毫属微理。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "仪鸾殿早秋",
        "author": "李世民",
        "content": "寒惊蓟门叶，秋发小山枝。松阴背日转，竹影避风移。\n提壶菊花岸，高兴芙蓉池。欲知凉气早，巢空燕不窥。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "秋日即目",
        "author": "李世民",
        "content": "爽气浮丹阙，秋光澹紫宫。衣碎荷疏影，花明菊点丛。\n袍轻低草露，盖侧舞松风。散岫飘云叶，迷路飞烟鸿。\n砌冷兰凋佩，闺寒树陨桐。别鹤栖琴裏，离猿啼峡中。\n落野飞星箭，弦虚半月弓。芳菲夕雾起，暮色满房栊。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "山阁晚秋",
        "author": "李世民",
        "content": "山亭秋色满，岩牖凉风度。疏兰尚染烟，残菊犹承露。\n古石衣新苔，新巢封古树。历览情无极，咫尺轮光暮。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "秋暮言志",
        "author": "李世民",
        "content": "朝光浮烧野，霜华净碧空。结浪冰初镜，在径菊方丛。\n约岭烟深翠，分旗霞散红。抽思滋泉侧，飞想傅岩中。\n已获千箱庆，何以继熏风。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "喜雪",
        "author": "李世民",
        "content": "碧昏朝合雾，丹卷暝韬霞。结叶繁云色，凝琼遍雪华。\n光楼皎若粉，映幕集疑沙。泛柳飞飞絮，妆梅片片花。\n照璧台圆月，飘珠箔穿露。瑶洁短长阶，玉丛高下树。\n映桐珪累白，萦峰莲抱素。断续气将沉，徘徊岁云暮。\n怀珍愧隐德，表瑞伫丰年。蕊间飞禁苑，鹤处舞伊川。\n傥咏幽兰曲，同欢黄竹篇。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "秋日斅庾信体",
        "author": "李世民",
        "content": "岭衔宵月桂，珠穿晓露丛。蝉啼觉树冷，萤火不温风。\n花生圆菊蕊，荷尽戏鱼通。晨浦鸣飞雁，夕渚集栖鸿。\n飒飒高天吹，氛澄下炽空。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋尚书",
        "author": "李世民",
        "content": "崇文时驻步，东观还停辇。辍膳玩三坟，晖灯披五典。\n寒心睹肉林，飞魄看沉湎。纵情昏主多，克己明君鲜。\n灭身资累恶，成名由积善。既承百王末，战兢随岁转。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "咏司马彪续汉志",
        "author": "李世民",
        "content": "二仪初创象，三才乃分位。非惟树司牧，固亦垂文字。\n绵代更膺期，芳图无辍记。炎汉承君道，英谟纂神器。\n潜龙既可跃，逵兔奚难致。前史殚妙词，后昆沉雅思。\n书言扬盛迹，补阙兴洪志。川谷犹旧途，郡国开新意。\n梅山未觉朽，谷水谁云异。车服随名表，文物因时置。\n凤戟翼康衢，銮舆总柔辔。清浊必能澄，洪纤幸无弃。\n观仪不失序，遵礼方由事。政宣竹律和，时平玉条备。\n文囿雕奇彩，艺门蕴深致。云飞星共流，风扬月兼至。\n类禋遵令典，坛壝资良地。五胜竟无违，百司诚有庇。\n粤予承暇景，谈丛引泉秘。讨论穷义府，看核披经笥。\n大辨良难仰，小学终先匮。闻道谅知荣，含毫孰忘愧。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "咏风",
        "author": "李世民",
        "content": "萧条起关塞，摇扬下蓬瀛。拂林花乱彩，响谷鸟分声。\n披云罗影散，泛水织文生。劳歌大风曲，威加四海清。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "咏雨",
        "author": "李世民",
        "content": "罩云飘远岫，喷雨泛长河。低飞昏岭腹，斜足洒岩阿。\n泫丛珠缔叶，起溜镜图波。蒙柳添丝密，含吹织空罗。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "咏雪",
        "author": "李世民",
        "content": "洁野凝晨曜，装墀带夕晖。集条分树玉，拂浪影泉玑。\n色洒妆台粉，花飘绮席衣。入扇萦离匣，点素皎残机。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋得夏首启节",
        "author": "李世民",
        "content": "北阙三春晚，南荣九夏初。黄莺弄渐变，翠林花落余。\n瀑流还响谷，猿啼自应虚。早荷向心卷，长杨就影舒。\n此时欢不极，调轸坐相于。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋得白日半西山",
        "author": "李世民",
        "content": "红轮不暂驻，乌飞岂复停。岑霞渐渐落，溪阴寸寸生。\n藿叶随光转，葵心逐照倾。晚烟含树色，栖鸟杂流声。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "置酒坐飞阁",
        "author": "李世民",
        "content": "高轩临碧渚，飞檐迥架空。余花攒镂槛，残柳散雕栊。\n岸菊初含蕊，园梨始带红。莫虑昆山暗，还共尽杯中。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "采芙蓉",
        "author": "李世民",
        "content": "结伴戏方塘，携手上雕航。船移分细浪，风散动浮香。\n游莺无定曲，惊凫有乱行。莲稀钏声断，水广棹歌长。\n栖乌还密树，泛流归建章。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋得樱桃",
        "author": "李世民",
        "content": "华林满芳景，洛阳遍阳春。朱颜含远日，翠色影长津。\n乔柯啭娇鸟，低枝映美人。昔作园中实，今来席上珍。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋得李",
        "author": "李世民",
        "content": "玉衡流桂圃，成蹊正可寻。莺啼密叶外，蝶戏脆花心。\n丽景光朝彩，轻霞散夕阴。暂顾晖章侧，还眺灵山林。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋得浮桥",
        "author": "李世民",
        "content": "岸曲非千里，桥斜异七星。暂低逢辇度，还高值浪惊。\n水摇文鹢动，缆转锦花萦。远近随轮影，轻重应人行。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "谒并州大兴国寺诗",
        "author": "李世民",
        "content": "回銮游福地，极目玩芳晨。梵钟交二响，法日转双轮。\n宝刹遥承露，天花近足春。未佩兰犹小，无丝柳尚新。\n圆光低月殿，碎影乱风筠。对此留余想，超然离俗尘。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "咏兴国寺佛殿前幡",
        "author": "李世民",
        "content": "拂霞疑电落，腾虚状写虹。屈伸烟雾裏，低举白云中。\n纷披乍依迥，掣曳或随风。念兹轻薄质，无翅强摇空。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "望送魏征葬",
        "author": "李世民",
        "content": "阊阖总金鞍，上林移玉辇。野郊怆新别，河桥非旧饯。\n惨日映峰沉，愁云随盖转。哀笳时断续，悲旌乍舒卷。\n望望情何极，浪浪泪空泫。无复昔时人，芳春共谁遣。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "伤辽东战亡",
        "author": "李世民",
        "content": "凿门初奉律，仗战始临戎。振鳞方跃浪，骋翼正凌风。\n未展六奇术，先亏一篑功。防身岂乏智，殉命有余忠。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "月晦",
        "author": "李世民",
        "content": "晦魄移中律，凝暄起丽城。罩云朝盖上，穿露晓珠呈。\n笑树花分色，啼枝鸟合声。披襟欢眺望，极目畅春情。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "秋日翠微宫",
        "author": "李世民",
        "content": "秋日凝翠岭，凉吹肃离宫。荷疏一盖缺，树冷半帷空。\n侧阵移鸿影，圆花钉菊丛。摅怀俗尘外，高眺白云中。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "初秋夜坐",
        "author": "李世民",
        "content": "斜廊连绮阁，初月照宵帏。塞冷鸿飞疾，园秋蝉噪迟。\n露结林疏叶，寒轻菊吐滋。愁心逢此节，长叹独含悲。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "秋日二首",
        "author": "李世民",
        "content": "菊散金风起，荷疏玉露圆。将秋数行雁，离夏几林蝉。\n云凝愁半岭，霞碎缬高天。还似成都望，直见峨眉前。\n爽气澄兰沼，秋风动桂林。露凝千片玉，菊散一丛金。\n日岫高低影，云空点缀阴。蓬瀛不可望，泉石且娱心。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "冬宵各为四韵",
        "author": "李世民",
        "content": "雕宫静龙漏，绮阁宴公侯。珠帘烛焰动，绣柱月光浮。\n云起将歌发，风停与管遒。琐除任多士，端扆竟何忧。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "冬日临昆明池",
        "author": "李世民",
        "content": "石鲸分玉溜，劫烬隐平沙。柳影冰无叶，梅心冻有花。\n寒野凝朝雾，霜天散夕霞。欢情犹未极，落景遽西斜。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "望雪",
        "author": "李世民",
        "content": "冻云宵遍岭，素雪晓凝华。入牖千重碎，迎风一半斜。\n不妆空散粉，无树独飘花。萦空惭夕照，破彩谢晨霞。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "守岁",
        "author": "李世民",
        "content": "暮景斜芳殿，年华丽绮宫。寒辞去冬雪，暖带入春风。\n阶馥舒梅素，盘花卷烛红。共欢新故岁，迎送一宵中。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "除夜",
        "author": "李世民",
        "content": "岁阴穷暮纪，献节启新芳。冬尽今宵促，年开明日长。\n冰消出镜水，梅散入风香。对此欢终宴，倾壶待曙光。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "咏雨",
        "author": "李世民",
        "content": "和气吹绿野，梅雨洒芳田。新流添旧涧，宿雾足朝烟。\n雁湿行无次，花沾色更鲜。对此欣登岁，披襟弄五弦。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋得含峰云",
        "author": "李世民",
        "content": "翠楼含晓雾，莲峰带晚云。玉叶依岩聚，金枝触石分。\n横天结阵影，逐吹起罗文。非复阳台下，空将惑楚君。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "三层阁上置音声",
        "author": "李世民",
        "content": "绮筵移暮景，紫阁引宵烟。隔栋歌尘合，分阶舞影连。\n声流三处管，响乱一重弦。不似秦楼上，吹箫空学仙。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "远山澄碧雾",
        "author": "李世民",
        "content": "残云收翠岭，夕雾结长空。带岫凝全碧，障霞隐半红。\n仿佛分初月，飘飖度晓风。还因三裏处，冠盖远相通。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋得花庭雾",
        "author": "李世民",
        "content": "兰气已熏宫，新蕊半妆丛。色含轻重雾，香引去来风。\n拂树浓舒碧，萦花薄蔽红。还当杂行雨，仿佛隐遥空。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "春池柳",
        "author": "李世民",
        "content": "年柳变池台，隋堤曲直回。逐浪丝阴去，迎风带影来。\n疏黄一鸟弄，半翠几眉开。萦雪临春岸，参差间早梅。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "芳兰",
        "author": "李世民",
        "content": "春晖开紫苑，淑景媚兰场。映庭含浅色，凝露泫浮光。\n日丽参差影，风传轻重香。会须君子折，佩里作芬芳。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "咏桃",
        "author": "李世民",
        "content": "禁苑春晖丽，花蹊绮树妆。缀条深浅色，点露参差光。\n向日分千笑，迎风共一香。如何仙岭侧，独秀隐遥芳。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋帘",
        "author": "李世民",
        "content": "参差垂玉阙，舒卷映兰宫。珠光摇素月，竹影乱清风。\n彩散银钩上，文斜桂户中。惟当杂罗绮，相与媚房栊。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "咏乌代陈师道",
        "author": "李世民",
        "content": "凌晨丽城去，薄暮上林栖。辞枝枝暂起，停树树还低。\n向日终难托，迎风讵肯迷。只待纤纤手，曲裏作宵啼。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "咏饮马",
        "author": "李世民",
        "content": "骏骨饮长泾，奔流洒络缨。细纹连喷聚，乱荇绕蹄萦。\n水光鞍上侧，马影溜中横。翻似天池裏，腾波龙种生。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋得残菊",
        "author": "李世民",
        "content": "阶兰凝曙霜，岸菊照晨光。露浓晞晚笑，风劲浅残香。\n细叶凋轻翠，圆花飞碎黄。还持今岁色，复结后年芳。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋秋日悬清光赐房玄龄",
        "author": "李世民",
        "content": "秋露凝高掌，朝光上翠微。参差丽双阙，照耀满重闱。\n仙驭随轮转，灵乌带影飞。临波无定彩，入隙有圆晖。\n还当葵藿志，倾叶自相依。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "琵琶",
        "author": "李世民",
        "content": "半月无双影，全花有四时。摧藏千里态，掩抑几重悲。\n促节萦红袖，清音满翠帷。驶弹风响急，缓曲钏声迟。\n空余关陇恨，因此代相思。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "宴中山",
        "author": "李世民",
        "content": "驱马出辽阳，万里转旗常。对敌六奇举，临戎八阵张。\n斩鲸澄碧海，卷雾扫扶桑。昔去兰萦翠，今来桂染芳。\n云芝浮碎叶，冰镜上朝光。回首长安道，方欢宴柏梁。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "饯中书侍郎来济",
        "author": "李世民",
        "content": "暧暧去尘昏灞岸，飞飞轻盖指河梁。云峰衣结千重叶，\n雪岫花开几树妆。深悲黄鹤孤舟远，独叹青山别路长。\n聊将分袂沾巾泪，还用持添离席觞。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "于太原召侍臣赐宴守岁",
        "author": "李世民",
        "content": "四时运灰管，一夕变冬春。送寒余雪尽，迎岁早梅新。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "咏烛二首",
        "author": "李世民",
        "content": "焰听风来动，花开不待春。镇下千行泪，非是为思人。\n九龙蟠焰动，四照逐花生。即此流高殿，堪持待月明。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "咏弓",
        "author": "李世民",
        "content": "上弦明月半，激箭流星远。落雁带书惊，啼猿映枝转。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋得早雁出云鸣",
        "author": "李世民",
        "content": "初秋玉露清，早雁出空鸣。隔云时乱影，因风乍含声。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋得临池柳",
        "author": "李世民",
        "content": "岸曲丝阴聚，波移带影疏。还将眉裏翠，来就镜中舒。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋得临池竹",
        "author": "李世民",
        "content": "贞条障曲砌，翠叶贯寒霜。拂牖分龙影，临池待凤翔。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赋得弱柳鸣秋蝉",
        "author": "李世民",
        "content": "散影玉阶柳，含翠隐鸣蝉。微形藏叶裏，乱响出风前。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "探得李",
        "author": "李世民",
        "content": "盘根直盈渚，交干横倚天。舒华光四海，卷叶荫三川。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "咏小山",
        "author": "李世民",
        "content": "近谷交萦蕊，遥峰对出莲。径细无全磴，松小未含烟。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赐萧瑀",
        "author": "李世民",
        "content": "疾风知劲草，板荡识诚臣。勇夫安识义，智者必怀仁。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赐房玄龄",
        "author": "李世民",
        "content": "太液仙舟迥，西园隐上才。未晓征车度，鸡鸣关早开。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "辽东山夜临秋",
        "author": "李世民",
        "content": "烟生遥岸隐，月落半崖阴。连山惊鸟乱，隔岫断猿吟。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "赐魏征诗",
        "author": "李世民",
        "content": "醽醁胜兰生，翠涛过玉z1。千日醉不醒，十年味不败。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "两仪殿赋柏梁体",
        "author": "李世民",
        "content": "绝域降附天下平，——李世民\n八表无事悦圣情。——淮安王\n云披雾敛天地明，——长孙无忌\n登封日观禅云亭，——房玄龄\n太常具礼方告成。——萧瑀",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "句",
        "author": "李世民",
        "content": "雪耻酬百王，除凶报千古。\n昔乘匹马去，今驱万乘来。\n近日毛虽暖，闻弦心已惊。",
        "dynasty": "唐",
        "collection_info": {
            "collection": "御定全唐诗",
            "volume": "卷一"
        }
    },
    {
        "title": "太子纳妃太平公主出降",
        "author": "李治",
        "content": "龙楼光曙景，鲁馆启朝扉。艳日浓妆影，低星降婺辉。\n玉庭浮瑞色，银榜藻祥徽。云转花萦盖，霞飘叶缀旗。\n雕轩回翠陌，宝驾归丹殿。鸣珠佩晓衣，镂璧轮开扇。\n华冠列绮筵，兰醑申芳宴。环阶凤乐陈，玳席珍羞荐。\n蝶舞袖香新，歌分落素尘。欢凝欢懿戚，庆叶庆初姻。\n暑阑炎气息，凉早吹疏频。方期六合泰，共赏万年春。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "七夕宴悬圃二首",
        "author": "李治",
        "content": "羽盖飞天汉，凤驾越层峦。俱叹三秋阻，共叙一宵欢。\n璜亏夜月落，靥碎晓星残。谁能重操杼，纤手濯清澜。\n霓裳转云路，凤驾俨天潢。亏星凋夜靥，残月落朝璜。\n促欢今夕促，长离别后长。轻梭聊驻织，掩泪独悲伤。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "过温汤",
        "author": "李治",
        "content": "温渚停仙跸，丰郊驻晓旌。路曲回轮影，岩虚传漏声。\n暖溜惊湍驶，寒空碧雾轻。林黄疏叶下，野白曙霜明。\n眺听良无已，烟霞断续生。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "九月九日",
        "author": "李治",
        "content": "端居临玉扆，初律启金商。凤阙澄秋色，龙闱引夕凉。\n野净山气敛，林疏风露长。砌兰亏半影，岩桂发全香。\n满盖荷凋翠，圆花菊散黄。挥鞭争电烈，飞羽乱星光。\n柳空穿石碎，弦虚侧月张。怯猿啼落岫，惊雁断分行。\n斜轮低夕景，归旆拥通庄。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "谒慈恩寺题奘法师房",
        "author": "李治",
        "content": "停轩观福殿，游目眺皇畿。法轮含日转，花盖接云飞。\n翠烟香绮阁，丹霞光宝衣。幡虹遥合彩，定水迥分晖。\n萧然登十地，自得会三归。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "谒大慈恩寺",
        "author": "李治",
        "content": "日宫开万仞，月殿耸千寻。花盖飞团影，幡虹曳曲阴。\n绮霞遥笼帐，丛珠细网林。寥廓烟云表，超然物外心。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "守岁",
        "author": "李治",
        "content": "今宵冬律尽，来朝丽景新。花余凝地雪，条含暖吹分。\n绶吐芽犹嫩，冰□已镂津。薄红梅色冷，浅绿柳轻春。\n送迎交两节，暄寒变一辰。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "咸亨殿宴近臣诸亲柏梁体",
        "author": "李治",
        "content": "屏欲除奢政返淳。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "九月九日幸临渭亭登高得秋字",
        "author": "李显",
        "content": "九日正乘秋，三杯兴已周。泛桂迎尊满，吹花向酒浮。\n长房萸早熟，彭泽菊初收。何藉龙沙上，方得恣淹留。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "登骊山高顶寓目",
        "author": "李显",
        "content": "四郊秦汉国，八水帝王都。阊阖雄裏闬，城阙壮规模。\n贯渭称天邑，含岐实奥区。金门披玉馆，因此识皇图。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "幸秦始皇陵",
        "author": "李显",
        "content": "眷言君失德，骊邑想秦余。政烦方改篆，愚俗乃焚书。\n阿房久已灭，阁道遂成墟。欲厌东南气，翻伤掩鲍车。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "立春日游苑迎春",
        "author": "李显",
        "content": "神皋福地三秦邑，玉台金阙九仙家。寒光犹恋甘泉树，\n淑景偏临建始花。彩蝶黄莺未歌舞，梅香柳色已矜夸。\n迎春正启流霞席，暂嘱曦轮勿遽斜。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "十月诞辰内殿宴群臣效柏梁体联句",
        "author": "李显",
        "content": "润色鸿业寄贤才，——李显\n叨居右弼愧盐梅。——李峤\n运筹帷幄荷时来，——宗楚客\n职掌图籍滥蓬莱。——刘宪\n两司谬忝谢钟裴，——崔湜\n礼乐铨管效涓埃。——郑愔\n陈师振旅清九垓，——赵彦昭\n欣承顾问侍天杯。——李适\n衔恩献寿柏梁台，——苏颋\n黄缣青简奉康哉。——卢藏用\n鲰生侍从忝王枚，——李乂\n右掖司言实不才。——马怀素\n宗伯秩礼天地开，——薛稷\n帝歌难续仰昭回。——宋之问\n微臣捧日变寒灰，——陆景初\n远惭班左愧游陪。——上官婕妤",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "景龙四年正月五日移仗蓬莱宫御大明殿会吐蕃骑马之戏因重为柏梁体联句",
        "author": "李显",
        "content": "大明御宇临万方，——李显\n顾惭内政翊陶唐。——皇后\n鸾鸣凤舞向平阳，——长宁公主\n秦楼鲁馆沐恩光。——安乐公主\n无心为子辄求郎，——太平公主\n雄才七步谢陈王。——温王重茂\n当熊让辇愧前芳，——上官昭容\n再司铨筦恩可忘。——崔湜\n文江学海思济航，——郑愔\n万邦考绩臣所详。——武平一\n着作不休出中肠，——阎朝隐\n权豪屏迹肃严霜。——窦从一\n铸鼎开岳造明堂，——宗晋卿\n玉醴由来献寿觞。——明悉猎",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "石淙",
        "author": "李显",
        "content": "三阳本是标灵纪，二室由来独擅名。霞衣霞锦千般状，\n云峰云岫百重生。水炫珠光遇泉客，岩悬石镜厌山精。\n永愿干坤符睿算，长居膝下属欢情。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "石淙",
        "author": "李旦",
        "content": "奇峰嶾嶙箕山北，秀崿岧峣嵩镇南。地首地肺何曾拟，\n天目天台倍觉惭。树影蒙茏鄣迭岫，波深汹涌落悬潭。\n□愿紫宸居得一，永欣丹扆御通三。",
        "dynasty": "唐",
        "collection_info": {
            "collection": "御定全唐诗",
            "volume": "卷二"
        }
    },
    {
        "title": "过晋阳宫",
        "author": "李隆基",
        "content": "缅想封唐处，实惟建国初。俯察伊晋野，仰观乃参虚。\n井邑龙斯跃，城池凤翔余。林塘犹沛泽，台榭宛旧居。\n运革祚中否，时迁命兹符。顾循承丕构，怵惕多忧虞。\n尚恐威不逮，复虑化未孚。岂徒劳辙迹，所期训戎车。\n习俗问黎人，亲巡慰裏闾。永言念成功，颂德临康衢。\n长怀经纶日，叹息履庭隅。艰难安可忘，欲去良踟蹰。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "行次成皋途经先圣擒建德之所缅思功业感而赋诗",
        "author": "李隆基",
        "content": "有隋政昏虐，群雄已交争。先圣按剑起，叱咤风云生。\n饮马河洛竭，作气嵩华惊。克敌睿图就，擒俘帝道亨。\n顾惭嗣宝历，恭承天下平。幸过翦鲸地，感慕神且英。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "校猎义成喜逢大雪率题九韵以示群官",
        "author": "李隆基",
        "content": "弧矢威天下，旌旗游近县。一面施鸟罗，三驱教人战。\n暮云成积雪，晓色开行殿。皓然原隰同，不觉林野变。\n北风勇士马，东日华组练。触地银獐出，连山缟鹿见。\n月兔落高矰，星狼下急箭。既欣盈尺兆，复忆磻溪便。\n岁丰将遇贤，俱荷皇天眷。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "赐诸州刺史以题座右",
        "author": "李隆基",
        "content": "眷言思共理，鉴梦想维良。猗欤此推择，声绩着周行。\n贤能既俟进，黎献实伫康。视人当如子，爱人亦如伤。\n讲学试诵论，阡陌劝耕桑。虚誉不可饰，清知不可忘。\n求名迹易见，安贞德自彰。讼狱必以情，教民贵有常。\n恤惸且存老，抚弱复绥强。勉哉各祗命，知予眷万方。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "送忠州太守康昭远等",
        "author": "李隆基",
        "content": "端拱临中枢，缅怀共予理。不有台阁英，孰振循良美。\n分符侯甸内，拜手明庭裏。誓节期饮冰，调人方导水。\n嘉声驰九牧，惠化光千祀。时雨侔昔贤，芳猷贯前史。\n伫尔颂中和，吾将令卿士。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "送李邕之任滑台",
        "author": "李隆基",
        "content": "汉家重东郡，宛彼白马津。黎庶既蕃殖，临之劳近臣。\n远别初首路，今行方及春。课成应第一，良牧尔当仁。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "端午三殿宴群臣探得神字",
        "author": "李隆基",
        "content": "五月符天数，五音调夏钧。旧来传五日，无事不称神。\n穴枕通灵气，长丝续命人。四时花竞巧，九子粽争新。\n方殿临华节，圆宫宴雅臣。进对一言重，遒文六义陈。\n股肱良足咏，风化可还淳。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "温汤对雪",
        "author": "李隆基",
        "content": "北风吹同云，同云飞白雪。白雪乍回散，同云何惨烈。\n未见温泉冰，宁知火井灭。表瑞良在兹，庶几可怡悦。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "登蒲州逍遥楼",
        "author": "李隆基",
        "content": "长榆息烽火，高柳静风尘。卜征巡九洛，展豫出三秦。\n昔是潜龙地，今为上理辰。时平乘道泰，聊赏遇年春。\n黄河分地络，飞观接天津。一览遗芳翰，千载肃如神。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "经河上公庙",
        "author": "李隆基",
        "content": "昔闻有耆叟，河上独遗荣。迹与尘嚣隔，心将道德并。\n讵以天地累，宁为宠辱惊。矫然翔寥廓，如何屈坚贞。\n玄玄妙门启，肃肃祠宇清。冥漠无先后，那能纪姓名。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "过王浚墓",
        "author": "李隆基",
        "content": "吴国分牛斗，晋室命龙骧。受任敌已灭，策勋名不彰。\n居美未尽善，矜功徒自伤。长戟今何在，孤坟此路傍。\n不观松柏茂，空余荆棘场。叹嗟悬剑陇，谁识梦刀祥。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "初入秦川路逢寒食",
        "author": "李隆基",
        "content": "洛阳芳树映天津，灞岸垂杨窣地新。直为经过行处乐，\n不知虚度两京春。去年余闰今春早，曙色和风着花草。\n可怜寒食与清明，光辉并在长安道。自从关路入秦川，\n争道何人不戏鞭。公子途中妨蹴鞠，佳人马上废秋千。\n渭水长桥今欲渡，葱葱渐见新丰树。远看骊岫入云霄，\n预想汤池起烟雾。烟雾氛氲水殿开，暂拂香轮归去来。\n今岁清明行已晚，明年寒食更相陪。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "春台望",
        "author": "李隆基",
        "content": "暇景属三春，高台聊四望。目极千里际，山川一何壮。\n太华见重岩，终南分迭嶂。郊原纷绮错，参差多异状。\n佳气满通沟，迟步入绮楼。初莺一一鸣红树，\n归雁双双去绿洲。太液池中下黄鹤，昆明水上映牵牛。\n闻道汉家全盛日，别馆离宫趣非一。甘泉逶迤亘明光，\n五柞连延接未央。周庐徼道纵横转，飞阁回轩左右长。\n须念作劳居者逸，勿言我后焉能恤。为想雄豪壮柏梁，\n何如俭陋卑茅室。阳乌黯黯向山沉，夕鸟喧喧入上林。\n薄暮赏余回步辇，还念中人罢百金。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "过大哥宅探得歌字韵",
        "author": "李隆基",
        "content": "鲁卫情先重，亲贤爱转多。冕旒丰暇日，乘景暂经过。\n戚裏申高宴，平台奏雅歌。复寻为善乐，方验保山河。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "同玉真公主过大哥山池",
        "author": "李隆基",
        "content": "地有招贤处，人传乐善名。鹜池临九达，龙岫对层城。\n桂月先秋冷，苹风向晚清。凤楼遥可见，仿佛玉箫声。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "经邹鲁祭孔子而叹之",
        "author": "李隆基",
        "content": "夫子何为者，栖栖一代中。地犹鄹氏邑，宅即鲁王宫。\n叹凤嗟身否，伤麟怨道穷。今看两楹奠，当与梦时同。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "惟此温泉是称愈疾岂予独受其福思与兆人共之乗暇巡游乃言其志",
        "author": "李隆基",
        "content": "桂殿与山连，兰汤涌自然。阴崖含秀色，温谷吐潺湲。\n绩为蠲邪着，功因养正宣。愿言将亿兆，同此共昌延。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "旋师喜捷",
        "author": "李隆基",
        "content": "边服胡尘起，长安汉将飞。龙蛇开阵法，貔虎振军威。\n诈虏脑涂地，征夫血染衣。今朝书奏入，明日凯歌归。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "过老子庙",
        "author": "李隆基",
        "content": "仙居怀圣德，灵庙肃神心。草合人踪断，尘浓鸟迹深。\n流沙丹灶没，关路紫烟沉。独伤千载后，空余松柏林。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "途次陕州",
        "author": "李隆基",
        "content": "境出三秦外，途分二陕中。山川入虞虢，风俗限西东。\n树古棠阴在，耕余让畔空。鸣笳从此去，行见洛阳宫。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "野次喜雪",
        "author": "李隆基",
        "content": "拂曙辟行宫，寒皋野望通。繁云低远岫，飞雪舞长空。\n赋象恒依物，萦回屡逐风。为知勤恤意，先此示年丰。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "送贺知章归四明",
        "author": "李隆基",
        "content": "遗荣期入道，辞老竟抽簪。岂不惜贤达，其如高尚心。\n寰中得秘要，方外散幽襟。独有青门饯，群僚怅别深。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "轩游宫十五夜",
        "author": "李隆基",
        "content": "行迈离秦国，巡方赴洛师。路逢三五夜，春色暗中期。\n关外长河转，宫中淑气迟。歌钟对明月，不减旧游时。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "观拔河俗戏",
        "author": "李隆基",
        "content": "壮徒恒贾勇，拔拒抵长河。欲练英雄志，须明胜负多。\n噪齐山岌嶪，气作水腾波。预期年岁稔，先此乐时和。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "同刘晃喜雨",
        "author": "李隆基",
        "content": "节变寒初尽，时和气已春。繁云先合寸，膏雨自依旬。\n飒飒飞平野，霏霏静暗尘。悬知花叶意，朝夕望中新。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "千秋节赐群臣镜",
        "author": "李隆基",
        "content": "铸得千秋镜，光生百炼金。分将赐群后，遇象见清心。\n台上冰华澈，窗中月影临。更衔长绶带，留意感人深。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "赐道士邓紫阳",
        "author": "李隆基",
        "content": "太乙三门诀，元君六甲符。下传金版术，上刻玉清书。\n有美探真士，囊中得秘书。自知三醮后，翊我灭残胡。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "幸蜀西至剑门",
        "author": "李隆基",
        "content": "剑阁横云峻，銮舆出狩回。翠屏千仞合，丹嶂五丁开。\n灌木萦旗转，仙云拂马来。乘时方在德，嗟尔勒铭才。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "答司马承祯上剑镜",
        "author": "李隆基",
        "content": "宝照含天地，神剑合阴阳。日月丽光景，星斗裁文章。\n写鉴表容质，佩服为身防。从兹一赏玩，永德保龄长。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "送赵法师还蜀因名山奠简",
        "author": "李隆基",
        "content": "道家奠灵简，自昔仰神仙。真子今将命，苍生福可传。\n江山寻故国，城郭信依然。二室遥相望，云回洞裏天。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "送道士薛季昌还山",
        "author": "李隆基",
        "content": "洞府修真客，衡阳念旧居。将成金阙要，愿奉玉清书。\n云路三天近，松溪万籁虚。犹期传秘诀，来往候仙舆。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "送玄同真人李抱朴谒灊山仙祠",
        "author": "李隆基",
        "content": "城阙天中近，蓬瀛海上遥。归期千载鹤，春至一来朝。\n采药逢三秀，餐霞卧九霄。参同如有旨，金鼎待君烧。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "春日出苑游瞩",
        "author": "李隆基",
        "content": "三阳丽景早芳辰，四序佳园物候新。梅花百树障去路，\n垂柳千条暗回津。鸟飞直为惊风叶，鱼没都由怯岸人。\n惟愿圣主南山寿，何愁不赏万年春。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "春晚宴两相及礼官丽正殿学士探得风字",
        "author": "李隆基",
        "content": "干道运无穷，恒将人代工。阴阳调历象，礼乐报玄穹。\n介胄清荒外，衣冠佐域中。言谈延国辅，词赋引文雄。\n野霁伊川绿，郊明巩树红。冕旒多暇景，诗酒会春风。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "首夏花萼楼观群臣宴宁王山亭回楼下又申之以赏乐赋诗",
        "author": "李隆基",
        "content": "今年通闰月，入夏展春辉。楼下风光晚，城隅宴赏归。\n九歌扬政要，六舞散朝衣。天喜时相合，人和事不违。\n礼中推意厚，乐处感心微。别赏阳台乐，前旬暮雨飞。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "同二相已下群官乐游园宴",
        "author": "李隆基",
        "content": "撰日岩廊暇，需云宴乐初。万方朝玉帛，千品会簪裾。\n地入南山近，城分北斗余。池塘垂柳密，原隰野花疏。\n帟幕看逾暗，歌钟听自虚。兴阑归骑转，还奏弼违书。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "集贤书院成送张说上集贤学士赐宴得珍字",
        "author": "李隆基",
        "content": "广学开书院，崇儒引席珍。集贤招衮职，论道命台臣。\n礼乐沿今古，文章革旧新。献酬尊俎列，宾主位班陈。\n节变云初夏，时移气尚春。所希光史册，千载仰兹晨。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "王屋山送道士司马承祯还天台",
        "author": "李隆基",
        "content": "紫府求贤士，清溪祖逸人。江湖与城阙，异迹且殊伦。\n间有幽栖者，居然厌俗尘。林泉先得性，芝桂欲调神。\n地道逾稽岭，天台接海滨。音徽从此间，万古一芳春。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "早度蒲津关",
        "author": "李隆基",
        "content": "钟鼓严更曙，山河野望通。鸣銮下蒲阪，飞旆入秦中。\n地险关逾壮，天平镇尚雄。春来津树合，月落戍楼空。\n马色分朝景，鸡声逐晓风。所希常道泰，非复候繻同。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "途经华岳",
        "author": "李隆基",
        "content": "饬驾去京邑，鸣鸾指洛川。循途经太华，回跸暂周旋。\n翠崿留斜影，悬岩冒夕烟。四方皆石壁，五位配金天。\n仿佛看高掌，依稀听子先。终当铭岁月，从此记灵仙。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "喜雪",
        "author": "李隆基",
        "content": "日观卜先征，时巡顺物情。风行未备礼，云密遽飘霙。\n委树寒花发，萦空落絮轻。朝如玉已会，庭似月犹明。\n既睹肤先合，还欣尺有盈。登封何以报，因此谢功成。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "幸凤泉汤",
        "author": "李隆基",
        "content": "西狩观周俗，南山历汉宫。荐鲜知路近，省敛觉年丰。\n阴谷含神爨，汤泉养圣功。益龄仙井合，愈疾醴源通。\n不重鸣岐凤，谁矜陈宝雄。愿将无限泽，沾沐众心同。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "南出雀鼠谷答张说",
        "author": "李隆基",
        "content": "雷出应干象，风行顺国人。川途犹在晋，车马渐归秦。\n背陕关山险，横汾鼓吹频。草依阳谷变，花待北岩春。\n闻有鹓鸾客，清词雅调新。求音思欲报，心迹竟难陈。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "赐崔日知往潞州",
        "author": "李隆基",
        "content": "潞国开新府，壶关宠旧林。妙旌循吏德，持悦庶氓心。\n礼乐中朝贵，神明列郡钦。扬风非赠扇，易俗是张琴。\n藩镇讴谣满，行宫雨露深。会书丞相策，先赐颍川金。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "为赵法师别造精院过院赋诗",
        "author": "李隆基",
        "content": "宗师心物外，为道运虚舟。不恋岩泉赏，来从宫禁游。\n探玄知几岁，习静更宜秋。烟树辨朝色，风湍闻夜流。\n坐朝繁听览，寻胜在清幽。欲广无为化，因兹庶可求。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "端午",
        "author": "李隆基",
        "content": "端午临中夏，时清日复长。盐梅已佐鼎，曲糵且传觞。\n事古人留迹，年深缕积长。当轩知槿茂，向水觉芦香。\n亿兆同归寿，群公共保昌。忠贞如不替，贻厥后昆芳。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "春中兴庆宫酺宴",
        "author": "李隆基",
        "content": "九达长安道，三阳别馆春。还将听朝暇，回作豫游晨。\n不战要荒服，无刑礼乐新。合酺覃土宇，欢宴接群臣。\n玉斝飞千日，琼筵荐八珍。舞衣云曳影，歌扇月开轮。\n伐鼓鱼龙杂，撞钟角抵陈。曲终酣兴晚，须有醉归人。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "千秋节宴",
        "author": "李隆基",
        "content": "兰殿千秋节，称名万寿觞。风传率土庆，日表继天祥。\n玉宇开花萼，宫县动会昌。衣冠白鹭下，帟幕翠云长。\n献遗成新俗，朝仪入旧章。月衔花绶镜，露缀彩丝囊。\n处处祠田祖，年年宴杖乡。深思一德事，小获万人康。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "左丞相说右丞相璟太子少傅干曜同日上官命宴东堂赐诗",
        "author": "李隆基",
        "content": "赤帝收三杰，黄轩举二臣。由来丞相重，分掌国之钧。\n我有握中璧，双飞席上珍。子房推道要，仲子讶风神。\n复辍台衡老，将为调护人。鹓鸾同拜日，车骑拥行尘。\n乐聚南宫宴，觞连北斗醇。俾予成百揆，垂拱问彝伦。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "早登太行山中言志",
        "author": "李隆基",
        "content": "清跸度河阳，凝笳上太行。火龙明鸟道，铁骑绕羊肠。\n白雾埋阴壑，丹霞助晓光。涧泉含宿冻，山木带余霜。\n野老茅为屋，樵人薜作裳。宣风问耆艾，敦俗劝耕桑。\n凉德惭先哲，徽猷慕昔皇。不因今展义，何以冒垂堂。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "平胡",
        "author": "李隆基",
        "content": "杂虏忽倡狂，无何敢乱常。羽书朝继入，烽火夜相望。\n将出凶门勇，兵因死地强。蒙轮皆突骑，按剑尽鹰扬。\n鼓角雄山野，龙蛇入战场。流膏润沙漠，溅血染锋铓。\n雾扫清玄塞，云开静朔方。武功今已立，文德愧前王。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "游兴庆宫作",
        "author": "李隆基",
        "content": "代邸青门右，离宫紫陌陲。庭如过沛日，水若渡江时。\n绮观连鸡岫，朱楼接雁池。从来敦棣萼，今此茂荆枝。\n万叶传余庆，千年志不移。凭轩聊属目，轻辇共追随。\n务本方崇训，相辉保羽仪。时康俗易渐，德薄政难施。\n鼓吹迎飞盖，弦歌送羽卮。所希覃率土，孝弟一同规。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "送张说巡边",
        "author": "李隆基",
        "content": "端拱复垂裳，长怀御远方。股肱申教义，戈剑靖要荒。\n命将绥边服，雄图出庙堂。三台入武帐，八座起文昌。\n宝胄匡韩主，华宗辅汉王。茂先惭博物，平子谢文章。\n尽节恢时佐，输诚御寇场。三军临朔野，驷马即戎行。\n鼓吹威夷狄，旌轩溢洛阳。云台先着美，今日更贻芳。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "饯王晙巡边",
        "author": "李隆基",
        "content": "振武威荒服，扬文肃远墟。金坛申将礼，玉节授军符。\n免胄三方外，衔刀万里余。昔时吴会静，今日虏庭虚。\n分阃仍推毂，援桴且训车。风扬旌旆远，雨洗甲兵初。\n坐见台阶谧，行闻袄祲除。檄来虽插羽，箭去亦飞书。\n舟楫功须着，盐梅望匪疏。不应陈七德，欲使化先敷。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "巡省途次上党旧宫赋",
        "author": "李隆基",
        "content": "三千初击浪，九万欲抟空。天地犹惊否，阴阳始遇蒙。\n存贞期历试，佐贰伫昭融。多谢时康理，良惭实赖功。\n长怀问鼎气，夙负拔山雄。不学刘琨舞，先歌汉祖风。\n英髦既包括，豪杰自牢笼。人事一朝异，讴歌四海同。\n如何昔朱邸，今此作离宫。雁沼澄澜翠，猿岩落照红。\n小山秋桂馥，长阪旧兰丛。即是淹留处，乘欢乐未穷。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "潼关口号",
        "author": "李隆基",
        "content": "河曲回千里，关门限二京。所嗟非恃德，设险到天平。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "千秋节赐群臣镜",
        "author": "李隆基",
        "content": "瑞露垂花绶，寒冰澈宝轮。对兹台上月，聊以庆佳辰。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "续薛令之题壁",
        "author": "李隆基",
        "content": "啄木觜距长，凤凰羽毛短。苦嫌松桂寒，任逐桑榆暖。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "送胡真师还西山",
        "author": "李隆基",
        "content": "仙客厌人间，孤云比性闲。话离情未已，烟水万重山。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "过大哥山池题石壁",
        "author": "李隆基",
        "content": "澄潭皎镜石崔巍，万壑千岩暗绿苔。\n林亭自有幽贞趣，况复秋深爽气来。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "题梅妃画真",
        "author": "李隆基",
        "content": "忆昔娇妃在紫宸，铅华不御得天真。\n霜绡虽似当时态，争奈娇波不顾人。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "鹡鸰颂",
        "author": "李隆基",
        "content": "伊我轩宫，奇树青葱，蔼周庐兮。冒霜停雪，以茂以悦，\n恣卷舒兮。连枝同荣，吐绿含英，曜春初兮。\n蓐收御节，寒露微结，气清虚兮。桂宫兰殿，唯所息宴，\n栖雍渠兮。行摇飞鸣，急难有情，情有余兮。\n顾惟德凉，夙夜兢惶，惭化疏兮。上之所教，下之所效，\n实在予兮。天伦之性，鲁卫分政，亲贤居兮。\n爰游爰处，爰笑爰语，巡庭除兮。观此翔禽，以悦我心，\n良史书兮。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "傀儡吟",
        "author": "李隆基",
        "content": "刻木牵丝作老翁，鸡皮鹤发与真同。\n须臾弄罢寂无事，还似人生一梦中。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "句",
        "author": "李隆基",
        "content": "昔见漳滨卧，言将人事违。今逢庆诞日，犹谓学仙归。\n棠棣花重发，鸰原鸟再飞。\n德比代云布，心如晋水清。",
        "dynasty": "唐",
        "collection_info": {
            "collection": "御定全唐诗",
            "volume": "卷三"
        }
    },
    {
        "title": "延英殿玉灵芝诗三章，章八句",
        "author": "李亨",
        "content": "玉殿肃肃，灵芝煌煌。重英发秀，连叶分房。\n宗庙之福，垂其耿光。\n元气产芝，明神合德。紫微间采，白蕣呈色。\n载启瑞图，庶符皇极。天心有眷，王道惟直。\n幸生芳本，当我扆旒。效此灵质，贲其王猷。\n神惟不爱，道亦无求。端拱思惟，永荷天休。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "赐梨李泌与诸王联句",
        "author": "李亨",
        "content": "先生年几许，颜色似童儿。——颍王\n夜抱九仙骨，朝披一品衣。——信王\n不食千钟粟，唯餐两颗梨。——益王\n天生此间气，助我化无为。——李亨",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "中和节日宴百僚赐诗",
        "author": "李适",
        "content": "韶年启仲序，初吉谐良辰。肇兹中和节，式庆天地春。\n欢酣朝野同，生德区宇均。云开洒膏露，草疏芳河津。\n岁华今载阳，东作方肆勤。惭非熏风唱，曷用慰吾人。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "中和节赐百官燕集因示所怀",
        "author": "李适",
        "content": "至化恒在宥，保和兹息人。推诚抚诸夏，与物长为春。\n仲月风景暖，禁城花柳新。芳时协金奏，赐宴同群臣。\n丝竹岂云乐，忠贤惟所亲。庶洽朝野意，旷然天地均。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "重阳日赐宴曲江亭，赋六韵诗用清字",
        "author": "李适",
        "content": "早衣对庭燎，躬化勤意诚。时此万机暇，适与佳节并。\n曲池洁寒流，芳菊舒金英。干坤爽气满，台殿秋光清。\n朝野庆年丰，高会多欢声。永怀无荒戒，良士同斯情。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "九月十八赐百僚追赏因书所怀",
        "author": "李适",
        "content": "雨霁霜气肃，天高云日明。繁林已坠叶，寒菊仍舒荣。\n懿此秋节时，更延追赏情。池台列广宴，丝竹传新声。\n至乐非外奖，浃欢同中诚。庶敦朝野意，永使风化清。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "送徐州张建封还镇",
        "author": "李适",
        "content": "牧守寄所重，才贤生为时。宣风自淮甸，授钺膺藩维。\n入觐展遐恋，临轩慰来思。忠诚在方寸，感激陈情词。\n报国尔所向，恤人予是资。欢宴不尽怀，车马当还期。\n谷雨将应候，行春犹未迟。勿以千里遥，而云无己知。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "麟德殿宴百僚",
        "author": "李适",
        "content": "忧勤承圣绪，开泰喜时康。恭己临群后，垂衣御八荒。\n务闲春向暮，朝罢日犹长。紫殿初筵列，彤庭广乐张。\n成功归辅弼，致理赖忠良。共此欢娱事，千秋乐未央。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "元日退朝观军仗归营",
        "author": "李适",
        "content": "献岁视元朔，万方咸在庭。端旒揖群后，回辇阅师贞。\n彩仗宿华殿，退朝归禁营。分行左右出，转旆风云生。\n历历趋复道，容容映层城。勇余矜捷技，令肃无喧声。\n眷此戎旅节，载嘉良士诚。顺时倾宴赏，亦以助文经。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "中和节赐群臣宴赋七韵",
        "author": "李适",
        "content": "东风变梅柳，万汇生春光。中和纪月令，方与天地长。\n耽乐岂予尚，懿兹时景良。庶遂亭育恩，同致寰海康。\n君臣永终始，交泰符阴阳。曲沼水新碧，华林桃稍芳。\n胜赏信多欢，戒之在无荒。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "三日书怀因示百僚",
        "author": "李适",
        "content": "佳节上元巳，芳时属暮春。流觞想兰亭，捧剑得金人。\n风轻水初绿，日晴花更新。天文信昭回，皇道颇敷陈。\n恭己每从俭，清心常保真。戒兹游衍乐，书以示群臣。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "重阳日中外同欢，以诗言志，因示群官",
        "author": "李适",
        "content": "爽节在重九，物华新雨余。清秋黄叶下，菊散金潭初。\n万实行就稔，百工欣所如。欢心畅遐迩，殊俗同车书。\n至化自敦睦，佳辰宜宴胥。锵锵间丝竹，济济罗簪裾。\n此乐匪足耽，此诚期永孚。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "重阳日即事",
        "author": "李适",
        "content": "令节晓澄霁，四郊烟霭空。天清白露洁，菊散黄金丛。\n寡德荷天贶，顺时休百工。岂怀歌钟乐，思为君臣同。\n至化在亭育，相成资始终。未知康衢咏，所仰惟年丰。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "丰年多庆，九日示怀",
        "author": "李适",
        "content": "爽气肃时令，早衣闻朔鸿。重阳有佳节，具物欣年丰。\n皎洁暮潭色，芬敷新菊丛。芳尊满衢室，繁吹凝烟空。\n惠合信吾道，保和惟尔同。推诚至玄化，天下期为公。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "七月十五日题章敬寺",
        "author": "李适",
        "content": "招提迩皇邑，复道连重城。法筵会早秋，驾言访禅扃。\n尝闻大仙教，清净宗无生。七物匪吾宝，万行先求成。\n名相既双寂，繁华奚所荣。金风扇微凉，远烟凝翠晶。\n松院静苔色，竹房深磬声。境幽真虑恬，道胜外物轻。\n意适本非说，含毫空复情。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "中春麟德殿会百僚观新乐诗一章，章十六句",
        "author": "李适",
        "content": "芳岁肇佳节，物华当仲春。干坤既昭泰，烟景含氤氲。\n德浅荷玄贶，乐成思治人。前庭列钟鼓，广殿延群臣。\n八卦随舞意，五音转曲新。顾非咸池奏，庶协南风熏。\n式宴礼所重，浃欢情必均。同和谅在兹，万国希可亲。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "九日绝句",
        "author": "李适",
        "content": "禁苑秋来爽气多，昆明风动起沧波。\n中流箫鼓诚堪赏，讵假横汾发棹歌。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "暮春喜雨诗",
        "author": "李昂1",
        "content": "风云喜际会，雷雨遂流滋。荐币虚陈礼，动天实精思。\n渐侵九夏节，复在三春时。霢霂垂朱阙，飘飖入绿墀。\n郊垧既沾足，黍稷有丰期。百辟同康乐，万方伫雍熙。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "题程修己竹障",
        "author": "李昂1",
        "content": "良工运精思，巧极似有神。\n临窗忽睹繁阴合，再盼真假殊未分。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "宫中题",
        "author": "李昂1",
        "content": "辇路生春草，上林花发时。凭高何限意，无复侍臣知。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "上巳日赐裴度",
        "author": "李昂1",
        "content": "注想待元老，识君恨不早。我家柱石衰，忧来学丘祷。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "上元日二首",
        "author": "李昂1",
        "content": "上元高会集群仙，心斋何事欲祈年。\n丹诚傥彻玉帝座，且共吾人庆大田。\n蓂生三五叶初齐，上元羽客出桃蹊。\n不爱仙家登真诀，愿蒙四海福黔黎。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "夏日联句",
        "author": "李昂1",
        "content": "人皆苦炎热，我爱夏日长。——李昂1\n熏风自南来，殿阁生微凉。——柳公权",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "百丈山",
        "author": "李忱",
        "content": "大雄真迹枕危峦，梵宇层楼耸万般。日月每从肩上过，\n更有上方人罕到，暮钟朝磬碧云端。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "吊白居易",
        "author": "李忱",
        "content": "缀玉联珠六十年，谁教冥路作诗仙。浮云不系名居易，\n文章已满行人耳，一度思卿一怆然。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "幸华严寺",
        "author": "李忱",
        "content": "云散晴山几万重，烟收春色更冲融。帐殿出空登碧汉，\n今日追游何所似，莫惭汉武赏汾中。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "重阳锡宴群臣",
        "author": "李忱",
        "content": "款塞旋征骑，和戎委庙贤。倾心方倚注，叶力共安边。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "题泾县水西寺",
        "author": "李忱",
        "content": "大殿连云接爽溪，钟声还与鼓声齐。\n长安若问江南事，说道风光在水西。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "瀑布联句",
        "author": "李忱",
        "content": "千岩万壑不辞劳，远看方知出处高。——黄檗\n溪涧岂能留得住，终归大海作波涛。——李忱",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "句",
        "author": "李忱",
        "content": "海岳宴咸通。\n七载秉钧调四序，一方狱市获来苏。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "句",
        "author": "李晔1",
        "content": "只解劈牛兼劈树，不能诛恶与诛凶。",
        "dynasty": "唐",
        "collection_info": {
            "collection": "御定全唐诗",
            "volume": "卷四"
        }
    },
    {
        "title": "春游曲",
        "author": "长孙氏",
        "content": "上苑桃花朝日明，兰闺艳妾动春情。井上新桃偷面色，\n林下何须远借问，出众风流旧有名。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "曳鼎歌",
        "author": "武则天",
        "content": "羲农首出，轩昊膺期。唐虞继踵，汤禹乘时。\n天下光宅，海内雍熙。上玄降鉴，方建隆基。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐享昊天乐：第一",
        "author": "武则天",
        "content": "太阴凝至化，真耀蕴轩仪。德迈娥台敞，仁高姒幄披。\n扪天遂启极，梦日乃升曦。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐享昊天乐：第二",
        "author": "武则天",
        "content": "瞻紫极，望玄穹。翘至恳，罄深衷。\n听虽远，诚必通。垂厚泽，降云宫。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐享昊天乐：第三",
        "author": "武则天",
        "content": "干仪混成冲邃，天道下济高明，闿阳晨披紫阙，\n丹襟式敷衷恳，玄鉴庶察微诚。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐享昊天乐：第四",
        "author": "武则天",
        "content": "巍巍睿业广，赫赫圣基隆。菲德承先顾，祯符萃眇躬。\n铭开武岩侧，图荐洛川中。微诚讵幽感，景命忽昭融。\n有怀惭紫极，无以谢玄穹。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐享昊天乐：第五",
        "author": "武则天",
        "content": "朝坛雾卷，曙岭烟沉。爰设筐币，式表诚心。\n筵辉丽璧，乐畅和音。仰惟灵鉴，俯察翘襟。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐享昊天乐：第六",
        "author": "武则天",
        "content": "昭昭上帝，穆穆下临。礼崇备物，乐奏锵金。\n兰羞委荐，桂醑盈斟。敢希明德，幸罄庄心。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐享昊天乐：第七",
        "author": "武则天",
        "content": "尊浮九酝，礼备三周。陈诚菲奠，契福神猷。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐享昊天乐：第八",
        "author": "武则天",
        "content": "奠璧郊坛昭大礼，锵金拊石表虔诚。\n始奏承云娱帝赏，复歌调露畅韶英。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐享昊天乐：第九",
        "author": "武则天",
        "content": "荷恩承顾托，执契恭临抚。庙略静边荒，天兵曜神武。\n有截资先化，无为遵旧矩。祯符降昊穹，大业光寰宇。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐享昊天乐：第十",
        "author": "武则天",
        "content": "肃肃祀典，邕邕礼秩。三献已周，九成斯毕。\n爰撤其俎，载迁其实。或升或降，惟诚惟质。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐享昊天乐：第十一",
        "author": "武则天",
        "content": "礼终肆类，乐阕九成。仰惟明德，敢荐非馨。\n顾惭菲奠，久驰云輧。瞻荷灵泽，悚恋兼盈。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐享昊天乐：第十二",
        "author": "武则天",
        "content": "式干路，辟天扉。回日驭，动云衣。\n登金阙，入紫微。望仙驾，仰恩徽。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐明堂乐章：外办将出",
        "author": "武则天",
        "content": "总章陈昔典，衢室礼惟神。巨集规则天地，神用叶陶钧。\n负扆三春旦，充庭万宇宾。顾己诚虚薄，空惭驭兆人。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐明堂乐章：皇帝行",
        "author": "武则天",
        "content": "仰膺历数，俯顺讴歌。远安迩肃，俗阜时和。\n化光玉镜，讼息金科。方兴典礼，永戢干戈。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐明堂乐章：皇嗣出入升降",
        "author": "武则天",
        "content": "至人光俗，大孝通神。谦以表性，恭惟立身。\n洪规载启，茂典方陈。誉隆三善，祥开万春。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐明堂乐章：迎送王公",
        "author": "武则天",
        "content": "千官肃事，万国朝宗。载延百辟，爰集三宫。\n君臣德合，鱼水斯同。睿图方永，周历长隆。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐明堂乐章：登歌",
        "author": "武则天",
        "content": "礼崇宗祀，志表严禋。笙镛合奏，文物惟新。\n敬遵茂典，敢择良辰。絜诚斯着，奠谒方申。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐明堂乐章：配飨",
        "author": "武则天",
        "content": "笙镛间玉宇，文物昭清辉。晬影临芳奠，休光下太微。\n孝思期有感，明絜庶无违。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐明堂乐章：宫音",
        "author": "武则天",
        "content": "履艮包群望，居中冠百灵。万方资广运，庶品荷财成。\n神功谅匪测，盛德实难名。藻奠申诚敬，恭祀表惟馨。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐明堂乐章：角音",
        "author": "武则天",
        "content": "出震位，开平秩。扇条风，乘甲乙。\n龙德盛，鸟星出。荐珪篚，陈诚实。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐明堂乐章：征音",
        "author": "武则天",
        "content": "赫赫离精御炎陆，滔滔炽景开隆暑。\n冀延神鉴俯兰尊，式表虔襟陈桂俎。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐明堂乐章：商音",
        "author": "武则天",
        "content": "律中夷则，序应收成。功宣建武，义表惟明。\n爰申礼奠，庶展翘诚。九秋是式，百谷斯盈。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐明堂乐章：羽音",
        "author": "武则天",
        "content": "葭律肇启隆冬，苹藻攸陈飨祭。\n黄钟既陈玉烛，红粒方殷稔岁。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：昭和",
        "author": "武则天",
        "content": "九玄眷命，三圣基隆。奉成先旨，明台毕功。\n宗祀展敬，冀表深衷。永昌帝业，式播淳风。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：致和",
        "author": "武则天",
        "content": "神功不测兮运阴阳，包藏万宇兮孕八荒。\n天符既出兮帝业昌，愿临明祀兮降祯祥。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：咸和",
        "author": "武则天",
        "content": "坎泽祠容备举，坤坛祭典爰申。灵眷遥行秘躅，\n方期交际悬应。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：九和",
        "author": "武则天",
        "content": "祗荷坤德，钦若干灵。惭惕罔置，兴居匪宁。\n恭崇礼则，肃奉仪形。惟凭展敬，敢荐非馨。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：拜洛",
        "author": "武则天",
        "content": "菲躬承睿顾，薄德忝坤仪。干干遵后命，翼翼奉先规。\n抚俗勤虽切，还淳化尚亏。未能弘至道，何以契明祇。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：显和",
        "author": "武则天",
        "content": "顾德有惭虚菲，明祇屡降祯符。汜水初呈秘象，",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：昭和",
        "author": "武则天",
        "content": "舒云致养，合大资生。德以恒固，功由永贞。\n升歌荐序，垂币翘诚。虹开玉照，凤引金声。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：敬和",
        "author": "武则天",
        "content": "兰俎既升，苹羞可荐。金石载设，咸英已变。\n林泽斯总，山川是遍。敢用敷诚，实惟忘倦。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：齐和",
        "author": "武则天",
        "content": "沉潜演贶分三极，广大凝祯总万方。\n既荐羽旌文化启，还呈干戚武威扬。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：德和",
        "author": "武则天",
        "content": "夕惕同龙契，晨兢当凤扆。崇儒习旧规，偃伯循先旨。\n绝壤飞冠盖，遐区丽山水。幸承三圣余，忻属千年始。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：禋和",
        "author": "武则天",
        "content": "百礼崇容，千官肃事。灵降舞兆，神凝有粹。\n奠享咸周，威仪毕备。奏夏登列，歌雍撤肆。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：通和",
        "author": "武则天",
        "content": "皇皇灵眷，穆穆神心。暂动凝质，还归积阴。\n功玄枢纽，理寂高深。衔恩佩德，耸志翘襟。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：归和",
        "author": "武则天",
        "content": "言旋云洞兮蹑烟涂，永宁中宇兮安下都。\n包涵动植兮顺荣枯，长贻宝贶兮赞璇图。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐大飨拜洛乐章：归和",
        "author": "武则天",
        "content": "调云阕兮神座兴，骖云驾兮俨将升。\n腾绛霄兮垂景祜，翘丹恳兮荷休征。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "唐武氏享先庙乐章",
        "author": "武则天",
        "content": "先德谦撝冠昔，严规节素超今。奉国忠诚每竭，\n既迫王公屡请，方乃俯遂群心。有限无由展敬，",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "早春夜宴",
        "author": "武则天",
        "content": "九春开上节，千门敞夜扉。兰灯吐新焰，桂魄朗圆辉。\n送酒惟须满，流杯不用稀。务使霞浆兴，方乘泛洛归。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "游九龙潭",
        "author": "武则天",
        "content": "山窗游玉女，涧户对琼峰。岩顶翔双凤，潭心倒九龙。\n酒中浮竹叶，杯上写芙蓉。故验家山赏，惟有风入松。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "赠胡天师",
        "author": "武则天",
        "content": "高人叶高志，山服往山家。迢迢间风月，去去隔烟霞。\n碧岫窥玄洞，玉灶炼丹砂。今日星津上，延首望灵槎。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "从驾幸少林寺",
        "author": "武则天",
        "content": "陪銮游禁苑，侍赏出兰闱。云偃攒峰盖，霞低插浪旗。\n日宫疏涧户，月殿启岩扉。金轮转金地，香阁曳香衣。\n铎吟轻吹发，幡摇薄雾霏。昔遇焚芝火，山红连野飞。\n花台无半影，莲塔有全辉。实赖能仁力，攸资善世威。\n慈缘兴福绪，于此罄归依。风枝不可静，泣血竟何追。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "石淙",
        "author": "武则天",
        "content": "三山十洞光玄箓，玉峤金峦镇紫微。均露均霜标胜壤，\n且驻欢筵赏仁智，雕鞍薄晚杂尘飞。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "腊日宣诏幸上苑",
        "author": "武则天",
        "content": "明朝游上苑，火急报春知。花须连夜发，莫待晓风吹。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "如意娘",
        "author": "武则天",
        "content": "看朱成碧思纷纷，憔悴支离为忆君。\n不信比来长下泪，开箱验取石榴裙。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "制袍字赐狄仁杰",
        "author": "武则天",
        "content": "敷政术，守清勤。升显位，励相臣。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "长门怨",
        "author": "徐贤妃",
        "content": "旧爱柏梁台，新宠昭阳殿。守分辞芳辇，含情泣团扇。\n一朝歌舞荣，夙昔诗书贱。颓恩诚已矣，覆水难重荐。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "秋风函谷应诏",
        "author": "徐贤妃",
        "content": "秋风起函谷，劲气动河山。偃松千岭上，杂雨二陵间。\n低云愁广隰，落日惨重关。此时飘紫气，应验真人还。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "赋得北方有佳人",
        "author": "徐贤妃",
        "content": "由来称独立，本自号倾城。柳叶眉间发，桃花脸上生。\n腕摇金钏响，步转玉环鸣。纤腰宜宝袜，红衫艳织成。\n悬知一顾重，别觉舞腰轻。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "进太宗",
        "author": "徐贤妃",
        "content": "朝来临镜台，妆罢暂裴回。千金始一笑，一召讵能来。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "奉和圣制立春日侍宴内殿出翦彩花应制",
        "author": "上官昭容",
        "content": "密叶因裁吐，新花逐翦舒。攀条虽不谬，摘蕊讵知虚。\n春至由来发，秋还未肯疏。借问桃将李，相乱欲何如。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "九月九日上幸慈恩寺登浮图，群臣上菊花寿酒",
        "author": "上官昭容",
        "content": "帝裏重阳节，香园万乘来。却邪萸入佩，献寿菊传杯。\n塔类承天涌，门疑待佛开。睿词悬日月，长得仰昭回。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "彩书怨",
        "author": "上官昭容",
        "content": "叶下洞庭初，思君万里余。露浓香被冷，月落锦屏虚。\n欲奏江南曲，贪封蓟北书。书中无别意，惟怅久离居。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "驾幸三会寺应制",
        "author": "上官昭容",
        "content": "释子谈经处，轩臣刻字留。故台遗老识，残简圣皇求。\n驻跸怀千古，开襟望九州。四山缘塞合，二水夹城流。\n宸翰陪瞻仰，天杯接献酬。太平词藻盛，长愿纪鸿休。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "驾幸新丰温泉宫献诗三首",
        "author": "上官昭容",
        "content": "三冬季月景龙年，万乘观风出灞川。\n遥看电跃龙为马，回瞩霜原玉作田。\n鸾旗掣曳拂空回，羽骑骖驔蹑景来。\n隐隐骊山云外耸，迢迢御帐日边开。\n翠幕珠帏敞月营，金罍玉斝泛兰英。\n岁岁年年常扈跸，长长久久乐升平。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "游长宁公主流杯池二十五首",
        "author": "上官昭容",
        "content": "逐仙赏，展幽情，逾昆阆，迈蓬瀛。\n游鲁馆，陟秦台。污山壁，愧琼瑰。\n檀栾竹影，飙f2松声。不烦歌吹，自足娱情。\n仰循茅宇，俯眄乔枝。烟霞问讯，风月相知。\n枝条郁郁，文质彬彬。山林作伴，松桂为邻。\n清波汹涌，碧树冥蒙。莫怪留步，因攀桂丛。\n莫论圆峤，休说方壶。何如鲁馆，即是仙都。\n玉环腾远创，金埒荷殊荣。弗玩珠玑饰，仍留仁智情。\n凿山便作室，凭树即为楹。公输与班尔，从此遂韬声。\n登山一长望，正遇九春初。结驷填街术，闾阎满邑居。\n斗雪梅先吐，惊风柳未舒。直愁斜日落，不畏酒尊虚。\n霁晓气清和，披襟赏薜萝。玳瑁凝春色，琉璃漾水波。\n跂石聊长啸，攀松乍短歌。除非物外者，谁就此经过。\n暂尔游山第，淹留惜未归。霞窗明月满，涧户白云飞。\n书引藤为架，人将薜作衣。此真攀玩所，临睨赏光辉。\n放旷出烟云，萧条自不群。漱流清意府，隐几避嚣氛。\n石画妆苔色，风梭织水文。山室何为贵，唯余兰桂熏。\n策杖临霞岫，危步下霜蹊。志逐深山静，途随曲涧迷。\n渐觉心神逸，俄看云雾低。莫怪人题树，只为赏幽栖。\n攀藤招逸客，偃桂协幽情。水中看树影，风裏听松声。\n携琴侍叔夜，负局访安期。不应题石壁，为记赏山时。\n泉石多仙趣，岩壑写奇形。欲知堪悦耳，唯听水泠泠。\n岩壑恣登临，莹目复怡心。风篁类长笛，流水当鸣琴。\n懒步天台路，惟登地肺山。幽岩仙桂满，今日恣情攀。\n暂游仁智所，萧然松桂情。寄言栖遁客，勿复访蓬瀛。\n瀑溜晴疑雨，丛篁昼似昏。山中真可玩，暂请报王孙。\n傍池聊试笔，倚石旋题诗。豫弹山水调，终拟从钟期。\n横铺豹皮褥，侧带鹿胎巾。借问何为者，山中有逸人。\n沁水田园先自多，齐城楼观更无过。\n倩语张骞莫辛苦，人今从此识天河。\n参差碧岫耸莲花，潺湲绿水莹金沙。\n何须远访三山路，人今已到九仙家。\n凭高瞰险足怡心，菌阁桃源不暇寻。\n余雪依林成玉树，残霙点岫即瑶岑。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "赠张云容舞",
        "author": "杨玉环",
        "content": "罗袖动香香不已，红蕖袅袅秋烟裏。\n轻云岭上乍摇风，嫩柳池边初拂水。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "谢赐珍珠",
        "author": "江妃",
        "content": "桂叶双眉久不描，残妆和泪污红绡。\n长门尽日无梳洗，何必珍珠慰寂寥。",
        "dynasty": "唐",
        "collection_info": {
            "collection": "御定全唐诗",
            "volume": "卷五"
        }
    },
    {
        "title": "黄台瓜辞",
        "author": "李贤",
        "content": "种瓜黄台下，瓜熟子离离。一摘使瓜好，再摘使瓜稀。\n三摘犹自可，摘绝抱蔓归。",
        "dynasty": "唐",
        "collection_info": {
            "collection": "御定全唐诗",
            "volume": "卷六"
        }
    },
    {
        "title": "奉和同太子监守违恋",
        "author": "李元嘉",
        "content": "干象开层构，离明启少阳。卜征从献吉，守器属元良。\n逖矣凌周诵，遥哉掩汉庄。好士倾南洛，多才盛北场。\n地分丹鹫岭，途间白云乡。储诚虔晓夕，宸爱积炎凉。\n珠璧连霄汉，万物仰重光。",
        "dynasty": "唐",
        "collection_info": {
            "collection": "御定全唐诗",
            "volume": "卷六"
        }
    },
    {
        "title": "奉和圣制过温汤",
        "author": "李贞",
        "content": "凤辇腾宸驾，骊籞次干游。坎德疏温液，山隈派暖流。\n寒氛空外拥，蒸气沼中浮。林凋帷影散，云敛盖阴收。\n霜郊畅玄览，参差落景遒。",
        "dynasty": "唐",
        "collection_info": {
            "collection": "御定全唐诗",
            "volume": "卷六"
        }
    },
    {
        "title": "石桥",
        "author": "李祎",
        "content": "别有经行所，迥跨重峦侧。粤因求瘼余，倏想寻真域。\n放情恣披拂，杖策聊□□。□□□□□，□□□□色。\n乱幡雾中见，雁塔云间识。薄烟幂远郊，遥峰没归翼。\n仙桥危石架，幽洞乘□□。□□□□□，□□□易测。\n二教无先后，一相平而直。冀兹捐俗心，永怀依妙力。",
        "dynasty": "唐",
        "collection_info": {
            "collection": "御定全唐诗",
            "volume": "卷六"
        }
    },
    {
        "title": "虚池驿题屏风",
        "author": "宜芬公主",
        "content": "出嫁辞乡国，由来此别难。圣恩愁远道，行路泣相看。\n沙塞容颜尽，边隅粉黛残。妾心何所断，他日望长安。",
        "dynasty": "唐",
        "collection_info": {
            "collection": "御定全唐诗",
            "volume": "卷七"
        }
    },
    {
        "title": "嘲陆畅",
        "author": "宋若华",
        "content": "十二层楼倚翠空，凤鸾相对立梧桐。\n双成走报监门卫，莫使吴歈入汉宫。",
        "dynasty": "唐",
        "collection_info": {
            "collection": "御定全唐诗",
            "volume": "卷七"
        }
    },
    {
        "title": "奉和御制麟德殿宴百僚应制",
        "author": "宋若昭",
        "content": "垂衣临八极，肃穆四门通。自是无为化，非关辅弼功。\n修文招隐伏，尚武殄妖凶。德炳韶光炽，恩沾雨露浓。\n衣冠陪御宴，礼乐盛朝宗。万寿称觞举，千年信一同。",
        "dynasty": "唐",
        "collection_info": {
            "collection": "御定全唐诗",
            "volume": "卷七"
        }
    },
    {
        "title": "奉和御制麟德殿宴百官",
        "author": "宋若宪",
        "content": "端拱承休命，时清荷圣皇。四聪闻受谏，五服远朝王。\n景媚莺初啭，春残日更长。命筵多济济，盛乐复锵锵。\n酆镐谁将敌，横汾未可方。愿齐山岳寿，祉福永无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷七"
        }
    },
    {
        "title": "奉和麟德殿宴百僚应制",
        "author": "鲍君徽",
        "content": "睿泽先寰海，功成展武韶。戈鋋清外垒，文物盛中朝。\n圣祚山河固，宸章日月昭。玉筵鸾鹄集，仙管凤凰调。\n御柳新低绿，宫莺乍啭娇。愿将亿兆庆，千祀奉神尧。",
        "dynasty": "唐",
        "collection_info": {
            "collection": "御定全唐诗",
            "volume": "卷七"
        }
    },
    {
        "title": "关山月",
        "author": "鲍君徽",
        "content": "高高秋月明，北照辽阳城。塞迥光初满，风多晕更生。\n征人望乡思，战马闻鼙惊。朔风悲边草，胡沙暗虏营。\n霜凝匣中剑，风惫原上旌。早晚谒金阙，不闻刁斗声。",
        "dynasty": "唐",
        "collection_info": {
            "collection": "御定全唐诗",
            "volume": "卷七"
        }
    },
    {
        "title": "惜花吟",
        "author": "鲍君徽",
        "content": "枝上花，花下人，可怜颜色俱青春。昨日看花花灼灼，\n莺歌蝶舞韶光长，红炉煮茗松花香。妆成罢吟恣游后，",
        "dynasty": "唐",
        "collection_info": {
            "collection": "御定全唐诗",
            "volume": "卷七"
        }
    },
    {
        "title": "东亭茶宴",
        "author": "鲍君徽",
        "content": "闲朝向晓出帘栊，茗宴东亭四望通。远眺城池山色裏，\n坐久此中无限兴，更怜团扇起清风。",
        "dynasty": "唐",
        "collection_info": {
            "collection": "御定全唐诗",
            "volume": "卷七"
        }
    },
    {
        "title": "夜梦",
        "author": "萧妃",
        "content": "昨日梦君归，贱妾下鸣机。极知意气薄，不着去时衣。\n故言如梦裏，赖得雁书飞。",
        "dynasty": "唐",
        "collection_info": {
            "collection": "御定全唐诗",
            "volume": "卷七"
        }
    },
    {
        "title": "咏灯",
        "author": "李昪",
        "content": "一点分明值万金，开时惟怕冷风侵。\n主人若也勤挑拨，敢向尊前不尽心。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "游后湖赏莲花",
        "author": "李璟",
        "content": "蓼花蘸水火不灭，水鸟惊鱼银梭投。满目荷花千万顷，",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "保大五年元日大雪同太弟景遂汪王景逷齐王景逵进士李建勋中书徐铉勤政殿学士张义方登楼赋",
        "author": "李璟",
        "content": "珠帘高卷莫轻遮，往往相逢隔岁华。春气昨宵飘律管，\n坐有宾朋尊有酒，可怜清味属侬家。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "句",
        "author": "李璟",
        "content": "灵槎思浩荡，老鹤倚崆峒。\n苍苔迷古道，红叶乱朝霞。\n栖凤枝梢犹软弱，化龙形状已依稀。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "九月十日偶书",
        "author": "李煜",
        "content": "晚雨秋阴酒乍醒，感时心绪杳难平。黄花冷落不成艳，\n自从双鬓斑斑白，不学安仁却自惊。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "秋莺",
        "author": "李煜",
        "content": "残莺何事不知秋，横过幽林尚独游。老舌百般倾耳听，\n莫更留连好归去，露华凄冷蓼花愁。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "病起题山舍壁",
        "author": "李煜",
        "content": "山舍初成病乍轻，杖藜巾褐称閒情。炉开小火深回暖，\n谁能役役尘中累，贪合鱼龙构强名。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "送邓王二十弟从益牧宣城",
        "author": "李煜",
        "content": "且维轻舸更迟迟，别酒重倾惜解携。浩浪侵愁光荡漾，\n咫尺烟江几多地，不须怀抱重凄凄。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "渡中江望石城泣下",
        "author": "李煜",
        "content": "江南江北旧家乡，三十年来梦一场。吴苑宫闱今冷落，\n兄弟四人三百口，不堪闲坐细思量。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "挽辞",
        "author": "李煜",
        "content": "珠碎眼前珍，花凋世外春。未销心裏恨，又失掌中身。\n玉笥犹残药，香奁已染尘。前哀将后感，无泪可沾巾。\n艳质同芳树，浮危道略同。正悲春落实，又苦雨伤丛。\n秾丽今何在，飘零事已空。沉沉无问处，千载谢东风。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "悼诗",
        "author": "李煜",
        "content": "永念难消释，孤怀痛自嗟。雨深秋寂莫，愁引病增加。\n咽绝风前思，昏蒙眼上花。空王应念我，穷子正迷家。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "感怀",
        "author": "李煜",
        "content": "又见桐花发旧枝，一楼烟雨暮凄凄。\n凭阑惆怅人谁会，不觉潸然泪眼低。\n层城无复见娇姿，佳节缠哀不自持。\n空有当年旧烟月，芙蓉城上哭蛾眉。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "梅花",
        "author": "李煜",
        "content": "殷勤移植地，曲槛小栏边。共约重芳日，还忧不盛妍。\n阻风开步障，乘月溉寒泉。谁料花前后，蛾眉却不全。\n失却烟花主，东君自不知。清香更何用，犹发去年枝。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "书灵筵手巾",
        "author": "李煜",
        "content": "浮生共憔悴，壮岁失婵娟。汗手遗香渍，痕眉染黛烟。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "书琵琶背",
        "author": "李煜",
        "content": "侁自肩如削，难胜数缕绦。天香留凤尾，余暖在檀槽。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "病中感怀",
        "author": "李煜",
        "content": "憔悴年来甚，萧条益自伤。风威侵病骨，雨气咽愁肠。\n夜鼎唯煎药，朝髭半染霜。前缘竟何似，谁与问空王。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "病中书事",
        "author": "李煜",
        "content": "病身坚固道情深，宴坐清香思自任。月照静居唯捣药，\n赖问空门知气味，不然烦恼万涂侵。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "赐宫人庆奴",
        "author": "李煜",
        "content": "风情渐老见春羞，到处消魂感旧游。\n多谢长条似相识，强垂烟态拂人头。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "题金楼子后",
        "author": "李煜",
        "content": "牙籤万轴裹红绡，王粲书同付火烧。\n不于祖龙留面目，遗篇那得到今朝。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "句",
        "author": "李煜",
        "content": "迢迢牵牛星，杳在河之阳。粲粲黄姑女，耿耿遥相望。\n莺狂应有恨，蝶舞已无多。\n揖让月在手，动摇风满怀。\n病态如衰弱，厌厌向五年。\n衰颜一病难牵复，晓殿君临颇自羞。\n冷笑秦皇经远略，静怜姬满苦时巡。\n鬓从今日添新白，菊是去年依旧黄。\n万古到头归一死，醉乡葬地有高原。\n人生不满百，刚作千年画。\n日映仙云薄，秋高天碧深。\n乌照始潜辉，龙烛便争秉。\n凝珠满露枝。\n游扬日已西，肃穆寒初至。\n九重开扇鹄，四牖炳灯鱼。\n羽觞无算酌。\n倾碗更为寿，深卮递酬宾。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "蔷薇诗一首十八韵呈东海侍郎徐铉",
        "author": "李从善",
        "content": "绿影覆幽池，芳菲四月时。管弦朝夕兴，组绣百千枝。\n盛引墙看遍，高烦架屡移。露轻濡彩笔，蜂误拂吟髭。\n日照玲珑幔，风摇翡翠帷。早红飘藓地，狂蔓挂蛛丝。\n嫩刺牵衣细，新条窣草垂。晚香难暂舍，娇自态相窥。\n深浅分前后，荣华互盛衰。尊前留客久，月下欲归迟。\n何处繁临砌，谁家密映篱。绛罗房灿烂，碧玉叶参差。\n分得殷勤种，开来远近知。晶荧歌袖袂，柔弱舞腰支。\n膏麝谁将比，庭萱自合嗤。匀妆低水鉴，泣泪滴烟rG。\n画拟凭梁广，名宜亚楚姬。寄君十八韵，思拙愧新奇。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "观棋",
        "author": "李从谦",
        "content": "竹林二君子，尽日竟沉吟。相对终无语，争先各有心。\n恃强斯有失，守分固无侵。若算机筹处，沧沧海未深。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "赠别唐太师道袭",
        "author": "李建",
        "content": "丱岁便将为肘腋，二纪何曾离一日。更深犹尚立案前，\n褒斜旧地委勋贤，从此生灵永泰息。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "幸秦川上梓潼山",
        "author": "李衍",
        "content": "乔岩簇冷烟，幽径上寒天。下瞰峨眉岭，上窥华岳巅。\n驱驰非取乐，按幸为忧边。此去如登陟，歌楼路几千。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "题剑门",
        "author": "李衍",
        "content": "缓辔逾双剑，行行蹑石棱。作千寻壁垒，为万祀依凭。\n道德虽无取，江山粗可矜。回看城阙路，云迭树层层。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "过白卫岭和韩昭",
        "author": "李衍",
        "content": "先朝神武力开边，画断封疆四五千。前望陇山屯剑戟，\n想到隗宫寻胜处，正应莺语暮春天。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "宫词",
        "author": "李衍",
        "content": "辉辉赫赫浮玉云，宣华池上月华新。\n月华如水浸宫殿，有酒不醉真痴人。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "醉妆词",
        "author": "李衍",
        "content": "者边走，那边走，只是寻花柳。\n那边走，者边走，莫厌金杯酒。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "句",
        "author": "李衍",
        "content": "不缘朝阙去，好此结茅庐。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "巡衣锦军制还乡歌",
        "author": "钱镠",
        "content": "三节还乡兮挂锦衣，碧天朗朗兮爱日晖。\n功成道上兮列旌旗，父老远来兮相追随。\n家山乡眷兮会时稀，今朝设宴兮觥散飞。\n斗牛无孛兮民无欺，吴越一王兮驷马归。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "没了期歌",
        "author": "钱镠",
        "content": "没了期，没了期，营基才了又仓基。\n没了期，没了期，春衣才了又冬衣。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "句",
        "author": "钱镠",
        "content": "须将一片地，付与有心人。\n黄河信有澄清日，后代应难继此才。\n传语龙王并水府，钱塘借与筑钱城。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "宫中作",
        "author": "钱俶",
        "content": "廊庑周遭翠幕遮，禁林深处绝喧哗。界开日影怜窗纸，\n谢公未是深沉量，犹把输赢局上夸。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "避暑摩诃池上作",
        "author": "孟昶",
        "content": "冰肌玉骨清无汗，水殿风来暗香暖。帘开明月独窥人，\n屈指西风几时来，只恐流年暗中换。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "批叶翘谏书纸尾",
        "author": "王继鹏",
        "content": "春色曾看紫陌头，乱红飞尽不禁愁。\n人情自厌芳华歇，一叶随风落御沟。",
        "dynasty": "唐",
        "collection_info": {
            "collection": "御定全唐诗",
            "volume": "卷八"
        }
    },
    {
        "title": "丈人观",
        "author": "徐氏",
        "content": "早与元妃慕至化，同跻灵岳访真仙。当时信有壶中景，\n惟惭未致华胥理，徒卜升平万万年。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "玄都观",
        "author": "徐氏",
        "content": "千寻绿嶂夹流溪，登眺因知海岳低。瀑布迸舂青石碎，\n莫道穹天无路到，此山便是碧云梯。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "丈人观谒先帝御容",
        "author": "徐氏",
        "content": "圣帝归梧野，躬来谒圣颜。旋登三径路，似陟九嶷山。\n日照堆岚迥，云横积翠间。期修封禅礼，方俟再跻攀。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "题金华宫",
        "author": "徐氏",
        "content": "再到金华顶，玄都访道回。云披分景象，黛锁显楼台。\n雨涤前山净，风吹去路开。翠屏夹流水，何必羡蓬莱。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "丹景山至德寺",
        "author": "徐氏",
        "content": "周回云水游丹景，因与真妃眺上方。晴日晓升金晃曜，\n虔煠六铢宜铸祝，惟祈圣祉保遐昌。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "题彭州阳平化",
        "author": "徐氏",
        "content": "寻真游胜境，巡礼到阳平。水远波澜碧，山高气象清。\n殿严孙氏貌，碑暗系师名。夜月登坛醮，松风森磬声。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "三学山夜看圣灯",
        "author": "徐氏",
        "content": "虔祷游灵境，元妃夙志同。玉香焚静夜，银烛炫辽空。\n泉漱云根月，钟敲桧杪风。印金标圣迹，飞石显神功。\n满望天涯极，平临日脚红。猿来斋石上，僧集讲筵中。\n顿作超三界，浑疑证六通。愿成修偃化，社稷保延洪。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "题天回驿",
        "author": "徐氏",
        "content": "周游灵境散幽情，千里江山暂得行。\n所恨风光看未足，却驱金翠入龟城。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "丈人观",
        "author": "徐氏",
        "content": "获陪翠辇喜殊常，同涉仙坛岂厌长。\n不羡乘鸾入烟雾，此中便是五云乡。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "玄都观",
        "author": "徐氏",
        "content": "登寻丹壑到玄都，接日红霞照座隅。\n即向周回岩下看，似看曾进画图无。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "游丈人观谒先帝御容",
        "author": "徐氏",
        "content": "共谒御容仪，还同在禁闱。笙歌喧宝殿，彩仗耀金徽。\n清泪沾罗袂，红霞拂绣衣。九疑山水远，无路继湘妃。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "题金华宫",
        "author": "徐氏",
        "content": "碧烟红雾漾人衣，宿雾苍苔石径危。风巧解吹松上曲，\n好把身心清净处，角冠霞帔事希夷。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "和题丹景山至德寺",
        "author": "徐氏",
        "content": "丹景山头宿梵宫，玉轮金辂驻虚空。军持无水注寒碧，\n我家帝子传王业，积善终期四海同。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "题彭州阳平化",
        "author": "徐氏",
        "content": "云浮翠辇届阳平，真似骖鸾到上清。风起半厓闻虎啸，\n长恐前身居此境，玉皇教向锦城生。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "三学山夜看圣灯",
        "author": "徐氏",
        "content": "圣灯千万炬，旋向碧空生。细雨湿不暗，好风吹更明。\n磬敲金地响，僧唱梵天声。若说无心法，此光如有情。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "题天回驿",
        "author": "徐氏",
        "content": "翠驿红亭近玉京，梦魂犹是在青城。\n比来出看江山景，却被江山看出行。",
        "dynasty": "唐",
        "collection_info": {
            "collection": "御定全唐诗",
            "volume": "卷九"
        }
    },
    {
        "title": "郊庙歌辞：祀圜丘乐章：豫和",
        "author": "不详",
        "content": "上灵眷命膺会昌，盛德殷荐叶辰良。\n景福降兮圣德远，玄化穆兮天历长。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "郊庙歌辞：祀圜丘乐章：太和",
        "author": "不详",
        "content": "穆穆我后，道应千龄。登三处大，得一居贞。\n礼惟崇德，乐以和声。百神仰止，天下文明。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "郊庙歌辞：祀圜丘乐章：肃和",
        "author": "不详",
        "content": "闿阳播气，甄曜垂明。有赫圜宰，深仁曲成。\n日丽苍璧，烟开紫营。聿遵干享，式降鸿祯。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "郊庙歌辞：祀圜丘乐章：雍和",
        "author": "不详",
        "content": "钦惟大帝，载仰皇穹。始命田烛，爰启郊宫。\n云门骇听，雷鼓鸣空。神其介祀，景祚斯融。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "郊庙歌辞：祀圜丘乐章：寿和",
        "author": "不详",
        "content": "八音斯奏，三献毕陈。宝祚惟永，晖光日新。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "郊庙歌辞：祀圜丘乐章：舒和",
        "author": "不详",
        "content": "迭璧凝影皇坛路，编珠流彩帝郊前。\n已奏黄钟歌大吕，还符宝历祚昌年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "郊庙歌辞：祀圜丘乐章：凯安",
        "author": "不详",
        "content": "昔在炎运终，中华乱无象。酆郊赤乌见，邙山黑云上。\n大赉下周车，禁暴开殷网。幽明同叶赞，鼎祚齐天壤。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "郊庙歌辞：祀圜丘乐章：豫和",
        "author": "不详",
        "content": "歌奏毕兮礼献终，六龙驭兮神将升。\n明德感兮非黍稷，降福简兮祚休征。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "郊庙歌辞：郊天旧乐章：豫和",
        "author": "不详",
        "content": "苹蘩礼着，黍稷诚微。音盈凤管，彩驻龙旗。\n洪歆式就，介福攸归。送乐有阕，灵驭遄飞。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "郊庙歌辞：武后大享昊天乐章",
        "author": "不详",
        "content": "大阴凝至化，真耀蕴轩仪。德迈娥台敞，仁高姒幄披。\n扪天遂启极，梦日乃升曦。\n瞻紫极，望玄穹。翘至恳，罄深衷。\n听虽远，诚必通。垂厚泽，降云宫。\n干仪混成冲邃，天道下济高明。闿阳晨披紫阙，\n丹襟式敷衷恳，玄鉴庶察微诚。\n巍巍睿业广，赫赫圣基隆。菲德承先顾，祯符萃眇躬。\n铭开武岩侧，图荐洛川中。微诚讵幽感，景命忽昭融。\n有怀惭紫极，无以谢玄穹。\n朝坛雾卷，曙岭烟沉。爰设筐币，式表诚心。\n筵辉丽璧，乐畅和音。仰惟灵鉴，俯察翘襟。\n昭昭上帝，穆穆下临。礼崇备物，乐奏锵金。\n兰羞委荐，桂醑盈斟。敢希明德，聿罄庄心。\n樽浮九酝，礼备三周。陈诚菲奠，契福神猷。\n奠璧郊坛昭大礼，锵金拊石表虔诚。\n始奏承云娱帝赏，复歌调露畅韶英。\n荷恩承顾托，执契恭临抚。庙略静边荒，天兵耀神武。\n有截资先化，无为遵旧矩。祯符降昊穹，大业光寰宇。\n肃肃祀典，邕邕礼秩。三献已周，九成斯毕。\n爰撤其俎，载迁其实。或升或降，唯诚唯质。\n礼终肆类，乐阕九成。仰惟明德，敢荐非馨。\n顾惭菲奠，久驻云輧。瞻荷灵泽，悚恋兼盈。\n式干路，辟天扉。回日驭，动云衣。\n登金阙，入紫微。望仙驾，仰恩徽。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "中宗祀昊天乐章：豫和",
        "author": "不详",
        "content": "天之历数归睿唐，顾惟菲德钦昊苍。\n撰吉日兮表殷荐，冀神鉴兮降闿阳。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "中宗祀昊天乐章：太和",
        "author": "不详",
        "content": "恭临宝位，肃奉瑶图。恒思解网，每轸泣辜。\n德惭巢燧，化劣唐虞。期我良弼，式赞嘉谟。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "中宗祀昊天乐章：告谢",
        "author": "不详",
        "content": "得一流玄泽，通三御紫宸。远叶千龄运，遐销九域尘。\n绝瑞骈阗集，殊祥络绎臻。登年庆栖亩，稔岁贺盈囷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "中宗祀昊天乐章：肃和",
        "author": "不详",
        "content": "悠哉广覆，大矣曲成。九玄着象，七曜贞明。\n珪璧是奠，酝酎斯盈。作乐崇德，爰畅咸英。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "中宗祀昊天乐章：雍和",
        "author": "不详",
        "content": "郊坛展敬，严配因心。孤竹箫管，空桑瑟琴。\n肃穆大礼，铿锵八音。恭惟上帝，希降灵歆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "中宗祀昊天乐章：福和",
        "author": "不详",
        "content": "九成爰奏，三献式陈。钦承景福，恭托明禋。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "中宗祀昊天乐章：中宫助祭升坛",
        "author": "不详",
        "content": "坤元光至德，柔训阐皇风。芣苡芳声远，螽斯美化隆。\n睿范超千载，嘉猷备六宫。肃恭陪盛典，钦若荐禋宗。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "中宗祀昊天乐章：亚献",
        "author": "不详",
        "content": "三灵降飨，三后配神。虔敷藻奠，敬展郊禋。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "中宗祀昊天乐章：舒和",
        "author": "不详",
        "content": "已陈粢盛敷严祀，更奏笙镛协雅声。\n璇图宝历欣宁谧，晏俗淳风乐太平。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "中宗祀昊天乐章：凯安",
        "author": "不详",
        "content": "堂堂圣祖兴，赫赫昌基泰。戎车盟津偃，玉帛涂山会。\n舜日启祥晖，尧云卷征旆。风猷被有截，声教覃无外。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明皇祀圜丘乐章：豫和",
        "author": "不详",
        "content": "至矣丕构，烝哉太平。授牺膺箓，复禹继明。\n草木仁化，凫鹥颂声。祀宗陈德，无愧斯诚。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明皇祀圜丘乐章：太和",
        "author": "不详",
        "content": "郊坛斋帝，礼乐祀天。丹青寰宇，宫征山川。\n神祇毕降，行止重旋。融融穆穆，纳祉洪延。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明皇祀圜丘乐章：肃和",
        "author": "不详",
        "content": "止奏潜聆，登仪宿啭。太玉躬奉，参钟首奠。\n簠簋聿升，牺牲递荐。昭事颙若，存存以伣。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明皇祀圜丘乐章：雍和",
        "author": "不详",
        "content": "烂云普洽，律风无外。千品其凝，九宾斯会。\n禋尊晋烛，纯牺涤汰。玄覆攸广，鸿休汪濊。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明皇祀圜丘乐章：寿和",
        "author": "不详",
        "content": "六变爰阕，八阶载虔。佑我皇祚，于万斯年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明皇祀圜丘乐章：寿和",
        "author": "不详",
        "content": "于赫圣祖，龙飞晋阳。底定万国，奄有四方。\n功格上下，道冠农黄。郊天配享，德合无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明皇祀圜丘乐章：寿和",
        "author": "不详",
        "content": "崇崇泰畤，肃肃严禋。粢盛既洁，金石毕陈。\n上帝来享，介福爰臻。受厘合祉，宝祚维新。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明皇祀圜丘乐章：舒和",
        "author": "不详",
        "content": "祝史正辞，人神叶庆。福以德招，享以诚应。\n六变云备，百礼斯浃。祀事孔明。祚流万叶。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明皇祀圜丘乐章：凯安",
        "author": "不详",
        "content": "馨香惟后德，明命光天保。肃和崇圣灵，陈信表皇道。\n玉戚初蹈厉，金匏既静好。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明皇祀圜丘乐章：豫和",
        "author": "不详",
        "content": "大号成命，思文配天。神光肸蚃，龙驾言旋。\n眇眇阊阖，昭昭上玄。俾昌而大。于斯万年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明皇祀圜丘乐章：太和",
        "author": "不详",
        "content": "六成既阕，三荐云终。神心具醉，圣敬愈崇。\n受厘皇邸，回跸帷宫。穰穰之福，永永无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "封泰山乐章：豫和",
        "author": "不详",
        "content": "款泰坛，柴泰清。受天命，报天成。\n竦皇心，荐乐声。志上达，歌下迎。\n亿上帝，临下庭。骑日月，陪列星。\n嘉祝信，大糦馨。澹神心，醉皇灵。\n相百辟，贡八荒。九歌叙，万舞翔。\n肃振振，铿皇皇。帝欣欣，福穰穰。\n高在上，道光明。物资始，德难名。\n承眷命，牧苍生。寰宇谧，太阶平。\n天道无亲，至诚与邻。山川遍礼，宫征维新。\n玉帛非盛，聪明会真。正斯一德，通乎百神。\n飨帝飨亲，维孝维圣。缉熙懿德，敷扬成命。\n华夷志同，笙镛礼盛。明灵降止，感此诚敬。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "封泰山乐章：太和",
        "author": "不详",
        "content": "孝敬中发，和容外彰。腾华照宇，如升太阳。\n贞璧就奠，玄灵垂光。礼乐具举，济济洋洋。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "封泰山乐章：肃和",
        "author": "不详",
        "content": "奠祖配天，承天享帝。百灵咸秩，四海来祭。\n植我苍璧，布我玄制。华日裴回，神烟容裔。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "封泰山乐章：雍和",
        "author": "不详",
        "content": "俎豆有馥，粢盛洁丰。亦有和羹，既戒既平。\n钟鼓管磬，肃唱和鸣。皇皇后祖，来我思成。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "封泰山乐章：寿和",
        "author": "不详",
        "content": "烝烝我后，享献惟夤。躬酌郁鬯，跪奠明神。\n孝莫孝乎，配上帝亲。敬莫敬乎，教天下臣。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "封泰山乐章：寿和",
        "author": "不详",
        "content": "皇祖严配，配享皇天。皇皇降嘏，天子万年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "封泰山乐章：舒和",
        "author": "不详",
        "content": "六钟翕协六变成，八佾倘佯八风生。\n乐九韶兮人神感，美七德兮天地清。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "封泰山乐章：凯安",
        "author": "不详",
        "content": "烈祖顺三灵，文宗威四海。黄钺诛群盗，朱旗扫多罪。\n戢兵天下安，约法人心改。大哉干羽意，长见风云在。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "封泰山乐章：豫和",
        "author": "不详",
        "content": "乐已终，烟燎上。怀灵惠，结皇想。\n归风疾，回风爽。百福来，众神往。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "祈谷乐章：肃和",
        "author": "不详",
        "content": "履艮斯绳，居中体正。龙运垂祉，昭符启圣。\n式事严禋，聿怀嘉庆。惟帝永锡，时皇休命。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "祈谷乐章：雍和",
        "author": "不详",
        "content": "殷荐乘春，太坛临曙。八簋盈和，六瑚登御。\n嘉稷匪歆，德馨斯饫。祝嘏无易，灵心有豫。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "祈谷乐章：舒和",
        "author": "不详",
        "content": "玉帛牺牲申敬享，金丝戚羽盛音容。\n庶俾亿龄禔景福，长欣万宇洽时邕。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明堂乐章：肃和",
        "author": "不详",
        "content": "象天御宇，乘时布政。严配申虔，宗禋展敬。\n樽罍盈列，树羽交映。玉币通诚，祚隆皇圣。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明堂乐章：雍和",
        "author": "不详",
        "content": "八牖晨披，五精朝奠。雾凝璇篚，风清金县。\n神涤备全，明粢丰衍。载絜彝俎，陈诚以荐。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "明堂乐章：舒和",
        "author": "不详",
        "content": "御扆合宫承宝历，席图重馆奉明灵。\n偃武修文九围泰，沉烽静柝八荒宁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "武后明堂乐章：外办将出",
        "author": "不详",
        "content": "总章陈昔典，衢室礼惟神。巨集规则天地，神用叶陶钧。\n负扆三春旦，充庭万宇宾。顾己诚虚薄，空惭亿兆人。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "武后明堂乐章：皇帝行",
        "author": "不详",
        "content": "仰膺历数，俯顺讴歌。远安迩肃，俗阜时和。\n化光玉镜，讼息金科。方兴典礼，永戢干戈。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "武后明堂乐章：皇嗣出入升降",
        "author": "不详",
        "content": "至人光俗，大孝通神。谦以表性，恭惟立身。\n洪规载启，茂典方陈。誉隆三善，祥开万春。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "武后明堂乐章：迎送王公",
        "author": "不详",
        "content": "千官肃事，万国朝宗。载延百辟，爰集三宫。\n君臣德合，鱼水斯同。睿图方永，周历长隆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "武后明堂乐章：登歌",
        "author": "不详",
        "content": "礼崇宗祀，志表严禋。笙镛合奏，文物维新。\n敬遵茂典，敢择良辰。絜诚斯着，奠谒方申。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "武后明堂乐章：配飨",
        "author": "不详",
        "content": "笙镛间玉宇，文物昭清晖。睟影临芳奠，休光下太微。\n孝思期有感，明絜庶无违。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "武后明堂乐章：宫音",
        "author": "不详",
        "content": "履艮包群望，居中冠百灵。万方资广运，庶品荷财成。\n神功谅匪测，盛德实难名。藻奠申诚敬，恭祀表惟馨。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "武后明堂乐章：角音",
        "author": "不详",
        "content": "出震位，开平秩。扇条风，乘甲乙。\n龙德盛，鸟星出。荐珪篚，陈诚实。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "武后明堂乐章：征音",
        "author": "不详",
        "content": "赫赫离精御炎陆，滔滔炽景开隆暑。\n冀延神鉴俯兰樽，式表虔襟陈桂俎。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "武后明堂乐章：商音",
        "author": "不详",
        "content": "律中夷则，序应收成。功宣建武，义表惟明。\n爰申礼奠，庶展翘诚。九秋是式，百谷斯盈。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "武后明堂乐章：羽音",
        "author": "不详",
        "content": "葭律肇启隆冬，苹藻攸陈飨祭。\n黄钟既陈玉烛，红粒方殷稔岁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "雩祀乐章：肃和",
        "author": "不详",
        "content": "朱鸟开辰，苍龙启映。大帝昭飨，群生展敬。\n礼备怀柔，功宣舞咏。旬液应序，年祥协庆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "雩祀乐章：雍和",
        "author": "不详",
        "content": "绀筵分彩，宝图吐绚。风管晨凝，云歌晓啭。\n肃事兰羞，虔申桂奠。百谷斯登，万箱攸荐。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "雩祀乐章：舒和",
        "author": "不详",
        "content": "凤曲登歌调令序，龙雩集舞泛祥风。\n彩旞云回昭睿德，朱干电发表神功。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "雩祀乐章：豫和",
        "author": "不详",
        "content": "鸟纬迁序，龙星见辰。纯阳在律，明德崇禋。\n五方降帝，万宇安人。恭以致享，肃以迎神。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "雩祀乐章：豫和",
        "author": "不详",
        "content": "祀遵经设，享缘诚举。献毕于樽，彻临于俎。\n舞止干戚，乐停柷敔。歌以送神，神还其所。",
        "dynasty": "唐",
        "collection_info": {
            "collection": "御定全唐诗",
            "volume": "卷一十"
        }
    },
    {
        "title": "郊庙歌辞：五郊乐章：黄帝宫音",
        "author": "不详",
        "content": "黄中正位，含章居贞。既长六律，兼和五声。\n毕陈万舞，乃荐斯牲。神其下降，永祚休平。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：肃和",
        "author": "不详",
        "content": "眇眇方舆，苍苍圜盖。至哉枢纽，宅中图大。\n气调四序，风和万籁。祚我明德，时雍道泰。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：雍和",
        "author": "不详",
        "content": "金县夕肆，玉俎朝陈。飨荐黄道，芬流紫宸。\n乃诚乃敬，载享载禋。崇荐斯在，惟皇是宾。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：舒和",
        "author": "不详",
        "content": "御征乘宫出郊甸，安歌率舞递将迎。\n自有云门符帝赏，犹持雷鼓答天成。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：青帝角音",
        "author": "不详",
        "content": "鹤云旦起，鸟星昏集。律候新风，阳开初蛰。\n至德可飨，行潦斯挹。锡以无疆，蒸人乃粒。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：肃和",
        "author": "不详",
        "content": "玄鸟司春，苍龙登岁。节物变柳，光风转蕙。\n瑶席降神，朱弦飨帝。诚备祝嘏，礼殚珪币。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：雍和",
        "author": "不详",
        "content": "大乐稀音，至诚简礼。文物棣棣，声明济济。\n六变有成，三登无体。乃眷丰洁，恩覃恺悌。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：舒和",
        "author": "不详",
        "content": "笙歌钥舞属年韶，鹭鼓凫钟展时豫。\n调露初迎绮春节，承云遽践苍霄驭。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：赤帝征音",
        "author": "不详",
        "content": "青阳告谢，朱明戒序。延长是祈，敬陈椒醑。\n博硕斯荐，笙镛备举。庶尽肃恭，非馨稷黍。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：肃和",
        "author": "不详",
        "content": "离位克明，火中宵见。峰云暮起，景风晨扇。\n木槿初荣，含桃可荐。芬馥百品，铿锵三变。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：雍和",
        "author": "不详",
        "content": "昭昭丹陆，奕奕炎方。礼陈牲币，乐备篪簧。\n琼羞溢俎，玉醑浮觞。恭惟正直，歆此馨香。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：舒和",
        "author": "不详",
        "content": "千里温风飘绛羽，十枝炎景剩朱干。\n陈觞荐俎歌三献，拊石摐金会七盘。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：白帝商音",
        "author": "不详",
        "content": "白藏应节，天高气清。岁功既阜，庶类收成。\n万方静谧，九土和平。馨香是荐，受祚聪明。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：肃和",
        "author": "不详",
        "content": "金行在节，素灵居正。气肃霜严，林凋草劲。\n豺祭隼击，潦收川镜。九谷已登，万箱流咏。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：雍和",
        "author": "不详",
        "content": "律应西成，气躔南吕。珪币咸列，笙竽备举。\n苾苾兰羞，芬芬桂醑。式资宴贶，用调霜序。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：舒和",
        "author": "不详",
        "content": "璇仪气爽惊缇钥，玉吕灰飞含素商。\n鸣鞞奏管芳羞荐，会舞安歌葆眊扬。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：黑帝羽音",
        "author": "不详",
        "content": "严冬季月，星回风厉。享祀报功，方祚来岁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：肃和",
        "author": "不详",
        "content": "律回玉管，星周金度。次极阳乌，纪穷阴兔。\n火林霰雪，阳泉凝冱。八蜡已登，三农息务。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：雍和",
        "author": "不详",
        "content": "阳月斯纪，应钟在候。载洁牲牷，爰登俎豆。\n既高既远，无声无臭。静言格思，惟神保佑。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：舒和",
        "author": "不详",
        "content": "执钥持羽初终曲，朱干玉戚始分行。\n七德九功咸已畅，明灵降福具穰穰。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：黄郊迎神",
        "author": "不详",
        "content": "朱明季序，黄郊王辰。厚以载物，甘以养人。\n毓金为体，禀火成身。宫音式奏，奏以迎神。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：送神",
        "author": "不详",
        "content": "春末冬暮，徂夏杪秋。土王四月，时季一周。\n黍稷已享，笾豆宜收。送神有乐，神其赐休。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：青郊迎神",
        "author": "不详",
        "content": "缇幕移候，青郊启蛰。淑景迟迟，和风习习。\n璧玉宵备，旌旄曙立。张乐以迎，帝神其入。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：送神",
        "author": "不详",
        "content": "文物流彩，声明动色。人竭其恭，灵昭其饬。\n歆荐不已，垂祯无极。送礼有章，惟神还轼。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：赤郊迎神",
        "author": "不详",
        "content": "青阳节谢，朱明候改。靡草凋华，含桃流彩。\n簴列钟磬，筵陈脯醢。乐以迎神，神其如在。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：送神",
        "author": "不详",
        "content": "炎精式降，苍生攸仰。羞列豆笾，酒陈牺象。\n昭祀有应，冥期不爽。送乐张音，惟灵之往。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：白郊迎神",
        "author": "不详",
        "content": "序移玉律，节应金商。天严杀气，吹警秋方。\n槱燎既积，稷奠并芳。乐以迎奏，庶降神光。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：送神",
        "author": "不详",
        "content": "祀遵五礼，时属三秋。人怀肃敬，灵降祯休。\n奠歆旨酒，荐享珍羞。载张送乐，神其上游。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：黑郊迎神",
        "author": "不详",
        "content": "玄英戒序，黑郊临候。掌礼陈彝，司筵执豆。\n寒氛敛色，冱泉凝漏。乐以迎神，八音斯奏。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：五郊乐章：送神",
        "author": "不详",
        "content": "北郊时冽，南陆辉处。奠本虔诚，献弥恭虑。\n上延祉福，下承欢豫。广乐送神，神其整驭。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：朝日乐章：肃和",
        "author": "不详",
        "content": "惟圣格天，惟明飨日。帝郊肆类，王宫戒吉。\n珪奠春舒，钟歌晓溢。礼云克备，斯文有秩。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：朝日乐章：雍和",
        "author": "不详",
        "content": "晨仪式荐，明祀惟光。神物爰止，灵晖载扬。\n玄端肃事，紫幄兴祥。福履攸假，于昭允王。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：朝日乐章：舒和",
        "author": "不详",
        "content": "崇牙树羽延调露，旋宫扣律掩承云。\n诞敷懿德昭神武，载集丰功表睿文。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：朝日乐章：迎神",
        "author": "不详",
        "content": "太阳朝序，王宫有仪。蟠桃彩驾，细柳光驰。\n轩祥表合，汉历彰奇。礼和乐备，神其降斯。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：朝日乐章：送神",
        "author": "不详",
        "content": "五齐兼酌，百羞具陈。乐终广奏，礼毕崇禋。\n明鉴万宇，照临兆人。永流洪庆，式动曦轮。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：夕月乐章：肃和",
        "author": "不详",
        "content": "测妙为神，通微曰圣。坎祀贻则，郊禋展敬。\n璧荐登光，金歌动映。以载嘉德，以流曾庆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：夕月乐章：雍和",
        "author": "不详",
        "content": "朏晨争举，天宗礼辟。夜典凉秋，阴明湛夕。\n有z0斯旨，有牲斯硕。穆穆其晖，穰穰是积。卷11_3《郊庙歌辞。夕月乐章。舒和》\n合吹八风金奏动，分容万舞玉鞘惊。\n词昭茂典光前列，夕曜乘功表盛明。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀九宫贵神乐章：豫和",
        "author": "不详",
        "content": "于昭上穹，临下有光。羽翼五佐，周流八荒。\n谁其飨之，时文对扬。虞经夏典，兹礼未遑。\n黑帝旋驭，青躔导日。金箓上玄，玉堂初吉。\n钩陈夕次，銮和先跸。蔼蔼群灵，昭昭咸秩。\n帝临中坛，受厘元神。皇灵萃止，羽旄肃陈。\n摄提运衡，招摇移轮。光光宇宙，电耀雷震。\n夜如何其，明星煌煌。天清容卫，露结坛场。\n树羽幢幢，佩玉锵锵。凝精驻目，瞻望神光。\n九位既肃，万灵毕会。天门启扃，日驭飞盖。\n焕兮棽离，傧兮暗霭。如山之福，惟圣时对。\n崇崇泰坛，灵具临兮。铿锽大乐，振动心兮。\n神之降矣，卿云郁兮。神之至止，清风肃兮。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀九宫贵神乐章：太和",
        "author": "不详",
        "content": "帝在灵坛，大明登光。天回云粹，穆穆皇皇。\n金奏九夏，圭陈八芗。旷哉动植，如熙春阳。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀九宫贵神乐章：肃和",
        "author": "不详",
        "content": "歌工既奏，神位既秩。天符众星，运行太一。\n声和十管，气应中律。肃肃明廷，介兹元吉。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀九宫贵神乐章：雍和",
        "author": "不详",
        "content": "俎豆有践，黄流在尊。九宫之祀，三代莫存。\n乐变六宫，坛开八门。圣皇昭对，佑我黎元。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀九宫贵神乐章：寿和",
        "author": "不详",
        "content": "时文哲后，肃事严禋。馨我明德，享于贵神。\n大庖载盈，旨酒斯醇。精意所属，期于利人。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀九宫贵神乐章：福和",
        "author": "不详",
        "content": "祀既云毕，明灵告旋。礼洽和应，神歆福延。\n动植咸若，阴阳不愆。锡兹纯嘏，天子万年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀九宫贵神乐章：舒和",
        "author": "不详",
        "content": "羽钥既阕干戚陈，八音克谐六变新。\n愉贵神兮般以乐，保皇祚兮万斯春。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀九宫贵神乐章：凯安",
        "author": "不详",
        "content": "盛德陈万舞，威棱畅九垓。风云交律候，日月丽昭回。\n行庆休祥发，乘和春气来。百神肃临享，荡荡天门开。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀九宫贵神乐章：肃和",
        "author": "不详",
        "content": "精意严恭，明祠丰洁。献酬既备，俎豆斯撤。\n日丽天仪，风和乐节。事光祀典，福覃有截。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀九宫贵神乐章：豫和",
        "author": "不详",
        "content": "享申百礼，庆洽百灵。上排阊阖，洞入杳冥。\n奠玉高坛，燔柴广庭。神之降福，万国咸宁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀风师乐章：迎神",
        "author": "包佶",
        "content": "太皞御气，句芒肇功。苍龙青旗，爰候祥风。\n律以和应，神以感通。鼎俎修蚃，时惟礼崇。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀风师乐章：奠币登歌",
        "author": "包佶",
        "content": "旨酒告絜，青苹应候。礼陈瑶币，乐献金奏。\n弹弦自昔，解冻惟旧。仰瞻肸蚃，群祥来凑。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀风师乐章：迎俎酌献",
        "author": "包佶",
        "content": "德盛昭临，迎拜巽方。爰候发生，式荐馨香。\n酌醴具举，工歌载扬。神歆六律，恩降百祥。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀风师乐章：亚献终献",
        "author": "包佶",
        "content": "膋芗备，玉帛陈。风动物，乐感神。\n三献终，百神臻。草木荣，天下春。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀风师乐章：送神",
        "author": "包佶",
        "content": "微穆敷华能应节，飘扬发彩宜行庆。送迎灵驾神心享，\n永望翠盖逐流云，自兹率土调春令。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀雨师乐章：迎神",
        "author": "包佶",
        "content": "陟降左右，诚达幽圜。作解之功，乐惟有年。\n云輧戾止，洒雾飘烟。惟馨展礼，爰列豆笾。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀雨师乐章：奠币登歌",
        "author": "包佶",
        "content": "岁正朱明，礼布元制。惟乐能感，与神合契。\n阴雾离披，灵驭摇裔。膏泽之庆，期于稔岁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀雨师乐章：迎俎酌献",
        "author": "包佶",
        "content": "阳开幽蛰，躬奉郁鬯。礼备节应，震来灵降。\n动植求声，飞沉允望。时康气茂，惟神之贶。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀雨师乐章：亚献终献",
        "author": "包佶",
        "content": "奠既备，献将终。神行令，瑞飞空。\n迎干德，祈岁功。乘烟燎，俨从风。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祀雨师乐章：送神",
        "author": "包佶",
        "content": "整驾升车望寥廓，垂阴荐祉荡昏氛。飨时灵贶僾如在。\n乐罢余声遥可闻。饮福陈诚礼容备，撤俎终献曙光分。\n跪拜临坛结空想，年年应节候油云。",
        "dynasty": "唐",
        "collection_info": {
            "collection": "御定全唐诗",
            "volume": "卷一十一"
        }
    },
    {
        "title": "郊庙歌辞：祭方丘乐章：顺和",
        "author": "不详",
        "content": "万方资以化，交泰属升平。易从业惟简，得一道斯宁。\n具仪光玉帛，送舞变咸英。黍稷良非贵，明德信惟馨。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭方丘乐章：肃和",
        "author": "不详",
        "content": "至矣坤德，皇哉地祇。开元统纽，合大承规。\n九宫肃列，六典相仪。永言配命，长保无亏。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭方丘乐章：雍和",
        "author": "不详",
        "content": "柔而能方，直而能敬。载厚以德，大亨以正。\n有涤斯牷，有馨斯盛。介兹景福，祚我休庆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭方丘乐章：舒和",
        "author": "不详",
        "content": "玉币牲牷分荐享，羽旄干戚递成容。\n一德惟宁两仪泰，三才保合四时邕。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭方丘乐章：顺和",
        "author": "不详",
        "content": "阴祇协赞，厚载方贞。牲币具举，箫管备成。\n其礼惟肃，其德惟明。神之听矣，式鉴虔诚。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：昭和",
        "author": "不详",
        "content": "九玄眷命，三圣基隆。奉承先旨，明台毕功。\n宗祀展敬，冀表深衷。永昌帝业，式播淳风。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：致和",
        "author": "不详",
        "content": "神功不测兮运阴阳，包藏万宇兮孕八荒。\n天符既出兮帝业昌，愿临明祀兮降祯祥。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：咸和",
        "author": "不详",
        "content": "坎泽祠容备举，坤坛祭典爰申。灵眷遥行秘躅，\n方期交际悬应。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：九和",
        "author": "不详",
        "content": "祗荷坤德，钦若干灵。惭惕罔置，兴居匪宁。\n恭崇礼则，肃奉仪形。惟凭展敬，敢荐非馨。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：显和",
        "author": "不详",
        "content": "菲躬承睿顾，薄德忝坤仪。干干遵后命，翼翼奉先规。\n抚俗勤虽切，还淳化尚亏。未能弘至道，何以契明祇。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：显和",
        "author": "不详",
        "content": "顾德有惭虚菲，明祇屡降祯符。汜水初呈秘象，",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：昭和",
        "author": "不详",
        "content": "舒阴致养，合大资生。德以恒固，功由永贞。\n升歌荐序，垂币翘诚。虹开玉照，凤引金声。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：敬和",
        "author": "不详",
        "content": "兰俎既升，苹羞可荐。金石载设，咸英已变。\n林泽斯总，山川是遍。敢用敷诚，实惟忘倦。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：齐和",
        "author": "不详",
        "content": "沈潜演贶分三极，广大凝祯总万方。\n既荐羽旌文化启，还呈干戚武威扬。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：德和",
        "author": "不详",
        "content": "夕惕司龙契，晨兢当凤扆。崇儒习旧规，偃伯循先旨。\n绝壤飞冠盖，遐区丽山水。幸承三圣余，忻属千年始。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：禋和",
        "author": "不详",
        "content": "百礼崇容，千官肃事。灵降无兆，神凝有粹。\n奠享咸周，威仪毕备。奏夏登列，歌雍彻肆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：通和",
        "author": "不详",
        "content": "皇皇灵眷，穆穆神心。暂动凝质，还归积阴。\n功玄枢纽，理寂高深。衔恩佩德，耸志翘襟。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：归和",
        "author": "不详",
        "content": "言旋云洞兮蹑烟途，永宁中宇兮安下都。\n包涵动植兮顺荣枯，长贻宝贶兮赞璇图。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：武后大享拜洛乐章：又归和",
        "author": "不详",
        "content": "调云阕兮神座兴，骖云驾兮俨将升。\n腾绛霄兮垂景佑，翘丹恳兮荷休征。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭方丘乐章：顺和",
        "author": "不详",
        "content": "坤厚载物，德柔垂祉。九域咸雍，四溟为纪。\n敬因良节，虔修阴祀。广乐式张，灵其降止。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭方丘乐章：金奏",
        "author": "不详",
        "content": "坤元至德，品物资生。神凝博厚，道协高明。\n列镇五岳，环流四瀛。于何不载，万宝斯成。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭方丘乐章：顺和",
        "author": "不详",
        "content": "乐备金石，礼光尊俎。大享爰终，洪休是举。\n雨零感节，云飞应序。缨绂载辞，皇灵具举。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭汾阴乐章：顺和",
        "author": "韩思复",
        "content": "大乐和畅，殷荐明神。一降通感，八变必臻。\n有求斯应，无德不亲。降灵醉止，休征万人。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭汾阴乐章：太簇角",
        "author": "卢从愿",
        "content": "坤元载物，阳乐发生。播殖资始，品汇咸亨。\n列俎棋布，方坛砥平。神歆禋祀，后德惟明。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭汾阴乐章：姑洗征",
        "author": "刘晃",
        "content": "大君出震，有事郊禋。斋戒既肃，馨香毕陈。\n乐和礼备，候暖风春。恭惟降福，实赖明神。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭汾阴乐章：南吕羽",
        "author": "韩休",
        "content": "于穆浚哲，维清缉熙。肃事昭配，永言孝思。\n涤濯静嘉，馨香在兹。神之听之，用受福厘。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭汾阴乐章：太和",
        "author": "王晙",
        "content": "于穆圣皇，六叶重光。太原刻颂，后土疏场。\n宝鼎呈符，歊云孕祥。礼乐备矣，降福穰穰。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭汾阴乐章：肃和",
        "author": "崔玄童",
        "content": "聿修严配，展事禋宗。祥符宝鼎，礼备黄琮。\n祝词以信，明德惟聪。介兹景福，永永无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭汾阴乐章：雍和",
        "author": "贾曾",
        "content": "蠲我饎餴，絜我膋芗。有豆孔硕，为羞既臧。\n至诚无昧，精意惟芳。神其醉止，欣欣乐康。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭汾阴乐章：寿和",
        "author": "苏颋",
        "content": "礼物斯具，乐章乃陈。谁其作主，皇考圣真。\n对越在天，圣明佐神。窅然汾上，厚泽如春。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭汾阴乐章：舒和",
        "author": "何鸾",
        "content": "乐奏云阕，礼章载虔。禋宗于地，昭假于天。\n惟馨荐矣，既醉歆焉。神之降福，永永万年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭汾阴乐章：凯安",
        "author": "蒋挺",
        "content": "维岁之吉，维辰之良。圣君绂冕，肃事坛场。\n大礼已备，大乐斯张。神其醉止，降福无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭汾阴乐章：顺和",
        "author": "源光裕",
        "content": "方丘既膳，嘉飨载谧。齐敬毕诚，陶匏贵质。\n秀毕丰荐，芳俎盈实。永永福流，其升如日。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：禅社首乐章：顺和",
        "author": "不详",
        "content": "至哉含柔德，万物资以生。常顺称厚载，流谦通变盈。\n圣心事能察，增广陈厥诚。黄祇僾如在，泰折俟咸亨。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：禅社首乐章：太和",
        "author": "不详",
        "content": "肃我成命，于昭黄祇。裘冕而祀，陟降在斯。\n五音克备，八音聿施。缉熙肆靖，厥心匪离。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：禅社首乐章：肃和",
        "author": "不详",
        "content": "黄祇是祗，我其夙夜。寅畏诚絜，匪遑宁舍。\n礼以琮玉，荐厥茅藉。念兹降康，胡宁克暇。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：禅社首乐章：雍和",
        "author": "不详",
        "content": "夙夜宥密，不敢宁宴。五齐既陈，八音在县。\n粢盛以洁，房俎斯荐。惟德惟馨，尚兹克遍。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：禅社首乐章：寿和",
        "author": "不详",
        "content": "惟以明发，有怀载殷。乐盈而反，礼顺其禋。\n立清以献，荐欲是亲。于穆不已，裒对斯臻。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：禅社首乐章：福和",
        "author": "不详",
        "content": "穆穆天子，告成岱宗。大裘如濡，执珽有颙。\n乐以平志，礼以和容。上帝临我，云胡肃邕。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：禅社首乐章：太和",
        "author": "不详",
        "content": "昭昭有唐，天俾万国。列祖应命，四宗顺则。\n申锡无疆，宗我同德。曾孙继序，享神配极。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：禅社首乐章：灵具醉",
        "author": "不详",
        "content": "灵具醉，杳熙熙。灵将往，眇禗禗。\n顾明德，吐正辞。烂遗光，流祯祺。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭神州乐章：肃和",
        "author": "不详",
        "content": "大矣坤仪，至哉神县。包含日域，牢笼月竁。\n露絜三清，风调六变。皇祇介祉，式歆恭荐。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭神州乐章：雍和",
        "author": "不详",
        "content": "泰折严享，阴郊展敬。礼以导神，乐以和性。\n黝牲在列，黄琮俯映。九土既平，万邦贻庆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭神州乐章：舒和",
        "author": "不详",
        "content": "坤道降祥和庶品，灵心载德厚群生。\n水土既调三极泰，文武毕备九区平。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭神州乐章：迎神",
        "author": "不详",
        "content": "黄舆厚载，赤寰归德。含育九区，保安万国。\n诚敬无怠，禋祀有则。乐以迎神，其仪不忒。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭神州乐章：送神",
        "author": "不详",
        "content": "神州阴祀，洪恩广济。草树沾和，飞沉沐惠。\n礼修鼎俎，奠歆瑶币。送乐有章，灵轩其逝。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭太社乐章：肃和",
        "author": "不详",
        "content": "后土凝德，神功协契。九域底平，两仪交际。\n戊期应序，阴墉展币。灵车少留，俯歆樽桂。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭太社乐章：雍和",
        "author": "不详",
        "content": "美报崇本，严恭展事。受露疏坛，承风启地。\n絜粢登俎，醇牺入馈。介福远流，群生毕遂。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭太社乐章：舒和",
        "author": "不详",
        "content": "神道发生敷九稼，阴极乘仁畅八埏。\n纬武经文隆景化，登祥荐祉启丰年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭太社乐章：迎神",
        "author": "不详",
        "content": "烈山有子，后土有臣。播种百谷，济育兆人。\n春官缉礼，宗伯司禋。戊为吉日，迎享兹辰。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：祭太社乐章：送神",
        "author": "不详",
        "content": "吉祥式就，酬功载毕。亲地尊天，礼文经术。\n贶征令序，福流初日。神驭爰归，祠官其出。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：蜡百神乐章：肃和",
        "author": "不详",
        "content": "序迫岁阴，日躔星纪。爰稽茂典，聿崇清祀。\n绮币霞舒，瑞珪虹起。百禩垂裕，万灵荐祉。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：蜡百神乐章：雍和",
        "author": "不详",
        "content": "缇钥劲序，玄英晚候。姬蜡开仪，豳歌入奏。\n蕙馥雕俎，兰芬玉酎。大享明祇，永绥多佑。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：蜡百神乐章：舒和",
        "author": "不详",
        "content": "经纬两仪文化洽，削平方域武功成。\n瑶弦自乐干坤泰，玉戚长欢区宇宁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：蜡百神乐章：迎神",
        "author": "不详",
        "content": "八蜡开祭，万物合祀。上极天维，下穷坤纪。\n鼎俎流芬，樽彝荐美。有灵有祇，咸希来止。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：蜡百神乐章：送神",
        "author": "不详",
        "content": "十旬欢洽，一日祠终。澄彝拂俎，报德酬功。\n虑虔容肃，礼缛仪丰。神其降祉，整驭随风。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享先农乐章：咸和",
        "author": "不详",
        "content": "粒食伊始，农之所先。古今攸赖，是曰人天。\n耕斯帝籍，播厥公田。式崇明祀，神其福焉。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享先农乐章：肃和",
        "author": "不详",
        "content": "樽彝既列，瑚簋方荐。歌工载登，币礼斯奠。\n肃肃享祀，颙颙缨弁。神之听之，福流寰县。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享先农乐章：雍和",
        "author": "不详",
        "content": "前夕视牲，质明奉俎。沐芳整弁，其仪式序。\n盛礼毕陈，嘉乐备举。歆我懿德，非馨稷黍。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享先农乐章：舒和",
        "author": "不详",
        "content": "羽钥低昂文缀已，干戚蹈厉武行初。\n望岁祈农神所听，延祥介福岂云虚。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享先农乐章：咸和",
        "author": "不详",
        "content": "三推礼就，万庾祈凝。夤宾志远，藨衮惟兴。\n降歆肃荐，垂佑祗膺。送神有乐，神其上升。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享先蚕乐章：永和",
        "author": "不详",
        "content": "芳春开令序，韶苑畅和风。惟灵申广佑，利物表神功。\n绮会周天宇，黼黻藻寰中。庶几承庆节，歆奠下帷宫。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享先蚕乐章：肃和",
        "author": "不详",
        "content": "明灵光至德，深功掩百神。祥源应节启，福绪逐年新。\n万宇承恩覆，七庙伫恭禋。于兹申至恳，方期远庆臻。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享先蚕乐章：展敬",
        "author": "不详",
        "content": "霞庄列宝卫，云集动和声。金卮荐绮席，玉币委芳庭。\n因心罄丹款，先己励苍生。所冀延明福，于兹享至诚。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享先蚕乐章：絜诚",
        "author": "不详",
        "content": "桂筵开玉俎，兰圃荐琼芳。八音调凤历，三献奉鸾觞。\n絜粢申大享，庭宇冀降祥。神其覃有庆，契福永无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享先蚕乐章：昭庆",
        "author": "不详",
        "content": "仙坛礼既毕，神驾俨将升。伫属深祥起，方期庶绩凝。\n虔诚资宇内，务本勖黎蒸。灵心昭备享，率土洽休征。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：释奠文宣王乐章：诚和",
        "author": "不详",
        "content": "圣道日用，神几不测。金石以陈，弦歌载陟。\n爰释其菜，匪馨于稷。来顾来享，是宗是极。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：释奠文宣王乐章：承和",
        "author": "不详",
        "content": "万国以贞光上嗣，三善茂德表重轮。\n视膳寝门尊要道，高辟崇贤引正人。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：释奠文宣王乐章：肃和",
        "author": "不详",
        "content": "粤惟上圣，有纵自天。傍周万物，俯应千年。\n旧章允着，嘉贽孔虔。王化兹首，儒风是宣。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：释奠文宣王乐章：雍和",
        "author": "不详",
        "content": "堂献瑶篚，庭敷璆县。礼备其容，乐和其变。\n肃肃亲享，雍雍执奠。明德惟馨，苹蘩可荐。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：释奠文宣王乐章：舒和",
        "author": "不详",
        "content": "隼集龟开昭圣烈，龙蹲凤跱肃神仪。\n尊儒敬业宏图阐，纬武经文盛德施。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享孔子庙乐章：迎神",
        "author": "不详",
        "content": "通吴表圣，问老探真。三千弟子，五百贤人。\n亿龄规法，万载嗣禋。洁诚以祭，奏乐迎神。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享孔子庙乐章：送神",
        "author": "不详",
        "content": "醴溢牺象，羞陈俎豆。鲁壁类闻，泗川如觏。\n裏校覃福，胄筵承佑。雅乐清音，送神具奏。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：释奠武成王乐章：迎神",
        "author": "不详",
        "content": "卜畋不从，兆发非熊。乃倾荒政，爰佐一戎。\n盛烈载垂，命祀惟崇。日练上戊，宿严閟宫。\n迎奏嘉至，感而遂通。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：释奠武成王乐章：奠币登歌",
        "author": "不详",
        "content": "管磬升，膻芗集。上公进，嘉币执。信以通，僾如及。\n恢帝功，锡后邑。四维张，百度立。绵亿载，邈难挹。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：释奠武成王乐章：迎俎酌献",
        "author": "不详",
        "content": "五齐洁，九牢硕。梡橛循，罍斝涤。进具物，扬鸿绩。\n和奏发，高灵寂。虔告终，繁祉锡。昭秩祀，永无易。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：释奠武成王乐章：亚献终献",
        "author": "不详",
        "content": "贰觞以献，三变其终。顾此非馨，尚达斯衷。茅缩可致，",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：释奠武成王乐章：送神",
        "author": "不详",
        "content": "明祀方终，备乐斯阕。黝纁就瘗，豆笾告撤。\n肸蚃尚余，光景云灭。返归虚极，神心则悦。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享龙池乐章：第一章",
        "author": "姚崇",
        "content": "恭闻帝裏生灵沼，应报明君鼎业新。既协翠泉光宝命，\n独有前池一小雁，叨承旧惠入天津。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享龙池乐章：第二章",
        "author": "蔡孚",
        "content": "帝宅王家大道边，神马龙龟涌圣泉。昔日昔时经此地，\n莫言波上春云少，只为从龙直上天。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享龙池乐章：第三章",
        "author": "沈佺期",
        "content": "龙池跃龙龙已飞，龙德光天天不违。池开天汉分黄道，\n为报寰中百川水，来朝此地莫东归。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享龙池乐章：第四章",
        "author": "卢怀慎",
        "content": "代邸东南龙跃泉，清漪碧浪远浮天。楼台影就波中出，\n大川既济惭为楫，报德空思奉细涓。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享龙池乐章：第五章",
        "author": "姜皎",
        "content": "龙池初出此龙山，常经此地谒龙颜。日日芙蓉生夏水，\n愿似飘飖五云影，从来从去九天间。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享龙池乐章：第六章",
        "author": "崔日用",
        "content": "龙兴白水汉兴符，圣主时乘运斗枢。岸上丰茸五花树，\n风色云光随隐见，赤云神化象江湖。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享龙池乐章：第七章",
        "author": "苏颋",
        "content": "西京凤邸跃龙泉，佳气休光镇在天。轩后雾图今已得，\n愿侍巡游同旧裏，更闻箫鼓济楼船。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享龙池乐章：第八章",
        "author": "李乂",
        "content": "星分邑裏四人居，水洊源流万顷余。魏国君王称象处，\n自有神灵滋液地，年年云物史官书。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享龙池乐章：第九章",
        "author": "姜晞",
        "content": "灵沼萦回邸第前，浴日涵天写曙天。始见龙台升凤阙，\n欲化帝图从此受，正同河变一千年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享龙池乐章：第十章",
        "author": "裴璀",
        "content": "干坤启圣吐龙泉，泉水年年胜一年。始看鱼跃方成海，\n休气荣光常不散，悬知此地是神仙。",
        "dynasty": "唐",
        "collection_info": {
            "collection": "御定全唐诗",
            "volume": "卷一十二"
        }
    },
    {
        "title": "郊庙歌辞：享太庙乐章：永和",
        "author": "不详",
        "content": "于穆烈祖，弘此丕基。永言配命，子孙保之。\n百神既洽，万国在兹。是用孝享，神其格思。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：肃和",
        "author": "不详",
        "content": "大哉至德，允兹明圣。格于上下，聿遵诚敬。\n嘉乐斯登，鸣球以咏。神其降止，式隆景命。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：雍和",
        "author": "不详",
        "content": "崇兹享祀，诚敬兼至。乐以感灵，礼以昭事。\n粢盛咸絜，牲牷孔备。永言孝思，庶几不匮。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：长髮舞",
        "author": "不详",
        "content": "睿哲维唐，长髮其祥。帝命斯佑，王业克昌。\n配天载德，就日重光。本支百代，申锡无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：大基舞",
        "author": "不详",
        "content": "猗与祖业，皇矣帝先。翦商德厚，封唐庆延。\n在姬犹稷，方晋喻宣。基我鼎运，于万斯年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：大成舞",
        "author": "不详",
        "content": "周称王季，晋美帝文。明明盛德，穆穆齐芬。\n藏用四履，屈道三分。铿锵钟石，载纪鸿勋。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：大明舞",
        "author": "不详",
        "content": "五纪更运，三正递升。勋华既没，禹汤勃兴。\n神武命代，灵眷是膺。望云彰德，察纬告征。\n上纽天维，下安地轴。征师涿野，万国咸服。\n偃伯灵台，九官允穆。殊域委赆，怀生介福。\n大礼既饰，大乐已和。黑章扰囿，赤字浮河。\n功宣载籍，德被咏歌。克昌厥后，百禄是荷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：寿和",
        "author": "不详",
        "content": "八音斯奏，三献毕陈。宝祚惟永，晖光日新。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：舒和",
        "author": "不详",
        "content": "圣敬通神光七庙，灵心荐祚和万方。\n严禋克配鸿基远，明德惟馨凤历昌。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：雍和",
        "author": "不详",
        "content": "于穆清庙，聿修严祀。四县载陈，三献斯止。\n笾豆彻荐，人祇介祉。神维格思，锡祚不已。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：永和",
        "author": "不详",
        "content": "肃肃清祀，烝烝孝思。荐享昭备，虔恭在兹。\n雍歌彻俎，祝嘏陈辞。用光武志，永固鸿基。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：崇德舞",
        "author": "不详",
        "content": "五运改卜，千龄启圣。彤云晓聚，黄星夜映。\n叶阐珠囊，基开玉镜。下临万宇，上齐七政。\n雾开三象，尘清九服。海溓星晖，远安迩肃。\n天地交泰，华夷辑睦。翔泳归仁，中外禔福。\n绩逾黜夏，勋高翦商。武陈七德，刑设三章。\n祥禽巢阁，仁兽游梁。卜年惟永，景福无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：钧天舞",
        "author": "不详",
        "content": "承天抚箓，纂圣登皇。遐清万宇，仰协三光。\n功成日用，道济时康。璇图载永，宝历斯昌。\n日月扬晖，烟云烂色。河岳修贡，神祇效职。\n舜风攸偃，尧曦先就。睿感通寰，孝思浃宙。\n奉扬先德，虔遵曩狩。展义天扃，飞英云岫。\n化逸王表，神凝帝先。乘云厌俗，驭日登玄。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：太和舞",
        "author": "不详",
        "content": "广乐既备，嘉荐既新。述先惟德，孝飨惟亲。\n七献具举，五齐毕陈。锡兹祚福，于万斯春。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：景云舞",
        "author": "不详",
        "content": "惟睿作圣，惟圣登皇。精感耀魄，时膺会昌。\n舜惭大孝，尧推让王。能事斯极，振古谁方。\n文明履运，车书同轨。巍巍赫赫，尽善尽美。\n衢室凝旒，大庭端扆。释负之寄，事光復子。\n脱屣高天，登遐上玄。龙湖超忽，象野芊绵。\n游衣复道，荐果初年。新庙奕奕，明德配天。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：光大舞",
        "author": "不详",
        "content": "大业龙祉，徽音骏尊。潜居皇德，赫嗣天昆。\n展仪宗祖，重诚孝孙。春秋无极，享奏存存。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：迎神",
        "author": "不详",
        "content": "七庙观德，百灵攸仰。俗荷财成，物资含养。\n道光执契，化笼提象。肃肃雍雍，神其来飨。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：金奏",
        "author": "不详",
        "content": "肃肃清庙，巍巍盛唐。配天立极，累圣重光。\n乐和管磬，礼备烝尝。永惟来格，降福无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：送神",
        "author": "不详",
        "content": "五声备奏，三献终祠。车移凤辇，旆转虹旗。\n礼周笾豆，诚效虔祗。皇灵徙跸，簪绅拜辞。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：武后享清庙乐章十首：第一",
        "author": "不详",
        "content": "建清庙，赞玄功。择吉日，展禋宗。\n乐已变，礼方崇。望神驾，降仙宫。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：武后享清庙乐章十首：第二",
        "author": "不详",
        "content": "隆周创业，宝命惟新。敬宗茂典，爰表虔禋。\n声明已备，文物斯陈。肃容如在，恳志方申。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：武后享清庙乐章十首：第三登歌",
        "author": "不详",
        "content": "肃敷大礼，上谒尊灵。敬陈筐币，载表丹诚。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：武后享清庙乐章十首：第四迎神",
        "author": "不详",
        "content": "敬奠苹藻，式罄虔襟。洁诚斯展，伫降灵歆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：武后享清庙乐章十首：第五饮福",
        "author": "不详",
        "content": "爰陈玉醴，式奠琼浆。灵心有穆，介福无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：武后享清庙乐章十首：第六送文舞",
        "author": "不详",
        "content": "帝图草创，皇业初开。功高佐命，业赞云雷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：武后享清庙乐章十首：第七迎武舞",
        "author": "不详",
        "content": "赫赫玄功被穹壤，皇皇至德洽生灵。\n开基拨乱妖氛廓，佐命宣威海内清。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：武后享清庙乐章十首：第八武舞作",
        "author": "不详",
        "content": "荷恩承顾托，执契恭临抚。庙略静边荒，天兵耀神武。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：武后享清庙乐章十首：第九彻俎",
        "author": "不详",
        "content": "登歌已阕，献礼方周。钦承景福，肃奉鸿休。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：武后享清庙乐章十首：第十送神",
        "author": "不详",
        "content": "大礼言毕，仙卫将归。莫申丹恳，空瞻紫微。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：严和",
        "author": "不详",
        "content": "肃肃清庙，赫赫玄猷。功高万古，化奄十洲。\n中兴丕业，上荷天休。祗奉先构，礼备怀柔。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：升和",
        "author": "不详",
        "content": "顾惟菲薄，纂历应期。中外同轨，夷狄来思。\n乐用崇德，礼以陈词。夕惕若厉，钦奉弘基。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：虔和",
        "author": "不详",
        "content": "礼标荐鬯，肃事祠庭。敬申如在，敢托非馨。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：歆和",
        "author": "不详",
        "content": "崇禋已备，粢盛聿修。洁诚斯展，钟石方遒。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：承光舞",
        "author": "不详",
        "content": "金相载穆，玉裕重辉。养德清禁，承光紫微。\n干宫候色，震象增威。监国方永，宾天不归。\n孝友自衷，温文性与。龙楼正启，鹤驾斯举。\n丹扆流念，鸿名式序。中兴考室，永陈彝俎。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：延和",
        "author": "不详",
        "content": "巍巍累圣，穆穆重光。奄有区夏，祚启隆唐。\n百蛮饮泽，万国来王。本枝亿载，鼎祚逾长。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：同和",
        "author": "不详",
        "content": "惟圣配天敷盛礼，惟天为大阐洪名。\n恭禋展敬光先德，苹藻申虔表志诚。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：宁和",
        "author": "不详",
        "content": "炎驭失天纲，土德承天命。英猷被寰宇，懿躅隆邦政。\n七德已绥边，九夷咸底定。景化覃遐迩，深仁洽翔泳。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：恭和",
        "author": "不详",
        "content": "礼週三献，乐阕九成。肃承灵福，悚惕兼盈。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：通和",
        "author": "不详",
        "content": "祠容既毕，仙座爰兴。停停凤举，霭霭云升。\n长隆宝运，永锡休征。福覃贻厥，恩被黎蒸。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：昭和",
        "author": "不详",
        "content": "道洽二仪交泰，时休四宇和平。\n环佩肃于庭实，钟石扬乎颂声。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：诚敬",
        "author": "不详",
        "content": "顾惟菲质，忝位椒宫。虔奉苹藻，肃事神宗。\n敢申诚絜，庶罄深衷。睟容有裕，灵享无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：肃和",
        "author": "不详",
        "content": "月礼已周，云和将变。爰献其醑，载迁其奠。\n明德逾隆，非馨是荐。泽沾动植，仁覃宇县。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：昭感",
        "author": "不详",
        "content": "铿锵韶濩，肃穆神容。洪规赫赫，祠典雍雍。\n已週三献，将乘六龙。虔诚有托，恳志无从。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：永和三章",
        "author": "不详",
        "content": "肃九室，谐八音。歌皇慕，动神心。\n礼宿设，乐妙寻。声明备，祼奠临。\n律迓气，音入玄。依玉几，御黼筵。\n聆忾息，僾周旋。九韶遍，百福传。\n信工祝，永颂声。来祖考，听和平。\n相百辟，贡九瀛。神休委，帝孝成。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：太和",
        "author": "不详",
        "content": "时文圣后，清庙肃邕。致诚勤荐，在貌思恭。\n玉节肆夏，金锵五钟。绳绳云步，穆穆天容。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：肃和",
        "author": "不详",
        "content": "天子享孝，工歌溥将。躬祼郁鬯，乃焚膋芗。\n臭以达阴，声以求阳。奉时烝尝，永代不忘。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：雍和二章",
        "author": "不详",
        "content": "在涤嘉豢，丽碑敬牲。角握之牡，色纯之骍。\n火传阳燧，水溉阴精。太公胖俎，傅说和羹。\n俎豆有馥，粢盛絜丰。亦有和羹，既戒既平。\n鼓钟管磬，肃唱和鸣。皇皇后祖，来我思成。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：文舞",
        "author": "不详",
        "content": "圣谟九德，真言五千。庆集昌胄，符开帝先。\n高文杖钺，克配彼天。三宗握镜，六合涣然。\n帝其承祀，率礼罔愆。图书雾出，日月清悬。\n舞形德类，咏谂功传。黄龙蜿蟺，彩云蹁跹。\n五行气顺，八佾风宣。介此百禄，于皇万年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：光大舞",
        "author": "不详",
        "content": "肃肃艺祖，滔滔浚源。有雄玉剑，作镇金门。\n玄王贻绪，后稷谋孙。肇禋九庙，四海来尊。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：长髮舞",
        "author": "不详",
        "content": "具礼崇德，备乐承风。魏推幢主，周赠司空。\n不行而至，无成有终。神兴王业，天归帝功。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：大政舞",
        "author": "不详",
        "content": "于赫元命，权舆帝文。天齐八柱，地半三分。\n宗庙观德，笙镛乐勋。封唐之兆，成天下君。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：大成舞",
        "author": "不详",
        "content": "帝舞季历，龙圣生昌。后歌有蟜，胎炎孕黄。\n天地合德，日月齐光。肃雍孝享，祚我万方。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：大明舞",
        "author": "不详",
        "content": "赤精乱德，四海困穷。黄旗举义，三灵会同。\n旱望春雨，云披大风。溥天来祭，高祖之功。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：崇德舞",
        "author": "不详",
        "content": "皇合一德，朝宗百神。削平天地，大拯生人。\n上帝配食，单于入臣。戎歌陈舞，晔晔震震。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：钧天舞",
        "author": "不详",
        "content": "高皇迈道，端拱无为。化怀獯鬻，兵赋句骊。\n礼尊封禅，乐盛来仪。合位娲后，同称伏羲。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：大和舞",
        "author": "不详",
        "content": "退居江水，郁起丹陵。礼物还旧，朝章中兴。\n龙图友及，骏命恭膺。鸣球香瓒，大糦是承。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：景云舞",
        "author": "不详",
        "content": "景云霏烂，告我帝符。噫帝冲德，与天为徒。\n笙镛遥远，俎豆虚无。春秋孝献，回復此都。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：福和",
        "author": "不详",
        "content": "备礼用乐，崇亲致尊。诚通慈降，敬彻爱存。献怀称寿，",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：舒和",
        "author": "不详",
        "content": "六钟翕协六变成，八佾徜徉八风生。\n乐九韶兮人神感，美七德兮天地清。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：凯安四章",
        "author": "不详",
        "content": "瑟彼瑶爵，亚惟上公。室如屏气，门不容躬。\n礼殷其本，乐执其中。圣皇永慕，天地幽通。\n礼匝三献，乐遍九成。降循轩陛，仰欷皇情。\n福与仁合，德因孝明。百年神畏，四海风行。\n总总干戚，填填鼓钟。奋扬争气，坐作为容。\n离若鸷鸟，合如战龙。万方观德，肃肃雍雍。\n烈祖顺三灵，文宗威四海。黄钺诛群盗，朱旗扫多罪。\n戢兵天下安，约法人心改。大哉干羽意，长见风云在。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：登歌",
        "author": "不详",
        "content": "止笙磬，撤豆笾。廓无响，窅入玄。主在室，神在天。\n情余慕，礼罔愆。喜黍稷，屡丰年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：永和",
        "author": "不详",
        "content": "眇嘉乐，授灵爽。感若来，思如往。休气散，回风上。\n返寂寞，还惚恍。怀灵驾，结空想。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：广运舞",
        "author": "郭子仪",
        "content": "于赫皇祖，昭明有融。惟文之德，惟武之功。\n河海静谧，车书混同。虔恭孝飨，穆穆玄风。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：惟新舞",
        "author": "刘晏",
        "content": "汉祚惟永，神功中兴。风驱氛祲，天覆黎蒸。\n三光再朗，庶绩其凝。重熙累洽，景命是膺。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：保大舞",
        "author": "郭子仪",
        "content": "于穆文考，圣神昭章。肃勺群慝，含光远方。\n万物茂遂，九夷宾王。愔愔云韶，德音不忘。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：文明舞",
        "author": "郑余庆",
        "content": "开邸除暴，时迈勋尊。三元告命，四极骏奔。\n金枝翠叶，辉烛瑶琨。象德亿载，贻庆汤孙。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：大顺舞",
        "author": "郑絪",
        "content": "于穆时文，受天明命。允恭玄默，化成理定。\n出震嗣德，应干传圣。猗欤缉熙，千亿流庆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：象德舞",
        "author": "段文昌",
        "content": "肃肃清庙，登显至德。泽周八荒，兵定四极。\n生物咸遂，群盗灭息。明圣钦承，子孙千亿。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：和宁舞",
        "author": "牛僧孺",
        "content": "湜湜颀颀，融昭德辉。不纽不舒，贯成九围。\n武烈文经，敷施当宜。纂尧付启，亿万熙熙。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：大定舞",
        "author": "李回",
        "content": "受天明命，敷佑下土。化时以俭，卫文以武。\n氛消夷夏，俗臻往古。亿万斯年，形于律吕。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：宣宗室舞",
        "author": "夏侯孜",
        "content": "于铄令主，圣祚重昌。兴起教义，申明典章。\n俗尚素朴，人皆乐康。积德可报，流庆无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：懿宗室舞",
        "author": "萧仿",
        "content": "圣祚无疆，庆传乐章。金枝繁茂，玉叶延长。\n海渎常晏，波涛不扬。汪汪美化，垂范今王。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：享太庙乐章：咸宁舞",
        "author": "不详",
        "content": "于铄丕嗣，惟帝之光。羽钥象德，金石荐祥。\n圣系无极，景命永昌。神降上哲，维天配长。",
        "dynasty": "唐",
        "collection_info": {
            "collection": "御定全唐诗",
            "volume": "卷一十三"
        }
    },
    {
        "title": "郊庙歌辞：太清宫乐章：煌煌",
        "author": "不详",
        "content": "煌煌道宫，肃肃太清。礼光尊祖，乐备充庭。\n罄竭诚至，希夷降灵。云凝翠盖，风焰红旌。\n众真以从，九奏初迎。永惟休佑，是锡和平。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：太清宫乐章：冲和",
        "author": "不详",
        "content": "虚无结思，钟磬和音。歌以颂德，香以达心。\n礼殊祼鬯，义感昭临。灵车至止，庆垂愔愔。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：太清宫乐章：香初上",
        "author": "不详",
        "content": "肃肃我祖，绵绵道宗。至感潜达，灵心暗通。\n云輧御气，芝盖随风。四时禋祀，万国来同。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：太清宫乐章：再上",
        "author": "不详",
        "content": "仙宗绩道，我李承天。庆深虚极，符光象先。\n俗登仁寿，化阐蟺涓。五千贻范，亿万斯年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：太清宫乐章：终上",
        "author": "不详",
        "content": "不宰元功，无为上圣。洪源长髮，诞受天命。\n金奏迎真，璇宫展盛。备礼周乐，垂光储庆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：太清宫乐章：紫极舞",
        "author": "不详",
        "content": "至道生元气，重圆法混成。无为观大象，冲用体常名。\n仙乐临丹阙，云车出玉京。灵符百代应，瑞节九贞迎。\n宝运开皇极，天临映太清。长垂一德庆，永庇万方宁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：太清宫乐章：序入破第一奏",
        "author": "不详",
        "content": "真宗开妙理，冲教统清虚。化演无为日，言昭有象初。\n瑶台肃灵瑞，金阙映仙居。一奏三清乐，长回八景舆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：太清宫乐章：第二奏",
        "author": "不详",
        "content": "虚极仙宗本，希夷象帝先。百灵朝太上，万法祖重圆。\n善贷惟冲德，功成谓自然。云门达和气，思用合钧天。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：太清宫乐章：第三奏",
        "author": "不详",
        "content": "元符传紫极，宝祚启高真。道德先垂裕，冲和已化淳。\n人风齐太古，天瑞叶惟新。仙乐清都上，长明交泰辰。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：太清宫乐章：登歌",
        "author": "不详",
        "content": "严禋展事，理洁烝尝。皇矣圣祖，德惟馨香。\n盛荐既撤，工歌载扬。大来之庆，降福穰穰。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：太清宫乐章：真和",
        "author": "不详",
        "content": "玉磬含香，金炉既馥。风驭泠泠，云坛肃肃。\n杳归大象，霈流嘉福。俾宁万邦，无思不服。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：德明兴圣庙乐章：迎神",
        "author": "不详",
        "content": "元尊九德，佐尧光宅。烈祖太宗，方周作伯。\n响怀霜露，乐变金石。白云清风，仿佛来格。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：德明兴圣庙乐章：登歌奠币",
        "author": "不详",
        "content": "四时有典，百事来祭。尊祖奉宗，严禋大帝。\n礼先苍璧，奠币黝制。于斯万年，熙成帝系。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：德明兴圣庙乐章：迎俎",
        "author": "不详",
        "content": "盛牲实俎，涓选休成。鼎煁阳燧，玉盥阴精。\n有飶嘉豆，既和大羹。侑以清乐，细齐人情。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：德明兴圣庙乐章：德明酌献",
        "author": "不详",
        "content": "清庙奕奕，和乐雍雍。器尊牺象，礼属宗公。\n白水方祼，黄流在中。谟明之德，万古清风。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：德明兴圣庙乐章：兴圣酌献",
        "author": "不详",
        "content": "閟宫静谧，合乐周张。泰奠始献，百末重觞。\n震澹存诚，庶几迪尝。遥源之祚，天汉灵长。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：德明兴圣庙乐章：亚献终献",
        "author": "不详",
        "content": "惟清惟肃，靡闻靡见。举备九成，俯终三献。\n庆彰曼寿，胙彻嘉荐。瘗玉埋牲，礼神斯遍。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：德明兴圣庙乐章：送神",
        "author": "不详",
        "content": "元精回復，灵贶繁滋。风洒兰路，云摇桂旗。\n高丘缅邈，凉部逶迟。瞻望靡及，缠绵永思。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：永和",
        "author": "徐彦伯",
        "content": "猗若清庙，肃肃荧荧。国荐严祀，坤兴淑灵。\n有几在室，有乐在庭。临兹孝享，百禄惟宁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：金奏",
        "author": "不详",
        "content": "阴灵曜祉，轩曜降精。祥符淑气，庆集柔明。\n瑶俎既列，雕桐发声。徽猷永远，比德皇英。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：太和",
        "author": "丘说",
        "content": "孝哉我后，冲乎乃圣。道映重华，德辉文命。\n慕深视箧，情殷抚镜。万国移风，兆人承庆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：肃和",
        "author": "张齐贤",
        "content": "祼圭既濯，郁鬯既陈。画幕云举，黄流玉醇。\n仪充献酌，礼盛众禋。地察惟孝，愉焉飨亲。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：雍和",
        "author": "郑善玉",
        "content": "酌郁既灌，芗萧方爇。笾豆静器，簠簋芬飶。\n鱼腊荐美，牲牷表洁。是戢是将，载迎载列。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：昭升",
        "author": "薛稷",
        "content": "阳灵配德，阴魄昭升。尧坛凤下，汉室龙兴。\n伣天作对，前旒是凝。化行南国，道盛西陵，\n阴阴灵庙，光灵若凭。德馨惟享，孝思烝烝。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：坤贞",
        "author": "不详",
        "content": "干道既亨，坤元以贞。肃雍攸在，辅佐斯成。\n外睦九族，内光一庭。克生睿哲，祚我休明。\n钦若徽范，悠哉淑灵。建兹清宫，于彼上京。\n缩茅以献，絜秬惟馨。实受其福，期乎亿龄。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：寿和",
        "author": "徐坚",
        "content": "于穆清庙，肃雍严祀。合福受厘，介以繁祉。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：舒和",
        "author": "胡雄",
        "content": "送文迎武递参差，一始一终光圣仪。\n四海生人歌有庆，千龄孝享肃无亏。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：安和",
        "author": "刘子玄",
        "content": "妙算申帷幄，神谋及庙庭。两阶文物备，七德武功成。\n校猎长杨苑，屯军细柳营。将军献凯入，歌舞溢重城。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：雍和",
        "author": "员半千",
        "content": "孝享云毕，惟彻有章。云感玄羽，风凄素商。\n瞻望神座，祗恋匪遑。礼终乐阕，肃雍锵锵。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：永和",
        "author": "祝钦明",
        "content": "閟宫实实，清庙微微。降格无象，馨香有依。\n式昭纂庆，方融嗣徽。明禋是享，神保聿归。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：迎神",
        "author": "不详",
        "content": "月灵降德，坤元授光。娥英比秀，任姒均芳。\n瑶台荐祉，金屋延祥。迎神有乐，歆此嘉芗。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：仪坤庙乐章：送神",
        "author": "不详",
        "content": "玉帛仪大，金丝奏广。灵应有孚，冥征不爽。\n降彼休福，歆兹禋享。送乐有章，神麾其上。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：昭德皇后庙乐章：永和",
        "author": "不详",
        "content": "穆清庙，荐严禋。昭礼备，和乐新。\n望灵光，集元辰。祚无极，享万春。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：昭德皇后庙乐章：肃和",
        "author": "不详",
        "content": "诚心达，娱乐分。升箫膋，郁氛氲。\n茅既缩，鬯既熏。后来思，福如云。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：昭德皇后庙乐章：雍和",
        "author": "不详",
        "content": "我将我享，尽明而诚。载芬黍稷，载涤牺牲。\n懿矣元良，万邦以贞。心乎爱敬，若睹容声。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：昭德皇后庙乐章：坤元",
        "author": "不详",
        "content": "于穆先后，丽圣称崇。母临万宇，道被六宫。\n昌时协庆，理内成功。殷荐明德，传芳国风。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：昭德皇后庙乐章：寿和",
        "author": "不详",
        "content": "工祝致告，徽音不遐。酒醴咸旨，馨香具嘉。\n受厘献祉，永庆邦家。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：昭德皇后庙乐章：舒和",
        "author": "不详",
        "content": "金枝羽部彻清歌，瑶台肃穆笙磬罗。\n谐音遍响合明意，万类昭融灵应多。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：昭德皇后庙乐章：凯安",
        "author": "不详",
        "content": "辰位列四星，帝功参十乱。进贤勤内辅，扈跸清多难。\n承天厚载均，并耀宵光灿。留徽蔼前躅，万古披图焕。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：昭德皇后庙乐章：雍和",
        "author": "不详",
        "content": "公尸既起，享礼载终。称歌进彻，尽敬繇衷。\n泽流惠下，大小咸同。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：昭德皇后庙乐章：永和",
        "author": "不详",
        "content": "昭事终，幽享余。移月御，返仙居。\n璇庭寂，灵幄虚。顾裴回，感皇储。",
        "dynasty": "唐",
        "collection_info": {
            "collection": "御定全唐诗",
            "volume": "卷一十四"
        }
    },
    {
        "title": "郊庙歌辞：让皇帝庙乐章：迎神",
        "author": "李舒",
        "content": "皇矣天宗，德先王季。因心则友，克让以位。\n爰命有司，式遵前志。神其降灵，昭飨祀事。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：让皇帝庙乐章：奠币",
        "author": "李舒",
        "content": "惟帝时若，去而上仙。祀用商舞，乐备宫悬。\n白璧加荐，玄纁告虔。子孙拜后，承兹吉蠲。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：让皇帝庙乐章：迎俎",
        "author": "李舒",
        "content": "祀盛体荐，礼协粢盛。方周假庙，用鲁纯牲。\n捧彻祗敬，击拊和鸣。受厘归胙，既戒而平。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：让皇帝庙乐章：酌献",
        "author": "李舒",
        "content": "八音具举，三寿既盥。洁兹宗彝，瑟彼圭瓒。\n兰肴重错，椒醑飘散。降胙维城，永为藩翰。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：让皇帝庙乐章：亚献终献",
        "author": "李舒",
        "content": "秩礼有序，和音既同。九仪不忒，三揖将终。\n孝感藩后，相维辟公。四时之典，永永无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：让皇帝庙乐章：送神",
        "author": "李舒",
        "content": "奠献已事，昏昕载分。风摇雨散，灵卫絪缊。\n龙驾帝服，上腾五云。泮宫复閟，寂寞无闻。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享隐太子庙乐章：诚和",
        "author": "不详",
        "content": "道閟鹤关，运缠鸠裏。门集大命，俾歆嘉祀。\n礼亚六瑚，诚殚二簋。有诚颙若，神斯戾止。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享隐太子庙乐章：肃和",
        "author": "不详",
        "content": "岁肇春宗，干开震长。瑶山既寂，戾园斯享。\n玉肃其事，物昭其象。弦诵成风，笙歌合响。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享隐太子庙乐章：雍和",
        "author": "不详",
        "content": "明典肃陈，神居邃启。春伯联事，秋官相礼。\n有来雍雍，登歌济济。缅维主鬯，庶歆芳醴。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享隐太子庙乐章：舒和",
        "author": "不详",
        "content": "三县已判歌钟列，六佾将开羽戚分。\n尚想燕飞来蔽日，终疑鹤影降凌云。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享隐太子庙乐章：凯安",
        "author": "不详",
        "content": "天步昔将开，商郊初欲践。抚戎金阵廓，贰极瑶图阐。\n鸡戟遂崇仪，龙楼期好善。弄兵隳震业，启圣隆嗣典。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：隐太子庙乐章：迎神",
        "author": "不详",
        "content": "苍震有位，黄离蔽明。江充祸结，戾据灾成。\n衔冤昔痛，赠典今荣。享灵有秩，奉乐以迎。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：隐太子庙乐章：送神",
        "author": "不详",
        "content": "皇情悼往，祀议增设。钟鼓铿锵，羽旄昭晰。\n掌礼云备，司筵告彻。乐以送神，灵其鉴阕。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享章怀太子庙乐章：迎神",
        "author": "不详",
        "content": "副君昭象，道应黄离。铜楼备德，玉裕成规。\n仙气霭霭，灵从师师。前驱戾止，控鹤来仪。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享章怀太子庙乐章：登歌酌鬯",
        "author": "不详",
        "content": "忠孝本着，羽翼先成。寝门昭德，驰道为程。\n币帛有典，容卫无声。司存既肃，庙享惟清。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享章怀太子庙乐章：迎俎酌献",
        "author": "不详",
        "content": "通三锡胤，明两承英。太山比赫，伊水闻笙。\n宗祧是寄，礼乐其亨。嘉辰荐俎，以发声明。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享章怀太子庙乐章：送文舞迎武舞",
        "author": "不详",
        "content": "羽钥崇文礼以毕，干戚奋武事将行。\n用舍繇来其有致，壮志宣威乐太平。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享章怀太子庙乐章：武舞作",
        "author": "不详",
        "content": "绿林炽炎历，黄虞格有苗。沙尘惊塞外，帷幄命嫖姚。\n七德干戈止，三边云雾消。宝祚长无极，歌舞盛今朝。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享懿德太子庙乐章：迎神",
        "author": "不详",
        "content": "甲观昭祥，画堂升位。礼绝群后，望尊储贰。\n启诵惭德，庄丕掩粹。伊浦凤翔，缑峰鹤至。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享懿德太子庙乐章：登歌酌鬯",
        "author": "不详",
        "content": "誉阐元储，寄崇明两。玉裕虽晦，铜楼可想。\n弦诵辍音，笙歌罢响。币帛言设，礼容无爽。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享懿德太子庙乐章：迎俎酌献",
        "author": "不详",
        "content": "雍雍盛典，肃肃灵祠。宾天有圣，对日无期。\n飘飖羽服，掣曳云旗。眷言主鬯，心乎怆兹。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享懿德太子庙乐章：送文舞迎武舞",
        "author": "不详",
        "content": "八音协奏陈金石，六佾分行整礼容。\n沧溟赴海还称少，素月开轮即是重。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享懿德太子庙乐章：武舞作",
        "author": "不详",
        "content": "隋季昔云终，唐年初启圣。纂戎将禁暴，崇儒更敷政。\n威略静三边，仁恩覃万姓。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享节愍太子庙乐章：迎神",
        "author": "不详",
        "content": "储后望崇，元良寄切。寝门是仰，驰道不绝。\n仙袂云会，灵旗电晰。煌煌而来，礼物攸设。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享节愍太子庙乐章：登歌酌鬯",
        "author": "不详",
        "content": "灼灼重明，仰承元首。既贤且哲，惟孝与友。\n惟孝虽遥，灵规不朽。礼因诚致，备絜玄酒。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享节愍太子庙乐章：迎俎酌献",
        "author": "不详",
        "content": "嘉荐有典，至诚莫骞。画梁云亘，雕俎星连。\n乐器周列，礼容备宣。依稀如在，若未宾天。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享节愍太子庙乐章：送文舞出迎武舞入",
        "author": "不详",
        "content": "邕邕阐化凭文德，赫赫宣威藉武功。\n既执羽旄先拂吹，还持玉戚更挥空。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享节愍太子庙乐章：武舞作",
        "author": "不详",
        "content": "武德谅雍雍，由来扫寇戎。剑光挥作电，旗影列成虹。\n雾廓三边静，波澄四海同。睿图今已盛，相共舞皇风。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享文敬太子庙乐章：请神",
        "author": "许孟容",
        "content": "觞牢具品，管磬有节。祝道夤恭，神仪昭晰。\n桐圭早贵，象辂追设。声达乐成，降歆丰洁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享文敬太子庙乐章：登歌",
        "author": "陈京",
        "content": "歌以德发，声以乐贵。乐善名存，追仙礼异。\n鸾旌拱修，凤鸣合吹。神听皇慈，仲月皆至。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享文敬太子庙乐章：迎俎酌献",
        "author": "冯伉",
        "content": "撰日瞻景，诚陈乐张。礼容秩秩，羽舞煌煌。\n肃将涤濯，祗荐芬芳。永锡繁祉，思深飨尝。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享文敬太子庙乐章：送文舞迎武舞",
        "author": "不详",
        "content": "干旄羽钥相亏蔽，一进一退殊行缀。\n昔献三雍盛礼容，今陈六佾崇仪制。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享文敬太子庙乐章：亚献终献",
        "author": "崔邠",
        "content": "醴齐泛尊彝，轩县动干戚。入室僾如在，升阶虔所历。\n奋疾合威容，定利舒皦绎。方崇庙貌礼，永被君恩锡。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享文敬太子庙乐章：送神",
        "author": "崔邠",
        "content": "三献具举，九旗将旋。追劳表德，罢享宾天。\n风引仙管，堂虚画筵。芳馨常在，瞻望悠然。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享惠昭太子庙乐章：请神",
        "author": "归登",
        "content": "嘉荐既陈，祀事孔明。闲歌在堂，万舞在庭。\n外则尽物，内则尽诚。凤笙如闻，歌其洁精。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享惠昭太子庙乐章：登歌",
        "author": "杜羔",
        "content": "因心克孝，位震遗芬。宾天道茂，轸怀气分。\n发祗乃祀，咳叹如闻。二歌斯升，以咏德熏。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享惠昭太子庙乐章：迎俎酌献",
        "author": "李逢吉",
        "content": "既洁酒醴，聿陈熟腥。肃将震念，昭格储灵。\n展矣礼典，熏然德馨。愔愔管磬，亦具是听。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享惠昭太子庙乐章：送文舞出迎武舞入",
        "author": "孟简",
        "content": "喧喧金石容既缺，肃肃羽驾就行列。\n缑山遗响昔所闻，庙庭进旅今攸设。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享惠昭太子庙乐章：亚献终献",
        "author": "裴度",
        "content": "重轮始发祥，齿胄方兴学。冥然升紫府，铿尔荐清乐。\n奠斝致馨香，在庭纷羽钥。礼成神既醉，仿佛缑山鹤。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：享惠昭太子庙乐章：送神",
        "author": "王涯",
        "content": "威仪毕陈，备乐将阕。苞茅酒缩，膋萧香彻。\n宫臣展事，肃雍在列。迎精送往，厥鉴昭晰。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "《郊庙歌辞：武后崇先庙乐章",
        "author": "不详",
        "content": "先德谦撝冠昔，严规节素超今。奉国忠诚每竭，\n既迫王公屡请，方乃俯遂群心。有限无由展敬，",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：褒德庙乐章：昭德",
        "author": "不详",
        "content": "道赫梧宫，悲盈蒿裏。爰赐徽烈，载敷嘉祀。\n享洽四时，规陈二簋。灵应昭格，神其戾止。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：褒德庙乐章：进德",
        "author": "不详",
        "content": "涂山懿戚，妫汭崇姻。祠筵肇启，祭典方申。\n礼以备物，乐以感神。用隆敦叙，载穆彝伦。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：褒德庙乐章：褒德",
        "author": "不详",
        "content": "家着累仁，门昭积善。瑶篚既列，金县式展。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：褒德庙乐章：武舞作",
        "author": "不详",
        "content": "昭昭竹殿开，奕奕兰宫启。懿范隆丹掖，殊荣辟朱邸。\n六佾荐徽容，三簋陈芳醴。万石覃贻厥，分珪崇祖祢。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：褒德庙乐章：彰德",
        "author": "不详",
        "content": "名隆五岳，秩映三台。严祠已备，睟影方回。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "舞曲歌辞：功成庆善乐舞词",
        "author": "不详",
        "content": "寿丘惟旧迹，酆邑乃前基。粤余承累圣，悬弧亦在兹。\n弱龄逢运改，提剑郁匡时。指麾八荒定，怀柔万国夷。\n梯山盛入款，驾海亦来思。单于陪武帐，日逐卫文lq。\n端扆朝四岳，无为任百司。霜节明秋景，轻冰结水湄。\n芸黄遍原隰，禾颖积京坻。共乐还谯宴，欢此大风诗。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "舞曲歌辞：中和乐舞词",
        "author": "不详",
        "content": "芳岁肇佳节，物华当仲春。干坤既昭泰，烟景含氤氲。\n德浅荷玄贶，乐成思治人。前庭列钟鼓，广殿延群臣。\n八卦随舞意，五音转曲新。顾非咸池奏，庶协南风熏。\n式宴礼所重，浃欢情必均。同和谅在兹，万国希可亲。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "舞曲歌辞：凯乐歌辞：破阵乐",
        "author": "不详",
        "content": "受律辞元首，相将讨叛臣。咸歌破阵乐，共赏太平人。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "舞曲歌辞：凯乐歌辞：应圣期",
        "author": "不详",
        "content": "圣德期昌运，雍熙万宇清。干坤资化育，海岳共休明。\n辟土欣耕稼，销戈遂偃兵。殊方歌帝泽，执贽驾升平。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "舞曲歌辞：凯乐歌辞：贺圣欢",
        "author": "不详",
        "content": "四海皇风被，千年德水清。戎衣更不着，今日告功成。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "舞曲歌辞：凯乐歌辞：君臣同庆乐",
        "author": "不详",
        "content": "主圣开昌历，臣忠奉大猷。君看偃革后，便是太平秋。",
        "dynasty": "唐",
        "collection_info": {
            "collection": "御定全唐诗",
            "volume": "卷一十五"
        }
    },
    {
        "title": "郊庙歌辞：梁郊祀乐章：庆和",
        "author": "赵光逢",
        "content": "就阳位，升圆丘。佩双玉，御大裘。\n膺天命，拥神休。万灵感，百禄遒。\n秉黄钺，建朱旗。震八表，清二仪。\n帝业显，王道夷。受景命，启皇基。\n开九门，怀百神。通肸蚃，接氤氲。\n明粢荐，广乐陈。奠嘉璧，燎芳薪。\n膺宝图，执左契。德应天，圣飨帝。\n荐表衷，荷灵惠。寿万年，祚百世。\n惟德动天，有感必通。秉兹一德，禋于六宗。\n钦夤宝命，恭肃礼容。来顾来享，永穆皇风。\n天惟佑德，辟乃奉天。交感斯在，昭事罔愆。\n岁功已就，王道无偏。于焉报本，是用告虔。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁郊祀乐章：庆顺",
        "author": "不详",
        "content": "圣皇戾止，天步舒迟。干干睿相，穆穆皇仪。\n进退必肃，陟降是祗。六变克协，万灵协随。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁郊祀乐章：庆平",
        "author": "不详",
        "content": "天命降鉴，帝德惟馨。享祀不忒，礼容孔明。\n奠璧布币，荐神献精。神佑以答，敷锡永宁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁郊祀乐章：庆肃",
        "author": "张衮",
        "content": "笾豆簠簋，黍稷非馨。懿兹彝器，厥德惟明。\n金石匏革，以和以平。繇此无体，期乎永宁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁郊祀乐章：庆熙",
        "author": "不详",
        "content": "哲后躬享，旨酒斯陈。王恭无斁，严祀维夤。\n皇祖以配，大孝以振。宜锡景福，永休下民。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁郊祀乐章：庆隆",
        "author": "不详",
        "content": "恭祀上帝，于国之阳。爵醴是荷，鸿基永昌。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁郊祀乐章：庆融",
        "author": "不详",
        "content": "道和气兮袭氤氲，宣皇规兮彰圣神。\n服遐裔兮敷质文，格苗扈兮息烟尘。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁郊祀乐章：庆休",
        "author": "不详",
        "content": "大业来四夷，仁风和万国。白日体无私，皇天辅有德。\n七旬罪已服，六月师方克。伟哉帝道隆，终始常作则。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁郊祀乐章：庆和",
        "author": "不详",
        "content": "烟燎升，礼容彻。诚感达，人神悦。\n灵贶彰，圣情结。玉座寂，金炉歇。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周郊祀乐章：昭顺乐",
        "author": "不详",
        "content": "五兵勿用，万国咸安。告功圆盖，受命云坛。\n乐鸣凤律，礼备鸡竿。神光欲降，众目遐观。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周郊祀乐章：治顺乐",
        "author": "不详",
        "content": "羽卫离丹阙，金轩赴泰坛。珠旗明月色，玉佩晓霜寒。\n黼黻龙衣备，琮璜宝器完。百神将受职，宗社保长安。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周郊祀乐章：感顺乐",
        "author": "不详",
        "content": "明君陈大礼，展币祀圆丘。雅乐声齐发，祥云色正浮。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周郊祀乐章：禋顺乐",
        "author": "不详",
        "content": "黄彝将献，特牲预迎。既修昭事，潜达明诚。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周郊祀乐章：福顺乐",
        "author": "不详",
        "content": "相承五运，取法三才。大礼爰展，率土咸来。\n卿云秘室，甘泉宝台。象樽初酌，受福不回。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周郊祀乐章：福顺乐",
        "author": "不详",
        "content": "昊天成命，邦国盛仪。多士齐列，六龙载驰。\n坛升泰一，乐奏咸池。高明祚德，永致昌期。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周郊祀乐章：福顺乐",
        "author": "不详",
        "content": "上天垂景贶，哲后举鸾觞。明德今方祚，邦家万世昌。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周郊祀乐章：忠顺乐",
        "author": "不详",
        "content": "木铎敷音文德昌，朱干成列武功彰。\n雷鼗鹭羽今休用，玉戚相参正发扬。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周郊祀乐章：武舞乐",
        "author": "不详",
        "content": "圭瓒方陈礼，干旄乃象功。成文非羽钥，猛势若罴熊。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周郊祀乐章：昭顺乐",
        "author": "不详",
        "content": "云门孤竹，苍璧黄琮。既祀天地，克配祖宗。\n虔修盛礼，仰答玄功。神归碧落，神降无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁太庙乐舞辞：开平舞",
        "author": "不详",
        "content": "黍稷馨，醴z0清。牲牷洁，金石铿。\n恭祀事，结皇情。神来格，歌颂声。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁太庙乐舞辞：皇帝行",
        "author": "不详",
        "content": "莫高者天，攀跻弗克。隮天有方，累仁积德。\n祖宗隆之，子孙履之。配天明祀，永永孝思。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁太庙乐舞辞：帝盥",
        "author": "不详",
        "content": "庄肃莅事，周旋礼容。祼鬯严洁，穆穆雍雍。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁太庙乐舞辞：登歌",
        "author": "不详",
        "content": "于赫我皇，建中立极。动以武功，静以文德。\n昭事上帝，欢心万国。大报严禋，四海述职。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁太庙乐舞辞：大合舞",
        "author": "不详",
        "content": "于穆皇祖，浚哲雍熙。美溢中夏，化被南陲。\n后稷累德，公刘创基。肇兴九庙，乐合来仪。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁太庙乐舞辞：象功舞",
        "author": "不详",
        "content": "天地合德，睿圣昭彰。累赠太傅，俄登魏王。\n雄名不朽，奕叶而光。建国之兆，君临万方。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁太庙乐舞辞：来仪舞",
        "author": "不详",
        "content": "于赫帝命，应天顺人。亭育品汇，宾礼百神。\n洪基永固，景命惟新。肃恭孝享，祚我生民。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁太庙乐舞辞：昭德舞",
        "author": "不详",
        "content": "肃肃文考，源浚派长。汉称诞季，周实生昌。\n奄有四海，超彼百王。笙镛迭奏，礼物荧煌。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁太庙乐舞辞：饮福",
        "author": "不详",
        "content": "戛玉摐金永颂声，檿丝孤竹和且清。\n灵歆醉止牺象盈，自天降福千万龄。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁太庙乐舞辞：撤豆",
        "author": "不详",
        "content": "笙镛洋洋，庭燎煌煌。明星有烂，祝史下堂。\n笾豆斯撤，礼容有章。克勤克俭，无怠无荒。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：梁太庙乐舞辞：送神",
        "author": "不详",
        "content": "其降无从，其往无踪。黍稷非馨，有感必通。\n赫奕令德，仿佛睟容。再拜慌忽，遐想昊穹。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：后唐宗庙乐舞辞：昭德舞",
        "author": "不详",
        "content": "懿彼明德，赫赫煌煌。名高阃域，功着旗常。\n道符休泰，运叶祺祥。庆传万祀，以播耿光。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：后唐宗庙乐舞辞：文明舞",
        "author": "不详",
        "content": "帝业光扬，皇图翕赫。圣德孔彰，神功不测。\n信及豚鱼，恩沾动植。懿范鸿名，传之万亿。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：后唐宗庙乐舞辞：应天舞",
        "author": "不详",
        "content": "晋国肇兴，雄图再固。黼黻帝道，金玉王度。\n皇天无亲，惟德是辅。载诞英明，永光圣祚。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：后唐宗庙乐舞辞：永平舞",
        "author": "不详",
        "content": "庆传瓒祚，位正瑶图。功宣四海，化被八区。\n静彰帝道，动合干符。千秋万祀，永荷昭苏。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：后唐宗庙乐舞辞：武成舞",
        "author": "不详",
        "content": "艰难王业，返正皇唐。先天再造，却日重光。\n汉绍世祖，夏资少康。功成德茂，率祀无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：后唐宗庙乐舞辞：雍熙舞",
        "author": "不详",
        "content": "仁君御宇，寰海谧清。运符武德，道协文明。\n九成式叙，百度惟贞。金门积庆，玉叶传荣。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：汉宗庙乐舞辞：武德舞",
        "author": "不详",
        "content": "明明我祖，天集休明。神母夜哭，彤云昼兴。\n笾豆有践，管钥斯登。孝孙致告，神其降灵。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：汉宗庙乐舞辞：灵长舞",
        "author": "不详",
        "content": "天降祥，汉祚昌。火炎上，水灵长。建庙社，洁蒸尝。\n罗钟石，俨珩璜。陈玉豆，酌金觞。气昭感，德馨香。\n祗洛汭，瞻晋阳。降吾祖，福穰穰。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：汉宗庙乐舞辞：积善舞",
        "author": "不详",
        "content": "黍稷斯馨，祖德惟明。蛇告赤帝，龟谋大横。\n云行雨施，天成地平。造我家邦，斡我璇衡。\n陶匏在御，醍盎惟精。或戛或击，载炮载烹。\n饮福受胙，舞降歌迎。滔滔不竭，洪惟水行。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：汉宗庙乐舞辞：显仁舞",
        "author": "不详",
        "content": "运极金行谢，天资水德隆。礼神鄜畤馆，布政未央宫。\n诘旦备明祀，登歌答茂功。云轩临降久，星俎荐陈丰。\n霭霭沉檀雾，锵锵环佩风。荧煌升藻藉，肸蚃转珠栊。\n尊祖咸韶备，贻孙书轨同。京坻长有积，宗社享无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：汉宗庙乐舞辞：章庆舞",
        "author": "不详",
        "content": "罘罳晓唱鸡人，三牲八簋斯陈。雾集瑶阶琐闼，\n酌鬯既终三献，凝旒何止千春。阿阁长栖彩凤，\n玉斝牺樽潋滟，龙旗凤辖逡巡。\n瞻望月游冠冕，犹疑苍野回轮。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：汉宗庙乐舞辞：观德舞",
        "author": "张昭",
        "content": "高庙明灵再启图，金根玉辂幸神都。巢阿丹凤衔书命，\n荐樱鹤馆笳箫咽，酌鬯金楹剑佩趋。星俎云罍兼鲁礼，\n荐豆奉觞亲玉几，配天合祖耀璇枢。受厘饮酒皇欢洽，",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周宗庙乐舞辞：肃顺",
        "author": "不详",
        "content": "我后至孝，祗谒祖先。仰瞻庙貌，夙设宫悬。\n朱弦疏越，羽舞迴旋。神其来格，明祀惟虔。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周宗庙乐舞辞：治顺",
        "author": "不详",
        "content": "清庙将入，衮服是依。载行载止，令色令仪。\n永终就养，空极孝思。瞻望如在，顾复长违。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周宗庙乐舞辞：肃雍舞",
        "author": "不详",
        "content": "周道载兴，象日之明。万邦咸庆，百谷用成。\n于穆圣祖，祗荐鸿名。祀于庙社，陈其牺牲。\n进旅退旅，皇武之形。一倡三叹，朱弦之声。\n以妥以侑，既和且平。至诚潜达，介福攸宁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周宗庙乐舞辞：章德舞",
        "author": "不详",
        "content": "清庙新，展严禋。恭祖德，厚人伦。雅乐荐，礼器陈。\n俨皇尸，列虞宾。神如在，声不闻。享必信，貌惟夤。\n想龙服，奠牺樽。礼既备，庆来臻。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周宗庙乐舞辞：善庆舞",
        "author": "不详",
        "content": "卜世长，帝祚昌。定中国，服四方。修明祀，从旧章。\n奏激楚，转清商。罗俎豆，列簪裳。歌累累，容皇皇。\n望来格，降休祥。祝敢告，寿无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周宗庙乐舞辞：观成舞",
        "author": "不详",
        "content": "穆穆王国，奕奕神功。毖祀载展，明德有融。\n彝樽斯满，簠簋斯丰。纷絺旄羽，锵洋磬钟。\n或升或降，克和克同。孔惠之礼，必肃之容。\n锡以纯嘏，祚其允恭。神保是飨，万世无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周宗庙乐舞辞：明德舞",
        "author": "不详",
        "content": "惟彼岐阳，德大流光。载造周室，泽及遐荒。\n于铄圣祖，上帝是皇。乃圣乃神，知微知彰。\n新庙奕奕，丰年穰穰。取彼血膋，以往蒸尝。\n黍稷惟馨，笾豆大房。工祝致告，受福无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周宗庙乐舞辞：咸顺",
        "author": "不详",
        "content": "万舞咸列，三阶克清。贯珠一倡，击石九成。\n盈觞虽酌，灵坐无形。永怀我祖，达其孝诚。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周宗庙乐舞辞：禋顺",
        "author": "不详",
        "content": "旨酒既献，嘉殽乃迎。振其鼗鼓，洁以铏羹。\n肇禋肇祀，或炮或烹。皇尸俨若，保飨是明。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周宗庙乐舞辞：福顺",
        "author": "不详",
        "content": "新庙奕奕，金奏洋洋。享于祖考，循彼典章。\n清酤特满，嘉玉腾光。神醉既告，帝祉无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周宗庙乐舞辞：忠顺",
        "author": "不详",
        "content": "称文既表温柔德，示武须成蹈厉容。\n缀兆疾舒皆应节，明明我祖乐无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：善胜舞",
        "author": "不详",
        "content": "圣祖累功，福钟来裔。持羽执干。舞文不废。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：善胜舞：禋顺",
        "author": "不详",
        "content": "礼毕祀先，香散几筵。罢舞干戚，收撤豆笾。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：善胜舞：肃顺",
        "author": "不详",
        "content": "乐奏四顺，福受万年。神归碧天，庭余瑞烟。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：晋朝飨乐章：初举酒文同乐",
        "author": "不详",
        "content": "赫矣昌运，明哉圣王。文兴坠典，礼復旧章。\n鸳鸾济济，鸟兽跄跄。一人有庆，万福无疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：晋朝飨乐章：举酒",
        "author": "不详",
        "content": "大明御宇，至德动天。君臣庆会，礼乐昭宣。\n剑佩成列，金石在悬。椒觞再献，宝历万年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：晋朝飨乐章：再举酒",
        "author": "不详",
        "content": "朝野无事，寰瀛大康。圣人有作，盛礼重光。\n万国执玉，千官奉觞。南山永固，地久天长。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：晋朝飨乐章：四举酒",
        "author": "不详",
        "content": "八表欢无事，三秋贺有成。照临同日远，渥泽并云行。\n河变千年色，山呼万岁声。愿修封岱礼，方以称文明。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：晋朝飨乐章：群臣酒行歌",
        "author": "不详",
        "content": "剑佩俨如林，齐倾拱北心。渥恩颁美禄，咸濩听和音。\n一德君臣合，重瞳日月临。歌时兼乐圣，唯待赞泥金。\n万国咸归禹，千官共祝尧。拜恩瞻凤扆，倾耳听云韶。\n运启金行远，时和玉烛调。酒酣齐抃舞，同贺圣明朝。\n令节陈高会，群臣侍御筵。玉墀留爱景，金殿霭祥烟。\n振鹭涵天泽，灵禽下乐悬。圣明无一事，何处让尧年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周朝飨乐章：忠顺",
        "author": "不详",
        "content": "岁迎更始，节及朝元。冕旒仰止，冠剑相连。\n八音合奏，万物齐宣。常陈盛礼，愿永千年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周朝飨乐章：忠顺",
        "author": "不详",
        "content": "明君当宁，列辟奉觞。云容表瑞，日影初长。\n衣冠济济，钟磬洋洋。令仪克盛，嘉会有章。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周朝飨乐章：治顺",
        "author": "不详",
        "content": "庭陈大乐，坐当太微。凝旒负扆，端拱垂衣。\n鸳鸾成列，簪组相辉。御炉香散，郁郁霏霏。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周朝飨乐章：福顺",
        "author": "不详",
        "content": "圣皇端拱，多士输忠。蛮觞共献，臣心毕同。\n声齐嵩岳，祝比华封。千龄万祀，常保时雍。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周朝飨乐章：康顺",
        "author": "不详",
        "content": "鸿钧广运，嘉节良辰。列辟在位，万国来宾。\n干旌屡舞，金石咸陈。礼容既备，帝履长春。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周朝飨乐章：忠顺",
        "author": "不详",
        "content": "礼成三爵，乐毕九成。共离金戺，复列彤庭。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：周朝飨乐章：忠顺",
        "author": "不详",
        "content": "明庭展礼，为龙为光。咸韶息韵，鹓鹭归行。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：晋昭德成功舞歌：昭德舞歌二首",
        "author": "不详",
        "content": "圣代修文德，明庭举旧章。两阶陈羽钥，万舞合宫商。\n剑佩森鸳鹭，箫韶下凤凰。我朝青史上，千古有辉光。\n淮海干戈戢，朝廷礼乐施。白驹皆就絷，丹凤复来仪。\n德备三苗格，风行万国随。小臣同百兽，率舞贺昌期。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "郊庙歌辞：晋昭德成功舞歌：武功舞歌二首",
        "author": "不详",
        "content": "拨乱资英主，开基自晋阳。一戎成大业，七德焕前王。\n炎汉提封远，姬周世祚长。朱干将玉戚，全象武功扬。\n睿算超前古，神功格上圆。百川留禹迹，万国戴尧天。\n既已櫜弓矢，诚宜播管弦。跄跄随鸟兽，共乐太平年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十六"
        }
    },
    {
        "title": "乐府杂曲：鼓吹曲辞：朱鹭",
        "author": "张籍",
        "content": "翩翩兮朱鹭，来泛春塘栖绿树。\n羽毛如翦色如染，远飞欲下双翅敛。\n避人引子入深堑，动处水纹开滟滟。\n谁知豪家网尔躯，不如饮啄江海隅。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：艾如张",
        "author": "李贺",
        "content": "锦襜褕，绣裆襦，强强饮啄哺尔雏。陇东卧穟满风雨，\n网丝漠漠无形影，误尔触之伤首红。艾叶绿花谁翦刻，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：上之回",
        "author": "卢照邻",
        "content": "回中道路险，萧关烽候多。五营屯北地，万乘出西河。\n单于拜玉玺，天子按雕戈。振旅汾川曲，秋风横大歌。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：上之回",
        "author": "李白",
        "content": "三十六离宫，楼台与天通。阁道步行月，美人愁烟空。\n恩疏宠不及，桃李伤春风。淫乐意何极，金舆向回中。\n万乘出黄道，千旗扬彩虹。前军细柳北，后骑甘泉东。\n岂问渭川老，宁邀襄野童。秋暮瑶池宴，归来乐未穷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：上之回",
        "author": "李贺",
        "content": "上之回，大旗喜。悬虹彗，挞凤尾。剑匣破，舞蛟龙。\n蚩尤死，鼓逢逢。天高庆雷齐坠地，地无惊烟海千里。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：战城南",
        "author": "卢照邻",
        "content": "将军出紫塞，冒顿在乌贪。笳喧雁门北，阵翼龙城南。\n雕弓夜宛转，铁骑晓参潭。应须驻白日，为待战方酣。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：战城南",
        "author": "李白",
        "content": "去年战桑干源，今年战葱河道。洗兵条支海上波，\n匈奴以杀戮为耕作，古来唯见白骨黄沙田。\n秦家筑城备胡处，汉家还有烽火燃。\n烽火燃不息，征战无已时。野战格斗死，败马号鸣向天悲。\n乌鸢啄人肠，衔飞上挂枯树枝。士卒涂草莽，将军空尔为。\n乃知兵者是凶器，圣人不得已而用之。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：战城南",
        "author": "刘驾",
        "content": "城南征战多，城北无饥鸦。白骨马蹄下，谁言皆有家。\n城前水声苦，倏忽流万古。莫争城外地，城裏有闲土。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：战城南二首",
        "author": "贯休",
        "content": "万里桑干傍，茫茫古蕃壤。将军貌憔悴，抚剑悲年长。\n胡兵尚陵逼，久住亦非强。邯郸少年辈，个个有伎俩。\n拖枪半夜去，雪片大如掌。\n碛中有阴兵，战马时惊蹶。轻猛李陵心，摧残苏武节。\n黄金锁子甲，风吹色如铁。十载不封侯，茫茫向谁说。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：巫山高",
        "author": "郑世翼",
        "content": "巫山凌太清，岧峣类削成。霏霏暮雨合，霭霭朝云生。\n危峰入鸟道，深谷泻猿声。别有幽栖客，淹留攀桂情。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：巫山高二首",
        "author": "沈佺期",
        "content": "巫山峰十二，环合隐昭回。俯眺琵琶峡，平看云雨台。\n古槎天外倚，瀑水日边来。何忽啼猿夜，荆王枕席开。\n神女向高唐，巫山下夕阳。裴回作行雨，婉娈逐荆王。\n电影江前落，雷声峡外长。霁云无处所，台馆晓苍苍。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：巫山高",
        "author": "卢照邻",
        "content": "巫山望不极，望望下朝雰。莫辨啼猿树，徒看神女云。\n惊涛乱水脉，骤雨暗峰文。沾裳即此地，况复远思君。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：巫山高",
        "author": "张循之",
        "content": "巫山高不极，沓沓状奇新。暗谷疑风雨，幽岩若鬼神。\n月明三峡曙，潮满二江春。为问阳台夕，应知入梦人。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：巫山高",
        "author": "刘方平",
        "content": "楚国巫山秀，清猿日夜啼。万重春树合，十二碧峰齐。\n峡出朝云下，江来暮雨西。阳台归路直，不畏向家迷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：巫山高",
        "author": "皇甫冉",
        "content": "巫峡见巴东，迢迢半出空。云藏神女馆，雨到楚王宫。\n朝暮泉声落，寒暄树色同。清猿不可听，偏在九秋中。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：巫山高",
        "author": "李端",
        "content": "巫山十二峰，皆在碧虚中。回合云藏日，霏微雨带风。\n猿声寒过水，树色暮连空。愁向高唐望，清秋见楚宫。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：巫山高",
        "author": "于濆",
        "content": "何山无朝云，彼云亦悠扬。何山无暮雨，彼雨亦苍茫。\n宋玉恃才者，凭云构高唐。自重文赋名，荒淫归楚襄。\n峨峨十二峰，永作妖鬼乡。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：巫山高二首",
        "author": "孟郊",
        "content": "巴山上峡重复重，阳台碧峭十二峰。荆王猎时逢暮雨，\n目极魂断望不见，猿啼三声泪沾衣。\n见尽数万里，不闻三声猿。但飞萧萧雨，中有亭亭魂。\n千载楚襄恨，遗文宋玉言。至今青冥裏，云结深闺门。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：巫山高",
        "author": "李贺",
        "content": "碧丛丛，高插天，大江翻澜神曳烟。楚魂寻梦风飔然，\n古祠近月蟾桂寒，椒花坠红湿云间。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：巫山高",
        "author": "齐己",
        "content": "巫山高，巫女妖，雨为暮兮云为朝，楚王憔悴魂欲销。\n秋猿嗥嗥日将夕，红霞紫烟凝老壁。千岩万壑花皆坼，\n云深庙远不可觅，十二峰头插天碧。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：将进酒",
        "author": "李白",
        "content": "君不见黄河之水天上来，奔流到海不復回。\n君不见高堂明镜悲白髮，朝如青丝暮成雪。\n人生得意须尽欢，莫使金尊空对月。天生我材必有用，\n岑夫子，丹丘生，将进酒，杯莫停。与君歌一曲，\n古来圣贤皆寂寞，惟有饮者留其名。陈王昔时宴平乐，\n五花马，千金裘，呼儿将出换美酒，与尔同销万古愁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：将进酒",
        "author": "元稹",
        "content": "将进酒，将进酒，酒中有毒鸩主父，言之主父伤主母。\n母为妾地父妾天，仰天俯地不忍言。佯为僵踣主父前，\n推摧主母牵下堂，扶妾遣升堂上床。将进酒，\n妾为此事人偶知，自惭不密方自悲。主今颠倒安置妾，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：将进酒",
        "author": "李贺",
        "content": "琉璃钟，琥珀浓，小槽酒滴真珠红。烹龙炮凤玉脂泣，\n况是青春日将暮，桃花乱落如红雨。劝君终日酩酊醉，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：君马黄",
        "author": "李白",
        "content": "君马黄，我马白，马色虽不同，人心本无隔。\n共作游冶盘，双行洛阳陌。长剑既照曜，高冠何赩赫。\n各有千金裘，俱为五侯客。猛虎落陷阱，壮夫时屈厄。\n相知在急难，独好亦何益。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：芳树",
        "author": "沈佺期",
        "content": "何地早芳菲，宛在长门殿。夭桃色若绶，秾李光如练。\n啼鸟弄花疏，游蜂饮香遍。叹息春风起，飘零君不见。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：芳树",
        "author": "卢照邻",
        "content": "芳树本多奇，年华复在斯。结翠成新幄，开红满旧枝。\n风归花历乱，日度影参差。容色朝朝落，思君君不知。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：芳树",
        "author": "徐彦伯",
        "content": "玉花珍簟上，金缕画屏开。晓月怜筝柱，春风忆镜台。\n筝柱春风吹晓月，芳树落花朝暝歇。稿砧刀头未有时，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：芳树",
        "author": "韦应物",
        "content": "迢迢芳园树，列映清池曲。对此伤人心，还如故时绿。\n风条洒余霭，露叶承新旭。佳人不再攀，下有往来躅。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：芳树",
        "author": "元稹",
        "content": "芳树已寥落，孤英尤可嘉。可怜团团叶，盖覆深深花。\n游蜂竞攒刺，斗雀亦纷拏。天生细碎物，不爱好光华。\n非无歼殄法，念尔有生涯。春雷一声发，惊燕亦惊蛇。\n清池养神蔡，已复长虾蟆。雨露贵平施，吾其春草芽。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：芳树",
        "author": "罗隐",
        "content": "细蕊慢逐风，暖香闲破鼻。青帝固有心，时时动人意。\n去年高枝犹压地，今年低枝已憔悴。\n吾所以见造化之权，变通之理。春夏作头，秋冬为尾。\n迴圈反復无穷已。今生长短同一轨，若使威可以制，\n伊人强猛犹如此，顾我劳生何足恃。但愿开素袍，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：有所思",
        "author": "沈佺期",
        "content": "君子事行役，再空芳岁期。美人旷延伫，万里浮云思。\n园槿绽红艳，郊桑柔绿滋。坐看长夏晚，秋月生罗帏。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：有所思",
        "author": "李白",
        "content": "我思仙人，乃在碧海之东隅。\n海寒多天风，白波连山倒蓬壶。长鲸喷涌不可涉，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：有所思",
        "author": "孟郊",
        "content": "桔槔烽火昼不灭，客路迢迢信难越。古镇刀攒万片霜，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：有所思",
        "author": "卢仝",
        "content": "当时我醉美人家，美人颜色娇如花。今日美人弃我去，\n翠眉蝉鬓生别离，一望不见心断绝。心断绝，几千里，\n美人兮美人，不知为暮雨兮为朝云，相思一夜梅花发，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：有所思",
        "author": "韦应物",
        "content": "借问江上柳，青青为谁春。空游昨日地，不见昨日人。\n缭绕万家井，往来车马尘。莫道无相识，要非心所亲。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：有所思",
        "author": "刘氏云",
        "content": "朝亦有所思，暮亦有所思。登楼望君处，蔼蔼浮云飞。\n浮云遮却阳关道，向晚谁知妾怀抱。玉井苍苔春院深，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：雉子班",
        "author": "李白",
        "content": "辟邪伎作鼓吹惊，雉子班之奏曲成，喔咿振迅欲飞鸣。\n扇锦翼，雄风生，双雌同饮啄，趫悍谁能争。\n乍向草中耿介死，不求黄金笼下生。\n天地至广大，何惜遂物情。善卷让天子，务光亦逃名。\n所贵旷士怀，朗然合太清。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：临高台",
        "author": "褚亮",
        "content": "高台暂俯临，飞翼耸轻音。浮光随日度，漾影逐波深。\n迥瞰周平野，开怀畅远襟。独此三休上，还伤千岁心。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：临高台",
        "author": "王勃",
        "content": "临高台，高台迢递绝浮埃，瑶轩绮构何崔嵬，\n东弥长乐观，西指未央宫。赤城映朝日，绿树摇春风。\n旗亭百队开新市，甲第千甍分戚裏。朱轮翠盖不胜春，\n锦衣昼不襞，罗帏夕未空。歌屏朝掩翠，妆镜晚窥红。\n为吾安宝髻，蛾眉罢花丛。狭路尘间黯将暮，\n物色正如此，佳期那不顾。银鞍绣毂盛繁华，\n君看旧日高台处，柏梁铜雀生黄尘。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：临高台",
        "author": "贯休",
        "content": "凉风吹远念，使我升高台。宁知数片云，不是旧山来。\n故人天一涯，久客殊未回。雁来不得书，空寄声哀哀。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：黄雀行",
        "author": "庄南杰",
        "content": "穿屋穿墙不知止，争树争巢入营死。林间公子挟弹弓，\n虞人设网当要路，白日啾嘲祸万机。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：钓竿篇",
        "author": "沈佺期",
        "content": "朝日敛红烟，垂竿向绿川。人疑天上坐，鱼似镜中悬。\n避楫时惊透，猜钩每误牵。湍危不理辖，潭静欲留船。\n钓玉君徒尚，征金我未贤。为看芳饵下，贪得会无全。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹曲辞：凯歌六首",
        "author": "岑参",
        "content": "汉将承恩西破戎，捷书先奏未央宫。\n天子预开麟阁待，只今谁数贰师功。\n官军西出过楼兰，营幕傍临月窟寒。\n蒲海晓霜凝剑尾，葱山夜雪扑旌竿。\n鸣笳擂鼓拥回军，破国平蕃昔未闻。\n大夫鹊印摇边月，天将龙旗掣海云。\n月落辕门鼓角鸣，千群面缚出蕃城。\n洗兵鱼海云迎阵，秣马龙堆月照营。\n蕃军遥见汉家营，满谷连山遍哭声。\n万箭千刀一夜杀，平明流血浸空城。\n暮雨旌旗湿未干，胡尘白草日光寒。\n昨夜将军连晓战，蕃军只见马空鞍。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹铙歌：晋阳武",
        "author": "柳宗元",
        "content": "晋阳武，奋义威。炀之渝，德焉归。氓毕屠，绥者谁。\n皇烈烈，专天机。号以仁，扬其旗。日之升，九土晞。\n斥田圻，流洪辉。有其二，翼余隋。斫枭骜，连熊螭。\n枯以肉，勍者羸。后土荡，玄穹弥。合之育，莽然施。\n惟德辅，庆无期。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹铙歌：兽之穷",
        "author": "柳宗元",
        "content": "兽之穷，奔大麓。天厚黄德，狙犷服。\n甲之櫜弓，弭矢箙。皇旅靖，敌逾蹙。\n自亡其徒，匪予戮。屈rH猛，虔栗栗。\n縻以尺组，啖以秩。黎之阳，土茫茫。\n富兵戎，盈仓箱。乏者德，莫能享。驱豺兕，授我疆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹铙歌：战武牢",
        "author": "柳宗元",
        "content": "战武牢，动河朔。逆之助，图掎角。怒鷇麛，抗乔岳。\n翘萌牙，傲霜雹。王谋内定，申掌握。铺施芟夷，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹铙歌：泾水黄",
        "author": "柳宗元",
        "content": "泾水黄，陇野茫。负太白，腾天狼。有鸟鸷立，羽翼张。\n钩喙决前，鉅趯傍；怒飞饥啸，翾不可当。老雄死，\n列缺掉帜，招摇耀铓。鬼神来助，梦嘉祥。脑涂原野，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹铙歌：奔鲸沛",
        "author": "柳宗元",
        "content": "奔鲸沛，荡海垠。吐霓翳日，腥浮云。帝怒下顾，\n披攘蒙霿，开海门。地平水静，浮天垠。羲和显耀，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹铙歌：苞枿",
        "author": "柳宗元",
        "content": "苞枿𪒶矣，惟根之蟠。弥巴蔽荆，负南极以安。\n曰我旧梁氏，辑绥艰难。江汉之阻，都邑固以完。\n圣人作，神武用，有臣勇智，奋不以众。投迹死地，\n系缧降王，定厥功。澶漫万里，宣唐风。蛮夷九译，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹铙歌：河右平",
        "author": "柳宗元",
        "content": "河右澶漫，顽为之魁。王师如雷震，昆仑以颓。\n上聋下聪，骜不可回。助仇抗有德，惟人之灾。\n乃溃乃奋，执缚归厥命。万室蒙其仁，一夫则病。\n濡以鸿泽，皇之圣。威畏德怀，功以定。顺之于理，",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹铙歌：铁山碎",
        "author": "柳宗元",
        "content": "铁山碎，大漠舒。二虏劲，连穹庐。背北海，专坤隅。\n岁来侵边，或傅于都。天子命元帅，奋其雄图。\n破定襄，降魁渠。穷竟窟宅，斥余吾。百蛮破胆，\n官臣拜手，惟帝之谟。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹铙歌：靖本邦",
        "author": "柳宗元",
        "content": "本邦伊晋，惟时不靖。根柢之摇，枝叶攸病。\n守臣不任，勚于神圣。惟钺之兴，翦焉则定。\n洪惟我理，式和以敬。群顽既夷，庶绩咸正。\n皇谟载大，惟人之庆。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹铙歌：吐谷浑",
        "author": "柳宗元",
        "content": "吐谷浑盛强，背西海以夸。岁侵扰我疆，退匿险且遐。\n帝谓神武师，往征靖皇家。烈烈旆其旗，熊虎杂龙蛇。\n王旅千万人，衔枚默无哗。束刃逾山徼，张翼纵漠沙。\n一举刈膻腥，尸骸积如麻。除恶务本根，况敢遗萌芽。\n洋洋西海水，威命穷天涯。系虏来王都，犒乐穷休嘉。\n登高望还师，竟野如春华。行者靡不归，亲戚讙要遮。\n凯旋献清庙，万国思无邪。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹铙歌：高昌",
        "author": "柳宗元",
        "content": "麹氏雄西北，别绝臣外区。既恃远且险，纵傲不我虞。\n烈烈王者师，熊螭以为徒。龙旗翻海浪，驲骑驰坤隅。\n贲育搏婴儿，一扫不復余。平沙际天极，但见黄云驱。\n臣靖执长缨，智勇伏囚拘。文皇南面坐，夷狄千群趋。\n咸称天子神，往古不得俱。献号天可汗，以覆我国都。\n兵戎不交害，各保性与躯。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "乐府杂曲：鼓吹铙歌：东蛮",
        "author": "柳宗元",
        "content": "东蛮有谢氏，冠带理海中。已言我异世，虽圣莫能通。\n王卒如飞翰，鹏鶱骇群龙。轰然自天坠，乃信神武功。\n系虏君臣人，累累来自东。无思不服从，唐业如山崇。\n百辟拜稽首，咸愿图形容。如周王会书，永永传无穷。\n睢盱万状乖，咿嗢九译重。广轮抚四海，浩浩知皇风。\n歌诗铙鼓间，以壮我元戎。",
        "dynasty": "唐",
        "collection_info": {
            "collection": "御定全唐诗",
            "volume": "卷一十七"
        }
    },
    {
        "title": "横吹曲辞：陇头",
        "author": "张籍",
        "content": "陇头已断人不行，胡骑夜入凉州城。汉家处处格斗死，\n去年中国养子孙，今着毡裘学胡语。谁能更使李轻车，",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：陇头吟",
        "author": "王维",
        "content": "长安少年游侠客，夜上戍楼看太白。陇头明月迥临关，\n身经大小百余战，麾下偏裨万户侯。苏武才为典属国，",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：陇头吟",
        "author": "翁绶",
        "content": "陇水潺湲陇树黄，征人陇上尽思乡。马嘶斜日朔风急，\n横行俱足封侯者，谁斩楼兰献未央。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：陇头水",
        "author": "杨师道",
        "content": "陇头秋月明，陇水带关城。笳添离别曲，风送断肠声。\n映雪峰犹暗，乘冰马屡惊。雾中寒雁至，沙上转蓬轻。\n天山传羽檄，汉地急征兵。阵开都护道，剑聚伏波营。\n于兹觉无度，方共濯胡缨。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：陇头水",
        "author": "卢照邻",
        "content": "陇阪高无极，征人一望乡。关河别去水，沙塞断归肠。\n马系千年树，旌悬九月霜。从来共呜咽，皆是为勤王。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：陇头水",
        "author": "王建",
        "content": "陇水何年陇头别，不在山中亦呜咽。征人塞耳马不行，\n陇东陇西多屈曲，野麋饮水长簇簇。胡兵夜回水傍住，",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：陇头水",
        "author": "于濆",
        "content": "借问陇头水，终年恨何事。深疑呜咽声，中有征人泪。\n昨日上山下，达曙不能寐。何处接长波，东流入清渭。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：陇头水",
        "author": "皎然",
        "content": "陇头心欲绝，陇水不堪闻。碎影摇枪垒，寒声咽帐军。\n素从盐海积，绿带柳城分。日落天边望，逶迤入塞云。\n秦陇逼氐羌，征人去未央。如何幽咽水，并欲断君肠。\n西注悲穷漠，东分忆故乡。旅魂声搅乱，无梦到辽阳。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：陇头水",
        "author": "鲍溶",
        "content": "陇头水，千古不堪闻。生归苏属国，死别李将军。\n细响风凋草，清哀雁落云。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：陇头水",
        "author": "罗隐",
        "content": "借问陇头水，年年恨何事。全疑呜咽声，中有征人泪。\n自古无长策，况我非深智。何计谢潺湲，一宵空不寐。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出关",
        "author": "魏征",
        "content": "中原还逐鹿，投笔事戎轩。纵横计不就，慷慨志犹存。\n策杖谒天子，驱马出关门。请缨羁南越，凭轼下东藩。\n郁纡陟高岫，出没望平原。古木吟寒鸟，空山啼夜猿。\n既伤千里目，还惊九折魂。岂不惮艰险，深怀国士恩。\n季布无二诺，侯嬴重一言。人生感意气，功名谁复论。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：入关",
        "author": "贾驰",
        "content": "河上微风来，关头树初湿。今朝关城吏，又见孤客入。\n上国谁与期，西来徒自急。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：入关",
        "author": "张祜",
        "content": "都城连百二，雄险北回环。地势遥尊岳，河流侧让关。\n秦皇曾虎视，汉祖亦龙颜。何事枭凶辈，干戈自不闲。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞",
        "author": "窦威",
        "content": "匈奴屡不平，汉将欲纵横。看云方结阵，却月始连营。\n潜军渡马邑，扬旆掩龙城。会勒燕然石，方传车骑名。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞",
        "author": "陈子昂",
        "content": "忽闻天上将，关塞重横行。始返楼兰国，还向朔方城。\n黄金装战马，白羽集神兵。星月开天阵，山川列地营。\n晚风吹画角，春色耀飞旌。宁知班定远，独是一书生。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞",
        "author": "张易之",
        "content": "侠客重恩光，骢马饰金装。瞥闻传羽檄，驰突救边荒。\n转战磨笄地，横行戴斗乡。将军占太白，小妇怨流黄。\n騕褭青丝骑，娉婷红粉妆。一春莺度曲，八月雁成行。\n谁堪坐秋思，罗袖拂空床。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞",
        "author": "沈佺期",
        "content": "十年通大漠，万里出长平。寒日生戈剑，阴云摇旆旌。\n饥乌啼旧垒，疲马恋空城。辛苦皋兰北，胡霜损汉兵。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞",
        "author": "王维",
        "content": "居延城外猎天骄，白草连天野火烧。暮云空碛时驱马，\n玉靶角弓珠勒马，汉家将赐霍嫖姚。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞",
        "author": "王昌龄",
        "content": "秦时明月汉时关，万里长征人未还。\n但使龙城飞将在，不教胡马度阴山。\n白花垣上望京师，黄河水流无尽时。\n穷秋旷野行人绝，马首东来知是谁。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞",
        "author": "马戴",
        "content": "金带连环束战袍，马头冲雪度临洮。\n卷旗夜劫单于帐，乱斫胡兵缺宝刀。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：前出塞九首",
        "author": "杜甫",
        "content": "戚戚去故里，悠悠赴交河。公家有程期，亡命婴祸罗。\n君已富土境，开边一何多。弃绝父母恩，吞声行负戈。\n出门日已远，不受徒旅欺。骨肉恩岂断，男儿死无时。\n走马脱辔头，手中挑青丝。捷下万仞冈，俯身试搴旗。\n磨刀呜咽水，水赤刃伤手。欲轻肠断声，心绪乱已久。\n丈夫誓许国，愤惋复何有。功名图麒麟，战骨当速朽。\n送徒既有长，远戍亦有身。生死向前去，不劳吏怒嗔。\n路逢相识人，附书与六亲。哀哉两决绝，不復同苦辛。\n迢迢万余裏，领我赴三军。军中异苦乐，主将宁尽闻。\n隔河见胡骑，倏忽数百群。我始为奴仆，几时树功勋。\n挽弓当挽强，用箭当用长。射人先射马，擒贼先擒王。\n杀人亦有限，列国自有疆。苟能制侵陵，岂在多杀伤。\n驱马天雨雪，军行入高山。径危抱寒石，指落曾冰间。\n已去汉月远，何时筑城还。浮云暮南征，可望不可攀。\n单于寇我垒，百里风尘昏。雄剑四五动，彼军为我奔。\n虏其名王归，系颈授辕门。潜身备行列，一胜何足论。\n从军十年余，能无分寸功。众人贵苟得，欲语羞雷同。\n中原有斗争，况在狄与戎。丈夫四方志，安可辞固穷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：后出塞五首",
        "author": "杜甫",
        "content": "男儿生世间，及壮当封侯。战伐有功业，焉能守旧丘。\n召募赴蓟门，军动不可留。千金买马鞭，百金装刀头。\n闾裏送我行，亲戚拥道周。斑白居上列，酒酣进庶羞。\n少年别有赠，含笑看吴钩。\n朝进东门营，暮上河阳桥。落日照大旗，马鸣风萧萧。\n平沙列万幕，部伍各见招。中天悬明月，令严夜寂寥。\n悲笳数声动，壮士惨不骄。借问大将谁，恐是霍嫖姚。\n古人重守边，今人重高勋。岂知英雄主，出师亘长云。\n六合已一家，四夷且孤军。遂使貔虎士，奋身勇所闻。\n拔剑击大荒，日牧胡马群。誓开玄冥北，持以奉吾君。\n献凯日继踵，两蕃静无虞。渔阳豪侠地，击鼓吹笙竽。\n云帆转辽海，粳稻来东吴。越罗与楚练，照耀舆台躯。\n主将位益崇，气骄陵上都。边人不敢议，议者死路衢。\n我本良家子，出师亦多门。将骄益愁思，身贵不足论。\n跃马二十年，恐辜明主恩。坐见幽州骑，长驱河洛昏。\n中夜间道归，故里但空村。恶名幸脱免，穷老无儿孙。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞",
        "author": "皇甫冉",
        "content": "吹角出塞门，前瞻即胡地。三军尽回首，皆洒望乡泪。\n转念关山长，行看风景异。由来征戍客，各负轻生义。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞",
        "author": "王之涣",
        "content": "黄砂直上白云间，一片孤城万仞山。\n羌笛何须怨杨柳，春光不度玉门关。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞",
        "author": "耿湋",
        "content": "汉家边事重，窦宪出临戎。绝漠秋山在，阳关旧路通。\n列营依茂草，吹角向高风。更就燕然石，看铭破虏功。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞",
        "author": "张籍",
        "content": "秋塞雪初下，将军远出师。分营长记火，放马不收旗。\n月冷边帐湿，沙昏夜探迟。征人皆白首，谁见灭胡时。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞",
        "author": "刘驾",
        "content": "胡风不开花，四气多作雪。北人尚冻死，况我本南越。\n古来犬羊地，巡狩无遗辙。九土耕不尽，武皇犹征伐。\n中天有高阁，图画何时歇。坐恐塞上山，低于砂中骨。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞曲",
        "author": "刘济",
        "content": "将军在重围，音信绝不通。羽书如流星，飞入甘泉宫。\n倚是并州儿，少年心胆雄。一朝随召募，百战争王公。\n去年桑干北，今年桑干东。死是征人死，功是将军功。\n汗马牧秋月，疲兵卧霜风。仍闻左贤王，更欲图云中。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞曲",
        "author": "于鹄",
        "content": "微雪将军出，吹笳天未明。观兵登古戍，斩将对双旌。\n分阵瞻山势，潜军制马鸣。如今新史上，已有灭胡名。\n单于骄爱猎，放火到军城。待月调新弩，防秋置远营。\n空山朱戟影，寒碛铁衣声。逢着降胡说，阴山有伏兵。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：出塞曲",
        "author": "贯休",
        "content": "扫尽狂胡迹，回戈望故关。相逢唯死斗，岂易得生还。\n纵宴参胡乐，收兵过雪山。不封十万户，此事亦应闲。\n玉帐将军意，殷勤把酒论。功高宁在我，阵没与招魂。\n塞色干戈束，军容喜气屯。男儿今始是，敢出玉关门。\n回首陇山头，连天草木秋。圣君应入梦，半路遣封侯。\n水不担阴雪，柴令倒戍楼。归来麟阁上，春色满皇州。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：入塞",
        "author": "刘希夷",
        "content": "将军陷虏围，边务息戎机。霜雪交河尽，旌旗入塞飞。\n晓光随马度，春色伴人归。课绩朝明主，临轩拜武威。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：入塞曲",
        "author": "耿湋",
        "content": "将军带十围，重锦制戎衣。猿臂销弓力，虬须长剑威。\n首登平乐宴，新破大宛归。楼上姝姬笑，门前问客稀。\n暮烽玄菟急，秋草紫骝肥。未奉君王诏，高槐昼掩扉。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：入塞曲",
        "author": "贯休",
        "content": "单于烽火动，都护去天涯。别赐黄金甲，亲临白玉墀。\n塞垣须静谧，师旅审安危。定远条支宠，如今胜古时。\n方见将军贵，分明对冕旒。圣恩如远被，狂虏不难收。\n臣节唯期死，功勋敢望侯。终辞修裏第，从此出皇州。\n百里精兵动，参差便渡辽。如何好白日，亦照此天骄。\n远树深疑贼，惊蓬迥似雕。凯歌何日唱，碛路共天遥。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：入塞曲",
        "author": "沈彬",
        "content": "欲为皇王服远戎，万人金甲鼓鼙中。阵云暗塞三边黑，\n谤书未及明君爇，卧骨将军已殁功。\n苦战沙间卧箭痕，戍楼闲上望星文。生希国泽分偏将，\n功多地远无人纪，汉阁笙歌日又曛。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "卢照邻",
        "content": "倡楼启曙扉，园柳正依依。鸟鸣知岁隔，条变识春归。\n露叶疑啼脸，风花乱舞衣。攀折聊将寄，军中书信稀。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "沈佺期",
        "content": "玉窗朝日映，罗帐春风吹。拭泪攀杨柳，长条宛地垂。\n白花飞历乱，黄鸟思参差。妾自肝肠断，旁人那得知。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "乔知之",
        "content": "可怜濯濯春杨柳，攀折将来就纤手。\n妾容与此同盛衰，何必君恩独能久。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "刘宪",
        "content": "沙塞三河道，金闺二月春。碧烟杨柳色，红粉绮罗人。\n露叶怜啼脸，风花思舞巾。攀持君不见，为听曲中新。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "崔湜",
        "content": "二月风光半，三边戍不还。年华妾自惜，杨柳为君攀。\n落絮缘衫袖，垂条拂髻鬟。那堪音信断，流涕望阳关。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "韦承庆",
        "content": "万里边城地，三春杨柳节。叶似镜中眉，花如关外雪。\n征人远乡思，倡妇高楼别。不忍掷年华，含情寄攀折。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "欧阳瑾",
        "content": "垂柳拂妆台，葳蕤叶半开。年华枝上见，边思曲中来。\n嫩色宜新雨，轻花伴落梅。朝朝倦攀折，征戍几时回。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "张祜",
        "content": "红粉青楼曙，垂杨仲月春。怀君重攀折，非妾妒腰身。\n舞带萦丝断，娇娥向叶嚬。横吹凡几曲，独自最愁人。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "张九龄",
        "content": "纤纤折杨柳，持此寄情人。一枝何足贵，怜是故园春。\n迟景那能久，流芳不及新。更愁征戍客，鬓老边城尘。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "余延寿",
        "content": "大道连国门，东西种杨柳。葳蕤君不见，袅娜垂来久。\n缘枝栖暝禽，雄去雌独吟。余花怨春尽，微月起秋阴。\n坐望窗中蝶，起攀枝上叶。好风吹长条，婀娜何如妾。\n妾见柳园新，高楼四五春。莫吹胡塞曲，愁杀陇头人。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "李白",
        "content": "垂杨拂绿水，摇艳东风年。花明玉关雪，叶暖金窗烟。\n美人结长恨，想对心凄然。攀条折春色，远寄龙庭前。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "孟郊",
        "content": "杨柳多短枝，短枝多别离。赠远累攀折，柔条安得垂。\n青春有定节，离别无定时。但恐人别促，不怨来迟迟。\n莫言短枝条，中有长相思。朱颜与绿杨，并在别离期。\n楼上春风过，风前杨柳歌。枝疏缘别苦，曲怨为年多。\n花惊燕地雪，叶映楚池波。谁堪别离此，征戍在交河。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "李端",
        "content": "东城攀柳叶，柳叶低着草。少壮莫轻年，轻年有人老。\n柳发遍川岗，登高堪断肠。雨烟轻漠漠，何树近君乡。\n赠君折杨柳，颜色岂能久。上客莫沾巾，佳人正回首。\n新柳送君行，古柳伤君情。突兀临荒渡，婆娑出旧营。\n隋家两岸尽，陶宅五株平。日暮偏愁望，春山有鸟声。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：折杨柳",
        "author": "翁绶",
        "content": "紫陌金堤映绮罗，游人处处动离歌。阴移古戍迷荒草，\n殷勤攀折赠行客，此去关山雨雪多。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：望行人",
        "author": "王建",
        "content": "自从江树秋，日日上江楼。梦见离珠浦，书来在桂州。\n不同鱼比目，终恨水分流。久不开明镜，多应是白头。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：望行人",
        "author": "张籍",
        "content": "秋风窗下起，旅雁向南飞。日日出门望，家家行客归。\n无因见边使，空待寄寒衣。独闭青楼暮，烟深鸟雀稀。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：关山月",
        "author": "卢照邻",
        "content": "塞垣通碣石，虏障抵祁连。相思在万里，明月正孤悬。\n影移金岫北，光断玉门前。寄书谢中妇，时看鸿雁天。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：关山月",
        "author": "沈佺期",
        "content": "汉月生辽海，曈昽出半晖。合昏玄兔郡，中夜白登围。\n晕落关山迥，光含霜霰微。将军听晓角，战马欲南归。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：关山月",
        "author": "李白",
        "content": "明月出天山，苍茫云海间。长风几万里，吹度玉门关。\n汉下白登道，胡窥青海湾。由来征战地，不见有人还。\n戍客望边色，思归多苦颜。高楼当此夜，叹息未应闲。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：关山月",
        "author": "长孙佐辅",
        "content": "凄凄还切切，戍客多离别。何处最伤心，关山见秋月。\n关月竟如何，由来远近过。始经玄兔塞，终绕白狼河。\n忽忆秦楼妇，流光应共有。已得并蛾眉，还知揽纤手。\n去岁照同行，比翼复连形。今宵照独立，顾影自茕茕。\n余晖渐西落，夜夜看如昨。借问映旌旗，何如鉴帷幕。\n拂晓朔风悲，蓬惊雁不飞。几时征戍罢，还向月中归。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：关山月",
        "author": "耿湋",
        "content": "月明边徼静，戍客望乡时。塞古柳衰尽，关寒榆发迟。\n苍苍万里道，戚戚十年悲。今夜青楼上，还应照所思。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：关山月二首",
        "author": "戴叔伦",
        "content": "月出照关山，秋风人未还。清光无远近，乡泪半书间。\n一雁过连营，繁霜覆古城。胡笳在何处，半夜起边声。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：关山月",
        "author": "崔融",
        "content": "月生西海上，气逐边风壮。万里度关山，苍茫非一状。\n汉兵开郡国，胡马窥亭障。夜夜闻悲笳，征人起南望。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：关山月",
        "author": "李端",
        "content": "露湿月苍苍，关头榆叶黄。回轮照海远，分彩上楼长。\n水冻频移幕，兵疲数望乡。只应城影外，万里共如霜。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：关山月",
        "author": "王建",
        "content": "关山月，营开道白前军发。冻轮当碛光悠悠，",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：关山月",
        "author": "张籍",
        "content": "秋月朗朗关山上，山中行人马蹄响。关山秋来雨雪多，\n军中探骑暮出城，伏兵暗处低旌戟。溪水连地霜草平，\n可怜万国关山道，年年战骨多秋草。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：关山月",
        "author": "翁绶",
        "content": "裴回汉月满边州，照尽天涯到陇头。影转银河寰海静，\n况是故园摇落夜，那堪少妇独登楼。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：关山月",
        "author": "鲍氏君徽",
        "content": "高高秋月明，北照辽阳城。塞迥光初满，风多晕更生。\n征人望乡思，战马闻鞞惊。朔风悲边草，胡沙昏虏营。\n霜疑匣中剑，风惫原上旌。早晚谒金阙，不闻刁斗声。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：洛阳道",
        "author": "于武陵",
        "content": "浮世若浮云，千回故复新。旋添青草冢，更有白头人。\n岁暮客将老，雪晴山欲春。行行车与马，不尽洛阳尘。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：洛阳道",
        "author": "郑渥",
        "content": "客亭门外路东西，多少喧腾事不齐。杨柳惹鞭公子醉，\n顷刻知音几存殁，半回依约认轮蹄。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：洛阳陌",
        "author": "李白",
        "content": "白玉谁家郎，回车渡天津。看花东上陌，惊动洛阳人。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：长安道",
        "author": "崔颢",
        "content": "长安甲第高入云，谁家居住霍将军。日晚朝回拥宾从，\n莫言贫贱即可欺，人生富贵自有时。一朝天子赐颜色，",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：长安道",
        "author": "孟郊",
        "content": "胡风激秦树，贱子风中泣。家家朱门开，得见不可入。\n长安十二衢，投树鸟亦急。高阁何人家，笙簧正喧吸。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：长安道",
        "author": "顾况",
        "content": "长安道，人无衣，马无草，何不归来山中老。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：长安道",
        "author": "聂夷中",
        "content": "此地无驻马，夜中犹走轮。所以路旁草，少于衣上尘。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：长安道",
        "author": "韦应物",
        "content": "汉家宫殿含云烟，两宫十裏相连延。晨霞出没弄丹阙，\n宝马横来下建章，香车却转避驰道。\n贵游谁最贵，卫霍世难比。何能蒙主恩，幸遇边尘起。\n归来甲第拱皇居。朱门峨峨临九衢，\n下有锦铺翠被之粲烂，博山吐香五云散。\n丽人绮阁情飘飖，头上鸳钗双翠翘，低鬟曳袖回春雪，\n既请列侯封部曲，还将金印授庐儿。欢荣若此何所苦，",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：长安道",
        "author": "白居易",
        "content": "花枝缺处青楼开，艳歌一曲酒一杯。美人劝我急行乐，",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：长安道",
        "author": "薛能",
        "content": "汲汲复营营，东西连两京。关繻古若在，山岳累应成。\n各自有身事，不相知姓名。交驰喧众类，分散入重城。\n此路去无尽，万方人始生。空余片言苦，来往觅刘桢。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：长安道",
        "author": "贯休",
        "content": "憧憧合合，八表一辙。黄尘雾合，车马火热。名汤风雨，\n紫气银轮兮常覆金阙，仙掌捧日兮浊河澄澈。\n愚将草木兮有言，与华封人兮不别。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：长安道",
        "author": "沈佺期",
        "content": "秦地平如掌，层城出云汉。楼阁九衢春，车马千门旦。\n绿柳开复合，红尘聚还散。日晚斗鸡回，经过狭斜看。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：梅花落",
        "author": "卢照邻",
        "content": "梅岭花初发，天山雪未开。雪处疑花满，花边似雪回。\n因风入舞袖，杂粉向妆台。匈奴几万里，春至不知来。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：梅花落",
        "author": "沈佺期",
        "content": "铁骑几时回，金闺怨早梅。雪中花已落，风暖叶应开。\n夕逐新春管，香迎小岁杯。感时何足贵，书裏报轮台。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：梅花落",
        "author": "刘方平",
        "content": "新岁芳梅树，繁苞四面同。春风吹渐落，一夜几枝空。\n小妇今如此，长城恨不穷。莫将辽海雪，来比后庭中。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：紫骝马",
        "author": "卢照邻",
        "content": "骝马照金鞍，转战入皋兰。塞门风稍急，长城水正寒。\n雪暗鸣珂重，山长喷玉难。不辞横绝漠，流血几时干。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：紫骝马",
        "author": "李白",
        "content": "紫骝行且嘶，双翻碧玉蹄。临流不肯渡，似惜锦障泥。\n白雪关山远，黄云海树迷。挥鞭万里去，安得念春闺。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：紫骝马",
        "author": "李益",
        "content": "争场看斗鸡，白鼻紫騧嘶。漳水春归晚，丛台日向低。\n歇鞍珠作汗，试剑玉如泥。为谢红梁燕，年年妾独栖。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：紫骝马",
        "author": "秦韬玉",
        "content": "渥洼奇骨本难求，况是豪家重紫骝。膘大宜悬银压銙。\n力浑欺却玉衔头。生狞弄影风随起，躞蹀冲尘汗满沟。\n若遇丈夫皆调御，任从骑取觅封侯。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：骢马",
        "author": "李群玉",
        "content": "浮云何权奇，绝足势未知。长嘶青海风，躞蹀振云丝。\n由来渥洼种，本是苍龙儿。穆满不再活，无人昆阆骑。\n君识跃峤怯，宁劳耀金羁。青刍与白水，空笑驽骀肥。\n伯乐傥一见，应惊耳长垂。当思八荒外，逐日向瑶池。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：骢马曲",
        "author": "纪唐夫",
        "content": "连钱出塞蹋沙蓬，岂比当时御史骢。逐北自谙深碛路，\n今日虏平将换妾，不如罗袖舞春风。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：雨雪曲",
        "author": "李端",
        "content": "天山一丈雪，杂雨夜霏霏。湿马胡歌乱，经烽汉火微。\n丁零苏武别，疏勒范羌归。若着关头过，长榆叶定稀。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：雨雪曲",
        "author": "翁绶",
        "content": "边声四合殷河流，雨雪飞来遍陇头。铁岭探人迷鸟道，\n一自塞垣无李蔡，何人为解北门忧。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：刘生",
        "author": "卢照邻",
        "content": "刘生气不平，抱剑欲专征。报恩为豪侠，死难在横行。\n翠羽装剑鞘，黄金饰马缨。但令一顾重，不吝百身轻。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：雍台歌",
        "author": "温庭筠",
        "content": "太子池南楼百尺，八窗新树疏帘隔。黄金铺首画钩陈，\n早雁声鸣细波起，映花卤簿龙飞回。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：捉搦歌",
        "author": "张祜",
        "content": "门上关，墙上棘，窗中女子声唧唧，洛阳大道徒自直。\n女子心在婆舍侧，呜呜笼鸟触四隅。\n养男男娶妇，养女女嫁夫。阿婆六十翁七十，",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：幽州胡马客歌",
        "author": "李白",
        "content": "幽州胡马客，绿眼虎皮冠。笑拂两隻箭，万人不可干。\n弯弓若转月，白雁落云端。双双掉鞭行，游猎向楼兰。\n出门不顾后，报国死何难。天骄五单于，狼戾好凶残。\n牛马散北海，割鲜若虎餐。虽居燕支山，不道朔雪寒。\n妇女马上笑，颜如赪玉盘。翻入射鸟兽，花月醉雕鞍。\n旄头四光芒，争战若蜂攒。白刃洒赤血，流沙为之丹。\n名将古谁是，疲兵良可叹。何时天狼灭，父子得閒安。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：白鼻騧",
        "author": "李白",
        "content": "银鞍白鼻騧，绿地障泥锦。\n细雨春风花落时，挥鞭且就胡姬饮。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "横吹曲辞：白鼻騧",
        "author": "张祜",
        "content": "为底胡姬酒，长来白鼻騧。摘莲抛水上，郎意在浮花。",
        "dynasty": "唐",
        "collection_info": {
            "collection": "御定全唐诗",
            "volume": "卷一十八"
        }
    },
    {
        "title": "相和歌辞：箜篌引",
        "author": "李贺",
        "content": "公乎公乎，提壶将焉如。屈平沉湘不足慕，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：公无渡河",
        "author": "李白",
        "content": "黄河西来决昆仑，咆吼万里触龙门。波滔天，尧咨嗟，\n其害乃去。茫然风沙，被发之叟狂而痴。\n清晨径流欲奚为，旁人不惜妻止之，公无渡河苦渡之。\n虎可搏，河难凭，公果溺死流海湄，有长鲸白齿若雪山。\n公乎公乎，挂骨于其间，箜篌所悲竟不还。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：公无渡河",
        "author": "王建",
        "content": "渡头恶天两岸远，波涛塞川如迭阪。幸无白刃驱向前，\n男儿纵轻妇人语，惜君性命还须取。妇人无力挽断衣，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：公无渡河",
        "author": "温庭筠",
        "content": "黄河怒浪连天来，大响谹谹如殷雷。龙伯驱风不敢上，\n下有狂蛟锯为尾，裂帆截棹磨霜齿。神锥凿石塞神潭，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：公无渡河",
        "author": "不详",
        "content": "浊波洋洋兮凝晓雾，公无渡河兮公苦渡。\n风号水激兮呼不闻，提壶看入兮中流去。\n浪摆衣裳兮随步没，沉尸深入兮蛟螭窟。\n蛟螭尽醉兮君血干，推出黄沙兮泛君骨。\n当时君死妾何适，遂就波澜合魂魄。\n愿持精卫衔石心，穷取河源塞泉脉。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲",
        "author": "宋之问",
        "content": "妾住越城南，离居不自堪。采花惊曙鸟，摘叶喂春蚕。\n懒结茱萸带，愁安玳瑁簪。侍臣消瘦尽，日暮碧江潭。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲",
        "author": "刘昚虚",
        "content": "美人何荡漾，湖上风月长。玉手欲有赠，裴回双鸣珰。\n歌声随渌水，怨色起朝阳。日暮还家望，云波横洞房。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲",
        "author": "丁仙芝",
        "content": "长干斜路北，近浦是儿家。有意来相访，明朝出浣纱。\n发向横塘口，船开值急流。知郎旧时意，且请拢船头。\n昨暝逗南陵，风声波浪阻。入浦不逢人，归家谁信汝。\n未晓已成妆，乘潮去茫茫。因从京口渡，使报邵陵王。\n始下芙蓉楼，言发琅邪岸。急为打船开，恶许傍人见。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲八首",
        "author": "刘希夷",
        "content": "暮宿南洲草，晨行北岸林。日悬沧海阔，水隔洞庭深。\n烟景无留意，风波有异浔。岁游难极目，春戏易为心。\n朝夕无荣遇，芳菲已满襟。\n艳唱潮初落，江花露未晞。春洲惊翡翠，朱服弄芳菲。\n画舫烟中浅，青阳日际微。锦帆衝浪湿，罗袖拂行衣。\n含情罢所采，相嘆惜流晖。\n君为陇西客，妾遇江南春。朝游含灵果，夕采弄风苹。\n果气时不歇，苹花日自新。以此江南物，持赠陇西人。\n空盈万里怀，欲赠竟无因。\n皓如楚江月，霭若吴岫云。波中自皎镜，山上亦氛氲。\n明月留照妾，轻云持赠君。山川各离散，光气乃殊分。\n天涯一为别，江北自相闻。\n舣舟乘潮去，风帆振草凉。潮平见楚甸，天际望维扬。\n洄溯经千里，烟波接两乡。云明江屿出，日照海流长。\n此中逢岁晏，浦树落花芳。\n暮春三月晴，维扬吴楚城。城临大江汜，回映洞浦清。\n晴云曲金阁，珠楼碧烟裏。月明芳树群鸟飞，\n北堂红草盛丰茸，南湖碧水照芙蓉。朝游暮起金花尽，\n人情一去无还日，欲赠怀芳怨不逢。\n忆昔江南年盛时，平生怨在长洲曲。冠盖星繁湘水上，\n谁言此处婵娟子，珠玉为心以奉君。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲",
        "author": "于鹄",
        "content": "偶向江边采白苹，还随女伴赛江神。\n众中不敢分明语，暗掷金钱卜远人。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲",
        "author": "李益",
        "content": "嫁得瞿塘贾，朝朝误妾期。早知潮有信，嫁与弄潮儿。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲",
        "author": "李贺",
        "content": "汀洲白苹草，柳恽乘马归。江头楂树香，岸上蝴蝶飞。\n酒杯若叶露，玉轸蜀桐虚。朱楼通水陌，沙暖一双鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲",
        "author": "李商隐",
        "content": "郎船安两桨，侬舸动双桡。扫黛开宫额，裁裙约楚腰。\n乖期方积思，临醉欲拼娇。莫以采菱唱，欲羡秦台箫。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲",
        "author": "韩翃",
        "content": "长乐花枝雨点消，江城日暮好相邀。\n春楼不闭葳蕤锁，绿水回通宛转桥。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲",
        "author": "温庭筠",
        "content": "妾家白苹浦，日上芙蓉楫。轧轧摇桨声，移舟入茭叶。\n溪长茭叶深，作底难相寻。避郎郎不见，鸂鶒自浮沉。\n拾萍萍无根，采莲莲有子。不作浮萍生，宁作藕花死。\n岸傍骑马郎，乌帽紫游缰。含愁复含笑，回首问横塘。\n妾住金陵步，门前朱雀航。流苏持作帐，芙蓉持作梁。\n出入金犊幰，兄弟侍中郎。前年学歌舞，定得郎相许。\n连娟眉绕山，依约腰如杵。凤管悲若咽，鸾弦娇欲语。\n扇薄露红铅，罗轻压金缕。明月西南楼，珠帘玳瑁钩。\n横波巧能笑，弯蛾不识愁。花开子留树，草长根依土。\n早闻金沟远，底事归郎许。不学杨白花，朝朝泪如雨。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲",
        "author": "张籍",
        "content": "江南人家多橘树，吴姬舟上织白纻。土地卑湿饶虫蛇，\n青莎覆城竹为屋，无井家家饮潮水。长江午日酤春酒，\n江南风土欢乐多，悠悠处处尽经过。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲",
        "author": "罗隐",
        "content": "江烟湿雨鲛绡软，漠漠远山眉黛浅。水国多愁又有情，\n鸳鸯鸂鶒唤不起，平铺渌水眠东风。西陵路边月悄悄，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲",
        "author": "陆龟蒙",
        "content": "为爱江南春，涉江聊采苹。水深烟浩浩，空对双车轮。\n车轮明月团，车盖浮云盘。云月徒自好，水中行路难。\n遥遥洛阳道，夹岸生春草。寄语棹船郎，莫夸风浪好。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：江南曲",
        "author": "陆龟蒙",
        "content": "鱼戏莲叶间，参差隐叶扇。鵁鶄鸀鳿窥，潋滟无因见。\n鱼戏莲叶东，初霞射红尾。傍临谢山侧，恰值清风起。\n鱼戏莲叶西，盘盘舞波急。潜依曲岸凉，正对斜光入。\n鱼戏莲叶南，欹危午烟迭。光摇越鸟巢，影乱吴娃楫。\n鱼戏莲叶北，澄阳动微涟。回看帝子渚，稍背鄂君船。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：度关山",
        "author": "李端",
        "content": "雁塞日初晴，胡关雪复平。危竿缘广漠，古窦傍长城。\n拔剑金星出，弯弧玉羽鸣。谁知系虏者，贾谊是书生。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：关山曲",
        "author": "马戴",
        "content": "金锁耀兜鍪，黄云拂紫骝。叛羌旗下戮，陷壁夜中收。\n霜霰戎衣故，关河碛气秋。箭创殊未合，更遣击兰州。\n火发龙山北，中宵易左贤。勒兵临汉水，惊雁散胡天。\n木落防河急，军孤受敌偏。犹闻汉皇怒，按剑待开边。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：登高丘而望远",
        "author": "李白",
        "content": "登高丘而望远海，六鳌骨已霜，三山流安在？\n扶桑半摧折，白日沉光彩。银台金阙如梦中，\n君不见骊山茂陵尽灰灭，牧羊之子来攀登。\n盗贼劫宝玉，精灵竟何能。穷兵黩武今如此，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：蒿裏",
        "author": "贯休",
        "content": "兔不迟，乌更急，但恐穆王八骏，着鞭不及。所以蒿裏，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：挽歌",
        "author": "赵微明",
        "content": "寒日蒿上明，凄凄郭东路。素车谁家子，丹旐引将去。\n原下荆棘丛，丛边有新墓。人间痛伤别，此是长别处。\n旷野何萧条，青松白杨树。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：挽歌二首",
        "author": "于鹄",
        "content": "阴风吹黄蒿，挽歌渡秋水。车马却归城，孤坟月明裏。\n双辙出郭门，绵绵东西道。送死多于生，几人得终老。\n见人切肺肝，不如归山好。不闻哀哭声，默默安怀抱。\n时尽从物化，又免生忧扰。世间寿者稀，尽为悲伤恼。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：挽歌",
        "author": "孟云卿",
        "content": "草草门巷喧，涂车俨成位。冥寞何所须，尽我生人意。\n北邙路非远，此别终天地。临穴频抚棺，至哀反无泪。\n尔形未衰老，尔息犹童稚。骨肉不可离，皇天若容易。\n房帷即虚张，庭宇为哀次。薤露歌若斯，人生尽如寄。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：挽歌",
        "author": "白居易",
        "content": "丹旐何飞扬，素骖亦悲鸣。晨光照闾巷，輀车俨欲行。\n萧条九月天，哀挽出重城。借问送者谁，妻子与弟兄。\n苍苍上古原，峨峨开新茔。含酸一恸哭，异口同哀声。\n旧垄转芜绝，新坟日罗列。\n春风草绿北邙山，此地年年生死别。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：对酒",
        "author": "崔国辅",
        "content": "行行日将夕，荒村古冢无人迹。朦胧荆棘一鸟飞，\n寄言当代诸少年，平生且尽杯中渌。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：对酒二首",
        "author": "李白",
        "content": "松子栖金华，安期入蓬海。此人古之仙，羽化竟何在。\n浮生速流电，倏忽变光彩。天地无凋换，容颜有迁改。\n对酒不肯饮，含情欲谁待。\n劝君莫拒杯，春风笑人来。桃李如旧识，倾花向我开。\n流莺啼碧树，明月窥金罍。昨来朱颜子，今日白髮催。\n棘生石虎殿，鹿走姑苏台。自古帝王宅，城阙闭黄埃。\n君若不饮酒，昔人安在哉。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：陌上桑",
        "author": "李白",
        "content": "美女渭桥东，春还事蚕作。五马如飞龙，青丝结金络。\n不知谁家子，调笑来相谑。妾本秦罗敷，玉颜艳名都。\n绿条映素手，采桑向城隅。使君且不顾，况复论秋胡。\n寒螀爱碧草，鸣凤栖青梧。托心自有处，但怪傍人愚。\n徒令白日暮，高驾空踟蹰。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：陌上桑",
        "author": "常建",
        "content": "翳翳陌上桑，南枝交北堂。美人金梯出，素手自提筐。\n非但畏蚕饥，盈盈娇路傍。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：陌上桑",
        "author": "陆龟蒙",
        "content": "皓齿还如贝色含，长眉亦似烟华贴。\n邻娃尽着绣裆襦，独自提筐采蚕叶。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：采桑",
        "author": "郎大家宋氏",
        "content": "春来南雁归，日去西蚕远。妾思纷何极，客游殊未返。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：采桑",
        "author": "刘希夷",
        "content": "杨柳送行人，青青西入秦。秦家采桑女，楼上不胜春。\n盈盈灞水曲，步步春芳绿。红脸耀明珠，绛唇含白玉。\n回首渭桥东，遥怜树色同。青丝娇落日，缃绮弄春风。\n携笼长叹息，逶迤恋春色。看花若有情，倚树疑无力。\n薄暮思悠悠，使君南陌头。相逢不相识，归去梦青楼。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：采桑",
        "author": "李彦暐",
        "content": "采桑畏日高，不待春眠足。攀条有余愁，那矜貌如玉。\n千金岂不赠，五马空踯躅。何以变真性，幽篁雪中绿。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：采桑",
        "author": "王建",
        "content": "鸟鸣桑叶间，叶绿条复柔。攀看去手近，放下长长钩。\n黄花盖野田，白马少年游。所念岂回顾，良人在高楼。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：日出行",
        "author": "李白",
        "content": "日出东方隈，似从地底来。历天又入海，\n人非元气安能与之久裴回。草不谢荣于春风，\n羲和羲和，汝奚汩没于荒淫之波。\n鲁阳何德，驻景挥戈，逆道违天，矫诬实多。\n吾将囊括大块，浩然与溟涬同科。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：日出行",
        "author": "李贺",
        "content": "白日下昆仑，发光如舒丝。徒照葵藿心，不照游子悲。\n折折黄河曲，日从中央转。旸谷耳曾闻，若木眼不见。\n奈何铄石，胡为销人。羿弯弓属矢那不中，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "崔国辅",
        "content": "汉使南还尽，胡中妾独存。紫台绵望绝，秋草不堪论。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "崔国辅",
        "content": "一回望月一回悲，望月月移人不移。\n何时得见汉朝使，为妾传书斩画师。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "卢照邻",
        "content": "合殿恩中绝，交河使渐稀。肝肠辞玉辇，形影向金微。\n汉宫草应绿，胡庭沙正飞。愿逐三秋雁，年年一度归。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "骆宾王",
        "content": "敛容辞豹尾，缄怨度龙鳞。金钿明汉月，玉箸染胡尘。\n妆镜菱花暗，愁眉柳叶嚬。惟有清笳曲，时闻芳树春。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "沈佺期",
        "content": "非君惜鸾殿，非妾妒蛾眉。薄命由骄虏，无情是画师。\n嫁来胡地恶，不并汉宫时。心苦无聊赖，何堪上马辞。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "梁献",
        "content": "图画失天真，容华坐误人。君恩不可再，妾命在和亲。\n泪点关山月，衣销边塞尘。一闻阳鸟至，思绝汉宫春。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "上官仪",
        "content": "玉关春色晚，金河路几千。琴悲桂条上，笛怨柳花前。\n雾掩临妆月，风惊入鬓蝉。缄书待还使，泪尽白云天。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "董思恭",
        "content": "琵琶马上弹，行路曲中难。汉月正南远，燕山直北寒。\n髻鬟风拂散，眉黛雪沾残。斟酌红颜尽，何劳镜裏看。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "顾朝阳",
        "content": "莫将铅粉匣，不用镜花光。一去边城路，何情更画妆。\n影销胡地月，衣尽汉宫香。妾死非关命，只缘怨断肠。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君三首",
        "author": "东方虬",
        "content": "汉道初全盛，朝廷足武臣。何须薄命妾，辛苦远和亲。\n掩涕辞丹凤，衔悲向白龙。单于浪惊喜，无復旧时容。\n胡地无花草，春来不似春。自然衣带缓，非是为腰身。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君三首",
        "author": "郭元振",
        "content": "自嫁单于国，长衔汉掖悲。容颜日憔悴，有甚画图时。\n厌践冰霜域，嗟为边塞人。思从汉南猎，一见汉家尘。\n闻有南河信，传闻杀画师。始知君惠重，更遣画蛾眉。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "刘长卿",
        "content": "自矜妖艳色，不顾丹青人。那知粉缋能相负，\n北风雁急浮清秋，万里独见黄河流。纤腰不復汉宫宠，\n可怜一曲传乐府，能使千秋伤绮罗。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君二首",
        "author": "李白",
        "content": "汉家秦地月，流影照明妃。一上玉关道，天涯去不归。\n汉月还从东海出，明妃西嫁无来日。燕支长寒雪作花，\n昭君拂玉鞍，上马啼红颊。今日汉宫人，明朝胡地妾。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "储光羲",
        "content": "日暮惊沙乱雪飞，傍人相劝易罗衣。\n强来前帐看歌舞，共待单于夜猎归。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "皎然",
        "content": "自倚婵娟望主恩，谁知美恶忽相翻。\n黄金不买汉宫貌，青冢空埋胡地魂。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君二首",
        "author": "白居易",
        "content": "满面胡沙满鬓风，眉销残黛脸销红。\n愁苦辛勤憔悴尽，如今却似画图中。\n汉使却回凭寄语，黄金何日赎蛾眉。\n君王若问妾颜色，莫道不如宫裏时。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "令狐楚",
        "content": "锦车天外去，毳幕云中开。魏阙苍龙远，萧关赤雁哀。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "张仲素",
        "content": "仙娥今下嫁，骄子自同和。剑戟归田尽，牛羊绕塞多。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王昭君",
        "author": "李商隐",
        "content": "毛延寿画欲通神，忍为黄金不为人。\n马上琵琶行万里，汉宫长有隔生春。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：明妃曲",
        "author": "王偃",
        "content": "北望单于日半斜，明君马上泣胡沙。\n一双泪滴黄河水，应得东流入汉家。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：昭君词",
        "author": "张文琮",
        "content": "戒途飞万里，回首望三秦。忽见天山雪，还疑上苑春。\n玉痕垂泪粉，罗袂拂胡尘。为得胡中曲，还悲远嫁人。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：昭君词",
        "author": "陈昭",
        "content": "跨鞍今永诀，垂泪别亲宾。汉地行将远，胡关逐望新。\n交河拥塞路，陇首暗沙尘。唯有孤明月，犹能远送人。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：昭君词",
        "author": "戴叔伦",
        "content": "汉宫若远近，路在沙塞上。到死不得归，何人共南望。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：昭君词",
        "author": "李端",
        "content": "李陵初送子卿回，汉月明明照帐来。\n忆着长安旧游处，千门万户玉楼台。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：楚妃叹",
        "author": "张籍",
        "content": "湘云初起江沉沉，君王遥在云梦林。江南雨多旌旗暗，\n楚兵满地能逐禽，谁用一身继筋力。西江若翻云梦中，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：楚妃怨",
        "author": "张籍",
        "content": "梧桐叶下黄金井，横架辘轳牵素绠。\n美人初起天未明，手拂银瓶秋水冷。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：王子乔",
        "author": "宋之问",
        "content": "王子乔，爱神仙，七月七日上宾天。白虎摇瑟凤吹笙，\n空望山头草，草露湿君衣。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：蜀国弦",
        "author": "李贺",
        "content": "枫香晚华静，锦水南山影。惊石坠猿哀，竹云愁半岭。\n凉月生秋浦，玉沙鳞鳞光。谁家红泪客，不忍过瞿塘。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：长歌行",
        "author": "李白",
        "content": "桃李得日开，荣华照当年。东风动百物，草木尽欲言。\n枯枝无丑叶，涸水吐清泉。大力运天地，羲和无停鞭。\n功名不早着，竹帛将何宣。桃李务青春，谁能贯白日。\n富贵与神仙，蹉跎成两失。金石犹销铄，风霜无久质。\n畏落日月后，强欢歌与酒。秋霜不惜人，倏忽侵蒲柳。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：长歌行",
        "author": "王昌龄",
        "content": "旷野饶悲风，飕飕黄蒿草。系马停白杨，谁知我怀抱。\n所是同袍者，相逢尽衰老。况登汉家陵，南望长安道。\n下有枯树根，上有鼷鼠窠。高皇子孙尽，千古无人过。\n宝玉频发掘，精灵其奈何。人生须达命，有酒且长歌。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：短歌行",
        "author": "聂夷中",
        "content": "八月木荫薄，十叶三堕枝。人生过五十，亦已同此时。\n朝出东郭门，嘉树郁参差。暮出西郭门，原草已离披。\n南邻好台榭，北邻善歌吹。荣华忽消歇，四顾令人悲。\n生死与荣辱，四者乃常期。古人耻其名，没世无人知。\n无言鬓似霜，勿谓发如丝。耆年无一善，何殊食乳儿。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：短歌行",
        "author": "李白",
        "content": "白日何短短，百年苦易满。苍穹浩茫茫，万劫太极长。\n麻姑垂两鬓，一半已成霜。天公见玉女，大笑亿千场。\n吾欲揽六龙，回车挂扶桑。北斗酌美酒，劝龙各一觞。\n富贵非所愿，为人驻颓光。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：短歌行六首",
        "author": "顾况",
        "content": "城边路，今人犁田昔人墓。岸上沙，昔时江水今人家。\n今人昔人共长叹，四气相催节回换。明月皎皎入华池，\n我欲升天天隔霄，我思渡水水无桥，我欲上山山路险，\n紫燕西飞欲寄书，白云何处逢来客。\n新系青丝百尺绳，心在君家辘轳上。\n我心皎洁君不知，辘轳一转一惆怅。\n何处春风吹晓幕，江南绿水通朱阁。\n美人二八面如花，泣向东风畏花落。\n临春风，听春鸟。别时多，见时少。愁人夜永不得眠，\n轩辕皇帝初得仙，鼎湖一去三千年。周流三十六洞天，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：短歌行",
        "author": "王建",
        "content": "人初生，日初出，上山迟，下山疾。百年三万六千朝，\n人家见生男女好，不知男女催人老。短歌行，无乐声。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：短歌行",
        "author": "张籍",
        "content": "青天荡荡高且虚，上有白日无根株。流光暂出还入地，\n玉卮盛酒置君前，再拜愿君千万年。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：短歌行二首",
        "author": "白居易",
        "content": "曈曈太阳如火色，上行千里下一刻。出为白昼入为夜，\n歌声苦，词亦苦，四座少年君听取。今夕未竟明夕催，\n劝君且强笑一面，劝君复强饮一杯。人生不得长欢乐，\n世人求富贵，多为身嗜欲。盛衰不自由，得失常相逐。\n问君少年日，苦学将干禄。负笈尘中游，抱书雪前宿。\n布衾不周体，藜茄才充腹。三十登宦途，五十被朝服。\n奴温已挟纩，马肥初食粟。未敢议欢游，尚为名检束。\n耳目聋暗后，堂上调丝竹。牙齿缺落时，盘中堆酒肉。\n彼来此已去，外余中不足。少壮与荣华，相避如寒燠。\n青云去地远，白日终天速。从古无奈何，短歌听一曲。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：短歌行",
        "author": "陆龟蒙",
        "content": "爪牙在身上，陷阱犹可制。爪牙在胸中，剑戟无所畏。\n人言畏猛虎，谁是撩头毙。只见古来心，奸雄暗相噬。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：短歌行",
        "author": "皎然",
        "content": "古人若不死，吾亦何所悲。萧萧烟雨九原上，\n人生在世共如此，何异浮云与流水。\n短歌行，短歌无穷日已倾。邺宫梁苑徒有名，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀台",
        "author": "王无竞",
        "content": "北登铜雀上，西望青松郭。繐帐空苍苍，陵田纷漠漠。\n平生事已变，歌吹宛犹昨。长袖拂玉尘，遗情结罗幕。\n妾怨在朝露，君恩岂中薄。高台奏曲终，曲终泪横落。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀台",
        "author": "郑愔",
        "content": "日斜漳浦望，风起邺台寒。玉座平生晚，金尊妓吹阑。\n舞余依帐泣，歌罢向陵看。萧索松风暮，愁烟入井阑。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀台",
        "author": "刘长卿",
        "content": "娇爱更何日，高台空数层。含啼映双袖，不忍看西陵。\n漳河东流无复来，百花辇路为苍苔。青楼月夜长寂寞，\n宫中歌舞已浮云，空指行人往来处。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀台",
        "author": "贾至",
        "content": "日暮铜雀静，西陵鸟雀归。抚弦心断绝，听管泪霏霏。\n灵几临朝奠，空床卷夜衣。苍苍川上月，应照妾魂飞。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀台",
        "author": "罗隐",
        "content": "强歌强舞竟难胜，花落花开泪满缯。\n只合当年伴君死，免教憔悴望西陵。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀台",
        "author": "薛能",
        "content": "魏帝当时铜雀台，黄花深映棘丛开。\n人生富贵须回首，此地岂无歌舞来。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀台",
        "author": "张氏琰",
        "content": "君王冥寞不可见，铜雀歌舞空裴回。西陵啧啧悲宿鸟，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀台",
        "author": "梁氏琼",
        "content": "歌扇向陵开，齐行奠玉杯。舞时飞燕列，梦裏片云来。\n月色空余恨，松声暮更哀。谁怜未死妾，掩袂下铜台。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀妓",
        "author": "王勃",
        "content": "妾本深宫妓，曾城闭九重。君王欢爱尽，歌舞为谁容。\n锦衾不復襞，罗衣谁再缝。高台西北望，流涕向青松。\n金凤邻铜雀，漳河望邺城。君王无处所，台榭若平生。\n舞筵纷可就，歌梁俨未倾。西陵松槚冷，谁见绮罗情。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀妓",
        "author": "沈佺期",
        "content": "昔年分鼎地，今日望陵台。一旦雄图尽，千秋遗令开。\n绮罗君不见，歌舞妾空来。恩共漳河水，东流无重回。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀妓",
        "author": "乔知之",
        "content": "金阁惜分香，铅华不重妆。空余歌舞地，犹是为君王。\n哀弦调已绝，艳曲不须长。共看西陵暮，秋烟生白杨。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀妓",
        "author": "王适",
        "content": "日暮铜雀迥，幽声玉座清。萧森松柏望，委郁绮罗情。\n君恩不再重，妾舞为谁轻。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀妓",
        "author": "欧阳詹",
        "content": "萧条登古台，回首黄金屋。落叶不归林，高陵永为谷。\n妆容徒自丽，舞态阅谁目。惆怅繐帷前，歌声苦于哭。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀妓",
        "author": "袁晖",
        "content": "君爱本相饶，从来事舞腰。那堪攀玉座，肠断望陵朝。\n怨着情无主，哀凝曲不调。况临松日暮，悲吹坐萧萧。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀妓",
        "author": "刘商",
        "content": "魏主矜蛾眉，美人美于玉。高台无昼夜，歌舞竟未足。\n盛色如转圜，夕阳落深谷。仍令身殁后，尚足平生欲。\n红粉横泪痕，调弦空向屋。举头君不在，唯见西陵木。\n玉辇岂再来，娇鬟为谁绿。那堪秋风裏，更舞阳春曲。\n曲终情不胜，阑干向西哭。台边生野草，来去罥罗縠。\n况复陵寝间，双双见麋鹿。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀妓",
        "author": "李贺",
        "content": "佳人一壶酒，秋容满千里。石马卧新烟，忧来何所似。\n歌声且潜弄，陵树风自起。长裾压高台，泪眼看花机。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀妓",
        "author": "吴烛",
        "content": "秋色西陵满绿芜，繁弦急管强欢娱。\n长舒罗袖不成舞，却向风前承泪珠。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀妓",
        "author": "朱光弼",
        "content": "魏王铜雀妓，日暮管弦清。一见西陵树，悲心舞不成。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀妓",
        "author": "朱放",
        "content": "恨唱歌声咽，愁翻舞袖迟。西陵日欲暮，是妾断肠时。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：铜雀妓",
        "author": "皎然",
        "content": "强开尊酒向陵看，忆得君王旧日欢。\n不觉余歌悲自断，非关艳曲转声难。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：雀台怨",
        "author": "马戴",
        "content": "魏宫歌舞地，蝶戏鸟还鸣。玉座人难到，铜台雨滴平。\n西陵树不见，漳浦草空生。万恨尽埋此，徒悬千载名。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：雀台怨",
        "author": "程氏长文",
        "content": "君王去后行人绝，箫竽不响歌喉咽。雄剑无威光彩沉，\n当时歌舞人不回，化为今日西陵灰。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：置酒行",
        "author": "李益",
        "content": "置酒命所欢，凭觞遂为戚。日往不再来，兹辰坐成昔。\n百龄非长久，五十将半百。胡为劳我形，已须还复白。\n西山鸾鹤顾，矫矫烟雾翮。明霞发金丹，阴洞潜水碧。\n安得凌风羽，崦嵫驻灵魄。兀然坐衰老，惭叹东陵柏。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：置酒行",
        "author": "陆龟蒙",
        "content": "落尘花片排香痕，阑珊醉露栖愁魂。洞庭波色惜不得，\n安知寂寞西海头，青pF未垂孤凤饿。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：长歌续短歌",
        "author": "李贺",
        "content": "长歌破衣襟，短歌断白髮。秦王不可见，旦夕成内热。\n渴饮壶中酒，饥拔陇头粟。凄凄四月兰，千里一时绿。\n夜峰何离离，月明落石底。裴回沿石寻，照出高峰外。\n不得与之游，歌成鬓先改。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：猛虎行",
        "author": "储光羲",
        "content": "寒亦不忧雪，饥亦不食人。人血岂不甘，所恶伤明神。\n太室为我宅，孟门为我邻。百兽为我膳，五龙为我宾。\n蒙马一何威，浮江亦以仁。彩章耀朝日，牙爪雄武臣。\n高云逐气浮，厚地随声振。君能贾余勇，日夕长相亲。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：猛虎行",
        "author": "李白",
        "content": "朝作猛虎行，暮作猛虎吟。肠断非关陇头水，\n秦人半作燕地囚，胡马翻衔洛阳草。一输一失关下兵，\n颇似楚汉时，翻覆无定止。朝过博浪沙，暮入淮阴市。\n张良未遇韩信贫，刘项存亡在两臣。暂到下邳受兵略，\n有策不敢犯龙鳞，窜身南国避胡尘。宝书长剑挂高阁，\n有时六博快壮心，绕床三匝呼一掷。楚人每道张旭奇，\n萧曹曾作沛中吏，攀龙附凤当有时。溧阳酒楼三月春，\n丈夫相见且为乐，槌牛挝鼓会众宾。我从此去钓东海，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：猛虎行",
        "author": "韩愈",
        "content": "猛虎虽云恶，亦各有匹侪。群行深谷间，百兽望风低。\n身食黄熊父，子食赤豹麛。择肉于熊罴，肯视兔与狸。\n正昼当谷眠，眼有百步威。自矜无当对，气性纵以乖。\n朝怒杀其子，暮还飧其妃。匹侪四散走，猛虎还孤栖。\n狐鸣门四旁，乌鹊从噪之。出逐猴入居，虎不知所归。\n谁云猛虎恶，中路正悲啼。豹来衔其尾，熊来攫其颐。\n猛虎死不辞，但惭前所为。虎坐无助死，况如汝细微。\n故当结以信，亲当结以私。亲故且不保，人谁信汝为。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：猛虎行",
        "author": "张籍",
        "content": "南山北山树冥冥，猛虎白日绕林行。向晚一身当道食，\n谷中近窟有山村，长向村家取黄犊。五陵年少不敢射，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：猛虎行",
        "author": "李贺",
        "content": "长戈莫舂，强弩莫烹。乳孙哺子，教得生狞。\n举头为城，掉尾为旌。东海黄公，愁见夜行。\n道逢驺虞，牛哀不平。生何用尺刀，壁上雷鸣。\n泰山之下，妇人哭声。官家有程，吏不敢听。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：猛虎行",
        "author": "齐己",
        "content": "磨尔牙，错尔爪，狐莫威，兔莫狡。饮来吞噬取肠饱，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：君子行",
        "author": "齐己",
        "content": "圣人不生，麟龙何瑞；梧桐不高，凤凰何止。\n吾闻古之有君子，行藏以时，进退求己；\n荣必为天下荣，耻必为天下耻。苟进不如此，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：燕歌行",
        "author": "高适",
        "content": "汉家烟尘在东北，汉将辞家破残贼。男儿本自重横行，\n校尉羽书飞瀚海，单于猎火照狼山。山川萧条极边土，\n大漠穷秋塞草衰，孤城落日斗兵稀。身当恩遇常轻敌，\n少妇城南欲断肠。征人蓟北空回首。边风飘飘那可度，\n相看白刃血纷纷，死节从来岂顾勋。\n君不见沙场征战苦，至今犹忆李将军。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：燕歌行",
        "author": "贾至",
        "content": "国之重镇惟幽都，东威九夷制北胡。五军精卒三十万，\n昔时燕王重贤士，黄金筑台从隗始。倏忽兴王定蓟丘，\n我唐区夏余十纪，军容武备赫万祀。彤弓黄钺授元帅，\n千营万队连旌旗，望之如火忽雷驰。匈奴慑窜穷发北，\n南风不竞多死声，鼓卧旗折黄云横。六军将士皆死尽，\n自有农夫已高枕，无劳校尉重横行。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：燕歌行",
        "author": "陶翰",
        "content": "请君留楚调，听我吟燕歌。家在辽水头，边风意气多。\n出自为汉将，正值戎未和。雪中凌天山，冰上渡交河。\n大小百余战，封侯竟蹉跎。归来霸陵下，故旧无相过。\n雄剑委尘匣，空门唯雀罗。玉簪还赵女，宝瑟付齐娥。\n昔日不为乐，时哉今奈何。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行二首",
        "author": "虞世南",
        "content": "涂山烽候惊，弭节度龙城。冀马楼兰将，燕犀上谷兵。\n剑寒花不落，弓晓月逾明。凛凛严霜节，冰壮黄河绝。\n蔽日卷征蓬，浮天散飞雪。全兵值月满，精骑乘胶折。\n结髮早驱驰，辛苦事旌麾。马冻重关冷，轮摧九折危。\n独有西山将，年年属数奇。\n爟火发金微，连营出武威。孤城寒云起，绝阵虏尘飞。\n侠客吸龙剑，恶少缦胡衣。朝摩骨都垒，夜解谷蠡围。\n萧关远无极，蒲海广难依。沙磴离旌断，晴川候马归。\n交河梁已毕，燕山旆欲飞。方知万里相，侯服有光辉。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行",
        "author": "骆宾王",
        "content": "平生一顾念，意气溢三军。野日分戈影，天星合剑文。\n弓弦抱汉月，马足践胡尘。不求生入塞，唯当死报君。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行",
        "author": "刘希夷",
        "content": "秋来风瑟瑟，群马胡行疾。严城昼不开，伏兵暗相失。\n天子庙堂拜，将军玉门出。纷纷伊洛间，戎马数千匹。\n军门压黄河，兵气冲白日。平生怀伏剑，慷慨既投笔。\n南登汉月孤，北走燕云密。近取韩彭计，早知孙吴术。\n丈夫清万里，谁能扫一室。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行",
        "author": "乔知之",
        "content": "南庭结白露，北风扫黄叶。此时鸿雁来，惊鸣催思妾。\n曲房理针线，平砧捣文练。鸳绮裁易成，龙乡信难见。\n窈窕九重闺，寂寞十年啼。纱窗白云宿，罗幌月光栖。\n云月晓微微，愁思流黄机。玉霜冻珠履，金吹薄罗衣。\n汉家已得地，君去将何事。宛转结蚕书，寂寞无雁使。\n生平荷恩信，本为容华进。况复落红颜，蝉声催绿鬓。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行",
        "author": "李颀",
        "content": "白日登山望烽火，昏黄饮马傍交河。行人刁斗风砂暗，\n胡雁哀鸣夜夜飞，胡儿眼泪双双落。闻道玉门犹被遮，",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行三首",
        "author": "李约",
        "content": "看图闲教阵，画地静论边。乌垒天西戍，鹰姿塞上川。\n路长须算日，书远每题年。无复生还望，翻思未别前。\n栅高三面斗，箭尽举烽频。营柳和烟暮，关榆带雪春。\n边城多老将，碛路少归人。点尽三河卒，年年添塞尘。\n候火起雕城，尘砂拥战声。游军藏汉帜，降骑说蕃情。\n霜降滮池浅，秋深太白明。嫖姚方虎视，不觉请添兵。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行",
        "author": "戎昱",
        "content": "昔从李都尉，双鞬照马蹄。擒生黑山北，杀敌黄云西。\n太白沉虏地，边草复萋萋。归来邯郸市，百尺青楼梯。\n感激然诺重，平生胆力齐。芳筵暮歌发，艳粉轻鬟低。\n半醉秋风起，铁骑门前嘶。远戍报烽火，孤城严鼓鼙。\n挥鞭望尘去，少妇莫含啼。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行",
        "author": "厉玄",
        "content": "边草早不春，剑花增泞尘。广场收骥尾，清瀚怯龙鳞。\n帆色已归越，松声厌避秦。几时逢范蠡，处处是通津。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行二首",
        "author": "李白",
        "content": "从军玉门道，逐虏金微山。笛奏梅花曲，刀开明月环。\n鼓声鸣海上，兵气拥云间。愿斩单于首，长驱静铁关。\n百战沙场碎铁衣，城南已合数重围。\n突营射杀呼延将，独领残兵千骑归。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行",
        "author": "王维",
        "content": "吹角动行人，喧喧行人起。笳鸣马嘶乱，争渡金河水。\n日暮沙漠垂，战声烟尘裏。尽系名王颈，归来报天子。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行",
        "author": "王昌龄",
        "content": "向夕临大荒，朔风轸归虑。平沙万里余，飞鸟宿何处。\n虏骑猎长原，翩翩傍河去。边声摇白草，海气生黄雾。\n百战苦风尘，十年履霜露。虽投定远笔，未坐将军树。\n早知行路难，悔不理章句。\n烽火城西百尺楼，黄昏独上海风秋。\n更吹横笛关山月，谁解金闺万里愁。\n琵琶起舞换新声，总是关山旧别情。\n撩乱边愁弹不尽，高高秋月下长城。\n青海长云暗雪山，孤城遥望雁门关。\n黄沙百战穿金甲，不破楼兰终不还。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行",
        "author": "卢纶",
        "content": "二十在边城，军中得勇名。卷旗收败马，断碛拥残兵。\n覆阵乌鸢起，烧山草木明。塞闲思远猎，师老厌分营。\n雪岭无人迹，冰河足雁声。李陵甘此没，惆怅汉公卿。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行六首",
        "author": "刘长卿",
        "content": "回看虏骑合，城下汉兵稀。白刃两相向，黄云愁不飞。\n手中无尺铁，徒欲突重围。\n落日更萧条，北方动枯草。将军追虏骑，夜失阴山道。\n战败仍树勋，韩彭但空老。\n草枯秋塞上，望见渔阳郭。胡马嘶一声，汉兵泪双落。\n谁为吮痈者，此事令人薄。\n目极雁门道，青青边草春。一身事征战，匹马同辛勤。\n末路成白首，功归天下人。\n倚剑白日暮，望乡登戍楼。北风吹羌笛，此夜关山愁。\n回首不无意，滹河空自流。\n黄沙一万里，白首无人怜。报国剑已折，归乡身幸全。\n单于古台下，边色寒苍然。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行",
        "author": "杜頠",
        "content": "秋草马蹄轻，角弓持弦急。去为龙城候，正值胡兵袭。\n军气横大荒，战酣日将入。长风金鼓动，白雾铁衣湿。\n四起愁边声，南辕时伫立。断蓬孤自转，寒雁飞相及。\n万里云沙涨，路平冰霰涩。夜闻汉使归，独向刀环泣。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行",
        "author": "皎然",
        "content": "候骑出纷纷，元戎霍冠军。汉鞞秋聒地，羌火昼烧云。\n万里戍城合，三边羽檄分。乌孙驱未尽，肯顾辽阳勋。\n汉旆拂丹霄，汉军新破辽。红尘驱卤簿，白羽拥嫖姚。\n战苦军犹乐，功高将不骄。至今丁令塞，朔吹空萧萧。\n百万逐呼韩，频年不解鞍。兵屯绝漠暗，马饮浊河干。\n破虏功未录，劳师力已殚。须防肘腋下，飞祸出无端。\n飞将下天来，奇谋阃外裁。水心龙剑动，地肺雁山开。\n望气燕师锐，当锋虏阵摧。从今射雕骑，不敢过云堆。\n黄纸君王诏，青泥校尉书。誓师张虎落，选将擐犀渠。\n雾暗津浦失，天寒塞柳疏。横行十万骑，欲扫虏尘余。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行",
        "author": "王建",
        "content": "汉军逐单于，日没处河曲。浮云道傍起，行子车下宿。\n枪城围鼓角，毡帐依山谷。马上悬壶浆，刀头分顿肉。\n来时高堂上，父母亲结束。回首不见家，风吹破衣服。\n金创生肢节，相与拔箭镞。闻道西凉州，家家妇人哭。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行",
        "author": "张祜",
        "content": "少年金紫就光辉，直指边城虎翼飞。一卷旌收千骑虏，\n白首汉廷刀笔吏，丈夫功业本相依。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行五首",
        "author": "令狐楚",
        "content": "荒鸡隔水啼，汗马逐风嘶。终日随旌旆，何时罢鼓鼙。\n孤心眠夜雪，满眼是秋沙。万里犹防塞，三年不见家。\n却望冰河阔，前登雪岭高。征人几多在，又拟战临洮。\n胡风千里惊，汉月五更明。纵有还家梦，犹闻出塞声。\n暮雪连青海，阴云覆白山。可怜班定远，出入玉门关。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军行三首",
        "author": "王涯",
        "content": "旌甲从军久，风云识阵难。今朝韩信计，日下斩成安。\n燕颔多奇相，狼头敢犯边。寄言班定远，正是立功年。\n旄头夜落捷书飞，来奏金门着赐衣。\n白马将军频破敌，黄龙戍卒几时归。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：从军有苦乐行",
        "author": "李益",
        "content": "劳者且勿歌，我欲送君觞。从军有苦乐，此曲乐未央。\n仆本居陇上，陇水断人肠。东过秦宫路，宫路入咸阳。\n时逢汉帝出，谏猎至长杨。讵驰游侠窟，非结少年场。\n一旦承嘉惠，轻命重恩光。秉笔参帷帟，从军至朔方。\n边地多阴风，草木自凄凉。断绝海云去，出没胡沙长。\n参差引雁翼，隐辚腾军装。剑文夜如水，马汗冻成霜。\n侠气五都少，矜功六郡良。山河起目前，睚眦死路傍。\n北逐驱獯虏，西临復旧疆。昔还赋余资，今出乃赢粮。\n一矢弢夏服，我弓不再张。寄言丈夫雄，苦乐身自当。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：苦哉远征人",
        "author": "鲍溶",
        "content": "征人歌古曲，携手上河梁。李陵死别处，杳杳玄冥乡。\n忆昔从此路，连年征鬼方。久行迷汉历，三洗毡衣裳。\n百战身且在，微功信难忘。远承云台议，非势孰敢当。\n落日吊李广，白身过河阳。闲弓失月影，劳剑无龙光。\n去日始束发，今来发成霜。虚名乃閒事，生见父母乡。\n掩抑大风歌，裴回少年场。诚哉古人言，鸟尽良弓藏。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：苦哉行五首",
        "author": "戎昱",
        "content": "彼鼠侵我厨，纵狸授粱肉。鼠虽为君却，狸食自须足。\n冀雪大国耻，翻是大国辱。膻腥逼绮罗，砖瓦杂珠玉。\n登楼非骋望，目笑是心哭。何意天乐中，至今奏胡曲。\n官军收洛阳，家住洛阳裏。夫婿与兄弟，目前见伤死。\n吞声不许哭，还遣衣罗绮。上马随匈奴，数秋黄尘裏。\n生为名家女，死作塞垣鬼。乡国无还期，天津哭流水。\n登楼望天衢，目极泪盈睫。强笑无笑容，须妆旧花靥。\n昔年买奴仆，奴仆来碎叶。岂意未死间，自为匈奴妾。\n一生忽至此，万事痛苦业。得出塞垣飞，不如彼蜂蝶。\n妾家青河边，七叶承貂蝉。身为最小女，偏得浑家怜。\n亲戚不相识，幽闺十五年。有时最远出，只到中门前。\n前年狂胡来，惧死翻生全。今秋官军至，岂意遭戈鋋。\n匈奴为先锋，长鼻黄发拳。弯弓猎生人，百步牛羊膻。\n脱身落虎口，不及归黄泉。苦哉难重陈，暗哭苍苍天。\n可汗奉亲诏，今月归燕山。忽如乱刀剑，搅妾心肠间。\n出户望北荒，迢迢玉门关。生人为死别，有去无时还。\n汉月割妾心，胡风凋妾颜。去去断绝魂，叫天天不闻。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：鞠歌行",
        "author": "李白",
        "content": "玉不自言如桃李，鱼目笑之卞和耻。楚国青蝇何太多，\n听曲知宁戚，夷吾因小妻。秦穆五羊皮，买死百里奚。\n洗拂青云上，当时贱如泥。朝歌鼓刀叟，虎变蟠溪中。\n一举钓六合，遂荒营丘东。平生渭水曲，谁识此老翁。\n奈何今之人，双目送征鸿。",
        "dynasty": "唐",
        "collection_info": {
            "collection": "御定全唐诗",
            "volume": "卷一十九"
        }
    },
    {
        "title": "相和歌辞：前苦寒行二首",
        "author": "杜甫",
        "content": "汉时长安雪一丈，牛马毛寒缩如猬。楚江巫峡冰入怀，\n玄冥祝融气或交，手持白羽未敢释。\n去年白帝雪在山，今年白帝雪在地。冻埋蛟龙南浦缩，\n三足之乌足恐断，羲和送将安所归。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：后苦寒行二首",
        "author": "杜甫",
        "content": "南纪巫庐瘴不绝，太古已来无尺雪。蛮夷长老怨苦寒，\n晚来江门失大木，猛风中夜吹白屋。天兵断斩青海戎，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：苦寒行",
        "author": "刘驾",
        "content": "严寒动八荒，藾藾无休时。阳乌不自暖，雪压扶桑枝。\n岁暮寒益壮，青春安得归。朔雁到南海，越禽何处飞。\n谁言贫士叹，不为身无衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：苦寒行",
        "author": "贯休",
        "content": "北风北风，职何严毒，摧壮士心，缩金乌足。\n冻云嚣嚣碍雪，一片下不得。声绕枯桑，根在沙塞。\n黄河彻底，顽直到海。一气搏束，万物无态。\n唯有吾庭前杉松树枝，枝枝健在。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：苦寒行",
        "author": "齐己",
        "content": "冰峰撑空寒矗矗，云凝水冻埋海陆。\n杀物之性，伤人之欲，既不能断绝蒺藜荆棘之根株，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：北上行",
        "author": "李白",
        "content": "北上何所苦，北上缘太行。磴道盘且峻，巉岩凌穹苍。\n马足蹶侧石，车轮摧高冈。沙尘接幽州，烽火连朔方。\n杀气毒剑戟，严风裂衣裳。奔鲸夹黄河，凿齿屯洛阳。\n前行无归日，返顾思旧乡。惨戚冰雪裏，悲号绝中肠。\n尺布不掩体，皮肤剧枯桑。汲水涧谷阻，采薪陇阪长。\n猛虎又掉尾，磨牙皓秋霜。草木不可餐，饥饮零露浆。\n叹此北上苦，停骖为之伤。何日王道平，开颜睹天光。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：豫章行",
        "author": "李白",
        "content": "胡风吹代马，北拥鲁阳关。吴兵照海雪，西讨何时还。\n半渡上辽津，黄云惨无颜。老母与子别，呼天野草间。\n白马绕旌旗，悲鸣相追攀。白杨秋月苦，早落豫章山。\n本为休明人，斩虏素不闲。岂惜战斗死，为君扫凶顽。\n精感石没羽，岂忘惮险艰。楼船若鲸飞，波荡落星湾。\n此曲不可奏，三军鬓成斑。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：董逃行",
        "author": "元稹",
        "content": "董逃董逃董卓逃，揩铿戈甲声劳嘈。剜剜深脐脂焰焰，\n膏销骨尽烟火死，长安城中贼毛起。城门四走公卿士，\n董逃董逃人莫喜，胜负翻环相枕倚。缝缀难成裁破易，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：董逃行",
        "author": "张籍",
        "content": "洛阳城头火曈曈，乱兵烧我天子宫。宫城南面有深山，\n闻道官军犹掠人，旧裏如今归未得。\n董逃行，汉家几时重太平。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：相逢行",
        "author": "崔颢",
        "content": "妾年初二八，家住洛桥头。玉户临驰道，朱门近御沟。\n使君何假问，夫婿大长秋。女弟新承宠，诸兄近拜侯。\n春生百子殿，花发五城楼。出入千门裏，年年乐未休。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：相逢行二首",
        "author": "李白",
        "content": "朝骑五花马，谒帝出银台。秀色谁家子，云车珠箔开。\n金鞭遥指点，玉勒近迟回。夹毂相借问，疑从天上来。\n怜肠愁欲断，斜日复相催。下车何轻盈，飘然似落梅。\n邀入青绮门，当歌共衔杯。衔杯映歌扇，似月云中见。\n相见不相亲，不如不相见。相见情已深，未语可知心。\n胡为守空闺，孤眠愁锦衾。锦衾与罗帏，缠绵会有时。\n春风正澹荡，暮雨来何迟。愿因三青鸟，更报长相思。\n光景不待人，须臾发成丝。当年失行乐，老去徒伤悲。\n持此道密意，无令旷佳期。\n相逢红尘内，高揖黄金鞭。万户垂杨裏，君家阿那边。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：相逢行",
        "author": "韦应物",
        "content": "二十登汉朝，英声迈今古。适从东方来，又欲谒明主。\n犹酣新丰酒，尚带霸陵雨。邂逅两相逢，别来间寒暑。\n宁知白日晚，暂向花间语。忽闻长乐钟，走马东西去。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：三妇艳诗",
        "author": "董思恭",
        "content": "大妇裁纨素，中妇弄明珰。小妇多姿态，登楼红粉妆。\n丈人且安坐，初日渐流光。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：中妇织流黄",
        "author": "虞世南",
        "content": "寒闺织素锦，含怨敛双蛾。综新交缕涩，经脆断丝多。\n衣香逐举袖，钏动应鸣梭。还恐裁缝罢，无信达交河。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：难忘曲",
        "author": "李贺",
        "content": "夹道开洞门，弱杨低画戟。帘影竹叶起，箫声吹日色。\n蜂语绕妆镜，拂蛾学春碧。乱系丁香梢，满阑花向夕。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：塘上行",
        "author": "李贺",
        "content": "藕花凉露湿，花缺藕根涩。飞下雌鸳鸯，塘水声溢溢。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：苦辛行",
        "author": "戎昱",
        "content": "且莫奏短歌，听余苦辛词：如今刀笔士，不及屠酤儿。\n少年无事学诗赋，岂意文章复相误。东西南北少知音，\n天地生我尚如此，陌上他人何足论。谁谓西江深，\n险巇惟有世间路，一向令人堪白头。贵人立意不可测，\n悲来却忆汉天子，不弃相如家旧贫。饮酒酒能散羁愁，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：秋胡行",
        "author": "高适",
        "content": "妾本邯郸未嫁时，容华倚翠人未知。一朝结髮从君子，\n蕙楼独卧频度春，彩落辞君几徂暑。三月垂杨蚕未眠，\n妾家夫婿轻离久，寸心誓与长相守。愿言行路莫多情，\n劳心苦力终无恨，所冀君恩那可依。闻说行人已归止，\n从来自隐无疑背，直为君情也相会。如何咫尺仍有情，\n莫道向来不得意，故欲留规诫后人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：善哉行",
        "author": "贯休",
        "content": "有美一人兮婉如清扬，识曲别音兮令姿煌煌。\n绣袂捧琴兮登君子堂，如彼萱草兮使我忧忘。\n欲赠之以紫玉尺，白银珰，久不见之兮湘水茫茫。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：善哉行",
        "author": "齐己",
        "content": "大鹏刷翮谢溟渤，青云万层高突出。下视秋涛空渺弥，\n愿除嗜欲待身轻，携手同寻列仙事。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：来日大难",
        "author": "李白",
        "content": "来日一身，携粮负薪。道长食尽，苦口焦唇。今日醉饱，\n乘龙上三天，飞目瞻两角。授以神药，金丹满握。\n蟪蛄蒙恩，深愧短促。思填东海，强衔一木。道重天地，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：当来日大难",
        "author": "元稹",
        "content": "当来日大难行，前有阪，后有坑，大樑侧，小梁倾。\n两轴相绞，两轮相撑。大牛竖，小牛横。乌啄牛背，\n轮轴自挠，牵制不停。泥潦渐久，荆棘旋生。\n行必不得，不如不行。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：陇西行",
        "author": "王维",
        "content": "十裏一走马，五裏一扬鞭。都护军书至，匈奴围酒泉。\n关山正飞雪，烽戍断无烟。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：陇西行",
        "author": "耿湋",
        "content": "雪下阳关路，人稀陇戍头。封狐犹未翦，边将岂无羞。\n白草三冬色，黄云万里愁。因思李都尉，毕竟不封侯。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：陇西行",
        "author": "长孙佐辅",
        "content": "阴云凝朔气，陇上正飞雪。四月草不生，北风劲如切。\n朝来羽书急，夜救长城窟。道隘行不前，相呼抱鞍歇。\n人寒指欲堕，马冻蹄亦裂。射雁旋充饥，斧冰还止渴。\n宁辞解围斗，但恐乘疲没。早晚边候空，归来养羸卒。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：东门行",
        "author": "柳宗元",
        "content": "汉家三十六将军，东方雷动横阵云。鸡鸣函谷客如雾，\n当街一叱百吏走，冯敬胸中函匕首。凶徒侧耳潜惬心，\n羌胡毂下一朝起，敌国舟中非所拟。安陵谁辨削砺功，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：饮马长城窟行",
        "author": "李世民",
        "content": "塞外悲风切，交河冰已结。瀚海百重波，阴山千里雪。\n迥戍危烽火，层峦引高节。悠悠卷旆旌，饮马出长城。\n寒沙连骑迹，朔吹断边声。胡尘清玉塞，羌笛韵金钲。\n绝漠干戈戢，车徒振原隰。都尉反龙堆，将军旋马邑。\n扬麾氛雾静，纪石功名立。荒裔一戎衣，云台凯歌入。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：饮马长城窟行",
        "author": "虞世南",
        "content": "驰马渡河干，流深马渡难。前逢锦车使，都护在楼兰。\n轻骑犹衔勒，疑兵尚解鞍。温池下绝涧，栈道接危峦。\n拓地勋未赏，亡城律讵宽。有月关犹暗，经春陇尚寒。\n云昏无复影，冰合不闻湍。怀君不可遇，聊持报一餐。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：饮马长城窟行",
        "author": "袁朗",
        "content": "朔风动秋草，清跸长安道。长城连不穷，所以隔华戎。\n规模惟圣作，荷负晓成功。鸟庭已向内，龙荒更凿空。\n玉关尘卷静，金微路已通。汤征随北怨，舜咏起南风。\n画野功初立，绥边事云集。朝服践狼居，凯歌旋马邑。\n山响传凤吹，霜华藻琼钑。属国拥节归，单于款关入。\n日落寒云起，惊沙被原隰。零落叶已寒，河流清且急。\n四时徭役尽，千载干戈戢。太平今若斯，汗马竟无施。\n惟当事笔研，归去草封禅。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：饮马长城窟行",
        "author": "王翰",
        "content": "长安少年无远图，一生惟羡执金吾。骐驎前殿拜天子，\n遥闻鼙鼓动地来，传道单于夜犹战。此时顾恩宁顾身，\n回来饮马长城窟，长安道傍多白骨。问之耆老何代人，\n无罪见诛功不赏，孤魂流落此城边。当昔秦王按剑起，\n秦王筑城何太愚，天实亡秦非北胡。一朝祸起萧墙内，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：饮马长城窟行",
        "author": "王建",
        "content": "长城窟，长城窟边多马骨。古来此地无井泉，\n蹄迹未干人去近，续后马来泥污尽。枕弓睡着待水生，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：饮马长城窟行",
        "author": "子兰",
        "content": "游客长城下，饮马长城窟。马嘶闻水腥，为浸征人骨。\n岂不是流泉，终不成潺湲。洗尽骨上土，不洗骨中冤。\n骨若比流水，四海有还魂。空流呜咽声，声中疑是言。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：上留田",
        "author": "李白",
        "content": "行至上留田，孤坟何峥嵘。积此万古恨，春草不復生。\n悲风四边来，肠断白杨声。借问谁家地，埋没蒿裏茔。\n古老向余言，言是上留田，蓬科马鬣今已平。\n昔之弟死兄不葬，他人于此举铭旌。一鸟死，百鸟鸣；\n一兽死，百兽惊。桓山之禽别离苦，欲去回翔不能征。\n田氏仓卒骨肉分，青天白日摧紫荆。交柯之木本同形，\n孤竹延陵，让国扬名；高风缅邈，颓波激清。\n尺布之谣，塞耳不能听。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：上留田",
        "author": "贯休",
        "content": "父不父，兄不兄，上留田，蝥贼生。徒陟冈，泪峥嵘。\n我欲使诸凡鸟雀，尽变为鹡鸰；我欲使诸凡草木，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：安乐宫",
        "author": "李贺",
        "content": "深井桐乌起，尚复牵清水。未盥邵陵王，瓶中弄长翠。\n新城安乐宫，宫如凤凰翅。歌回蜡版鸣，大绾提壶使。\n绿繁悲水曲，茱萸别秋子。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：放歌行",
        "author": "王昌龄",
        "content": "南渡洛阳津，西望十二楼。明堂坐天子，月朔朝诸侯。\n清乐动千门，皇风被九州。庆云从东来，泱漭抱日流。\n升平贵论道，文墨将何求。有诏征草泽，微臣献谋猷。\n冠冕如星罗，拜揖曹与周。望尘非吾事，入赋且迟留。\n幸蒙国士识，因脱负薪裘。今者放歌行，以慰梁父愁。\n但营数斗禄，奉养毋丰羞。若得金膏遂，飞云亦可俦。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：野田黄雀行",
        "author": "李白",
        "content": "游莫逐炎洲翠，栖莫近吴宫燕。吴宫火起焚尔窠，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：野田黄雀行",
        "author": "储光羲",
        "content": "啧啧野田雀，不知躯体微。闲穿深蒿裏，争食复争飞。\n穷老一颓舍，枣多桑树稀。无枣犹可食，无桑何以衣。\n萧条空仓暮，相引时来归。邪路岂不捷，渚田岂不肥。\n水长路且坏，恻恻与心违。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：野田黄雀行",
        "author": "贯休",
        "content": "高树风多，吹尔巢落。深蒿叶暖，宜尔依薄。莫近鸮类，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：野田黄雀行",
        "author": "齐己",
        "content": "双双野田雀，上下同饮啄。暖去栖蓬蒿，寒归傍篱落。\n殷勤避罗网，乍可遇雕鹗。雕鹗虽不仁，分明在寥廓。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：雁门太守行",
        "author": "李贺",
        "content": "黑云压城城欲摧，甲光向月金鳞开。角声满天秋色裏，\n报君黄金台上意，提携玉龙为君死。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：雁门太守行",
        "author": "张祜",
        "content": "城头月没霜如水，趚趚蹋沙人似鬼。灯前拭泪试香裘，\n寄语年少妻莫哀，鱼金虎竹天上来，雁门山边骨成灰。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：雁门太守行",
        "author": "庄南杰",
        "content": "旌旗闪闪摇天末，长笛横吹虏尘阔。跨下嘶风白练狞，\n九泉寂寞葬秋虫，湿云荒草啼秋思。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：飞来双白鹤",
        "author": "虞世南",
        "content": "飞来双白鹤，奋翼远凌烟。双栖集紫盖，一举背青田。\n扬影过伊洛，流声入管弦。鸣群倒景外，刷羽阆风前。\n映海疑浮雪，拂涧泻飞泉。燕雀宁知去，蜉蝣不识还。\n何言别俦侣，从此间山川。顾步已相失，裴回反自怜。\n危心犹警露，哀响讵闻天。无因振六翮，轻举复随仙。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：门有车马客行",
        "author": "虞世南",
        "content": "财雄重交结，戚裏擅豪华。曲台临上路，高门抵狭斜。\n赭汗千金马，绣毂五香车。白鹤随飞盖，朱鹭入鸣笳。\n夏莲开剑水，春桃髮露花。轻裙染回雪，浮蚁泛流霞。\n高谈辨飞兔，摛藻握灵蛇。逢恩借羽翼，失路委泥沙。\n暧暧风烟晚，路长归骑远。日斜青琐第，尘飞金谷苑。\n危弦促柱奏巴渝，遗簪堕珥解罗襦。如何守直道，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：门有车马客行",
        "author": "李白",
        "content": "门有车马客，金鞍曜朱轮。谓从丹霄落，乃是故乡亲。\n呼儿扫中堂，坐客论悲辛。对酒两不饮，停觞泪盈巾。\n叹我万里游，飘飖三十春。空谈霸王略，紫绶不挂身。\n雄剑藏玉匣，阴符生素尘。廓落无所合，流离湘水滨。\n借问宗党间，多为泉下人。生苦百战役，死托万鬼邻。\n北风扬胡沙，埋翳周与秦。大运且如此，苍穹宁匪仁。\n恻怆竟何道，存亡任大钧。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：蜀道难",
        "author": "张文琮",
        "content": "梁山镇地险，积石阻云端。深谷下寥廓，层岩上郁盘。\n飞梁架绝岭，栈道接危峦。揽辔独长息，方知斯路难。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：蜀道难",
        "author": "李白",
        "content": "噫吁嚱，危乎高哉！蜀道之难，难于上青天。\n蚕丛及鱼凫，开国何茫然。尔来四万八千岁，\n地崩山摧壮士死，然后天梯石栈方钩连。\n上有六龙回日之高标，下有冲波逆折之回川。\n黄鹤之飞尚不得，猿猱欲度愁攀缘。青泥何盘盘，\n问君西游何时还，畏途巉岩不可攀。但见悲鸟号枯木，\n其崄也若此，嗟尔远道之人胡为乎来哉！\n剑阁峥嵘而崔嵬，一夫当关，万夫莫开。所守或匪亲，\n蜀道之难难于上青天，侧身西望长咨嗟。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：棹歌行",
        "author": "骆宾王",
        "content": "写月图黄罢，凌波拾翠通。镜花摇芰日，衣麝入荷风。\n叶密舟难荡，莲疏浦易空。凤媒羞自托，鸳翼恨难穷。\n秋帐灯花翠，倡楼粉色红。相思无别曲，并在棹歌中。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：棹歌行",
        "author": "徐坚",
        "content": "棹女饰银钩，新妆下翠楼。霜丝青桂楫，兰枻紫霞舟。\n水落金陵曙，风起洞庭秋。扣船过曲浦，飞帆越回流。\n影入桃花浪，香飘杜若洲。洲长殊未返，萧散云霞晚。\n日下大江平，烟生归岸远。岸远闻潮波，争途游戏多。\n因声赵津女，来听采菱歌。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：胡无人行",
        "author": "徐彦伯",
        "content": "十月繁霜下，征人远凿空。云摇锦更节，海照角端弓。\n暗碛埋砂树，冲飙卷塞蓬。方随膜拜入，歌舞玉门中。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：胡无人行",
        "author": "聂夷中",
        "content": "男儿徇大义，立节不沽名。腰间悬陆离，大歌胡无行。\n不读战国书，不览黄石经。醉卧咸阳楼，梦入受降城。\n更愿生羽翼，飞身入青冥。请携天子剑，斫下旄头星。\n自然胡无人，虽有无战争。悠哉典属国，驱羊老一生。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：胡无人行",
        "author": "李白",
        "content": "严风吹霜海草凋，筋干精坚胡马骄。汉家战士三十万，\n天兵照雪下玉关，虏箭如沙射金甲。云龙风虎尽交回，\n悬胡青天上，埋胡紫塞旁。胡无人，汉道昌，\n胡无人，汉道昌。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：胡无人行",
        "author": "贯休",
        "content": "霍嫖姚，赵充国，天子将之平朔漠。肉胡之肉，\n但令一物得所，八表来宾，亦何必令彼胡无人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：白头吟",
        "author": "刘希夷",
        "content": "洛阳城东桃李花，飞来飞去落谁家。洛阳女儿惜颜色，\n已见松柏摧为薪，更闻桑田变成海。古人无复洛城东，\n寄言全盛红颜子，须怜半死白头翁。此翁白头真可怜，\n光禄池台文锦绣，将军楼阁画神仙。一朝卧病无人识，\n但看旧来歌舞地，惟有黄昏鸟雀悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：白头吟二首",
        "author": "李白",
        "content": "锦水东北流，波荡双鸳鸯。雄巢汉宫树，雌弄秦草芳。\n宁同万死碎绮翼，不忍云间两分张。此时阿娇正娇妒，\n相如作赋得黄金，丈夫好新多异心，一朝将聘茂陵女，\n兔丝固无情，随风任颠倒。谁使女萝枝，而来强萦抱。\n两草犹一心，人心不如草。莫卷龙须席，从他生网丝。\n且留琥珀枕，或有梦来时。覆水再收岂满杯，\n锦水东流碧，波荡双鸳鸯。雄巢汉宫树，雌弄秦草芳。\n相如去蜀谒武帝，赤车驷马生辉光。一朝再览大人作，\n相如不忆贫贱日，官高金多聘私室。茂陵姝子皆见求，\n五起鸡三唱，清晨白头吟。长吁不整绿云鬓，\n东流不作西归水，落花辞枝羞故林。头上玉燕钗，\n愿持照新人，双对可怜影。覆水却收不满杯，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：白头吟",
        "author": "张籍",
        "content": "请君膝上琴，弹我白头吟。忆昔君前娇笑语，\n春天百草秋始衰，弃我不待白头时。罗襦玉珥色未暗，\n人心回互自无穷，眼前好恶那能定。君恩已去若再返，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：反白头吟",
        "author": "白居易",
        "content": "炎炎者烈火，营营者小蝇。火不热真玉，蝇不点清冰。\n此苟无所受，彼莫能相仍。乃知物性中，各有能不能。\n古称怨报死，则人有所惩。惩淫或应可，在道未为弘。\n譬如蜩鷃徒，啾啾啅龙鹏。宜当委之去，寥廓高飞腾。\n岂能泥尘下，区区酬怨憎。胡为坐自苦，吞悲仍抚膺。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：决绝词三首",
        "author": "元稹",
        "content": "乍可为天上牵牛织女星，不愿为庭前红槿枝。\n七月七日一相见，故心终不移。那能朝开暮飞去，\n对面且如此，背面当何知。春风撩乱伯劳语，\n噫春冰之将泮，何余怀之独结。有美一人，于焉旷绝。\n一日不见，比一日于三年，况三年之旷别。\n水得风兮小而已波，笋在苞兮高不见节。矧桃李之当春，\n幸他人之既不我先，又安能使他人之终不我夺。已焉哉，\n夜夜相抱眠，幽怀尚沉结。那堪一年事，长遣一宵说。\n但感久相思，何暇暂相悦。虹桥薄夜成，龙驾侵晨列。\n生憎野鹊往迟回，死恨天鸡识时节。曙色渐曈昽，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：梁甫吟",
        "author": "李白",
        "content": "长啸梁甫吟，何时见阳春？君不见朝歌屠叟辞棘津，\n广张三千六百钧，风雅暗与文王亲。大贤虎变愚不测，\n东下齐城七十二，指麾楚汉如旋蓬。狂生落拓尚如此，\n阊阖九门不可通，以额叩关阍者怒。白日不照吾精诚，\n手接飞猱搏雕虎，侧足焦原未言苦。智者可卷愚者豪，\n吴楚弄兵无剧孟，亚夫咍尔为徒劳。梁父吟，梁父吟，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：东武吟",
        "author": "李白",
        "content": "好古笑流俗，素闻贤达风。方希佐明主，长揖辞成功。\n白日在高天，回光烛微躬。恭承凤凰诏，欻起云萝中。\n清切紫霄迥，优游丹禁通。君王赐颜色，声价凌烟虹。\n乘舆拥翠盖，扈从金城东。宝马丽绝景，锦衣入新丰。\n倚岩望松雪，对酒鸣丝桐。因学扬子云，献赋甘泉宫。\n天书美片善，清芬播无穷。归来入咸阳，谈笑皆王公。\n一朝去金马，飘落成飞蓬。宾友日疏散，玉尊亦已空。\n才力犹可倚，不惭世上雄。闲作东武吟，曲尽情未终。\n书此谢知己，吾寻黄绮翁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：怨诗二首",
        "author": "薛奇童",
        "content": "日晚梧桐落，微寒入禁垣。月悬三雀观，霜度万秋门。\n艳舞矜新宠，愁容泣旧恩。不堪深殿裏，帘外欲黄昏。\n禁苑春风起，流莺绕合欢。玉窗通日气，珠箔卷轻寒。\n杨叶垂金砌，梨花入井阑。君王好长袖，新作舞衣宽。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：怨诗",
        "author": "张汯",
        "content": "去年离别雁初归，今夜裁缝萤已飞。\n征客去来音信断，不知何处寄寒衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：怨诗",
        "author": "刘元济",
        "content": "玉关芳信断，兰闺锦字新。愁来好自抑，念切已含嚬。\n虚牖风惊梦，空床月厌人。归期傥可促，勿度柳园春。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：怨诗三首",
        "author": "李暇",
        "content": "罗敷初总髻，蕙芳正娇小。月落始归船，春眠恒着晓。\n何处期郎游，小苑花台间。相忆不可见，且复乘月还。\n别来花照路，别后露垂叶。歌舞须及时，如何坐悲妾。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：怨诗二首",
        "author": "崔国辅",
        "content": "楼前桃李疏，池上芙蓉落。织锦犹未成，虫声入罗幕。\n妾有罗衣裳，秦王在时作。为舞春风多，秋来不堪着。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：怨诗",
        "author": "孟郊",
        "content": "试妾与君泪，两处滴池水。看取芙蓉花，今年为谁死。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：怨诗",
        "author": "刘义",
        "content": "君莫嫌丑妇，丑妇死守贞。山头一怪石，长作望夫名。\n鸟有并翼飞，兽有比肩行。丈夫不立义，岂如鸟兽情。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：怨诗",
        "author": "鲍溶",
        "content": "女萝寄松柏，绿蔓花绵绵。三五定君婚，结髮早移天。\n肃肃羊雁礼，泠泠琴瑟篇。恭承采蘩祀，敢效同居贤。\n皎日不留景，良时如逝川。秋心还遗爱，春貌无归妍。\n翠袖洗朱粉，碧阶对绮钱。新人易如玉，废瑟难为弦。\n寄羡蕣华木，荣名香阁前。岂无摇落苦，贵与根蒂连。\n希君旧光景，照妾薄暮年。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：怨诗",
        "author": "白居易",
        "content": "夺宠心那惯，寻思倚殿门。不知移旧爱，何处作新恩。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：怨诗二首",
        "author": "姚氏月华",
        "content": "春水悠悠春草绿，对此思君泪相续。\n羞将离恨向东风，理尽秦筝不成曲。\n与君形影分胡越，玉枕终年对离别。\n登台北望烟雨深，回身泣向寥天月。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：怨歌行",
        "author": "虞世南",
        "content": "紫殿秋风冷，雕甍白日沉。裁纨凄断曲，织素别离心。\n掖庭羞改画，长门不惜金。宠移恩稍薄，情疏恨转深。\n香销翠羽帐，弦断凤凰琴。镜前红粉歇，阶上绿苔侵。\n谁言掩歌扇，翻作白头吟。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：怨歌行",
        "author": "李白",
        "content": "十五入汉宫，花颜笑春红。君王选玉色，侍寝金屏中。\n荐枕娇夕月，卷衣恋春风。宁知赵飞燕，夺宠恨无穷。\n沉忧能伤人，绿鬓成霜蓬。一朝不得意，世事徒为空。\n鹔鹴换美酒，舞衣罢雕笼。寒苦不忍言，为君奏丝桐。\n肠断弦亦绝，悲心夜忡忡。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：怨歌行",
        "author": "吴少微",
        "content": "城南有怨妇，含怨倚兰丛。自谓二八时，歌舞入汉宫，\n建章西宫焕若神，燕赵美女二千人。君王厌德不忘新，\n长信重门昼掩关，清房晓帐幽且闲。绮窗虫网氛尘色，\n自怜转晚暮，试逐佳游芳草路。小腰丽女夺人奇，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：明月照高楼",
        "author": "雍陶",
        "content": "朗月何高高，楼中帘影寒。一妇独含叹，四坐谁成欢。\n时节屡已移，游旅杳不还。沧溟倘未涸，妾泪终不干。\n君若无定云，妾若不动山。云行出山易，山逐云去难。\n愿为边塞尘，因风委君颜。君颜良洗多，荡妾浊水间。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "徐贤妃",
        "content": "旧爱柏梁台，新宠昭阳殿。守分辞方辇，含情泣团扇。\n一朝歌舞荣，夙昔诗书贱。颓恩诚已矣，覆水难重荐。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "沈佺期",
        "content": "月皎风泠泠，长门次掖庭。玉阶闻坠叶，罗幌见飞萤。\n清露凝珠缀，流尘下翠屏。妾心君未察，愁叹剧繁星。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "吴少微",
        "content": "月出映曾城，孤圜上太清。君王春爱歇，枕席凉风生。\n怨咽不能寝，踟蹰步前楹。空阶白露色，百草塞虫鸣。\n念昔金房裏，犹嫌玉座轻。如何娇所误，长夜泣恩情。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "张修之",
        "content": "长门落景尽，洞房秋月明。玉阶草露积，金屋网尘生。\n妾妒今应改，君恩昔未平。寄语临邛客，何时作赋成。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "裴交泰",
        "content": "自闭长门经几秋，罗衣湿尽泪还流。\n一种蛾眉明月夜，南宫歌管北宫愁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "刘阜",
        "content": "宫殿沉沉月欲分，昭阳更漏不堪闻。\n珊瑚枕上千行泪，不是思君是恨君。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "袁晖",
        "content": "早知君爱歇，本自无萦妒。谁使恩情深，今来反相误。\n愁眠罗帐晓，泣坐金闺暮。独有梦中魂，犹言意如故。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "刘言史",
        "content": "独坐炉边结夜愁，暂时恩去亦难留。\n手持金箸垂红泪，乱拨寒灰不举头。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨二首",
        "author": "李白",
        "content": "天回北斗挂西楼，金屋无人萤火流。\n月光欲到长门殿，别作深宫一段愁。\n桂殿长愁不记春，黄金四屋起秋尘。\n夜悬明镜青天上，独照长门宫裏人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "李华",
        "content": "弱体鸳鸯荐，啼妆翡翠衾。鸦鸣秋殿晓，人静禁门深。\n每忆椒房宠，那堪永巷阴。日惊罗带缓，非復旧来心。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "岑参",
        "content": "君王嫌妾妒，闭妾在长门。舞袖垂新宠，愁眉结旧恩。\n绿钱生履迹，红粉湿啼痕。羞被桃花笑，看春独不言。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "齐浣",
        "content": "茕茕孤思逼，寂寂长门夕。妾妒亦非深，君恩那不惜。\n携琴就玉阶，调悲声未谐。将心托明月，流影入君怀。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "刘长卿",
        "content": "何事长门闭，珠帘只自垂。月移深殿早，春向后宫迟。\n蕙草生闲地，梨花发旧枝。芳菲自恩幸，看却被风吹。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "皎然",
        "content": "春风日日闭长门，摇荡春心自梦魂。\n若遣花开只笑妾，不如桃李正无言。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "卢纶",
        "content": "空宫古廊殿，寒月照斜晖。卧听未央曲，满箱歌舞衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "戴叔伦",
        "content": "自忆专房宠，曾居第一流。移恩向何处，暂妒不容收。\n夜久丝管绝，月明宫殿秋。空将旧时意，长望凤凰楼。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "刘驾",
        "content": "御泉长绕凤凰楼，只是恩波别处流。\n闲揲舞衣归未得，夜来砧杵六宫秋。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨二首",
        "author": "高蟾",
        "content": "天上何劳万古春，君前谁是百年人。魂销尚愧金炉烬，\n可怜明镜来相向，何似恩光朝夕新。\n天上凤凰休寄梦，人间鹦鹉旧堪悲。\n平生心绪无人识，一隻金梭万丈丝。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨",
        "author": "张祜",
        "content": "日映宫墙柳色寒，笙歌遥指碧云端。\n珠铅滴尽无心语，强把花枝冷笑看。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨二首",
        "author": "郑谷",
        "content": "闲把罗衣泣凤凰，先朝曾教舞霓裳。\n春来却羡庭花落，得逐晴风出禁墙。\n流水君恩共不回，杏花争忍扫成堆。\n残春未必多烟雨，泪滴闲阶长绿苔。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长门怨二首",
        "author": "刘氏媛",
        "content": "雨滴梧桐秋夜长，愁心和雨到昭阳。\n泪痕不学君恩断，拭却千行更万行。\n学画蛾眉独出群，当时人道便承恩。\n经年不见君王面，花落黄昏空掩门。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：阿娇怨",
        "author": "刘禹锡",
        "content": "望见葳蕤举翠华，试开金屋扫庭花。\n须臾宫女传来信，云幸平阳公主家。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：班婕妤",
        "author": "徐彦伯",
        "content": "君恩忽断绝，妾思终未央。巾栉不可见，枕席空余香。\n窗暗网罗白，阶秋苔藓黄。应门寂已闭，流涕向昭阳。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：班婕妤",
        "author": "严识玄",
        "content": "贱妾如桃李，君王若岁时。秋风一已劲，摇落不胜悲。\n寂寂苍苔满，沉沉绿草滋。荣华非此日，指辇竞何辞。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：班婕妤三首",
        "author": "王维",
        "content": "玉窗萤影度，金殿人声绝。秋夜守罗帏，孤灯耿不灭。\n宫殿生秋草，君王恩幸疏。那堪闻凤吹，门外度金舆。\n怪来妆阁闭，朝下不相迎。总向春园裏，花间语笑声。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：婕妤怨",
        "author": "崔湜",
        "content": "不分君恩断，新妆视镜中。容华尚春日，娇爱已秋风。\n枕席临窗晓，帏屏向月空。年年后庭树，荣落在深宫。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：婕妤怨",
        "author": "崔国辅",
        "content": "长信宫中草，年年愁处生。故侵珠履迹，不使玉阶行。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：婕妤怨",
        "author": "张烜",
        "content": "贱妾裁纨扇，初摇明月姿。君王看舞席，坐起秋风时。\n玉树清御路，金陈翳垂丝。昭阳无分理，愁寂任前期。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：婕妤怨",
        "author": "刘方平",
        "content": "夕殿别君王，宫深月似霜。人愁在长信，萤出向昭阳。\n露裛红兰死，秋凋碧树伤。惟当合欢扇，从此箧中藏。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：婕妤怨",
        "author": "王沈",
        "content": "长信梨花暗欲栖，应门上钥草萋萋。\n春风吹花乱扑户，班倢车声不至啼。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：婕妤怨",
        "author": "皇甫冉",
        "content": "由来咏团扇，今与值秋风。事逐时皆往，恩无日再中。\n早鸿闻上苑，寒露下深宫。颜色年年谢，相如赋岂工。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：婕妤怨",
        "author": "陆龟蒙",
        "content": "妾貌非倾国，君王忽然宠。南山掌上来，不及新恩重。\n后宫多窈窕，日日学新声。一落君王耳，南山又须轻。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：婕妤怨",
        "author": "翁绶",
        "content": "谗谤潜来起百忧，朝承恩宠暮仇雠。火烧白玉非因玷，\n繁华事逐东流水，团扇悲歌万古愁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：婕妤怨",
        "author": "刘氏云",
        "content": "君恩不可见，妾岂如秋扇。秋扇尚有时，妾身永微贱。\n莫言朝花不復落，娇容几夺昭阳殿。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长信怨",
        "author": "王諲",
        "content": "飞燕倚身轻，争人巧笑名。生君弃妾意，增妾怨君情。\n日落昭阳殿，秋来长信城。寥寥金殿裏，歌吹夜无声。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长信怨",
        "author": "王昌龄",
        "content": "金井梧桐秋叶黄，珠帘不卷夜来霜。\n金炉玉枕无颜色，卧听南宫清漏长。\n奉帚平明金殿开，暂将团扇共裴回。\n玉颜不及寒鸦色，犹带昭阳日影来。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：长信怨",
        "author": "李白",
        "content": "月皎昭阳殿，霜清长信宫。天行乘玉辇，飞燕与君同。\n更有留情处，承恩乐未穷。谁怜团扇妾，独坐怨秋风。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：蛾眉怨",
        "author": "王翰",
        "content": "君不见宜春苑中九华殿，飞阁连连直如发。\n白日全含朱鸟窗，流云半入苍龙阙。宫中彩女夜无事，\n忽闻天子忆蛾眉，宝凤衔花揲两螭。传声走马开金屋，\n灯前含笑更罗衣，帐裏承恩荐瑶枕。不意君心半路回，\n欲向人间种桃实，先从海底觅蓬莱。蓬莱可求不可上，\n王母嫣然感君意，云车雨旆欲相迎。飞廉观前空怨慕，\n宫车晚出向南山，仙卫逶迤去不还。朝晡泣对麒麟树，\n剩知白日不可思，一死一生何足算。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：玉阶怨",
        "author": "李白",
        "content": "玉阶生白露，夜久侵罗袜。却下水精帘，玲珑望秋月。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：宫怨",
        "author": "长孙佐辅",
        "content": "窗前好树名玫瑰，去年花落今年开。无情春色尚识返，\n拊心却笑西子嚬，掩鼻谁忧郑姬谤。草染文章衣下履，\n盛衰倾夺欲何如，娇爱翻悲逐佞谀。重远岂能惭沼鹄，\n始意类萝新托柏，终伤如荠却甘荼。深院独开还独闭，\n痕多开镜照还悲，绿髻青蛾尚未衰。莫道新缣长绝比，",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：宫怨",
        "author": "李益",
        "content": "露湿晴花宫殿香，月明歌吹在昭阳。\n似将海水添宫漏，共滴长门一夜长。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：宫怨",
        "author": "于濆",
        "content": "妾家望江口，少年家财厚。临江起珠楼，不卖文君酒。\n当年乐贞独，巢燕时为友。父兄未许人，畏妾事姑舅。\n西墙邻宋玉，窥见妾眉宇。一旦及天聪，恩光生户牖。\n谓言入汉宫，富贵可长久。君王纵有情，不奈陈皇后。\n谁怜颊似桃，孰知腰胜柳。今日在长门，从来不如丑。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：宫怨",
        "author": "柯崇",
        "content": "尘满金炉不炷香，黄昏独自立重廊。\n笙歌何处承恩宠，一一随风入上阳。\n长门槐柳半萧疏，玉辇沉思恨有余。\n红泪旋销倾国态，黄金谁为达相如。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：杂怨三首",
        "author": "聂夷中",
        "content": "生在绮罗下，岂识渔阳道。良人自戍来，夜夜梦中到。\n渔阳万里远，近于中门限。中门逾有时，渔阳常在眼。\n良人昨日去，明日又不还。别时各有泪，零落青楼前。\n君泪濡罗巾，妾泪滴路尘。罗巾今在手，日得随妾身。\n路尘如因飞，得上君车轮。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：杂怨三首",
        "author": "孟郊",
        "content": "夭桃花清晨，游女红粉新。夭桃花薄暮，游女红粉故。\n树有百年花，人无一定颜。花送人老尽，人悲花自闲。\n贫女镜不明，寒花日少容。暗蛩有虚织，短线无长缝。\n浪水不可照，狂夫不可从。浪水多散影，狂夫多异踪。\n持此一生薄，空成百恨浓。\n忆人莫至悲，至悲空自衰。寄人莫翦衣，翦衣未必归。\n朝为双蒂花，暮为四散飞。花落却绕树，游子不顾期。",
        "dynasty": "唐",
        "collection_info": {
            "collection": "御定全唐诗",
            "volume": "卷二十"
        }
    },
    {
        "title": "相和歌辞：子夜春歌",
        "author": "王翰",
        "content": "春气满林香，春游不可忘。落花吹欲尽，垂柳折还长。\n桑女淮南曲，金鞍塞北装。行行小垂手，日暮渭川阳。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜冬歌",
        "author": "崔国辅",
        "content": "寂寥抱冬心，裁罗又褧褧。夜久频挑灯，霜寒剪刀冷。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜冬歌",
        "author": "薛耀",
        "content": "朔风扣群木，严霜凋百草。借问月中人，安得长不老。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜四时歌六首：春歌二首",
        "author": "郭元振",
        "content": "青楼含日光，绿池起风色。赠子同心花，殷勤此何极。\n陌头杨柳枝，已被春风吹。妾心正断绝，君怀那得知。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜四时歌六首：秋歌二首",
        "author": "郭元振",
        "content": "邀欢空伫立，望美频回顾。何时复采菱，江中密相遇。\n辟恶茱萸囊，延年菊花酒。与子结绸缪，丹心此何有。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜四时歌六首：冬歌二首",
        "author": "郭元振",
        "content": "北极严气升，南至温风谢。调丝竞短歌，拂枕怜长夜。\n帷横双翡翠，被卷两鸳鸯。婉态不自得，宛转君王床。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜四时歌四首：春歌",
        "author": "李白",
        "content": "秦地罗敷女，采桑绿水边。素手青条上，红妆白日鲜。\n蚕饥妾欲去，五马莫留连。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜四时歌四首：夏歌",
        "author": "李白",
        "content": "镜湖三百里，菡萏发荷花。五月西施采，人看隘若邪。\n回舟不待月，归去越王家。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜四时歌四首：秋歌",
        "author": "李白",
        "content": "长安一片月，万户捣衣声。秋风吹不尽，总是玉关情。\n何日平胡虏，良人罢远征。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜四时歌四首：冬歌",
        "author": "李白",
        "content": "明朝驿使发，一夜絮征袍。素手抽针冷，那堪把剪刀。\n裁缝寄远道，几日到临洮。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜四时歌四首：春歌",
        "author": "陆龟蒙",
        "content": "山连翠羽屏，草接烟华席。望尽南飞燕，佳人断信息。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜四时歌四首：夏歌",
        "author": "陆龟蒙",
        "content": "兰眼抬露斜，莺唇映花老。金龙倾漏尽，玉井敲冰早。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜四时歌四首：秋歌",
        "author": "陆龟蒙",
        "content": "凉汉清泬寥，衰林怨风雨。愁听络纬唱，似与羁魂语。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜四时歌四首：冬歌",
        "author": "陆龟蒙",
        "content": "南光走冷圭，北籁号空木。年年任霜霰，不减筼筜绿。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：大子夜歌二首",
        "author": "陆龟蒙",
        "content": "歌谣数百种，子夜最可怜。慷慨吐清音，明转出天然。\n丝竹发歌响，假器扬清音。不知歌谣妙，声势出口心。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：子夜警歌二首",
        "author": "陆龟蒙",
        "content": "镂碗传绿酒，雕炉熏紫烟。谁知苦寒调，共作白雪弦。\n恃爱如欲进，含羞出不前。朱口发艳歌，玉指弄娇弦。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：丁督护歌",
        "author": "李白",
        "content": "云阳上征去，两岸饶商贾。吴牛喘月时，拖船一何苦。\n水浊不可饮，壶浆半成土。一唱都护歌，心摧泪如雨。\n万人凿盘石，无由达江浒。君看石芒砀，掩泪悲千古。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：团扇郎",
        "author": "张祜",
        "content": "白团扇，今来此去捐。愿得入郎手，团圆郎眼前。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：团扇郎",
        "author": "刘禹锡",
        "content": "团扇复团扇，奉君清暑殿。秋风入庭树，从此不相见。\n上有乘鸾女，苍苍虫网遍。明年入怀袖，别是机中练。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：碧玉歌",
        "author": "李暇",
        "content": "碧玉上宫妓，出入千花林。珠被玳瑁床，感郎情意深。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：懊恼曲",
        "author": "温庭筠",
        "content": "藕丝作线难胜针，蕊粉染黄那得深。玉白兰芳不相顾，\n三秋庭绿尽迎霜，惟有荷花守红死。西江小吏朱斑轮，\n悠悠楚水流如马，恨紫愁红满平野。野土千年怨不平，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：读曲歌五首",
        "author": "张祜",
        "content": "窗中独自起，帘外独自行。愁见蜘蛛织，寻思直到明。\n碓上米不舂，窗中丝罢络。看渠驾去车，定是无四角。\n不见心相许，徒云脚漫勤。摘荷空摘叶，是底采莲人。\n窗外山魈立，知渠脚不多。三更机底下，摸着是谁梭。\n郎去摘黄瓜，郎来收赤枣。郎耕种麻地，今作西舍道。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：春江花月夜二首",
        "author": "张子容",
        "content": "林花发岸口，气色动江新。此夜江中月，流光花上春。\n分明石潭裏，宜照浣纱人。\n交甫怜瑶佩，仙妃难重期。沉沉绿江晚，惆怅碧云姿。\n初逢花上月，言是弄珠时。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：春江花月夜",
        "author": "张若虚",
        "content": "春江潮水连海平，海上明月共潮生。滟滟随波千万里，\n空裏流霜不觉飞，汀上白沙看不见。江天一色无纤尘。\n皎皎空中孤月轮。江畔何人初见月，江月何年初照人。\n人生代代无穷已，江月年年望相似。不知江月待何人，\n谁家今夜扁舟子，何处相思明月楼。可怜楼上月裴回，\n此时相望不相闻，愿逐月华流照君。鸿雁长飞光不度，\n江水流春去欲尽，江潭落月复西斜。斜月沉沉藏海雾，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：春江花月夜",
        "author": "温庭筠",
        "content": "玉树歌阑海云黑，花庭忽作青芜国。秦淮有水水无情，\n百幅锦帆风力满，连天展尽金芙蓉。珠翠丁星复明灭，\n漏转霞高沧海西，颇黎枕上闻天鸡。蛮弦代雁曲如语，\n后主荒宫有晓莺，飞来只隔西江水。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：玉树后庭花",
        "author": "张祜",
        "content": "轻车何草草，独唱后庭花。玉座谁为主，徒悲张丽华。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：堂堂",
        "author": "温庭筠",
        "content": "钱塘岸上春如织，淼淼寒潮带晴色。淮南游客马连嘶，\n一曲堂堂红烛筵，金鲸泻酒如飞泉。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：三阁词四首",
        "author": "刘禹锡",
        "content": "贵人三阁上，日晏未梳头。不应有恨事，娇甚却成愁。\n珠箔曲琼钩，子细见扬州。北兵那得度，浪语判悠悠。\n沉香帖阁柱，金缕画门楣。回首降幡下，已见黍离离。\n三人出眢井，一身登槛车。朱门漫临水，不可见鲈鱼。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：神弦曲",
        "author": "李贺",
        "content": "西山日没东山昏，旋风吹马马踏云。画弦素管声浅繁，\n古壁彩虬金帖尾，雨工骑入秋潭水。百年老鸮成木魅，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：神弦别曲",
        "author": "李贺",
        "content": "巫山小女隔云别，松花春风山上发。绿盖独穿香径归，\n南山桂树为君死，云衫残污红脂花。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：祠渔山神女歌：迎神",
        "author": "王维",
        "content": "坎坎击鼓，渔山之下。吹洞箫，望极浦。\n女巫进，纷屡舞。陈瑶席，湛清酤。风凄凄，又夜雨。\n不知神之来兮不来，使我心兮苦复苦。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：祠渔山神女歌：送神",
        "author": "王维",
        "content": "纷进舞兮堂前，目眷眷兮琼筵。来不言兮意不传，\n倏云收兮雨歇，山青青兮水潺湲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：祠神歌：迎神",
        "author": "王睿",
        "content": "蓪草头花椰叶裙，蒲葵树下舞蛮云。\n引领望江遥滴酒，白苹风起水生文。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：祠神歌：送神",
        "author": "王睿",
        "content": "枨枨山响答琵琶，酒湿青莎肉饲鸦。\n树叶无声神去后，纸钱灰出木绵花。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：乌夜啼",
        "author": "杨巨源",
        "content": "可怜杨叶复杨花，雪净烟深碧玉家。乌栖不定枝条弱，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：乌夜啼",
        "author": "李白",
        "content": "黄云城边乌欲栖，归飞哑哑枝上啼。机中织锦秦川女，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：乌夜啼二首",
        "author": "顾况",
        "content": "玉房掣锁声翻叶，银箭添泉绕霜堞。毕逋发刺月衔城，\n摇杂佩，耿华烛，良夜羽人弹此曲，东方曈曈赤日旭。\n月出江林西，江林寂寂城鸦啼。昔人何处为此曲，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：乌夜啼",
        "author": "李群玉",
        "content": "曾波隔梦渚，一望青枫林。有乌在其间，达晓自悲吟。\n是时月黑天，四野烟雨深。如闻生离哭，其声痛人心。\n悄悄夜正长，空山响哀音。远客不可听，坐愁华髮侵。\n既非蜀帝魂，恐是恒山禽。四子各分散，母声犹至今。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：乌夜啼",
        "author": "聂夷中",
        "content": "众鸟各归枝，乌乌尔不栖。还应知妾恨，故向绿窗啼。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：乌夜啼",
        "author": "白居易",
        "content": "城上归时晚，庭前宿处危。月明无叶树，霜滑有风枝。\n啼涩饥喉咽，飞低冻翅垂。画堂鹦鹉鸟，冷暖不相知。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：乌夜啼",
        "author": "王建",
        "content": "庭树乌，尔何不向别处栖？夜夜夜半当户啼。\n家人把烛出洞户，惊栖失群飞落树。一飞直欲飞上天，\n风飘雨湿亦不移，君家树头多好枝。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：乌夜啼",
        "author": "张祜",
        "content": "忽忽南飞返，危弦共怨凄。暗霜移树宿，残夜绕枝啼。\n咽绝声重叙，愔淫思乍迷。不妨还报喜，误使玉颜低。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：乌栖曲",
        "author": "李白",
        "content": "姑苏台上乌栖时，吴王宫裏醉西施。吴歌楚舞欢未毕，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：乌栖曲",
        "author": "李端",
        "content": "白马逐牛车，黄昏入狭斜。柳树乌争宿，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：乌栖曲",
        "author": "王建",
        "content": "章华宫人夜上楼，君王望月西山头。\n夜深宫殿门不锁，白露满山山叶堕。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：乌栖曲",
        "author": "张籍",
        "content": "西山作宫潮满池，宫乌晓鸣茱萸枝。\n吴姬自唱采莲曲，君王昨夜舟中宿。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：栖乌曲二首",
        "author": "刘方平",
        "content": "蛾眉曼脸倾城国，鸣环动佩新相识。\n银汉斜临白玉堂，芙蓉行障掩灯光。\n画舸双艚锦为缆，芙蓉花发莲叶暗。\n门前月色映横塘，感郎中夜渡潇湘。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：莫愁乐",
        "author": "张祜",
        "content": "侬居石城下，郎到石城游。自郎石城出，长在石城头。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：莫愁曲",
        "author": "李贺",
        "content": "草生陇阪下，鸦噪城堞头。何人此城裏，城角栽石榴。\n青丝系五马，黄金络双牛。白鱼驾莲船，夜作十裏游。\n归来无人识，暗上沉香楼。罗床倚瑶瑟，残月倾帘钩。\n今日槿花落，明朝梧树秋。若负平生意，何名作莫愁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：估客乐",
        "author": "李白",
        "content": "海客乘天风，将船远行役。譬如云中鸟，一去无踪迹。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：估客乐",
        "author": "元稹",
        "content": "估客无住着，有利身即行。出门求火伴，入户辞父兄。\n父兄相教示，求利莫求名。求名有所避，求利无不营。\n火伴相勒缚，卖假莫卖诚。交关少交假，交假本生轻。\n自兹相将去，誓死意不更。一解市头语，便无乡里情。\n鍮石打臂钏，糯米炊项璎。归来村中卖，敲作金玉声。\n村中田舍娘，贵贱不敢争。所费百钱本，已得十倍赢。\n颜色转光净，饮食亦甘馨。子本频蕃息，货赂日兼併。\n求珠驾沧海，采玉上荆衡。北买党项马，西擒吐蕃鹦。\n炎洲布火浣，蜀地锦织成。越婢脂肉滑，奚僮眉眼明。\n通算衣食费，不计远近程。经营天下遍，却到长安城。\n城中东西市，闻客次第迎。迎客兼说客，多财为势倾。\n客心本明黠，闻语心已惊。先问十常侍，次求百公卿。\n侯家与主第，点缀无不精。归来始安坐，富与王家勍。\n市卒酒肉臭，县胥家舍成。岂惟绝言语，奔走极使令。\n大儿贩材木，巧识梁栋形。小儿贩盐卤，不入州县征。\n一身偃市利，突若截海鲸。钩距不敢下，下则牙齿横。\n生为估客乐，判尔乐一生。尔又生两子，钱刀何岁平。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：贾客乐",
        "author": "张籍",
        "content": "金陵向西贾客多，船中生长乐风波。欲发移船近江口，\n金多众中为上客，夜夜算缗眠独迟。秋江初月猩猩语，\n年年逐利西复东，姓名不在县籍中。农夫税多长辛苦，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：贾客词",
        "author": "刘禹锡",
        "content": "贾客无定游，所游惟利并。眩俗杂良苦，乘时知重轻。\n心计析秋毫，摇钩侔悬衡。锥刀既无弃，转化日已盈。\n邀福祷波神，施财游化城。妻约雕金钏，女垂贯珠缨。\n高赀比封君，奇货通幸卿。趋时鸷鸟思，藏镪盘龙形。\n大艑浮通川，高楼次旗亭。行止皆有乐，关梁似无征。\n农夫何为者，辛苦事寒耕。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：贾客词",
        "author": "刘驾",
        "content": "贾客灯下起，犹言发已迟。高山有疾路，暗行终不疑。\n寇盗伏其路，猛兽来相追。金玉四散去，空囊委路岐。\n扬州有大宅，白骨无地归。少妇当此日，对镜弄花枝。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：襄阳乐",
        "author": "张祜",
        "content": "大堤花月夜，长江春水流。东风正上信，春夜特来游。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：襄阳曲二首",
        "author": "崔国辅",
        "content": "蕙草娇红萼，时光舞碧鸡。城中美年少，相见白铜鞮。\n少年襄阳地，来往襄阳城。城中轻薄子，知妾解秦筝。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：襄阳曲",
        "author": "施肩吾",
        "content": "大堤女儿郎莫寻，三三五五结同心。\n清晨对镜冶容色，意欲取郎千万金。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：襄阳曲",
        "author": "李端",
        "content": "襄阳堤路长，草碧杨柳黄。谁家女儿临夜妆，\n同居女伴正衣裳，中庭寒月白如霜。贾生十八称才子，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：大堤曲",
        "author": "张柬之",
        "content": "南国多佳人，莫若大堤女。玉床翠羽帐，宝袜莲花炬。\n魂处自目成，色授开心许。迢迢不可见，日暮空愁予。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：大堤曲",
        "author": "杨巨源",
        "content": "二八婵娟大堤女，开炉相对依江渚。待客登楼向水看，\n自传芳酒涴红袖，谁调妍妆回翠蛾。珍簟华灯夕阳后，\n岁岁逢迎沙岸间，北人多识绿云鬟。无端嫁与五陵少，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：大堤曲",
        "author": "李白",
        "content": "汉水临襄阳，花开大堤暖。佳期大堤下，泪向南云满。\n春风复无情，吹我梦魂散。不见眼中人，天长音信断。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：大堤曲",
        "author": "李贺",
        "content": "妾家住横塘，红纱满桂香。青云教绾头上髻，\n郎食鲤鱼尾，妾食猩猩唇。莫指襄阳道，绿浦归帆少。\n今日菖蒲花，明朝枫树老。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：大堤行",
        "author": "孟浩然",
        "content": "大堤行乐处，车马相驰突。岁岁春草生，踏青二三月。\n王孙挟珠弹，游女矜罗袜。携手今莫同，江花为谁发。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：三洲歌",
        "author": "温庭筠",
        "content": "团圆莫作波中月，洁白莫为枝上雪。月随波动碎潾潾，\n门前有路轻离别，惟恐归来旧香灭。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：拔蒲歌",
        "author": "张祜",
        "content": "拔蒲来，领郎镜湖边。郎心在何处，莫趁新莲去。\n拔得无心蒲，问郎看好无。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：杨叛儿",
        "author": "李白",
        "content": "君歌杨叛儿，妾劝新丰酒。何许最关人，乌啼白门柳。\n乌啼隐杨花，君醉留妾家。\n博山炉中沉香火，双咽一气凌紫霞。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：常林欢",
        "author": "温庭筠",
        "content": "宜城酒熟花覆桥，沙晴绿鸭鸣咬咬。秾桑绕舍麦如尾，\n锦荐金炉梦正长，东家呃喔鸡鸣早。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：江南弄",
        "author": "王勃",
        "content": "江南弄，巫山连楚梦，行雨行云几相送。\n瑶轩金谷上春时，玉童仙女无见期。紫露香烟眇难托，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：江南弄",
        "author": "李贺",
        "content": "江中绿雾起凉波，天上迭巘红嵯峨。水风浦云生老竹，\n吴歈越吟未终曲，江上团团帖寒玉。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采莲曲",
        "author": "崔国辅",
        "content": "玉溆花红发，金塘水碧流。相逢畏相失，并着采莲舟。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采莲曲",
        "author": "徐彦伯",
        "content": "妾家越水边，摇艇入江烟。既觅同心侣，复采同心莲。\n折藕丝能脆，开花叶正圆。春歌弄明月，归棹落花前。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采莲曲",
        "author": "李白",
        "content": "若耶溪边采莲女，笑隔荷花共人语。日照新妆水底明，\n紫骝嘶入落花去，见此踟蹰空断肠。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采莲曲",
        "author": "贺知章",
        "content": "稽山罢雾郁嵯峨，镜水无风也自波。\n莫言春度芳菲尽，别有中流采芰荷。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采莲曲三首",
        "author": "王昌龄",
        "content": "吴姬越艳楚王妃，争弄莲舟水湿衣。\n来时浦口花迎入，采罢江头月送归。\n荷叶罗裙一色裁，芙蓉向脸两边开。\n乱入池中看不见，闻歌始觉有人来。\n越女作桂舟，还将桂为楫。湖上水渺漫，清江初可涉。\n摘取芙蓉花，莫摘芙蓉叶。将归问夫婿，颜色何如妾。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采莲曲二首",
        "author": "戎昱",
        "content": "虽听采莲曲，讵识采莲心。漾楫爱花远，回船愁浪深。\n烟生极浦色，日落半江阴。同侣怜波静，看妆堕玉簪。\n涔阳女儿花满头，毵毵同泛木兰舟。\n春风日暮南湖裏，争唱菱歌不肯休。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采莲曲",
        "author": "储光羲",
        "content": "浅渚荷花繁，深塘菱叶疏。独往方自得，耻邀淇上姝。\n广江无术阡，大泽绝方隅。浪中海童语，流下鲛人居。\n春雁时隐舟，新荷复满湖。采采乘日暮，不思贤与愚。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采莲曲二首",
        "author": "鲍溶",
        "content": "弄舟朅来南塘水，荷叶映身摘莲子。暑衣清净鸳鸯喜，\n采莲朅来水无风，莲潭如镜松如龙。夏衫短袖交斜红，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采莲曲",
        "author": "张籍",
        "content": "秋江岸边莲子多，采莲女儿凭船歌。青房圆实齐戢戢，\n白练束腰袖半卷，不插玉钗妆梳浅。船中未满度前洲，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采莲曲",
        "author": "白居易",
        "content": "菱叶萦波荷飐风，荷花深处小船通。\n逢郎欲语低头笑，碧玉搔头落水中。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采莲曲",
        "author": "齐己",
        "content": "越江女，越江莲，齐菡萏，双婵娟。嬉游向何处，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采莲归",
        "author": "王勃",
        "content": "采莲归，绿水芙蓉衣，秋风起浪凫雁飞。\n桂棹兰桡下长浦，罗裙玉腕摇轻橹。叶屿花潭极望平，\n塞外征夫犹未还，江南采莲今已暮。今已暮，摘莲花，\n莲花复莲花，花叶何重迭。叶翠本羞眉，花红强如颊。\n佳人不兹期，怅望别离时。牵花怜共蒂，折藕爱连丝。\n故情何处所，新物徒华滋。不惜南津交佩解，\n正逢浩荡江上风，又值徘徊江上月。莲浦夜相逢，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采莲女",
        "author": "阎朝隐",
        "content": "采莲女，采莲舟，春日春江碧水流。莲衣承玉钏，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：湖边采莲妇",
        "author": "李白",
        "content": "小姑织白纻，未解将人语。大嫂采芙蓉，溪湖千万重。\n长兄行不在，莫使外人逢。愿学秋胡妇，真心比古松。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：张静婉采莲曲",
        "author": "温庭筠",
        "content": "兰膏坠发红玉春，燕钗拖颈抛盘云。城西杨柳向娇晚，\n掌中无力舞衣轻，翦断鲛绡破春碧。抱月飘烟一尺腰，\n鸂鶒胶胶塘水满，绿萍如粟莲茎短。一夜西风送雨来，\n郎心似月月易缺，十五十六清光圆。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：凤笙曲",
        "author": "沈佺期",
        "content": "忆昔王子晋，凤笙游云空。挥手弄白日，安能恋青宫。\n岂无婵娟子，结念罗帐中。怜寿不贵色，身世两无穷。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：凤吹笙曲",
        "author": "李白",
        "content": "仙人十五爱吹笙，学得昆丘彩凤鸣。始闻炼气餐金液，\n欲叹离声发绛唇，更嗟别调流纤指。此时惜别讵堪闻，\n绿云紫气向函关，访道应寻缑氏山。莫学吹笙王子晋，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采菱曲",
        "author": "储光羲",
        "content": "浊水菱叶肥，清水菱叶鲜。义不游浊水，志士多苦言。\n潮没具区薮，潦深云梦田。朝随北风去，暮逐南风还。\n浦口多渔家，相与邀我船。饭稻以终日，羹莼将永年。\n方冬水物穷，又欲休山樊。尽室相随从，所贵无忧患。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：采菱行",
        "author": "刘禹锡",
        "content": "白马湖平秋日光，紫菱如锦彩鸾翔。荡舟游女满中央，\n长鬟弱袂动参差，钗影钏文浮荡漾。笑语哇咬顾晚晖，\n家家竹楼临广陌，下有连樯多估客。携觞荐芰夜经过，\n一曲南音此地闻，长安北望三千里。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：阳春歌",
        "author": "李白",
        "content": "长安白日照春空，绿杨结烟桑袅风。披香殿前花始红，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：阳春曲",
        "author": "温庭筠",
        "content": "云母空窗晓烟薄，香昏龙气凝辉阁。霏霏雾雨杏花天，\n厩马何能啮芳草，路人不敢随流尘。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：阳春曲",
        "author": "庄南杰",
        "content": "紫锦红囊香满风，金鸾玉轼摇丁冬。沙鸥白羽翦晴碧，\n凤叫龙吟白日长，落花声底仙娥醉。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：阳春曲",
        "author": "贯休",
        "content": "为口莫学阮嗣宗，不言是非非至公。为手须似朱云辈，\n历数雍熙房与杜，魏公姚公宋开府。\n尽向天上仙宫闲处坐，何不却辞上帝下下土，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：朝云引",
        "author": "郎大家宋氏",
        "content": "巴西巫峡指巴东，朝云触石上朝空。巫山巫峡高何已，",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：上云乐",
        "author": "李白",
        "content": "金天之西，白日所没。康老胡雏，生彼月窟。巉岩仪容，\n华盖垂下睫，嵩岳临上唇。不睹谲诡貌，岂知造化神。\n大道是文康之严父，元气乃文康之老亲。抚顶弄盘古，\n阳乌未出谷，顾兔半藏身。女娲戏黄土，团作愚下人。\n散在六合间，蒙蒙若沙尘。生死了不尽，\n别来几多时，枝叶万里长。中国有七圣，半路颓鸿荒。\n陛下应运起，龙飞入咸阳。赤眉立盆子，白水兴汉光。\n叱咤四海动，洪涛为簸扬。举足蹋紫微，天关自开张。\n老胡感至德，东来进仙倡。五色师子，九苞凤凰。\n是老胡鸡犬，鸣舞飞帝乡。淋漓飒沓，进退成行。能胡歌，\n天子九九八十一万岁，长倾万岁杯。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：上云乐",
        "author": "李贺",
        "content": "飞香走红满天春，花龙盘盘上紫云。三千宫女列金屋，\n断烟素，缝舞衣，八月一日君前舞。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：凤台曲",
        "author": "王无竞",
        "content": "凤台何逶迤，嬴女管参差。一旦彩云至，身去无还期。\n遗曲此台上，世人多学吹。一吹一落泪，至今怜玉姿。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：凤台曲",
        "author": "李白",
        "content": "尝闻秦帝女，传得凤凰声。是日逢仙子，当时别有情。\n人吹彩箫去，天借绿云迎。曲在身不返，空余弄玉名。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：凤凰曲",
        "author": "李白",
        "content": "嬴女吹玉箫，吟弄天上春。青鸾不独去，更有携手人。\n影灭彩云断，遗声落西秦。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "相和歌辞：君道曲",
        "author": "李白",
        "content": "大君若天覆，广运无不至。轩后爪牙常先太山稽，\n土扶可成墙，积德为厚地。",
        "dynasty": "唐",
        "collection_info": {
            "collection": "御定全唐诗",
            "volume": "卷二十一"
        }
    },
    {
        "title": "舞曲歌辞：吴俞儿舞歌：剑俞",
        "author": "陆龟蒙",
        "content": "枝月喉，棹霜脊，北斗离离在寒碧。龙魂清，虎尾白，",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：吴俞儿舞歌：矛俞",
        "author": "陆龟蒙",
        "content": "手盘风，头背分，电光战扇，欲刺敲心留半线。\n缠肩绕脰，dl合眩旋，卓植赴列，夺避中节。\n前冲函礼穴，上指孛彗灭，与君一用来有截。",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：吴俞儿舞歌：弩俞",
        "author": "陆龟蒙",
        "content": "牛来开弦，人为置镞。捩机关，迸山谷。鹿骇涩，",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：东海有勇妇",
        "author": "李白",
        "content": "梁山感杞妻，恸器为之倾。金石忽暂开，都由激深情。\n东海有勇妇，何惭苏子卿。学剑越处子，超腾若流星。\n捐躯报夫仇，万死不顾生。白刃耀素雪，苍天感精诚。\n十步两躩跃，三呼一交兵。斩首掉国门，蹴踏五藏行。\n割此伉俪愤，粲然大义明。北海李使君，飞章奏天庭。\n舍罪警风俗，流芳播沧瀛。志在列女籍，行帛已光荣。\n淳于免诏狱，汉主为缇萦。津妾一棹歌，脱父于严刑。\n十子若不肖，不如一女英。豫让斩空衣，有心竟无成。\n要离杀庆忌，壮夫素所轻。妻子亦何辜，焚之买虚名。\n岂如东海妇，事立独扬名。",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：章和二年中",
        "author": "李贺",
        "content": "云萧索，风拂拂，麦芒如篲黍和粟。关中父老百领襦，\n殷勤为我下田鉏，百钱携赏丝桐客。游春漫光坞花白，",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：公莫舞歌",
        "author": "李贺",
        "content": "方花古础排九楹，刺豹淋血盛银罂。华筵鼓吹无桐竹，\n腰下三看宝玦光，项庄掉箾拦前起。材官小臣公莫舞，\n铁枢铁楗重束关，大旗五丈撞双环。汉王今日须秦印，",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：拂舞辞",
        "author": "李贺",
        "content": "吴娥声绝天，空云闲裴回。门外满车马，亦须生绿苔。\n尊有乌程酒，劝君千万寿。全胜汉武锦楼上，\n丹成作蛇乘白雾，千年重化玉井龟。从蛇作龟二千载。\n吴堤绿草年年在。背有八卦称神仙，邪鳞顽甲滑腥涎。",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：白鸠辞",
        "author": "李白",
        "content": "铿鸣钟，考朗鼓。歌白鸠，引拂舞。白鸠之白谁与邻，\n首农政，鸣阳春。天子刻玉杖，镂形赐耆人。\n白鹭亦白非纯真，外洁其色心匪仁。阙五德，无司晨，\n凤凰虽大圣，不愿以为臣。",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：独漉篇",
        "author": "李白",
        "content": "独漉水中泥，水浊不见月。不见月尚可，水深行人没。\n越鸟从南来，胡鹰亦北度。我欲弯弓向天射，\n雄剑挂壁，时时龙鸣。不断犀象，绣涩苔生。国耻未雪，",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：独漉歌",
        "author": "王建",
        "content": "独独漉漉，鼠食猫肉。\n乌日中，鹤露宿，黄河水直人心曲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：白纻辞二首",
        "author": "崔国辅",
        "content": "洛阳梨花落如霰，河阳桃叶生复齐。\n坐恐玉楼春欲尽，红绵粉絮裛妆啼。\n董贤女弟在椒风，窈窕繁华贵后宫。\n璧带金釭皆翡翠，一朝零落变成空。",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：白纻辞二首",
        "author": "杨衡",
        "content": "玉缨翠佩杂轻罗，香汗微渍朱颜酡。为君起唱白纻歌，\n蹑珠履，步琼筵。轻身起舞红烛前，芳姿艳态妖且妍。\n回眸转袖暗催弦，凉风萧萧流水急。月华泛艳红莲湿，",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：白纻辞",
        "author": "李白",
        "content": "扬清歌，发皓齿，北方佳人东邻子。且吟白纻停渌水，\n玉颜满堂乐未终，馆娃日落歌吹蒙。\n月寒江清夜沉沉，美人一笑千黄金，垂罗舞縠扬哀音。\n郢中白雪且莫吟，子夜吴歌动君心。动君心，冀君赏，\n吴刀翦彩缝舞衣，明妆丽服夺春辉，扬眉转袖若雪飞。\n倾城独立世所稀，激楚结风醉忘归。高堂月落烛已微，",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：白纻歌二首",
        "author": "王建",
        "content": "天河漫漫北斗粲，宫中乌啼知夜半。新缝白纻舞衣成，\n酒多夜长夜未晓，月明灯光两相照，后庭歌声更窈窕。\n馆娃宫中春日暮，荔枝木瓜花满树。城头乌栖休击鼓，\n美人醉起无次第，堕钗遗佩满中庭。此时但愿可君意，",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：白纻歌",
        "author": "张籍",
        "content": "皎皎白纻白且鲜，将作春衫称少年。裁缝长短不能定，\n衣裳着时寒食下，还把玉鞭鞭白马。",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：白纻歌",
        "author": "柳宗元",
        "content": "翠帷双卷出倾城，龙剑破匣霜月明。朱唇掩抑悄无声，",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：冬白纻歌",
        "author": "元稹",
        "content": "吴宫夜长宫漏款，帘幕四垂灯焰暖。西施自舞王自管，\n共笑越王穷惴惴，夜夜抱冰寒不睡。",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：霓裳辞十首",
        "author": "王建",
        "content": "弟子部中留一色，听风听水作霓裳。\n散声未足重来授，直到床前见上皇。\n中管五弦初半曲，遥教合上隔帘听。\n一声声向天头落，效得仙人夜唱经。\n自直梨园得出稀，更番上曲不教归。\n一时跪拜霓裳彻，立地阶前赐紫衣。\n旋翻新谱声初足，除却梨园未教人。\n宣与书家分手写，中官走马赐功臣。\n伴教霓裳有贵妃，从初直到曲成时。\n日长耳裏闻声熟，拍数分毫错总知。\n弦索摐摐隔彩云，五更初发一山闻。\n武皇自送西王母，新换霓裳月色裙。\n敕赐宫人澡浴回，遥看美女院门开。\n一山星月霓裳动，好字先从殿裏来。\n传呼法部按霓裳，新得承恩别作行。\n应是贵妃楼上看，内人舁下彩罗箱。\n朝元阁上山风起，夜听霓裳玉露寒。\n宫女月中更替立，黄金梯滑并行难。\n知向华清年月满，山头山底种长生。\n去时留下霓裳曲，总是离宫别馆声。",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：柘枝词",
        "author": "不详",
        "content": "将军奉命即须行，塞外领强兵。\n闻道烽烟动，腰间宝剑匣中鸣。",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：柘枝词三首",
        "author": "薛能",
        "content": "同营三十万，震鼓伐西羌。战血粘秋草，征尘搅夕阳。\n归来人不识，帝裏独戎装。\n悬军征拓羯，内地隔萧关。日色昆仑上，风声朔漠间。\n何当千万骑，飒飒贰师还。\n意气成功日，春风起絮天。楼台新邸第，歌舞小婵娟。\n急破催摇曳，罗衫半脱肩。",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "舞曲歌辞：屈柘词",
        "author": "温庭筠",
        "content": "杨柳萦桥绿，玫瑰拂地红。绣衫金騕褭，花髻玉珑璁。\n宿雨香潜润，春流水暗通。画楼初梦断，晴日照湘风。",
        "dynasty": "唐",
        "collection_info": {
            "collection": "御定全唐诗",
            "volume": "卷二十二"
        }
    },
    {
        "title": "琴曲歌辞：白雪歌",
        "author": "贯休",
        "content": "列鼎佩金章，泪眼看风枝。却思食藜藿，身作屠沽儿。\n负米无远近，所希升斗归。为人无贵贱，莫学鸡狗肥。\n斯言如不忘，别更无光辉。斯言如或忘，即安用人为。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：湘妃",
        "author": "刘长卿",
        "content": "帝子不可见，秋风来暮思。婵娟湘江月，千载空蛾眉。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：湘妃",
        "author": "李贺",
        "content": "筠竹千年老不死，长伴秦娥盖湘水。蛮娘吟弄满寒空，\n幽愁秋气上青枫，凉夜波间吟古龙。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：湘妃怨",
        "author": "孟郊",
        "content": "南巡竟不返，帝子怨逾积。万里丧蛾眉，潇湘水空碧。\n冥冥荒山下，古庙收贞魄。乔木深青春，清光满瑶席。\n搴芳徒有荐，灵意殊脉脉。玉佩不可亲，裴回烟波夕。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：湘妃怨",
        "author": "陈羽",
        "content": "二妃怨处云沉沉，二妃哭处湘水深。\n商人酒滴庙前草，萧飒风生斑竹林。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：湘妃列女操",
        "author": "鲍溶",
        "content": "有虞夫人哭虞后，淑女何事又伤离。竹上泪迹生不尽，\n三湘测测流急绿，秋夜露寒蜀帝飞。枫林月斜楚臣宿，\n终疑既远双悄悄，苍梧旧云岂难召，老猿心寒不可啸。\n目眄眄兮意蹉跎，魂腾腾兮惊秋波。曲一尽兮忆再奏，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：湘夫人",
        "author": "邹绍先",
        "content": "枫叶下秋渚，二妃愁渡湘。疑山空杳蔼，何处望君王。\n日落水云裏，油油心自伤。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：湘夫人",
        "author": "李颀",
        "content": "九嶷日已暮，三湘云复愁。窅蔼罗袂色，潺湲江水流。\n佳期来北渚，捐玦在芳洲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：湘夫人",
        "author": "郎士元",
        "content": "娥眉对湘水，遥哭苍梧间。万乘既已殁，孤舟谁忍还。\n至今楚山上，犹有泪痕斑。南有涔阳路，渺渺多新愁。\n昔神降回时，风波江上秋。彩云忽无处，碧水空安流。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：霹雳引",
        "author": "沈佺期",
        "content": "岁七月，火伏而金生。客有鼓瑟于门者，奏霹雳之商声。\n始戛羽以騞砉，终扣宫而砰駖。电耀耀兮龙跃，\n有如驱千旗，制五兵，截荒虺，斫长鲸。孰与广陵比，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：拘幽操",
        "author": "韩愈",
        "content": "目掩掩兮其凝其盲，耳肃肃兮听不闻声。\n朝不日出兮夜不见月与星，有知无知兮为死为生。\n呜呼！臣罪当诛兮天王圣明。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：越裳操",
        "author": "韩愈",
        "content": "雨之施，物以孳。我何意于彼为？自周之先，其艰其勤。\n以有疆宇，私我后人。我祖在上，四方在下。\n厥临孔威，敢戏以侮。孰荒于门，孰治于田。四海既均，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：岐山操",
        "author": "韩愈",
        "content": "我家于豳，自我先公。伊我承绪，敢有不同。\n今狄之人，将土我疆。民为我战，谁使死伤。\n彼岐有岨，我往独处。人莫余追，无思我悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：履霜操",
        "author": "韩愈",
        "content": "父兮儿寒，母兮儿饥。儿罪当笞，逐儿何为。\n儿在中野，以宿以处。四无人声，谁与儿语。\n儿寒何衣，儿饥何食。儿行于野，履霜以足。\n母生众儿，有母怜之。独无母怜，儿宁不悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：雉朝飞操",
        "author": "李白",
        "content": "麦陇青青三月时，白雉朝飞挟两雌。锦衣绮翼何离褷，\n枯杨枯杨尔生荑，我独七十而孤栖。弹弦写恨意不尽，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：雉朝飞操",
        "author": "韩愈",
        "content": "雉之飞，于朝日。群雌孤雄，意气横出。当东而西，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：雉朝飞操",
        "author": "张祜",
        "content": "朝阳陇东泛暖景，双啄双飞双顾影。朱冠锦襦聊日整，\n雄飞在草雌在田，衷肠结愤气呵天。圣人在上心不偏，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：思归引",
        "author": "张祜",
        "content": "重重作闺清旦鐍，两耳深声长不彻。深宫坐愁百年身，\n故乡不归谁共穴，石上作蒲蒲九节。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：猗兰操",
        "author": "韩愈",
        "content": "兰之猗猗，扬扬其香。不采而佩，于兰何伤。\n今天之旋，其曷为然。我行四方，以日以年。\n雪霜贸贸，荠麦之茂。子如不伤，我不尔觏。\n荠麦之茂，荠麦之有。君子之伤，君子之守。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：幽兰",
        "author": "崔涂",
        "content": "幽植众能知，贞芳只暗持。自无君子佩，未是国香衰。\n白露沾长早，青春每到迟。不知当路草，芳馥欲何为。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：将归操",
        "author": "韩愈",
        "content": "秋之水兮其色幽幽，我将济兮不得其由。\n涉其浅兮石啮我足，乘其深兮龙入我舟。\n我济而悔兮将安归尤。归乎归乎，无与石斗兮无应龙求。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：龟山操",
        "author": "韩愈",
        "content": "龟之气兮不能云雨，龟之枿兮不中樑柱，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：残形操",
        "author": "韩愈",
        "content": "有兽维狸兮我梦得之，其身孔明兮而头不知。\n吉凶何为兮觉坐而思，巫咸上天兮识者其谁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：双燕离",
        "author": "李白",
        "content": "双燕复双燕，双飞令人羡。玉楼珠阁不独栖，\n吴宫又焚荡，雏尽巢亦空。憔悴一身在，孀雌忆故雄。\n双飞难再得，伤我寸心中。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：列女操",
        "author": "孟郊",
        "content": "梧桐相待老，鸳鸯会双死。贞妇贵殉夫，舍生亦如此。\n波澜誓不起，妾心井中水。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：别鹄操",
        "author": "韩愈",
        "content": "雄鹄衔枝来，雌鹄啄泥归。巢成不生子，大义当乖离。\n江汉水之大，鹄身鸟之微。更无相逢日，安可相随飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：别鹤",
        "author": "杨巨源",
        "content": "海鹤一为别，高程方杳然。影摇江海路，思结潇湘天。\n皎然仰白日，真姿栖紫烟。含情九霄际，顾侣五云前。\n遐心属清都，凄响激朱弦。超摇间云雨，迢递各山川。\n东南信多水，会合当有年。雄飞戾冥寞，此意何由传。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：别鹤",
        "author": "王建",
        "content": "主人一去池水绝，池鹤散飞不相别。青天漫漫碧海重，\n池边巢破松树死，树头年年乌生子。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：别鹤",
        "author": "张籍",
        "content": "双鹤出云溪，分飞各自迷。空巢在松杪，折羽落江泥。\n寻水终不饮，逢林亦未栖。别离应易老，万里两凄凄。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：别鹤",
        "author": "杜牧",
        "content": "分飞共所从，六翮势摧风。声断碧云外，影孤明月中。\n青田归路远，月桂旧巢空。矫翼知何处，天涯不可穷。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：走马引",
        "author": "李贺",
        "content": "我有辞乡剑，玉锋堪截云。襄阳走马客，意气自生春。\n朝嫌剑光静，暮嫌剑花冷。能持剑向人，不解持照身。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：昭君怨",
        "author": "白居易",
        "content": "明妃风貌最娉婷，合在椒房应四星。只得当年备宫掖，\n自是君恩薄如纸，不须一向恨丹青。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：昭君怨二首",
        "author": "张祜",
        "content": "万里边城远，千山行路难。举头惟见月，何处是长安。\n汉庭无大议，戎虏几先和。莫羡倾城色，昭君恨最多。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：昭君怨",
        "author": "梁氏琼",
        "content": "自古无和亲，贻灾到妾身。胡风嘶去马，汉月吊行轮。\n衣薄狼山雪，妆成虏塞春。回看父母国，生死毕胡尘。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：明妃怨",
        "author": "杨凌",
        "content": "汉国明妃去不还，马驼弦管向阴山。\n匣中纵有菱花镜，羞对单于照旧颜。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：蔡氏五弄：游春曲二首",
        "author": "王涯",
        "content": "万树江边杏，新开一夜风。满园深浅色，照在绿波中。\n上苑何穷树，花开次第新。香车与丝骑，风静亦生尘。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：蔡氏五弄：游春辞二首",
        "author": "王涯",
        "content": "曲江丝柳变烟条，寒骨冰随暖气销。\n才见春光生绮陌，已闻清乐动云韶。\n经过柳陌与桃蹊，寻逐风光着处迷。\n鸟度时时冲絮起，花繁衮衮压枝低。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：蔡氏五弄：游春辞三首",
        "author": "令狐楚",
        "content": "晚游临碧殿，日上望春亭。芳树罗仙仗，晴山展翠屏。\n一夜好风吹，新花一万枝。风前调玉管，花下簇金羁。\n阊阖春风起，蓬莱雪水消。相将折杨柳，争取最长条。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：蔡氏五弄：渌水曲",
        "author": "李白",
        "content": "渌水明秋月，南湖采白苹。荷花娇欲语，愁杀荡舟人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：蔡氏五弄：渌水辞",
        "author": "李贺",
        "content": "今宵好风月，阿侯在何处。为有倾城色，翻成足愁苦。\n东湖采莲叶，南湖拔蒲根。未持寄小姑，且持感愁魂。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：蔡氏五弄：幽居弄",
        "author": "顾况",
        "content": "苔衣生，花露滴，月入西林荡东壁。扣商占角两三声，\n关情命曲寄惆怅，久别江南山裏人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：蔡氏五弄：秋思二首",
        "author": "李白",
        "content": "春阳如昨日，碧树鸣黄鹂。芜然蕙草暮，飒尔凉风吹。\n天秋木叶下，月冷莎鸡悲。坐愁群芳歇，白露凋华滋。\n阏氏黄叶落，妾望白登台。月出碧云断，蝉声秋色来。\n胡兵沙塞合，汉使玉关回。征客无归日，空悲蕙草摧。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：蔡氏五弄：秋思二首",
        "author": "鲍溶",
        "content": "胡风吹雁翼，远别无人乡。君近雁来处，几回断君肠。\n昔奉千日书，抚心怨星霜。无书又千日，世路重茫茫。\n燕国有佳丽，蛾眉富春光。自然君归晚，花落君空堂。\n君其若不然，岁晚双鸳鸯。顾兔蚀残月，幽光不如星。\n女儿晚事夫，颜色同秋萤。秋日边马思，武夫不遑宁。\n燕歌易水怨，剑舞蛟龙腥。风折连枝树，水翻无蒂萍。\n立身多户门，何必燕山铭。生世不如鸟，双双比翼翎。\n季秋天地间，万物生意足。我忧长于生，安得及草木。\n试从古人愿，致酒歌秉烛。燕赵皆世人，讵能长似玉。\n俯怜老期近，仰视日车速。萧飒御风君，魂梦愿相逐。\n百年夜销半，端为垂缨束。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：蔡氏五弄：秋思",
        "author": "司空曙",
        "content": "静与懒相偶，年将衰共催。前途欢不集，往事恨空来。\n昼景委红叶，月华铺绿苔。沉思更何有，结坐玉琴哀。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：蔡氏五弄：秋思",
        "author": "司空图",
        "content": "身病时亦危，逢秋多恸哭。风波一摇荡，天地几翻覆。\n孤萤出荒池，落叶穿破屋。势利长草草，何人访幽独。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：蔡氏五弄：秋思二首",
        "author": "王涯",
        "content": "网轩凉吹动轻衣，夜听更长玉漏稀。\n月渡天河光转湿，鹊惊秋树叶频飞。\n宫连太液见苍波，暑气微清秋意多。\n一夜轻风苹末起，露珠翻尽满池荷。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：胡笳十八拍",
        "author": "刘商",
        "content": "汉室将衰兮四夷不宾，动干戈兮征战频。\n哀哀父母生育我，见离乱兮当此辰。纱窗对镜未经事，\n忽将薄命委锋镝，可惜红颜随虏尘。\n马上将余向绝域，厌生求死死不得。戎羯腥膻岂是人，\n万里重阴鸟不飞，寒沙莽莽无南北。\n如羁囚兮在缧绁，忧虑万端无处说。使余力兮翦余发，\n早被蛾眉累此身，空悲弱质柔如水。\n山川路长谁记得，何处天涯是乡国。自从惊怖少精神，\n漫漫胡天叫不闻，明明汉月应相识。\n水头宿兮草头坐，风吹汉地衣裳破。羊脂沐发长不梳，\n毡帐时移无定居，日月长兮不可过。\n怪得春光不来久，胡中风土无花柳。天翻地覆谁得知，\n是非取与在指撝，言语传情不如手。\n男儿妇人带弓箭，塞马蕃羊卧霜霰。寸步东西岂自由，\n竟夕无云月上天，故乡应得重相见。\n忆昔私家恣娇小，远取珍禽学驯扰。如今沦弃念故乡，\n旦夕思归不得归，愁心想似笼中鸟。\n当日苏武单于问，道是宾鸿解传信。学他刺血写得书，\n遂令边雁转怕人，绝域何由达方寸。\n恨凌辱兮恶腥膻，憎胡地兮怨胡天。生得胡儿欲弃捐，\n朝朝暮暮在眼前，腹生手养宁不怜。\n日来月往相推迁，迢迢星岁欲周天。无冬无夏卧霜霰，\n几回鸿雁来又去，肠断蟾蜍亏复圆。\n破瓶落井空永沉，故乡望断无归心。宁知远使问姓名，\n如今果是梦中事，喜过悲来情不任。\n童稚牵衣双在侧，将来不可留又忆。还乡惜别两难分，\n泪痕满面对残阳，终日依依向南北。\n莫以胡儿可羞耻，思情亦各言其子。手中十指有长短，\n南风万里吹我心，心亦随风渡辽水。\n叹息襟怀无定分，当时怨来归又恨。不知愁怨意若何，\n不缘生得天属亲，岂向仇雠结恩信。\n去时只觉天苍苍，归日始知胡地长。重阴白日落何处，\n征途未尽马蹄尽，不见行人边草黄。\n行尽胡天千万里，惟见黄沙白云起。马饥跑雪衔草根，\n努力前程是帝乡，生前免向胡中死。\n归来故乡见亲族，田园半芜春草绿。明烛重然煨烬灰，\n出入关山十二年，哀情尽在胡笳曲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：飞龙引二首",
        "author": "李白",
        "content": "黄帝铸鼎于荆山，炼丹砂，丹砂成黄金。\n骑龙飞上太清家，云愁海思令人嗟。宫中彩女颜如花，\n鼎湖流水清且闲，轩辕去时有弓剑。古人传道留其间，\n造天关，闻天语，长云河车载玉女。载玉女，过紫皇，\n下视瑶池见王母，蛾眉萧飒如秋霜。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：乌夜啼引",
        "author": "张籍",
        "content": "秦乌啼哑哑，夜啼长安吏人家。吏人得罪囚在狱，\n下床心喜不重寐，未明上堂贺舅姑。少妇语啼乌，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：宛转歌",
        "author": "郎大家宋氏",
        "content": "风已清，月朗琴复鸣。掩抑非千态，殷勤是一声。\n歌宛转，宛转和且长。愿为双鸿鹄，比翼共翱翔。\n日已暮，长檐鸟应度。此时望君君不来，\n愿为形与影，出入恒相逐。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：宛转歌二首",
        "author": "刘方平",
        "content": "星参差，月二八，灯五枝。黄鹤瑶琴将别去，\n晓将近，黄姑织女银河尽。九华锦衾无复情，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：宛转行",
        "author": "张籍",
        "content": "华屋重翠幄，绮席雕象床。远漏微更疏，薄衾中夜凉。\n炉氲暗裴回，寒灯背斜光。妍姿结宵态，寝臂幽梦长。\n宛转复宛转，忆忆更未央。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：王敬伯歌",
        "author": "李端",
        "content": "妾本舟中客，闻君江上琴。君初感妾叹，妾亦感君心。\n遂出合欢被，同为交颈禽。传杯惟畏浅，接膝犹嫌远。\n侍婢奏箜篌，女郎歌宛转。宛转怨如何，中庭霜渐多。\n霜多叶可惜，昨日非今夕。徒结万里欢，终成一宵客。\n王敬伯，渌水青山从此隔。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：三峡流泉歌",
        "author": "李季兰",
        "content": "妾家本住巫山云，巫山流水常自闻。玉琴弹出转寥夐，\n巨石奔崖指下生，飞波走浪弦中起。初疑喷涌含雷风，\n忆昔阮公为此曲，能使仲容听不足。一弹既罢复一弹，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：风入松歌",
        "author": "皎然",
        "content": "西岭松声落日秋，千枝万叶风飕飗。美人援琴弄成曲，\n美人夜坐月明裏，含少商兮照清征。风何凄兮飘飉，\n何人此时不得意，意苦弦悲闻客堂。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：秋风引",
        "author": "刘禹锡",
        "content": "何处秋风至，萧萧送雁群。朝来入庭树，孤客最先闻。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：明月引",
        "author": "卢照邻",
        "content": "洞庭波起兮鸿雁翔，风瑟瑟兮野苍苍。\n浮云卷霭，明月流光。荆南兮赵北，碣石兮潇湘。\n澄清规于万里，照离思于千行。横桂枝于西第，\n试登高而极目，莫不变而回肠。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：明月歌",
        "author": "阎朝隐",
        "content": "梅花雪白柳叶黄，云雾四起月苍苍，箭水泠泠刻漏长。\n挥玉指，拂罗裳，为君一奏楚明光。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：绿竹引",
        "author": "宋之问",
        "content": "青溪绿潭潭水侧，修竹婵娟同一色。徒生仙实凤不游，\n含情傲慰心目，何可一日无此君。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：山人劝酒",
        "author": "李白",
        "content": "苍苍云松，落落绮皓。春风尔来为阿谁，\n称是秦时避世人，劝酒相欢不知老。各守兔鹿志，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：幽涧泉",
        "author": "李白",
        "content": "拂彼白石，弹吾素琴。幽涧愀兮流泉深，\n中见愁猿吊影而危处兮，叫秋木而长吟。\n客有哀时失志而听者，泪淋浪以沾襟。乃缉商缀羽，\n幽涧泉，鸣深林。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：龙宫操",
        "author": "顾况",
        "content": "龙宫月明光参差，精卫衔石东飞时，鲛人织绡采藕丝。\n翻江倒海倾吴蜀，汉女江妃杳相续，龙王宫中水不足。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：飞鸢操",
        "author": "刘禹锡",
        "content": "鸢飞杳杳青云裏，鸢鸣萧萧风四起。旗尾飘扬势渐高，\n游鹍翔雁出其下，庆云清景相迴旋。忽闻饥乌一噪聚，\n畏人避犬投高处，俯啄无声犹屡顾。青鸟自爱玉山禾，\n游童挟弹一麾肘，臆碎羽分人不悲。天生众禽各有类，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：升仙操",
        "author": "李群玉",
        "content": "嬴女去秦宫，琼箫生碧空。凤台闭烟雾，鸾吹飘天风。\n复闻周太子，亦遇浮丘公。丛簧发仙弄，轻举紫霞中。\n浊世不久住，清都路何穷。一去霄汉上，世人那得逢。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：司马相如琴歌",
        "author": "张祜",
        "content": "凤兮凤兮非无凰，山重水阔不可量。\n梧桐结阴在朝阳，濯羽弱水鸣高翔。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：霍将军",
        "author": "崔颢",
        "content": "长安甲第高入云，谁家居住霍将军。日晚朝回拥宾从，\n莫言贫贱即可欺，人生富贵自有时。一朝天子赐颜色，",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "琴曲歌辞：琴歌",
        "author": "顾况",
        "content": "琴调秋些，胡风绕雪。峡泉声咽，佳人愁些。",
        "dynasty": "唐",
        "collection_info": {
            "collection": "御定全唐诗",
            "volume": "卷二十三"
        }
    },
    {
        "title": "杂曲歌辞：秦女休行",
        "author": "李白",
        "content": "西门秦氏女，秀色如琼花。手挥白杨刀，清昼杀仇家。\n罗袖洒赤血，英声凌紫霞。直上西山去，关吏相邀遮。\n婿为燕国王，身被诏狱加。犯刑若履虎，不畏落爪牙。\n素颈未及断，摧眉伏泥沙。金鸡忽放赦，大辟得宽赊。\n何惭聂政姊，万古共惊嗟。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：出门行二首",
        "author": "孟郊",
        "content": "长河悠悠去无极，百龄同此可叹息。秋风白露沾人衣，\n一闻陌上苦寒奏，使我伫立惊且悲。君今得意厌粱肉，\n海风萧萧天雨霜，穷愁独坐夜何长。驱车旧忆太行险，\n手持琅玕欲有赠，爱而不见心断绝。南山峨峨白石烂，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：出门行",
        "author": "元稹",
        "content": "兄弟同出门，同行不同志。凄凄分岐路，各各营所为。\n兄上荆山巅，翻石辨虹气。弟沉沧海底，偷珠待龙睡。\n出门不数年，同归亦同遂。俱用私所珍，升沉自兹异。\n献珠龙王宫，值龙觅珠次。但喜复得珠，不求珠所自。\n酬客双龙女，授客六龙辔。遣充行雨神，雨泽随客意。\n雩夏钟鼓繁，禜秋玉帛积。彩色画廊庙，奴僮被珠翠。\n骥騄千万双，鸳鸯七十二。言者禾稼枯，无人敢轻议。\n其兄因献璞，再刖不履地。门户亲戚疏，匡床妻妾弃。\n铭心有所待，视足无所愧。持璞自枕头，泪痕双血渍。\n一朝龙醒寤，本问偷珠事。因知行雨偏，妻子五刑备。\n仁兄捧尸哭，势友掉头讳。丧车黔首葬，吊客青蝇至。\n楚有望气人，王前忽长跪。贺王得贵宝，不远王所莅。\n求之果如言，剖则浮云腻。白珩无颜色，垂棘有瑕累。\n在楚列地封，入赵连城贵。秦遣李斯书，书为传国瑞。\n秦亡汉魏传，传者得神器。卞和名永永，与宝不相坠。\n劝尔出门行，行难莫行易。易得还易失，难同亦难离。\n善贾识贪廉，良田无稙稚。磨剑莫磨锥，磨锥成小利。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：出自蓟北门行",
        "author": "李白",
        "content": "虏阵横北荒，胡星曜精芒。羽书速惊电，烽火昼连光。\n虎竹救边急，戎车森已行。明主不安席，按剑心飞扬。\n推毂出猛将，连旗登战场。兵威冲绝漠，杀气凌穹苍。\n列卒赤山下，开营紫塞傍。途冬沙风紧，旌旗飒凋伤。\n画角悲海月，征衣卷天霜。挥刃斩楼兰，弯弓射贤王。\n单于一平荡，种落自奔亡。收功报天子，行歌归咸阳。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：蓟门行五首",
        "author": "高适",
        "content": "边城十一月，雨雪乱霏霏。元戎号令严，人马亦轻肥。\n羌胡无尽日，征战几人归。\n幽州多骑射，结髮重横行。一朝事将军，出入有声名。\n纷纷猎秋草，相向角弓鸣。\n蓟门逢古老，独立思氛氲。一身既零丁，头鬓白纷纷。\n勋庸今已矣，不识霍将军。\n茫茫长城外，日没更烟尘。胡骑虽凭陵，汉兵不顾身。\n古树满空塞，黄云愁杀人。\n汉家能用武，开拓穷异域。戍卒厌糠核，降胡饱衣食。\n开亭试一望，吾欲涕沾臆。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：蓟门行",
        "author": "李希仲",
        "content": "旄头有精芒，胡骑猎秋草。羽檄南渡河，边庭用兵早。\n汉家爱征战，宿将今已老。辛苦羽林儿，从戎榆关道。\n一身救边速，烽火连蓟门。前军鸟飞断，格斗尘沙昏。\n寒日鼓声急，单于夜火奔。当须徇忠义，身死报国恩。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：君子有所思行",
        "author": "李白",
        "content": "紫阁连终南，青冥天倪色。凭崖望咸阳，宫阙罗北极。\n万井惊画出，九衢如弦直。渭水清银河，横天流不息。\n朝野盛文物，衣冠何翕赩。厩马散连山，军容威绝域。\n伊皋运元化，卫霍输筋力。歌钟乐未休，荣去老还逼。\n圆光过满缺，太阳移中昃。不散东海金，何争西辉匿。\n无作牛山悲，恻怆泪沾臆。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：君子有所思行",
        "author": "贯休",
        "content": "我爱正考甫，思贤作商颂。我爱扬子云，理乱皆如凤。\n振衣中夜起，露花香旖旎。扑碎骊龙明月珠，\n寂寥千载不相逢，无限区区尽虚掷。君不见沉约道，\n安得龙猛笔，点石为黄金。散问酷吏家，使无贪残心。\n甘棠密叶成翠幄，颍凤不来天地塞。所以倾城人，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：伤歌行",
        "author": "张籍",
        "content": "黄门诏下促收捕，京兆君系御史府。出门无复部曲随，\n身着青衫骑恶马，东门之东无送者。邮夫防吏急喧驱，\n高堂舞榭锁管弦，美人遥望西南天。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：伤歌行",
        "author": "孟郊",
        "content": "众毒蔓贞松，一枝难久荣。岂知黄庭客，仙骨生不成。\n春色舍芳蕙，秋风绕枯茎。弹琴不成曲，始觉知音倾。\n馆月改旧照，吊宾写余情。还舟空江上，波浪送铭旌。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：伤歌行",
        "author": "庄南杰",
        "content": "兔走乌飞不相见，人事依稀速如电。王母夭桃一度开，\n秋雨无情不惜花，芙蓉一一惊香倒。劝君莫谩栽荆棘，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：悲歌",
        "author": "李白",
        "content": "悲来乎，悲来乎，主人有酒且莫斟，听我一曲悲来吟。\n悲来不吟还不笑，天下无人知我心。君有数斗酒，\n悲来乎，悲来乎，天虽长，地虽久，金玉满堂应不守。\n富贵百年能几何，死生一度人皆有。孤猿坐啼坟上月，\n悲来乎，悲来乎，秦家李斯早追悔，虚名拨向身之外。\n范子何曾爱五湖，功成名遂身自退。剑是一夫用，\n还须黑头取方伯，莫谩白首为儒生。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：悲哉行",
        "author": "孟云卿",
        "content": "孤儿去慈亲，远客丧主人。莫吟苦辛曲，谁忍闻可闻。\n可闻不可说，去去无期别。行人念前程，不待参辰没。\n朝亦常苦饥，暮亦常苦饥。飘飘万余裏，贫贱多是非。\n少年莫远游，远游多不归。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：悲哉行",
        "author": "白居易",
        "content": "悲哉为儒者，力学不能疲。读书眼欲暗，秉笔手生胝。\n十上方一第，成名常苦迟。纵有宦达者，两鬓已成丝。\n可怜少壮日，适在穷贱时。丈夫老且病，焉用富贵为。\n沉沉朱门宅，中有乳臭儿。状貌如妇人，光明膏粱肌。\n手不把书卷，身不擐戎衣。二十袭封爵，门承勋戚资。\n春来日日出，服御何轻肥。朝从博徒饮，暮有倡楼期。\n评封还酒债，堆金选蛾眉。声色狗马外，其余一无知。\n山苗与涧松，地势随高卑。古来无奈何，非君独伤悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：悲哉行",
        "author": "鲍溶",
        "content": "促促晨复昏，死生同一源。贵年不惧老，贱老伤久存。\n朗朗哭前歌，绛旌引幽魂。来为千金子，去卧百草根。\n黄土塞生路，悲风送回辕。金鞍旧良马，四顾不出门。\n生结千岁念，荣及百代孙。黄金买性命，白刃仇一言。\n宁知北山上，松柏侵田园。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：妾薄命",
        "author": "崔国辅",
        "content": "虽入秦帝宫，不上秦帝床。夜夜玉窗裏，与他卷罗裳。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：妾薄命",
        "author": "武平一",
        "content": "有女妖且丽，裴回湘水湄。水湄兰杜芳，采之将寄谁。\n瓠犀发皓齿，双蛾嚬翠眉。红脸如开莲，素肤若凝脂。\n绰约多逸态，轻盈不自持。常矜绝代色，复恃倾城姿。\n子夫前入侍，飞燕复当时。正悦掌中舞，宁哀团扇诗。\n洛川昔云遇，高唐今尚违。幽阁禽雀噪，闲阶草露滋。\n流景一何速，年华不可追。解佩安所赠，怨咽空自悲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：妾薄命",
        "author": "李百药",
        "content": "团扇秋风起，长门夜月明。羞闻拊背入，恨说舞腰轻。\n太常应已醉，刘君恒带酲。横陈每虚设，吉梦竟何成。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：妾薄命",
        "author": "杜审言",
        "content": "草绿长门闭，苔青永巷幽。宠移新爱夺，泣下故情留。\n啼鸟惊残梦，飞花搅独愁。自怜春色罢，团扇复迎秋。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：妾薄命",
        "author": "刘元淑",
        "content": "自从离别守空闺，遥闻征战起云梯。夜夜愁君辽海外，\n彩鸾琴裏怨声多，飞鹊镜前妆梳断。谁家夫婿不从征，\n且逐新人殊未归，还令秋至夜霜飞。北斗星前横度雁，\n暗啼罗帐空自怜，梦度阳关向谁说。每怜容貌宛如神，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：妾薄命",
        "author": "李白",
        "content": "汉帝重阿娇，贮之黄金屋。咳唾落九天，随风生珠玉。\n宠极爱还歇，妒深情却疏。长门一步地，不肯暂回车。\n雨落不上天，水覆难再收。君情与妾意，各自东西流。\n昔日芙蓉花，今成断根草。以色事他人，能得几时好。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：妾薄命",
        "author": "孟郊",
        "content": "不惜十指弦，为君千万弹。常恐新声至，坐使故声残。\n弃置今日悲，即是昨日欢。将新变故易，持故为新难。\n青山有蘼芜，泪叶长不干。空令后代人，采掇幽思攒。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：妾薄命",
        "author": "张籍",
        "content": "薄命妇，良家子，无事从军去万里。汉家天子平四夷，\n与君一日为夫妇，千年万岁亦相守。君爱龙城征战功，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：妾薄命三首",
        "author": "李端",
        "content": "忆妾初嫁君，花鬟如绿云。回灯入绮帐，对面脱罗裙。\n折步教人学，偷香与客熏。容颜南国重，名字北方闻。\n一从失恩意，转觉身憔悴。对镜不梳头，倚窗空落泪。\n新人莫恃新，秋至会无春。从来闭在长门者，\n玉垒城边争走马，铜蹄市里共乘舟。鸣环动佩思无尽，\n忍怀贱妾平生曲，独上襄阳旧酒楼。\n自从君弃妾，憔悴不羞人。惟余坏粉泪，未免映衫匀。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：妾薄命",
        "author": "卢纶",
        "content": "妾年初二八，两度嫁狂夫。薄命今犹在，坚贞扫地无。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：妾薄命",
        "author": "卢弼",
        "content": "君恩已断尽成空，追想娇欢恨莫穷。长为蕣华光晓日，\n闲凭玉栏思旧事，几回春暮泣残红。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：妾薄命",
        "author": "胡曾",
        "content": "阿娇初失汉皇恩，旧赐罗衣亦罢熏。欹枕夜悲金屋雨，\n龙骑不巡时渐久，长门长掩绿苔文。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：妾薄命",
        "author": "王贞白",
        "content": "薄命头欲白，频年嫁不成。秦娥未十五，昨夜事公卿。\n岂有机杼力，空传歌舞名。妾专修妇德，媒氏却相轻。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：羽林行",
        "author": "王建",
        "content": "长安恶少出名字，楼下劫商楼上醉。天明下直明光宫，\n九衢一日消息定，乡吏籍中重改姓。出来依旧属羽林，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：羽林行",
        "author": "孟郊",
        "content": "朔雪寒断指，朔风劲裂冰。胡中射雕者，此日犹不能。\n翩翩羽林儿，锦臂飞苍鹰。挥鞭决白马，走出黄河凌。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：羽林行",
        "author": "鲍溶",
        "content": "朝出羽林宫，入参云台议。独请万里行，不奏和亲事。\n君王重年少，深纳开边利。宝马雕玉鞍，一朝从万骑。\n煌煌都门外，祖帐光七贵。歌钟乐行军，云物惨别地。\n箫笳整部曲，幢盖动郊次。临风亲戚怀，满袖儿女泪。\n行行复何赠，长剑报恩字。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：白马篇",
        "author": "李白",
        "content": "龙马花雪毛，金鞍五陵豪。秋霜切玉剑，落日明珠袍。\n斗鸡事万乘，轩盖一何高。弓摧宜山虎，手接泰山猱。\n酒后竞风彩，三杯弄宝刀。杀人如翦草，剧孟同游遨。\n发愤去函谷，从军向临洮。叱咤万战场，匈奴尽波涛。\n归来使酒气，未肯拜萧曹。羞入原宪室，荒径隐蓬蒿。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：升天行",
        "author": "齐己",
        "content": "身不沉，骨不重。驱青鸾，驾白凤。幢盖飘飘入冷空，\n五三仙子乘龙车，堂前碾烂蟠桃花。回头却顾蓬山顶，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：神仙曲",
        "author": "李贺",
        "content": "碧峰海面藏灵书，上帝拣作神仙居。晴时笑语闻空虚，\n鹤羽冲风过海迟，不如却使青龙去。犹疑王母不相许，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：北风行",
        "author": "李白",
        "content": "烛龙栖寒门，光曜犹旦开。日月照之何不及此，\n倚门望行人，念君长城苦寒良可哀。别时提剑救边去，\n箭空在，人今战死不復回。不忍见此物，焚之已成灰。\n黄河捧土尚可塞，北风雨雪恨难裁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：苦热行",
        "author": "王维",
        "content": "赤日满天地，火云成山岳。草木尽焦卷，川泽皆竭涸。\n轻纨觉衣重，密树苦阴薄。莞簟不可近，絺绤再三濯。\n思出宇宙外，旷然在寥廓。长风万里来，江海荡烦浊。\n却顾身为患，始知心未觉。忽入甘露门，宛然清凉乐。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：苦热行",
        "author": "王毂",
        "content": "祝融南来鞭火龙，火旗焰焰烧天红。日轮当午凝不去，\n何当一夕金风发，为我扫却天下热。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：苦热行",
        "author": "皎然",
        "content": "六月金数伏，兹辰日在庚。炎曦曝肌肤，毒雾昏檐楹。\n安得奋翅翮，超遥出云征。不知天地心，如何匠生成。\n火德烧百卉，瑶草不及荣。省客当此时，忽贻怀中琼。\n捧玩烦袂涤，啸歌美风生。迟君佐元气，调使四序平。\n中令霜不袄，火余气常贞。江南诗骚客，休吟苦热行。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：苦热行",
        "author": "齐己",
        "content": "离宫划开赤帝怒，喝起六龙奔日驭。下土熬熬若煎煮，\n何当一雨苏我苗，为君击壤歌帝尧。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：太行苦热行",
        "author": "刘长卿",
        "content": "迢迢太行路，自古称险恶。千骑俨欲前，群峰望如削。\n火云从中起，仰视飞鸟落。汗马卧高原，危旌倚长薄。\n清风何不至，赤日方煎烁。石露山木焦，鳞穷水泉涸。\n九重今旰食，万里传明略。诸将候轩车，元凶愁鼎镬。\n何劳短兵接，自有长缨缚。通越事岂难，渡泸功未博。\n朝辞羊肠阪，夕望贝丘郭。漳水斜绕营，常山遥入幕。\n永怀姑苏下，因寄建安作。白雪和诚难，沧波意空托。\n陈琳书记好，王粲从军乐。早晚归汉庭，随君上麟阁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：太行苦热行",
        "author": "独孤及",
        "content": "驷马上太行，修途亘辽碣。王程无留驾，日昃未遑歇。\n请问此何时，恢台朱明月。长蛇稽天讨，上将方北伐。\n明主命使臣，皇华得时杰。已忘羊肠险，岂惮温风入。\n摇策汗滂沱，登崖思纡结。炎云如烟火，溪谷将恐竭。\n昼景赩可畏，凉飙何由发。山长飞鸟堕，目极行车绝。\n赵魏方俶扰，安危俟明哲。归路岂不怀，饮冰有苦节。\n会同传檄至，疑议立谈决。况有阮元瑜，翩翩秉书札。\n起予歌赤阪，永好逾白雪。维念剖竹人，无因执羁绁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：春日行",
        "author": "李白",
        "content": "深宫高楼入紫清，金作蛟龙盘绣楹。佳人当窗弄白日，\n因出天池泛蓬瀛，楼船蹙沓波浪惊。三千双蛾献歌笑，\n三十六帝欲相迎，仙人飘翩下云輧。帝不去，留镐京。\n安能为轩辕，独往入窅冥。小臣拜献南山寿，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：春日行",
        "author": "张籍",
        "content": "春日融融池上暖，竹牙出土兰心短。草堂晨起酒半醒，\n树树殷勤尽绕行，举枝未遍春日暝。不用积金着青天，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：朗月行",
        "author": "李白",
        "content": "小时不识月，呼作白玉盘。又疑瑶台镜，飞在青云端。\n仙人垂两足，桂树作团团。白兔捣药成，问言与谁餐。\n蟾蜍蚀圜影，天明夜已残。羿昔落九乌，天人清且安。\n阴精此沦惑，去去不足观。忧来其如何，恻怆摧心肝。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：前有一尊酒行二首",
        "author": "李白",
        "content": "春风东来忽相过，金尊绿酒生微波。落花纷纷稍觉多，\n君起舞，日西夕，当年意气不肯倾，白髮如丝叹何益。\n琴奏龙门之绿桐，玉壶美酒清若空。催弦拂柱与君饮，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：缓歌行",
        "author": "李颀",
        "content": "小来托身攀贵游，倾财破产无所忧。暮拟经过石渠署，\n一沉一浮会有时，弃我翻然如脱屣。男儿立身须自强，\n二八蛾眉梳堕马，美酒清歌曲房下。文昌宫中赐锦衣，\n早知今日读书是，悔作从来任侠非。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：结客少年场行",
        "author": "虞世南",
        "content": "韩魏多奇节，倜傥遗名利。共矜然诺心，各负纵横志。\n结友一言重，相思千里至。绿沈明月弦，金络浮云辔。\n吹箫入吴市，击筑游燕肆。寻源博望侯，结客远相求。\n少年重一顾，长驱背陇头。焰焰霜戈动，耿耿剑虹浮。\n天山冬夏雪，交河南北流。云起龙沙暗，木落雁行秋。\n轻生殉知己，非是为身谋。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：结客少年场行",
        "author": "虞羽客",
        "content": "幽并侠少年，金络控连钱。窃符方救赵，击筑正怀燕。\n轻生辞凤阙，挥袂上祁连。陆离横宝剑，出没惊徂旃。\n蒙轮恒顾敌，超乘忽争先。摧枯逾百战，拓地远三千。\n骨都魂已散，楼兰首复传。龙城含晓雾，瀚海隔遥天。\n歌吹金微返，振旅玉门旋。烽火今已息，非复照甘泉。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：结客少年场行",
        "author": "卢照邻",
        "content": "长安重游侠，洛阳富才雄。玉剑浮云骑，金鞍明月弓。\n斗鸡过渭北，走马向关东。孙宾遥见待，郭解暗相通。\n不受千金爵，谁论万里功。将军下天上，虏骑入云中。\n烽火夜似月，兵气晓成虹。横行徇知己，负羽远从戎。\n龙旌昏朔雾，鸟阵卷寒风。追奔瀚海咽，战罢阴山空。\n归来谢天子，何如马上翁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：结客少年场行",
        "author": "李白",
        "content": "紫燕黄金瞳，啾啾摇绿鬃。平明相驰逐，结客洛门东。\n少年学剑术，凌轹白猿公。珠袍曳锦带，匕首插吴鸿。\n由来万夫勇，挟此生雄风。托交从剧孟，买醉入新丰。\n笑尽一杯酒，杀人都市中。羞道易水寒，从令日贯虹。\n燕丹事不立，虚没秦帝宫。舞阳死灰人，安可与成功。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：结客少年场行",
        "author": "沈彬",
        "content": "重义轻生一剑知，白虹贯日报仇归。\n片心惆怅清平世，酒市无人问布衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年子",
        "author": "李百药",
        "content": "少年飞翠盖，上路动金镳。始酌文君酒，新吹弄玉箫。\n少年不欢乐，何以尽芳朝。千金笑裏面，一搦抱中腰。\n挂冠岂惮宿，迎拜不胜娇。寄语少年子，无辞归路遥。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年子",
        "author": "李白",
        "content": "青云少年子，挟弹章台左。鞍马四边开，突如流星过。\n金丸落飞鸟，夜入琼楼卧。夷齐是何人，独守西山饿。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年乐",
        "author": "李贺",
        "content": "芳草落花如锦地，二十长游醉乡裏。红缨不重白马骄，\n陆郎倚醉牵罗袂，夺得宝钗金翡翠。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年乐",
        "author": "张祜",
        "content": "二十便封侯，名居第一流。绿鬟深小院，清管下高楼。\n醉把金船掷，闲敲玉镫游。带盘红鼹鼠，袍砑紫犀牛。\n锦袋归调箭，罗鞋起拨球。眼前长贵盛，那信世间愁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行三首",
        "author": "李白",
        "content": "击筑饮美酒，剑歌易水湄。经过燕太子，结托并州儿。\n少年负壮气，奋烈自有时。因声鲁句践，争情勿相欺。\n五陵年少金市东，银鞍白马度春风。\n落花踏尽游何处，笑入胡姬酒肆中。\n君不见淮南少年游侠客，白日球猎夜拥掷。\n呼卢百万终不惜，报仇千里如咫尺。少年游侠好经过，\n骄矜自言不可有，侠士堂中养来久。好鞍好马乞与人，\n桃李栽来几度春，一回花落一回新。府县尽为门下客，\n男儿百年且荣身，何须徇节甘风尘。衣冠半是征战士，\n遮莫姻亲连帝城，不如当身自簪缨。看取富贵眼前者，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行四首",
        "author": "王维",
        "content": "新丰美酒斗十千，咸阳游侠多少年。\n相逢意气为君饮，系马高楼垂柳边。\n汉家君臣欢宴终，高议云台论战功。\n天子临轩赐侯印，将军佩出明光宫。\n出身仕汉羽林郎，初随骠骑战渔阳。\n孰知不向边庭苦，纵死犹闻侠骨香。\n一身能臂两雕弧，虏骑千群只似无。\n偏坐金鞍调白羽，纷纷射杀五单于。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行二首",
        "author": "王昌龄",
        "content": "西陵侠年少，送客过长亭。青槐夹两路，白马如流星。\n闻道羽书急，单于寇井陉。气高轻赴难，谁顾燕山铭。\n走马还相寻，西楼下夕阴。结交期一剑，留意赠千金。\n高阁歌声远，重关柳色深。夜闲须尽醉，莫负百年心。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行",
        "author": "张籍",
        "content": "少年从出猎长杨，禁中新拜羽林郎。独到辇前射双虎，\n百里报仇夜出城，平明还在倡楼醉。遥闻虏到平陵下，\n不为六郡良家子，百战始取边城功。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行三首",
        "author": "李嶷",
        "content": "十八羽林郎，戎衣事汉王。臂鹰金殿侧，挟弹玉舆旁。\n驰道春风起，陪游出建章。\n侍猎长杨下，承恩更射飞。尘生马影灭，箭落雁行稀。\n薄暮归随仗，联翩入琐闱。\n玉剑膝边横，金杯马上倾。朝游茂陵道，暮宿凤凰城。\n豪吏多猜忌，无劳问姓名。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行",
        "author": "刘长卿",
        "content": "射飞夸侍猎，行乐爱联镳。荐枕青娥艳，鸣鞭白马骄。\n曲房珠翠合，深巷管弦调。日晚春风裏，衣香满路飘。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行四首",
        "author": "令狐楚",
        "content": "少小边州惯放狂，骣骑蕃马射黄羊。\n如今年事无筋力，犹倚营门数雁行。\n家本清河住五城，须凭弓箭得功名。\n等閒飞鞚秋原上，独向寒云试射声。\n弓背霞明剑照霜，秋风走马出咸阳。\n未收天子河湟地，不拟回头望故乡。\n霜满中庭月过楼，金尊玉柱对清秋。\n当年称意须为乐，不到天明未肯休。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行二首",
        "author": "杜牧",
        "content": "官为骏马监，职帅羽林儿。两绶藏不见，落花何处期。\n猎敲白玉镫，怒袖紫金锤。田窦长留醉，苏辛曲护岐。\n豪持出塞节，笑别远山眉。捷报云台贺，公卿拜夀卮。\n连环羁玉声光碎，绿锦蔽泥虬卷高。\n春风细雨走马去，珠落璀璀白罽袍。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行三首",
        "author": "杜甫",
        "content": "莫笑田家老瓦盆，自从盛酒长儿孙。\n倾银注瓦惊人眼，共醉终同卧竹根。\n巢燕养雏浑去尽，红花结子已无多。\n黄衫年少来宜数，不见堂前东逝波。\n马上谁家白麵郎，临阶下马坐人床。\n不通姓字粗豪甚，指点银瓶索酒尝。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行",
        "author": "张祜",
        "content": "少年足风情，垂鞭卖眼行。带金师子小，裘锦骐驎狞。\n选匠装金镫，推钱买钿筝。李陵虽效死，时论得虚名。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行",
        "author": "韩翃",
        "content": "千点斓斒喷玉骢，青丝结尾绣缠鬃。鸣鞭晚出章台路，叶叶春依杨柳风。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行",
        "author": "施肩吾",
        "content": "醉骑白马走空衢，恶少皆称电不如。\n五凤街头闲勒辔，半垂衫袖揖金吾。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行三首",
        "author": "贯休",
        "content": "锦衣鲜华手擎鹘，闲行气貌多轻忽。\n稼穑艰难总不知，五帝三皇是何物。\n自拳五色球，迸入他人宅。却捉苍头奴，玉鞭打一百。\n面白如削玉，倡狂曲江曲。马上黄金鞍，适来新赌得。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：少年行",
        "author": "韦庄",
        "content": "五陵豪客多，买酒黄金贱。醉下酒家楼，美人双翠幰。\n挥剑邯郸市，走马梁王苑。乐事殊未央，年华已云晚。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：汉宫少年行",
        "author": "李益",
        "content": "君不见上宫警夜营八屯，冬冬街鼓朝朱轩。\n玉阶霜仗拥未合，少年排入铜龙门。暗闻弦管九天上，\n玉笼金琐养黄口，探雏取卵伴王孙。分曹六博快一掷，\n晚来香街经柳市，行过倡市宿桃根。相逢杯酒一言失，\n岂知人事无定势，朝欢暮戚如掌翻。椒房宠移子爱夺，\n持杯收水水已覆，徙薪避火火更燔。欲求四老张丞相，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：长乐少年行",
        "author": "崔国辅",
        "content": "遗却珊瑚鞭，白马骄不行。章台折杨柳，春草路旁情。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：长安少年行十首",
        "author": "李廓",
        "content": "金紫少年郎，绕街鞍马光。身从左中尉，官属右春坊。\n刬戴扬州帽，重熏异国香。垂鞭踏青草，来去杏园芳。\n追逐轻薄伴，閒游不着绯。长拢出猎马，数换打球衣。\n晓日寻花去，春风带酒归。青楼无昼夜，歌舞歇时稀。\n日高春睡足，帖马赏年华。倒插银鱼袋，行随金犊车。\n还携新市酒，远醉曲江花。几度归侵黑，金吾送到家。\n好胜耽长行，天明烛满楼。留人看独脚，赌马换偏头。\n乐奏曾无歇，杯巡不暂休。时时遥冷笑，怪客有春愁。\n遨游携艳妓，装束似男儿。杯酒逢花住，笙歌簇马吹。\n莺声催曲急，春色讶归迟。不以闻街鼓，华筵待月移。\n赏春惟逐胜，大宅可曾归。不乐还逃席，多狂惯衩衣。\n歌人踏月起，语燕捲帘飞。好妇惟相妒，倡楼不醉稀。\n戟门连日闭，苦饮惜残春。开琐通新客，教姬屈醉人。\n请歌牵白马，自舞踏红茵。时辈皆相许，平生不负身。\n新年高殿上，始见有光辉。玉雁排方带，金鹅立仗衣。\n酒深和碗赐，马疾打珂飞。朝下人争看，香街意气归。\n游市慵骑马，随姬入坐车。楼边听歌吹，帘外市钗花。\n乐眼从人闹，归心畏日斜。苍头来去报，饮伴到倡家。\n小妇教鹦鹉，头边唤醉醒。犬娇眠玉簟，鹰掣撼金铃。\n碧地攒花障，红泥待客亭。虽然长按曲，不饮不曾听。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：长安少年行",
        "author": "皎然",
        "content": "翠楼春酒虾蟆陵，长安少年皆共矜。\n纷纷半醉绿槐道，蹀躞花骢骄不胜。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：渭城少年行",
        "author": "崔颢",
        "content": "洛阳二月梨花飞，秦地行人春忆归。扬鞭走马城南陌，\n棠梨宫中燕初至，葡萄馆裏花正开。念此使人归更早，\n万户楼台临渭水，五陵花柳满秦川。秦川寒食盛繁华，\n章台帝城称贵裏，青楼日晚歌钟起。贵裏豪家白马骄，\n渭城桥头酒新熟，金鞍白马谁家宿。可怜锦瑟筝琵琶，",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：邯郸少年行",
        "author": "高适",
        "content": "邯郸城南游侠子，自矜生长邯郸裏。千场纵博家仍富，\n未知肝胆向谁是，令人却忆平原君。君不见今人交态薄，\n且与少年饮美酒，往来射猎西山头。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：邯郸少年行",
        "author": "郑锡",
        "content": "霞鞍金口骝，豹袖紫貂裘。家住丛台下，门前漳水流。\n唤人呈楚舞，借客试吴钩。见说秦兵至，甘心赴国仇。",
        "dynasty": "唐",
        "collection_info": {
            "collection": "御定全唐诗",
            "volume": "卷二十四"
        }
    },
    {
        "title": "杂曲歌辞：轻薄篇",
        "author": "李益",
        "content": "豪不必驰千骑，雄不在垂双鞬。天生俊气自相逐，\n忽闻燕雁一声去，回鞭挟弹平陵园。归来青楼曲未半，\n安知我有不平色，白日欲顾红尘昏。死生容易如反掌，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：轻薄篇二首",
        "author": "贯休",
        "content": "绣林锦野，春态相压。谁家少年，马蹄蹋蹋。\n斗鸡走狗夜不归，一掷赌却如花妾。惟云不颠不狂，\n木落萧萧，蛩鸣唧唧。不觉朱蔫脸红，霜劫鬓漆。\n世途多事，泣向秋日。方吟少壮不努力，老大徒伤悲，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：轻薄行",
        "author": "齐己",
        "content": "玉鞭金镫骅骝蹄，横眉吐气如虹霓。五陵春暖芳草齐，\n伯阳道德何涕唾，仲尼礼乐徒卑栖。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：灞上轻薄行",
        "author": "孟郊",
        "content": "长安无缓步，况值天景暮。相逢灞浐间，亲戚不相顾。\n自叹方拙身，忽随轻薄伦。常恐失所避，化为车辙尘。\n此中生白髮，疾走亦未歇。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：游侠篇",
        "author": "崔颢",
        "content": "少年负胆气，好勇复知机。仗剑出门去，孤城逢合围。\n杀人辽水上，走马渔阳归。错落金锁甲，蒙茸貂鼠衣。\n还家行且猎，弓矢速如飞。地迥鹰犬疾，草深狐兔肥。\n腰间悬两绶，转眄生光辉。顾谓今日战，何如随建威。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：游侠行",
        "author": "孟郊",
        "content": "壮士性刚决，火中见石裂。杀人不回头，轻生如暂别。\n岂知眼有泪，肯白头上发。平生无恩酬，剑闲一百月。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：侠客行",
        "author": "李白",
        "content": "赵客缦胡缨，吴钩霜雪明。银鞍照白马，飒沓如流星。\n十步杀一人，千里不留行。事了拂衣去，深藏身与名。\n闲过信陵饮，脱剑膝前横。将炙啖朱亥，持觞劝侯嬴。\n三杯吐然诺，五岳倒为轻。眼花耳热后，意气素霓生。\n救赵挥金槌，邯郸先震惊。千秋二壮士，烜赫大樑城。\n纵死侠骨香，不惭世上英。谁能书阁下，白首太玄经。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：侠客行",
        "author": "元稹",
        "content": "侠客不怕死，怕在事不成。事成不肯藏姓名，\n此客此心师海鲸，海鲸露背横沧溟。海滨分作两处生，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：侠客行",
        "author": "温庭筠",
        "content": "欲出鸿都门，阴云蔽城阙。宝剑黯如水，微红湿余血。\n白马夜频嘶，三更霸陵雪。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行行游且猎篇",
        "author": "李白",
        "content": "边城儿，生年不读一字书，但知游猎夸轻趫。\n胡马秋肥宜白草，骑来蹑影何矜骄。金鞭拂云挥鸣鞘，\n海边观者皆辟易，猛气英风振沙碛。儒生不及游侠人，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：游子吟",
        "author": "孟郊",
        "content": "慈母手中线，游子身上衣。临行密密缝，意恐迟迟归。\n谁言寸草心，报得三春晖。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：游子吟",
        "author": "顾况",
        "content": "故枥思疲马，故巢思迷禽。浮云蔽我乡，踯躅游子吟。\n游子悲久滞，浮云郁东岑。客堂无丝桐，落叶如秋霖。\n艰哉远游子，所以悲滞淫。一为浮云词，愤塞谁能禁。\n驰晖百年内，惟愿展所钦。胡为不归欤，坐使年病侵。\n未老霜绕鬓，非狂火烧心。太行何艰哉，北斗不可斟。\n夜晴星河出，耿耿辰与参。佳人夐青天，尺素重于金。\n泬寥群动异，眇默诸境森。苔衣上闲阶，蜻蛚催寒砧。\n立身计几误，道险无容针。三年不还家，万里遗锦衾。\n梦魂无重阻，离忧因古今。胡为不归欤，孤负丘中琴。\n腰下是何物，牵缠旷登寻。朝与名山期，夕宿楚水阴。\n楚水殊演漾，名山杳岖嵚。客从洞庭来，婉娈潇湘深。\n橘柚在南国，鸿雁遗秋音。下有碧草洲，上有青橘林。\n引烛窥洞穴，凌波睥天琛。蒲荷影参差，凫鹤雏淋涔。\n浩歌惜芳杜，散发轻华簪。胡为不归欤，泪下沾衣襟。\n鸢飞戾霄汉，蝼蚁制鳝鲟。赫赫大圣朝，日月光照临。\n圣主虽启迪，奇人分堙沉。层城发云韶，玉府锵球琳。\n鹿鸣志丰草，况复虞人箴。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：游子吟",
        "author": "李益",
        "content": "女羞夫婿荡，客耻主人贱。遭遇同众流，低回愧相见。\n君非青铜镜，何事空照面。莫以衣上尘，不谓心如练。\n人生当荣盛，待士勿言倦。君看白日驰，何异弦上箭。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：壮士吟",
        "author": "贾岛",
        "content": "壮士不曾悲，悲即无回期。如何易水上，未歌先泪垂。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：壮士行",
        "author": "刘禹锡",
        "content": "阴风振寒郊，猛虎正咆哮。徐行出烧地，连吼入黄茆。\n壮士走马去，镫前弯玉弰。叱之使人立，一发如铍交。\n悍睛忽星坠，飞血溅林梢。彪炳为我席，膻腥充我庖。\n裏中欣害除，贺酒纷号呶。明日长桥上，倾城看斩蛟。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：壮士行",
        "author": "鲍溶",
        "content": "西方太白高，壮士羞病死。心知报恩处，对酒歌易水。\n砂鸿嗥天末，横剑别妻子。苏武执节归，班超束书起。\n山河不足重，重在遇知己。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：壮士行",
        "author": "施肩吾",
        "content": "一斗之胆撑臟腑，如磥之筋碍臂骨。有时误入千人丛，\n冻枭残虿我不取，污我匣裏青蛇鳞。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：浩歌",
        "author": "李贺",
        "content": "南风吹山作平地，帝遣天吴移海水。王母桃花千遍红，\n筝人劝我金屈卮，神血未凝身问谁。不须浪饮丁督护，\n漏催水咽玉蟾蜍，卫娘发薄不胜梳。看见秋眉换深绿，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：浩歌行",
        "author": "白居易",
        "content": "天长地久无终毕，昨夜今朝又明日。鬓髮苍浪牙齿疏，\n既无长绳系白日，又无大药驻朱颜。朱颜日渐不如故，\n去复去兮如长河，东流赴海无回波。贤愚贵贱同归尽，\n颜回短命伯夷饿，我今所得亦已多。功名富贵须待命，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：归去来引",
        "author": "张炽",
        "content": "归去来，归期不可违。相见故明月，浮云共我归。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：丽人曲",
        "author": "崔国辅",
        "content": "红颜称绝代，欲并真无侣。独有镜中人，由来自相许。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：丽人行",
        "author": "杜甫",
        "content": "三月三日天气新，长安水边多丽人。态浓意远淑且真，\n头上何所有，翠微zc叶垂鬓唇。背后何所见，\n紫驼之峰出翠釜，水晶之盘行素鳞。犀箸厌饫久未下，\n箫鼓哀吟感鬼神，宾从杂沓实要津。后来鞍马何逡巡，\n炙手可热势绝伦，慎莫近前丞相嗔。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：东飞伯劳歌",
        "author": "张柬之",
        "content": "青田白鹤丹山凤，婺女姮娥两相送。谁家绝世绮帐前，\n绝世三五爱红妆，冶袖长裾兰麝香。春去花枝俄易改，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：东飞伯劳歌",
        "author": "李峤",
        "content": "传书青鸟迎箫凤，巫岭荆台数通梦。谁家窈窕住园楼，\n佳人二八盛舞歌，羞将百万呈双娥。庭前芳树朝夕改，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：东飞伯劳歌",
        "author": "李暇",
        "content": "秦王龙剑燕后琴，珊瑚宝匣镂双心。谁家女儿抱香枕，\n青绮帏中坐相忆，红罗镜裏见愁色。檐花照月莺对栖，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：鸣雁行",
        "author": "李白",
        "content": "胡雁鸣，辞燕山，昨发委羽朝度关。一一衔芦枝，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：鸣雁行",
        "author": "韩愈",
        "content": "嗷嗷鸣雁鸣且飞，穷秋南去春北归。去寒就暖识所处，\n徘徊反顾群侣违，哀鸣欲下洲渚非。江南水阔朝云多，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：鸣雁行",
        "author": "鲍溶",
        "content": "七月朔方雁心苦，联影翻空落南土。八月江南阴复晴，\n楚童夜宿烟波侧，沙上布罗连草色。月暗风悲欲下天，\n江南羽族本不少，宁得网罗此客鸟。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：鸣雁行",
        "author": "陆龟蒙",
        "content": "朔风动地来，吹起沙上声。闺中有边思，玉箸此时横。\n莫怕儿女恨，主人烹不鸣。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：空城雀",
        "author": "李白",
        "content": "嗷嗷空城雀，身计何戚促。本与鹪鹩群，不随凤凰族。\n提携四黄口，饮乳未尝足。食君糠秕余，常恐乌鸢逐。\n耻涉太行险，羞营覆车粟。天命有定端，守分绝所欲。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：空城雀",
        "author": "王建",
        "content": "空城雀，何不飞来人家住，空城无人种禾黍。\n土间生子草间长，满地蓬蒿幸无主。近村虽有高树枝，\n但能不出空城裏，秋时百草皆有子。黄口黄口莫啾啾，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：空城雀",
        "author": "聂夷中",
        "content": "一雀入官仓，所食能损几。所虑往损频，官仓乃害尔。\n鱼网不在天，鸟网不在水。饮啄要自然，何必空城裏。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：空城雀",
        "author": "刘驾",
        "content": "饥啄空城土，莫近太仓粟。一粒未充肠，却入公子腹。\n且吊城上骨，几曾害尔族。不闻庄辛语，今日寒芜绿。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：车遥遥",
        "author": "孟郊",
        "content": "路喜到江尽，江上又通舟。舟车两无阻，何处不得游。\n丈夫四方志，女子安可留。郎自别日言，无令生远愁。\n旅雁忽叫月，断猿寒啼秋。此夕梦君梦，君在百城楼。\n寄泪无因波，寄恨无因辀。愿为驭者手，与郎回马头。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：车遥遥",
        "author": "张籍",
        "content": "征人遥遥出古城，双轮齐动驷马鸣。山川无处无归路，\n惊麏游兔在我傍，独唱乡歌对僮仆。君家大宅凤城隅，\n门前旧辙久已平，无由复得君消息。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：车遥遥",
        "author": "张祜",
        "content": "东方昽昽车轧轧，地色不分新去辙。闺门半掩床半空，\n碧川迢迢山宛宛，马蹄在耳轮在眼。桑间女儿情不浅，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：车遥遥",
        "author": "胡曾",
        "content": "自从车马出门朝，便入空房守寂寥。玉枕夜残鱼信绝，\n芳草又衰还不至，碧天霜冷转无憀。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：自君之出矣",
        "author": "辛弘智",
        "content": "自君之出矣，梁尘静不飞。思君如满月，夜夜减容晖。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：自君之出矣",
        "author": "李康成",
        "content": "自君之出矣，弦吹绝无声。思君如百草，撩乱逐春生。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：自君之出矣",
        "author": "卢仝",
        "content": "自君之出矣，壁上蜘蛛织。近取见妾心，夜夜无休息。\n妾有双玉环，寄君表相忆。环是妾之心，玉是君之德。\n驰情增悴容，蓄思损精力。玉簟寒凄凄，延想心恻恻。\n风含霜月明，水泛碧天色。此水有尽时，此情无终极。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：自君之出矣",
        "author": "雍裕之",
        "content": "自君之出矣，宝镜为谁明。思君如陇水，长闻呜咽声。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：自君之出矣",
        "author": "张祜",
        "content": "自君之出矣，万物看成古。千寻葶苈枝，争奈长长苦。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：长相思",
        "author": "郎大家宋氏",
        "content": "长相思，久离别。关山阻，风烟绝。\n台上镜文销，袖中书字灭。不见君形影，何曾有欢悦。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：长相思",
        "author": "苏颋",
        "content": "君不见天津桥下东流水，东望龙门北朝市。\n杨柳青青宛地垂，桃红李白花参差。花参差，柳堪结，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：长相思三首",
        "author": "李白",
        "content": "长相思，在长安。络纬秋啼金井栏，微霜凄凄簟色寒。\n孤灯不明思欲绝，卷帷望月空长叹，美人如花隔云端。\n上有青冥之长天，下有绿水之波澜。天长路远魂飞苦，\n日色已尽花含烟，月明欲素愁不眠。赵瑟初停凤凰柱，\n忆君迢迢隔青天，昔日横波目，今成流泪泉。\n不信妾肠断，归来看取明镜前。\n美人在时花满堂，美人去后花余床。床中绣被卷不寝，\n相思黄叶落，白露点青苔。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：长相思",
        "author": "张继",
        "content": "辽阳望河县，白首无由见。海上珊瑚枝，年年寄春燕。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：长相思二首",
        "author": "令狐楚",
        "content": "君行登陇上，妾梦在闺中。玉箸千行落，银床一半空。\n绮席春眠觉，纱窗晓望迷。朦胧残梦裏，犹自在辽西。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：长相思",
        "author": "白居易",
        "content": "九月西风兴，月冷霜华凝。思君秋夜长，一夜魂九升。\n二月东风来，草坼花心开。思君春日迟，一日肠九回。\n妾住洛桥北，君住洛桥南。十五即相识，今年二十三。\n有如女萝草，生在松之侧。蔓短枝苦高，萦回上不得。\n人言人有愿，愿至天必成。愿作远方兽，步步比肩行。\n愿作深山木，枝枝连理生。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：千里思",
        "author": "李白",
        "content": "李陵没胡沙，苏武还汉家。迢迢五原关，朔雪乱边花。\n一去隔绝域，思归但长嗟。鸿雁向西北，飞书报天涯。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：千里思",
        "author": "李端",
        "content": "凉州风月美，遥望居延路。泛泛下天云，青青缘塞树。\n燕山苏武上，海岛田横住。更是草生时，行人出门去。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难",
        "author": "卢照邻",
        "content": "君不见长安城北渭桥边，枯木横槎卧古田。\n昔日含红复含紫，常时留雾亦留烟。春景春风花似雪，\n倡家宝袜蛟龙帔，公子银鞍千万骑。黄莺一向花娇春，\n珊瑚叶上鸳鸯鸟，凤凰巢裏雏鹓儿。巢倾枝折凤归去，\n人生贵贱无终始，倏忽须臾难久恃。谁家能驻西山日，\n自昔公卿二千石，咸拟荣华一万年。不见朱唇将白貌，\n寄言坐客神仙署，一生一死交情处。苍龙阙下君不来，\n但愿尧年一百万，长作巢由也不辞。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难",
        "author": "张纮",
        "content": "君不见温家玉镜台，提携抱握九重来。\n君不见相如绿绮琴，一抚一拍凤凰音。人生意气须及早，\n朱楼银阁正平生，碧草青苔坐芜漫。当春对酒不须疑，\n秋露萎草鸿始归，此时衰暮与君违。人生翻覆何常足，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难五首",
        "author": "贺兰进明",
        "content": "君不见岩下井，百尺不及泉。君不见山上蒿，\n但愿亲友长含笑，相逢莫吝杖头钱。寒夜邀欢须秉烛，\n君不见门前柳，荣曜暂时萧索久。君不见陌上花，\n盛年夫婿长别离，岁暮相逢色凋换。\n君不见荒树枝，春花落尽蜂不窥。君不见梁上泥，\n独宿自然堪下泪，况复时闻乌夜啼。\n君不见云间月，暂盈还复缺。君不见林下风，\n自叹青青陵上柏，岁寒能与几人同。\n君不见东流水，一去无穷已。君不见西郊云，\n人生结交在终始，莫为升沉中路分。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难",
        "author": "崔颢",
        "content": "君不见建章宫中金明枝，万万长条拂地垂。\n二月三月花如霰，九重幽深君不见。艳彩朝含四宝宫，\n看去看来心不忘，攀折将安镜台上。双双素手剪不成，\n长信丽人见花泣，忆此珍树何嗟及。我昔初在昭阳时，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难三首",
        "author": "李白",
        "content": "金尊清酒斗十千，玉盘珍羞直万钱。停杯投箸不能食，\n闲来垂钓坐溪上，忽复乘舟梦日边。行路难，行路难，\n大道如青天，我独不得出。羞逐长安社中儿，\n淮阴市井笑韩信，汉朝公卿忌贾生。\n君不见昔时燕家重郭隗，拥篲折腰无嫌猜。\n剧辛乐毅感恩分，输肝剖胆效英才。昭王白骨萦蔓草，\n有耳莫洗颍川水，有口莫食首阳蕨。含光混世贵无名。\n何用孤高比云月。吾观自古贤达人，功成不退皆殒身。\n子胥既弃吴江上，屈原终投湘水滨。陆机才多岂自保，\n君不见吴中张翰称达士，秋风忽忆江东行。\n且乐生前一杯酒，何须身后千载名。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难三首",
        "author": "顾况",
        "content": "君不见古来烧水银，变作北邙山上尘。藕丝挂身在虚空，\n行路难，行路难，生死皆由天。秦皇汉武遭下脱，\n君不见担雪塞井徒用力，炊砂作饭岂堪吃。\n一生肝胆向人尽，相识不如不相识。冬青树上挂凌霄，\n行路难，行路难，何处是平道。中心无事当富贵，\n君不见少年头上如云发，少壮如云老如雪。\n岂知灌顶有醍醐，能使清凉头不热。吕梁之水挂飞流，\n行路难，行路难，昔少年，今已老。前朝竹帛事皆空，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难",
        "author": "李颀",
        "content": "汉家名臣杨德祖，四代五公享茅土。父兄子弟绾银黄，\n宾客填街复满坐，片言出口生辉光。世人逐势争奔走，\n一朝谢病还乡里，穷巷苍茫绝知己。秋风落叶闭重门，\n鲁连所以蹈沧海，古往今来称达人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难二首",
        "author": "高适",
        "content": "君不见富家翁，昔时贫贱谁比数。一朝金多结豪贵，\n自矜一朝忽如此，却笑傍人独悲苦。东邻少年安所如，\n长安少年不少钱，能骑骏马鸣金鞭。五侯相逢大道边，\n安知憔悴读书者，暮宿虚台私自怜。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难",
        "author": "张籍",
        "content": "湘东行人长叹息，十年离家归未得。弊裘羸马苦难行，\n龙蟠泥中未有云，不能生彼升天翼。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难",
        "author": "聂夷中",
        "content": "莫言行路难，夷狄如中国。谓言骨肉亲，中门如异域。\n出处全在人，路亦无通塞。门前两条辙，何处去不得。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难",
        "author": "韦应物",
        "content": "荆山之白玉兮，良工雕琢双环连，月蚀中央镜心穿。\n故人赠妾初相结，恩在环中寻不绝。人情厚薄苦须臾，\n上客勿遽欢，听妾歌路难。傍人见环环可怜，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难三首",
        "author": "柳宗元",
        "content": "君不见夸父追日窥虞渊，跳踉北海超昆仑。\n披霄决汉出沆漭，瞥裂左右遗星辰。须臾力尽道渴死，\n啾啾饮食滴与粒，生死亦足终天年。睢盱大志少成遂，\n虞衡斤斧罗千山，工命采斫杙与椽。深林土翦十取一，\n遗余毫末不见保，躝跞涧壑何当存。群材未成质已夭，\n君不见南山栋樑益稀少，爱材养育谁复论。\n飞雪断道冰成梁，侯家炽炭雕玉房。蟠龙吐耀虎喙张，\n美人四向回明珰，雪山冰谷晞太阳。星躔奔走不得止，\n盛时一去贵反贱，桃笙葵扇安可常。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难",
        "author": "鲍溶",
        "content": "玉堂向夕如无人，丝竹俨然宫商死。细人何言入君耳，\n华灯青凝久照夜，彩童窈窕虚垂罗。入宫见妒君不察，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难五首",
        "author": "贯休",
        "content": "不会当时作天地，刚有多般愚与智。到头还用真宰心，\n义不义兮仁不仁，拟学长生更容易。负心为炉复为火，\n君不见道傍废井生古木，本是骄奢贵人屋。\n几度美人照影来，素绠银瓶濯纤玉。云飞雨散今如此，\n休说遗编行者几，至竟终须合天理。败他成此亦何功，\n九有茫茫共尧日，浪死虚生亦非一。清净玄音竟不闻，\n君不见道傍树有寄生枝，青青郁郁同荣衰。\n无情之物尚如此，为人不及还堪悲。父归坟兮未朝夕，\n我闻忽如负芒刺，不独为君空叹息。古人尺布犹可缝，\n若如此，不遄死兮更何俟。\n君不见山高海深人不测，古往今来转青碧。\n浅近轻浮莫与交，池卑只解生荆棘。谁道黄金如粪土，",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难二首",
        "author": "齐己",
        "content": "行路难，君好看，惊波不在黤黮间，\n未似是非唇舌危，暗中潜毁平人骨。君不见楚灵均，\n下浸与高盘，不为行路难。是非真险恶，翻覆作峰峦。\n漆愧同时黑，朱惭巧处丹。令人畏相识，欲画白云看。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难",
        "author": "翁绶",
        "content": "行路艰难不復歌，故人荣达我蹉跎。双轮晚上铜梁雪，\n君看西汉翟丞相，凤沼朝辞暮雀罗。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：行路难",
        "author": "薛能",
        "content": "何处力堪殚，人心险万端。藏山难测度，暗水自波澜。\n对面如千里，回肠似七盘。已经吴阪困，欲向雁门难。\n南北诚须泣，高深不可干。无因善行止，车辙得平安。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：从军中行路难二首",
        "author": "骆宾王",
        "content": "君不见封狐雄虺自成群，冯深负固结妖氛。\n玉玺分兵征恶少，金坛受律动将军。将军拥旄宣庙略，\n阁道岧峣上戍楼，剑门遥裔俯灵丘。邛关九折无平路，\n杳杳丘陵出，苍苍林薄远。途危紫盖峰，路涩青泥阪。\n去去指哀牢，行行入不毛。绝壁千里险，连山四望高。\n中外分区宇，夷夏殊风土。交趾枕南荒，昆弥临北户。\n川源饶毒雾，溪谷多淫雨。行潦四时流，崩查千岁古。\n漂梗飞蓬不自安，扪藤引葛度危峦。昔时闻道从军乐，\n南中南斗映星河，秦川秦塞阻烟波。三春边地风光少，\n向月弯繁弱，连星转太阿。重义轻生怀一顾，\n灞城隅，滇池水，天涯望转积，地际行无已。\n徒觉炎凉节物非，不知关山千万里。弃置勿重陈，\n绛节朱旗分白羽，丹心白刃酬明主。但令一技君王识，\n无复归云凭短翰，望日想长安。\n君不见玉关尘色暗边亭，铜鞮杂虏寇长城。\n天子按剑征余勇，将军受脤事横行。七德龙韬开玉帐，\n连营去去无穷极，拥旆遥遥过绝国。阵云朝结晦天山，\n长驱万里詟祁连，分麾三命武功宣。百发乌号遥碎柳，\n雁门迢递尺书稀，鸳被相思双带缓。行路难。\n誓令氛祲静皋兰。但使封侯龙额贵，讵随中妇凤楼寒。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：变行路难",
        "author": "王昌龄",
        "content": "向晚横吹悲，风动马嘶合。前驱引旗节，千重阵云匝。\n单于下阴山，砂砾空飒飒。封侯取一战，岂复念闺阁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十五"
        }
    },
    {
        "title": "杂曲歌辞：古别离",
        "author": "沈佺期",
        "content": "白水东悠悠，中有西行舟。舟行有返棹，水去无还流。\n奈何生别者，戚戚怀远游。远游谁当惜，所悲会难收。\n自君间芳屣，青阳四五遒。皓月掩兰室，光风虚蕙楼。\n相思无明晦，长叹累冬秋。离居分迟暮，驾高何淹留。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古别离",
        "author": "孟云卿",
        "content": "朝日上高台，离人怨秋草。但见万里天，不见万里道。\n君行本遥远，苦乐良难保。宿昔梦同衾，忧心梦颠倒。\n含酸欲谁诉，转转伤怀抱。结髮年已迟，征行去何早。\n寒暄有时谢，憔悴难再好。人皆算年寿，死者何曾老。\n少壮无见期，水深风浩浩。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古别离",
        "author": "李益",
        "content": "双剑欲别风凄然，雌沉水底雄上天。江回汉转两不见，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古别离二首",
        "author": "于濆",
        "content": "入室少情意，出门多路岐。黄鹤有归日，荡子无还时。\n人谁无分命，妾身何太奇。君为东南风，妾作西北枝。\n青楼邻里妇，终年画长眉。自倚对良匹，笑妾空罗帏。\n郎本东家儿，妾本西家女。对门中道间，终谓无离阻。\n岂知中道间，遣作空闺主。自是爱封侯，非关备胡虏。\n知子去从军，何处无良人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古别离二首",
        "author": "李端",
        "content": "水国叶黄时，洞庭霜落夜。行舟闻商估，宿在枫林下。\n此地送君还，茫茫似梦间。后期知几日，前路转多山。\n巫峡通湘浦，迢迢隔云雨。天晴见海樯，月落闻津鼓。\n人老自多愁，水深难急流。清宵歌一曲，白首对汀洲。\n与君桂阳别，令君岳阳待。后事忽差池，前期日空在。\n木落雁嗷嗷，洞庭波浪高。远山云似盖，极浦树如毫。\n朝发能几裏，暮来风又起。如何两处愁，皆在孤舟裏。\n昨夜天月明，长川寒且清。菊花开欲尽，荠菜拍来生。\n下江帆势速，五两遥相逐。欲问去时人，知投何处宿。\n空令猿啸时，泣对湘潭竹。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古别离",
        "author": "王缙",
        "content": "下阶欲离别，相对映兰丛。含辞未及吐，泪落兰丛中。\n高堂静秋日，罗衣飘暮风。谁能待明月，回首见床空。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古别离",
        "author": "皎然",
        "content": "太湖三山口，吴王在时道。寂寞千载心，无人见春草。\n谁堪缄怨者，持此伤怀抱。孤舟畏狂风，一点宿烟岛。\n望所思兮若何，月荡漾兮空波。云离离兮北断，\n春山胡为兮塞路，使我归梦兮撩乱。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古别离",
        "author": "聂夷中",
        "content": "欲别牵郎衣，问郎游何处。不恨归日迟，莫向临邛去。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古别离二首",
        "author": "施肩吾",
        "content": "古人谩歌西飞燕，十年不见狂夫面。三更风作切梦刀，\n老母别爱子，少妻送征郎。血流既四面，乃亦断二肠。\n不愁寒无衣，不怕饥无粮。惟恐征战不还乡，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古别离",
        "author": "吴融",
        "content": "紫燕黄鹄虽别离，一举千里何难追。犹闻啼风与叫月，\n蟾蜍正向清夜流，蛱蝶须教堕丝罥。莫道断丝不可续，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古离别",
        "author": "王适",
        "content": "昔岁惊杨柳，高楼悲独守。今年芳树枝，孤栖怨别离。\n珠帘昼不卷，罗幔晓长垂。苦调琴先觉，愁容镜独知。\n频来雁度无消息，罢去鸳文何用织。夜还罗帐空有情，\n已能憔悴今如此，更复含情一待君。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古离别",
        "author": "常理",
        "content": "君御狐白裘，妾居缃绮帱。粟钿金夹膝，花错玉搔头。\n离别生庭草，征行断戍楼。蟏蛸网清曙，菡萏落红秋。\n小胆空房怯，长眉满镜愁。为传儿女意，不用远封侯。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古离别",
        "author": "姚系",
        "content": "凉风已袅袅，露重木兰枝。独上高楼望，行人远不知。\n轻寒入洞户，明月满秋池。燕去鸿方至，年年是别离。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古离别",
        "author": "张彪",
        "content": "离别无远近，事欢情亦悲。不闻车轮声，后会将何时。\n去日忘寄书，来日乖前期。纵知明当还，一夕千万思。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古离别",
        "author": "赵微明",
        "content": "违别未几日，一日如三秋。犹疑望可见，日日上高楼。\n惟见分手处，白苹满芳洲。寸心宁死别，不忍生离愁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古离别二首",
        "author": "孟郊",
        "content": "松山云缭绕，萍路水分离。云去有归日，水分无合时。\n春芳役双眼，春色柔四支。杨柳织别愁，千条万条丝。\n山川古今路，纵横无断绝。来往天地间，人皆有离别。\n行衣未束带，中肠已先结。不用看镜中，自知生白髮。\n欲陈去留意，声向言前咽。愁结填心胸，茫茫若为说。\n荒郊烟莽苍，旷野风凄切。处处得相随，人那不如月。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古离别",
        "author": "顾况",
        "content": "西江上，风动麻姑嫁时浪。\n西山为水水为尘，不是人间离别人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古离别",
        "author": "贯休",
        "content": "离恨如旨酒，古今饮皆醉。只恐长江水，尽是儿女泪。\n伊余非此辈，送人空把臂。他日再相逢，清风动天地。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古离别",
        "author": "韦庄",
        "content": "晴烟漠漠柳毵毵，不那离情酒半酣。\n更把马鞭云外指，断肠春色在江南。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：生别离",
        "author": "孟云卿",
        "content": "结髮生别离，相思复相保。何知日已久，五变庭中草。\n眇眇天海途，悠悠吴江岛。但恐不出门，出门无远道。\n远道行既难，家贫衣服单。严风吹积雪，晨起鼻何酸。\n人生各有恋，岂不怀所安。分明天上日，生死誓同欢。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：生别离",
        "author": "白居易",
        "content": "食檗不易食梅难，檗能苦兮梅能酸。未如生别之为难，\n回看骨肉哭一声，梅酸檗苦甘如蜜。黄河水白黄云秋，\n生离别，生离别，忧从中来无断绝。忧积心劳血气衰，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：远别离",
        "author": "李白",
        "content": "远别离，古有皇英之二女，乃在洞庭之南，潇湘之浦。\n海水直下万里深，谁人不言此离苦。日惨惨兮云冥冥，\n皇穹窃恐不照余之忠诚，雷冯冯兮欲吼怒。\n尧舜当之亦禅禹。君失臣兮龙为鱼，权归臣兮鼠变虎。\n或云尧幽囚，舜野死，九疑联绵皆相似，\n恸哭兮远望，见苍梧之深山。苍梧山崩湘水绝，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：远别离",
        "author": "张籍",
        "content": "莲叶团团杏花拆，长江鲤鱼鳍鬣赤。念君少年弃亲戚，\n几时断得城南陌，勿使居人有行役。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：远别离二首",
        "author": "令狐楚",
        "content": "杨柳黄金穗，梧桐碧玉枝。春来消息断，早晚是归时。\n玳织鸳鸯履，金装翡翠簪。畏人相问着，不拟到城南。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：久别离",
        "author": "李白",
        "content": "别来几春未还家，玉窗五见樱桃花。况有锦字书，\n胡为东风为我吹行云，使西来；待来竟不来，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：新别离",
        "author": "戴叔伦",
        "content": "手把杏花枝，未曾经别离。黄昏掩闺后，寂寞自心知。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：今别离",
        "author": "崔国辅",
        "content": "送别未能旋，相望连水口。船行欲映洲，几度急摇手。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：暗别离",
        "author": "刘氏瑶",
        "content": "槐花结子桐叶焦，单飞越鸟啼青霄。翠轩辗云轻遥遥，\n朱弦暗断不见人，风动花枝月中影。青鸾脉脉西飞去，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：潜别离",
        "author": "白居易",
        "content": "不得哭，潜别离。不得语，暗相思。两心之外无人知。\n深笼夜锁独栖鸟，利剑春断连理枝。河水虽浊有清日，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：别离曲",
        "author": "张籍",
        "content": "行人结束出门去，马蹄几时踏门路。忆昔君初纳彩时，\n男儿生身自有役，那得误我少年时。不如逐君征战死，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：别离曲",
        "author": "陆龟蒙",
        "content": "丈夫非无泪，不洒离别间。仗剑对尊酒，耻为游子颜。\n蝮蛇一螫手，壮士疾解腕。所思在功名，离别何足叹。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：西洲曲",
        "author": "温庭筠",
        "content": "悠悠复悠悠，昨日下西洲。西洲风色好，遥见武昌楼。\n武昌何郁郁，侬家定无匹。小妇被流黄，登楼抚瑶瑟。\n朱弦繁复轻，素手直凄清。一弹三四解，掩抑似含情。\n南楼登且望，西江广复平。艇子摇两桨，催过石头城。\n门前乌臼树，惨澹天将曙。鹍鵊飞复还，郎随早帆去。\n回头语同伴，定复负情侬。去帆不安幅，作抵使西风。\n他日相寻索，莫作西洲客。西洲人不归，春草年年碧。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：荆州乐",
        "author": "李白",
        "content": "白帝城边足风波，瞿塘五月谁敢过。荆州麦熟茧成蛾，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：荆州乐二首",
        "author": "刘禹锡",
        "content": "渚宫杨柳暗，麦城朝雉飞。可怜踏青伴，乘暖着轻衣。\n今日好南风，商旅相催发。沙头樯竿上，始见春江阔。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：荆州泊",
        "author": "李端",
        "content": "南楼西下时，月裏闻来棹。桂水舳舻回，荆州津济闹。\n移帷望星汉，引带思容貌。今夜一江人，惟应妾身觉。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：纪南歌",
        "author": "刘禹锡",
        "content": "风烟纪南城，尘土荆门路。天寒猎兽者，走上樊姬墓。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：宜城歌",
        "author": "刘禹锡",
        "content": "野水绕空城，行尘起孤驿。花台侧生树，石碣阳镌额。\n靡靡度行人，温风吹宿麦。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：长干曲四首",
        "author": "崔颢",
        "content": "君家定何处，妾住在横塘。停舟暂借问，或恐是同乡。\n家临九江水，去来九江侧。同是长干人，生小不相识。\n下渚多风浪，莲舟渐觉稀。那能不相待，独自逆潮归。\n三江潮水急，五湖风浪涌。由来花性轻，莫畏莲舟重。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：长干行二首",
        "author": "李白",
        "content": "妾发初覆额，折花门前剧。郎骑竹马来，绕床弄青梅。\n同居长干裏，两小无嫌猜。十四为君妇，羞颜尚不开。\n低头向暗壁，千唤不一回。十五始展眉，愿同尘与灰。\n常存抱柱信，岂上望夫台。十六君远行，瞿塘滟预堆。\n五月不可触，猿鸣天上哀。门前迟行迹，一一生绿苔。\n苔深不能扫，落叶秋风早。八月蝴蝶来，双飞西园草。\n感此伤妾心，坐愁红颜老。早晚下三巴，预将书报家。\n相迎不道远，直至长风沙。\n忆妾深闺裏，烟尘不曾识。嫁与长干人，沙头候风色。\n五月南风兴，思君在巴陵。八月西风起，想君发扬子。\n去来悲如何，见少别离多。湘潭几日到，妾梦越风波。\n昨夜狂风度，吹折江头树。淼淼暗无边，行人在何处。\n北客真王公，朱衣满江中。日暮来投宿，数朝不肯东。\n好乘浮云骢，佳期兰渚东。鸳鸯绿浦上，翡翠锦屏中。\n自怜十五余，颜色桃李红。那作商人妇，愁水复愁风。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：长干行",
        "author": "张潮",
        "content": "婿贫如珠玉，婿富如埃尘。贫时不忘旧，富贵多宠新。\n妾本富家女，与君为偶匹。惠好一何深，中门不曾出。\n妾有绣衣裳，葳蕤金缕光。念君贫且贱，易此从远方。\n远方三千里，发去悔不已。日暮情更来，空望去时水。\n孟夏麦始秀，江上多南风。商贾归欲尽，君今尚巴东。\n巴东有巫山，窈窕神女颜。常恐游此山，果然不知还。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：小长干曲",
        "author": "崔国辅",
        "content": "月暗送湖风，相寻路不通。菱歌唱不辍，知在此塘中。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：杞梁妻",
        "author": "贯休",
        "content": "秦之无道兮四海枯，筑长城兮遮北胡。筑人筑土一万里，\n一号城崩塞色苦，再号杞梁骨出土。疲魂饥魄相逐归，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：卢女曲",
        "author": "崔颢",
        "content": "二月春来半，宫中日渐长。柳垂金屋暖，花覆玉楼香。\n拂匣先临镜，调笙更炙簧。还将卢女曲，夜夜奉君王。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：卢姬篇",
        "author": "崔颢",
        "content": "卢姬小小魏王家，绿鬓红唇桃李花。魏玉绮楼十二重，\n前堂后堂罗袖人，南窗北窗花发春。翠幌珠帘斗弦管，\n人生今日得骄贵，谁道卢姬身细微。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：邯郸才人嫁为厮养卒妇",
        "author": "李白",
        "content": "妾本丛台女，扬蛾入丹阙。自倚颜如花，宁知有凋歇。\n一辞玉阶下，去若朝云没。每忆邯郸城，深宫梦秋月。\n君王不可见，惆怅至明发。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：杨白花",
        "author": "柳宗元",
        "content": "杨白花，风吹度江水。坐令宫树无颜色，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：茱萸女",
        "author": "万楚",
        "content": "山阴柳家女，九日采茱萸。复得东邻伴，双为陌上姝。\n插花向高髻，结子置长裾。作性恒迟缓，非关诧丈夫。\n平明折林树，日入反城隅。侠客邀罗袖，行人挑短书。\n蛾眉自有主，年少莫踟蹰。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：于阗采花",
        "author": "李白",
        "content": "于阗采花人，自言花相似。明妃一朝西入胡，\n丹青能令丑者妍，无盐翻在深宫裏。\n自古妒蛾眉，胡沙埋皓齿。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：秦女卷衣",
        "author": "李白",
        "content": "天子居未央，妾侍卷衣裳。顾无紫宫宠，敢拂黄金床。\n水至亦不去，熊来尚可当。微身奉日月，飘若萤火光。\n愿君采葑菲，无以下体妨。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：爱妾换马",
        "author": "张祜",
        "content": "一面妖桃千里蹄，娇姿骏骨价应齐。乍牵玉勒辞金栈，\n婵娟躞蹀春风裏，挥手摇鞭杨柳堤。\n绮阁香销华厩空，忍将行雨换追风。休怜柳叶双眉翠，\n恩劳未尽情先尽，暗泣嘶风两意同。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：枯鱼过河泣",
        "author": "李白",
        "content": "白龙改常服，偶被豫且制。谁使尔为鱼，徒劳诉天帝。\n作书报鲸鲵，勿恃风涛势。涛落归泥沙，翻遭蝼蚁噬。\n万乘慎出入，柏人以为诫。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：饮酒乐",
        "author": "聂夷中",
        "content": "日月似有事，一夜行一周。草木犹须老，人生得无愁。\n一饮解百结，再饮破百忧。白髮欺贫贱，不入醉人头。\n我愿东海水，尽向杯中流。安得阮步兵，同入醉乡游。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：王孙游",
        "author": "崔国辅",
        "content": "自与王孙别，频看黄鸟飞。应由春草误，着处不成归。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：发白马",
        "author": "李白",
        "content": "将军发白马，旌节渡黄河。箫鼓聒川岳，沧溟涌洪波。\n武安有振瓦，易水无寒歌。铁骑若雪山，饮流涸滹沱。\n扬兵猎月窟，转战略朝那。倚剑登燕然，边峰列嵯峨。\n萧条万里外，耕作五原多。一扫清大漠，包虎戢金戈。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：结袜子",
        "author": "李白",
        "content": "燕南壮士吴门豪，筑中置铅鱼隐刀。\n感君恩重许君命，泰山一掷轻鸿毛。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：沐浴子",
        "author": "李白",
        "content": "沐芳莫弹冠，浴兰莫振衣。处世忌太洁，志人贵藏辉。\n沧浪有钓叟，吾与尔同归。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：三台二首",
        "author": "韦应物",
        "content": "一年一年老去，明日后日花开。\n未报长安平定，万国岂得衔杯。\n冰泮寒塘始绿，雨余百草皆生。\n朝来门合无事，晚下高斋有情。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：上皇三台",
        "author": "韦应物",
        "content": "不寐倦长更，披衣出户行。月寒秋竹冷，风切夜窗声。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：突厥三台",
        "author": "韦应物",
        "content": "雁门山上雁初飞，马邑阑中马正肥。\n日旰山西逢驿使，殷勤南北送征衣。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：宫中三台二首",
        "author": "王建",
        "content": "鱼藻池边射鸭，芙蓉园裏看花。\n日色柘袍相似，不着红鸾扇遮。\n池北池南草绿，殿前殿后花红。\n天子千年万岁，未央明月清风。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：江南三台四首",
        "author": "王建",
        "content": "扬州桥边小妇，长干市里商人。\n三年不得消息，各自拜鬼求神。\n青草湖边草色，飞猿岭上猿声。\n万里三湘客到，有风有雨人行。\n树头花落花开，道上人去人来。\n朝愁暮愁即老，百年几度三台。\n闻身强健且为，头白齿落难追。\n准拟百年千岁，能得几许多时。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：筑城曲",
        "author": "张籍",
        "content": "筑城去，千人万人齐抱杵。重重土坚试行锥，\n力尽不得抛杵声，杵声未定人皆死。家家养男当门户，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：筑城曲五解",
        "author": "元稹",
        "content": "年年塞下丁，长作出塞兵。自从冒顿强，官筑遮虏城。\n筑城须努力，城高遮得贼。但恐贼路多，有城遮不得。\n丁口传父口，莫问城坚不。平城被虏围，汉劚城墙走。\n因兹虏请和，虏往骑来多。半疑兼半信，筑城犹嵯峨。\n筑城安敢烦，愿听丁一言。请筑鸿胪寺，兼愁虏出关。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：筑城曲",
        "author": "陆龟蒙",
        "content": "城上一掊土，手中千万杵。筑城畏不坚，坚城在何处。\n莫叹筑城劳，将军要却敌。城高功亦高，尔命何处惜。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：湖阴曲",
        "author": "温庭筠",
        "content": "祖龙黄须珊瑚鞭，铁骢金面青连钱。虎髯拔剑欲成梦，\n苍黄追骑尘外归，森索妖星阵前死。五陵愁碧春萋萋，\n白虬天子金煌铓，高临帝座回龙章。吴波不动楚山晚，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：无愁果有愁曲",
        "author": "李商隐",
        "content": "东有青龙西白虎，中含福皇包世度。玉壶渭水笑清潭，\n秋娥点滴不成泪，十二玉楼无故钉。推烟唾月抛千里，\n日暮向风牵短丝，血凝血散今谁是。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：起夜来",
        "author": "施肩吾",
        "content": "香销连理带，尘覆合欢杯。懒卧相思枕，愁吟起夜来。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：起夜半",
        "author": "聂夷中",
        "content": "念远心如烧，不觉中夜起。桃花带露泛，立在月明裏。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：独不见",
        "author": "沈佺期",
        "content": "卢家小妇郁金堂，海燕双栖玳瑁梁。九月寒砧催下叶，\n谁知含愁独不见，使妾明月照流黄。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：独不见",
        "author": "王训",
        "content": "日晚宜春暮，风软上林朝。对酒近初节，开楼荡夜娇。\n石桥通小涧，竹路上青霄。持底谁见许，长愁成细腰。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：独不见",
        "author": "杨巨源",
        "content": "东风艳阳色，柳绿花如霰。竞理同心鬟，争持合欢扇。\n香传贾娘手，粉离何郎面。最恨捲帘时，含情独不见。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：独不见",
        "author": "李白",
        "content": "白马谁家子，黄龙边塞儿。天山三丈雪，岂是远行时。\n春蕙忽秋草，莎鸡鸣曲池。风催寒棕响，月入霜闺悲。\n忆与君别年，种桃齐蛾眉。桃今百余尺，花落成枯枝。\n终然独不见，流泪空自知。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：独不见",
        "author": "戴叔伦",
        "content": "前宫路非远，旧苑春将遍。玉户看早梅，雕梁数归燕。\n身轻逐舞袖，香暖传歌扇。自和秋风词，长侍昭阳殿。\n谁信后庭人，年年独不见。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：独不见",
        "author": "胡曾",
        "content": "玉关一自有氛埃，年少从军竟未回。门外尘凝张乐榭，\n万里寂寥音信绝，寸心争忍不成灰。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：携手曲",
        "author": "田娥",
        "content": "携手共惜芳菲节，莺啼锦花满城阙。行乐逶迤念容色，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：大垂手",
        "author": "聂夷中",
        "content": "金刀翦轻云，盘用黄金缕。装束赵飞燕，教来掌上舞。\n舞罢飞燕死，片片随风去。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：夜夜曲",
        "author": "田娥",
        "content": "愁人夜独伤，灭烛卧兰房。只恐多情月，旋来照妾床。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：夜夜曲",
        "author": "王偃",
        "content": "北斗星移银汉低，班姬愁思凤城西。\n青槐陌上人行绝，明月楼前乌夜啼。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：夜夜曲",
        "author": "贯休",
        "content": "蟪蛄切切风骚骚，芙蓉喷香蟾蜍高。\n孤灯耿耿征妇劳，更深扑落金错刀。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：秋夜长",
        "author": "王勃",
        "content": "秋夜长，殊未央，月明白露澄清光，层城绮阁遥相望。\n遥相望，川无梁，北风受节雁南翔，崇兰委质时菊芳。\n鸣环曳履出长廊，为君秋夜捣衣裳。纤罗对凤凰，\n所在天一方，寒衣徒自香。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：秋夜长",
        "author": "张籍",
        "content": "秋天如水夜未央，天汉东西月色光。愁人不寐畏枕席，\n白露满田风褭褭，千声万声鹖鸟鸣。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：秋夜曲二首",
        "author": "王建",
        "content": "天清漏长霜泊泊，兰绿收荣桂膏涸。高楼云鬟弄婵娟，\n香囊火死香气少，向帷合眼何时晓。城乌作营啼野月，\n秋灯向壁掩洞房，良人此夜直明光。\n天河悠悠漏水长，南楼北斗两相当。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：秋夜曲",
        "author": "张仲素",
        "content": "丁丁漏水夜何长，漫漫轻云露月光。\n秋壁暗虫通夕响，寒衣未寄莫飞霜。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：秋夜曲",
        "author": "王涯",
        "content": "桂魄初生秋露微，轻罗已薄未更衣。\n银筝夜久殷勤弄，心怯空房不忍归。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：夜坐吟",
        "author": "李白",
        "content": "冬夜夜寒觉夜长，沉吟久坐坐北堂。冰合井泉月入闺，\n歌有声，妾有情。情声合，两无违。\n一语不入意，从君万曲梁尘飞。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：夜坐吟",
        "author": "李白",
        "content": "踏踏马头谁见过，眼看北斗直天河。西风罗幕生翠波，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：夜寒吟",
        "author": "鲍溶",
        "content": "九衢金吾夜行行，上宫玉漏遥分明。霜飙乘阴扫地起，\n细腰楚姬丝竹间，白纻长袖歌闲闲，岂识苦寒损朱颜。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：定情篇",
        "author": "乔知之",
        "content": "共君结新婚，岁寒心未卜。相与游春园，各随情所逐。\n君念菖蒲花，妾感苦寒竹。菖花多艳姿，寒竹有贞叶。\n此时妾比君，君心不如妾。簪玉步河堤，妖韶援绿pH。\n凫雁将子游，莺燕从双栖。君念春光好，妾向春光啼。\n君时不得意，妾弃还金闺。结言本同心，悲欢何未齐。\n怨咽前致辞，愿得中所悲。人间丈夫易，世路妇难为。\n始经天月照，终若流星驰。长信佳丽人，失意非蛾眉。\n庐江小吏妇，非关织作迟。本愿长相对，今已长相思。\n复有游宦子，结援从梁陈。燕居崇三朝，去来历九春。\n誓心妾终始，蚕桑奉所亲。归愿未克从，黄金赠路人。\n洁妇怀明义，从泛河之津。于今千万年，谁当问水滨。\n更忆倡家楼，夫婿事封侯。去时思灼灼，去罢心悠悠。\n不怜妾岁晏，千载陇西头。以兹常惕惕，百虑恒盈积。\n由来共结褵，几人同匪石。故岁雕梁燕，双去今来隻。\n今日玉庭梅，朝红暮成碧。碧荣始芬敷，黄叶已淅沥。\n何用念芳春，芳春有流易。何用重欢娱，欢娱俄戚戚。\n家本巫山阳，归去路何长。叙言情未尽，采菉已盈筐。\n桑榆日映物，草色盈高冈。下有碧流水，上有丹桂香。\n桂枝不须折，碧流清且洁。赠君比芳菲，受惠常不灭。\n赠君泪潺湲，相思无断绝。妾有秦家镜，宝匣装珠玑。\n鉴来年二八，不记易阴晖。妾无光寂寂，委照影依依。\n今日持为赠，相识莫相违。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：定情乐",
        "author": "施肩吾",
        "content": "敢嗟君不怜，自是命不谐。着破三条裾，却还双股钗。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：春江曲",
        "author": "郭元振",
        "content": "江水春沉沉，上有双竹林。竹叶坏水色，郎亦坏人心。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：春江曲",
        "author": "张籍",
        "content": "春江无云潮水平，蒲心出水凫雏鸣。长干夫婿爱远行，\n春来未到父母家，舟小风多渡不得。欲辞舅姑先问人，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：春江曲",
        "author": "王涯",
        "content": "摇漾越江春，相将看白苹。归时不觉夜，出浦月随人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：春江曲二首",
        "author": "张仲素",
        "content": "家寄征江岸，征人几岁游。不知潮水信，每日到沙头。\n乘晓南湖去，参差迭浪横。前洲在何处，雾裏雁嘤嘤。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：江上曲",
        "author": "李嘉佑",
        "content": "江上澹澹芙蓉花，江口蛾眉独浣纱。可怜应是阳台女，\n苍梧秋色不堪论，千载依依帝子魂。\n君看峰上斑斑竹，尽是湘妃泣泪痕。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：桃花曲",
        "author": "顾况",
        "content": "魏帝宫人舞凤楼，隋家天子泛龙舟。\n君王夜醉春眠晏，不觉桃花逐水流。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：树中草",
        "author": "李白",
        "content": "鸟衔野田草，误入枯桑裏。客土植危根，逢春犹不死。\n草木虽无情，因依尚可生。如何同枝叶，各自有枯荣。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：树中草",
        "author": "张祜",
        "content": "青青树中草，托根非不危。草生树却死，荣枯君可知。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：春游吟",
        "author": "李章",
        "content": "初春遍芳甸，千里霭盈瞩。美人摘新英，步步玩春绿。\n所思杳何处，宛在吴江曲。可怜不得共芳菲，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：春游乐",
        "author": "施肩吾",
        "content": "一年三百六十日，赏心那似春中物。\n草迷曲坞花满园，东家少年西家出。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：春游乐二首",
        "author": "李端",
        "content": "游童苏合带，倡女蒲葵扇。初日映城时，相思忽相见。\n褰裳踏露草，理鬓回花面。薄暮不同归，留情此芳甸。\n柘弹连钱马，银钩妥堕鬟。采桑春陌上，踏草夕阳间。\n意合辞先露，心诚貌却闲。明朝若相忆，云雨出巫山。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：春游曲三首",
        "author": "张仲素",
        "content": "烟柳飞轻絮，风榆落小钱。蒙蒙百花裏，罗绮竞秋千。\n骋望登香阁，争高下砌台。林间踏青去，席上意钱来。\n行乐三春节，林花百和香。当年重意气，先占斗鸡场。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：乐府二首",
        "author": "刘言史",
        "content": "花颔红鬃一向偏，绿槐香陌欲朝天。\n仍嫌众裏娇行疾，傍镫深藏白玉鞭。\n喷珠团香小桂条，玉鞭兼赐霍嫖姚。\n弄影便从天禁出，碧蹄声碎五门桥。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：乐府",
        "author": "顾况",
        "content": "暖谷春光至，宸游近甸荣。云随天仗转，风入御帘轻。\n翠盖浮佳气，朱楼倚太清。朝臣冠剑退，宫女管弦迎。\n细草承雕辇，繁花入幔城。文房开圣藻，武卫宿天营。\n玉醴随觞至，铜壶逐漏行。五星含土德，万姓彻中声。\n亲祀先崇典，躬推示劝耕。国风新正乐，农器近消兵。\n道德关河固，刑章日月明。野人同鸟兽，率舞感升平。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：乐府",
        "author": "权德舆",
        "content": "光风澹荡百花吐，楼上朝朝学歌舞。身年二八婿侍中，\n莺啼日出不知曙，寂寂罗帏春梦长。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：乐府三首",
        "author": "孟郊",
        "content": "莲子不可得，荷花生水中。犹胜道傍柳，无事荡春风。\n渌萍与荷叶，同此一水中。风吹荷叶在，渌萍西复东。\n莲花未开时，苦心终日卷。春水徒荡漾，荷花未开展。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：乐府",
        "author": "陆长源",
        "content": "芙蓉初出水，菡萏露中花。风吹着枯木，无奈值空槎。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：杂曲",
        "author": "王勃",
        "content": "智琼神女，来访文君。蛾眉始约，罗袖初熏。歌齐曲韵，",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：古曲五首",
        "author": "施肩吾",
        "content": "可怜江北女，惯唱江南曲。摇荡木兰舟，双凫不成浴。\n郎为匕上香，妾为笼上灰。归时虽暖热，去罢生尘埃。\n夜裁鸳鸯绮，朝织蒲桃绫。欲试一寸心，待缝三尺冰。\n怜时鱼得水，怨罢商与参。不如山支子，却解结同心。\n红颜感暮花，白日同流水。思君如孤灯，一夜一心死。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：高句丽",
        "author": "李白",
        "content": "金花折风帽，白马小迟回。翩翩舞广袖，似鸟海东来。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：摩多楼子",
        "author": "李贺",
        "content": "玉塞去金人，二万四千里。风吹沙作云，一时渡辽水。\n天白水如练，甲丝双串断。行行莫苦辛，城月犹残半。\n晓气朔烟上，趢趗胡马蹄。行人听水别，隔陇长东西。",
        "dynasty": "唐",
        "collection_info": {
            "collection": "御定全唐诗",
            "volume": "卷二十六"
        }
    },
    {
        "title": "杂曲歌辞：辽东行",
        "author": "王建",
        "content": "辽东万里辽水曲，古戍无城复无屋。黄云盖地雪作山，\n年年郡县送征人，将与辽东作丘阪。宁为草木乡中生，",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：渡辽水",
        "author": "王建",
        "content": "渡辽水，此去咸阳五千里。来时父母知隔生，\n身在应无回渡日，驻马相看辽水傍。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：垂柳覆金堤",
        "author": "赵嘏",
        "content": "新年垂柳色，袅袅对空闺。不畏芳菲好，自缘离别啼。\n因风飘玉户，向日映金堤。驿使何时度，还将赠陇西。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：蘼芜叶复齐",
        "author": "赵嘏",
        "content": "提筐红叶下，度日采蘼芜。掬翠香盈袖，看花忆故夫。\n叶齐谁复见，风暖恨偏孤。一被春光累，容颜与昔殊。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：水溢芙蓉沼",
        "author": "赵嘏",
        "content": "渌沼春光后，青青草色浓。绮罗惊翡翠，暗粉妒芙蓉。\n云遍窗前见，荷翻镜裏逢。将心托流水，终日渺无从。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：花飞桃李蹊",
        "author": "赵嘏",
        "content": "远期难可托，桃李自依依。花径无容迹，戎裘未下机。\n随风开又落，度日扫还飞。欲折枝枝赠，那知归不归。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：采桑秦氏女",
        "author": "赵嘏",
        "content": "南陌采桑出，谁知妾姓秦。独怜倾国貌，不负早莺春。\n珠履荡花湿，龙钩折桂新。使君那驻马，自有侍中人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：织锦窦家妻",
        "author": "赵嘏",
        "content": "当年谁不羡，分作窦家妻。锦字行行苦，罗帷日日啼。\n岂知登陇远，只恨下机迷。直候阳关使，殷勤寄海西。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：关山别荡子",
        "author": "赵嘏",
        "content": "那堪闻荡子，迢递涉关山。肠为马嘶断，衣从泪滴斑。\n愁看塞上路，讵惜镜中颜。傥见征西雁，应传一字还。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：风月守空闺",
        "author": "赵嘏",
        "content": "良人犹远戍，耿耿夜闺空。绣户流宵月，罗帷坐晓风。\n魂飞沙帐北，肠断玉关中。尚自无消息，锦衾那得同。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：恒敛千金笑",
        "author": "赵嘏",
        "content": "玉颜恒自敛，羞出镜台前。早惑阳城客，今悲华锦筵。\n从军人更远，投喜鹊空传。夫婿交河北，迢迢路几千。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：长垂双玉啼",
        "author": "赵嘏",
        "content": "双双红泪堕，度日暗中啼。雁出居延北，人犹辽海西。\n向灯垂玉枕，对月洒金闺。不惜罗衣湿，惟愁归意迷。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：蟠龙随镜隐",
        "author": "赵嘏",
        "content": "鸾镜无由照，蛾眉岂忍看。不知愁发换，空见隐龙蟠。\n那惬红颜改，偏伤白日残。今朝窥玉匣，双泪落阑干。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：彩凤逐帷低",
        "author": "赵嘏",
        "content": "巧绣双飞凤，朝朝伴下帷。春花那见照，暮色已频欺。\n欲卷思君处，将啼裛泪时。何年征戍客，传语报佳期。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：惊魂同夜鹊",
        "author": "赵嘏",
        "content": "万里无人见，众情难与论。思君常入梦，同鹊屡惊魂。\n孤寝红罗帐，双啼玉箸痕。妾心甘自保，岂复暂忘恩。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：倦寝听晨鸡",
        "author": "赵嘏",
        "content": "去去边城骑，愁眠掩夜闺。披衣窥落月，拭泪待鸣鸡。\n不愤连年别，那堪长夜啼。功成应自恨，早晚发辽西。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：暗牖悬蛛网",
        "author": "赵嘏",
        "content": "暗中蛛网织，历乱绮窗前。万里终无信，一条徒自悬。\n分从珠露滴，愁见隙风牵。妾意何聊赖，看看剧断弦。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：空梁落燕泥",
        "author": "赵嘏",
        "content": "春至今朝燕，花时伴独啼。飞斜珠箔隔，语近画梁低。\n帷卷闲窥户，床空暗落泥。谁能长对此，双去复双栖。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：前年过代北",
        "author": "赵嘏",
        "content": "代北几千里，前年又复经。燕山云自合，胡塞草应青。\n铁马喧鼙鼓，蛾眉怨锦屏。不知羌笛曲，掩泪若为听。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：今岁往辽西",
        "author": "赵嘏",
        "content": "万里飞书至，闻君已渡辽。只谙新别苦，忘却旧时娇。\n烽戍年将老，红颜日向凋。胡沙兼汉苑，相望几迢迢。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：一去无还意",
        "author": "赵嘏",
        "content": "良人征绝域，一去不言还。百战攻胡虏，三冬阻玉关。\n萧萧边马思，猎猎戍旗闲。独把千重恨，连年未解颜。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昔昔盐：那能惜马蹄",
        "author": "赵嘏",
        "content": "云中路杳杳，江畔草萋萋。妾久垂珠泪，君何惜马蹄。\n边风悲晓角，营月怨春鼙。未道休征战，愁眉又复低。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：水调歌第一",
        "author": "不详",
        "content": "平沙落日大荒西，陇上明星高复低。\n孤山几处看烽火，壮士连营候鼓鼙。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：水调歌第二",
        "author": "不详",
        "content": "猛将关西意气多，能骑骏马弄雕戈。\n金鞍宝铰精神出，笛倚新翻水调歌。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：水调歌第三",
        "author": "不详",
        "content": "王孙别上绿珠轮，不羡名公乐此身。\n户外碧潭春洗马，楼前红烛夜迎人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：水调歌第四",
        "author": "不详",
        "content": "陇头一段气长秋，举目萧条总是愁。\n只为征人多下泪，年年添作断肠流。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：水调歌第五",
        "author": "不详",
        "content": "双带仍分影，同心巧结香。不应须换彩，意欲媚浓妆。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：入破第一",
        "author": "不详",
        "content": "细草河边一雁飞，黄龙关裏挂戎衣。\n为受明王恩宠甚，从事经年不復归。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：入破第二",
        "author": "不详",
        "content": "锦城丝管日纷纷，半入江风半入云。\n此曲只应天上去，人间能得几回闻。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：入破第三",
        "author": "不详",
        "content": "昨夜遥欢出建章，今朝缀赏度昭阳。\n传声莫闭黄金屋，为报先开白玉堂。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：入破第四",
        "author": "不详",
        "content": "日晚笳声咽戍楼，陇云漫漫水东流。\n行人万里向西去，满目关山空恨愁。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：入破第五",
        "author": "不详",
        "content": "千年一遇圣明朝，愿对君王舞细腰。\n乍可当熊任生死，谁能伴凤上云霄。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：第六彻",
        "author": "不详",
        "content": "闺烛无人影，罗屏有梦魂。近来音耗绝，终日望君门。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：水调",
        "author": "吴融",
        "content": "凿河千里走黄沙，浮殿西来动日华。\n可道新声是亡国，且贪惆怅后庭花。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：堂堂",
        "author": "李义府",
        "content": "镂月成歌扇，裁云作舞衣。自怜回雪影，好取洛川归。\n懒正鸳鸯被，羞褰玳瑁床。春风别有意，密处也寻香。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：堂堂",
        "author": "李义府",
        "content": "堂堂复堂堂，红脱梅灰香。十年粉蠹生画梁，\n华清源中iJ石汤，裴回百凤随君王。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：凉州歌第一",
        "author": "不详",
        "content": "汉家宫裏柳如丝，上苑桃花连碧池。\n圣寿已传千岁酒，天文更赏百僚诗。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：凉州歌第二",
        "author": "不详",
        "content": "朔风吹叶雁门秋，万里烟尘昏戍楼。\n征马长思青海北，胡笳夜听陇山头。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：凉州歌第三",
        "author": "不详",
        "content": "开箧泪沾襦，见君前日书。夜台空寂寞，犹见紫云车。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：排遍第一",
        "author": "不详",
        "content": "三秋陌上早霜飞，羽猎平田浅草齐。\n锦背苍鹰初出按，五花骢马喂来肥。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：排遍第二",
        "author": "不详",
        "content": "鸳鸯殿裏笙歌起，翡翠楼前出舞人。\n唤上紫微三五夕，圣明方寿一千春。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：凉州词",
        "author": "耿湋",
        "content": "国使翩翩随旆旌，陇西岐路足荒城。\n毡裘牧马胡雏小，日暮蕃歌三两声。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：凉州词",
        "author": "张籍",
        "content": "边城暮雨雁飞低，芦笋初生渐欲齐。\n无数铃声遥过碛，应驮白练到安西。\n古镇城门白碛开，胡兵往往傍沙堆。\n巡边使客行应早，每待平安火到来。\n凤林关裏水东流，白草黄榆六十秋。\n边将皆承主恩泽，无人解道取凉州。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：凉州词",
        "author": "薛逢",
        "content": "昨夜蕃兵报国仇，沙州都护破凉州。\n黄河九曲今归汉，塞外纵横战血流。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：太和第一",
        "author": "不详",
        "content": "国门卿相旧山庄，圣主移来宴绿芳。\n帘外辗为车马路，花间踏出舞人场。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：太和第二",
        "author": "不详",
        "content": "国鸟尚含天乐转，寒风犹带御衣香。\n为报碧潭明月夜，会须留赏待君王。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：太和第三",
        "author": "不详",
        "content": "庭前鹊绕相思树，井上莺歌争刺桐。\n含情少妇悲春草，多是良人学转蓬。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：太和第四",
        "author": "不详",
        "content": "塞北江南共一家，何须泪落怨黄沙。\n春酒半酣千日醉，庭前还有落梅花。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：太和第五彻",
        "author": "不详",
        "content": "我皇膺运太平年，四海朝宗会百川。\n自古几多明圣主，不如今帝胜尧天。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：伊川歌第一",
        "author": "不详",
        "content": "秋风明月独离居，荡子从戎十载余。\n征人去日殷勤属，归雁来时数寄书。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：伊川歌第二",
        "author": "不详",
        "content": "彤闱晓辟万鞍回，玉辂春游薄晚开。\n渭北清光摇草树，州南嘉景入楼台。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：伊川歌第三",
        "author": "不详",
        "content": "闻道黄花戍，频年不解兵。可怜闺裏月，偏照汉家营。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：伊川歌第四",
        "author": "不详",
        "content": "千里东归客，无心忆旧游。挂帆游白水，高枕到青州。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：伊川歌第五",
        "author": "不详",
        "content": "桂殿江乌对，雕屏海燕重。只应多酿酒，醉罢乐高钟。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：入破第一",
        "author": "不详",
        "content": "千门今夜晓初晴，万里天河彻帝京。\n璨璨繁星驾秋色，棱棱霜气韵钟声。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：入破第二",
        "author": "不详",
        "content": "长安二月柳依依，西出流沙路渐微。\n阏氏山上春光少，相府庭边驿使稀。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：入破第三",
        "author": "不详",
        "content": "三秋大漠冷溪山，八月严霜变草颜。\n卷旆风行宵渡碛，衔枚电扫晓应还。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：入破第四",
        "author": "不详",
        "content": "行乐三阳早，芳菲二月春。闺中红粉态，陌上看花人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：入破第五",
        "author": "不详",
        "content": "君住孤山下，烟深夜径长。辕门渡绿水，游苑绕垂杨。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：陆州歌第一",
        "author": "不详",
        "content": "分野中峰变，阴晴众壑殊。欲投人处宿，隔浦问樵夫。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：陆州歌第二",
        "author": "不详",
        "content": "共得烟霞径，东归山水游。萧萧望林夜，寂寂坐中秋。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：陆州歌第三",
        "author": "不详",
        "content": "香气传空满，妆花映薄红。歌声天仗外，舞态御楼中。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：排遍第一",
        "author": "不详",
        "content": "树发花如锦，莺啼柳若丝。更逢欢宴地，愁见别离时。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：排遍第二",
        "author": "不详",
        "content": "明月照秋叶，西风响夜砧。强言徒自乱，往事不堪寻。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：排遍第三",
        "author": "不详",
        "content": "坐对银釭晓，停留玉箸痕。君门常不见，无处谢前恩。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：排遍第四",
        "author": "不详",
        "content": "曙月当窗满，征人出塞遥。画楼终日闭，清管为谁调。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：簇拍陆州",
        "author": "不详",
        "content": "西去轮台万里余，故乡音耗日应疏。\n陇山鹦鹉能言语，为报闺人数寄书。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：石州",
        "author": "不详",
        "content": "自从君去远巡边，终日罗帏独自眠。看花情转切，\n何时狂虏灭，免得更留连。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：盖罗缝",
        "author": "不详",
        "content": "秦时明月汉时关，万里征人尚未还。\n但愿龙庭神将在，不教胡马渡阴山。\n音书杜绝白狼西，桃李无颜黄鸟啼。\n寒鸟春深归去尽，出门肠断草萋萋。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：双带子",
        "author": "不详",
        "content": "私言切语谁人会，海燕双飞绕画梁。\n君学秋胡不相识，妾亦无心去采桑。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：昆仑子",
        "author": "不详",
        "content": "扬子谭经去，淮王载酒过。醉来啼鸟唤，坐久落花多。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：祓禊曲",
        "author": "不详",
        "content": "昨见春条绿，那知秋叶黄。蝉声犹未断，寒雁已成行。\n金谷园中柳，春来已舞腰。那堪好风景，独上洛阳桥。\n何处堪愁思，花间长乐宫。君王不重客，泣泪向春风。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：上巳乐",
        "author": "张祜",
        "content": "猩猩血彩系头标，天上齐声举画桡。\n却是内人争意切，六宫罗袖一时招。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：穆护砂",
        "author": "不详",
        "content": "玉管朝朝弄，清歌日日新。折花当驿路，寄与陇头人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：思归乐",
        "author": "不详",
        "content": "晚日催弦管，春风入绮罗。杏花如有意，偏落舞衫多。\n万里春应尽，三江雁亦稀。连天汉水广，孤客未言归。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：金殿乐",
        "author": "不详",
        "content": "入夜秋砧动，千门起四邻。不缘楼上月，应为陇头人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：胡渭州",
        "author": "不详",
        "content": "亭亭孤月照行舟，寂寂长江万里流。\n乡国不知何处是，云山漫漫使人愁。\n杨柳千寻色，桃花一苑芳。风吹入帘裏，惟有惹衣香。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：戎浑",
        "author": "不详",
        "content": "风劲角弓鸣，将军猎渭城。草枯鹰眼疾，雪尽马蹄轻。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：墙头花",
        "author": "不详",
        "content": "蟋蟀鸣洞房，梧桐落金井。为君裁舞衣，天寒剪刀冷。\n妾有罗衣裳，秦王在时作。为舞春风多，秋来不堪着。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：采桑",
        "author": "不详",
        "content": "自古多征战，由来尚甲兵。长驱千里去，一举两蕃平。\n按剑从沙漠，歌谣满帝京。寄言天下将，须立武功名。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：杨下采桑",
        "author": "不详",
        "content": "飞丝惹绿尘，软叶对孤轮。今朝入园去，物色强看人。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：破阵乐",
        "author": "不详",
        "content": "秋来四面足风沙，塞外征人暂别家。\n千里不辞行路远，时光早晚到天涯。\n汉兵出顿金微，照日明光铁衣。百里火幡焰焰，\n正属四方朝贺，端知万舞皇威。\n少年胆气凌云，共许骁雄出群。匹马城南挑战，\n誓欲成名报国，羞将开口论勋。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：战胜乐",
        "author": "不详",
        "content": "百战得功名，天兵意气生。三边永不战，此是我皇英。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：剑南臣",
        "author": "不详",
        "content": "不分君恩断，观妆视镜中。容华尚春日，娇爱已秋风。\n枕席临窗晓，屏帷对月空。年年后庭树，芳悴在深宫。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：征步郎",
        "author": "不详",
        "content": "塞外虏尘飞，频年度碛西。死生随玉剑，辛苦向金微。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：叹疆场",
        "author": "不详",
        "content": "闻道行人至，妆梳对镜台。泪痕犹尚在，笑靥自然开。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    },
    {
        "title": "杂曲歌辞：塞姑",
        "author": "不详",
        "content": "昨日卢梅塞口，整见诸人镇守。\n都护三年不归，折尽江边杨柳。",
        "dynasty": "唐",
        "collection_info": {
            "collection": "御定全唐诗",
            "volume": "卷二十七"
        }
    }
]