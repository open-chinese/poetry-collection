[
    {
        "uuid": "9bc43e541bffdc00a2c7173186255c4c",
        "title": "车螯",
        "author": "王安石",
        "content": "海于天地间，万物无不容。\n车螯亦其一，埋没沙水中。\n独取常苦易，卫生乏明聪。\n机缄谁使然，含蓄略相同。\n坐欲肠胃得，要令汤火攻。\n置之先生盘，噉客为一空。\n蛮夏怪四坐，不论殻之功。\n狼籍堆左右，弃置任儿童。\n何当强收拾，持问大医工。",
        "dynasty": "宋",
        "collection_info": null
    },
    {
        "uuid": "14cca57cd44f9e451f79181b2cc09e63",
        "title": "疥",
        "author": "王安石",
        "content": "浮阳燥欲出，阴湿与之战。\n燥湿相留连，虫出乃投间。\n搔肤血至股，解衣燎鑪炭。\n方其惬心时，更自无可患。\n呼医急治之，莫惜千金散。\n有乐即有苦，惬心非所愿。",
        "dynasty": "宋",
        "collection_info": null
    },
    {
        "uuid": "b31050e132236496b2d9b353afe69d67",
        "title": "和平甫舟中望九华山二首  其一",
        "author": "王安石",
        "content": "楚越千万山，雄奇此山兼。\n盘根虽巨壮，其末乃修纤。\n去县尚百里，侧身勇前瞻。\n萧条烟岚上，缥缈浮青尖。\n徐行稍復逼，所瞩亦已添。\n精神去亹亹，气象来渐渐。\n卸席取近岸，移船傍苍蒹。\n窥观坐穷晡，未觉晷刻淹。\n江空万物息，四面波澜恬。\n峨然九女鬟，争出一镜奁。\n卧送秋月没，起看朝阳暹。\n游氛荡无余，琐细得尽觇。\n陵空翠纛直，照影寒铓铦。\n冢木立绀髮，崖林张紫髯。\n变态生倏忽，虽神讵能占。\n当留老吾身，少驻谁云餍。\n惜哉秦汉君，黄屋上衡灊。\n等之事嬉游，舍此何其廉。\n我疑二后荒，神物久已厌。\n埋藏在云雾，不欲登昏憸。\n又疑避褒封，蔽匿以为谦。\n或是古史书，脱落简与籤。\n当时备巡游，今不在缃缣。\n终南秦之望，泰山鲁所詹。\n天王与秩祭，俎豆罗酰盐。\n苟能泽下民，维此远亦沾。\n方今东南旱，土脉燥不黏。\n尚无肤寸功，岂免窃食嫌。\n神莽吾难知，士病吾能砭。\n文章巧傅会，智术工飞箝。\n荐宝互珪璧，论材自楩柟。\n苟以饰妇妾，谬云活苍黔。\n岂如幽人乐，兹山谢闾阎。\n穴石作户牖，垂泉当门帘。\n寻奇出后径，览胜倚前檐。\n超然往不返，举世徒呫呫。\n高兴寄日月，千秋伴乌蟾。\n遐追商洛翁，秦火不能炎。\n近慕楚穆生，竟脱楚人钳。\n吾意窃所尚，人谋谅难佥。",
        "dynasty": "宋",
        "collection_info": null
    },
    {
        "uuid": "45d45e734e399ef422edd7480611175b",
        "title": "和平甫舟中望九华山二首  其二",
        "author": "王安石",
        "content": "谁谓九华远，吾身未尝詹。\n唱篇每起予，予口安能箝。\n忆在秋浦北，空江上新蟾。\n光洁写一镜，迴环两堤奁。\n露坐引衣襋，风行欹帽檐。\n维舟当此时，巨细得尽瞻。\n试尝论大略，次乃述微纤。\n此山广以深，包畜万物兼。\n嘘云吐雾雨，生育靡不渐。\n巍然如九皇，德泽四海沾。\n此山相后先，各出群峰尖。\n毅然如九官，罗立在堂廉。\n挺身百辟上，附丽无奸憸。\n此山高且寒，五月不觉炎。\n草树萋已绿，冰霜尚涵淹。\n颓然如九老，白髮连苍髯。\n此山当无云，秀色鬰以添。\n姹然如九女，靓饰出重帘。\n佩环与巾裙，绀玉青纨缣。\n远之妍西施，近或丑无盐。\n变态不可穷，诗者徒呫呫。\n我初勇一往，役世难安恬。\n浪荒不走职，民瘼当谁砭。\n乖离今数旬，梦想欲窥觇。\n自期得所如，何啻释囚钳。\n念昔太白巅，下视海日暹。\n朅来天柱游，屐齿尚苔黏。\n犹之健饮食，屡飨亦云餍。\n胡为慕攀踏，已惫且不嫌。\n岂其仁智心，山水固所潜。\n男儿有所学，进退不在占。\n功名苟不谐，廊庙等闾阎。\n况乃抡椽杙，其谁辨楩柟。\n归欤岩崖居，料理带与籤。\n得石坐兀兀，逢泉饮厌厌。\n取舍断在独，岂必询谋佥。\n子语实慰我，宁殊邑中黔。\n玉枝将在山，当倚以葭蒹。\n诗力我已屈，锋铓子犹铦。\n扶伤更一战，语汝其无谦。",
        "dynasty": "宋",
        "collection_info": null
    },
    {
        "uuid": "0132bcdaaf033c287a54ddac3eb0b206",
        "title": "和中甫兄春日有感",
        "author": "王安石",
        "content": "雪释沙轻马蹄疾，北城可游今暇日。\n溅溅溪谷水乱流，漠漠郊原草争出。\n娇梅过雨吹烂熳，幽鸟迎阳语啾唧。\n分香欲满锦树园，剪綵休开宝刀室。\n胡为我辈坐自苦，不念兹时去如失。\n饱闻高径动车轮，甘卧空堂守经帙。\n淮蝗蔽天农久饿，越卒围城盗少逸。\n至尊深拱罢箫韶，元老相看进刀笔。\n春风生物尚有意，壮士忧民岂无术。\n不成欢醉但悲歌，回首功名古难必。",
        "dynasty": "宋",
        "collection_info": null
    },
    {
        "uuid": "6598d0fa71957e84da56c4b364bd0123",
        "title": "信陵坊有笼山乐官",
        "author": "王安石",
        "content": "万里山林姿，羽毛何璀璀。\n鸣声应律吕，唯有知者爱。\n都门市井儿，谁翫汝文采。\n应须锁樊笼，勿受丸矰害。",
        "dynasty": "宋",
        "collection_info": null
    },
    {
        "uuid": "46c75e14c9fef4d8e8d37e9114f8dfa5",
        "title": "收盐",
        "author": "王安石",
        "content": "州家飞符来比栉，海中收盐今復密。\n穷囚破屋正嗟欷，吏兵操舟去復出。\n海中诸岛古不毛，岛夷为生今独劳。\n不煎海水饿死耳，谁肯坐守无亡逃。\n尔来贼盗往往有，劫杀贾客沈其艘。\n一民之生重天下，君子忍与争秋毫。",
        "dynasty": "宋",
        "collection_info": null
    },
    {
        "uuid": "5e0b11846a628e80e8350f2e574ee688",
        "title": "省兵",
        "author": "王安石",
        "content": "有客语省兵，兵省非所先。\n方今将不择，独以兵乘边。\n前攻已破散，后距方完坚。\n以众亢彼寡，虽危犹幸全。\n将既非其才，议又不得专。\n兵少败孰继，胡来饮秦川。\n万一虽不尔，省兵当何缘。\n骄惰习已久，去归岂能田。\n不田亦不桑，衣食犹兵然。\n省兵岂无时，施置有后前。\n王功所由起，古有七月篇。\n百官勤俭慈，劳者已息肩。\n游民慕草野，岁熟不在天。\n择将付以职，省兵果有年。",
        "dynasty": "宋",
        "collection_info": null
    },
    {
        "uuid": "7e7f1456023728cf1769cb46515a8304",
        "title": "发廪",
        "author": "王安石",
        "content": "先王有经制，颁赍上所行。\n后世不復古，贫穷主兼并。\n非民独如此，为国頼以成。\n筑台尊寡妇，入粟至公卿。\n我尝不忍此，愿见井地平。\n大意苦未就，小官苟营营。\n三年佐荒州，市有弃饿婴。\n驾言发富藏，云以救鳏惸。\n崎岖山谷间，百室无一盈。\n乡豪已云然，罢弱安可生。\n兹地昔丰实，土沃人良耕。\n他州或呰窳，贫富不难评。\n豳诗出周公，根本讵宜轻。\n愿书七月篇，一寤上聪明。",
        "dynasty": "宋",
        "collection_info": null
    },
    {
        "uuid": "7ecb67cf7ae849bdd9cdb5e48b257d30",
        "title": "感事",
        "author": "王安石",
        "content": "贱子昔在野，心哀此黔首。\n丰年不饱食，水旱尚何有。\n虽无剽盗起，万一且不久。\n特愁吏之为，十室灾八九。\n原田败粟麦，欲诉嗟无赇。\n间关幸见省，笞扑随其后。\n况是交冬春，老弱就僵仆。\n州家闭仓庾，县吏鞭租负。\n乡邻铢两征，坐逮空南亩。\n取赀官一毫，奸桀已云富。\n彼昏方怡然，自谓民父母。\n朅来佐荒郡，懔懔常惭疚。\n昔之心所哀，今也执其咎。\n乘田圣所勉，况乃余之陋。\n内讼敢不勤，同忧在僚友。",
        "dynasty": "宋",
        "collection_info": null
    },
    {
        "uuid": "1c47723584bb5c9d5320cc7cd14a765f",
        "title": "美玉",
        "author": "王安石",
        "content": "美玉小瑕疵，国工犹珍之。\n大贤小玷缺，良交岂其绝。\n小缺可以补，小瑕可以磨。\n不补亦不磨，人为奈尔何。",
        "dynasty": "宋",
        "collection_info": null
    },
    {
        "uuid": "0e8f1e7380ba102f03fa1a24648c3a3a",
        "title": "寄曾子固",
        "author": "王安石",
        "content": "吾少莫与合，爱我君为最。\n君名高山岳，嵑𡾹嵩与泰。\n低心收憃友，似不让尘𡏖。\n又如沧江水，不逆沟畎浍。\n君身揭日月，遇辄破氛霭。\n我材特穷空，无用补仓廥。\n谓宜从君久，垢污得洮汰。\n人生不可必，所愿每颠沛。\n乖离五年余，牢落千里外。\n投身落俗穽，薄宦自钳釱。\n平居每自守，高论从谁丐。\n摇摇西南心，梦想与君会。\n思君挟奇璞，愿售无良侩。\n穷阎抱幽忧，凶祸费禳禬。\n州穷吉士少，谁可婿诸妹。\n仍闻病连月，医药谁可頼。\n家贫奉养狭，谁与通货贝。\n诗人刺曹公，贤者荷戈祋。\n奈何遭平时，德泽盛汪濊。\n鸾凤鸣且下，万羽来翙翙。\n呦呦林间鹿，争出噬苹藾。\n乃令高世士，动辄遭狼狈。\n人事既难了，天理尤茫昧。\n圣贤多如此，自古云无奈。\n周人贵妇女，扁鹊名医滞。\n今世无常势，趋舍唯利害。\n而君信斯道，不闵身穷泰。\n弃捐人间乐，濯耳受天籁。\n谅知安肥甘，未肯顾糠糩。\n龙螭虽蟠屈，不慕蛇蝉蜕。\n令人重感奋，意勇忘身蕞。\n何由日亲灸，病体同砭艾。\n功名未云合，岁月尤须愒。\n怀思切劘效，中夜泪霶霈。\n君尝许过我，早晚治车轪。\n山溪虽峻恶，高眺发蒙{目市}。\n峰峦碧参差，木树青晻蔼。\n桐江路尤驶，飞桨下鸣濑。\n鱼村指暮火，酒舍瞻晨旆。\n清醪足消忧，玉鲫行可脍。\n行行愿无留，日夕伫倾盖。\n会将见颜色，不復谋蓍蔡。\n延陵古君子，议乐耻言郐。\n细事岂足论，故欲论其大。\n披披发鞬櫜，懔懔见戈锐。\n探深犯严壁，破惑翻强旝。\n离行步荃兰，偶坐阴松桧。\n宵床连衾帱，昼食共粗粝。\n兹欢何时合，清瘦见衣带。\n作诗寄微诚，诚语无綵绘。",
        "dynasty": "宋",
        "collection_info": null
    },
    {
        "uuid": "7c17a7dc4916aeb0db83e14c11ea585e",
        "title": "同杜史君饮城南",
        "author": "王安石",
        "content": "山公游何处，白马鸣翩翩。\n檀栾十亩碧，五月浮寒烟。\n留客听其间，风吹江海县。\n出樽不见日，竹外空青天。\n焚蜡助月出，酒光发金船。\n狂客惜不去，醉翁舞回旋。\n何必吹箫人，玉枝自婵娟。\n归路借红烛，雨星低马前。",
        "dynasty": "宋",
        "collection_info": null
    },
    {
        "uuid": "7d0acea473159665751e43e86855de6e",
        "title": "有感",
        "author": "王安石",
        "content": "忆昔与胡子，戏娱西城幽。\n放斥仆与马，独身步田畴。\n牛竖歌我旁，听之为久留。\n一接田父语，嘆之胜王侯。\n追逐恨不恣，暮归辄怀愁。\n顾常轻千乘，只愿足一丘。\n子时怪我少，好此寂寞游。\n笙簧不入耳，又不甘醪羞。\n那知抱孤伤，罢顿不能遒。\n世味已鲜少，但余野心稠。\n乖离今十年，班髮满我头。\n昔兴亦略尽，食眠常百忧。\n每逢佳山水，欲往辄復休。\n方壮遂如此，况乃高春秋。",
        "dynasty": "宋",
        "collection_info": null
    },
    {
        "uuid": "40937cca2d35ab87ad8112620492118f",
        "title": "送孙叔康赴御史府",
        "author": "王安石",
        "content": "古人喜经纶，万事惭强聒。\n时来上青冥，俯仰但一节。\n危言回丘山，声利尽毫末。\n由来治乱体，宿昔心已达。\n肯随俗好恶，议论轻自决。\n遗风何寥寥，梦寐待豪杰。\n天书下东南，趣召赴严阙。\n长材晦朝伦，高行隠家闼。\n新除酬问望，宿藴行施设。\n念吾非忘形，此理未易说。",
        "dynasty": "宋",
        "collection_info": null
    },
    {
        "uuid": "19e22a491d5c4721a3c6ab9a75b2cc2f",
        "title": "别马秘丞",
        "author": "王安石",
        "content": "伯夷恶一世，季也皆乡人。\n吾尝论夫子，有似季之伦。\n人情路万殊，近世颇荆榛。\n唯君游其间，坦坦得所循。\n意君诚恺悌，慕向从宿昔。\n奈何初相欢，鹢首已云北。\n莓莓郊原青，漠漠风雨黑。\n冠盖满津亭，君今去何适。",
        "dynasty": "宋",
        "collection_info": null
    },
    {
        "uuid": "4f00a84edf06da712948e767c167b198",
        "title": "到郡与同官饮",
        "author": "王安石",
        "content": "泻碧沄沄横带郭，浮苍霭霭遥连阁。\n草木犹疑夏鬰葱，风云已见秋萧索。\n荒歌野舞同醉醒，水果山肴互酬酢。\n自嫌多病少欢颜，独负嘉宾此时乐。",
        "dynasty": "宋",
        "collection_info": null
    },
    {
        "uuid": "fe0647af9e502c51a325a10e6f062b85",
        "title": "自舒州追送朱氏女弟憩独山馆宿木瘤僧舍明日度长安岭至皖口",
        "author": "王安石",
        "content": "晨霜践河梁，落日憩亭皋。\n念彼千里行，恻恻我心劳。\n揽辔上层冈，下临百仞濠。\n寒流咽欲绝，鱼鼈久已逃。\n暮行苦邅迴，细路隠蓬蒿。\n惊麏出马前，鸟骇亡其曹。\n投僧避夜雨，古檠昏无膏。\n山木鸣四壁，疑身在波涛。\n平明长安岭，飞雪忽满袍。\n天低浮云深，更觉所向高。",
        "dynasty": "宋",
        "collection_info": null
    },
    {
        "uuid": "c4f24a037a0a076ec1ae017bc053ed81",
        "title": "招同官游东园",
        "author": "王安石",
        "content": "青青石上蘗，霜至亦已凋。\n冉冉水中蒲，尔生信无聊。\n感此岁云晚，欲欢念谁邀。\n嘉我二三子，为回东城镳。\n幽菊尚可泛，取鱼繫榆条。\n毋为百年忧，一日以逍遥。",
        "dynasty": "宋",
        "collection_info": null
    },
    {
        "uuid": "40f458e018146af95ef4537bbb236785",
        "title": "九日随家人游东山遂游东园",
        "author": "王安石",
        "content": "暑往讵几时，凉归亦云暂。\n相随东山乐，及此身无憾。\n聊回清池柂，更伏荒城槛。\n采采黄金花，持杯为君泛。",
        "dynasty": "宋",
        "collection_info": null
    },
    {
        "uuid": "a04ef72e6aae50a82920618f85bdcdf3",
        "title": "秋怀",
        "author": "王安石",
        "content": "城南平野寒多露，窗壁含风秋气度。\n邻桑槭槭已欲空，悲虫啾啾促机杼。\n柴门半掩扫鸟迹，独抱残编与神遇。\n韩公既去岂能追，孟子有来还不拒。",
        "dynasty": "宋",
        "collection_info": null
    },
    {
        "uuid": "7a9fb4d7cc9bd3dc0d1eef41f4838bf4",
        "title": "既别羊王二君与同官会饮于城南因成一篇追寄",
        "author": "王安石",
        "content": "赤车使者白头翁，当归入见天门冬。\n与山久别悲匆匆，泽泻半天河汉空。\n羊王不留行薄晚，酒肉从容追路远。\n临流黄昏席未卷，玉壶倒尽黄金盏。\n罗列当辞更缱绻，预知子不空青眼。\n严徐长卿误推挽，老年挥翰天子苑。\n送车陆续随子返，坐听城鷄肠宛转。",
        "dynasty": "宋",
        "collection_info": null
    },
    {
        "uuid": "5beb98ff152b7b64cd47798b767ee933",
        "title": "试茗泉",
        "author": "王安石",
        "content": "此泉地何偏，陆羽曾未阅。\n坻沙光散射，窦乳甘潜洩。\n灵山不可见，嘉草何由啜。\n但有梦中人，相随掬明月。",
        "dynasty": "宋",
        "collection_info": null
    },
    {
        "uuid": "c99667cf545a1a95ab6686888a540512",
        "title": "跃马泉",
        "author": "王安石",
        "content": "古水缩蛟螭，憎山欲隳突。\n山祇来伐之，半岭跳啮膝。\n玉珂鸣塞空，组练光照日。\n崩腾赴不测，一陷常万匹。\n神战异人间，千秋为儵忽。\n泉旁往来客，夜寄幽人室。\n但听鸣萧萧，何由见神物。",
        "dynasty": "宋",
        "collection_info": null
    },
    {
        "uuid": "d6866cd3ddebf5ab81472a3af7eaebc1",
        "title": "白纻山",
        "author": "王安石",
        "content": "白纻众山顶，江湖所萦带。\n浮云卷晴明，可见九州外。\n肩舆上寒空，置酒故人会。\n峰峦张锦绣，草木吹竽籁。\n登临信地险，俯仰知天大。\n留欢薄日晚，起视飞鸟背。\n残年苦局束，往事嗟摧坏。\n歌舞不可求，桓公井空在。",
        "dynasty": "宋",
        "collection_info": null
    },
    {
        "uuid": "b0e4655fd407dda9d6889c4a91ce86bf",
        "title": "七星砚",
        "author": "王安石",
        "content": "余闻星堕地，往往化为石。\n石上有七星，此理余莫测。\n持来当白日，光彩不为匿。\n恍如起鸿蒙，俛仰帝垣侧。\n当由偶然似，见取参笔墨。\n豪心荡珍异，乐以万金得。\n南工始为僞，傅合巧无隙。\n亦时疑世人，故自有能识。",
        "dynasty": "宋",
        "collection_info": null
    },
    {
        "uuid": "adf9c454f86e972b386bdbe50e1037cf",
        "title": "九鼎",
        "author": "王安石",
        "content": "禹行掘山走百谷，蛟龙窜藏魑魅伏。\n心志幽妖尚觊隙，以金铸鼎空九牧。\n冶云赤天涨为黑，韛风余吹山拔木。\n鼎成聚观变怪索，夜人行歌鬼昼哭。\n功施元元后无极，三姓卫守相传属。\n弱周无人有宜出，沈之九幽拆地轴。\n始皇区区求不得，坐令神奸窥邑屋。",
        "dynasty": "宋",
        "collection_info": null
    },
    {
        "uuid": "73b521faf43da2ce45e872e8cb3c4751",
        "title": "九井",
        "author": "王安石",
        "content": "沿崖涉涧三十里，高下荦确无人耕。\n扪萝挽茑到山趾，仰见吹泻何峥嵘。\n余声投林欲风雨，末势卷土犹溪阬。\n飞虫凌兢走兽栗，霜雪夏落雷冬鸣。\n野人往往见神物，鳞甲漠漠云随行。\n我来立久无所得，空数石上菖蒲生。\n中官繫龙沉玉册，小吏磔狗浇银觥。\n地形偶尔藏险怪，天意未必司阴晴。\n山川在理有崩竭，丘壑自古相虚盈。\n谁能保此千世后，天柱不折泉常倾。",
        "dynasty": "宋",
        "collection_info": null
    },
    {
        "uuid": "4354640739c5e641bc802997d2e4e670",
        "title": "寄题众乐亭",
        "author": "王安石",
        "content": "陵阳游观吾所好，恨不即过众乐亭。\n尝闻彷佛入梦寐，吟笔自欲图丹青。\n千峰秀出百里外，忽于其上峥檐楹。\n朝云嘘岩日暖暖，夜水落涧风泠泠。\n春花窈窕鸟争舞，夏木荫鬰猿哀鸣。\n潦收叶落天地爽，海月影到山川明。\n篮舆晨出谁与适，坐与万物观虚盈。\n令思民事不忍后，田间笑语催蚕耕。\n吏休归舍狱讼少，墟落饮酒欲秋成。\n唯愁一日夺令去，出来老稚交逢迎。\n彼民安知方禄仕，徒喜使我宽逋征。\n令知道义士林服，遗爱岂用吾诗评。",
        "dynasty": "宋",
        "collection_info": null
    },
    {
        "uuid": "6798d00c7dfb4d7a43e13d77f7130bc1",
        "title": "书会别亭",
        "author": "王安石",
        "content": "西城路，居人送客西归处。\n年年借问去何时，今日扁舟从此去。\n春风吹花落高枝，飞来飞去不自知。\n路上行人亦如此，应有重来此处时。",
        "dynasty": "宋",
        "collection_info": null
    },
    {
        "uuid": "971b7981a9c7a50a4ec32a0eaf39aa77",
        "title": "题舒州山谷寺石牛洞泉穴",
        "author": "王安石",
        "content": "水泠泠而北出，山靡靡而旁围。\n欲穷源而不得，竟怅望以空归。",
        "dynasty": "宋",
        "collection_info": null
    },
    {
        "uuid": "ad630fc87c35891660a71739c6dd87a5",
        "title": "泊舟姑苏",
        "author": "王安石",
        "content": "朝游盘门东，暮出阊门西。\n四顾茫无人，但见白日低。\n荒林带昏烟，上有归鸟啼。\n物皆得所託，而我无安栖。",
        "dynasty": "宋",
        "collection_info": null
    },
    {
        "uuid": "2e08346705d65d9b2daedb7775c3ff73",
        "title": "昆山慧聚寺次孟郊韵",
        "author": "王安石",
        "content": "僧蹊蟠青苍，莓苔上秋床。\n露翰饥更清，风蘤远亦香。\n扫石出古色，洗松纳空光。\n久游不忍还，迫迮冠盖场。",
        "dynasty": "宋",
        "collection_info": null
    },
    {
        "uuid": "e2ffe0a8572d372f59495cc397adcd38",
        "title": "如归亭顺风",
        "author": "王安石",
        "content": "春江窈窈来无地，飞帆浩浩穷天际。\n朝出吴川夕霅溪，回首乔林吹岸荠。\n柁师高卧自啸歌，戏彼挽舟行復止。\n人生万事反衍多，道路后先能几何。",
        "dynasty": "宋",
        "collection_info": null
    },
    {
        "uuid": "698d2a87354635574f3594bd8fcc8877",
        "title": "垂虹亭",
        "author": "王安石",
        "content": "三江五湖口，地与天不隔。\n日月所蔽亏，东西渺然白。\n漫漫浸北斗，浩浩浮南极。\n谁投此虹蜺，欲济两间阨。\n中流杂蜃气，栏楯相承翼。\n初疑神所为，灭没在顷刻。\n晨兴坐其上，傲兀至中昃。\n犹怜变化功，不谓因人役。\n今君持酒浆，谈笑顾宾客。\n颇夸九州物，壮丽此无敌。\n荧煌丹砂柱，璀璨黄金壁。\n中家不虑始，助我皆豪殖。\n喟予独感此，剥烂有终极。\n改作不可无，还当采民力。",
        "dynasty": "宋",
        "collection_info": null
    },
    {
        "uuid": "266d7c9db162ee05738bd2c82f3e6d80",
        "title": "张氏静居院",
        "author": "王安石",
        "content": "动者利进为，静者乐止居。\n物性有偏得，惟贤时卷舒。\n张侯始出仕，所至多名誉。\n老矣归偃休，买地斸荒芜。\n屋成为令名，名实与时俱。\n南堂栖幽真，晨起瞻像图。\n北堂画五禽，游戏养形躯。\n燕有诸宾庭，学有诸子庐。\n问侯年几何，矫矫八十余。\n问侯何能尔，心不藏忧愉。\n问侯客何为，弦歌饮投壶。\n问侯儿何读，夏商及唐虞。\n嵩山填门户，洛水绕阶除。\n侯于山水间，结驷有通衢。\n我念老退者，古多贤大夫。\n留侯亦养生，乃欲凌空虚。\n闭门不饮酒，岂异山中臞。\n疏傅稍喜客，挥金能自娱。\n不闻喜教子，满屋青紫朱。\n张侯能兼取，胜事古所无。\n褒称有乐石，丞相为之书。\n而我不自量，闻风亦歌呼。",
        "dynasty": "宋",
        "collection_info": null
    },
    {
        "uuid": "f1df571a0ce791320d428842d90b591a",
        "title": "丙戌五日京师作二首  其一",
        "author": "王安石",
        "content": "北风阁雨去不下，惊沙苍茫乱昏晓。\n传闻城外八九里，雹大如拳死飞鸟。",
        "dynasty": "宋",
        "collection_info": null
    },
    {
        "uuid": "cbcc1714a30ca92c7ebf4cf4d7a61171",
        "title": "丙戌五日京师作二首  其二",
        "author": "王安石",
        "content": "浮云离披久不合，太阳独行干万物。\n谁令昨夜雨霶沱，北风萧萧寒到骨。",
        "dynasty": "宋",
        "collection_info": null
    },
    {
        "uuid": "4ea9062d98d7c597d9a04023ce0a80df",
        "title": "答客",
        "author": "王安石",
        "content": "士常疑西伯，何至羑里辱。\n瞽鳏亲父子，尚脱井廪酷。\n昏主虽圣臣，飞祸安可卜。\n致命遂其志，虽穷不为戮。",
        "dynasty": "宋",
        "collection_info": null
    },
    {
        "uuid": "fa004a0bd9ea970866db14ff74ca96a7",
        "title": "次韵唐彦猷华亭十咏 顾林亭",
        "author": "王安石",
        "content": "寥寥湖上亭，不见野王居。\n平林岂旧物，岁晚空扶疏。\n自古圣贤人，邑国皆丘墟。\n不朽在名德，千秋想其余。",
        "dynasty": "宋",
        "collection_info": null
    },
    {
        "uuid": "c01e789c22699ea66eaa558b1b490491",
        "title": "次韵唐彦猷华亭十咏 寒穴",
        "author": "王安石",
        "content": "神泉冽冰霜，高穴与云平。\n空山渟千秋，不出呜咽声。\n山风吹更寒，山月相与清。\n北客不到此，如何洗烦酲。",
        "dynasty": "宋",
        "collection_info": null
    },
    {
        "uuid": "bdd2e1b284a1d30ad675600c5826a1e0",
        "title": "次韵唐彦猷华亭十咏 吴王猎场",
        "author": "王安石",
        "content": "吴王好射虎，但射不操戈。\n匹马掠广场，万兵助遮罗。\n时平事非昔，此地桑麻多。\n猛兽亦已尽，牛羊在田坡。",
        "dynasty": "宋",
        "collection_info": null
    },
    {
        "uuid": "61cd66aed59887e25a1355f60930b8e4",
        "title": "次韵唐彦猷华亭十咏 始皇驰道",
        "author": "王安石",
        "content": "穆王得八骏，万事得期修。\n茫茫万载间，復此好远游。\n车轮与马迹，此地亦尝留。\n想当治道时，劳者尸如丘。",
        "dynasty": "宋",
        "collection_info": null
    },
    {
        "uuid": "ad99461e909229c409ee16bf0cfc320c",
        "title": "次韵唐彦猷华亭十咏 柘湖",
        "author": "王安石",
        "content": "柘林着湖山，菱叶蔓湖滨。\n秦女亦何事，能为此湖神。\n年年赛鸡豚，渔子自知津。\n幽妖窟险阻，祸福易欺人。",
        "dynasty": "宋",
        "collection_info": null
    },
    {
        "uuid": "075292c852e3977f2c8047762a471d7d",
        "title": "次韵唐彦猷华亭十咏 陆瑁养鱼池",
        "author": "王安石",
        "content": "野人非昔人，亦復水上居。\n纷纷水中游，岂是昔时鱼。\n吹波浮还没，竞食糟糠余。\n吞舟不可见，守此岁月除。",
        "dynasty": "宋",
        "collection_info": null
    },
    {
        "uuid": "fcaa38d8a911dac431db0b6d7cea9358",
        "title": "次韵唐彦猷华亭十咏 华亭谷",
        "author": "王安石",
        "content": "巨川非一源，源亦在众流。\n此谷乃清浅，松江能覆舟。\n虫鱼何所知，上下相沉浮。\n徒嗟大盈北，浩浩无春愁。",
        "dynasty": "宋",
        "collection_info": null
    },
    {
        "uuid": "87b6ef2d5a7f3a6fa1ad83284902cab3",
        "title": "次韵唐彦猷华亭十咏 陆机宅",
        "author": "王安石",
        "content": "故物一已尽，嗟此岁年深。\n野桃自着花，荒棘自生鍼。\n芊芊谷水阳，鬰鬰昆山阴。\n俛仰但如昨，游者不可寻。",
        "dynasty": "宋",
        "collection_info": null
    },
    {
        "uuid": "f8bee82245adfe60c190fb3df95b1dc6",
        "title": "次韵唐彦猷华亭十咏 昆山",
        "author": "王安石",
        "content": "玉人生此山，山亦传此名。\n崖风与穴水，清越有余声。\n悲哉世所珍，一出受欹倾。\n不如鹤与猿，栖息尚全生。",
        "dynasty": "宋",
        "collection_info": null
    },
    {
        "uuid": "49698e1a27317580929c2457cd9749b0",
        "title": "次韵唐彦猷华亭十咏 三女岗",
        "author": "王安石",
        "content": "自古世上雄，慷慨擅功名。\n当时岂有力，能使死者生。\n三女共一丘，此憾亦难平。\n音容若有作，无力倾人城。",
        "dynasty": "宋",
        "collection_info": null
    },
    {
        "uuid": "2268a29a0a4b4683e222f9c0c5de6bb7",
        "title": "太白岭",
        "author": "王安石",
        "content": "太白巃嵷东南驰，众岭环合青纷披。\n烟云厚薄皆可爱，树石疏密自相宜。\n阳春已归鸟语乐，溪水不动鱼行迟。\n生民何由得处所，与兹鱼鸟相谐熙。",
        "dynasty": "宋",
        "collection_info": null
    },
    {
        "uuid": "b723d55abb9dd30357a593d8961aacf6",
        "title": "秃山",
        "author": "王安石",
        "content": "吏役沧海上，瞻山一停舟。\n怪此秃谁使，乡人语其由。\n一狙山上鸣，一狙从之游。\n相匹乃生子，子众孙还稠。\n山中草木盛，根实始易求。\n攀挽上极高，屈曲亦穷幽。\n众狙各丰肥，山乃尽侵牟。\n攘争取一饱，岂暇议藏收。\n大狙尚自苦，小狙亦已愁。\n稍稍受咋嚙，一毛不得留。\n狙虽巧过人，不善操锄耰。\n所嗜在果谷，得之常似偷。\n嗟此海山中，四顾无所投。\n生生未云已，岁晚将安谋。",
        "dynasty": "宋",
        "collection_info": null
    },
    {
        "uuid": "568ea403dfc8b484dbaa9ef9e0141748",
        "title": "赠曾子固",
        "author": "王安石",
        "content": "曾子文章众无有，水之江汉星之斗。\n挟才乘气不媚柔，群儿谤伤均一口。\n吾语群儿勿谤伤，岂有曾子终皇皇。\n借令不幸贱且死，后日犹为班与扬。",
        "dynasty": "宋",
        "collection_info": null
    },
    {
        "uuid": "c152f767684211886a65a992ff82313e",
        "title": "鲍公水",
        "author": "王安石",
        "content": "村南鲍公山，山北鲍公水。\n高穴逗远源，泠泠落山嘴。\n玉色与饴味，不可他味比。\n竹树四蒙密，翠藤相披靡。\n漫郎昔少年，幽居得之此。\n临窥若有遇，爱嘆无时已。\n浮名未污染，永矢终焉尔。\n奈何中弃入长安，十载风尘化旧颜。\n欢嚣满耳不可洗，此水泠泠空在山。",
        "dynasty": "宋",
        "collection_info": null
    },
    {
        "uuid": "8141a8f798bab639cdce1b555e91c7e0",
        "title": "寄李士宁先生",
        "author": "王安石",
        "content": "楼台高耸间晴霞，松桧阴森夹柳斜。\n渴愁如箭去年华，陶情满满倾榴花。\n自嗟不及门前水，流到先生云外家。",
        "dynasty": "宋",
        "collection_info": null
    },
    {
        "uuid": "b54fe69197c15c6724617c35e4b23483",
        "title": "僧德殊家水帘求予咏",
        "author": "王安石",
        "content": "淙淙万音落石颠，皎皎一派当檐前。\n清风高吹鸾鹤唳，白日下照蛟龙涎。\n浮云粧额自能卷，缺月琢钩相与县。\n朱门试问幽人价，翡翠鲛绡不直钱。",
        "dynasty": "宋",
        "collection_info": null
    },
    {
        "uuid": "8635848e01a35a2c6e7a852552f07996",
        "title": "杭州修广师法喜堂",
        "author": "王安石",
        "content": "浮屠之法与世殊，洗涤万事求空虚。\n师心以此不挂物，一堂收身自有余。\n堂阴置石双嵽嵲，石脚立竹青扶疏。\n一来已觉肝胆豁，况乃宴坐穷朝晡。\n忆初救时勇自许，壮大看俗尤崎岖。\n丰车肥马载豪杰，少得志愿多忧虞。\n始知进退各有理，造次未可分贤愚。\n会将筑室返耕钓，相与此处吟山湖。",
        "dynasty": "宋",
        "collection_info": null
    },
    {
        "uuid": "f2e8db58634de90f21b6d4e528ad85af",
        "title": "復至曹娥堰寄剡县丁元珍",
        "author": "王安石",
        "content": "溪水浑浑来自北，千山抱水清相射。\n山深水急无艇子，欲从故人安可得。\n故人昔日此水上，樽酒扁舟慰行役。\n津亭把手坐一笑，我喜满怀君动色。\n论新讲旧惜未足，落日低徊已催客。\n离心自醉不復饮，秋果寒花空满席。\n今年却坐相逢处，怊怅难求别时迹。\n可怜溪水自南流，安得溪船问消息。",
        "dynasty": "宋",
        "collection_info": null
    },
    {
        "uuid": "2aa177b7c937b24630e52c2b4f5dc3c1",
        "title": "答曾子固南丰道中所寄",
        "author": "王安石",
        "content": "吾子命世豪，术学穷无閒。\n直意慕圣人，不问闵与颜。\n彼昏何为者，诬构来{口颜}{口颜}。\n应逮犯秋阳，动为人所嘆。\n不恤我躬瘁，乃嗟天泽悭。\n令人念公卿，烨烨趋王班。\n泊无悯世意，狙猿而佩环。\n爱子所守卓，忧予不能攀。\n永矢从子游，合如扉上镮。\n愿言借余力，迎浦疏潺潺。\n亦有衣上尘，可攀禆泰山。\n大江秋正清，岛溆相萦弯。\n四盼浩无主，日暮烟霞斑。\n水竹密以劲，霜枫衰更殷。\n赏託亦云健，行矣非閒关。\n相期东北游，致馆淮之湾。\n无为袭宁嬴，悠然及温还。",
        "dynasty": "宋",
        "collection_info": null
    },
    {
        "uuid": "52f8576cd122015710ddff173df40890",
        "title": "寄赠胡先生",
        "author": "王安石",
        "content": "先生天下豪杰魁，胸臆广博天所开。\n文章事业望孔孟，不復睥睨蔡与崔。\n十年留滞东南州，饱足藜藿安蒿莱。\n独鸣道德惊此民，民之闻者源源来。\n高冠大带满门下，奋如百蛰乘春雷。\n恶人沮服善者起，昔时蹻跖今骞回。\n先生不试乃能尔，诚令得志如何哉。\n吾愿圣帝营太平，补葺廊庙枝倾颓。\n披旒发纩广耳目，照彻山谷多遗材。\n先收先生作梁柱，以次构架桷与榱。\n群臣面向帝深拱，仰戴堂陛方崔嵬。",
        "dynasty": "宋",
        "collection_info": null
    },
    {
        "uuid": "b8174baee437e32ceb1aca677e4cc671",
        "title": "得曾子固书因寄",
        "author": "王安石",
        "content": "始吾居扬日，重问每见及。\n云将自亲侧，万里同讲习。\n子行何舒舒，吾望已汲汲。\n穷年梦东南，颜色不可挹。\n仁贤岂欺我，正恐事维絷。\n严亲抱忧衰，生理頼以给。\n不然航江外，天寒北风急。\n无乃山路恶，仆弱马行涩。\n孤怀未肯开，岁物忽如蛰。\n朅来高邮住，巷屋颇卑湿。\n蓬蒿稍芟除，茅竹随补葺。\n苟云御风气，尚恐忧雨汁。\n故人莫在眼，屡独开巾笈。\n忠信盖未见，吾敢诬兹邑。\n出关谁与语，念子百忧集。\n眺听聊自放，日暮城头立。\n徐归坐当户，使者操书入。\n时开识子意，如渴得美湆。\n骊驹日就道，玉手行可执。\n旧学待镌磨，新文得删拾。\n重登城头望，喜气满原隰。",
        "dynasty": "宋",
        "collection_info": null
    },
    {
        "uuid": "774eb7cf239c9b3231a3404a57d85987",
        "title": "寄虔州江阴二妹",
        "author": "王安石",
        "content": "贡水日夜下，下与章水期。\n我行二水间，无日不尔思。\n飘若越鸟北，心常在南枝。\n又如岐首蛇，南北两欲驰。\n逝者日已远，百忧讵能追。\n生存苦乖隔，邂逅亦何时。\n女子归有道，善怀见于诗。\n庶云留汝车，慰我堂上慈。",
        "dynasty": "宋",
        "collection_info": null
    },
    {
        "uuid": "a1690cece80256adab98638ed499caf1",
        "title": "登越州城楼",
        "author": "王安石",
        "content": "越山长青水长白，越人长家山水国。\n可怜客子无定宅，一梦三年今復北。\n浮云缥缈抱城楼，东望不见空回头。\n人间未有归耕处，早晚重来此地游。",
        "dynasty": "宋",
        "collection_info": null
    },
    {
        "uuid": "a23c2c9f741d6a74e0fe57ba308a5f57",
        "title": "忆昨诗示诸外弟",
        "author": "王安石",
        "content": "忆昨此地相逢时，春入穷谷多芳菲。\n短垣囷囷冠翠岭，踯躅万树红相围。\n幽花媚草错杂出，黄蜂白蝶参差飞。\n此时少壮自负恃，意气与日争光辉。\n乘闲弄笔戏春色，脱略不省旁人讥。\n坐欲持此博轩冕，肯言孔孟犹寒饥。\n丙子从亲走京国，浮尘坌并缁人衣。\n明年亲作建昌吏，四月挽船江上矶。\n端居感慨忽自寤，青天闪烁无停晖。\n男儿少壮不树立，挟此穷老将安归。\n吟哦图书谢庆弔，坐室寂寞生伊威。\n材疏命贱不自揣，欲与稷契遐相希。\n旻天一朝畀以祸，先子泯没予谁依。\n精神流离肝肺绝，眦血被面无时晞。\n母兄呱呱泣相守，三载厌食钟山薇。\n属闻降诏起群彦，遂自下国趋王畿。\n刻章琢句献天子，钓取薄禄欢庭闱。\n身着青衫手持版，奔走卒岁官淮沂。\n淮沂无山四封庳，独有庙塔尤峨巍。\n时时凭高一怅望，想见江南多翠微。\n归心动荡不可抑，霍若猛吹翻旌旗。\n腾书漕府私自列，仁者恻隠从其祈。\n暮春三月乱江水，劲橹健帆如转机。\n还家上堂拜祖母，奉手出涕纵横挥。\n出门信马向何许，城郭宛然相识稀。\n永怀前事不自适，却指舅馆接山扉。\n当时髫儿戏我侧，于今冠佩何颀颀。\n况復丘樊满秋色，蜂蝶摧藏花草腓。\n令人感嗟千万绪，不忍苍卒回骖騑。\n留当开樽强自慰，邀子剧饮毋予违。",
        "dynasty": "宋",
        "collection_info": null
    },
    {
        "uuid": "59c09f28a4399a02b02fa1262137e687",
        "title": "欣会亭",
        "author": "王安石",
        "content": "数家邻水竹，一坞共云林。\n晚食静适己，独谣欣会心。\n移床随漫兴，操策取幽寻。\n未爱神锥汝，犹怜妙斲琴。",
        "dynasty": "宋",
        "collection_info": null
    },
    {
        "uuid": "bcba2fa056e8187d4efc194ef90887ae",
        "title": "东皋",
        "author": "王安石",
        "content": "起伏晴云径，纵横暖水陂。\n草长流翠碧，花远没黄鹂。\n楚制从人笑，吴吟得自怡。\n东皋兴不浅，游走及芳时。",
        "dynasty": "宋",
        "collection_info": null
    },
    {
        "uuid": "3d14aec431b3c656f2df8dc5ebf147be",
        "title": "岁晚",
        "author": "王安石",
        "content": "月映林塘澹，风含笑语凉。\n俯窥怜绿凈，小立伫幽香。\n携幼寻新的，扶衰坐野航。\n延缘久未已，岁晚惜流光。",
        "dynasty": "宋",
        "collection_info": null
    },
    {
        "uuid": "93856f5c10fc8d8ea4f4374d877789b9",
        "title": "半山春晚即事",
        "author": "王安石",
        "content": "春风取花去，酬我以清阴。\n翳翳陂路静，交交园屋深。\n床敷每小息，杖屦或幽寻。\n惟有北山鸟，经过遗好音。",
        "dynasty": "宋",
        "collection_info": null
    },
    {
        "uuid": "b7b98b5510b9fcb49dcdee8f431f8bad",
        "title": "欹眠",
        "author": "王安石",
        "content": "翠幙卷东冈，欹眠月半床。\n松声悲永夜，荷气馥初凉。\n清话非无寄，幽期故不忘。\n扁舟亦在眼，终自懒衣裳。",
        "dynasty": "宋",
        "collection_info": null
    },
    {
        "uuid": "70138953dd596382ebaa3faec2329097",
        "title": "露坐",
        "author": "王安石",
        "content": "露坐看沟月，飘然风度荷。\n珠跳散作点，金涌合成波。\n老失芳岁易，静知良夜多。\n陵秋久不寐，吾乐岂弦歌。",
        "dynasty": "宋",
        "collection_info": null
    },
    {
        "uuid": "8ec18505ac2aa8e5d865c8cdc77e4d9f",
        "title": "山行",
        "author": "王安石",
        "content": "出写清浅景，归穿苍翠阴。\n平头均楚制，长耳嗣吴吟。\n暮岭已佳色，寒泉仍好音。\n谁同此真意，倦鸟亦幽寻。",
        "dynasty": "宋",
        "collection_info": null
    },
    {
        "uuid": "a0a2e55a6f333ab2a9d7f13de1a13e4f",
        "title": "题雱祠堂",
        "author": "王安石",
        "content": "斯文实有寄，天岂偶生才。\n一日凤鸟去，千秋梁木摧。\n烟留衰草恨，风造暮林哀。\n岂谓登临处，飘然独往来。",
        "dynasty": "宋",
        "collection_info": null
    },
    {
        "uuid": "d7fa9ff337e37f0150922f2ad1b6e280",
        "title": "定林",
        "author": "王安石",
        "content": "漱甘凉病齿，坐旷息烦襟。\n因脱水边屦，就敷岩上衾。\n但留云对宿，仍值月相寻。\n真乐非无寄，悲虫亦好音。",
        "dynasty": "宋",
        "collection_info": null
    },
    {
        "uuid": "9c6eda2c57d0cf2bb8c4733edeb38e8a",
        "title": "送张甥赴青州幕",
        "author": "王安石",
        "content": "人情每期费，之子适予心。\n老饯城东陌，悲分岁暮襟。\n少留班露草，遂往隔云林。\n未觉青丘远，因风嗣好音。",
        "dynasty": "宋",
        "collection_info": null
    },
    {
        "uuid": "d3d72234a4ca4a2154deb7cca3b59db0",
        "title": "送张宣义之官越幕二首  其一",
        "author": "王安石",
        "content": "会稽游宦乡，海物错句章。\n土润箭萌美，水甘茶串香。\n今君诚暂屈，他日恐难忘。\n唯有西兴渡，灵胥或怒张。",
        "dynasty": "宋",
        "collection_info": null
    },
    {
        "uuid": "f69f9e656d73bc739ae7d461f32056af",
        "title": "送张宣义之官越幕二首  其二",
        "author": "王安石",
        "content": "谁谓贵公子，乃如寒士家。\n真宜举敦朴，已自胜浮华。\n洲荻藏迷子，溪篁拥若耶。\n相望只在眼，音问莫言赊。",
        "dynasty": "宋",
        "collection_info": null
    },
    {
        "uuid": "ffb5381fe7034e189540d64e8c5465aa",
        "title": "送赞善张轩民西归",
        "author": "王安石",
        "content": "柴荆雀有罗，公子数经过。\n邂逅相知晚，从容所得多。\n百忧生暮齿，一笑隔沧波。\n早晚西州路，遥听下坂珂。",
        "dynasty": "宋",
        "collection_info": null
    },
    {
        "uuid": "01c4cf0e71c590bb0424837c39712624",
        "title": "送邓监簿南归",
        "author": "王安石",
        "content": "不见骊塘路，茫然四十春。\n长为异乡客，每忆故时人。\n水阅公三世，云浮我一身。\n濠梁送归处，握手但悲辛。",
        "dynasty": "宋",
        "collection_info": null
    },
    {
        "uuid": "7aa01e0b1e80832d635bb97a475f9e0d",
        "title": "秋夜二首  其一",
        "author": "王安石",
        "content": "客卧书颠倒，虫鸣坐寂寥。\n残灯生暗晕，重露集寒条。\n真乐闲尤见，深禅静更超。\n此怀无与晤，拥鼻一长谣。",
        "dynasty": "宋",
        "collection_info": null
    },
    {
        "uuid": "fe6f6ece23daa51fae84f6380e31c5cc",
        "title": "秋夜二首  其二",
        "author": "王安石",
        "content": "幔逗长风细，窗留半月斜。\n浮烟暝绿草，泫露冷黄花。\n独曳缘云策，仍寻度水槎。\n归时参夜半，邻犬静中譁。",
        "dynasty": "宋",
        "collection_info": null
    },
    {
        "uuid": "7728a0fe96d53a6fe7d35aa15515477c",
        "title": "即事",
        "author": "王安石",
        "content": "径暖草如积，山晴花更繁。\n纵横一川水，高下数家村。\n静憩鷄鸣午，荒寻犬吠昏。\n归来向人说，疑是武陵源。",
        "dynasty": "宋",
        "collection_info": null
    },
    {
        "uuid": "167405ab350edfb549d92f6be1d805ae",
        "title": "昼寝",
        "author": "王安石",
        "content": "井径从芜漫，青藜亦倦扶。\n百年唯有且，万事总无如。\n弃置蕉中鹿，驱除屋上乌。\n独眠窗日午，往往梦华胥。",
        "dynasty": "宋",
        "collection_info": null
    },
    {
        "uuid": "9028e356aa225e93ad1824ffd97c837d",
        "title": "过故居",
        "author": "王安石",
        "content": "泝栰开新屋，扶舆绕故园。\n事遗心独寄，路翳目空存。\n野果寒林寂，蛮花午簟温。\n难忘旧时处，欲宿愧桑门。",
        "dynasty": "宋",
        "collection_info": null
    },
    {
        "uuid": "2f8e75c5cf3343242e4ebed1a101e3a4",
        "title": "雁",
        "author": "王安石",
        "content": "北去还为客，南来岂是归。\n倦投空渚泊，饥帖冷云飞。\n垣栅鷄长暖，沟池鹜自肥。\n怜渠不知此，更堕野人机。",
        "dynasty": "宋",
        "collection_info": null
    },
    {
        "uuid": "d80d432c42dfbd93e76be561e45f069c",
        "title": "与道原过西庄遂游宝乘道原游西庵遂至草堂宝乘寺二首  其一",
        "author": "王安石",
        "content": "桑杨已零落，藻荇亦消沈。\n园宅在人境，岁时伤我心。\n强穿西埭路，共望北山岑。\n欲觅道人语，跨鞍聊一寻。",
        "dynasty": "宋",
        "collection_info": null
    },
    {
        "uuid": "95dd5d5f96b783aa46bd3879ed350e88",
        "title": "与道原过西庄遂游宝乘道原游西庵遂至草堂宝乘寺二首  其二",
        "author": "王安石",
        "content": "亲朋会合少，时序感伤多。\n胜践聊为乐，清谈可当歌。\n微风淡水竹，浄日暖烟萝。\n兴极犹难尽，当如薄暮何。",
        "dynasty": "宋",
        "collection_info": null
    },
    {
        "uuid": "6a45de958f1f00bb1a63a65ed6e72f19",
        "title": "送陶氏妇兼寄纯甫",
        "author": "王安石",
        "content": "云结川原暗，风连草木萎。\n遥瞻季行役，正对女伤悲。\n梦事中千变，生涯老百罹。\n更惭无道力，临路涕交颐。",
        "dynasty": "宋",
        "collection_info": null
    },
    {
        "uuid": "bf87bec570ea2ae2ad8e48ce2c0d338b",
        "title": "自府中归寄西庵行详",
        "author": "王安石",
        "content": "意衰难自力，扶路便思还。\n强逐萧骚水，遥看惨淡山。\n行寻香草遍，归漾晚云间。\n西崦分明见，幽人不可攀。",
        "dynasty": "宋",
        "collection_info": null
    },
    {
        "uuid": "0cdcf15ec859c31bf5df092df6dcc2e4",
        "title": "赠上元宰梁之仪承议",
        "author": "王安石",
        "content": "白下有贤宰，能歌如紫芝。\n民欺自不忍，县治本无为。\n风月谁同赏，江山我亦思。\n粉墙侵醉墨，怊怅绿苔滋。",
        "dynasty": "宋",
        "collection_info": null
    },
    {
        "uuid": "a24e82e1d6eb1dba33ec67cb2a6f7238",
        "title": "赠殊胜院简道人",
        "author": "王安石",
        "content": "早悟耆山善，今为洛社豪。\n有生常寂寞，所得是风骚。\n露夕吟逾苦，云收思共高。\n此怀差自适，千社一牛毛。",
        "dynasty": "宋",
        "collection_info": null
    },
    {
        "uuid": "7d3d2cb5e96236fa4d75c8d6debda96a",
        "title": "怀吴显道",
        "author": "王安石",
        "content": "南郭红亭冷，西山白道曛。\n江光凌翠气，洲色乱黄云。\n岁暮谁邀客，情亲故忆君。\n天涯独惆怅，归鸟黑纷纷。",
        "dynasty": "宋",
        "collection_info": null
    },
    {
        "uuid": "c639da51497027e5fe8d4a6ddac6a13c",
        "title": "静照堂",
        "author": "王安石",
        "content": "任公蹲会稽，海上得招提。\n浄观堂新构，幽寻客屡携。\n飞檐出风雨，洒翰落虹蜺。\n投老黄尘陌，东看路恐迷。",
        "dynasty": "宋",
        "collection_info": null
    },
    {
        "uuid": "a8d5db6df7b0e62faedb8a10a9f42932",
        "title": "重游草堂  其一",
        "author": "王安石",
        "content": "垣屋荒葛藟，野殿冷檀沈。\n鹤有思颙意，鹰无恋遁心。\n禅房闭深竹，斋钵度遥岑。\n寂寞黄尘裏，金身倚一寻。",
        "dynasty": "宋",
        "collection_info": null
    },
    {
        "uuid": "d0ac5e38b7653de197f98ab6a3c495d2",
        "title": "重游草堂  其二",
        "author": "王安石",
        "content": "僧残尚食少，佛古但泥多。\n寒守三衣法，饥传一钵歌。\n宽闲每迸竹，危朽漫牵萝。\n怊怅庭前柏，西来意若何。",
        "dynasty": "宋",
        "collection_info": null
    },
    {
        "uuid": "e5fdc0933b441db5d6a1134dfc18abc1",
        "title": "重游草堂  其三",
        "author": "王安石",
        "content": "野寺真兰若，山僧老病多。\n疏钟挟谷响，悲梵入樵歌。\n水映茅篁竹，云埋茑女萝。\n拂尘书所见，因得拟阴何。",
        "dynasty": "宋",
        "collection_info": null
    },
    {
        "uuid": "369636b4a04eba679e32bf984d17985f",
        "title": "题齐安寺山亭",
        "author": "王安石",
        "content": "此山无踯躅，故国有杨梅。\n怅望心常折，慇懃手自栽。\n暮年逢火改，晴日对花开。\n万里乌塘路，春风自往来。",
        "dynasty": "宋",
        "collection_info": null
    },
    {
        "uuid": "4393aff727d7d8e0a4e8cff377e2218a",
        "title": "自白门归望定林有寄",
        "author": "王安石",
        "content": "蹇馿愁石路，余亦倦跻攀。\n不见道人久，忽然芳岁残。\n朝随云暂出，暮与鸟争还。\n杳杳青松壑，知公在两间。",
        "dynasty": "宋",
        "collection_info": null
    },
    {
        "uuid": "a7924ff94528e587ce255bb47626a8ce",
        "title": "宿定林示无外名务周",
        "author": "王安石",
        "content": "天女穿林至，姮娥度陇来。\n欲归今晼晚，相值且徘徊。\n谁谓我忘老，如闻虫造哀。\n邻衾亦不寐，共尽白云杯。",
        "dynasty": "宋",
        "collection_info": null
    },
    {
        "uuid": "33481c386002dff025dfc5dd34e175c8",
        "title": "宿北山示行详上人",
        "author": "王安石",
        "content": "都城羁旅日，独许上人贤。\n谁为孤峰下，还来宴坐边。\n是身犹梦幻，何物可攀缘。\n坐对青灯落，松风咽夜泉。",
        "dynasty": "宋",
        "collection_info": null
    },
    {
        "uuid": "fa8070f663c1eac609bb9e19fb7171a6",
        "title": "独饭",
        "author": "王安石",
        "content": "窗明两不借，榻浄一籧篨。\n栩栩幽人梦，夭夭老者居。\n安能问香积，谁可告华胥。\n独饭墙阴转，看云坐久如。",
        "dynasty": "宋",
        "collection_info": null
    },
    {
        "uuid": "2623d6cb7a60282989b55a8875fd0b7a",
        "title": "草堂",
        "author": "王安石",
        "content": "草堂今寂寞，往事翳山椒。\n蕙帐空留鹤，萝衣终换貂。\n生皆堕天秩，隠或寄公朝。\n迭颖何劳怒，东风汝自摇。",
        "dynasty": "宋",
        "collection_info": null
    },
    {
        "uuid": "f44817db6bc130fc3376d0e93963c66c",
        "title": "示耿天骘",
        "author": "王安石",
        "content": "挟策能伤性，捐书可尽年。\n弦歌无旧习，香火有新缘。\n白土长冈路，朱湖小洞天。\n望公时顾我，于此畅幽悁。",
        "dynasty": "宋",
        "collection_info": null
    },
    {
        "uuid": "4f88798d90485e4a2eb7b2586a145eb5",
        "title": "光宅",
        "author": "王安石",
        "content": "今知光宅寺，牛首正当门。\n台殿金碧毁，丘墟桑竹繁。\n萧萧新犊卧，冉冉暮鸦翻。\n回首千岁梦，雨花何足言。",
        "dynasty": "宋",
        "collection_info": null
    },
    {
        "uuid": "4672884c82c1ffb787199b38d7160009",
        "title": "示无外",
        "author": "王安石",
        "content": "支颐横口语，椎髻曲肱眠。\n莫问谁宾主，安知汝辈年。\n邻鸡生午寂，幽草弄秋妍。\n却忆东窗簟，蛮藤故宛然。",
        "dynasty": "宋",
        "collection_info": null
    },
    {
        "uuid": "cd3437bd49dd9fffebdebb014726d5a8",
        "title": "北山暮归示道人",
        "author": "王安石",
        "content": "千山復万山，行路有无间。\n花发蜂递绕，果垂猿对攀。\n独寻寒水度，欲趁夕阳还。\n天黑月未上，儿童初掩关。",
        "dynasty": "宋",
        "collection_info": null
    },
    {
        "uuid": "034e1e4f520e6e68f6849d9dced26113",
        "title": "怀古二首  其一",
        "author": "王安石",
        "content": "日密畏前境，渊明欣故园。\n那知饭不赐，所喜菊犹存。\n亦有床座好，但无车马喧。\n谁为吾侍者，稚子候柴门。",
        "dynasty": "宋",
        "collection_info": null
    },
    {
        "uuid": "8092f08f879f9ed0013220c7e82b39fc",
        "title": "怀古二首  其二",
        "author": "王安石",
        "content": "长者一床室，先生三径园。\n非无饭满钵，亦有酒盈樽。\n不起华边坐，常开柳际门。\n漫知谈实相，欲辩已忘言。",
        "dynasty": "宋",
        "collection_info": null
    },
    {
        "uuid": "952086b4cd0de3e62dff079d7c4a6e77",
        "title": "与宝觉宿精舍",
        "author": "王安石",
        "content": "扰扰復翩翩，秋床烛屡昏。\n真为说万物，岂止挟三言。\n问义曹溪室，捐书阙里门。\n若知同二妄，目击道逾存。",
        "dynasty": "宋",
        "collection_info": null
    },
    {
        "uuid": "64f83a2283035a0017d638c0c7527816",
        "title": "中书偶成",
        "author": "王安石",
        "content": "忽忽余年往，茫茫不自知。\n慇懃照清浅，邂逅见衰迟。\n辅世无贤业，容身有圣时。\n归欤今可矣，何以长人为。",
        "dynasty": "宋",
        "collection_info": null
    },
    {
        "uuid": "2965ff98dd4ddc22db9db53bb8c63740",
        "title": "华藏寺会故人",
        "author": "王安石",
        "content": "百忧成阻阔，一笑得留连。\n城郭西风裏，园林落照前。\n共知官似梦，莫负酒如泉。\n兴罢重携手，江湖即渺然。",
        "dynasty": "宋",
        "collection_info": null
    },
    {
        "uuid": "65ad10e21cd2fa6fe93735618c8c624d",
        "title": "求全",
        "author": "王安石",
        "content": "求全伤德义，欲速累功名。\n玉要藏而待，苗非揠故生。\n未妨徐出昼，何苦急堕成。\n此道今亡矣，嗟谁可与明。",
        "dynasty": "宋",
        "collection_info": null
    },
    {
        "uuid": "391dad6ef7a20faa47e0d10f60244ebf",
        "title": "秋风",
        "author": "王安石",
        "content": "揫敛一何饕，天机亦自劳。\n墙隈小翻动，屋角盛呼号。\n漠漠惊沙密，纷纷断柳高。\n江湖岂在眼，昨夜梦波涛。",
        "dynasty": "宋",
        "collection_info": null
    },
    {
        "uuid": "0bdc51da512e38ecb03aeccd03b5ad2d",
        "title": "次韵昌叔岁暮",
        "author": "王安石",
        "content": "城云漏日晚，树冻裹春深。\n糁密鱼虽暖，巢危鹤更阴。\n横风高彍弩，残溜细鸣琴。\n岁换儿童喜，还伤老大心。",
        "dynasty": "宋",
        "collection_info": null
    },
    {
        "uuid": "f15dc8ef46306328b0a1cfb0c723e86e",
        "title": "次韵酬昌叔羁旅之作",
        "author": "王安石",
        "content": "君方困旅食，予亦误朝簪。\n自索东方米，谁多季子金。\n高门万马散，穷巷一灯深。\n客主竟何事，萧条梁父吟。",
        "dynasty": "宋",
        "collection_info": null
    },
    {
        "uuid": "2c2f0381d32639e3716517d164988ad3",
        "title": "次韵唐公三首 东阳道中",
        "author": "王安石",
        "content": "山蔽吴天密，江蟠楚地深。\n浮云堆白玉，落日泻黄金。\n渺渺随行旅，纷纷换岁阴。\n强将诗咏物，收拾济时心。",
        "dynasty": "宋",
        "collection_info": null
    },
    {
        "uuid": "3960ec6e7d32a0f2fa0f6a5d7d33a053",
        "title": "次韵唐公三首 江行",
        "author": "王安石",
        "content": "材非当世用，毂有故人推。\n使节春冬换，征帆日夜开。\n南游取干越，东望得州来。\n试尽风波恶，生涯亦可哀。",
        "dynasty": "宋",
        "collection_info": null
    },
    {
        "uuid": "f3cf1b31ef8e69c05e05b9ddc7f5c699",
        "title": "次韵唐公三首 旅思",
        "author": "王安石",
        "content": "此身南北老，愁见问征途。\n地大蟠三楚，天低入五湖。\n看云心共远，步月影同孤。\n慷慨秋风起，悲歌不为鲈。",
        "dynasty": "宋",
        "collection_info": null
    },
    {
        "uuid": "333d79bb5241fee9fff586546b75a915",
        "title": "乌塘",
        "author": "王安石",
        "content": "地僻居人少，山稠伏兽多。\n怒貍朝搏雁，嚵虎夜窥骡。\n篱落生孙竹，门庭上女萝。\n未应悲寂寞，六载一经过。",
        "dynasty": "宋",
        "collection_info": null
    },
    {
        "uuid": "6ae6362e3c6b5ce729c217eb3fc649a9",
        "title": "欲归",
        "author": "王安石",
        "content": "水漾青天暖，沙吹白日阴。\n塞垣春错莫，行路老侵寻。\n绿稍还幽草，红应动故林。\n留连一杯酒，满眼欲归心。",
        "dynasty": "宋",
        "collection_info": null
    },
    {
        "uuid": "6ca9e0d54ce6b96674c945ed386af511",
        "title": "发馆陶",
        "author": "王安石",
        "content": "促辔数残更，似闻鸡一鸣。\n春风马上梦，沙路月中行。\n笳鼓远多思，衣裘寒始轻。\n稍知田父稳，灯火闭柴荆。",
        "dynasty": "宋",
        "collection_info": null
    },
    {
        "uuid": "d0b903cd756423d354a0163a1b1d4041",
        "title": "王村",
        "author": "王安石",
        "content": "晻霭王村路，春风北使旗。\n尘催轻骑走，寒咽短箫吹。\n揽辔联貂帽，投鞭各酒巵。\n纷纷小儿女，何事倚墙窥。",
        "dynasty": "宋",
        "collection_info": null
    },
    {
        "uuid": "d7618b49dbe56068bd6bd98689c30a1a",
        "title": "长垣北",
        "author": "王安石",
        "content": "揽辔长垣北，貂寒不自持。\n霜风急鼓吹，烟月暗旌旗。\n骑火流星点，墙桑亚戟枝。\n柴荆掩春梦，谁见我行时。",
        "dynasty": "宋",
        "collection_info": null
    },
    {
        "uuid": "7cf170d133c50f3bd4dfcf9738bfb9ca",
        "title": "冬日",
        "author": "王安石",
        "content": "扰扰今非昔，漫漫夜復晨。\n风沙不贷客，云日欲迷人。\n散髮愁边老，开颜醉后春。\n转思江海上，一洗白纶巾。",
        "dynasty": "宋",
        "collection_info": null
    },
    {
        "uuid": "ddb7c4887d6c4ac5c5a351400b5ac30f",
        "title": "壬辰寒食",
        "author": "王安石",
        "content": "客思似杨柳，春风千万条。\n更倾寒食泪，欲涨冶城潮。\n巾髮雪争出，镜颜朱早雕。\n未知轩冕乐，但欲老渔樵。",
        "dynasty": "宋",
        "collection_info": null
    },
    {
        "uuid": "c5eb496646363135992c5954a0a89231",
        "title": "雨中",
        "author": "王安石",
        "content": "尚疑樱欲吐，已怪菊成漂。\n紫苋凌风怯，青苔挟雨骄。\n长闲故有味，多难自无聊。\n牢落柴荆晚，生涯付一瓢。",
        "dynasty": "宋",
        "collection_info": null
    },
    {
        "uuid": "4175ed6fb015c995412111900df19925",
        "title": "宿雨",
        "author": "王安石",
        "content": "绿搅寒芜出，红争暖树归。\n鱼吹塘水动，雁拂塞垣飞。\n宿雨惊沙尽，晴云昼漏稀。\n却愁春梦短，灯火着征衣。",
        "dynasty": "宋",
        "collection_info": null
    },
    {
        "uuid": "19551bddba0ecadb286116d03ee98a74",
        "title": "乘日",
        "author": "王安石",
        "content": "乘日塞垣入，御风塘路归。\n胡皆跃马去，雁却背人飞。\n烟水吾乡似，家书驿使稀。\n匆匆照颜色，恨不洗征衣。",
        "dynasty": "宋",
        "collection_info": null
    },
    {
        "uuid": "68b082508dfc858a17efd4af6f52cc80",
        "title": "秋露",
        "author": "王安石",
        "content": "日月凋何急，荒庭露送秋。\n初疑宿雨泫，稍怪晓霜稠。\n旷野将驰猎，华堂已御裘。\n空令半夜鹤，抱此一端愁。",
        "dynasty": "宋",
        "collection_info": null
    },
    {
        "uuid": "f38bb52cba66726378b9778178e9a37e",
        "title": "还自河北应客",
        "author": "王安石",
        "content": "愧客问谣俗，旧传今自如。\n材难知骥马，味美赛河鱼。\n塞水移民久，川防动众初。\n北人虽异论，时议或非疏。",
        "dynasty": "宋",
        "collection_info": null
    },
    {
        "uuid": "631a02426ac68015e92a9ed31307865a",
        "title": "将次洺州憩漳上",
        "author": "王安石",
        "content": "漠漠春风裏，茸茸绿未齐。\n平田鸦散啄，深树马迎嘶。\n地入河流曲，天随日去低。\n高城已在眼，聊復解轻赍。",
        "dynasty": "宋",
        "collection_info": null
    },
    {
        "uuid": "c0d4a569664fa39e6f7b85f6b0b8cab9",
        "title": "和仲庶夜过新开湖忆冲之仲涂共泛",
        "author": "王安石",
        "content": "水远浮秋色，河空洗夜氛。\n行随一明月，坐失两孤云。\n露髮此时湿，风颜何处醺。\n淹留各有趣，不比汉三君。",
        "dynasty": "宋",
        "collection_info": null
    },
    {
        "uuid": "2801443f1325404919f618a61960b66e",
        "title": "送契丹使还次韵答浄因老",
        "author": "王安石",
        "content": "老欲求吾志，时方摭我华。\n强将愁出塞，空得病还家。\n日转山河暖，风含草木葩。\n胜游思一往，不敢问三车。",
        "dynasty": "宋",
        "collection_info": null
    },
    {
        "uuid": "75acc064a01af75fd8e9a49c089171ce",
        "title": "送吴叔开南征",
        "author": "王安石",
        "content": "掺袂不胜情，犀舟击汰行。\n倦游无万里，惜别有千名。\n春草凄凄绿，江枫湛湛清。\n金陵多丽景，此去属兰成。",
        "dynasty": "宋",
        "collection_info": null
    },
    {
        "uuid": "cb7ca9a3d92da111241ba4cfb4221bf3",
        "title": "游栖霞庵约平甫至因寄",
        "author": "王安石",
        "content": "渺渺林间路，萧萧物外僧。\n高阴凉易入，闲貌老难增。\n官事真伤锦，君恩更饮冰。\n求田此山下，终欲忤陈登。",
        "dynasty": "宋",
        "collection_info": null
    },
    {
        "uuid": "3ada5f4d827c2657a70bb912d064cd92",
        "title": "和栖霞寂照庵僧云渺",
        "author": "王安石",
        "content": "萧然一世外，所乐有谁同。\n宴坐能忘老，斋蔬不过中。\n无心为佛事，有客问家风。\n笑谓西来意，虽空亦不空。",
        "dynasty": "宋",
        "collection_info": null
    },
    {
        "uuid": "0d8ed6181b46b84c880a669b4dcc812b",
        "title": "宜春苑",
        "author": "王安石",
        "content": "宜春旧台沼，日暮一登临。\n解带行苍藓，移𩌅坐绿阴。\n树疏啼鸟远，水静落花深。\n无復增修事，君王惜费金。",
        "dynasty": "宋",
        "collection_info": null
    },
    {
        "uuid": "e391413f0a9d5b0b6829e8dcc7ec58f5",
        "title": "春日",
        "author": "王安石",
        "content": "冉冉春行暮，菲菲物竞华。\n鶑犹求旧友，雁不背贫家。\n室有贤人酒，门无长者车。\n醉眠聊自适，归梦到天涯。",
        "dynasty": "宋",
        "collection_info": null
    },
    {
        "uuid": "8953ad70cb1b55b2da878b2181a65578",
        "title": "癸卯追感正月十五事",
        "author": "王安石",
        "content": "正月端门夜，金舆缥缈中。\n传觞三鼓罢，纵观万人同。\n警跸声如在，嬉游事已空。\n但令千载后，追咏太平功。",
        "dynasty": "宋",
        "collection_info": null
    },
    {
        "uuid": "e2eb08442c413ae36549a622e5647df1",
        "title": "晚兴和冲卿学士",
        "author": "王安石",
        "content": "剡剡风生晚，娟娟月上初。\n白沙眠騄骥，清浪浴鱏鱼。\n竟欲从君饮，犹便读我书。\n斜阳不到处，墙角树扶疏。",
        "dynasty": "宋",
        "collection_info": null
    },
    {
        "uuid": "4f4189a4babe5176605b640bbd4ac2c4",
        "title": "秋兴和冲卿",
        "author": "王安石",
        "content": "云浮朝惨淡，风起夜飕飗。\n欲作冰霜地，先迴草树秋。\n征人倚笛怨，思妇向砧愁。\n为问随阳雁，哀鸣岂有求。",
        "dynasty": "宋",
        "collection_info": null
    },
    {
        "uuid": "13f50bea08d2a01e194bb172d7153810",
        "title": "次韵冲卿除日立春",
        "author": "王安石",
        "content": "犹残一日腊，併见两年春。\n物以终为始，人从故得新。\n迎阳朝翦綵，守岁夜倾银。\n恩赐随嘉节，无功祗自尘。",
        "dynasty": "宋",
        "collection_info": null
    },
    {
        "uuid": "34ddfd46695d588c349abd971b498751",
        "title": "题友人郊居水轩",
        "author": "王安石",
        "content": "田中三亩宅，水上一轩开。\n为有渔樵乐，非无仕进媒。\n槎头收晚钓，荷叶卷新醅。\n坐说鱼腴美，功名挽不来。",
        "dynasty": "宋",
        "collection_info": null
    },
    {
        "uuid": "9e9387ae153bc1fc57c4909e0ea24d4b",
        "title": "游赏心亭寄虔州女弟",
        "author": "王安石",
        "content": "秀发千峰霁，清涵万里秋。\n沧江天上落，明月镜中流。\n眼与魂俱断，身依影独留。\n为怜幽兴极，不见尔来游。",
        "dynasty": "宋",
        "collection_info": null
    },
    {
        "uuid": "49f3f0c20938da86838ce0bb621a3213",
        "title": "江亭晚眺",
        "author": "王安石",
        "content": "日下崦嵫外，秋生沆砀閒。\n清江无限好，白鸟不胜闲。\n雨过云收岭，天空月上湾。\n归鞍侵调角，回首六朝山。",
        "dynasty": "宋",
        "collection_info": null
    },
    {
        "uuid": "6672ee8d7a00a9b849093f8eb622c16b",
        "title": "金山寺",
        "author": "王安石",
        "content": "重经高处寺，一与白云亲。\n树木有春意，江山如故人。\n幽轩含气象，偏影落风尘。\n日暮临归去，徘徊欲损神。",
        "dynasty": "宋",
        "collection_info": null
    },
    {
        "uuid": "a94532ec122f3a455f35f1a82ba042f1",
        "title": "揖仙阁",
        "author": "王安石",
        "content": "结阁揖仙子，疏塘临隠扉。\n水花红四出，山竹翠相围。\n云度疑軿下，鳬惊恐舄飞。\n蜀姜宁可恃，投钓此忘归。",
        "dynasty": "宋",
        "collection_info": null
    },
    {
        "uuid": "91e7cfb7aa98b3ace3207158c2bda361",
        "title": "舟夜即事",
        "author": "王安石",
        "content": "火炬临遥岸，余光照客船。\n水明鱼中饵，沙暖鹭忘眠。\n感概无穷事，迟回欲晓天。\n山泉如有意，枕上送潺湲。",
        "dynasty": "宋",
        "collection_info": null
    },
    {
        "uuid": "652436fcbff1dc95c7e64005f3b08a9b",
        "title": "何处难忘酒二首  其一",
        "author": "王安石",
        "content": "何处难忘酒，英雄失志秋。\n庙堂生莽卓，岩谷死伊周。\n赋敛中原困，干戈四海愁。\n此时无一盏，难遣壮图休。",
        "dynasty": "宋",
        "collection_info": null
    },
    {
        "uuid": "173f92220e67036ffe636bec20fd12b5",
        "title": "何处难忘酒二首  其二",
        "author": "王安石",
        "content": "何处难忘酒，君臣会合时。\n深堂拱尧舜，密席坐皋夔。\n和气袭万物，欢声连四夷。\n此时无一盏，真负鹿鸣诗。",
        "dynasty": "宋",
        "collection_info": null
    },
    {
        "uuid": "c7cb19fda4fbe5d4ed99845e6c5b81ef",
        "title": "送孙子高",
        "author": "王安石",
        "content": "荡漾江南客，融怡席上珍。\n一樽相别酒，千里独归人。\n客路贫堪病，交情远更亲。\n自惭儿女意，失泪滴衣巾。",
        "dynasty": "宋",
        "collection_info": null
    },
    {
        "uuid": "cd3a51060e7cd02aafcad097e6852596",
        "title": "送董传",
        "author": "王安石",
        "content": "悠悠陇头水，日夜向西流。\n行路未云已，归人空復愁。\n文章合用世，颜髮未惊秋。\n一听秦声罢，还来上国游。",
        "dynasty": "宋",
        "collection_info": null
    },
    {
        "uuid": "b45394b1967acbf1170e1a22ea6dad4b",
        "title": "寄深州晁同年",
        "author": "王安石",
        "content": "秀色归荒陇，新声换氄毛。\n日催花蕊急，云避雁行高。\n驻马旌旗暖，传觞鼓吹豪。\n班春不知负，短髮为君搔。",
        "dynasty": "宋",
        "collection_info": null
    },
    {
        "uuid": "6714880263405fcedd374db16555cb9f",
        "title": "白云然师",
        "author": "王安石",
        "content": "白首一山中，形骸槁木同。\n苔争庵径路，云补衲穿空。\n尘土随车辙，波涛信柂工。\n昏昏老南北，应谢此高风。",
        "dynasty": "宋",
        "collection_info": null
    },
    {
        "uuid": "92222e422e1cb0d4d9c3ce7a5ab488bf",
        "title": "自白土村入北寺二首  其一",
        "author": "王安石",
        "content": "木杪田家出，城阴野径分。\n溜渠行碧玉，畦稼卧黄云。\n薄槿烟脂染，深荷水麝焚。\n夕阳人不见，鸡鹜自成群。",
        "dynasty": "宋",
        "collection_info": null
    },
    {
        "uuid": "77dcbdf8a73a0c36885b14e00c636765",
        "title": "自白土村入北寺二首  其二",
        "author": "王安石",
        "content": "雨过百泉出，秋声连众山。\n独寻飞鸟外，时渡乱流间。\n坐石偶成歇，看云相与还。\n会须营一亩，长此听潺湲。",
        "dynasty": "宋",
        "collection_info": null
    },
    {
        "uuid": "49d4b823d7cfc9700881b941ded1dd82",
        "title": "题朱郎中白都庄",
        "author": "王安石",
        "content": "萧洒桐庐守，沧洲寄一廛。\n山光隔钓岸，江气杂炊烟。\n藜杖听鸣艣，篮舆看种田。\n明时须共理，此兴在他年。",
        "dynasty": "宋",
        "collection_info": null
    },
    {
        "uuid": "7653b824f7926d030d7fe610dc6c34bf",
        "title": "史教授独善堂",
        "author": "王安石",
        "content": "湖海十年旧，林塘三亩余。\n静非谈者隠，贫胜富人居。\n列鼎亦何有，幅巾聊自如。\n犹应不独善，学子满阶除。",
        "dynasty": "宋",
        "collection_info": null
    },
    {
        "uuid": "a63eb72c40323f803007db772cb74399",
        "title": "寄福公道人",
        "author": "王安石",
        "content": "帝力护禅林，沧洲侧布金。\n楼依水月观，门接海潮音。\n开士但软语，游人多苦吟。\n曾同方丈宿，灯火夜沉沉。",
        "dynasty": "宋",
        "collection_info": null
    },
    {
        "uuid": "62dee93c9e99df7b1e423aa177141309",
        "title": "身闲",
        "author": "王安石",
        "content": "身闲宜晚食，岁晏忌晨兴。\n人自嘲便腹，吾方乐曲肱。\n睡蛇虽不去，梦虺已无凭。\n寄语中林客，思禅病未能。",
        "dynasty": "宋",
        "collection_info": null
    },
    {
        "uuid": "9b729eaeca5f59de55fe96d6b28b2189",
        "title": "还家",
        "author": "王安石",
        "content": "还家岂不乐，生事未应闲。\n朝日已復出，征鞍方更攀。\n伤心百道水，阂目万重山。\n何以忘羁旅，翛然醉梦间。",
        "dynasty": "宋",
        "collection_info": null
    },
    {
        "uuid": "bb5b3c9e79cf34cf8801f69c63c554f1",
        "title": "题汤泉壁示诸子有欲闲之意",
        "author": "王安石",
        "content": "吟哦一水上，披写众峰间。\n偶运非彭泽，留名比岘山。\n君才今卨稷，家行古原颜。\n平世虽多士，安能易地闲。",
        "dynasty": "宋",
        "collection_info": null
    },
    {
        "uuid": "74ca57bcf1f6da9fceacc600a674227b",
        "title": "和唐公舍人访浄因",
        "author": "王安石",
        "content": "西城方外士，传法自南华。\n高蹈玩一世，旁通兼数家。\n来游仁者静，传咏正而葩。\n乘兴何时再，还能託后车。",
        "dynasty": "宋",
        "collection_info": null
    },
    {
        "uuid": "5abf64823e2f5442bd9410c36cf58db9",
        "title": "沂溪怀正之",
        "author": "王安石",
        "content": "故人何处所，天角浪漫漫。\n寂寞断音驿，徘徊愁肺肝。\n世情纷可怪，旅况浩难安。\n愿化东南鹄，高飞託羽翰。",
        "dynasty": "宋",
        "collection_info": null
    },
    {
        "uuid": "52da78cd8580b36c2bf5e5d3363bf921",
        "title": "答许秀才",
        "author": "王安石",
        "content": "高阳有才子，负笈求晨饘。\n所趣少知者，其辞多慨然。\n樵妻竟谢绝，漂母尝哀怜。\n尚友古之人，于今犹壮年。",
        "dynasty": "宋",
        "collection_info": null
    },
    {
        "uuid": "a90773f98ff79cb913a7d0f92af9d592",
        "title": "次韵景仁雪霁",
        "author": "王安石",
        "content": "新声生屋溜，残点着垣衣。\n委翳无多在，飘零不更飞。\n坳中余宿润，暖处自朝晖。\n稍见青青色，还从柳上归。",
        "dynasty": "宋",
        "collection_info": null
    },
    {
        "uuid": "3cc18d3fac3dda8b6a5fe0cf1dfe55dd",
        "title": "次韵范景仁二月五日夜风雪",
        "author": "王安石",
        "content": "何知此邂逅，谈笑接清扬。\n对雪知春浅，回灯惜夜长。\n密云通炫晃，残月堕冥茫。\n故有临邛客，抽毫兴未忘。",
        "dynasty": "宋",
        "collection_info": null
    },
    {
        "uuid": "6c84570ba471cb7b19764e7cd7cd4dcf",
        "title": "次韵冲卿过睢阳",
        "author": "王安石",
        "content": "宫庙此神乡，留亲泊楚艎。\n天开今壮丽，地积古悲凉。\n不改山河旧，犹余草木荒。\n还闻足宾客，谁是汉邹阳。",
        "dynasty": "宋",
        "collection_info": null
    },
    {
        "uuid": "17d03b60065c805069198ce5f6eca22f",
        "title": "答冲卿",
        "author": "王安石",
        "content": "风作九衢黄，南窗坐正凉。\n破瓜青玉美，浮荈白云香。\n诗懒犹能强，官闲肯便忘。\n贤愚各有用，尺寸果谁长。",
        "dynasty": "宋",
        "collection_info": null
    },
    {
        "uuid": "6bef7e1c849a7ba8611e730133981500",
        "title": "得书知二弟附陈师道舟上汴",
        "author": "王安石",
        "content": "儿童闻太丘，邂逅两心投。\n与汝今为伴，知吾不復忧。\n园桃已解萼，沙水欲惊舟。\n一见南飞雁，江边肯更留。",
        "dynasty": "宋",
        "collection_info": null
    },
    {
        "uuid": "510a22849137ea30eb7d4103471d2392",
        "title": "初憩和州",
        "author": "王安石",
        "content": "衣足一囊弊，粟余三釜陈。\n犹依食贫地，已愧省烦人。\n尘土病催老，风波愁过春。\n诗书今在眼，还欲讨经纶。",
        "dynasty": "宋",
        "collection_info": null
    },
    {
        "uuid": "d4887ae782354ebf33ebb96d2742107e",
        "title": "疟起舍弟尚未已示道原",
        "author": "王安石",
        "content": "侧足呻吟地，连甍瘴疟秋。\n穷乡医自绌，小市药难求。\n肝胆疑俱破，筋骸漫独瘳。\n惭君远从我，契阔每同忧。",
        "dynasty": "宋",
        "collection_info": null
    },
    {
        "uuid": "5c77053e32c0585e472301071775e72d",
        "title": "送杜十八之广南",
        "author": "王安石",
        "content": "东南炎海外，寻访又输君。\n过岭猿啼暖，贪程马送曛。\n清谈消瘴疠，秀句起烟云。\n及早来乡荐，朝廷尚右文。",
        "dynasty": "宋",
        "collection_info": null
    },
    {
        "uuid": "d8ff4c3191d8403f50fb48a8f274e150",
        "title": "昆山慧聚寺次张祜韵",
        "author": "王安石",
        "content": "峰岭互出没，江湖相吐吞。\n园林浮海角，台殿拥山根。\n百里见渔艇，万家藏水村。\n地偏来客少，幽兴秪桑门。",
        "dynasty": "宋",
        "collection_info": null
    },
    {
        "uuid": "20d0db58f173b0f5ba8405998da1be54",
        "title": "吴江",
        "author": "王安石",
        "content": "莽莽昔登临，秋风一散襟。\n地留孤屿小，天入五湖深。\n柑橘无千里，鱼虾有万金。\n吾虽轻范蠡，终欲此幽寻。",
        "dynasty": "宋",
        "collection_info": null
    },
    {
        "uuid": "0a600d567726c35477ff4a39ad172bfd",
        "title": "江",
        "author": "王安石",
        "content": "灵源开闢有，赢缩但相随。\n逆折山能碍，奔流海与期。\n泥沙拆蚌蛤，云南暗蛟螭。\n欲问深何许，冯夷秖自知。",
        "dynasty": "宋",
        "collection_info": null
    },
    {
        "uuid": "06dd3d73c821837fd88c076eba909a75",
        "title": "江南",
        "author": "王安石",
        "content": "江南春起柂，秋至尚波涛。\n问舍才能定，呼舟已復操。\n行歌付浩荡，归梦得萧骚。\n冉冉欲何补，纷纷为此劳。",
        "dynasty": "宋",
        "collection_info": null
    },
    {
        "uuid": "5a51ea91860c7d7ad0b6d79dfb6cd229",
        "title": "贾生",
        "author": "王安石",
        "content": "汉有洛阳子，少年明是非。\n所论多感概，自信肯依违。\n死者若可作，今人谁与归。\n应须蹈东海，不但涕沾衣。",
        "dynasty": "宋",
        "collection_info": null
    },
    {
        "uuid": "d8de35c81ef61670ae6e17e5e6126e09",
        "title": "还自舅家书所感",
        "author": "王安石",
        "content": "行行过舅居，归路指亲庐。\n日苦树无頼，天空云自如。\n黄焦下泽稻，绿碎短樊蔬。\n沮溺非吾意，悯嗟聊驻车。",
        "dynasty": "宋",
        "collection_info": null
    },
    {
        "uuid": "7e1e858e930f098666127162dd102a84",
        "title": "世事",
        "author": "王安石",
        "content": "世事一何稠，论心日已偷。\n尚蒙今士笑，宜见古人羞。\n老圃聊须问，良田亦欲求。\n非关畏黻冕，无责易身修。",
        "dynasty": "宋",
        "collection_info": null
    },
    {
        "uuid": "caf6282181ef6b7c61824305e6371f05",
        "title": "寄纯甫",
        "author": "王安石",
        "content": "塞上无花草，飘风急我归。\n梢林听涧落，卷土看云飞。\n想子当红蕊，思家上翠微。\n江寒亦未已，好好着春衣。",
        "dynasty": "宋",
        "collection_info": null
    },
    {
        "uuid": "a952c41332cd687202bd34bb193a3761",
        "title": "招丁元珍",
        "author": "王安石",
        "content": "默默不自得，纷纷何所为。\n画墁聊取食，猎较且随时。\n秋入江湖暗，风生草树悲。\n黄花一杯酒，思与故人持。",
        "dynasty": "宋",
        "collection_info": null
    },
    {
        "uuid": "f23d2a8b9959c14e13b3c862c28f9e72",
        "title": "游杭州圣果寺",
        "author": "王安石",
        "content": "登高见山水，身在水中央。\n下视楼台处，空多树木苍。\n浮云连海气，落日动湖光。\n偶坐吹横笛，残声入富阳。",
        "dynasty": "宋",
        "collection_info": null
    },
    {
        "uuid": "3e7ea152409053dc5afdb492bd47d6e8",
        "title": "京兆杜婴大醇能读书其言近庄其为人旷达而廉清自託于医无贵贱请之辄往卒也以诗二首伤之  其一",
        "author": "王安石",
        "content": "萧瑟野衣巾，能忘至老贫。\n避嚣依市井，蒙垢出埃尘。\n接物工齐物，劳身耻为身。\n伤心宿昔地，不復见斯人。",
        "dynasty": "宋",
        "collection_info": null
    },
    {
        "uuid": "1bd5388b0c9fe27f03cb328dcf8f8987",
        "title": "京兆杜婴大醇能读书其言近庄其为人旷达而廉清自託于医无贵贱请之辄往卒也以诗二首伤之  其二",
        "author": "王安石",
        "content": "叔度医家子，君平卜肆翁。\n萧条昨日事，彷佛古人风。\n旧宅雨生菌，新阡寒转蓬。\n存亡谁一问，嗟我亦穷空。",
        "dynasty": "宋",
        "collection_info": null
    },
    {
        "uuid": "88e13738e0f58c1f0ed7676becd2ff99",
        "title": "江上二首  其一",
        "author": "王安石",
        "content": "潮连风浩荡，沙引客淹留。\n落日更清坐，空江无近舟。\n共看蒹苇宅，聊即稻粱谋。\n未敢嗟艰食，凶年半九州。",
        "dynasty": "宋",
        "collection_info": null
    },
    {
        "uuid": "e1f70e6d2575ac33e4b028fe0ce468e0",
        "title": "江上二首  其二",
        "author": "王安石",
        "content": "书自江边使，乡邻病饿稠。\n何言万里客，更作百身忧。\n补败今谁恤，趋生我自羞。\n西南双病眼，落日倚扁舟。",
        "dynasty": "宋",
        "collection_info": null
    },
    {
        "uuid": "9e7525d958383bb2fe95aff0a42ed5b8",
        "title": "夏夜舟中颇凉因有所感",
        "author": "王安石",
        "content": "扁舟畏朝热，望夜倚桅樯。\n日共火云退，风兼水气凉。\n未秋轻病骨，微曙浣愁肠。\n坚我江湖意，滔滔兴不忘。",
        "dynasty": "宋",
        "collection_info": null
    },
    {
        "uuid": "60d410d6f4554c5397ada9d163a41289",
        "title": "孤桐",
        "author": "王安石",
        "content": "天质自森森，孤高几百寻。\n陵霄不屈己，得地本虚心。\n岁老根弥壮，阳骄叶更阴。\n明时思解愠，愿斲五絃琴。",
        "dynasty": "宋",
        "collection_info": null
    },
    {
        "uuid": "a05b70dad13329c0d6c8da0a2c6a0174",
        "title": "迟明",
        "author": "王安石",
        "content": "欹枕浩无情，蘧蘧独迟明。\n霜繁红树老，云澹素蟾清。\n倦鹊犹三帀，寒鷄未一鸣。\n故山何处所，应有晓猿惊。",
        "dynasty": "宋",
        "collection_info": null
    },
    {
        "uuid": "928ba1c1234c082de8a05272217c3417",
        "title": "陪友人中秋夕赏月",
        "author": "王安石",
        "content": "海雾看如洗，秋阳望却昏。\n光明疑不夜，清莹欲无坤。\n扫掠风前坐，留连露下尊。\n苦吟应到晓，况有我思存。",
        "dynasty": "宋",
        "collection_info": null
    },
    {
        "uuid": "2b3d71bce475aaf4ae6f19532213b4f4",
        "title": "慎县修路者",
        "author": "王安石",
        "content": "畚筑今三岁，康庄始一修。\n何言野人意，能助令君忧。\n勠力非无补，论心岂有求。\n十年空志食，因汝起予羞。",
        "dynasty": "宋",
        "collection_info": null
    },
    {
        "uuid": "573d6083c96e50d15c4d4623051dff51",
        "title": "河势",
        "author": "王安石",
        "content": "河势浩难测，禹功传所闻。\n今观一川破，復以二渠分。\n国论终将塞，民嗟亦已勤。\n无灾等难必，从众在吾君。",
        "dynasty": "宋",
        "collection_info": null
    },
    {
        "uuid": "4f255a9048adc04674701be50ceebcf4",
        "title": "送河间晁寺丞",
        "author": "王安石",
        "content": "公孙富文墨，名字世多知。\n谈笑取高第，弦歌当此时。\n临河薪石费，近塞茧丝移。\n缓急常愁此，看君有所为。",
        "dynasty": "宋",
        "collection_info": null
    },
    {
        "uuid": "9f58a12cb96bb2def22ac9942040905b",
        "title": "暮春",
        "author": "王安石",
        "content": "春期行晼晚，春意剩芳菲。\n曲水应修禊，披香未试衣。\n雨花红半堕，烟树碧相依。\n怅望梦中地，王孙底不归。",
        "dynasty": "宋",
        "collection_info": null
    },
    {
        "uuid": "e6eb9ee64dbc34886e86beb771bd3502",
        "title": "游北山",
        "author": "王安石",
        "content": "揽辔出东城，登临目暂明。\n烟云藏古意，猿鹤弄秋声。\n客坐苔纹滑，僧眠樾荫清。\n赏心殊未已，山日下西荣。",
        "dynasty": "宋",
        "collection_info": null
    },
    {
        "uuid": "737da34fb092b1752df9ce98710f1ba6",
        "title": "吴正仲谪官得故人寄蟹以诗谢之余次其韵",
        "author": "王安石",
        "content": "越客上荆舠，秋风忆把螯。\n故烦分巨跪，持用佐清糟。\n饮量宽沧海，诗锋捷孟劳。\n甘餐饱觞咏，余事付钧陶。",
        "dynasty": "宋",
        "collection_info": null
    },
    {
        "uuid": "111c79161116e5a608fb60838552363b",
        "title": "陈师道宰乌程县",
        "author": "王安石",
        "content": "尝闻太丘长，德不负公卿。\n墟墓今千载，昆云亦一城。\n本怀深闭蓄，余论略施行。\n故自有仁政，能传家世声。",
        "dynasty": "宋",
        "collection_info": null
    },
    {
        "uuid": "9d4ab0ecd47df8e812d0b17c9eedf826",
        "title": "冬至",
        "author": "王安石",
        "content": "都城开博路，佳节一阳生。\n喜见儿童色，欢传市井声。\n幽闲亦聚集，珍丽各携擎。\n却忆他年事，关商闭不行。",
        "dynasty": "宋",
        "collection_info": null
    },
    {
        "uuid": "b62c0b4d98a5ebc9a2e3fe62166d58ee",
        "title": "汤泉",
        "author": "王安石",
        "content": "寒泉诗所咏，独此沸如烝。\n一气无冬夏，诸阳自废兴。\n人游不附火，虫出亦疑冰。\n更忆骊山下，歊然雪满塍。",
        "dynasty": "宋",
        "collection_info": null
    },
    {
        "uuid": "177d8b32243b78fb537f66672dc1efc7",
        "title": "读镇南邸报癸未四月作",
        "author": "王安石",
        "content": "赐诏宽言路，登贤壮陛廉。\n相期正在治，素定不烦占。\n众喜夔龙盛，予虞绛灌憸。\n太平讵可致，天意慎猜嫌。",
        "dynasty": "宋",
        "collection_info": null
    },
    {
        "uuid": "3df257931d42ea3698ffdb82cd93fbd0",
        "title": "拟和御制赏花钓鱼",
        "author": "王安石",
        "content": "云暖蓬莱日，风酣太液春。\n水光承步辇，花气入鈎陈。\n伏槛留清跸，传觞属从臣。\n霏香连钓饵，落叶乱游鳞。\n镐饮恩知厚，衢樽赐愿均。\n更看追夏谚，先此咏逢辰。",
        "dynasty": "宋",
        "collection_info": null
    },
    {
        "uuid": "21a0ecb3bdd8a80585e7bddcdf414c46",
        "title": "和吴冲卿雪霁紫宸朝",
        "author": "王安石",
        "content": "虎士开阊阖，鸡人唱九霄。\n云移银阙角，日转玉廊腰。\n箒动川收潦，靴鸣海上潮。\n舞袍沾宿润，拜笏拥残飘。\n赐饮人何乐，归嘶马亦骄。\n低徊但忘食，吟咏得逍遥。",
        "dynasty": "宋",
        "collection_info": null
    },
    {
        "uuid": "532ba030fcef6a86b95e4629e97155a6",
        "title": "和吴冲卿集禧斋祠",
        "author": "王安石",
        "content": "缄封祝辞密，占写御名真。\n帝坐遥临物，星图俯映人。\n风含烟外节，月点雾中茵。\n沈藿升烟远，槐檀取燎新。\n羽衣归寂寞，金锼立逡巡。\n却想来时路，还疑隔一尘。",
        "dynasty": "宋",
        "collection_info": null
    },
    {
        "uuid": "817bb8ad1db69b78f9d03ab11d849f13",
        "title": "送周都官通判湖州",
        "author": "王安石",
        "content": "渌水乌程地，青山顾渚滨。\n酒醪犹美好，茶荈正芳新。\n聚泛樽前月，分班焙上春。\n仁风已入俗，乐事始关身。\n橘柚供南贡，枫槐望北宸。\n知君白羽扇，归日未生尘。",
        "dynasty": "宋",
        "collection_info": null
    },
    {
        "uuid": "db54e3ef09911a393b97a5ec013caea7",
        "title": "双庙",
        "author": "王安石",
        "content": "两公天下骏，无地与腾骧。\n就死得处所，至今犹耿光。\n中原擅兵革，昔日几侯王。\n此独身如在，谁令国不亡。\n北风吹树急，西日照窗凉。\n志士千年泪，泠然落奠觞。",
        "dynasty": "宋",
        "collection_info": null
    },
    {
        "uuid": "9ac015c8696b50ea6c876afc36004956",
        "title": "和子瞻同王胜之游蒋山",
        "author": "王安石",
        "content": "金陵限南北，形势岂其然。\n楚役六千里，陈亡三百年。\n江山空幕府，风月自觥船。\n主送悲凉岸，妃埋想故莲。\n台倾凤久去，城踞虎争偏。\n司马壖庙域，独龙层塔颠。\n森疏五愿木，蹇浅一人泉。\n棁杖穷诸岭，篮舆罢半天。\n朱门园渌水，碧瓦第青烟。\n墨客真能赋，留诗野竹娟。",
        "dynasty": "宋",
        "collection_info": null
    },
    {
        "uuid": "fa455f924ac89310fd7560158e58351c",
        "title": "送郓州知府宋谏议",
        "author": "王安石",
        "content": "盛世千龄合，宗工四海瞻。\n天心初吁俊，云翼首离潜。\n德望完圭角，仪形壮陛廉。\n徐鸣苍玉佩，尽校碧牙籤。\n纶掖清光注，銮坡茂渥霑。\n文明诚得主，政瘼尚烦砭。\n右府参机务，东涂赞景炎。\n庙谟资石画，兵略倚珠钤。\n坐镇均劳逸，斋居养智恬。\n讴谣喧井邑，惠化穆苍黔。\n进律朝章旧，疏恩物议佥。\n通班三殿邃，徙部十城兼。\n申甫周之翰，龟蒙鲁所詹。\n地灵奎宿照，野沃汶河渐。\n首路龙旗盛，提封虎节严。\n赐衣缠紫艾，卫甲缀朱綅。\n海谷移文省，溪堂燕豆添。\n班春回绀幰，问俗卷彤襜。\n舟檝商岩命，熊罴渭水占。\n治装行入觐，金鼎重调盐。",
        "dynasty": "宋",
        "collection_info": null
    },
    {
        "uuid": "17c60042e996b777c9d9402381f2a66b",
        "title": "见远亭上王郎中",
        "author": "王安石",
        "content": "高亭豁可望，朝暮对溪山。\n野色轩楹外，霞光几席间。\n树侵苍霭没，鸟背夕阳还。\n草带平沙阔，烟笼别戍闲。\n圃畦荷气合，田径烧痕斑。\n樵笛吟晴坞，渔帆出暝湾。\n登临及芳节，宴喜发朱颜。\n夹砌陈旌旝，褰帘进佩环。\n观风南国最，应宿紫宸班。\n康乐诗名旧，芜音讵可攀。",
        "dynasty": "宋",
        "collection_info": null
    },
    {
        "uuid": "95202484fd0a42ca870e340c7eaa6d77",
        "title": "岁晚怀古",
        "author": "王安石",
        "content": "先生岁晚事田园，鲁叟遗书废讨论。\n问讯桑麻怜已长，按行松菊喜犹存。\n农人调笑追寻壑，稚子欢呼出候门。\n遥谢载醪袪惑者，吾今欲辩已忘言。",
        "dynasty": "宋",
        "collection_info": null
    },
    {
        "uuid": "c89c19f3456eddf63821b44ad991132e",
        "title": "段约之园亭",
        "author": "王安石",
        "content": "爱公池馆得忘机，初日留连至落晖。\n菱暖紫鳞跳復没，柳阴黄鸟啭还飞。\n径无凡草唯生竹，盘有嘉蔬不采薇。\n胜事阆州虽或有，终非吾土岂如归。",
        "dynasty": "宋",
        "collection_info": null
    },
    {
        "uuid": "97c9ccda4afaf78bec1693c4a6583fe5",
        "title": "又段氏园亭",
        "author": "王安石",
        "content": "欹眠随水转东垣，一点炊烟映水昏。\n漫漫芙蕖难觅路，翛翛杨柳独知门。\n青山呈露新如染，白鸟嬉游静不烦。\n朱雀航边今有此，可能摇荡武陵源。",
        "dynasty": "宋",
        "collection_info": null
    },
    {
        "uuid": "9935c55ebc0506cd44bdacf1e12a694c",
        "title": "回桡",
        "author": "王安石",
        "content": "柴荆散策静凉飈，隠几扁舟白下潮。\n紫磨月轮升霭霭，帝青云幕卷寥寥。\n数家鷄犬如相识，一坞山林特见招。\n尚忆木瓜园最好，兴残中路且回桡。",
        "dynasty": "宋",
        "collection_info": null
    },
    {
        "uuid": "160a8891894ab9e990d57d3ff85112dd",
        "title": "酴醿金沙二花合发",
        "author": "王安石",
        "content": "相扶照水弄春柔，发似矜夸敛似羞。\n碧合晚云霞上起，红争朝日雪边流。\n我无丹白知如梦，人有朱铅见即愁。\n疑此冶容诗所忌，故将樛木比绸缪。",
        "dynasty": "宋",
        "collection_info": null
    },
    {
        "uuid": "dd225c3f812c495cd25b0297a8aeee86",
        "title": "次韵公闢正议书公戏语申之以祝助发一笑",
        "author": "王安石",
        "content": "故人辞禄未忘情，语我犹能作扞城。\n身不自遭如贡薛，儿应堪教比韦平。\n老罴岂得长高卧，雏凤仍闻已閒生。\n把盏祝公公莫拒，缁衣心为好贤倾。",
        "dynasty": "宋",
        "collection_info": null
    },
    {
        "uuid": "88dec436f428342811ee068976936d41",
        "title": "次韵致远木人洲二首  其一",
        "author": "王安石",
        "content": "迷子山前涨一洲，木人图志失编收。\n年多但有柳生肘，地僻独无茅盖头。\n河侧鲍生干尚立，江边屈子槁将投。\n未妨他日称居士，能使君疑福可求。",
        "dynasty": "宋",
        "collection_info": null
    },
    {
        "uuid": "007d6077903a69ef0f76053e9c09dfcd",
        "title": "次韵致远木人洲二首  其二",
        "author": "王安石",
        "content": "杌尔何年客此洲，飘流谁弃止谁收。\n无心使口肝使目，有干作身根作头。\n暴露神灵难寄託，祷祠村落几依投。\n纷纷翦纸真虚负，立槁安知富可求。",
        "dynasty": "宋",
        "collection_info": null
    },
    {
        "uuid": "0080145e32a042c92d9446485e8ee091",
        "title": "次韵酬龚深甫二首  其一",
        "author": "王安石",
        "content": "恩容楚老护松楸，復得一龚从我游。\n讲肄剧谈兼祖谢，舞雩高蹈异求由。\n北寻五柞故未慭，东挽三杨仍有樛。\n陟巘降原从此始，但无瑶玉与君舟。",
        "dynasty": "宋",
        "collection_info": null
    },
    {
        "uuid": "86f89da0627afd8a62ec049b2ad9ecf4",
        "title": "次韵酬龚深甫二首  其二",
        "author": "王安石",
        "content": "握手东冈雪满簪，后期惆怅老吴蚕。\n芳辰一笑真难值，暮齿相思岂久堪。\n他日杜诗传渭北，几时周宅对漳南。\n百年邂逅能多少，且可勤来共草庵。",
        "dynasty": "宋",
        "collection_info": null
    },
    {
        "uuid": "79a5200d0be2cc6daa2918f37528a143",
        "title": "次叶致远韵",
        "author": "王安石",
        "content": "生涯聊占水中洲，岂即乘桴逐圣丘。\n身与鳬飞仍雁集，心能茅靡亦波流。\n由来杞梓常先伐，谁谓菰蒲可久留。\n乘兴吾庐知未厌，故移修竹拟延驺。",
        "dynasty": "宋",
        "collection_info": null
    },
    {
        "uuid": "e09830fbc2726e298e9aed7e49e259df",
        "title": "次韵酬朱昌叔五首  其一",
        "author": "王安石",
        "content": "点也自殊由与求，既成春服更何忧。\n拙于人合且天合，静与道谋非食谋。\n未爱京师传谷口，但知乡里胜壶头。\n嗟予老矣无一事，復得此君相与游。",
        "dynasty": "宋",
        "collection_info": null
    },
    {
        "uuid": "016bb615294d2e41a0e340b2d2774b4e",
        "title": "次韵酬朱昌叔五首  其二",
        "author": "王安石",
        "content": "去年音问隔淮州，百谪难知亦我忧。\n前日杯盘共江渚，一欢相属岂人谋。\n山蟠直渎输淮口，水抱长干转石头。\n乘兴舟舆无不可，春风从此与公游。",
        "dynasty": "宋",
        "collection_info": null
    },
    {
        "uuid": "862f4e0879c40ebfaa336919b6fa16a8",
        "title": "次韵酬朱昌叔五首  其三",
        "author": "王安石",
        "content": "乌榜登临兴未休，共言何许更消忧。\n联裾萧寺寻真觉，方驾孙陵弔仲谋。\n语罢每开欢笑口，诗来仍掉苦吟头。\n已知轩冕真吾累，且可追随马少游。",
        "dynasty": "宋",
        "collection_info": null
    },
    {
        "uuid": "1384d710831fd1563f018e6df5caa451",
        "title": "次韵酬朱昌叔五首  其四",
        "author": "王安石",
        "content": "白下门东春水流，相看一噱散千忧。\n穿梅入柳曾莫逆，度壍缘冈初不谋。\n世事但如吹剑首，官身难即问刀头。\n长临锻竈真自苦，有兴復来从我游。",
        "dynasty": "宋",
        "collection_info": null
    },
    {
        "uuid": "d3b125285d256b57c7fce9ad0107c648",
        "title": "次韵酬朱昌叔五首  其五",
        "author": "王安石",
        "content": "乐世闲身岂易求，岩居川观更何忧。\n放怀自事如初服，买宅相招亦本谋。\n名誉子真矜谷口，事功新息困壶头。\n知君于此皆无累，长得追随圹埌游。",
        "dynasty": "宋",
        "collection_info": null
    },
    {
        "uuid": "f76630a13b34de03c596cfe9da2bdf92",
        "title": "次韵送程给事知越州",
        "author": "王安石",
        "content": "千骑东方占上头，如何误到北山游。\n清明若睹兰亭月，暖热因忘蕙帐秋。\n投老始知欢可惜，通宵豫以别为忧。\n西归定有诗千首，想肯重来贲一丘。",
        "dynasty": "宋",
        "collection_info": null
    },
    {
        "uuid": "e49bd85ff8d4220755dbdd510cc1b6d4",
        "title": "次韵酬徐仲元",
        "author": "王安石",
        "content": "投老逍遥屺与堂，天刑真已脱桁杨。\n缘源静翳无鱼淰，度谷深追有鸟颃。\n每苦交游寻五柳，最嫌尸祝扰庚桑。\n相看不厌唯夫子，风味真如顾建康。",
        "dynasty": "宋",
        "collection_info": null
    },
    {
        "uuid": "2d5dc08954a12db6655f6fa31fe5fa98",
        "title": "诗奉送觉之奉使东川",
        "author": "王安石",
        "content": "三秋不见每惓惓，握手山林復怅然。\n后会敢期黄耉日，相看且度白鷄年。\n畏途石栈王尊驭，荣路金门祖逖鞭。\n一代官仪新藻拂，得瞻宸宇想留连。",
        "dynasty": "宋",
        "collection_info": null
    },
    {
        "uuid": "46e871c9518a2c2c4c5fbdc83c013a69",
        "title": "次韵奉酬觉之",
        "author": "王安石",
        "content": "久知乘传入西州，鸡黍从容本不谋。\n户外惊尘尺书至，眼中飞浪片帆收。\n山林病骨烦三顾，湖海离肠欲万周。\n尚有光华贲岑寂，箧中佳句得长留。",
        "dynasty": "宋",
        "collection_info": null
    },
    {
        "uuid": "2d3ab2595f908cd1fea8f1c9eabc8459",
        "title": "送程公闢得谢归姑苏",
        "author": "王安石",
        "content": "东归行路嘆贤哉，碧落新除宠上才。\n白傅林塘传画去，吴王花鸟入诗来。\n唱酬自有微之在，谈笑应容逸少陪。\n除此两翁相见外，不知三径为谁开。",
        "dynasty": "宋",
        "collection_info": null
    },
    {
        "uuid": "86670b91965fe98b9af404e63091e819",
        "title": "送项判官",
        "author": "王安石",
        "content": "断芦洲渚落枫桥，渡口沙长过午潮。\n山鸟自呼泥滑滑，行人相对马萧萧。\n十年长自青衿识，千里来非白璧招。\n握手祝君能强饭，华簪常得从鸡翘。",
        "dynasty": "宋",
        "collection_info": null
    },
    {
        "uuid": "d803525e735d5efa71ea64c6e3133738",
        "title": "次韵张德甫奉议",
        "author": "王安石",
        "content": "知君非我载醪人，终日相随免污茵。\n赏尽高山见流水，唱残白雪值阳春。\n中分香积如来钵，对现毗耶长者身。\n谁拂定林幽处壁，与君图写继吾真。",
        "dynasty": "宋",
        "collection_info": null
    },
    {
        "uuid": "976018a988b9bd0655b6da3870fc990b",
        "title": "北山三咏 宝公塔",
        "author": "王安石",
        "content": "道林真骨葬青霄，窣堵千秋未寂寥。\n宝势旁连大江起，尊形独受众山朝。\n云泉别寺分三径，香火幽人止一瓢。\n我亦鹫峰同听法，岁时歌呗岂辞遥。",
        "dynasty": "宋",
        "collection_info": null
    },
    {
        "uuid": "37294756f1bb150034fe2c8a96f05b62",
        "title": "北山三咏 觉海方丈",
        "author": "王安石",
        "content": "往来城府住山林，诸法翛然但一音。\n不与物违真道广，每随缘起自禅深。\n舌根已浄谁能坏，足迹如空我得寻。\n岁晚北窗聊寄傲，蒲萄零落半床阴。",
        "dynasty": "宋",
        "collection_info": null
    },
    {
        "uuid": "84d33740cfcffabd924f990c8594b008",
        "title": "北山三咏 道光泉",
        "author": "王安石",
        "content": "箨龙将雨绕山行，注远投深静有声。\n云涌浴槽朝自暖，虹垂斋镬午还晴。\n铜瓶各满幽人意，玉甃因高正士名。\n神力可嗟妨智巧，桔槔零落便苔生。",
        "dynasty": "宋",
        "collection_info": null
    },
    {
        "uuid": "d1d3f2319116f9657aade413d98d2e56",
        "title": "登宝公塔",
        "author": "王安石",
        "content": "倦童疲马放松门，自把长筇倚石根。\n江月转空为白昼，岭云分暝与黄昏。\n鼠摇岑寂声随起，鸦矫荒寒影对翻。\n当此不知谁客主，道人忘我我忘言。",
        "dynasty": "宋",
        "collection_info": null
    },
    {
        "uuid": "c9c479151c890d5f2bee5f06eab6c678",
        "title": "重登宝公塔復用前韵二首  其一",
        "author": "王安石",
        "content": "空见方坟涌半霄，难将生死问参寥。\n应身东返知何国，瑞像西归自本朝。\n遗寺有门非辇路，故池无钵但僧瓢。\n独龙下视皆陈迹，追数齐梁亦未遥。",
        "dynasty": "宋",
        "collection_info": null
    },
    {
        "uuid": "0d786e2d8611648e4d91661ec954f2a4",
        "title": "重登宝公塔復用前韵二首  其二",
        "author": "王安石",
        "content": "碧玉旋螺恍隔霄，冠山仙冢亦寥寥。\n空余华构延风月，无復灵踪落市朝。\n帐座追严多献宝，供盘随施有操瓢。\n他方出没还如此，与物何心作迩遥。",
        "dynasty": "宋",
        "collection_info": null
    },
    {
        "uuid": "574701a7c26853430aed496e3593d066",
        "title": "纸暖閤",
        "author": "王安石",
        "content": "联屏盖障一寻方，南设鈎帘北置床。\n侧座对敷红絮暖，仰窗分启碧纱凉。\n毡庐易以梅烝坏，锦幄终于草野妨。\n楚谷越藤真自称，每糊因得减书囊。",
        "dynasty": "宋",
        "collection_info": null
    },
    {
        "uuid": "13e3c5eefdedf1dfb89d7893cb4a0a51",
        "title": "雨花台",
        "author": "王安石",
        "content": "盘互长干有绝陉，并包佳丽入江亭。\n新霜浦溆绵绵凈，薄晚林峦往往青。\n南上欲穷牛渚怪，北寻难忘草堂灵。\n箯舆却走垂杨陌，已戴寒云一两星。",
        "dynasty": "宋",
        "collection_info": null
    },
    {
        "uuid": "ea5d62e5e835637b31e1be1506647a00",
        "title": "北窗",
        "author": "王安石",
        "content": "病与衰期每强扶，鸡壅桔梗亦时须。\n空花根蒂难寻摘，梦境烟尘费扫除。\n耆域药囊真妄有，轩辕经匮或元无。\n北窗枕上春风暖，漫读毗耶数卷书。",
        "dynasty": "宋",
        "collection_info": null
    },
    {
        "uuid": "bf7aa806649d6a753b847bf1220afed6",
        "title": "小姑",
        "author": "王安石",
        "content": "小姑未嫁与兰支，何恨流传乐府诗。\n初学水仙骑赤鲤，竟寻山鬼从文貍。\n缤纷云䙱空棠檝，绰约烟鬟独桂旗。\n弄玉有祠终或往，飞琼无梦故难知。",
        "dynasty": "宋",
        "collection_info": null
    },
    {
        "uuid": "f396919761b7db8a59a6c81bf796893c",
        "title": "荣上人遽欲归以诗留之",
        "author": "王安石",
        "content": "道人传业自天台，千里翛然赴感来。\n梵行毗沙为外护，法筵灵曜得重开。\n已能为我迂神足，便可随方长圣胎。\n肯顾北山如慧约，与公西崦斸莓苔。",
        "dynasty": "宋",
        "collection_info": null
    },
    {
        "uuid": "266bef2f4416cca819dfabc7587c84d2",
        "title": "呈陈和叔",
        "author": "王安石",
        "content": "毁车为屋仅容身，三岁相要薄主人。\n昼寓椁砖常至夜，冬沿沟彴復寻春。\n南陔不洎公归里，苍墓垂成我丧亲。\n后会纵多无此乐，山林投老一伤神。",
        "dynasty": "宋",
        "collection_info": null
    },
    {
        "uuid": "0423b2e059f47747286f5f82e72b98e8",
        "title": "招吕望之使君",
        "author": "王安石",
        "content": "潮沟东路两牛鸣，十亩漪涟一草亭。\n委质山林如许国，寄怀鱼鸟欲忘形。\n纷纷易变浮云白，落落谁钟老柏青。\n尚有使君同好恶，想随秋水肯扬舲。",
        "dynasty": "宋",
        "collection_info": null
    },
    {
        "uuid": "674c3b5c0437c5b7f13c0928663264ba",
        "title": "公闢枉道见过获闻新诗因叙嘆仰",
        "author": "王安石",
        "content": "青丘神父能为政，碧落仙翁好作诗。\n旧事齐儿应共记，新篇楚老得先知。\n怀砖大岘如迎日，供帐阊门胜去时。\n若与鸱夷斗百草，锦囊佳丽敌西施。",
        "dynasty": "宋",
        "collection_info": null
    },
    {
        "uuid": "f1e70f56aa3060e8bda419e108e7d36c",
        "title": "全椒张公有诗在北山西庵僧者墁之怅然有感",
        "author": "王安石",
        "content": "十年怊怅蹑山阡，终欲持杯滴到泉。\n东路角巾非故约，西州华屋漫修椽。\n幽明永隔休炊黍，真俗相妨久绝弦。\n遗墨每看疑邂逅，復随人事散如烟。",
        "dynasty": "宋",
        "collection_info": null
    },
    {
        "uuid": "b2b474d07261b6ed63c5a0590335f799",
        "title": "岭云",
        "author": "王安石",
        "content": "岭云合处小盘桓，人得敷衾马解鞍。\n寒荚着天榆历历，浄华浮海桂团团。\n交游涣散渊明喜，吏卒萧条叔夜宽。\n方丈老翁无一髮，更知来不为皮冠。",
        "dynasty": "宋",
        "collection_info": null
    },
    {
        "uuid": "7afac3512e224b562cac60545be542d3",
        "title": "蓼虫",
        "author": "王安石",
        "content": "蓼虫事业无余习，刍狗文章不更陈。\n隠几自怜居丧我，倨堂谁觉似非人。\n难堪藏室称中士，祗合箕山作外臣。\n尚有少缘灰未死，欲持新句恼比邻。",
        "dynasty": "宋",
        "collection_info": null
    },
    {
        "uuid": "96a71bcf913db5ff6941d87b8fd7039a",
        "title": "莫疑",
        "author": "王安石",
        "content": "莫疑禅伯未知禅，莫笑仙翁不学仙。\n灵骨肯传黄蘗烬，真心自放赤松烟。\n莲华世界何关汝，楮叶工夫浪费年。\n露鹤声中江月白，一灯岑寂拥书眠。",
        "dynasty": "宋",
        "collection_info": null
    },
    {
        "uuid": "e954ba33a2da5ac5ecd42a3936f40c47",
        "title": "示俞秀老",
        "author": "王安石",
        "content": "缭绕山如涌翠波，人家一半在烟萝。\n时丰笑语春声早，地僻追寻野兴多。\n窣堵朱甍开北向，招提素脊隠西阿。\n暮年要与君携手，处处相烦作好歌。",
        "dynasty": "宋",
        "collection_info": null
    },
    {
        "uuid": "64e43bf1bb631e294bf42f2ec6261dfe",
        "title": "外厨遗火示公佐",
        "author": "王安石",
        "content": "刀匕初无欲凊人，如何竈鬼尚嫌嗔。\n翛翛短褐方炀火，冉冉青烟已被宸。\n邂逅焚巢连鸟雀，仓黄濡幕愧比邻。\n王阳幸有囊衣在，报赏焦头亦未贫。",
        "dynasty": "宋",
        "collection_info": null
    },
    {
        "uuid": "8d55835f95d8a6ab34f4adc3e7eec65a",
        "title": "读眉山集次韵雪诗五首  其一",
        "author": "王安石",
        "content": "若木昏昏末有鸦，冻雷深闭阿香车。\n抟云忽散簁为屑，翦水如分缀作花。\n拥箒尚怜南北巷，持杯能喜两三家。\n戏挼弄掬输儿女，羔袖龙钟手独叉。",
        "dynasty": "宋",
        "collection_info": null
    },
    {
        "uuid": "92d02e2246059b8fc4e3c2d5522073cb",
        "title": "读眉山集次韵雪诗五首  其二",
        "author": "王安石",
        "content": "神女青腰宝髻鸦，独藏云气委飞车。\n夜光往往多联璧，白小纷纷每散花。\n珠网纚连拘翼座，瑶池淼漫阿环家。\n银为宫阙寻常见，岂即诸天守夜叉。",
        "dynasty": "宋",
        "collection_info": null
    },
    {
        "uuid": "0ebc0c2f2168b38df46d2006e162815c",
        "title": "读眉山集次韵雪诗五首  其三",
        "author": "王安石",
        "content": "惠施文字黑如鸦，于此机缄漫五车。\n皭若易缁终不染，纷然能幻本无花。\n观空白足宁知处，疑有青腰岂作家。\n慧可忍寒真觉晚，为谁将手少林叉。",
        "dynasty": "宋",
        "collection_info": null
    },
    {
        "uuid": "8492219099ea6f65df6694eff44504c1",
        "title": "读眉山集次韵雪诗五首  其四",
        "author": "王安石",
        "content": "寄声三足阿环鸦，问讯青腰小驻车。\n一一照肌宁有种，纷纷迷眼为谁花。\n争妍恐落江妃手，耐冷疑连月姊家。\n长恨玉颜春不久，画图时展为君叉。",
        "dynasty": "宋",
        "collection_info": null
    },
    {
        "uuid": "12e4ef8193e75a08fe2188f0e7cf64d9",
        "title": "读眉山集次韵雪诗五首  其五",
        "author": "王安石",
        "content": "戏摇微缟女鬟鸦，试咀流酥已颊车。\n历乱稍埋冰揉粟，消沉时点水圆花。\n岂能舴艋真寻我，且与蜗牛独卧家。\n欲挑青腰还不敢，直须诗胆付刘叉。",
        "dynasty": "宋",
        "collection_info": null
    },
    {
        "uuid": "2c4087832769070a6759fad94963aefe",
        "title": "读眉山集爱其雪诗能用韵復次韵一首",
        "author": "王安石",
        "content": "靓粧严饰曜金鸦，比兴难工漫百车。\n水种所传清有骨，天机能织皦非花。\n婵娟一色明千里，绰约无心熟万家。\n长此赏怀甘独卧，袁安交戟岂须叉。",
        "dynasty": "宋",
        "collection_info": null
    },
    {
        "uuid": "bac9639d59c95a427ea2705a302730c6",
        "title": "八功德水",
        "author": "王安石",
        "content": "雪山马口出琉璃，闻说诸天与护持。\n此水遥连八功德，供人真浄四威仪。\n当时迦叶无尘染，何事阌乡有土思。\n道力起缘非一路，但知瓢饮是生疑。",
        "dynasty": "宋",
        "collection_info": null
    },
    {
        "uuid": "cf50a77724824d7e9bc4cdfd569d13e6",
        "title": "寄题程公闢物华楼",
        "author": "王安石",
        "content": "吴楚东南最上游，江山多在物华楼。\n遥瞻旌节临尊俎，独卧柴荆阻献酬。\n想有新诗传素壁，怪无余墨到沧洲。\n湡浯南望重重绿，章水还能向此流。",
        "dynasty": "宋",
        "collection_info": null
    },
    {
        "uuid": "6bb8d81db8c0fe51469a788ddc7db411",
        "title": "酬俞秀老",
        "author": "王安石",
        "content": "洒扫东庵置一床，于君独觉故情长。\n有言未必输摩诘，无法何曾泥饮光。\n天壤此身知共弊，江湖他日要相忘。\n犹贪半偈归思索，却恐提桓妄揣量。",
        "dynasty": "宋",
        "collection_info": null
    },
    {
        "uuid": "c40305a06eb782b8fede38757517460a",
        "title": "次韵吴冲卿召赴资政殿听读诗义感事",
        "author": "王安石",
        "content": "周南麟趾圣人风，未有驺虞繫召公。\n雅颂兼陈为四始，笙歌合奏以三终。\n讨论诏使成书上，休澣恩容着籍通。\n墙面岂能知奥义，延陵听赏自为聪。",
        "dynasty": "宋",
        "collection_info": null
    },
    {
        "uuid": "381c3c1d479428acc15326a71def9c4f",
        "title": "张侍郎示东府新居诗因而和酬二首  其一",
        "author": "王安石",
        "content": "得贤方慕北山莱，赤白中天二府开。\n功谢萧规惭汉第，恩从隗始诧燕台。\n曾留上主经过迹，更费高人赋咏才。\n自古落成须善颂，扫除东阁望公来。",
        "dynasty": "宋",
        "collection_info": null
    },
    {
        "uuid": "715ef242a00ba8eafa4c05264a0dd1f2",
        "title": "张侍郎示东府新居诗因而和酬二首  其二",
        "author": "王安石",
        "content": "荣观流传动草莱，中官赐设上尊开。\n鼓歌䆗窱听疑梦，肴果联翩馈有台。\n斧藻故应宜旧德，栋梁非復称凡材。\n虚堂欲踵曹参事，试问齐人或肯来。",
        "dynasty": "宋",
        "collection_info": null
    },
    {
        "uuid": "ae12bca725bec10d4f4f9efec2c74eb6",
        "title": "次韵冲卿上元从驾至集禧观偶成",
        "author": "王安石",
        "content": "昭陵持橐从游人，更见熙宁第四春。\n宝称中开移玉座，华灯错出映朱尘。\n辇前时看新歌舞，仗外还如旧徼巡。\n投老逢时追往事，却含愁思度天津。",
        "dynasty": "宋",
        "collection_info": null
    },
    {
        "uuid": "0353b5776159cc3be35dbc41d4f3b5a2",
        "title": "次韵陪驾观灯",
        "author": "王安石",
        "content": "并筤含风下玉除，宫商挟奏斐然殊。\n福祥周室流为火，恩泽尧樽散在衢。\n伏枕但能知广乐，挥毫何以报明珠。\n愿留巾箧归田日，追咏公欢每自娱。",
        "dynasty": "宋",
        "collection_info": null
    },
    {
        "uuid": "aa40751f1b68819e21202ec1648d6d72",
        "title": "和吴相公东府偶成",
        "author": "王安石",
        "content": "承华往岁幸踌躇，风月清谈接绪余。\n并辔趁朝今已老，连墙得屋喜如初。\n诛茅我梦江皋地，浇薤公思洛水渠。\n敛退故应容拙者，先营环堵祭牢蔬。",
        "dynasty": "宋",
        "collection_info": null
    },
    {
        "uuid": "4ef511077cbc64ca0219138034027701",
        "title": "和蔡枢密孟夏旦日西府书事",
        "author": "王安石",
        "content": "宫阙初晴气象饶，宝车攒毂会东朝。\n重轮庆自离明发，内壤阴随解泽消。\n赐篚外廷纷锦绣，燕庖中禁续薪樵。\n联翩入贺知君意，咫尺威颜不隔霄。",
        "dynasty": "宋",
        "collection_info": null
    },
    {
        "uuid": "c20367bf24d9d3f5f6029448481f2d6d",
        "title": "和蔡副枢贺平戎庆捷",
        "author": "王安石",
        "content": "城郭名王据两陲，军前一日送降旗。\n羌兵自此无传箭，汉甲如今不解纍。\n幕府上功联旧伐，朝廷称庆具新仪。\n周家道泰西戎喙，还见诗人咏串夷。",
        "dynasty": "宋",
        "collection_info": null
    },
    {
        "uuid": "8c978c135cc563f51a150841cc26ff89",
        "title": "次韵奉和蔡枢密南京种山药法",
        "author": "王安石",
        "content": "区种抛来六七年，春风条蔓想宛延。\n难追老圃莓苔径，空对珍盘玳瑁筵。\n嘉种忽传河右壤，灵苗更长阙西偏。\n故畦穿斸知何日，南望钟山一慨然。",
        "dynasty": "宋",
        "collection_info": null
    },
    {
        "uuid": "c0bc8ca9e21b5cfaa6d5806cb5f81faa",
        "title": "次韵元厚之平戎庆捷",
        "author": "王安石",
        "content": "朝廷今日四夷功，先以招怀后殪戎。\n胡地马牛归陇底，汉人烟火起湟中。\n投戈更讲诸儒艺，免胄争趋上将风。\n文武佐时惭吉甫，宣王征伐自肤公。",
        "dynasty": "宋",
        "collection_info": null
    },
    {
        "uuid": "892a00d8445a42d10d6404ebb5bf5cff",
        "title": "谒曾鲁公",
        "author": "王安石",
        "content": "翊戴三朝冕有蝉，归荣今作地行仙。\n且开京阙萧何第，未放江湖范蠡船。\n老景已邻周吕尚，庆门方似汉韦贤。\n一觞岂足为公寿，愿赋长虹吸百川。",
        "dynasty": "宋",
        "collection_info": null
    },
    {
        "uuid": "3e06ee3ff5bc4a4f3607af7ae2e52a69",
        "title": "驾自启圣还内",
        "author": "王安石",
        "content": "衣冠原庙汉家仪，羽卫亲来此一时。\n天子当怀霜露感，都人亦嘆鼓箫悲。\n纷纷瑞气随云汉，漠漠荣光上日旗。\n尘土未惊阊阖闭，绿槐空覆影参差。",
        "dynasty": "宋",
        "collection_info": null
    },
    {
        "uuid": "aa3f9de505909eee359ba0c1cbe98638",
        "title": "集禧观池上咏野鹅",
        "author": "王安石",
        "content": "池上野鹅无数好，晴天镜裏雪毰毸。\n似怜暄暖鸣相逐，疑恋宽闲去却回。\n京洛尘沙工点污，江湖矰弋饱惊猜。\n羽毛的的人难近，嗟此谋身或有才。",
        "dynasty": "宋",
        "collection_info": null
    },
    {
        "uuid": "e4c6b21ce5785a915828e686a325a3d3",
        "title": "次韵东厅韩侍郎斋居晚兴",
        "author": "王安石",
        "content": "斋禁虽严异太常，萧然高卧意何长。\n烟含欲暝宫庭紫，日映新秋省闼黄。\n壮节易摧行踽踽，华年相背去堂堂。\n追攀坐嘆风尘隔，空听钧天梦帝乡。",
        "dynasty": "宋",
        "collection_info": null
    },
    {
        "uuid": "7cb5e018c37eace24919c25c800a83da",
        "title": "酬和甫祥源观醮罢见寄",
        "author": "王安石",
        "content": "窃禄祠官久见容，每持金石荐宸衷。\n钧天忽忽清都梦，方丈寥寥弱水风。\n知结胜缘人意外，想寻陈迹马蹄中。\n新诗起我超然兴，更感钟山蕙帐空。",
        "dynasty": "宋",
        "collection_info": null
    },
    {
        "uuid": "f6c0215bcd402de1b51e1593e2c76b67",
        "title": "和御制赏花钓鱼二首  其一",
        "author": "王安石",
        "content": "荫幄晴云拂晓开，传呼仙仗九天来。\n披香殿上留朱辇，太液池边送玉杯。\n宿蕊暖含风浩荡，戏鳞清映日徘徊。\n宸章独与春争丽，恩许赓歌岂易陪。",
        "dynasty": "宋",
        "collection_info": null
    },
    {
        "uuid": "aab91f2b440825579b6b3a4720621e68",
        "title": "和御制赏花钓鱼二首  其二",
        "author": "王安石",
        "content": "霭霭祥云辇路晴，传呼万岁杂春声。\n蔽亏玉仗宫花密，映烛金沟御水清。\n珠蕊受风天下暖，锦鳞吹浪日边明。\n从容乐饮真荣遇，愿赋嘉鱼颂太平。",
        "dynasty": "宋",
        "collection_info": null
    },
    {
        "uuid": "d6bc5a7a3e568e33a5521841bc5950ac",
        "title": "次杨乐道韵六首 后殿朝次偶题",
        "author": "王安石",
        "content": "百年文物士优游，万国今方似缀旒。\n发策东堂招儁乂，回舆北苑罢倡优。\n忽随诸彦登龙尾，尚忆当年应鹄头。\n独望清光无补报，更惭虚食太官羞。",
        "dynasty": "宋",
        "collection_info": null
    },
    {
        "uuid": "f60d5f8bdfb8e6c914a6b6a8eb344a78",
        "title": "次杨乐道韵六首 御沟",
        "author": "王安石",
        "content": "渺渺金河涨欲平，数支分绿报清明。\n常萦辇路漂花去，更引流杯送酒行。\n静见金舆穿树影，清含玉漏过墙声。\n衰颜一照自多感，迴首江南春水生。",
        "dynasty": "宋",
        "collection_info": null
    },
    {
        "uuid": "e8af7c8120ef97f6580286b865263ab4",
        "title": "次杨乐道韵六首 幕次忆汉上旧居",
        "author": "王安石",
        "content": "汉水泱泱绕凤林，岘山南路白云深。\n如何忧国忘家日，尚有求田问舍心。\n直以文章供润色，未应风月负登临。\n超然便欲遗荣去，却恐元龙会见侵。",
        "dynasty": "宋",
        "collection_info": null
    },
    {
        "uuid": "76f59a5bce85d21e161f31e5dbaaf60f",
        "title": "次杨乐道韵六首 后苑详定书怀",
        "author": "王安石",
        "content": "文墨由来妙禁中，家传岂独赋河东。\n平生听想风声早，数日追随笑语同。\n御水新如鸭头绿，宫花更有鹤翎红。\n看花弄水聊为乐，不晚朝廷相弱翁。",
        "dynasty": "宋",
        "collection_info": null
    },
    {
        "uuid": "1a1917d682a6b25e6da14086a697b0c4",
        "title": "次杨乐道韵六首 上巳闻苑中乐声书事",
        "author": "王安石",
        "content": "苑中谁得从春游，想见渐台瓦欲流。\n御水曲随花影转，宫云低绕乐声留。\n年华未破清明节，日暮初回祓禊舟。\n更觉至尊思虑远，不应全为拙倡优。",
        "dynasty": "宋",
        "collection_info": null
    },
    {
        "uuid": "1f1ea7b0cb084be9270fee11a0a39dbb",
        "title": "次杨乐道韵六首 用乐道舍人韵书十日事呈乐道舍人圣从待制",
        "author": "王安石",
        "content": "东门人物乱如麻，想见新鞯照路华。\n午鼓已传三刻漏，从官初赐一杯茶。\n匆匆殿下催分首，扰扰宫前听卖花。\n归去莫言天上事，但知呼客饮流霞。",
        "dynasty": "宋",
        "collection_info": null
    },
    {
        "uuid": "6bdd4af9332c4c5d194623f17d3d9645",
        "title": "详定幕次呈圣从乐道",
        "author": "王安石",
        "content": "殿阁抡材覆等差，从臣今日擅文华。\n杨雄识字无人敌，何逊能诗有世家。\n旧德醉心如美酒，新篇清目胜真茶。\n一觞一咏相从乐，传说犹堪异日夸。",
        "dynasty": "宋",
        "collection_info": null
    },
    {
        "uuid": "980a4069807bc027b06ab7f1c65a14c6",
        "title": "崇政殿详定幕次偶题",
        "author": "王安石",
        "content": "娇云漠漠护层轩，嫩水溅溅不见源。\n禁柳万条金细捻，宫花一段锦新翻。\n身闲始更知春乐，地广还同避世喧。\n不恨玉盘冰未赐，清谈终日自蠲烦。",
        "dynasty": "宋",
        "collection_info": null
    },
    {
        "uuid": "43dc7aab6374364c99c9b56f6cebb9a6",
        "title": "详定试卷二首  其一",
        "author": "王安石",
        "content": "帘垂咫尺断经过，把卷空闻笑语多。\n论众势难专可否，法严人更谨谁何。\n文章直使看无颣，勋业安能保不磨。\n疑有高鸿在寥廓，未应迴首顾张罗。",
        "dynasty": "宋",
        "collection_info": null
    },
    {
        "uuid": "2be3200f075387657a67cff7d693c0a4",
        "title": "详定试卷二首  其二",
        "author": "王安石",
        "content": "童子常夸作赋工，暮年羞悔有杨雄。\n当时赐帛倡优等，今日论才将相中。\n细甚客卿因笔墨，卑于尔雅注鱼虫。\n汉家故事真当改，新咏知君胜弱翁。",
        "dynasty": "宋",
        "collection_info": null
    },
    {
        "uuid": "6e0d551818b0f6816586a3c12e883744",
        "title": "奉酬杨乐道",
        "author": "王安石",
        "content": "邂逅联裾殿阁春，却愁容易即离群。\n相知不必因相识，所得如今过所闻。\n近代声名出卢骆，前朝笔墨数渊云。\n与公家世由来事，愧我初无百一分。",
        "dynasty": "宋",
        "collection_info": null
    },
    {
        "uuid": "fcec070bd077d63d56ecb66eb96bca80",
        "title": "奉酬圣从待制",
        "author": "王安石",
        "content": "班行想望岁空多，知有龙门未敢过。\n和近圣人师展季，勇为君子盗荆轲。\n三刀旧协庭闱梦，五腨今传里巷歌。\n復道谏书尝满箧，不唯诗句似阴何。",
        "dynasty": "宋",
        "collection_info": null
    },
    {
        "uuid": "df938a3f1709d4542c8cd712fff1dfff",
        "title": "次韵吴仲庶省中画壁",
        "author": "王安石",
        "content": "画史虽非顾虎头，还能满壁写沧洲。\n九衢京洛风沙地，一片江湖草树秋。\n行数鯈鱼宾共乐，卧看鸥鸟吏方休。\n知君定有扁舟意，却为丹青肯少留。",
        "dynasty": "宋",
        "collection_info": null
    },
    {
        "uuid": "2d499df08baf146eeadcfd09286dde1a",
        "title": "夜读试卷呈君实待制景仁内翰",
        "author": "王安石",
        "content": "篝灯时见语惊人，更觉挥毫捷有神。\n学问比来多可喜，文章非特巧争新。\n蕉中得鹿初疑梦，牖下窥龙稍眩真。\n邂逅两贤时所服，坐令孤朽得相因。",
        "dynasty": "宋",
        "collection_info": null
    },
    {
        "uuid": "f30ffaed080c2ce2bed50d7be05e2b56",
        "title": "答张奉议",
        "author": "王安石",
        "content": "五马渡江开国处，一牛吼地作庵人。\n结蟠茅竹纔方丈，穿筑沟园未过旬。\n我久欲忘言语道，君今来见句文身。\n思量何物堪酬对，棒喝如今总不亲。",
        "dynasty": "宋",
        "collection_info": null
    },
    {
        "uuid": "61446905142d5bcca25e1441ca1ebdb7",
        "title": "次韵和吴仲庶池州齐山画图",
        "author": "王安石",
        "content": "省中何忽有崔嵬，六幅生绡坐上开。\n指点便知岩石处，登临新作使君来。\n雅怀重向丹青得，胜势兼随翰墨回。\n更想杜郎诗在眼，一江春雪下离堆。",
        "dynasty": "宋",
        "collection_info": null
    },
    {
        "uuid": "01c5df25a8ea3906561e1f32688892d3",
        "title": "次韵祖择之登紫微阁二首  其一",
        "author": "王安石",
        "content": "漠漠秋阴护掖垣，青云祇在两楹间。\n宫楼唱罢鸡人远，门阙朝归虎士闲。\n华盖北瞻夭帝座，蓬莱东想道家山。\n却惭久此随诸彦，文采初无豹一斑。",
        "dynasty": "宋",
        "collection_info": null
    },
    {
        "uuid": "cc22be729a9f87960a07ebd971dc8824",
        "title": "次韵祖择之登紫微阁二首  其二",
        "author": "王安石",
        "content": "掖门相对敞铜镮，䡾䡾飞甍在两间。\n润色平生知地禁，登临此日愧身闲。\n浮云倒影移窗隙，落木回飙动屋山。\n忽忆初来秋尚早，紫微花点绿苔斑。",
        "dynasty": "宋",
        "collection_info": null
    },
    {
        "uuid": "053b5ccaeec5794ddc34a402466154a2",
        "title": "送沈兴宗察院出使湖南",
        "author": "王安石",
        "content": "谏书平日皁囊中，朝路争看一马骢。\n汉节饱曾衝海雾，楚帆聊復借湖风。\n皇华命使今为重，直道酬君远亦同。\n投老承明无补助，得为湘守即随公。",
        "dynasty": "宋",
        "collection_info": null
    },
    {
        "uuid": "cfb1bc640a748a00ec6613f4207faf76",
        "title": "春风",
        "author": "王安石",
        "content": "一马春风北首燕，却疑身得旧山川。\n阳浮树外沧江水，尘涨原头野火烟。\n日借嫩黄初着柳，雨催新绿稍归田。\n回头不见辛夷发，始觉看花是去年。",
        "dynasty": "宋",
        "collection_info": null
    },
    {
        "uuid": "f649749414b4dc210bc972404f098b99",
        "title": "永济道中寄诸舅弟",
        "author": "王安石",
        "content": "灯火匆匆出馆陶，回看永济日初高。\n似闻空舍鸟乌乐，更觉荒陂人马劳。\n客路光阴真弃置，春风边塞祇萧骚。\n辛夷树下乌塘尾，把手何时得汝曹。",
        "dynasty": "宋",
        "collection_info": null
    },
    {
        "uuid": "bd94d6e925dd27b91e511d11910d741f",
        "title": "道逢文通北使归",
        "author": "王安石",
        "content": "朱颜使者锦貂裘，笑语春风入贝州。\n欲报京都近消息，传声车马少淹留。\n行人尽道还家乐，骑士能吹出塞愁。\n回首此时空慕羡，惊尘一段向南流。",
        "dynasty": "宋",
        "collection_info": null
    },
    {
        "uuid": "c101c3c12bb2ced02618d73e8659ff1a",
        "title": "将次相州",
        "author": "王安石",
        "content": "青山如浪入漳州，铜雀台西八九丘。\n蝼蚁往还空垄亩，骐驎埋没几春秋。\n功名盖世知谁是，气力迴天到此休。\n何必地中余故物，魏公诸子分衣裘。",
        "dynasty": "宋",
        "collection_info": null
    },
    {
        "uuid": "43a6beca70ef74f2e49a5ba12e4ab913",
        "title": "次韵平甫喜唐公自契丹归",
        "author": "王安石",
        "content": "留犁挠酒得戎心，并袷通欢岁月深。\n奉使由来须陆贾，离亲何必强曾参。\n燕人候望空瓯脱，胡马追随出蹛林。\n万里春风归正好，亦逢佳客想挥金。",
        "dynasty": "宋",
        "collection_info": null
    },
    {
        "uuid": "49ae5936073686e0aa9e9ad0438adbac",
        "title": "尹村道中",
        "author": "王安石",
        "content": "满眼霜吹宿草根，谩知新岁不逢春。\n却疑青嶂非人世，更觉黄云是塞尘。\n万里张侯能奉使，百年曾子肯辞亲。\n自怜许国终无用，何事纷纷客此身。",
        "dynasty": "宋",
        "collection_info": null
    },
    {
        "uuid": "33bdba7a160acd097387a9a920fbfaea",
        "title": "次韵王胜之咏雪",
        "author": "王安石",
        "content": "万户千门车马稀，行人却返鸟休飞。\n玲珑翦水空中堕，的皪装春树上归。\n素髮联华惊老大，玉颜争好羡轻肥。\n朝来已贺丰年瑞，更问田家果是非。",
        "dynasty": "宋",
        "collection_info": null
    },
    {
        "uuid": "3458b8a8ce8c93e0497628af8d5dcd69",
        "title": "次韵酬府推仲通学士雪中见寄",
        "author": "王安石",
        "content": "朝来看雪咏君诗，想见朱衣在赤墀。\n为问火城将策试，何如云屋听窗知。\n曲墙稍觉吹来密，穷巷终怜扫去迟。\n欲访故人非兴尽，自缘无路得传巵。",
        "dynasty": "宋",
        "collection_info": null
    },
    {
        "uuid": "2461b6ab2c402fd757dfb2d380db9041",
        "title": "次韵宋次道忆太平早梅",
        "author": "王安石",
        "content": "大梁春费宝刀催，不似湖阴有早梅。\n今日盘中看翦綵，当时花下就传杯。\n纷纷自向江城落，杳杳难随驿使来。\n知忆旧游还想见，西南枝上月徘徊。",
        "dynasty": "宋",
        "collection_info": null
    },
    {
        "uuid": "731e3a21b1dc230b94c09cad3873af30",
        "title": "和曾子翊授舒掾之作",
        "author": "王安石",
        "content": "皖城终岁静如山，府掾应从到日闲。\n一水碧罗裁缭绕，万峰苍玉刻孱颜。\n旧游笔墨苔今老，浪走尘沙鬓已斑。\n揽辔羡君桥北路，春风枝上鸟关关。",
        "dynasty": "宋",
        "collection_info": null
    },
    {
        "uuid": "70008636dd294344a8f5b90e185f8bb0",
        "title": "送刘和父奉使江西",
        "author": "王安石",
        "content": "刘郎今日拥旌麾，传到江南喜可知。\n上冢还须击羊豕，下车应不问狐狸。\n无人敢效公荣酒，为我聊寻逸少池。\n亦见岭头花烂熳，更将春色寄相思。",
        "dynasty": "宋",
        "collection_info": null
    },
    {
        "uuid": "0a8e026d0643852f962030ff4eaf5443",
        "title": "次韵张子野竹林寺二首  其一",
        "author": "王安石",
        "content": "涧水横斜石路深，水源穷处有丛林。\n青鸳几世开兰若，黄鹤当年瑞卯金。\n败壁数峰连粉墨，凉烟一穗起檀沈。\n十年亲友半零落，回首旧游成古今。",
        "dynasty": "宋",
        "collection_info": null
    },
    {
        "uuid": "a50daa046c376fa3479b939823840ff6",
        "title": "次韵张子野竹林寺二首  其二",
        "author": "王安石",
        "content": "京岘城南隠映深，两牛鸣地得禅林。\n风泉隔屋撞哀玉，竹月缘阶贴碎金。\n藻井仰窥尘漠漠，青灯对宿夜沈沈。\n扁舟过客十年事，一梦此山愁至今。",
        "dynasty": "宋",
        "collection_info": null
    },
    {
        "uuid": "a8e7afceb3ec74d830f35bf8124e6c97",
        "title": "送吴龙图知江宁",
        "author": "王安石",
        "content": "才高明主睠方深，属郡闻风自革心。\n闾里不须多按治，山川从此数登临。\n茅檐坐隔云千里，柏垄初抽翠一寻。\n东望泫然知有寄，但疑公岂久分襟。",
        "dynasty": "宋",
        "collection_info": null
    },
    {
        "uuid": "f34180e0d28e318b03d1c9eb2e6870be",
        "title": "送直讲吴殿丞宰巩县",
        "author": "王安石",
        "content": "青嵩碧洛曾游地，墨绶铜章忽在身。\n拥马尚多畿甸雪，随衣无復禁城尘。\n古来学问须行己，此去风流定慰人。\n更忆少陵诗上语，知君不负巩梅春。",
        "dynasty": "宋",
        "collection_info": null
    },
    {
        "uuid": "e0fedfbee53560eedca3e6c6fd7696ab",
        "title": "送真州吴处厚使君",
        "author": "王安石",
        "content": "江上斋船驻彩桡，鸣笳应满绿杨桥。\n久为汉吏知文法，当使淮人服教条。\n拱木延陵瞻故国，丛祠瓜步认前朝。\n登临莫负山川好，终欲东归听楚谣。",
        "dynasty": "宋",
        "collection_info": null
    },
    {
        "uuid": "8cab47a506a68307bcfd9f6789eb8711",
        "title": "送李质夫之陕府",
        "author": "王安石",
        "content": "平世求才漫至公，悠悠羁旅士多穷。\n十年见子尚短褐，千里随人今北风。\n户外屦贫虚自满，樽中酒贱亦常空。\n共嫌欲老无机械，心事还能与我同。",
        "dynasty": "宋",
        "collection_info": null
    },
    {
        "uuid": "551066423616ca4714dc7f247100216b",
        "title": "题仪真致政孙学士归来亭",
        "author": "王安石",
        "content": "彭泽陶潜归去来，素风千岁出尘埃。\n明时儁老心无累，故里高门子有才。\n更作园林负城郭，常留花月映池台。\n却寻五柳先生传，柴水区区但可哀。",
        "dynasty": "宋",
        "collection_info": null
    },
    {
        "uuid": "68a023ac63397ccf038af21e668a62e0",
        "title": "次韵吴季野题岳上人澄心亭",
        "author": "王安石",
        "content": "高亭五月尚寒生，回首尘沙自鬰蒸。\n砌水乱流穿石底，槛云高出蔽山层。\n跻攀欲绝人间世，缔构知从物外僧。\n肠胃坐来清似洗，神奇未怪佛图澄。",
        "dynasty": "宋",
        "collection_info": null
    },
    {
        "uuid": "4a321013f6f4d7fe22aa55fd8e830a2b",
        "title": "送彦珍",
        "author": "王安石",
        "content": "挟策穷乡满鬓丝，陂田荒尽岂尝窥。\n未应谷口终身隠，正合菑川举国推。\n握手百忧空往事，还家一笑即芳时。\n柘冈定有辛夷发，亦见东风使我知。",
        "dynasty": "宋",
        "collection_info": null
    },
    {
        "uuid": "019e191ab4523e76c5cffe21ed1f45cb",
        "title": "寄张先郎中",
        "author": "王安石",
        "content": "留连山水住多时，年比冯唐未觉衰。\n篝火尚能书细字，邮筩还肯寄新诗。\n胡床月下知谁对，蛮榼花前想自随。\n投老主恩聊欲报，每瞻高躅恨归迟。",
        "dynasty": "宋",
        "collection_info": null
    },
    {
        "uuid": "6281ee378a586b1069427a37c82ad09f",
        "title": "汜水寄和甫",
        "author": "王安石",
        "content": "虎牢关下水逶迤，想汝飘然过此时。\n洒血祇添波浪起，脱身难借羽翰追。\n留连厚禄非朝隠，乖隔残年更土思。\n已卜冶城三亩地，寄声知我有归期。",
        "dynasty": "宋",
        "collection_info": null
    },
    {
        "uuid": "f1e800721ae27af1a066c7f253b0bf83",
        "title": "寄黄吉甫",
        "author": "王安石",
        "content": "朱颜去似朔风惊，白髮多于野草生。\n挟策读书空有得，求田问舍转无成。\n解鞍乌石冈边坐，携手辛夷树下行。\n今日追思真乐事，黄尘深处走鸡鸣。",
        "dynasty": "宋",
        "collection_info": null
    },
    {
        "uuid": "3acdba7a04a0215080f01560a233ca29",
        "title": "次韵平甫村墅春日",
        "author": "王安石",
        "content": "昨日青青尚未齐，忽看春色满高低。\n陂梅弄影争先舞，叶鸟藏身自在啼。\n樵蹻踏云归旧径，渔簑背雨向前溪。\n似知我欲逃轩冕，谈笑相过各有携。",
        "dynasty": "宋",
        "collection_info": null
    },
    {
        "uuid": "e7a0c06c5ab3421c9bf0d805496b502b",
        "title": "即席次韵微之泛舟",
        "author": "王安石",
        "content": "画舸幽寻北果园，应将陈迹问桑门。\n地随墙墅行多曲，天着冈峦望易昏。\n故国时平空有木，荒城人少半为村。\n悠悠兴废皆如此，頼付干愁酒一樽。",
        "dynasty": "宋",
        "collection_info": null
    },
    {
        "uuid": "bbdcb80d24653074fe25b792928d9095",
        "title": "示长安君",
        "author": "王安石",
        "content": "少年离别意非轻，老去相逢亦怆情。\n草草杯盘供笑语，昏昏灯火话平生。\n自怜湖海三年隔，又作尘沙万里行。\n欲问后期何日是，寄书应见雁南征。",
        "dynasty": "宋",
        "collection_info": null
    },
    {
        "uuid": "c22f68acbcf4dd2834acb7490da3c18d",
        "title": "和平甫招道光法师",
        "author": "王安石",
        "content": "炼师投老演真乘，像劫空王爪与肱。\n于总持门通一路，以光明藏续千灯。\n从容发口酬摩诘，邂逅持心契慧能。\n新句得公还有頼，古人诗字耻无僧。",
        "dynasty": "宋",
        "collection_info": null
    },
    {
        "uuid": "84652044b77582d6ba37bdb7d26737c0",
        "title": "和祖仁晚过集禧观",
        "author": "王安石",
        "content": "妍暖聊随马首东，春衫犹未着方空。\n烟霞送色归瑶水，山木分香绕阆风。\n壮髮已输尘外绿，衰颜漫到酒边红。\n日斜归去人间世，却记前游似梦中。",
        "dynasty": "宋",
        "collection_info": null
    },
    {
        "uuid": "1124dc3e2895d49c68caeb14f721fdbf",
        "title": "程公闢转运江西",
        "author": "王安石",
        "content": "江西一节铸黄金，最慰章滨父老心。\n长孺向来真强予，次公今不异重临。\n余风尚有欢谣在，陈迹非无胜事寻。\n豫想新诗能寄我，十年华省故情深。",
        "dynasty": "宋",
        "collection_info": null
    },
    {
        "uuid": "d5110086684937e062ac2575ce83eb8c",
        "title": "次韵微之即席",
        "author": "王安石",
        "content": "酿成吴米野油囊，却爱清谈气味长。\n闲日有僧来北阜，平时无盗出南塘。\n风亭对竹酬孤峭，雪径寻梅认暗香。\n江水中𤃩应未变，一杯终欲就君尝。",
        "dynasty": "宋",
        "collection_info": null
    },
    {
        "uuid": "ab3e3dd10af3883aff47394bc8da1ace",
        "title": "和王微之秋浦望齐山感李太白杜牧之",
        "author": "王安石",
        "content": "齐山置酒菊花开，秋浦闻猿江上哀。\n此地流传空笔墨，昔人埋没已蒿莱。\n平生志业无高论，末世篇章有逸才。\n尚得使君驱五马，与寻陈迹久徘徊。",
        "dynasty": "宋",
        "collection_info": null
    },
    {
        "uuid": "16153e3cf6c1718ec6e63041460aca49",
        "title": "次韵王微之登高斋",
        "author": "王安石",
        "content": "台殿荒墟辱井堙，豪华不復见临春。\n北山漠漠云垂地，南埭悠悠水映人。\n驰道蔽亏松半死，射场埋没雉多驯。\n登高一曲悲亡国，想绕红梁落暗尘。",
        "dynasty": "宋",
        "collection_info": null
    },
    {
        "uuid": "f0ba3d3126ccda107e040a211980bee5",
        "title": "和微之重感南唐事",
        "author": "王安石",
        "content": "叔宝倾陈衍弊梁，可嗟曾不见兴亡。\n斋祠父子终身费，酣咏君臣举国荒。\n南狩皖山非故地，北师淮水失名王。\n天移四海归真主，谁诱昏童肯用良。",
        "dynasty": "宋",
        "collection_info": null
    },
    {
        "uuid": "a7c1b29f8e429a2caf1b8910a2a47def",
        "title": "李君昆弟访别长芦至淮阴追寄",
        "author": "王安石",
        "content": "怒水凭风雪垄高，乱流追我祇鱼舠。\n忽看淮月临寒食，想映江春听伯劳。\n道义当成麟一角，文章已秃兔千毫。\n后生可畏吾知子，南北何时见两髦。",
        "dynasty": "宋",
        "collection_info": null
    },
    {
        "uuid": "3257bac35c4a1eb0ec1f538fb124b6aa",
        "title": "贵州虞部使君访及道旧窃有感恻因成小诗",
        "author": "王安石",
        "content": "韶山秀拔江清写，气象还能出搢绅。\n当我垂髫初识字，看君挥翰独惊人。\n邮籤忽报旌麾入，斋閤遥瞻组绶新。\n握手更谁知往事，同时诸彦略成尘。",
        "dynasty": "宋",
        "collection_info": null
    },
    {
        "uuid": "9fdd80356c4eed823f2b29b51fde9608",
        "title": "冲卿席上得行字",
        "author": "王安石",
        "content": "二年相值喜同声，并辔尘沙眼亦明。\n新诏各从天上得，残樽同向月边倾。\n已嗟后会欢难必，更想前官责尚轻。\n黾勉敢忘君所勖，古人忧乐有违行。",
        "dynasty": "宋",
        "collection_info": null
    },
    {
        "uuid": "16939b943df445994bf045cc1dcf6887",
        "title": "示董伯懿",
        "author": "王安石",
        "content": "穿桥度堑祇闲行，咏石嘲花亦漫成。\n嚼蜡已能忘世味，画脂那更惜时名。\n长干里北寒山紫，白下门西野水明。\n此地一廛须卜筑，故人他日访柴荆。",
        "dynasty": "宋",
        "collection_info": null
    },
    {
        "uuid": "127010da7e423d48262857bb2ab2a698",
        "title": "思王逢原三首  其一",
        "author": "王安石",
        "content": "布衣阡陌动成群，卓荦高才独见君。\n杞梓豫章蟠绝壑，骐驎騕褭跨浮云。\n行藏已许终身共，生死那知半路分。\n便恐世间无妙质，鼻端从此罢挥斤。",
        "dynasty": "宋",
        "collection_info": null
    },
    {
        "uuid": "bf44b4591b195619b20047341144736d",
        "title": "思王逢原三首  其二",
        "author": "王安石",
        "content": "蓬蒿今日想纷披，冢上秋风又一吹。\n妙质不为平世得，微言唯有故人知。\n庐山南堕当书案，湓水东来入酒巵。\n陈迹可怜随手尽，欲欢无復似当时。",
        "dynasty": "宋",
        "collection_info": null
    },
    {
        "uuid": "c8e7e42f29d98772d4ec157280beb85a",
        "title": "思王逢原三首  其三",
        "author": "王安石",
        "content": "百年相望济时功，岁路何知向此穷。\n鹰隼奋飞凰羽短，骐驎埋没马群空。\n中郎旧业无儿付，康子高才有妇同。\n想见江南原上墓，树枝零落纸钱风。",
        "dynasty": "宋",
        "collection_info": null
    },
    {
        "uuid": "22dc8891bdd7ea5c50e94c2f6730f7cc",
        "title": "和吴御史临淮感事",
        "author": "王安石",
        "content": "栅锁城扉晓一开，柂牙车轴转成雷。\n黄尘欲碍龟山出，白浪空分汴水来。\n澄观有材邀昧陋，霁云无力报奸回。\n骚人此日追前事，悲气随风动管灰。",
        "dynasty": "宋",
        "collection_info": null
    },
    {
        "uuid": "497d9c6ada0e08f0ca02c92d3455e7cf",
        "title": "和文淑湓浦见寄",
        "author": "王安石",
        "content": "多难漂零岁月赊，空余文墨旧生涯。\n相看楚越常千里，不及朱陈似一家。\n髮为感伤无翠葆，眼从瞻望有玄花。\n唯诗与我宽愁病，报尔何妨赋棣华。",
        "dynasty": "宋",
        "collection_info": null
    },
    {
        "uuid": "6076e00b4a47a37193e19f6c641fe11a",
        "title": "次韵吴季野再见寄",
        "author": "王安石",
        "content": "衣裘南北弊风尘，志趣卑污已累亲。\n流俗尚疑身察察，交游方笑党频频。\n远同鱼乐思濠上，老使鸥惊耻海滨。\n邂逅得君还恨晚，能明吾意久无人。",
        "dynasty": "宋",
        "collection_info": null
    },
    {
        "uuid": "2393b3f704f6209c27982159e73a38bc",
        "title": "次韵平甫赠三灵山人程惟象",
        "author": "王安石",
        "content": "家山松菊半荒芜，杖策穷年信所如。\n占见地灵非卜筮，算知人贵自陶渔。\n久谙郭璞言多验，老比颜含意更疏。\n祇欲勒成方士传，借君名姓在新书。",
        "dynasty": "宋",
        "collection_info": null
    },
    {
        "uuid": "c7c2e55bcc993e651cf7babfc01b0ba0",
        "title": "次韵和甫咏雪",
        "author": "王安石",
        "content": "奔走风云四面来，坐看山垄玉崔嵬。\n平治险秽非无德，润泽焦枯是有才。\n势合便疑包地尽，功成终欲放春回。\n寒乡不念丰年瑞，只忆青天万里开。",
        "dynasty": "宋",
        "collection_info": null
    },
    {
        "uuid": "72226e1dbadaf3620a46e84e271856a0",
        "title": "次韵张氏女弟咏雪",
        "author": "王安石",
        "content": "天上空多地上稀，初寒风力故应微。\n那能镇压黄尘起，强欲侵凌白日飞。\n邑犬横来矜意气，窟蟾偷出助光辉。\n都城只有袁安惫，我亦年年幸赐衣。",
        "dynasty": "宋",
        "collection_info": null
    },
    {
        "uuid": "e6ad6f6c802535171714555823f21077",
        "title": "次韵徐仲元咏梅二首  其一",
        "author": "王安石",
        "content": "溪杏山桃欲占新，高梅放蕊尚娇春。\n额黄映日明飞燕，肌粉含风冷太真。\n玉笛悲凉吹易散，冰纨生涩画难亲。\n争妍喜有君诗在，老我翛然敢效颦。",
        "dynasty": "宋",
        "collection_info": null
    },
    {
        "uuid": "d0ffdbaacf2fd77dcfa142476f5f20b0",
        "title": "次韵徐仲元咏梅二首  其二",
        "author": "王安石",
        "content": "旧挽青条冉冉新，花迟亦度柳前春。\n肌冰绰约如姑射，肤雪参差是太真。\n摇落会应伤岁晚，攀翻剩欲寄情亲。\n终无驿使传消息，寂寞知谁笑与颦。",
        "dynasty": "宋",
        "collection_info": null
    },
    {
        "uuid": "06f197488a566815ee5fccfc6d558023",
        "title": "诗呈节判陆君",
        "author": "王安石",
        "content": "中郎笔墨妙他年，晚与君游喜象贤。\n款款故情初未憗，飘飘新句总堪传。\n英才但未遭文举，明主宁当弃浩然。\n投赠临分加组丽，小诗能不强雕镌。",
        "dynasty": "宋",
        "collection_info": null
    },
    {
        "uuid": "e9bf042ac11ed4da3ff472cc56e9d8ea",
        "title": "留题曲亲盆山",
        "author": "王安石",
        "content": "巧与天成未觉殊，国工施手岂须臾。\n根连沧海蓬莱阔，势压黄河砥柱孤。\n坐上烟岚生紫翠，影中楼阁见青朱。\n为山观水皆良喻，谁向君家识所趋。",
        "dynasty": "宋",
        "collection_info": null
    },
    {
        "uuid": "aad976041b7023df0bd704558926da02",
        "title": "不到太初兄所居遂已十年以诗攀寄",
        "author": "王安石",
        "content": "一水衣巾翦翠绡，九峰环佩刻青瑶。\n生才故有山川气，卜筑兼无市井嚣。\n三叶素风门阀在，十年陈迹履綦销。\n归荣早晚重携手，莫负幽人久见招。",
        "dynasty": "宋",
        "collection_info": null
    },
    {
        "uuid": "812a3f0d3d1daf8509d66be0eb601aa6",
        "title": "偶成二首  其一",
        "author": "王安石",
        "content": "渐老偏谙世上情，已知吾事独难行。\n脱身负米将求志，勠力求田岂为名。\n高论颇随衰俗废，壮怀难值故人倾。\n相逢始觉宽愁病，搔首还添白髮生。",
        "dynasty": "宋",
        "collection_info": null
    },
    {
        "uuid": "ab508c9b5ba40dcd71f909e944ab4d9e",
        "title": "偶成二首  其二",
        "author": "王安石",
        "content": "怀抱难开醉易醒，晓歌悲壮动秋城。\n年光断送朱颜去，世事栽培白髮生。\n三亩未成幽处宅，一身还逐众人行。\n可怜蜗角能多少，独与区区触事争。",
        "dynasty": "宋",
        "collection_info": null
    },
    {
        "uuid": "8657fd855069f7eeb4266779a3d947e6",
        "title": "雨过偶书",
        "author": "王安石",
        "content": "霈然甘泽洗尘寰，南亩东郊共慰颜。\n地望岁功还物外，天将生意与人间。\n霁分星斗风雷静，凉入轩窗枕簟閒。\n谁似浮云知进退，纔成霖雨便归山。",
        "dynasty": "宋",
        "collection_info": null
    },
    {
        "uuid": "1d32f6e22babb0bec3b19456425951f2",
        "title": "季春上旬苑中即事",
        "author": "王安石",
        "content": "辇路行看斗柄东，帘垂殿阁转春风。\n树林隠翳灯含雾，河汉欹斜月坠空。\n新蕊漫知红簌簌，旧山常梦直丛丛。\n赏心乐事须年少，老去应无日再中。",
        "dynasty": "宋",
        "collection_info": null
    },
    {
        "uuid": "02814dfc5881e49642e32af9884f37fb",
        "title": "上西垣舍人",
        "author": "王安石",
        "content": "共说才高世所珍，诸贤谁敢望光尘。\n讨论润色今为美，学问文章老更醇。\n赋拟相如真復似，诗看子建的应亲。\n仍闻悟主言多直，许史家儿往往嗔。",
        "dynasty": "宋",
        "collection_info": null
    },
    {
        "uuid": "6f52615b5536418a4c703826da0e2a66",
        "title": "退朝",
        "author": "王安石",
        "content": "门外鸣驺送响频，披衣强起赴鷄人。\n火城夜闇云藏阙，玉座朝寒雪被宸。\n邂逅欲成双白鬓，萧条难得两朱轮。\n犹怜退食亲朋在，相与吟哦未厌贫。",
        "dynasty": "宋",
        "collection_info": null
    },
    {
        "uuid": "d42d037c3e3af5f1d4f62f037b59930d",
        "title": "与微之同赋梅花得香字三首  其一",
        "author": "王安石",
        "content": "汉宫娇额半涂黄，粉色凌寒透薄粧。\n好借月魂来映烛，恐随春梦去飞扬。\n风亭把盏酬孤艷，雪径回舆认暗香。\n不为调羹应结子，直须留此占年芳。",
        "dynasty": "宋",
        "collection_info": null
    },
    {
        "uuid": "3ef4759fa1e83649921ada37711dd5c4",
        "title": "与微之同赋梅花得香字三首  其二",
        "author": "王安石",
        "content": "结子非贪鼎鼐尝，偶先红杏占年芳。\n从教腊雪埋藏得，却怕春风漏洩香。\n不御铅华知国色，祇裁云缕想仙装。\n少陵为尔牵诗兴，可是无心赋海棠。",
        "dynasty": "宋",
        "collection_info": null
    },
    {
        "uuid": "768f58fc6ce49e016e13d964056259f2",
        "title": "与微之同赋梅花得香字三首  其三",
        "author": "王安石",
        "content": "浅浅池塘短短墙，年年为尔惜流芳。\n向人自有无言意，倾国天教抵死香。\n鬚袅黄金危欲堕，蒂团红蜡巧能装。\n婵娟一种如冰雪，依倚春风笑野棠。",
        "dynasty": "宋",
        "collection_info": null
    },
    {
        "uuid": "51f93364d2f196765b6ebe0e504a207c",
        "title": "和晚菊",
        "author": "王安石",
        "content": "不得黄花九日吹，空看野叶翠葳蕤。\n渊明酩酊知何处，子美萧条向此时。\n委翳似甘终草莽，栽培空欲傍藩篱。\n可怜蜂蝶飘零后，始有闲人把一枝。",
        "dynasty": "宋",
        "collection_info": null
    },
    {
        "uuid": "c8b0542d2d8d53626694d2760c2b3e60",
        "title": "景福殿前柏",
        "author": "王安石",
        "content": "香叶由来耐岁寒，几经真赏驻鸣銮。\n根通御水龙应蛰，枝触宫云鹤更盘。\n怪石误蒙三品号，老松先得大夫官。\n知君劲节无荣慕，宠辱纷纷一等看。",
        "dynasty": "宋",
        "collection_info": null
    },
    {
        "uuid": "3c095462384b6567590218253f9d2e31",
        "title": "四月果",
        "author": "王安石",
        "content": "一春强半勒花风，几日园林几树红。\n汲汲追攀常恨晚，纷纷吹洗忽成空。\n行看果下苍苔地，已作人间白髮翁。\n岂惜解鞍留夜饮，此身醒醉与谁同。",
        "dynasty": "宋",
        "collection_info": null
    },
    {
        "uuid": "a2c058d9454a21d756049f4d6fef6a5b",
        "title": "墙西树",
        "author": "王安石",
        "content": "墙西高树结阴稠，步屣穷年向此留。\n白日屡移催我老，清风一至使人愁。\n纷纷暝鸟惊还合，渺渺凉蝉咽欲休。\n回首旧林归未得，看看知復几春秋。",
        "dynasty": "宋",
        "collection_info": null
    },
    {
        "uuid": "0688190e2d157b5dceaffbb926e90d27",
        "title": "度麾岭寄莘老",
        "author": "王安石",
        "content": "区区随传换冬春，夜半悬崖託此身。\n岂慕王尊能许国，直缘毛义欲私亲。\n施为已坏生平学，梦想犹归寂寞滨。\n风月一歌劳者事，能明吾意可无人。",
        "dynasty": "宋",
        "collection_info": null
    },
    {
        "uuid": "ee24546ffefe97118c81ba10b879480e",
        "title": "狄梁公陶渊明俱为彭泽令至今有庙在焉刁景纯作诗见示继以一篇",
        "author": "王安石",
        "content": "梁公壮节就夔魖，陶令清身託酒徒。\n政在房陵成底事，年称甲子亦何须。\n江山彭泽空遗像，岁月柴桑失故区。\n末俗此风犹不竞，诗翁嘆息未应无。",
        "dynasty": "宋",
        "collection_info": null
    },
    {
        "uuid": "39ea8005ad57558ef85f3211a396c1e8",
        "title": "寄沈鄱阳",
        "author": "王安石",
        "content": "离家当日尚炎风，叱驭归时九月穷。\n朝渡藤溪霜落后，夜过麾岭月明中。\n山川道路良多阻，风俗谣言苦未通。\n唯有鄱君人共爱，流传名誉满江东。",
        "dynasty": "宋",
        "collection_info": null
    },
    {
        "uuid": "cc681f8faa0d927f1cc85a12b3fde264",
        "title": "送裴如晦宰吴江",
        "author": "王安石",
        "content": "青髮朱颜各少年，幅巾谈笑两欢然。\n柴桑别后余三径，天禄归来尽一廛。\n邂逅都门谁载酒，萧条江县去鸣弦。\n犹疑甫里英灵在，到日凭君为舣船。",
        "dynasty": "宋",
        "collection_info": null
    },
    {
        "uuid": "9431c77c6ec0d8a08ae1a49a6be57e93",
        "title": "次韵乐道送花",
        "author": "王安石",
        "content": "沁水名园好物华，露盘分送子云家。\n新粧欲应何人面，彩笔知书几叶花。\n曾和郢中歌白雪，亦陪天上饮流霞。\n春风已得同心赏，更拟携诗载酒夸。",
        "dynasty": "宋",
        "collection_info": null
    },
    {
        "uuid": "8756bfbe6592cc166bc13e8b820ee6b8",
        "title": "筹思亭",
        "author": "王安石",
        "content": "昔人何计亦何思，许国忧民适此时。\n寓兴中园为远趣，託名华榜有新诗。\n数株碧柳苍苔地，一丈红蕖渌水池。\n坐听楚谣知岁美，想衔杯酒问花期。",
        "dynasty": "宋",
        "collection_info": null
    },
    {
        "uuid": "06dbe3950834afe970ba3759fa8f9700",
        "title": "愁台",
        "author": "王安石",
        "content": "颓垣断壍有平沙，老木荒榛八九家。\n河势东南吹地坼，天形西北倚城斜。\n倾壶语罢还登眺，岸帻诗成却嘆嗟。\n万事因循今白髮，一年容易即黄花。",
        "dynasty": "宋",
        "collection_info": null
    },
    {
        "uuid": "3943c60f9e219775e830217928520a75",
        "title": "和正叔怀其兄草堂",
        "author": "王安石",
        "content": "茆堂竹树水之滨，耕稼逍遥似子真。\n小吏一身今倦宦，先生三亩独安贫。\n欲抛县印辞黄绶，来伴山冠戴白纶。\n祇恐明时收士急，不容家有两闲人。",
        "dynasty": "宋",
        "collection_info": null
    },
    {
        "uuid": "7b7c9dde2fe48133be33fa5c65e30fde",
        "title": "郑子宪西斋",
        "author": "王安石",
        "content": "漫构轩窗意亦深，滔滔浮俗倦登临。\n诗书千载经纶志，松竹四时萧洒心。\n晓枕不容春梦到，夜灯唯许月华侵。\n行看富贵酬勤苦，车马重来拾翠阴。",
        "dynasty": "宋",
        "collection_info": null
    },
    {
        "uuid": "a291f6ac53cdbcf2c172af54f0ed18e1",
        "title": "寄题思轩",
        "author": "王安石",
        "content": "名郎此地昔徘徊，天诱良孙接踵来。\n万屋尚歌余泽在，一轩还向旧堂开。\n右军笔墨空残沼，内史文章祇废台。\n邑子从今夸胜事，岂论王谢世称才。",
        "dynasty": "宋",
        "collection_info": null
    },
    {
        "uuid": "d24b3e2ad956d794037be54e8bc1426f",
        "title": "陈君式大夫恭轩",
        "author": "王安石",
        "content": "恭轩静对北堂深，新斸檀栾一亩阴。\n膝下往来前日事，眼中封植去年心。\n每怀樽斝沾余沥，独喜弦歌有嗣音。\n肯构会须门阀大，世资何用满籝金。",
        "dynasty": "宋",
        "collection_info": null
    },
    {
        "uuid": "2b7b489187443ed677ef1f335dbbe5cd",
        "title": "寄黄吉甫",
        "author": "王安石",
        "content": "学兼文武在吾曹，别后应看虎豹韬。\n欲问庙堂谁镇抚，尚传边塞敢惊骚。\n旌旗急引飞黄下，烽火遥连太白高。\n闻说荆人亦憔悴，家家还愿献春醪。",
        "dynasty": "宋",
        "collection_info": null
    },
    {
        "uuid": "9fd86b7f3f23549aac982e7f4c555f21",
        "title": "高魏留",
        "author": "王安石",
        "content": "魏留十七助防边，埋没盐州十八年。\n衣屦穷空委胡妇，糗粮辛苦待山田。\n关河旧路频回首，腹背他时两受鞭。\n邂逅得归耶战死，母随人去亦萧然。",
        "dynasty": "宋",
        "collection_info": null
    },
    {
        "uuid": "fa2a5496a813ff2378197d2bc87703b5",
        "title": "丁年",
        "author": "王安石",
        "content": "丁年结客盛游从，宛洛毡车处处逢。\n吟尽物华愁笔老，醉消春色爱醅浓。\n垆间寂寞相如病，锻处荒凉叔夜慵。\n早晚青云须自致，立谈平取彻侯封。",
        "dynasty": "宋",
        "collection_info": null
    },
    {
        "uuid": "aa1b50d4570217e87845f79085830b16",
        "title": "送王詹叔利州路运判",
        "author": "王安石",
        "content": "王孙旧读五车书，手把山阳太守符。\n未驾朱轓辞辇毂，却分金节佐均输。\n人才自古常难得，时论如君岂久孤。\n去去便看归奏计，莫嗟行路有崎岖。",
        "dynasty": "宋",
        "collection_info": null
    },
    {
        "uuid": "e6f6e2c11db2ba079b9268d787e078cd",
        "title": "送周仲章使君",
        "author": "王安石",
        "content": "看君东下霅溪船，迴首纷纷已五年。\n簪笔少留吾所望，剖符轻去此何缘。\n高麾行路穿秦树，骏马归时着蜀鞭。\n子墨文章应满箧，承明宣室正详延。",
        "dynasty": "宋",
        "collection_info": null
    },
    {
        "uuid": "615338456529adbb752ba5e17864c2b2",
        "title": "送王蒙州",
        "author": "王安石",
        "content": "请郡东南促去程，拍堤江水照红旌。\n仁声已逐春风到，使节犹占夜斗行。\n箭落皁鵰毚兔避，句传炎海鳄鱼惊。\n麒麟不是人间物，汉诏先应召贾生。",
        "dynasty": "宋",
        "collection_info": null
    },
    {
        "uuid": "06fe5a35dc517fb458210fac408bb89c",
        "title": "送庞签判",
        "author": "王安石",
        "content": "北都两去不辞勤，仕路论材况出群。\n一相开藩尝负弩，三年通籍更从军。\n清谈犹得当时事，遗爱应从此日闻。\n我忆荆溪山最乐，看君摩翮上青云。",
        "dynasty": "宋",
        "collection_info": null
    },
    {
        "uuid": "2c78123c9974e5008dec393038669188",
        "title": "送潘景纯",
        "author": "王安石",
        "content": "东都曾以一当千，场屋声名十五年。\n晚赐绿衣随宦牒，始操丹笔事戎旃。\n明时正欲精蒐选，荣路何当力荐延。\n頼有史君能好士，方看一鹗在秋天。",
        "dynasty": "宋",
        "collection_info": null
    },
    {
        "uuid": "ec4be37df8b3ed7afe970c8c872ab059",
        "title": "送僧无惑归鄱阳",
        "author": "王安石",
        "content": "晚扶衰惫寄人间，应接纷纷祇强颜。\n挂席每谙东汇水，采芝多梦旧游山。\n故人独往今为乐，何日相随我亦闲。\n归见江东诸父老，为言飞鸟会知还。",
        "dynasty": "宋",
        "collection_info": null
    },
    {
        "uuid": "8abd5d8106fcca47e4a29bda706378ae",
        "title": "送逊师归舒州",
        "author": "王安石",
        "content": "山川相对一悲翁，往事纷纷梦寐中。\n邂逅故人恩意在，低徊今日笑言同。\n看吹陌上杨花满，忽忆岩前蕙帐空。\n亦见桐乡诸父老，为传衰飒病春风。",
        "dynasty": "宋",
        "collection_info": null
    },
    {
        "uuid": "f747b5767793a2af5f215158b01445f5",
        "title": "寄育王大觉禅师",
        "author": "王安石",
        "content": "单已安那示入禅，草堂难望故依然。\n山今岁暮终岑寂，人更天寒最静便。\n隠迹亦知甘自足，凭心岂吝慰相怜。\n所闻不到荆门耳，人老禾新又一年。",
        "dynasty": "宋",
        "collection_info": null
    },
    {
        "uuid": "05955643b7049515294669d15163c48d",
        "title": "寄无为军张居士",
        "author": "王安石",
        "content": "南阳居士月城翁，曾习禅那问色空。\n卓荦想超文字外，低徊却寄语言中。\n真心妙道终无二，末学殊方自不同。\n此理世间多未悟，因君往往嘆西风。",
        "dynasty": "宋",
        "collection_info": null
    },
    {
        "uuid": "c9327486c4763d0130e801da5fb91002",
        "title": "次韵酬邓子仪二首  其一",
        "author": "王安石",
        "content": "青溪相值各青春，老去临流辄损神。\n事事只随波浪去，年年空得鬓毛新。\n论心未忍遗横目，干世还忧近逆鳞。\n嘉句感君邀我厚，自嗟才不异常人。",
        "dynasty": "宋",
        "collection_info": null
    },
    {
        "uuid": "2d121eae2333983c694ccca090dc870e",
        "title": "次韵酬邓子仪二首  其二",
        "author": "王安石",
        "content": "金陵邂逅府东偏，手得新蒲每共编。\n采石偶耕垂百日，青溪并钓亦三年。\n君才有用方求禄，我志无成稍问田。\n一笑欲论心迹事，白头相就且欹眠。",
        "dynasty": "宋",
        "collection_info": null
    },
    {
        "uuid": "97fade777bf724e48a62ea195c63a840",
        "title": "送李璋",
        "author": "王安石",
        "content": "湖海声名二十年，尚随乡赋已华颠。\n却归甫里无三径，拟傍胥山就一廛。\n朱毂风尘休怅望，青鞋云水且留连。\n故人亦见如相问，为道方寻木雁篇。",
        "dynasty": "宋",
        "collection_info": null
    },
    {
        "uuid": "3dc41cae0421d2d58fc9d2918e6f87fa",
        "title": "送章宏",
        "author": "王安石",
        "content": "道合由来不易谋，岂无和氏识荆璆。\n一川浊水浮文鹢，千里轻帆落武丘。\n身退岂嫌吾道进，学成方悟众人求。\n西风乞得东南守，杖策还能访我不。",
        "dynasty": "宋",
        "collection_info": null
    },
    {
        "uuid": "5fee763cdcd6d6b3bbd57ea972840dd6",
        "title": "别葛使君",
        "author": "王安石",
        "content": "邑屋为儒知善政，市门多粟见丰年。\n追攀更觉相逢晚，谈笑难忘欲别前。\n客幙雅游皆置榻，令堂清坐亦鸣弦。\n轻舟后夜沧江北，迴首春城空黯然。",
        "dynasty": "宋",
        "collection_info": null
    },
    {
        "uuid": "3c0e1b3edb9bb70d40e8ab88e94bc2f7",
        "title": "送王龙图守荆南",
        "author": "王安石",
        "content": "壮志高才偃一藩，更嗟贤路此时难。\n长幡欲动何妨屈，老骥能行岂易闲。\n沙市放船寒月白，渚宫留御古苔斑。\n知公未厌还随诏，归看功名重太山。",
        "dynasty": "宋",
        "collection_info": null
    },
    {
        "uuid": "94e858e0a36a42f3c5331128fbb0d600",
        "title": "次韵酬宋中散二首  其一",
        "author": "王安石",
        "content": "初见彤庭赐履双，便参东阁寄南邦。\n时闻正论除疑网，每读高辞折慢幢。\n陈迹欲寻无復日，旧恩思报有如江。\n风流今见佳公子，投老心旌一片降。",
        "dynasty": "宋",
        "collection_info": null
    },
    {
        "uuid": "4e0f05bbab254d8bbd7b275dd021b8ee",
        "title": "次韵酬宋中散二首  其二",
        "author": "王安石",
        "content": "超然京洛谅难双，处在家庭誉在邦。\n道义门中窥户牖，风骚坛上见麾幢。\n素书款款谁怜杜，彩笔遒遒独胜江。\n信美贤公有才子，笃诚真復类尨降。",
        "dynasty": "宋",
        "collection_info": null
    },
    {
        "uuid": "07602e8c07fa7b403d5e5120662c8b1d",
        "title": "和宋太博服除还朝简诸朋旧",
        "author": "王安石",
        "content": "呼门初起外廷臣，秀气棱棱动搢绅。\n谈论坐来能慰我，篇章传出亦惊人。\n生刍一束他年阙，伐木相求此地新。\n便欲与君同乐处，穷通余事不关身。",
        "dynasty": "宋",
        "collection_info": null
    },
    {
        "uuid": "00865b29d135e21aa0543cc6fff41587",
        "title": "次韵酬宋玘六首  其一",
        "author": "王安石",
        "content": "洗雨吹风一月春，山红漫漫绿纷纷。\n褰裳远野谁从我，散策空陂忽见君。\n青眼坐倾新岁酒，白头追诵少年文。\n因嗟涉世终无补，久使高材雍上闻。",
        "dynasty": "宋",
        "collection_info": null
    },
    {
        "uuid": "4cffbc15d1697de4b4e6c3db52a40e02",
        "title": "次韵酬宋玘六首  其二",
        "author": "王安石",
        "content": "东风渺渺客天涯，病眼先春已见花。\n远欲报君羞强聒，老知随俗厌雄夸。\n穷通往事真如梦，得失秋毫岂更嗟。\n邂逅故人唯有醉，醉中衣帻任欹斜。",
        "dynasty": "宋",
        "collection_info": null
    },
    {
        "uuid": "9f3e16e4c506e93fd5a01d2c1b325c35",
        "title": "次韵酬宋玘六首  其三",
        "author": "王安石",
        "content": "城中灯火照青春，远引吾方避纠纷。\n游衍水边追野马，啸歌林下应山君。\n愁寻径草无求仲，喜对檐花有广文。\n邂逅一樽聊酩酊，声名身后岂须闻。",
        "dynasty": "宋",
        "collection_info": null
    },
    {
        "uuid": "acc4b1990dbd0476f668d69dfbec88a7",
        "title": "次韵酬宋玘六首  其四",
        "author": "王安石",
        "content": "远迹荒郊谢儁豪，春风谁与驻干旄。\n故交重趼恩何厚，新句连篇韵更高。\n美似狂酲初噉蔗，快如衰病得观涛。\n久知坏冶成天巧，岂与人间共一陶。",
        "dynasty": "宋",
        "collection_info": null
    },
    {
        "uuid": "12cfd49396fedb97412be3f4131be6fa",
        "title": "次韵酬宋玘六首  其五",
        "author": "王安石",
        "content": "无能私愿祇求田，时物安能学计然。\n凿井未成歌击壤，射熊犹得梦钧天。\n遥思故国归来日，留滞新恩已去年。\n携手与君游最乐，春风波上水溅溅。",
        "dynasty": "宋",
        "collection_info": null
    },
    {
        "uuid": "7b8362df62d649384fd1b17e63c985db",
        "title": "次韵酬宋玘六首  其六",
        "author": "王安石",
        "content": "山陂畴昔从吾亲，诸父先生各佩纷。\n零落长年谁语此，迟回故地却逢君。\n衣冠偶坐论经术，襁褓当时刺绣文。\n更怪高材终未遇，有司何日选方闻。",
        "dynasty": "宋",
        "collection_info": null
    },
    {
        "uuid": "88b432b7240e117b6620ab69901e2c7f",
        "title": "寄吴正仲却蒙马行之都官梅圣俞太博和寄依韵酬之",
        "author": "王安石",
        "content": "山水玄晖去后空，骚人还向此间穷。\n小诗聊与论孤愤，大句安知辱两雄。\n秦甲久愁荆剑利，赵兵今窘汉旗红。\n背城不敢收余烬，马首翩翩只欲东。",
        "dynasty": "宋",
        "collection_info": null
    },
    {
        "uuid": "e8c475a4d9c694e150a1bfedc9ed8746",
        "title": "寄平甫",
        "author": "王安石",
        "content": "少时为学岂身谋，欲老低徊各自羞。\n乘马从徒真扰扰，求田问舍转悠悠。\n弦歌旧国平生乐，鞍马新年几日留。\n坐想摇鞭杨柳路，春风先我入皇州。",
        "dynasty": "宋",
        "collection_info": null
    },
    {
        "uuid": "de2e21747e6a9405da969d4440ac7678",
        "title": "次韵舍弟常州官舍应客",
        "author": "王安石",
        "content": "霜雪纷纷上鬓毛，忧时自悔目空蒿。\n桑麻祇欲求三亩，势利谁能算一毫。\n此地旧传公子札，吾心真慕伯成高。\n飘然更有乘桴兴，万里寒江正復艚。",
        "dynasty": "宋",
        "collection_info": null
    },
    {
        "uuid": "48b47f26e098cde75a316cafa11df52b",
        "title": "舟还江南阻风有怀伯兄",
        "author": "王安石",
        "content": "几时重接汝南评，两桨留连不计程。\n白浪黏天无限断，玄云垂野少晴明。\n平皋望望欲何向，薄宦嗟嗟空此行。\n会有开樽相劝日，鹡鸰随处共飞鸣。",
        "dynasty": "宋",
        "collection_info": null
    },
    {
        "uuid": "f588d2a3aff1ea2775ffe548808aff0f",
        "title": "同陈伯通钱材翁游山二君有诗因次元韵",
        "author": "王安石",
        "content": "秋来闲兴每登临，因叩精蓝望碧岑。\n强策羸骖寻水石，忽惊幽鸟下烟林。\n同时览物悲欢异，自古忘名趣向深。\n安得湖山归我手，静看云意学无心。",
        "dynasty": "宋",
        "collection_info": null
    },
    {
        "uuid": "c5437989bba841b166078f3ea03bbf76",
        "title": "梦张剑州",
        "author": "王安石",
        "content": "万里怜君蜀道归，相逢似喜语还悲。\n江淮别业依前处，日月新阡卜几时。\n自说曲阿犹未稳，即寻湓水去犹疑。\n茫然却是陈桥梦，昨日春风马上思。",
        "dynasty": "宋",
        "collection_info": null
    },
    {
        "uuid": "6d4183f3470033dbef11484f703529c0",
        "title": "酬慕容员外",
        "author": "王安石",
        "content": "初驾王门学者师，晚漂湖海众人悲。\n吹毛未识腰间剑，刺股犹藏袖裏锥。\n卫霍功名还有命，苏张才气久非时。\n江尤亦见应须饮，莫放穷愁入两眉。",
        "dynasty": "宋",
        "collection_info": null
    },
    {
        "uuid": "ffb18c5078d6be8f1600fd31d06ead2b",
        "title": "次韵张唐公马上",
        "author": "王安石",
        "content": "揭节初悲力不任，赐身终愧谬恩临。\n病来气弱归宜早，偷取官多责恐深。\n膏泽未施空谤怨，疮痍犹在岂讴吟。\n黄昏信马江城路，欲访何人话此心。",
        "dynasty": "宋",
        "collection_info": null
    },
    {
        "uuid": "1e27c2fb9a09185dc5a029c668f966a7",
        "title": "和王司封会同年",
        "author": "王安石",
        "content": "收科天陛顷同时，回首相欢事亦稀。\n追讲旧游犀麈脱，交酬新唱彩笺飞。\n直须倾倒樽中酒，休惜淋浪坐上衣。\n日暮主翁留客辖，会稽聊滞买臣归。",
        "dynasty": "宋",
        "collection_info": null
    },
    {
        "uuid": "e15d4778308ceae1065942788072322d",
        "title": "次韵酬子玉同年",
        "author": "王安石",
        "content": "盛德无心漠北窥，蕃胡亦恐势方羸。\n塞垣高垒深沟地，幕府轻裘缓带时。\n赵将时皆思李牧，楚音身自感钟仪。\n惭君许我论边锁，俎豆平生却少知。",
        "dynasty": "宋",
        "collection_info": null
    },
    {
        "uuid": "17d7b116fe7977574f22ef8a22ffa4a7",
        "title": "和舍弟舟上示沈道源",
        "author": "王安石",
        "content": "还装欲尽喜舟轻，更喜嘉宾伴此行。\n野饮不忘鱼可钓，旅羹何惜雁能鸣。\n西山壮马先归牧，南穴残枭欲就烹。\n忧国自多廊庙宰，与君诗酒尽交情。",
        "dynasty": "宋",
        "collection_info": null
    },
    {
        "uuid": "9379b6a281c54efe2536220d91bc474e",
        "title": "过山即事",
        "author": "王安石",
        "content": "却过兹山已九年，江湖身世只飘然。\n曲城丘墓心空折，盐步庭闱眼欲穿。\n惨惨野云生陇底，萧萧饥马立风前。\n转多愁思摧华髮，早晚轻舟上秀川。",
        "dynasty": "宋",
        "collection_info": null
    },
    {
        "uuid": "9a1ad0ad7b5a32b72ba2fc09db410e4f",
        "title": "酬裴如晦",
        "author": "王安石",
        "content": "二年羁旅越人吟，乞得东南病更侵。\n殇子未安庄氏义，寿亲还慰鲁侯心。\n鲜鲜细菊霜前蕊，漠漠疏桐日下阴。\n浊酒一杯秋满眼，可怜同意不同斟。",
        "dynasty": "宋",
        "collection_info": null
    },
    {
        "uuid": "7a050d7de0c093ad95e1a0e88c75739c",
        "title": "酬郑闳中",
        "author": "王安石",
        "content": "萧条行路欲华颠，迴首山林尚渺然。\n三釜祇知为养急，五浆非敢在人先。\n文章满世吾谁慕，行义如君众所传。\n宜有至言来助我，可能空寄好诗篇。",
        "dynasty": "宋",
        "collection_info": null
    },
    {
        "uuid": "7d4ffcaf86ad2a27a4d8c9a8935f235d",
        "title": "寄余温卿",
        "author": "王安石",
        "content": "云散风流不自禁，天涯无路盍朋簪。\n空驰上国青泥信，谁和南山白石音。\n平日离愁宽带眼，讫春归思满琴心。\n终回一命翩翩驾，独过嵇山锻树阴。",
        "dynasty": "宋",
        "collection_info": null
    },
    {
        "uuid": "53f5598955e0759d8a1cb2fa48859f4d",
        "title": "寄郎侍郎",
        "author": "王安石",
        "content": "两朝人物嘆贤豪，凛凛清风晚见褒。\n江汉但归沧海阔，丘陵难学太山高。\n放怀诗酒机先息，迴首功名世自劳。\n久愿作公樽俎客，恨无三亩斲蓬蒿。",
        "dynasty": "宋",
        "collection_info": null
    },
    {
        "uuid": "07d7e0b1d27142bbeec4af244342b740",
        "title": "送道光法师住持灵岩",
        "author": "王安石",
        "content": "灵岩开闢自何年，草木神奇鸟兽仙。\n一路紫苔通窅窱，千崖青霭落潺湲。\n山祇啸聚荒禅室，象众低摧想法筵。\n雪足莫辞重趼往，东人香火有因缘。",
        "dynasty": "宋",
        "collection_info": null
    },
    {
        "uuid": "b67cad754a5a6a00cf848d50f2f212de",
        "title": "奉酬永叔见赠",
        "author": "王安石",
        "content": "欲传道义心犹在，强学文章力已穷。\n他日若能窥孟子，终身何敢望韩公。\n抠衣最出诸生后，倒屣尝倾广座中。\n祇恐虚名因此得，嘉篇为贶岂宜蒙。",
        "dynasty": "宋",
        "collection_info": null
    },
    {
        "uuid": "7a4d15d7f5f84c0440653f10a8178790",
        "title": "送陈舜俞制科东归",
        "author": "王安石",
        "content": "诸贤发策未央宫，独得菑川一老翁。\n曲学暮年终汉相，高谈平日漫周公。\n君今壮岁收科第，我欲它时看事功。\n闻说慨然真有意，赠行聊似古人风。",
        "dynasty": "宋",
        "collection_info": null
    },
    {
        "uuid": "0d0db97b12c41a37ff9c276936e4f45f",
        "title": "送何正臣主簿",
        "author": "王安石",
        "content": "何郎冰雪照青春，应敌皆言笔有神。\n鲁国儒人何独少，元君画史故应真。\n百年冠盖风云会，万里山川日月新。\n可但诸公能品藻，会须天子擢平津。",
        "dynasty": "宋",
        "collection_info": null
    },
    {
        "uuid": "8059c86841e6bf84d81f9daf71d4fa96",
        "title": "与舍弟华藏院此君亭咏竹",
        "author": "王安石",
        "content": "一径森然四座凉，残阴余韵去何长。\n人怜直节生来瘦，自许高材老更刚。\n会与蒿藜同雨露，终随松柏到冰霜。\n烦君惜取根株在，欲乞伶伦学凤凰。",
        "dynasty": "宋",
        "collection_info": null
    },
    {
        "uuid": "dd4337743661f067d7e27428a546ce25",
        "title": "上元戏呈贡父",
        "author": "王安石",
        "content": "车马纷纷白昼同，万家灯火暖春风。\n别开阊阖壶天外，特起蓬莱陆海中。\n尽取繁华供侠少，祇分牢落与衰翁。\n不知太乙游何处，定把青藜独照公。",
        "dynasty": "宋",
        "collection_info": null
    },
    {
        "uuid": "89d4c6ebad26980280ef4cc717637b9c",
        "title": "次韵杨乐道述怀之作",
        "author": "王安石",
        "content": "素心非不慕前修，自怪因循欲白头。\n猎较趣时终琐琐，画墁营职信悠悠。\n濠梁最忆知鱼乐，牢策翻惭为彘谋。\n尚有故人能慰我，诗成珠玉每相投。",
        "dynasty": "宋",
        "collection_info": null
    },
    {
        "uuid": "83cfdb71aef82e73d997aaf549fb2079",
        "title": "和杨乐道见寄",
        "author": "王安石",
        "content": "宅带园林五亩余，萧条还似茂陵居。\n杀青满架书新缮，生白当窗室久虚。\n孤学自难窥奥密，重言犹得慰空疏。\n相思每欲投诗社，只待春蒲叶又书。",
        "dynasty": "宋",
        "collection_info": null
    },
    {
        "uuid": "36881a776c6b7e8d4631568f288ed300",
        "title": "寄吴冲卿二首  其一",
        "author": "王安石",
        "content": "平生身事略相同，三岁连墙左廏中。\n更得谬恩分省舍，又将衰鬓作邻翁。\n联翩久傍官槐绿，契阔今看楚蓼红。\n不欲与君为远别，沙台吹帽约秋风。",
        "dynasty": "宋",
        "collection_info": null
    },
    {
        "uuid": "56c035039d9e87a81e402e4ba8941b6c",
        "title": "寄吴冲卿二首  其二",
        "author": "王安石",
        "content": "塞垣花气欲飞浮，眼底纷纷绿渐抽。\n悠远山川嗟我老，急难兄弟想君愁。\n旧知白日诸曹满，试问红灯几客留。\n时节只应无意思，亦如行路判春休。",
        "dynasty": "宋",
        "collection_info": null
    },
    {
        "uuid": "97455be3adef335aef369e148aedf00c",
        "title": "酬冲卿见别",
        "author": "王安石",
        "content": "同官同齿復同科，朋友婚姻分最多。\n两地尘沙今龃龉，二年风月共婆娑。\n朝伦孰与君材似，使指将如我病何。\n升黜会应从此异，愿偷闲暇数经过。",
        "dynasty": "宋",
        "collection_info": null
    },
    {
        "uuid": "cdf05f34e66465e00c4b30a2f2aaa244",
        "title": "次御河寄城北会上诸友",
        "author": "王安石",
        "content": "客路花时祇搅心，行逢御水半晴阴。\n背城野色云边尽，隔屋春声树外深。\n香草已堪回步履，午风聊復散衣襟。\n忆君载酒相追处，红萼青跗定满林。",
        "dynasty": "宋",
        "collection_info": null
    },
    {
        "uuid": "679c2c319ec168ede775ca08afdf5460",
        "title": "寄友人三首  其一",
        "author": "王安石",
        "content": "万里书归说我愁，知君不忘北城幽。\n一篇封禅才难学，三亩蓬蒿势易求。\n欲与山僧论地券，愿为邻舍事田畴。\n应须急作南征计，漠北风沙不可留。",
        "dynasty": "宋",
        "collection_info": null
    },
    {
        "uuid": "e81a834ec9a010a0f529b15eef7e759e",
        "title": "寄友人三首  其二",
        "author": "王安石",
        "content": "水边幽树忆同攀，曾约移居向此间。\n欲语林塘迷旧径，却随车马入他山。\n飞花着地容难冶，鸣鸟窥人意转闲。\n物色可歌春不返，相思空復惨朱颜。",
        "dynasty": "宋",
        "collection_info": null
    },
    {
        "uuid": "81bd27846ea58dd9d539b856abff7139",
        "title": "寄友人三首  其三",
        "author": "王安石",
        "content": "一别三年各一方，此身漂荡只殊乡。\n看沙更觉蓬莱浅，数日空惊霹雳忙。\n渺渺水波低赤岸，蒙蒙云气淡扶桑。\n登临旧兴无多在，但有浮槎意未忘。",
        "dynasty": "宋",
        "collection_info": null
    },
    {
        "uuid": "1249fe48968fdda5ccebce26e7a15226",
        "title": "寄张襄州",
        "author": "王安石",
        "content": "襄阳州望古来雄，耆旧相传有素风。\n四叶表闾唐尹氏，一门逃世汉庞公。\n故家遗俗应多在，美景良辰定不空。\n遥忆习池寒夜月，几人谈笑伴诗翁。",
        "dynasty": "宋",
        "collection_info": null
    },
    {
        "uuid": "d5e950edab885a45307d1667a8805f86",
        "title": "次韵昌叔怀灊楼读书之乐",
        "author": "王安石",
        "content": "志食长年不得休，一巢无地拙于鸠。\n聊为薄宦容身者，能免高人笑我不。\n道德文章吾事落，尘埃波浪此生浮。\n看君别后行藏意，回顾灊楼祇自羞。",
        "dynasty": "宋",
        "collection_info": null
    },
    {
        "uuid": "7c3bb22540919397172efe1b27fae215",
        "title": "酬浄因长老楼上翫月见怀有疑君魂梦在清都之句",
        "author": "王安石",
        "content": "道人心与世无求，隠几萧然在此楼。\n坐对高梧倾晓月，看翻清露洗新秋。\n登临更欲邀元亮，披写还能拟惠休。\n顾我不知天上乐，虚疑昨夜梦仙游。",
        "dynasty": "宋",
        "collection_info": null
    },
    {
        "uuid": "cf7e7914d6b8de0a37e5bea1d3955251",
        "title": "寄张谔招张安国金陵法曹",
        "author": "王安石",
        "content": "我老愿为臧丈人，君今少壮岂长贫。\n好须自致青冥上，可且相从寂寞滨。\n深谷黄鹂娇引子，曲碕翠碧巧藏身。\n寻幽触静还成兴，何必区区九陌尘。",
        "dynasty": "宋",
        "collection_info": null
    },
    {
        "uuid": "69d5facc6c7a72ca0c8da81c8dd3b6f9",
        "title": "欲往浄因寄泾州韩持国",
        "author": "王安石",
        "content": "紫荆山下物华新，只与都城共一春。\n令节想君携绿酒，故情怜我踏黄尘。\n泔鱼已悔他年事，搏虎方收末路身。\n欲寄微言书不尽，试寻僧阁望西人。",
        "dynasty": "宋",
        "collection_info": null
    },
    {
        "uuid": "dd363c9622f12b06278eeb7f767d0ae8",
        "title": "送别韩虞部",
        "author": "王安石",
        "content": "客舍街南初着巾，与君兄弟即相亲。\n当年岂意两家子，今日更为同社人。\n京洛风尘嗟阻阔，江湖杯酒惜逡巡。\n归帆岭北茫茫水，把手何时寂寞滨。",
        "dynasty": "宋",
        "collection_info": null
    },
    {
        "uuid": "88c525e9cdd4ebe5de926b2881c395af",
        "title": "怀舒州山水呈昌叔",
        "author": "王安石",
        "content": "山下飞鸣黄栗留，溪边饮啄白符鸠。\n不知此地从君处，亦有他人继我不。\n尘土生涯休荡涤，风波时事只飘浮。\n相看髮秃无归计，一梦东南即自羞。",
        "dynasty": "宋",
        "collection_info": null
    },
    {
        "uuid": "f012c22aaf569b7025ee21482e9798ea",
        "title": "呈柳子玉同年",
        "author": "王安石",
        "content": "三年不上邺王台，鸿雁归时又北来。\n水底旧波吹岁换，柳梢新叶卷春回。\n尘沙漠漠凋双鬓，箫鼓匆匆把一杯。\n劳事欲歌无与和，衰颜思见故人开。",
        "dynasty": "宋",
        "collection_info": null
    },
    {
        "uuid": "80f08d87f4327a2df4b9cfe1e773bafa",
        "title": "次韵陆定远以谪往来求诗",
        "author": "王安石",
        "content": "牢落何由共一樽，相望空復嘆芝焚。\n济时尚负生平学，慰我应多别后文。\n可但风流追甫白，由来家世出机云。\n行吟强欲偷新格，自笑安能到万分。",
        "dynasty": "宋",
        "collection_info": null
    },
    {
        "uuid": "870bf6816c495a36df4f90e9fc666215",
        "title": "李璋下第",
        "author": "王安石",
        "content": "浩荡宫门白日开，君王高拱试群材。\n学如吾子何忧失，命属天公不可猜。\n意气未宜轻感慨，文章尤忌数悲哀。\n男儿独患无名尔，将相谁云有种哉。",
        "dynasty": "宋",
        "collection_info": null
    },
    {
        "uuid": "33329fa83c96a73f15ff69a785cf49dc",
        "title": "送杨骥秀才归鄱阳",
        "author": "王安石",
        "content": "客舍风尘弊綵衣，悲吟重见雁南飞。\n荆山和氏方三献，太学何生且一归。\n旷野已寒谙独宿，长年多难惜分违。\n巾箱所得皆幽懿，亦见乡人为发挥。",
        "dynasty": "宋",
        "collection_info": null
    },
    {
        "uuid": "3c8a1f8478badf6977f4ee1aab215463",
        "title": "平山堂",
        "author": "王安石",
        "content": "城北横冈走翠虬，一堂高视两三州。\n淮岑日对朱栏出，江岫云齐碧瓦浮。\n墟落耕桑公恺悌，杯觞谈笑客风流。\n不知岘首登临处，壮观当时有此不。",
        "dynasty": "宋",
        "collection_info": null
    },
    {
        "uuid": "01f921da717673a294a04255e81b6968",
        "title": "示德逢",
        "author": "王安石",
        "content": "先生贫敝古人风，{糹丐}想柴桑在眼中。\n怜愍鸡豚非孟子，勤劳禾黍信周公。\n深藏组丽三千牍，静占宽闲五百弓。\n处世但令心自可，相知何藉一刘龚。",
        "dynasty": "宋",
        "collection_info": null
    },
    {
        "uuid": "4756b7d0d9eb65dffd16482188ca0519",
        "title": "示四妹",
        "author": "王安石",
        "content": "孟光求婿得梁鸿，庑下相随不讳穷。\n卓荦才名今日事，萧条门巷古人风。\n五噫尚与时多忤，一笑兼忘我屡空。\n六月尘沙不相贷，泫然搔首又西东。",
        "dynasty": "宋",
        "collection_info": null
    },
    {
        "uuid": "184e0b3c3876fb1b8a40b1ee03636008",
        "title": "寄酬曹伯玉因以招之",
        "author": "王安石",
        "content": "寒鸦对立西风树，幽草环生白露庭。\n清坐苦无公事扰，高谈时有故人经。\n思君异日投朱绂，过我何时载渌醽。\n及此江湖气萧爽，最宜相值倒吾瓶。",
        "dynasty": "宋",
        "collection_info": null
    },
    {
        "uuid": "d87527f69dd8f68da665d7fe878d1854",
        "title": "次韵奉酬李质夫",
        "author": "王安石",
        "content": "逸少池边有旧山，几年征泪染衣斑。\n驽骀自饱方争路，騕褭长饥不在闲。\n雪涨江南归浩荡，烟埋河朔去间关。\n劳歌一听皆愁思，况我心非木石顽。",
        "dynasty": "宋",
        "collection_info": null
    },
    {
        "uuid": "0fd9514328af253f61953ee69eaa8f07",
        "title": "寄袁州曹伯玉使君",
        "author": "王安石",
        "content": "宜春城郭绕楼台，想见登临把一杯。\n湿湿岭云生竹箘，冥冥江雨熟杨梅。\n政成定入邦人咏，诗就还随驿使来。\n错莫风沙愁病眼，不知何日为君开。",
        "dynasty": "宋",
        "collection_info": null
    },
    {
        "uuid": "09b462756716d60978ef380d93f4cc67",
        "title": "邢太保有鹤折翼以诗伤之客有记翎经冥三韵而忘其诗者因作四韵",
        "author": "王安石",
        "content": "不为摧伤改性灵，静中犹见好仪形。\n每怜今日长垂翅，却悔当时误翦翎。\n医得旧创犹有法，相知多难岂无经。\n稻粱且向人间觅，莫羡抟风起北冥。",
        "dynasty": "宋",
        "collection_info": null
    },
    {
        "uuid": "9d98551ee87f8ac6e60e7ce1519b43bd",
        "title": "寄致政吴虞部",
        "author": "王安石",
        "content": "白鸥生意在沧波，不为风尘有网罗。\n年抵冯唐初未半，才方疏广岂能多。\n孤清楚国知谁继，遗爱郴人想共歌。\n嗟我欲归真未晚，雪舟乘兴会相过。",
        "dynasty": "宋",
        "collection_info": null
    },
    {
        "uuid": "e594b4ea74e3075a7c1d3e0edb4b67b3",
        "title": "再至京口寄漕使曹郎中",
        "author": "王安石",
        "content": "漂流曾落此江边，忆与诗翁赋浩然。\n乡国去身犹万里，驿亭分首已三年。\n北城红出高枝靓，南浦青回老树圆。\n还似昔时风露好，只疑谈笑在君前。",
        "dynasty": "宋",
        "collection_info": null
    },
    {
        "uuid": "1d3169c92456d31978869840ea384138",
        "title": "次韵平甫金山会宿寄亲友",
        "author": "王安石",
        "content": "天末海门横北固，烟中沙岸似西兴。\n已无船舫犹闻笛，远有楼台祗见灯。\n山月入松金破碎，江风吹水雪崩腾。\n飘然欲作乘桴计，一到扶桑恨未能。",
        "dynasty": "宋",
        "collection_info": null
    },
    {
        "uuid": "78d3f0fdaa2658cce9094bf9cfe7c5cc",
        "title": "送何圣从龙图",
        "author": "王安石",
        "content": "射策曾称蜀郡雄，朝廷重得汉司空。\n应留赐席丹涂地，误责飞刍紫塞功。\n三径欲归无旧业，百城先至有清风。\n潞山直与天为党，回首孙高想见公。",
        "dynasty": "宋",
        "collection_info": null
    },
    {
        "uuid": "7aa3895335a813e2ff55c2d4fd78de54",
        "title": "送赵学士陕西提刑",
        "author": "王安石",
        "content": "遥知彼俗经兵后，应望名公走马来。\n陛下柬求今日始，胸中包畜此时开。\n山西豪杰归囊牍，渭北风光入酒杯。\n堪笑陋儒昏鄙甚，略无谋术赞行台。",
        "dynasty": "宋",
        "collection_info": null
    },
    {
        "uuid": "4d7e60230f1579dc5c0ea8fd071c17c2",
        "title": "丙申八月作",
        "author": "王安石",
        "content": "秋风摧剥利如刀，漠漠昏烟玩日高。\n眼看南山露崖窾，心随东水转波涛。\n归期正自凭蓍蔡，生理应须问酒醪。\n还有诗书能慰我，不多霜雪上颠毛。",
        "dynasty": "宋",
        "collection_info": null
    },
    {
        "uuid": "20d98c3edbcd74786ab498e1548c3089",
        "title": "登西楼",
        "author": "王安石",
        "content": "楼影侵云百尺斜，行人楼上忆天涯。\n情多自悔登临数，目极应惊怅望赊。\n一曲平芜连古树，半分残日带明霞。\n潘郎何用悲秋色，祇此伤春髮已华。",
        "dynasty": "宋",
        "collection_info": null
    },
    {
        "uuid": "76fdf5b5062292f3cd61d2ecd0dc8960",
        "title": "即事",
        "author": "王安石",
        "content": "河流南苑岸西斜，风有晶光露有华。\n门柳故人陶令宅，井桐前日总持家。\n嘉招欲覆杯中渌，丽唱仍添锦上花。\n便作武陵樽俎客，川源应未少红霞。",
        "dynasty": "宋",
        "collection_info": null
    },
    {
        "uuid": "fb246dc577ec255d10721350f8652b13",
        "title": "酬吴仲庶小园之句",
        "author": "王安石",
        "content": "旧年台榭扫流尘，职闭朱门岁又新。\n花影隙中看袅袅，车音墙外去辚辚。\n相逢岂少佳公子，一醉何妨薄主人。\n祇向东风邀载酒，定知无奈帝城春。",
        "dynasty": "宋",
        "collection_info": null
    },
    {
        "uuid": "b760af6199250b2971b5f4796606ad0b",
        "title": "始与韩玉汝相近居遂相与游今居復相近而两家子唱和诗相属因有此作",
        "author": "王安石",
        "content": "羁旅儿童得近邻，相知邂逅即情亲。\n当时岂意两家子，此地更为同社人。\n勋业弹冠知白首，文章投笔让青春。\n万金虽愧君多产，比我渊明亦未贫。",
        "dynasty": "宋",
        "collection_info": null
    },
    {
        "uuid": "af9b6d3588aa2e022b68d5c8191964d7",
        "title": "春寒",
        "author": "王安石",
        "content": "春风满地月如霜，拂晓钟声到景阳。\n花底夹衣朝宿卫，柳边新火起严粧。\n冰残玉甃泉初动，水涩铜壶漏更长。\n从此暄妍知几日，便应鶗鴂损年芳。",
        "dynasty": "宋",
        "collection_info": null
    },
    {
        "uuid": "284332b0b1273c88a21b8321012e6fbb",
        "title": "次韵再游城西李园",
        "author": "王安石",
        "content": "京师花木类多奇，常恨春归人未归。\n车马喧喧走尘土，园林处处锁芳菲。\n残红已落香犹在，羁客多伤涕自挥。\n我亦悠悠无事者，约君联骑访郊圻。",
        "dynasty": "宋",
        "collection_info": null
    },
    {
        "uuid": "60e92fc572c20f25df0f34ef1b6102e8",
        "title": "予求守江阴未得酬昌叔忆江阴见及之作",
        "author": "王安石",
        "content": "黄田港北水如天，万里风樯看贾船。\n海外珠犀常入市，人间鱼蟹不论钱。\n高亭笑语如昨日，末路尘沙非少年。\n强乞一官终未得，祇君同病肯相怜。",
        "dynasty": "宋",
        "collection_info": null
    },
    {
        "uuid": "22b67b956ccf59fe8db55f14be9635cb",
        "title": "送苏屯田广西转运",
        "author": "王安石",
        "content": "置将从来欲善师，百城蹉跌起毫釐。\n驱除久费兵符出，按抚纷烦使节移。\n恩泽易行穷苦后，功名常见急难时。\n孺文此日风流在，直笔他年岂愧辞。",
        "dynasty": "宋",
        "collection_info": null
    },
    {
        "uuid": "78c02f7721ac6dea25ea796646a83a1e",
        "title": "酬淮南提刑邵不疑学士",
        "author": "王安石",
        "content": "曾咏常州送主人，岂知身得两朱轮。\n田畴泛滥川方壅，厨传萧条市亦贫。\n以我薄材思拊伛，頼君余教得因循。\n询求故有风谣在，不独镵诗尚未泯。",
        "dynasty": "宋",
        "collection_info": null
    },
    {
        "uuid": "e4e9898e8ee5aa8d95667afe77b2a7d3",
        "title": "酬王太祝",
        "author": "王安石",
        "content": "一马常随世事驰，岂论江徼与河湄。\n已成白髮潘常侍，更似青衫杜拾遗。\n勋业傥来知有命，文章聊欲见无期。\n喜君材俊能从我，力学何妨和子思。",
        "dynasty": "宋",
        "collection_info": null
    },
    {
        "uuid": "0ef080fdc8a4ba4b565859a69ab5e46c",
        "title": "出城访无党因宿斋馆",
        "author": "王安石",
        "content": "关外寻君信马蹄，漫成诗句任天倪。\n花枝到眼春相照，山色侵衣晚自迷。\n今日笑谈还喜共，经年劳逸固难齐。\n生涯零落归心懒，多谢慇懃杜宇啼。",
        "dynasty": "宋",
        "collection_info": null
    },
    {
        "uuid": "cb0a03d72129040e59c17a9418609478",
        "title": "寄张氏女弟",
        "author": "王安石",
        "content": "十年江海别常轻，岂料今随寡嫂行。\n心折向谁论宿昔，魂来空復梦平生。\n音容想像犹如昨，岁月萧条忽已更。\n知汝此悲还似我，欲为西望涕先横。",
        "dynasty": "宋",
        "collection_info": null
    },
    {
        "uuid": "37c51f313694d6de161ed5d95a040b79",
        "title": "奉寄子思以代别",
        "author": "王安石",
        "content": "南北蹉跎成两翁，悲欢邂逅笑言同。\n全家欲出岭云外，匹马肯寻山雨中。\n趋府折腰嗟踽踽，听泉分手惜匆匆。\n寄声但有加餐饭，才业如君岂久穷。",
        "dynasty": "宋",
        "collection_info": null
    },
    {
        "uuid": "e5d5409c2df89aac818eb1c762d950ca",
        "title": "次韵刘着作过茆山今平甫往游因寄",
        "author": "王安石",
        "content": "华阳仙伯有茆卿，官府今传在赤城。\n三鹤不归犹地胜，二君能到亦心清。\n诗中慷慨悲陈迹，篇末慇懃奬后生。\n遥想青云知可附，坐看闾巷得名声。",
        "dynasty": "宋",
        "collection_info": null
    },
    {
        "uuid": "3c1ae64d45f3041e23fbd40ac0096589",
        "title": "次韵十四叔赐诗留别",
        "author": "王安石",
        "content": "穷冬追路出西津，得侍茫然两见春。\n发册久嗟淹国士，起家初命慰乡人。\n行辞北阙楼台丽，归佐南州县邑新。\n班草数行衣上泪，何时杖屦却相亲。",
        "dynasty": "宋",
        "collection_info": null
    },
    {
        "uuid": "272c920ed0d7de9e7d13b95bd16adaac",
        "title": "次韵耿天骘大风",
        "author": "王安石",
        "content": "云埋月缺晕寒灰，飈发齐如巨象豗。\n纵勇万川冰柱立，纷披千障土囊开。\n鲁门未怪爰居至，郑圃何妨御寇来。\n终夜不眠谁与共，坐忘唯有一颜回。",
        "dynasty": "宋",
        "collection_info": null
    },
    {
        "uuid": "8cff45b44d0331d384d9d3f366ddeec8",
        "title": "法喜寺",
        "author": "王安石",
        "content": "门前白道自萦回，门下青莎间绿苔。\n杂树绕花鶑引去，坏檐无幕雁归来。\n寂寥谁共樽前酒，牢落空留案上杯。\n我忆故乡诚不浅，可怜鶗鴂重相催。",
        "dynasty": "宋",
        "collection_info": null
    },
    {
        "uuid": "e067d773957706a003a0552e46c8f69e",
        "title": "长干寺",
        "author": "王安石",
        "content": "梵馆清闲侧布金，小塘回曲翠文深。\n柳条不动千丝直，荷叶相依万盖阴。\n漠漠岑云相上下，翩翩沙鸟自浮沈。\n羁人乐此忘归思，忍向西风学越吟。",
        "dynasty": "宋",
        "collection_info": null
    },
    {
        "uuid": "df44dad071451d4e279b293c7414a6fc",
        "title": "落星寺",
        "author": "王安石",
        "content": "崒云台殿起崔嵬，万里长江一酒杯。\n坐见山川吞日月，杳无车马送尘埃。\n雁飞云路声低过，客近天门梦易迴。\n胜概唯诗可收拾，不才羞作等闲来。",
        "dynasty": "宋",
        "collection_info": null
    },
    {
        "uuid": "7476a5103ade1f7b09777b162d6936af",
        "title": "清风阁",
        "author": "王安石",
        "content": "飞甍孤起下州墙，胜势峥嵘压四方。\n远引江山来控带，平看鹰隼去飞翔。\n高蝉感耳何妨静，赤日焦心不废凉。\n况是使君无一事，日陪宾从此倾觞。",
        "dynasty": "宋",
        "collection_info": null
    },
    {
        "uuid": "3c09a9e12d81129f3b804adfc05268d2",
        "title": "留题微之廨中清辉阁",
        "author": "王安石",
        "content": "故人名字在瀛洲，邂逅低徊向此留。\n鸥鸟一双随坐啸，荷花十丈对冥搜。\n水涵樽俎清如洗，山染衣巾翠欲流。\n宣室应疑鬼神事，知君能復几来游。",
        "dynasty": "宋",
        "collection_info": null
    },
    {
        "uuid": "fea382db9f9330fd32f64e0889f03b48",
        "title": "次韵和甫春日金陵登台",
        "author": "王安石",
        "content": "钟山漠漠水洄洄，西有陵云百尺台。\n万物已随和气动，一樽聊与故人来。\n天边幽鸟鸣相和，地上晴烟扫不开。\n愁眼看春长恐尽，直须去取六龙回。",
        "dynasty": "宋",
        "collection_info": null
    },
    {
        "uuid": "0ac835905b03ee505d183c1af18d9a2f",
        "title": "庆老堂",
        "author": "王安石",
        "content": "板舆去国宦三年，华屋归来地一偏。\n种竹常疑出冬笋，开池故合涌寒泉。\n身闲楚老犹能戏，道胜邹人不更迁。\n嗟我强颜无所及，想君为乐更焦然。",
        "dynasty": "宋",
        "collection_info": null
    },
    {
        "uuid": "fe4a6517bd314be0d2a913ea75de4ea5",
        "title": "寄陈宣叔",
        "author": "王安石",
        "content": "扁舟欲动更徘徊，一笑相看病眼开。\n事忤贵人今见节，政行豪县众称材。\n忽惊岁月侵双鬓，却喜山川共一杯。\n落日乱流江北去，离心犹与水东迴。",
        "dynasty": "宋",
        "collection_info": null
    },
    {
        "uuid": "1d659b276031e9dcba6a22d227383086",
        "title": "寄张剑州并示女弟",
        "author": "王安石",
        "content": "剑阁天梯万里寒，春风此日白衣冠。\n乌辞反哺颠毛黑，鸟引思归口血丹。\n行路想君今眚瘦，相逢添我老悲酸。\n浮云渺渺吹西去，每到原头勒马看。",
        "dynasty": "宋",
        "collection_info": null
    },
    {
        "uuid": "556e4fb97615be1176d4e32b6b3c2807",
        "title": "元珍以诗送绿石砚所谓玉堂新样者",
        "author": "王安石",
        "content": "玉堂新样世争传，况以蛮溪绿石镌。\n嗟我长来无异物，愧君持赠有佳篇。\n久埋瘴雾看犹湿，一取春波洗更鲜。\n还与故人袍色似，论心于此亦同坚。",
        "dynasty": "宋",
        "collection_info": null
    },
    {
        "uuid": "94c72e00c4990d4b861ddc1ed3e49831",
        "title": "和微之林亭",
        "author": "王安石",
        "content": "为有檀栾占雒阳，忆归杖策此徜徉。\n观鱼得意还知乐，入鸟忘机肯乱行。\n未敢许君轻去国，不应如我漫为郎。\n中园日涉非无趣，保此千钟慰北堂。",
        "dynasty": "宋",
        "collection_info": null
    },
    {
        "uuid": "edb87389fcbcdf1ce4d0fc2ac8b1956c",
        "title": "酬微之梅暑新句",
        "author": "王安石",
        "content": "江梅落尽雨昏昏，去马来牛漫不分。\n当此沈阴无白日，岂知炎旱有彤云。\n琴絃欲缓何妨促，画蠹微生故可熏。\n回首凉秋知未远，会须重曝阮郎裈。",
        "dynasty": "宋",
        "collection_info": null
    },
    {
        "uuid": "574b9b07c9a6c798ea4062560acef1e3",
        "title": "平甫与宝觉游金山思大觉并见寄及相见得诗次韵二首  其一",
        "author": "王安石",
        "content": "宠参时宰道人琳，气盖诸公弟季心。\n胜践肯论山在险，冥搜欲与海争深。\n摇摇北下随帆影，踽踽东来想足音。\n握手更知禅伯远，隔云灵鹫碧千寻。",
        "dynasty": "宋",
        "collection_info": null
    },
    {
        "uuid": "bcaa07a90028fdf5476ea34c1a6a92ab",
        "title": "平甫与宝觉游金山思大觉并见寄及相见得诗次韵二首  其二",
        "author": "王安石",
        "content": "漳南开士好丛林，慧剑何年出水心。\n独往便应诸漏尽，相逢未免故情深。\n槛窥山鸟有真意，窗听海潮非世音。\n一笑上方人事外，不知衰境两侵寻。",
        "dynasty": "宋",
        "collection_info": null
    },
    {
        "uuid": "63cf37f62af9c5dd034386732f21cffc",
        "title": "金陵怀古四首  其一",
        "author": "王安石",
        "content": "霸祖孤身取二江，子孙多以百城降。\n豪华尽出成功后，逸乐安知与祸双。\n东府旧基留佛剎，后庭余唱落船窗。\n黍离麦秀从来事，且置兴亡近酒缸。",
        "dynasty": "宋",
        "collection_info": null
    },
    {
        "uuid": "6e27c3755075aef61f1d243a48eb29ca",
        "title": "金陵怀古四首  其二",
        "author": "王安石",
        "content": "天兵南下此桥江，敌国当时指顾降。\n山水雄豪空復在，君王神武自难双。\n留连落日频回首，想像余墟独倚窗。\n却怪夏阳纔一苇，汉家何事费罂缸。\n地势东回万里江，云间天阙古来双。\n兵缠四海英雄得，圣出中原次第降。\n山水寂寥埋王气，风烟萧飒满僧窗。\n废陵坏冢空冠剑，谁復沾缨酹一缸。\n忆昨天兵下蜀江，将军谈笑士争降。\n黄旗已尽年三百，紫气空收剑一双。\n破堞自生新草木，废宫谁识旧轩窗。\n不须搔首寻遗事，且倒花前白玉缸。",
        "dynasty": "宋",
        "collection_info": null
    },
    {
        "uuid": "17d1d8d216835df59c54f5b42ded12e9",
        "title": "次韵舍弟遇子固忆少述",
        "author": "王安石",
        "content": "归计何时就一廛，寒城回首意茫然。\n野林细错黄金日，溪岸宽围碧玉天。\n飞兔已闻追騕褭，太阿犹恨失龙泉。\n遥知更忆河滨友，从事能忘我独贤。",
        "dynasty": "宋",
        "collection_info": null
    },
    {
        "uuid": "7cd12158932c2d91cab73550e362ab80",
        "title": "次韵昌叔咏尘",
        "author": "王安石",
        "content": "尘土轻扬不自持，纷纷生物更相吹。\n翻成地上高烟雾，散在人间要路岐。\n一世竞驰甘睬目，几家清坐得轩眉。\n超然祇有江湖上，还见波涛恐我时。",
        "dynasty": "宋",
        "collection_info": null
    },
    {
        "uuid": "cf2cef9481e5950193fda4c79bb7f5e1",
        "title": "石竹花",
        "author": "王安石",
        "content": "退公诗酒乐华年，欲取幽芳近绮筵。\n种玉乱抽青节瘦，刻缯轻染绛花圆。\n风霜不放飘零早，雨露应从爱惜偏。\n已向美人衣上并，更留佳客赋婵娟。",
        "dynasty": "宋",
        "collection_info": null
    },
    {
        "uuid": "22c9a9fa6c82822859ee9c86d6bdab9e",
        "title": "古松",
        "author": "王安石",
        "content": "森森直干百余寻，高入青冥不附林。\n万壑风生成夜响，千山月照挂秋阴。\n岂因粪壤栽培力，自得干坤造化心。\n廊庙乏材应见取，世无良匠勿相侵。",
        "dynasty": "宋",
        "collection_info": null
    },
    {
        "uuid": "119aa03028643d8f779462bbbb653793",
        "title": "玉晨大桧鹤庙古松最为佳树",
        "author": "王安石",
        "content": "坛庙千年草不生，幽真曾此荫余清。\n月枝地上流云影，风叶天边过雨声。\n材大贤于人有用，节高仙与世无情。\n秦山陂下今迷处，苦里宫中漫得名。",
        "dynasty": "宋",
        "collection_info": null
    },
    {
        "uuid": "9e59aafd17d0eaa5e51786e3224393a8",
        "title": "次韵董伯懿松声",
        "author": "王安石",
        "content": "天机自动岂关情，能作人间物外声。\n暝聒一堂无客梦，晓悲千嶂有猿惊。\n庙中奏瑟沈三嘆，堂下吹箫失九成。\n俚耳纷纷多郑卫，直须闻此始心清。",
        "dynasty": "宋",
        "collection_info": null
    },
    {
        "uuid": "8f95e1caed35ae1e49097c57bf37b77a",
        "title": "次韵答平甫",
        "author": "王安石",
        "content": "高蝉抱殻悲声切，新鸟争巢谇语忙。\n长树老阴欺夏日，晚花幽艷敌春阳。\n云归山去当檐静，风过溪来满坐凉。\n物物此时皆可赋，悔予千里不相将。",
        "dynasty": "宋",
        "collection_info": null
    },
    {
        "uuid": "1e2e3fa264e4af3a594c52e86bdb9d85",
        "title": "次韵质夫兄使君同年",
        "author": "王安石",
        "content": "楼堞相望一日程，春风吹急似摇旌。\n莫言乐国无愁梦，頼把新诗有故情。\n客舍五浆非所愿，私田三径会须成。\n青云自致归公等，如我何缘得此声。",
        "dynasty": "宋",
        "collection_info": null
    },
    {
        "uuid": "ce64e39b2c4b79242170e7d9a0d6983a",
        "title": "金明池",
        "author": "王安石",
        "content": "宜秋西望碧参差，忆看乡人禊饮时。\n斜倚水开花有思，缓随风转柳如痴。\n青天白日春常好，绿髮朱颜老自悲。\n跋马未堪尘满眼，夕阳偷理钓鱼丝。",
        "dynasty": "宋",
        "collection_info": null
    },
    {
        "uuid": "42acf08fd8ff9b2c3b2d7b29f78c7632",
        "title": "葛溪驿",
        "author": "王安石",
        "content": "缺月昏昏漏未央，一灯明灭照秋床。\n病身最觉风露早，归梦不知山水长。\n坐感岁时歌慷慨，起看天地色凄凉。\n鸣蝉更乱行人耳，正抱疏桐叶半黄。",
        "dynasty": "宋",
        "collection_info": null
    },
    {
        "uuid": "60d5d158a60fa070b22e01bef92590db",
        "title": "泛舟青溪入水门登高斋奉呈叔康",
        "author": "王安石",
        "content": "簿领纷纷惜此时，起携佳客散沈迷。\n十围但见诸营柳，九曲难寻故国溪。\n牵埭欲随流水远，放船终碍画桥低。\n子猷清兴何曾尽，想忆高斋更一跻。",
        "dynasty": "宋",
        "collection_info": null
    },
    {
        "uuid": "970b6e19792ffa2cb76b38543f413d16",
        "title": "为裴使君赋拟岘台",
        "author": "王安石",
        "content": "君作新台拟岘山，羊公千载得追攀。\n歌钟殷地登临处，花木移春指顾间。\n城似大堤来宛宛，溪如清汉落潺潺。\n时平不比征吴日，缓带尤宜向此闲。",
        "dynasty": "宋",
        "collection_info": null
    },
    {
        "uuid": "2c00538f10ed70a39a91c268686f0ebd",
        "title": "送李才元校理知邛州",
        "author": "王安石",
        "content": "朝廷孝治称今日，乡郡荣归及壮时。\n关吏相呼迎印绶，里儿争出望旄麾。\n北堂已足夸三釜，南亩当今识两歧。\n独我尚留真有命，天于人欲本无私。",
        "dynasty": "宋",
        "collection_info": null
    },
    {
        "uuid": "17e5feeecec655b3c5dc11153d0d1f54",
        "title": "送张颉仲举知奉新",
        "author": "王安石",
        "content": "故人为邑士多称，繇赋宽赊狱讼平。\n老吏闭门无重糈，荒山开陇有新粳。\n方挥玉麈日边坐，又结铜章天外行。\n此去料君归不久，挟材如此即名卿。",
        "dynasty": "宋",
        "collection_info": null
    },
    {
        "uuid": "a9a94d160fa723ed8816d567b7bfd1b8",
        "title": "张剑州至剑一日以亲忧罢",
        "author": "王安石",
        "content": "客舍飞尘尚满鞯，却寻东路想茫然。\n白头反哺秦乌侧，流血思归蜀鸟前。\n今日相逢知怅望，几时能到与留连。\n行看万里云西去，倚马春风不忍鞭。",
        "dynasty": "宋",
        "collection_info": null
    },
    {
        "uuid": "2cbb7a35483c5b46ae23747fd31606a5",
        "title": "次韵子履远寄之作",
        "author": "王安石",
        "content": "飘然逐客出都门，士论应悲玉石焚。\n高位纷纷谁得志，穷途往往始能文。\n柴桑今日思元亮，天禄何时召子云。\n直使声名传后世，穷通何必较功勋。",
        "dynasty": "宋",
        "collection_info": null
    },
    {
        "uuid": "66825b8c028a2d100227694e59fcb613",
        "title": "送李太保知仪州",
        "author": "王安石",
        "content": "北平上谷当时守，气略人推李广优。\n还见子孙持汉节，欲临关塞抚羌酋。\n云边鼓吹应先喜，日下旌旗更少留。\n五字亦君家世事，一吟何以称来求。",
        "dynasty": "宋",
        "collection_info": null
    },
    {
        "uuid": "d2acaa67eed57a3dbbff38f269259729",
        "title": "送西京签判王着作",
        "author": "王安石",
        "content": "儿曹曾上洛城头，尚记清波绕驿流。\n却想山川常在梦，可怜颜髮已惊秋。\n辟书今日看君去，着籍长年嘆我留。\n三十六峰应好在，寄声多谢欲来游。",
        "dynasty": "宋",
        "collection_info": null
    },
    {
        "uuid": "c9741bf6c7537669260e3689a4da8bae",
        "title": "送刘贡父赴秦州清水",
        "author": "王安石",
        "content": "刘郎高论坐嘘枯，幕府调胹用绪余。\n笔下能当万人敌，腹中尝记五车书。\n闻多望士登天禄，知有名臣荐子虚。\n且復弦歌穷塞上，祇应非晚召相如。",
        "dynasty": "宋",
        "collection_info": null
    },
    {
        "uuid": "cfc28eb698752022959537a15d11cd1b",
        "title": "送纯甫如江南",
        "author": "王安石",
        "content": "青溪看汝始蹁跹，兄弟追随各少年。\n壮尔有行今纳妇，老吾无用亦求田。\n初来淮北心常折，却望江南眼更穿。\n此去还知苦相忆，归时快马亦须鞭。",
        "dynasty": "宋",
        "collection_info": null
    },
    {
        "uuid": "c5dc3b3d46855ee10dc04b160a9496b3",
        "title": "送郊社朱兄除郎东归",
        "author": "王安石",
        "content": "手持官牒出神皋，迎客遥知贺酒醪。\n照映里门非白屋，欺凌春草有青袍。\n宦游虽晚何妨久，饿显从来不必高。\n孝友父兄家法在，想能清白遗儿曹。",
        "dynasty": "宋",
        "collection_info": null
    },
    {
        "uuid": "b226abaa7bfa0df525dc93153245ca33",
        "title": "送沈康知常州",
        "author": "王安石",
        "content": "作客兰陵迹已陈，为传谣俗记州民。\n沟塍半废田畴薄，厨传相仍市井贫。\n常恐劳人轻白屋，忽逢佳士得朱轮。\n慇懃话此还惆怅，最忆荆溪两岸春。",
        "dynasty": "宋",
        "collection_info": null
    },
    {
        "uuid": "398e0162cf401c42554640420dc9aa74",
        "title": "安丰张令修芍陂",
        "author": "王安石",
        "content": "桐乡振廪得周旋，芍水修陂道路传。\n日想僝功追往事，心知为政似当年。\n鲂鱼鱍鱍归城市，秔稻纷纷载酒船。\n楚相祠堂仍好在，胜游思为子留篇。",
        "dynasty": "宋",
        "collection_info": null
    },
    {
        "uuid": "c15e5be3f992d2b45508b71759725c71",
        "title": "送復之屯田赴成都",
        "author": "王安石",
        "content": "槃礴西南江与岷，石犀金马世称神。\n桑麻接畛余无地，锦绣连城别有春。\n结绶相随通籍久，推车此去辟书新。\n知君不为山川险，便忘吾家叱驭人。",
        "dynasty": "宋",
        "collection_info": null
    },
    {
        "uuid": "90ac7371afd9fc66afff2169b7f85616",
        "title": "送经臣富顺寺丞",
        "author": "王安石",
        "content": "故人为县楚江边，海角犹闻政事传。\n万井已安如赤子，一麾今去上青天。\n应开醉眼酴醿下，莫起归心杜宇前。\n报主代亲俱有地，几人忠孝似君全。",
        "dynasty": "宋",
        "collection_info": null
    },
    {
        "uuid": "530ba9c7e26809b3d4cd409b5f3b4175",
        "title": "送张卿致仕",
        "author": "王安石",
        "content": "子房筹策汉时功，身退超然慕赤松。\n余烈尚能开后世，高材今復继前踪。\n执鞭始负平生愿，操几何知此地逢。\n窃食一官惭未艾，绪言方頼赐从容。",
        "dynasty": "宋",
        "collection_info": null
    },
    {
        "uuid": "32fd1f39283c22197742032c202e6355",
        "title": "送梅龙图",
        "author": "王安石",
        "content": "子真家世子云乡，风力才华岂易当。\n回首古人多隠约，致身今日独辉光。\n谟明久合分三府，治剧聊须试一方。\n从此政成何所报，百城无事祇耕桑。",
        "dynasty": "宋",
        "collection_info": null
    },
    {
        "uuid": "0d5f2ebcc290b5db92d76ee83312853f",
        "title": "送李秘校南归",
        "author": "王安石",
        "content": "四十青衫更旅人，悠悠饥马傍沙尘。\n久留上国言空富，却走南州食转贫。\n自作诗书能见志，应知时命不关身。\n江湖胜事从今数，肯但悲歌寂寞滨。",
        "dynasty": "宋",
        "collection_info": null
    },
    {
        "uuid": "9f63ac3fae21ef80df1c0daa4a37d442",
        "title": "送萧山钱着作",
        "author": "王安石",
        "content": "才高诸彦故无嫌，兄弟同时举孝廉。\n东观外除方墨绶，西州相见已苍髯。\n灵胥引水清穿市，神禹分山翠入帘。\n好去弦歌聊自慰，郡人谁敢慢陶潜。",
        "dynasty": "宋",
        "collection_info": null
    },
    {
        "uuid": "de63f9a8304520b02a489e6c07c40731",
        "title": "送灵仙裴太博",
        "author": "王安石",
        "content": "一官留隠太常中，生事萧然信所穷。\n有力尚期当世用，无求今见古人风。\n邅迴旧学皆残藁，邂逅相看各老翁。\n他日卜居何处好，溪山还欲与君同。",
        "dynasty": "宋",
        "collection_info": null
    },
    {
        "uuid": "db471ce0d64fa0f62065b0e7652fe217",
        "title": "送赵燮之蜀永康簿",
        "author": "王安石",
        "content": "蜀山万里一青袍，石栈天梯棰辔高。\n多学似君宁易得，小官于此亦徒劳。\n行追西路聊班草，坐忆南州欲梦刀。\n他日寄声能问我，应从锦水至江皋。",
        "dynasty": "宋",
        "collection_info": null
    },
    {
        "uuid": "39dc790244533ac08946f4e8a4a00f94",
        "title": "酬吴季野见寄",
        "author": "王安石",
        "content": "漫披陈蠹学经纶，捧檄生平祗为亲。\n闻道不先从事早，课功无状取官频。\n岂堪置足青冥上，终欲回身寂寞滨。\n俯仰谬恩方自歉，惭君将比洛阳人。",
        "dynasty": "宋",
        "collection_info": null
    },
    {
        "uuid": "2648e55096e48c2e957bc3ce81f0a52d",
        "title": "和平甫寄陈正叔",
        "author": "王安石",
        "content": "强行南仕莫辞勤，闻说田园已旷耘。\n纵使一区犹有宅，可能三月尚无君。\n且同元亮倾樽酒，更与灵均续旧文。\n此道废兴吾命在，世间滕口任云云。",
        "dynasty": "宋",
        "collection_info": null
    },
    {
        "uuid": "ea6a58ab18c0b7b54c770e2b3661984b",
        "title": "送王大卿致政归江陵",
        "author": "王安石",
        "content": "九卿初命亚三司，朝吏相瞻得老师。\n南阙便还新印绶，东舟只载旧书诗。\n汉庭饯客无佳句，越水归装有富赀。\n回首千年见疏范，共疑今事胜当时。",
        "dynasty": "宋",
        "collection_info": null
    },
    {
        "uuid": "ac0327fe14dc4e9bd3c92fde7da5afb7",
        "title": "送叔康侍御",
        "author": "王安石",
        "content": "诏取名郎入宪台，此时方急济时才。\n圣聪应已虚心待，奸党宁无侧目猜。\n白笔岂知权可畏，皁囊还请上亲开。\n伫闻谠论能医国，飞报频随驿骑来。",
        "dynasty": "宋",
        "collection_info": null
    },
    {
        "uuid": "069437f229eb89e7ecae901a8c6c75a4",
        "title": "寄朱昌叔",
        "author": "王安石",
        "content": "清江漫漫绕城流，尚忆城边繫小舟。\n射虎未能随李广，割鸡空欲戏言游。\n云埋塞路惊尘合，霜入春风满鬓愁。\n此日君书苦难得，谩多鸿雁起南洲。",
        "dynasty": "宋",
        "collection_info": null
    },
    {
        "uuid": "aab55f8f81e26023c7400150fd3c41a0",
        "title": "九日登东山寄昌叔",
        "author": "王安石",
        "content": "城上啼乌破寂寥，思君何处坐岧峣。\n应须绿酒酬黄菊，何必红裙弄紫箫。\n落木云连秋水渡，乱山烟入夕阳桥。\n渊明久负东篱醉，犹分低心事折腰。",
        "dynasty": "宋",
        "collection_info": null
    },
    {
        "uuid": "74e6585835781a63f9452ea9329847ad",
        "title": "到舒州次韵答平甫",
        "author": "王安石",
        "content": "夜别江船晓解骖，秋城气象亦潭潭。\n山从树外青争出，水向沙边绿半涵。\n行问啬夫多不记，坐论公瑾少能谈。\n只愁地僻无宾客，旧学从谁得指南。",
        "dynasty": "宋",
        "collection_info": null
    },
    {
        "uuid": "83c3e1a7869efc5e3b85ccfbfc07cd7d",
        "title": "舒州七月十一日雨",
        "author": "王安石",
        "content": "行看野气来方勇，卧听秋声落竟悭。\n淅沥未生罗豆水，苍茫空失皖公山。\n火耕又见无遗种，肉食何妨有厚颜。\n巫祝万端曾不救，只疑天赐雨工闲。",
        "dynasty": "宋",
        "collection_info": null
    },
    {
        "uuid": "73df838a9bed9a90280752aa4928b293",
        "title": "次韵答丁端州",
        "author": "王安石",
        "content": "莫嗟荒僻又离群，且喜风谣岭北闻。\n铜柱虽然蛮徼接，竹符还是汉家分。\n春书来逐衡阳雁，秋骑归看陇首云。\n相见会知南望苦，病骸今似沈休文。",
        "dynasty": "宋",
        "collection_info": null
    },
    {
        "uuid": "f62e1493347304486ee3a82d482e1b51",
        "title": "答刘季孙",
        "author": "王安石",
        "content": "偶着儒冠敢陋今，自怜多负少时心。\n轾轩已任人前后，揭厉安知世浅深。\n挟策有思悲慷慨，负薪无力病侵淫。\n愧君绿绮虚投赠，更觉贫家报乏金。",
        "dynasty": "宋",
        "collection_info": null
    },
    {
        "uuid": "5067164c4dca3020ef08f50ebdb4de2a",
        "title": "次韵酬王太祝",
        "author": "王安石",
        "content": "尘土波澜不自期，飘然身与愿相违。\n衰根要路知难植，病羽长年欲退飞。\n高论已嗟能听少，力行还恨赋材微。\n惭君俊少今知我，一见心如客得归。",
        "dynasty": "宋",
        "collection_info": null
    },
    {
        "uuid": "92abdf3c3fc9e98de8b0941d036855ca",
        "title": "寄吴成之",
        "author": "王安石",
        "content": "绿髮溪山笑语中，岂知翻手两成翁。\n辛夷屋角抟香雪，踯躅冈头挽醉红。\n想见旧山茅径在，追随今日板舆空。\n渭阳车马嗟何及，荣禄方当与子同。",
        "dynasty": "宋",
        "collection_info": null
    },
    {
        "uuid": "9979d632e5448e63acc09df7d8d59a5a",
        "title": "寄曾子固",
        "author": "王安石",
        "content": "斗粟犹惭报礼轻，敢嗟吾道独难行。\n脱身负米将求志，戮力乘田岂为名。\n高论几为衰俗废，壮怀难值故人倾。\n荒城回首山川隔，更觉秋风白髮生。",
        "dynasty": "宋",
        "collection_info": null
    },
    {
        "uuid": "213e0c146466f333161ab2fbc39c0577",
        "title": "至开元僧舍上方次韵舍弟二月一日之作",
        "author": "王安石",
        "content": "溪谷溅溅嫩水通，野田高下绿蒙茸。\n和风满树笙簧杂，霁雪兼山粉黛重。\n万里有家归尚隔，一廛无地去何从。\n伤春故欲西南望，迴首荒城已暮钟。",
        "dynasty": "宋",
        "collection_info": null
    },
    {
        "uuid": "bd92bd6b9efceeb2df7d0e5a5faa0bbf",
        "title": "寄王回深甫",
        "author": "王安石",
        "content": "少年倏忽不再得，后日欢娱能几何。\n顾我面颜衰更早，怜君身世病还多。\n窗间暗淡月含雾，船底飘飖风送波。\n一寸古心俱未试，相思中夜起悲歌。",
        "dynasty": "宋",
        "collection_info": null
    },
    {
        "uuid": "f0f54de7f0d1e8ceedcbc874b5db66a4",
        "title": "次韵答彦珍",
        "author": "王安石",
        "content": "手得封题手自开，一篇美玉缀玫瑰。\n众知圆媚难论报，自顾穷愁敢角才。\n君卧南阳惟畎亩，我行西路亦风埃。\n相逢不必嗟劳事，尚欲赓歌咏起哉。",
        "dynasty": "宋",
        "collection_info": null
    },
    {
        "uuid": "583b20c56f438f95f34f83c1dfcbc310",
        "title": "寄阙下诸父兄兼示平甫兄弟",
        "author": "王安石",
        "content": "父兄为学众人知，小弟文章亦自奇。\n家势到今宜有后，士才如此岂无时。\n久闻阳羡溪山好，颇与渊明性分宜。\n但愿一门皆贵仕，时将车马过茆茨。",
        "dynasty": "宋",
        "collection_info": null
    },
    {
        "uuid": "a1fe2df53a65d374c0344be1faabc655",
        "title": "钟山西庵白莲亭",
        "author": "王安石",
        "content": "山亭新破一方苔，白帝留花满四隈。\n野艷轻明非傅粉，秋光清浅不凭材。\n乡穷自作幽人伴，岁晚谁为静女媒。\n可笑远公池上客，却因松菊赋归来。",
        "dynasty": "宋",
        "collection_info": null
    },
    {
        "uuid": "cae3ed44937b2c2ffab6545a6c7aa3a3",
        "title": "赠长宁僧首",
        "author": "王安石",
        "content": "秀骨厖眉倦往还，自然清誉落人间。\n闲中用意归诗笔，静外安身比太山。\n欲倩野云朝送客，更邀江月夜临关。\n嗟予踪迹飘尘土，一对孤峰几厚颜。",
        "dynasty": "宋",
        "collection_info": null
    },
    {
        "uuid": "3d523aab550e0ab7aa4b527d18dee809",
        "title": "次韵舍弟赏心亭即事二首",
        "author": "王安石",
        "content": "槛折檐倾野水傍，台城佳气已消亡。\n难披榛莽寻千古，独倚青冥望八荒。\n坐觉尘沙昏远眼，忽看风雨破骄阳。\n扁舟此日东南兴，欲尽江流万里长。\n霸气消磨不復存，旧朝台殿祇空村。\n孤城倚薄青天近，细雨侵凌白日昏。\n稍觉野云成晚霁，却疑山月是朝暾。\n此时江海无穷兴，醒客忘言醉客喧。",
        "dynasty": "宋",
        "collection_info": null
    },
    {
        "uuid": "ed07e53aa84ae01f7b8f4ff18fda065c",
        "title": "次韵陈学士小园即事",
        "author": "王安石",
        "content": "墙屋虽无好鸟鸣，池塘亦未有蛙声。\n树含宿雨红初入，草倚朝阳绿更生。\n万物天机何得丧，百年心事不将迎。\n与君杖策聊观化，搔首春风眼尚明。",
        "dynasty": "宋",
        "collection_info": null
    },
    {
        "uuid": "0356835c8ccc276d72b9b3e4b8d55541",
        "title": "寄友人",
        "author": "王安石",
        "content": "飘然羁旅尚无涯，一望西南百嘆嗟。\n江拥涕洟流入海，风吹魂梦去还家。\n平生积惨应销骨，今日殊乡又见花。\n安得此身如草树，根株相守尽年华。",
        "dynasty": "宋",
        "collection_info": null
    },
    {
        "uuid": "b1dbaa7fff75b79371a1f84c005dc501",
        "title": "登大茅山",
        "author": "王安石",
        "content": "一峰高出众山颠，疑隔尘沙道里千。\n俯视烟云来不极，仰攀萝茑去无前。\n人间已换嘉平帝，地下谁通句曲天。\n陈迹是非今草莽，纷纷流俗尚师仙。",
        "dynasty": "宋",
        "collection_info": null
    },
    {
        "uuid": "ac5bc5d80c18b816a00fb6e636c12d3a",
        "title": "登中茅山",
        "author": "王安石",
        "content": "翛然杖屦出尘嚣，鸡犬无声到泬寥。\n欲见五芝茎叶老，尚攀三鹤羽翰遥。\n容溪路转迷横彴，仙几风来得堕樵。\n兴罢日斜归亦懒，更磨碑藓认前朝。",
        "dynasty": "宋",
        "collection_info": null
    },
    {
        "uuid": "3f48fac9802a7894c2651f4ecb65a47d",
        "title": "登小茅山",
        "author": "王安石",
        "content": "扪萝路到半天穷，下视淮洲杳霭中。\n物外真游来几席，人间荣愿付苓通。\n白云坐处龙池杳，明月归时鹤驭空。\n回首三君谁更似，子房家世有高风。",
        "dynasty": "宋",
        "collection_info": null
    },
    {
        "uuid": "09ccc1c1c7f26e325a684a4c46cd20f8",
        "title": "送张仲容赴杭州孙公辟",
        "author": "王安石",
        "content": "万屋相夸漆与丹，笑歌长在绮纨间。\n綵船春戏城边水，画烛秋寻寺外山。\n忆我屡随游客入，喜君今赴辟书还。\n遥知曼倩威行久，赤笔应从到日闲。",
        "dynasty": "宋",
        "collection_info": null
    },
    {
        "uuid": "c636ca305e36991443c6ebcd05428c53",
        "title": "赠李士宁道人",
        "author": "王安石",
        "content": "季主逡巡居卜肆，弥明邂逅作诗翁。\n曾令宋贾嘆车上，更使刘侯惊坐中。\n杳杳人传多异事，冥冥谁识此高风。\n行歌过我非无谓，唯恨贫家酒盏空。",
        "dynasty": "宋",
        "collection_info": null
    },
    {
        "uuid": "439d4c06f5cf04216b6fc6746d2c7134",
        "title": "次韵春日即事",
        "author": "王安石",
        "content": "人间尚有薄寒侵，和气先熏草树心。\n丹白自分齐破蕾，青黄相向欲交阴。\n潺潺嫩水生幽谷，漠漠轻烟动远林。\n病得一官随太守，班春无助愧周任。",
        "dynasty": "宋",
        "collection_info": null
    },
    {
        "uuid": "91002748c039aa1430d27cb8d3a66f78",
        "title": "次韵答陈正叔二首  其一",
        "author": "王安石",
        "content": "青衫憔悴北归来，髮有霜根面有埃。\n群吠我方憎猘子，一鸣谁更识龙媒。\n功名落落求难值，日月沄沄去不回。\n胜事与身何等近，酒樽诗卷数须开。",
        "dynasty": "宋",
        "collection_info": null
    },
    {
        "uuid": "230f2f4481827b8b10f9726d7b17e601",
        "title": "次韵答陈正叔二首  其二",
        "author": "王安石",
        "content": "田宅荒凉去復来，诗书颜髮两尘埃。\n忘机自许鸥相狎，得祸谁期鹤见媒。\n此道未行身有待，古人不见首空回。\n何当水石他年住，更把韦编静处开。",
        "dynasty": "宋",
        "collection_info": null
    },
    {
        "uuid": "646fa3db735937f12322f40033473939",
        "title": "送崔左藏之广东",
        "author": "王安石",
        "content": "怪石巉巉上泬寥，昔人于此奏箫韶。\n水清但有嘉鱼出，风暖何曾毒草摇。\n今日淹留君按节，当时嬉戏我垂髫。\n因寻旧政询遗老，为作新诗变俚谣。",
        "dynasty": "宋",
        "collection_info": null
    },
    {
        "uuid": "f9ced30946a38264604f4c8efc9eeb16",
        "title": "苦雨",
        "author": "王安石",
        "content": "灵场奔走尚无功，去马来车道不通。\n风助乱云阴更密，水争高岸气尤雄。\n平时沟洫今多废，下户京囷久已空。\n肉食自嗟何所报，古人忧国愿年丰。",
        "dynasty": "宋",
        "collection_info": null
    },
    {
        "uuid": "1a9d476e19bd415ddac67077c5976e09",
        "title": "江上",
        "author": "王安石",
        "content": "村落家家有浊醪，青旗招客解袛裯。\n春风似补林塘破，野水遥连草树高。\n寄食舟车随处弊，行歌天地此身劳。\n迟回自负平生意，岂是明时惜一毛。",
        "dynasty": "宋",
        "collection_info": null
    },
    {
        "uuid": "d79773b2158f1fdf0914c525ca0da5b6",
        "title": "午枕",
        "author": "王安石",
        "content": "百年春梦去悠悠，不復吹箫向此留。\n野草自花还自落，鸣禽相乳亦相酬。\n旧蹊埋没开新径，朱户欹斜见画楼。\n欲把一杯无伴侣，眼看兴废使人愁。",
        "dynasty": "宋",
        "collection_info": null
    },
    {
        "uuid": "4bbfd7bba61d667c09a0271054d7c14d",
        "title": "寄石鼓寺陈伯庸",
        "author": "王安石",
        "content": "鲸海无风白日闲，天门当面险难攀。\n尘埃掉臂离长陌，琴酒和云入旧山。\n仁义未饶轩冕贵，功名莫信鬼神悭。\n郭东一点英雄气，时伴君心夜斗间。",
        "dynasty": "宋",
        "collection_info": null
    },
    {
        "uuid": "d2e8a599e72887d83d90361d6aeb2f42",
        "title": "送熊伯通",
        "author": "王安石",
        "content": "岁暮欣逢盖共倾，川涂南北岂忘情。\n事经官路心应折，地入家山眼更明。\n江上月华空自照，梅边春意恰相迎。\n关河不锁真消息，野客犹能听治声。",
        "dynasty": "宋",
        "collection_info": null
    },
    {
        "uuid": "384c0c466082c418d0de6e8430bdc8d5",
        "title": "送王覃",
        "author": "王安石",
        "content": "分走人间十五年，尘沙吹鬓各苍然。\n山林渺渺长回首，儿女纷纷忽满前。\n知子有才思奋发，嗟余无地与迴旋。\n相看一作秦吴别，身世何时两息肩。",
        "dynasty": "宋",
        "collection_info": null
    },
    {
        "uuid": "76429ec4a76020b8f5ef4f90eb39c82c",
        "title": "送明州王大卿",
        "author": "王安石",
        "content": "大历才臣有此州，昆云今驾鹿轓游。\n从来所至邦人喜，真復能分圣主忧。\n千里封疆何足治，一时名迹故应留。\n属城旧吏虽疲懒，尚可挥毫敌李舟。",
        "dynasty": "宋",
        "collection_info": null
    },
    {
        "uuid": "792cb42f02bf29f62df41388ef293794",
        "title": "姑胥郭",
        "author": "王安石",
        "content": "误褫云巾别故山，抵吴由越两间关。\n千家渔火秋风市，一叶归舟暮雨湾。\n旅病愔愔如困酒，乡愁脉脉似连环。\n情知带眼从前缓，更恐颠毛自此斑。",
        "dynasty": "宋",
        "collection_info": null
    },
    {
        "uuid": "1ec510bc4cc4a5dc1829c63835839278",
        "title": "严陵祠堂",
        "author": "王安石",
        "content": "汉庭来见一羊裘，默默俄归旧钓舟。\n迹似磻溪应有待，世无西伯可能留。\n崎岖冯衍才终废，索寞桓谭道不谋。\n勺水果非鳣鲔地，放身沧海亦何求。",
        "dynasty": "宋",
        "collection_info": null
    },
    {
        "uuid": "ccbda36eb44136c781535b1bce46963a",
        "title": "藏春坞诗献刁十四丈学士",
        "author": "王安石",
        "content": "蒜山东渡得林丘，邂逅篮舆亦少留。\n今日更知莱氏隠，暮年长忆武陵游。\n欲营垣屋随穿斸，尚嘆尘沙隔献酬。\n遥约勾吴亭下路，春风深驻五湖舟。",
        "dynasty": "宋",
        "collection_info": null
    },
    {
        "uuid": "e573de4a4db70a8854f8cc13e48ca1a2",
        "title": "太湖恬亭",
        "author": "王安石",
        "content": "槛临溪上绿阴围，溪岸高低入翠微。\n日落断桥人独立，水涵幽树鸟相依。\n清游始觉心无累，静处谁知世有机。\n更待夜深同徙倚，秋风斜月钓船归。",
        "dynasty": "宋",
        "collection_info": null
    },
    {
        "uuid": "ffb8563da3e145013ded80cda478f717",
        "title": "蒙城清燕堂",
        "author": "王安石",
        "content": "清燕新碑得自蒙，行吟如到此堂中。\n吏无田甲当时气，民有庄周后世风。\n庭下早知闲木索，坐间遥想御丝桐。\n飘然一往何时得，俛仰尘沙欲作翁。",
        "dynasty": "宋",
        "collection_info": null
    },
    {
        "uuid": "478cba5cef4e193c5aa3f577d1cbff14",
        "title": "次韵酬吴彦珍见寄二首  其一",
        "author": "王安石",
        "content": "君作新诗故起予，一吟聊復报双鱼。\n杖藜高径谁来往，散帙空堂自卷舒。\n树外鸟啼催晚种，花间人语趁朝虚。\n春风处处堪携手，何事临池苦学书。",
        "dynasty": "宋",
        "collection_info": null
    },
    {
        "uuid": "911540caf7887be6bf9aebb695039a35",
        "title": "次韵酬吴彦珍见寄二首  其二",
        "author": "王安石",
        "content": "篁竹荒茅五亩余，生涯山蕨与泉鱼。\n家贫殖货羞端木，乡里传书比仲舒。\n白日忆君聊远望，青林嗟我似逃虚。\n春风渺渺乌塘尾，漫得东来一纸书。",
        "dynasty": "宋",
        "collection_info": null
    },
    {
        "uuid": "2d1d0a80565a5caffe69bae6649a5e31",
        "title": "自金陵如丹阳道中有感",
        "author": "王安石",
        "content": "数百年来王气消，难将前事问渔樵。\n苑方秦地皆芜没，山借扬州更寂寥。\n荒埭暗鸡催月晓，空场老雉挟春骄。\n豪华祇有诸陵在，往往黄金出市朝。",
        "dynasty": "宋",
        "collection_info": null
    },
    {
        "uuid": "3b606c287c7f9c9e72fce900a69aed35",
        "title": "初去临川",
        "author": "王安石",
        "content": "东浮溪水渡长林，上坂回头一拊心。\n已觉省烦非仲叔，安能养志似曾参。\n忧伤遇事纷纷出，疾病乘虚亹亹侵。\n未有半分求自赎，恐填沟壑更霑襟。",
        "dynasty": "宋",
        "collection_info": null
    },
    {
        "uuid": "a3bb136af4324bdc65b4b89734dc410a",
        "title": "读史",
        "author": "王安石",
        "content": "自古功名亦苦辛，行藏终欲付何人。\n当时黮闇犹承误，末俗纷纭更乱真。\n糟粕所传非粹美，丹青难写是精神。\n区区岂尽高贤意，独守千秋纸上尘。",
        "dynasty": "宋",
        "collection_info": null
    },
    {
        "uuid": "f2ae35438eb5b30ef53a7189b7e12e16",
        "title": "读诏书",
        "author": "王安石",
        "content": "去秋东出汴河梁，已见中州旱势强。\n日射地穿千里赤，风吹沙度满城黄。\n近闻急诏收群策，颇说新年又亢阳。\n贱术纵工难自献，心忧天下独君王。",
        "dynasty": "宋",
        "collection_info": null
    },
    {
        "uuid": "03be774e4b035f7704a51a9d16d10aea",
        "title": "每见王太丞邑事甚冗而剸剧之暇犹能过访山馆兼出佳篇为赠仰嘆才力因成小诗",
        "author": "王安石",
        "content": "我看繁讼频搔首，君富才明见亦常。\n尚有闲襟寻水石，更留佳句似池塘。\n松苗地合分高下，鳬鹤天教有短长。\n徐上青云犹未晚，可无音问及沧浪。",
        "dynasty": "宋",
        "collection_info": null
    },
    {
        "uuid": "f1239ee844eae632fd1962f5247f248b",
        "title": "王浮梁太丞之听讼轩有水禽三巢于竹林之上恬而自得邑人作诗以美之因次元韵",
        "author": "王安石",
        "content": "水边舟动多惊散，何事林间近绝疑。\n野意肯从威令至，旧巢犹有主人知。\n不关饮啄春江暖，自在飞鸣夏日迟。\n览德岂无丹穴凤，到时应让向南枝。",
        "dynasty": "宋",
        "collection_info": null
    },
    {
        "uuid": "2dbdc154b42753d0870f18d24cffe45f",
        "title": "寄虞氏兄弟",
        "author": "王安石",
        "content": "一身兼抱百忧虞，忽忽如狂久废书。\n畴昔心期俱丧勇，此来腰疾更乘虚。\n久闻阳羡安家好，自度渊明与世疏。\n亦有未归沟壑日，会应相近置田庐。",
        "dynasty": "宋",
        "collection_info": null
    },
    {
        "uuid": "02c406a82cad4e4b1b0f2337181c5f5c",
        "title": "除夜寄舍弟",
        "author": "王安石",
        "content": "一尊聊有天涯忆，百感翻然醉裏眠。\n酒醒灯前犹是客，梦回江北已经年。\n佳时流落真何得，胜事蹉跎只可怜。\n唯有到家寒食在，春风因泛滪溪船。",
        "dynasty": "宋",
        "collection_info": null
    },
    {
        "uuid": "610a6328e430d6c8c62478db00c9480f",
        "title": "答熊本推官金陵寄酒",
        "author": "王安石",
        "content": "鬰金香是兰陵酒，枉入诗人赋咏来。\n庭下北风吹急雪，坐间南客送寒醅。\n渊明未得归三径，叔夜犹同把一杯。\n吟罢想君醒醉处，钟山相向白崔嵬。",
        "dynasty": "宋",
        "collection_info": null
    },
    {
        "uuid": "b0fefe7a159d6fa475ccf7af4c8c0032",
        "title": "和钱学士喜雪",
        "author": "王安石",
        "content": "手把诗翁忆雪诗，坐愁穷海瘴烟霏。\n谁令天上苍茫合，忽见空中散漫飞。\n阊阖与风生气势，姮娥交月借光辉。\n山鸦瑟缩相依立，邑犬跳梁未肯归。\n点缀丘园荣树木，埋藏沟壍乱封圻。\n高歌业已传都市，逸兴何当叩隠扉。\n颇欲携樽邀使骑，几忘温席荐亲闱。\n公今早晚班春去，强劝涝田补岁饥。",
        "dynasty": "宋",
        "collection_info": null
    },
    {
        "uuid": "cc4610a9d741dda69809af3bf0579387",
        "title": "送江宁彭给事赴阙",
        "author": "王安石",
        "content": "西江望士众长兼，卓荦传家在一男。\n壮志异时开史牒，妙龄终日对书龛。\n桂堂发策收科选，樱苑颁诗豫宴酣。\n大邑援琴聊试可，小州怀绂果才堪。\n分台拜职荣先入，抗疏辞恩耻横覃。\n劲操比松寒不挠，忠言如药苦非甘。\n龙鳞直为当官触，虎穴宁关射利探。\n朱毂兽头终协梦，粉闱鸡舌更须含。\n均输北转荆门鹢，劝课西临蜀市蚕。\n期信有儿迎郭伋，食贫无地乞羊昙。\n櫜垂铃栈驼鸣𡇼，节拥棠郊虎视眈。\n归见广墀瞻斧藻，对扬初服改朱蓝。\n进班华省财方阜，出按穷边虏稍戡。\n帝命贾琮当冀北，民歌姬奭次周南。\n投壶飨客鱼无乙，伐鼓蒐兵马有驔。\n鲸鬣掀红旗杳杳，虬髯咤黑纛鬖鬖。\n威加诸部风霜肃，惠浸连营雨露涵。\n大斗时时能剧饮，轻裘往往祇清谈。\n干龙已应天飞五，晋马徐观昼接三。\n道在君臣方自合，德侔卿长亦谁惭。\n便蕃肯较平生宠，放旷皆知雅性妉。\n委佩去辞廷殖殖，扬舲来得府潭潭。\n一尊客语从容尽，千里人情委曲谙。\n岂但搢绅称召杜，故多扶杖祝彭聃。\n幕中俊乂闲刀笔，帐下骁雄冷剑镡。\n楚地怪须留汲黯，萧规疑欲付曹参。\n从来贵势公何慕，自是贤名上所贪。\n未信逸身今以老，且当忧国每如惔。\n论心邂逅胶投漆，搔首低徊雪满簪。\n镇抚未惊移岁月，追攀曾许赏烟岚。\n余欢遽隔新亭饯，宿惠难忘旧馆骖。\n卷曲尚谁知散栎，峥嵘空此咏枯楠。",
        "dynasty": "宋",
        "collection_info": null
    },
    {
        "uuid": "e58892b62c220ee8de88fbbc47db1081",
        "title": "聊行",
        "author": "王安石",
        "content": "聊行弄芳草，独坐隠团蒲。\n问客茅檐日，君家有此无。",
        "dynasty": "宋",
        "collection_info": null
    },
    {
        "uuid": "2091f0ca8452f569329f1bb9ae2a78fc",
        "title": "染云",
        "author": "王安石",
        "content": "染云为柳叶，剪水作梨花。\n不是春风巧，何缘有岁华。",
        "dynasty": "宋",
        "collection_info": null
    },
    {
        "uuid": "3f4dee560e74dac81ffd06a02ee269be",
        "title": "沟港",
        "author": "王安石",
        "content": "沟港重重柳，山坡处处梅。\n小舆穿麦过，狭径碍桑回。",
        "dynasty": "宋",
        "collection_info": null
    },
    {
        "uuid": "f9f2eedbfd353159979e1716233061f2",
        "title": "霹雳沟",
        "author": "王安石",
        "content": "霹雳沟西路，柴荆四五家。\n忆曾骑款段，随意入桃花。",
        "dynasty": "宋",
        "collection_info": null
    },
    {
        "uuid": "2bc9034b3e0d88d5eecd7552f0b76b99",
        "title": "午睡",
        "author": "王安石",
        "content": "檐日阴阴转，床风细细吹。\n翛然残午梦，何许一黄鹂。",
        "dynasty": "宋",
        "collection_info": null
    },
    {
        "uuid": "5fd20f780caa42d766f4d65c60f97935",
        "title": "题齐安壁",
        "author": "王安石",
        "content": "日浄山如染，风暄草欲熏。\n梅残数点雪，麦涨一溪云。",
        "dynasty": "宋",
        "collection_info": null
    },
    {
        "uuid": "350c69028b7a782a175185b16c9086e9",
        "title": "昭文斋",
        "author": "王安石",
        "content": "我自山中客，何缘有此名。\n当缘琴不鼓，人不见亏成。",
        "dynasty": "宋",
        "collection_info": null
    },
    {
        "uuid": "d61c12f97275fbbd64ef7fcdbc6f8c37",
        "title": "台上示吴愿",
        "author": "王安石",
        "content": "细书妨老读，长簟惬昏眠。\n取簟且一息，抛书还少年。",
        "dynasty": "宋",
        "collection_info": null
    },
    {
        "uuid": "f5962328408980f74cbf7398433594b8",
        "title": "示道原",
        "author": "王安石",
        "content": "久不在城市，少留心怅然。\n幽芳可揽结，伫子饮云泉。",
        "dynasty": "宋",
        "collection_info": null
    },
    {
        "uuid": "94bfbd2e2d90a0a6a21c949c8abf226f",
        "title": "传神自讚",
        "author": "王安石",
        "content": "此物非他物，今吾即故吾。\n今吾如可状，此物若为摹。",
        "dynasty": "宋",
        "collection_info": null
    },
    {
        "uuid": "210d54660890971ee730b3fc27a90457",
        "title": "题何氏宅园亭",
        "author": "王安石",
        "content": "荷叶参差卷，榴花次第开。\n但令心有赏，岁月任渠催。",
        "dynasty": "宋",
        "collection_info": null
    },
    {
        "uuid": "60757cb59278d07c4b2fea6196ad39c1",
        "title": "草堂一上人",
        "author": "王安石",
        "content": "一公持一钵，想復度遥岑。\n地瘦无黄犊，春来草更深。",
        "dynasty": "宋",
        "collection_info": null
    },
    {
        "uuid": "c25ac7d41098eeff866868d43ccf7fda",
        "title": "题黄司理园",
        "author": "王安石",
        "content": "为忆去年梅，凌寒特地来。\n闰前空腊尽，浑未有花开。",
        "dynasty": "宋",
        "collection_info": null
    },
    {
        "uuid": "757a2e9da83b3160d3d2c87fdfcd0f66",
        "title": "北山洊亭",
        "author": "王安石",
        "content": "西崦水泠泠，沿冈有洊亭。\n自从春草长，遥见祇青青。",
        "dynasty": "宋",
        "collection_info": null
    },
    {
        "uuid": "4da6c0c90eebe5f5ae2f2f1fad226d37",
        "title": "题永昭陵",
        "author": "王安石",
        "content": "神阙澹朝晖，苍苍露未晞。\n龙车不可望，投老涕霑衣。",
        "dynasty": "宋",
        "collection_info": null
    },
    {
        "uuid": "568ea9cacec04584e9195d1495ec9089",
        "title": "咏谷",
        "author": "王安石",
        "content": "可怜台上谷，转目已阴繁。\n不解诗人意，何为乐彼园。",
        "dynasty": "宋",
        "collection_info": null
    },
    {
        "uuid": "7a173c41f65163cbc4d15575ccdbc2d7",
        "title": "池上看金沙花数枝过酴醿架盛开",
        "author": "王安石",
        "content": "故作酴醿架，金沙祇谩栽。\n似矜颜色好，飞度雪前开。",
        "dynasty": "宋",
        "collection_info": null
    },
    {
        "uuid": "1933626c4371a992e3e403a7f77f3d01",
        "title": "五柳",
        "author": "王安石",
        "content": "五柳柴桑宅，三杨白下亭。\n往来无一事，长得见青青。",
        "dynasty": "宋",
        "collection_info": null
    },
    {
        "uuid": "5506bd8e025f47bb375fcfd8bf2edf68",
        "title": "移松皆死",
        "author": "王安石",
        "content": "李白今何在，桃红已索然。\n君看赤松子，犹自不长年。",
        "dynasty": "宋",
        "collection_info": null
    },
    {
        "uuid": "01c3520e4fc9798085df5cb3f12afb05",
        "title": "山中",
        "author": "王安石",
        "content": "随月出山去，寻云相伴归。\n春晨花上露，芳气着人衣。",
        "dynasty": "宋",
        "collection_info": null
    },
    {
        "uuid": "401494cd6e57ecee89ef9c000277f809",
        "title": "送王补之行风忽作因题四句于舟中",
        "author": "王安石",
        "content": "淮口西风急，君行定几时。\n故应今夜月，未便照相思。",
        "dynasty": "宋",
        "collection_info": null
    },
    {
        "uuid": "42d909873886afd40a555d2d31bbea44",
        "title": "被召作",
        "author": "王安石",
        "content": "荣禄嗟何及，明恩愧未酬。\n欲寻西掖路，更上北山头。",
        "dynasty": "宋",
        "collection_info": null
    },
    {
        "uuid": "f3ab6e83e311346cc16966dd289211af",
        "title": "再题南涧楼",
        "author": "王安石",
        "content": "北山云漠漠，南涧水悠悠。\n去此非吾愿，临分更上楼。",
        "dynasty": "宋",
        "collection_info": null
    },
    {
        "uuid": "deaa03a8d567283c30bb0a24f28ea980",
        "title": "南浦",
        "author": "王安石",
        "content": "南浦随花去，迴舟路已迷。\n暗香无觅处，日落画桥西。",
        "dynasty": "宋",
        "collection_info": null
    },
    {
        "uuid": "29d259e547939b9a2df81f5b7d164dc9",
        "title": "题定林壁怀李叔时",
        "author": "王安石",
        "content": "云与渊明出，风随御寇还。\n燎炉无伏火，蕙帐冷空山。",
        "dynasty": "宋",
        "collection_info": null
    },
    {
        "uuid": "0950e8068420d00a1c9a1a4ec8c352f7",
        "title": "离蒋山",
        "author": "王安石",
        "content": "出谷频回首，逢人更断肠。\n桐乡岂爱我，我自爱桐乡。",
        "dynasty": "宋",
        "collection_info": null
    },
    {
        "uuid": "db4d98be304c8257c0a132cb53077f51",
        "title": "江上",
        "author": "王安石",
        "content": "江水漾西风，江花脱晚红。\n离情被横笛，吹过乱山东。",
        "dynasty": "宋",
        "collection_info": null
    },
    {
        "uuid": "4038641d175801b7b926c32eb39d7181",
        "title": "春雨",
        "author": "王安石",
        "content": "苦雾藏春色，愁霖病物华。\n幽奇无可奈，强釂一杯霞。",
        "dynasty": "宋",
        "collection_info": null
    },
    {
        "uuid": "d020cb1cba4e97a6611beba58253089d",
        "title": "归燕",
        "author": "王安石",
        "content": "马上逢归燕，知从何处来。\n贪寻旧巢去，不带锦书迴。",
        "dynasty": "宋",
        "collection_info": null
    },
    {
        "uuid": "a5845b2acd9c785feaa374b27d9b09b8",
        "title": "和惠思波上鸥",
        "author": "王安石",
        "content": "翩翩白鳬鸥，泛泛水中游。\n西来久不见，梦想在沧洲。",
        "dynasty": "宋",
        "collection_info": null
    },
    {
        "uuid": "fa2e5488e68a9caa114c69a813b2c8e2",
        "title": "秣陵道中口占二首  其一",
        "author": "王安石",
        "content": "经世才难就，田园路欲迷。\n慇懃将白髮，下马照青溪。",
        "dynasty": "宋",
        "collection_info": null
    },
    {
        "uuid": "74fd8da99977e4c2ce34d19801753e10",
        "title": "秣陵道中口占二首  其二",
        "author": "王安石",
        "content": "岁熟田家乐，秋风客自悲。\n茫茫曲城路，归马日斜时。",
        "dynasty": "宋",
        "collection_info": null
    },
    {
        "uuid": "76294bbe09ef82a536f047ecd4267a8e",
        "title": "次青阳",
        "author": "王安石",
        "content": "十载九华边，归期尚渺然。\n秋风一乘传，更觉负林泉。",
        "dynasty": "宋",
        "collection_info": null
    },
    {
        "uuid": "8eea432e11a56345c1a4baa1c7bfbbb5",
        "title": "代陈景元书于太一宫道院壁",
        "author": "王安石",
        "content": "官身有吏责，触事遇嫌猜。\n野性岂堪此，庐山归去来。",
        "dynasty": "宋",
        "collection_info": null
    },
    {
        "uuid": "5dbc5387dbd1e76b1a76be7df686d15c",
        "title": "山鷄",
        "author": "王安石",
        "content": "山鸡照渌水，自爱一何愚。\n文采为世用，适足累形躯。",
        "dynasty": "宋",
        "collection_info": null
    },
    {
        "uuid": "d51e1e259befd0e15e9cd408ee772ae7",
        "title": "杂咏四首  其一",
        "author": "王安石",
        "content": "故畦抛汝水，新垄寄钟山。\n为问扬州月，何时照我还。\n已作湖阴客，如何更远游。\n章江昨夜月，送我到扬州。",
        "dynasty": "宋",
        "collection_info": null
    },
    {
        "uuid": "a3b3b1ba27c09ad63d4665b47e31367c",
        "title": "杂咏四首  其二",
        "author": "王安石",
        "content": "证圣南朝寺，三年到百回。\n不知墙下路，今日几荷开。",
        "dynasty": "宋",
        "collection_info": null
    },
    {
        "uuid": "278b757596c5a81b02e23f795303ce63",
        "title": "杂咏四首  其三",
        "author": "王安石",
        "content": "桃李石城坞，饷田三月时。\n柴荆常自闭，花发少人知。",
        "dynasty": "宋",
        "collection_info": null
    },
    {
        "uuid": "44b1c795f064bb27606b177b16304406",
        "title": "卧闻",
        "author": "王安石",
        "content": "卧闻黄栗留，起见白符鸠。\n坐引鱼儿戏，行将鹿女游。",
        "dynasty": "宋",
        "collection_info": null
    },
    {
        "uuid": "d2b86e9f9449d1fbfb2574de40b0e96e",
        "title": "秋兴有感",
        "author": "王安石",
        "content": "宿雨清畿甸，朝阳丽帝城。\n丰年人乐业，陇上踏歌声。",
        "dynasty": "宋",
        "collection_info": null
    },
    {
        "uuid": "66aefbbbf11589fad1de65052ee1cff7",
        "title": "题八功德水",
        "author": "王安石",
        "content": "欲寻阿练若，曳屐出东冈。\n涧谷芳菲少，春风着野桑。",
        "dynasty": "宋",
        "collection_info": null
    },
    {
        "uuid": "82b6bb0aaec2eb134afd4217ef6e2959",
        "title": "口占示禅师",
        "author": "王安石",
        "content": "去岁别南岳，前年返泐潭。\n临机一句子，今日遇同参。",
        "dynasty": "宋",
        "collection_info": null
    },
    {
        "uuid": "42ea32b0d14b8e254acccc1a8cde09c3",
        "title": "偶书",
        "author": "王安石",
        "content": "雄也营身足，聃兮悞汝多。\n捐书知圣已，绝学奈禽何。",
        "dynasty": "宋",
        "collection_info": null
    },
    {
        "uuid": "9352ab4ce3c35ed4cd4129a40efaef05",
        "title": "送陈景初金陵持服举族贫病烦君药石之功",
        "author": "王安石",
        "content": "举族贫兼病，烦君药石功。\n长安何日到，一一问归鸿。",
        "dynasty": "宋",
        "collection_info": null
    },
    {
        "uuid": "f39e478e1150a331f9a65ac29a4b4d33",
        "title": "泊姚江",
        "author": "王安石",
        "content": "轧轧橹声急，苍苍江日低。\n吾行有定止，潮汐自东西。",
        "dynasty": "宋",
        "collection_info": null
    },
    {
        "uuid": "7e535c7c26e1252ec3a176eadab4cb1f",
        "title": "楼上",
        "author": "王安石",
        "content": "荡漾舟中客，徘徊楼上人。\n沧波浩无主，两桨邈难亲。",
        "dynasty": "宋",
        "collection_info": null
    },
    {
        "uuid": "8c5927afe14f7147d8fa1dd8fdbcd3b1",
        "title": "春晴",
        "author": "王安石",
        "content": "新春十日雨，雨晴门始开。\n静看苍苔纹，莫上人衣来。",
        "dynasty": "宋",
        "collection_info": null
    },
    {
        "uuid": "6bdcf1d5cbb5e281282128551b53ece8",
        "title": "浄相寺",
        "author": "王安石",
        "content": "浄相前朝寺，荒凉二十秋。\n曾遭减劫坏，今遇胜缘修。",
        "dynasty": "宋",
        "collection_info": null
    },
    {
        "uuid": "d45f8428ab653d5c93cde050c51c43c8",
        "title": "将母",
        "author": "王安石",
        "content": "将母邗沟上，留家白纻阴。\n月明闻杜宇，南北总关心。",
        "dynasty": "宋",
        "collection_info": null
    },
    {
        "uuid": "1381787f38cef96f11ce3ff52e172fb9",
        "title": "朱朝议移法云兰",
        "author": "王安石",
        "content": "幽兰有佳气，千载閟山阿。\n不出阿兰若，岂遭干闼婆。",
        "dynasty": "宋",
        "collection_info": null
    },
    {
        "uuid": "21aa59e1762aec00011252f9b01d5c20",
        "title": "晚归",
        "author": "王安石",
        "content": "岸迥重重柳，川低渺渺河。\n不愁南浦暗，归伴有姮娥。",
        "dynasty": "宋",
        "collection_info": null
    },
    {
        "uuid": "81a77348bf3861c8f58c76189463a4bf",
        "title": "题舫子",
        "author": "王安石",
        "content": "爱此江边好，留连至日斜。\n眠分黄犊草，坐占白鸥沙。",
        "dynasty": "宋",
        "collection_info": null
    },
    {
        "uuid": "2b7955c56b8981756391d2da4f191464",
        "title": "惠崇画",
        "author": "王安石",
        "content": "断取沧州趣，移来六月天。\n道人三昧力，变化只和铅。",
        "dynasty": "宋",
        "collection_info": null
    },
    {
        "uuid": "15acf9094ae48d6c010dd6d81b32e195",
        "title": "蒲叶",
        "author": "王安石",
        "content": "蒲叶清浅水，杏花和暖风。\n地偏缘底绿，人老为谁红。",
        "dynasty": "宋",
        "collection_info": null
    },
    {
        "uuid": "5b2339751d0bf92775fa3fdb20a42617",
        "title": "芳草",
        "author": "王安石",
        "content": "芳草知谁种，缘阶已数丛。\n无心与时竞，何苦绿匆匆。",
        "dynasty": "宋",
        "collection_info": null
    },
    {
        "uuid": "80012326c1c164f6572fbb797ac74634",
        "title": "与徐仲元自读书台上定林",
        "author": "王安石",
        "content": "横绝潺湲度，深寻荦确行。\n百年同逆旅，一壑我平生。",
        "dynasty": "宋",
        "collection_info": null
    },
    {
        "uuid": "2b22515404f32f43eea8711d83c0ea20",
        "title": "病中睡起折杏花数枝二首  其一",
        "author": "王安石",
        "content": "独卧南窗榻，翛然五六旬。\n已闻邻杏好，故挽一枝春。",
        "dynasty": "宋",
        "collection_info": null
    },
    {
        "uuid": "08e92adddeb192d5a7aa1ded945ca44d",
        "title": "病中睡起折杏花数枝二首  其二",
        "author": "王安石",
        "content": "独卧无心起，春风闭寂寥。\n鸟声谁唤汝，屋角故相撩。",
        "dynasty": "宋",
        "collection_info": null
    },
    {
        "uuid": "a13ed59951e249a1a360e4e1515a86c7",
        "title": "送望之赴临江",
        "author": "王安石",
        "content": "黄雀有头颅，长行万里余。\n想因君出守，暂得免包苴。",
        "dynasty": "宋",
        "collection_info": null
    },
    {
        "uuid": "aada7ece95d41eeddb6eeec50c82dd5e",
        "title": "送丁廓秀才归汝阴",
        "author": "王安石",
        "content": "风驶柳条干，驼裘未胜寒。\n慇懃陌上日，为客暖征鞍。",
        "dynasty": "宋",
        "collection_info": null
    },
    {
        "uuid": "dcc4531bd74612360817fb7908c06c28",
        "title": "送王彦鲁",
        "author": "王安石",
        "content": "北客怜同姓，南流感似人。\n相分岂相忘，临路更情亲。",
        "dynasty": "宋",
        "collection_info": null
    },
    {
        "uuid": "6300b3068212bdf8d28227291ae60089",
        "title": "送吕望之",
        "author": "王安石",
        "content": "池散田田碧，台敷灼灼红。\n年华岂有尽，心赏亦无穷。",
        "dynasty": "宋",
        "collection_info": null
    },
    {
        "uuid": "299b92781f787730d56dc3283f95bb27",
        "title": "别方劭秘校",
        "author": "王安石",
        "content": "迢迢建业水，中有武昌鱼。\n别后应相忆，能忘数寄书。",
        "dynasty": "宋",
        "collection_info": null
    },
    {
        "uuid": "f716cc60b8011705cbc911bda1d05d73",
        "title": "梅花",
        "author": "王安石",
        "content": "墙角数枝梅，凌寒独自开。\n遥知不是雪，为有暗香来。",
        "dynasty": "宋",
        "collection_info": null
    },
    {
        "uuid": "67dcdc570bb7dd75c427ced489745069",
        "title": "红梅",
        "author": "王安石",
        "content": "春半花纔发，多应不奈寒。\n北人初未识，浑作杏花看。",
        "dynasty": "宋",
        "collection_info": null
    },
    {
        "uuid": "fce81bec4685dee782e6ebf45c67db5f",
        "title": "病起过宝觉",
        "author": "王安石",
        "content": "执手乍欣怅，霜毛应更新。\n依然旧童子，却想梦前身。",
        "dynasty": "宋",
        "collection_info": null
    },
    {
        "uuid": "cbd0e125f95c1f97f2d01bb39ecec2ef",
        "title": "书定林院窗",
        "author": "王安石",
        "content": "道人今辍讲，卷裓寄松萝。\n梦说波罗蜜，当如习气何。",
        "dynasty": "宋",
        "collection_info": null
    },
    {
        "uuid": "1ea6bf9a6a18615fa5cff65e78688303",
        "title": "题徐浩书法华经",
        "author": "王安石",
        "content": "一切法无差，水牛生象牙。\n莫将无量义，欲觅妙莲华。",
        "dynasty": "宋",
        "collection_info": null
    },
    {
        "uuid": "6e06dab18530ba79b670f95f4fac78bc",
        "title": "碧芜",
        "author": "王安石",
        "content": "碧芜平野旷，黄菊晚村深。\n客倦留甘饮，身闲累苦吟。",
        "dynasty": "宋",
        "collection_info": null
    },
    {
        "uuid": "1c94a6c03bfd9f5fe901f9a39de04ca7",
        "title": "梦长",
        "author": "王安石",
        "content": "梦长随永漏，吟苦杂疏钟。\n动盖荷风劲，沾裳菊露浓。",
        "dynasty": "宋",
        "collection_info": null
    },
    {
        "uuid": "eabc120a4e1b7ee201711e727b198b19",
        "title": "迸月",
        "author": "王安石",
        "content": "迸月川鱼跃，开云岭鸟翻。\n径斜荒草恶，台废冶花繁。",
        "dynasty": "宋",
        "collection_info": null
    },
    {
        "uuid": "3a9f358d5a44e7ab843bd7aa127b053c",
        "title": "泊雁  其一",
        "author": "王安石",
        "content": "泊雁鸣深渚，收霞落晚川。\n柝随风敛阵，楼映月低弦。",
        "dynasty": "宋",
        "collection_info": null
    },
    {
        "uuid": "cd80d127264648d4d2ed50e69286fb2d",
        "title": "泊雁  其二",
        "author": "王安石",
        "content": "漠漠汀帆转，幽幽岸火然。\n壑危通细路，沟曲绕平田。",
        "dynasty": "宋",
        "collection_info": null
    },
    {
        "uuid": "49c9253630619e880219fa0ed7a57d1e",
        "title": "题西太一宫壁二首  其一",
        "author": "王安石",
        "content": "草色浮云漠漠，树阴落日潭潭。\n三十六陂流水，白头想见江南。",
        "dynasty": "宋",
        "collection_info": null
    },
    {
        "uuid": "ec12e9ff5f7500b11af84591645336ea",
        "title": "题西太一宫壁二首  其二",
        "author": "王安石",
        "content": "三十年前此路，父兄持我东西。\n今日重来白首，欲寻陈迹都迷。",
        "dynasty": "宋",
        "collection_info": null
    },
    {
        "uuid": "0a2c9614411935ab3007f17126b2b561",
        "title": "西太一宫楼",
        "author": "王安石",
        "content": "草际芙蕖零落，水边杨柳欹斜。\n日暮炊烟孤起，不知鱼网谁家。",
        "dynasty": "宋",
        "collection_info": null
    },
    {
        "uuid": "d1ced10ab571fd73e6a0eedd85b0625a",
        "title": "歌元丰五首  其一",
        "author": "王安石",
        "content": "水满陂塘谷满篝，漫移蔬果亦多收。\n神林处处传箫鼓，共赛元丰第二秋。\n露积成山百种收，渔梁亦自富虾鰌。\n无羊说梦非真事，岂见元丰第二秋。",
        "dynasty": "宋",
        "collection_info": null
    },
    {
        "uuid": "739a7e9310ea773f1b8278d8bb06f752",
        "title": "歌元丰五首  其二",
        "author": "王安石",
        "content": "湖海元丰岁又登，稆生犹足暗沟塍。\n家家露积如山壠，黄髮咨嗟见未曾。",
        "dynasty": "宋",
        "collection_info": null
    },
    {
        "uuid": "2abc3ca1a6a55f11add483d26a47dd69",
        "title": "歌元丰五首  其三",
        "author": "王安石",
        "content": "放歌扶杖出前林，遥和丰年击壤音。\n曾侍土阶知帝力，曲中时有誉尧心。",
        "dynasty": "宋",
        "collection_info": null
    },
    {
        "uuid": "1372a847218bd71ffb81646038db309f",
        "title": "歌元丰五首  其四",
        "author": "王安石",
        "content": "豚栅鸡埘晻霭间，暮林摇落献南山。\n丰年处处人家好，随意飘然得往还。",
        "dynasty": "宋",
        "collection_info": null
    },
    {
        "uuid": "f0b054533101625b43ec1a93831698fa",
        "title": "棋",
        "author": "王安石",
        "content": "莫将戏事扰真情，且可随缘道我赢。\n战罢两奁分白黑，一枰何处有亏成。",
        "dynasty": "宋",
        "collection_info": null
    },
    {
        "uuid": "6fdb44a20b1f89908e819b294b57a40f",
        "title": "题画扇",
        "author": "王安石",
        "content": "玉斧修成宝月团，月边仍有女乘鸾。\n青冥风露非人世，鬓乱钗斜特地寒。",
        "dynasty": "宋",
        "collection_info": null
    },
    {
        "uuid": "12d174f89e06ebbe8d2cd46275787f34",
        "title": "梦",
        "author": "王安石",
        "content": "黄粱欲熟且留连，漫道春归莫怅然。\n蝴蝶岂能知梦事，蘧蘧飞堕晚花前。",
        "dynasty": "宋",
        "collection_info": null
    },
    {
        "uuid": "011d587757c295100e150237e25901b6",
        "title": "清明",
        "author": "王安石",
        "content": "东城酒散夕阳迟，南陌秋韆寂寞垂。\n人与长瓶卧芳草，风将急管度青枝。",
        "dynasty": "宋",
        "collection_info": null
    },
    {
        "uuid": "488f826dc5f732b42c0acc6150466476",
        "title": "东冈",
        "author": "王安石",
        "content": "东冈岁晚一登临，共望长河映远林。\n万窍怒呺风丧我，千波竞涌水无心。",
        "dynasty": "宋",
        "collection_info": null
    },
    {
        "uuid": "71422b2337fd2cc1eaf1bd8178f30c04",
        "title": "春郊",
        "author": "王安石",
        "content": "青秧漫漫出初齐，鸡犬遥闻路却迷。\n但见山花流出水，那知不是武陵溪。",
        "dynasty": "宋",
        "collection_info": null
    },
    {
        "uuid": "478757c8aaa6367a9e55704257d03cd5",
        "title": "元日",
        "author": "王安石",
        "content": "爆竹声中一岁除，东风送暖入屠苏。\n千门万户曈曈日，争插新桃换旧符。",
        "dynasty": "宋",
        "collection_info": null
    },
    {
        "uuid": "ee97803b4d4688e2130de88311c00691",
        "title": "九日",
        "author": "王安石",
        "content": "九日无欢可得追，飘然随意历山陂。\n蒋陵西曲风烟惨，也有黄花一两枝。",
        "dynasty": "宋",
        "collection_info": null
    },
    {
        "uuid": "783decdc682624c3da1de7a272433372",
        "title": "初晴",
        "author": "王安石",
        "content": "幅巾慵整露苍华，度陇深寻一径斜。\n小雨初晴好天气，晚花残照野人家。",
        "dynasty": "宋",
        "collection_info": null
    },
    {
        "uuid": "72a0ae526442022a41206ee26db53106",
        "title": "南荡",
        "author": "王安石",
        "content": "南荡东陂水渐多，陌头车马断经过。\n钟山未放朝云散，奈此黄梅细雨何。",
        "dynasty": "宋",
        "collection_info": null
    },
    {
        "uuid": "df7fb2a046161d598bf68e6edef05e93",
        "title": "芙蕖",
        "author": "王安石",
        "content": "芙蕖耐夏復宜秋，一种今年便满沟。\n南荡东陂无此物，但随深浅见游鯈。",
        "dynasty": "宋",
        "collection_info": null
    },
    {
        "uuid": "9ca474c3b59737c9cd8008320a9b2003",
        "title": "沟西",
        "author": "王安石",
        "content": "沟西直下看芙蕖，叶底三三两两鱼。\n若比濠梁应更乐，近人浑不畏舂鉏。",
        "dynasty": "宋",
        "collection_info": null
    },
    {
        "uuid": "964d32148709fb45a599542caa1495f2",
        "title": "东皋",
        "author": "王安石",
        "content": "东皋揽结知新岁，西崦攀翻忆去年。\n肘上柳生浑不管，眼前花发即欣然。",
        "dynasty": "宋",
        "collection_info": null
    },
    {
        "uuid": "2ccc744835dd46e0e9a7bb836f1c95c0",
        "title": "一陂",
        "author": "王安石",
        "content": "一陂焰水蒋陵西，含风却转与城齐。\n周遭碧铜磨作港，逼塞绿锦剪成畦。",
        "dynasty": "宋",
        "collection_info": null
    },
    {
        "uuid": "ff9f5bedd41bdc33204e6c543d24f185",
        "title": "园蔬",
        "author": "王安石",
        "content": "园蔬小摘嫩还抽，畦稻新舂滑欲流。\n枕簟不移随处有，饱餐甘寝更无求。",
        "dynasty": "宋",
        "collection_info": null
    },
    {
        "uuid": "5e2e766495f23fc35f814799b1f93921",
        "title": "翛然",
        "author": "王安石",
        "content": "翛然三月闭柴荆，绿叶阴阴忽满城。\n自是老年游兴少，春风何处不堪行。",
        "dynasty": "宋",
        "collection_info": null
    },
    {
        "uuid": "2bd6ca040e10d298e3ac86dcbc4ed04d",
        "title": "杖藜",
        "author": "王安石",
        "content": "杖藜随水转东冈，兴罢还来赴一床。\n尧桀是非时入梦，固知余习未全忘。",
        "dynasty": "宋",
        "collection_info": null
    },
    {
        "uuid": "adc0bb4cd646afd18c14165f03419336",
        "title": "图书",
        "author": "王安石",
        "content": "图书老矣尚纷披，神劓天黥以有知。\n茅竹结蟠聊一愒，却寻三界外愚痴。",
        "dynasty": "宋",
        "collection_info": null
    },
    {
        "uuid": "728aff68274dfd789cda2f42f6b79f14",
        "title": "老嫌",
        "author": "王安石",
        "content": "老嫌智巧累形躯，欲就田翁学破除。\n百岁用痴能几许，救吾黥劓可无余。",
        "dynasty": "宋",
        "collection_info": null
    },
    {
        "uuid": "ab16024bee1f66fcf14ca1680e47ed31",
        "title": "移柳",
        "author": "王安石",
        "content": "移柳当门何啻五，穿松作径适成三。\n临流遇兴还能赋，自比渊明或未惭。",
        "dynasty": "宋",
        "collection_info": null
    },
    {
        "uuid": "77206e0c30ed427da3d64f90dbd52d47",
        "title": "谁将",
        "author": "王安石",
        "content": "谁将石黛染春潮，復捻黄金作柳条。\n西崦东沟从此好，笋舆追我莫辞遥。",
        "dynasty": "宋",
        "collection_info": null
    },
    {
        "uuid": "782d85412445c3ea5936673f428dbdbd",
        "title": "雪干",
        "author": "王安石",
        "content": "雪干云浄见遥岑，南陌芳菲復可寻。\n换得千颦为一笑，春风吹柳万黄金。",
        "dynasty": "宋",
        "collection_info": null
    },
    {
        "uuid": "94630aaac6e556243535d6eb3ad1331a",
        "title": "南浦",
        "author": "王安石",
        "content": "南浦东冈二月时，物华撩我有新诗。\n含风鸭绿粼粼起，弄日鹅黄袅袅垂。",
        "dynasty": "宋",
        "collection_info": null
    },
    {
        "uuid": "93ac58f2476d750e62a19deefbb2302a",
        "title": "竹裏",
        "author": "王安石",
        "content": "竹裏编茅倚石根，竹茎疏处见前村。\n闲眠尽日无人到，自有春风为扫门。",
        "dynasty": "宋",
        "collection_info": null
    },
    {
        "uuid": "1bb782975301e2ba4881fe0eabec1c99",
        "title": "随意",
        "author": "王安石",
        "content": "随意柴荆手自开，沿冈度堑復登台。\n小桥风露扁舟月，迷鸟羁雌竟往来。",
        "dynasty": "宋",
        "collection_info": null
    },
    {
        "uuid": "8c3d9ee3c825bc29d8c8580209ec4df6",
        "title": "秋云",
        "author": "王安石",
        "content": "秋云放雨静山林，万壑崩湍共一音。\n欲记荒寒无善画，頼传悲壮有能琴。",
        "dynasty": "宋",
        "collection_info": null
    },
    {
        "uuid": "d2b5a0042c8aefe88f162be78aadc243",
        "title": "春风",
        "author": "王安石",
        "content": "春风过柳绿如缲，晴日烝红出小桃。\n池暖水香鱼出处，一环清浪涌亭皋。",
        "dynasty": "宋",
        "collection_info": null
    },
    {
        "uuid": "5d38679538bab3af715889d0277fe1c7",
        "title": "陂麦",
        "author": "王安石",
        "content": "陂麦连云惨淡黄，绿阴门巷不多凉。\n更无一片桃花在，借问春归有底忙。",
        "dynasty": "宋",
        "collection_info": null
    },
    {
        "uuid": "b79e6436ec418194e72a396aa898a47c",
        "title": "木末",
        "author": "王安石",
        "content": "木末北山烟冉冉，草根南涧水泠泠。\n缲成白雪桑重绿，割尽黄云稻正青。",
        "dynasty": "宋",
        "collection_info": null
    },
    {
        "uuid": "0054765e3d15fa5d028db998a8487289",
        "title": "进字说二首",
        "author": "王安石",
        "content": "正名百物自轩辕，野老何知强讨论。\n但可与人漫醤瓿，岂能令鬼哭黄昏。\n鼎湖龙去字书存，开闢神机有圣孙。\n湖海老臣无四目，谩将糟粕污修门。",
        "dynasty": "宋",
        "collection_info": null
    },
    {
        "uuid": "d94711ad89b7123083cec088785d4305",
        "title": "窥园",
        "author": "王安石",
        "content": "杖策窥园日数巡，攀花弄草兴常新。\n董生只被公羊惑，肯信捐书一语真。",
        "dynasty": "宋",
        "collection_info": null
    },
    {
        "uuid": "a171fc264e61e21a9c95f62288d33846",
        "title": "嘲白髮",
        "author": "王安石",
        "content": "久应飘转作蓬飞，眷惜冠巾未忍违。\n种种春风吹不长，星星明月照还稀。",
        "dynasty": "宋",
        "collection_info": null
    },
    {
        "uuid": "bedc8e67e73b30ed58a51fdabb7e0aaf",
        "title": "代白髮答",
        "author": "王安石",
        "content": "从衰得白自天机，未怪长青与愿违。\n看取春条随日长，会须秋叶向人稀。",
        "dynasty": "宋",
        "collection_info": null
    },
    {
        "uuid": "f79208391c23cdc5cd79e12b73453fdb",
        "title": "外厨遗火二首  其一",
        "author": "王安石",
        "content": "竈鬼何为便赫然，似嫌刀机苦无羶。\n图书得免同煨烬，却頼厨人凊不眠。",
        "dynasty": "宋",
        "collection_info": null
    },
    {
        "uuid": "4abb7f2a7b0191a457e6e3c7bab20e56",
        "title": "外厨遗火二首  其二",
        "author": "王安石",
        "content": "青烟散入夜云流，赤焰侵寻上瓦沟。\n门户便疑能炙手，比邻何苦却焦头。",
        "dynasty": "宋",
        "collection_info": null
    },
    {
        "uuid": "3a9be35ec98060cb840d4751855580f3",
        "title": "初夏即事",
        "author": "王安石",
        "content": "石梁茅屋有弯碕，流水溅溅度两陂。\n晴日暖风生麦气，绿阴幽草胜花时。",
        "dynasty": "宋",
        "collection_info": null
    },
    {
        "uuid": "140f359373998406c223e6dc89afa92a",
        "title": "千蹊",
        "author": "王安石",
        "content": "千蹊百隧散林丘，图画风烟一色秋。\n但有兴来随处好，杨朱何苦涕横流。",
        "dynasty": "宋",
        "collection_info": null
    },
    {
        "uuid": "a6c6103ff1923e1cb5f7075b5bf0a598",
        "title": "和陈辅秀才金陵书事",
        "author": "王安石",
        "content": "南郭先生比鷾鸸，年年过我未愆期。\n休论王谢当时事，大抵乌衣祇旧时。",
        "dynasty": "宋",
        "collection_info": null
    },
    {
        "uuid": "614d147c94fe47112303cd9b64fd4f39",
        "title": "和耿天骘以竹冠见赠四首  其一",
        "author": "王安石",
        "content": "竹根殊胜竹皮冠，欲着先须短髮干。\n要使山林人共见，不持方帽御风寒。\n无物堪持比此冠，竹皮柔脆谷皮干。\n故人恋恋绨袍意，岂为哀怜范叔寒。",
        "dynasty": "宋",
        "collection_info": null
    },
    {
        "uuid": "1822be0ae37e0059b6eebc713b98e907",
        "title": "和耿天骘以竹冠见赠四首  其二",
        "author": "王安石",
        "content": "玉润金明信好冠，错刀剜出藓纹干。\n不忘君惠常加首，要使欢盟未可寒。",
        "dynasty": "宋",
        "collection_info": null
    },
    {
        "uuid": "1124ecb32f7f24eede4d937f219310cc",
        "title": "和耿天骘以竹冠见赠四首  其三",
        "author": "王安石",
        "content": "冠工新意斲檀栾，雾卷云烝久未干。\n遗我山林真自称，何须貂暖配金寒。",
        "dynasty": "宋",
        "collection_info": null
    },
    {
        "uuid": "d265c6777a1c5b73e6b7bebd1e2dd0f9",
        "title": "和郭公甫",
        "author": "王安石",
        "content": "且欲相邀卧看山，扁舟自可送君还。\n留连城郭今如此，知復何时伴我閒。",
        "dynasty": "宋",
        "collection_info": null
    },
    {
        "uuid": "be45a57b927b675f6b914ac3869077fa",
        "title": "叶致远置洲田以诗言志次其韵二首  其一",
        "author": "王安石",
        "content": "吟嘆君诗久掉头，知君兴不负沧洲。\n土山欲为羊昙赌，且可专心学奕秋。",
        "dynasty": "宋",
        "collection_info": null
    },
    {
        "uuid": "040040c181b7e4aac9b881a90c050e2f",
        "title": "叶致远置洲田以诗言志次其韵二首  其二",
        "author": "王安石",
        "content": "若将有限计无涯，自困真同算海沙。\n随顺世缘聊戏剧，莫言河渚是吾家。",
        "dynasty": "宋",
        "collection_info": null
    },
    {
        "uuid": "6ba442ca0f7b296e2ede59edaeba08d8",
        "title": "又次叶致远韵二首  其一",
        "author": "王安石",
        "content": "庵成有兴亦寻春，风暖荒莱步始匀。\n若遇好花须一笑，岂妨迦叶杜多身。",
        "dynasty": "宋",
        "collection_info": null
    },
    {
        "uuid": "6314a92f21a8c5c3db2358ec9080376b",
        "title": "又次叶致远韵二首  其二",
        "author": "王安石",
        "content": "明时君尚富春秋，岂比衰翁远自投。\n智略未应施畎亩，上前他日望吾丘。",
        "dynasty": "宋",
        "collection_info": null
    },
    {
        "uuid": "ef78414a2e860e33a65c4b8aa0296830",
        "title": "次昌叔韵",
        "author": "王安石",
        "content": "寄公无国寄钟山，垣屋青松晻霭间。\n长以声音为佛事，野风萧飒水潺湲。",
        "dynasty": "宋",
        "collection_info": null
    },
    {
        "uuid": "f83d572f3bee5b36d8172d2bab32bbd4",
        "title": "次张唐公韵",
        "author": "王安石",
        "content": "忆昨同追八马蹄，约公投老此山栖。\n公乘白凤今何处，我适新年值白鷄。",
        "dynasty": "宋",
        "collection_info": null
    },
    {
        "uuid": "2f9c4732b30e77ceaa3c9b6fc4996964",
        "title": "次俞秀老韵",
        "author": "王安石",
        "content": "解我葱珩脱孟劳，暮年甘与子同袍。\n新诗比旧增奇峭，若许追攀莫太高。",
        "dynasty": "宋",
        "collection_info": null
    },
    {
        "uuid": "59d4358d68ff770c2ab68cd7ec341446",
        "title": "酬宋廷评请序经解",
        "author": "王安石",
        "content": "未曾相识已相怜，香火灵山亦有缘。\n训释虽工君尚少，不应急务世人传。",
        "dynasty": "宋",
        "collection_info": null
    },
    {
        "uuid": "971c254b5fe3b5ff2c569199223d38bd",
        "title": "送耿天骘至渡口",
        "author": "王安石",
        "content": "雪云江上语依依，不比寻常恨有违。\n四十余年心莫逆，故人如我与君稀。",
        "dynasty": "宋",
        "collection_info": null
    },
    {
        "uuid": "1415d9090f65ac918b539ba4cf1d3257",
        "title": "永庆院送道原还仪真作诗要之",
        "author": "王安石",
        "content": "岁暮青条已见梅，余花次第相争开。\n淮南无此山林胜，作意春风更一来。",
        "dynasty": "宋",
        "collection_info": null
    },
    {
        "uuid": "b920916f22908685198a8412e1d10d4a",
        "title": "送方劭秘校",
        "author": "王安石",
        "content": "南浦柔条拂地垂，攀翻聊寄我西悲。\n武昌官柳年年好，他日春风忆此时。",
        "dynasty": "宋",
        "collection_info": null
    },
    {
        "uuid": "e376602e91daf8a226dce120b67ad0c5",
        "title": "答韩持国芙蓉堂二首  其一",
        "author": "王安石",
        "content": "投老归来一幅巾，尚私荣禄备藩臣。\n芙蓉堂下疏秋水，且与龟鱼作主人。",
        "dynasty": "宋",
        "collection_info": null
    },
    {
        "uuid": "86e2917a60b5862d3499d2e42460ad1a",
        "title": "答韩持国芙蓉堂二首  其二",
        "author": "王安石",
        "content": "乞得胶胶扰扰身，五湖烟水替风尘。\n祇将鳬雁同为侣，不与龟鱼作主人。",
        "dynasty": "宋",
        "collection_info": null
    },
    {
        "uuid": "19a25a0dd3982e4863e527e0fcfc9562",
        "title": "长干释普济坐化",
        "author": "王安石",
        "content": "投老唯公最故人，相寻长恨隔城闉。\n百年俯仰随薪尽，画手空传浄戒身。",
        "dynasty": "宋",
        "collection_info": null
    },
    {
        "uuid": "33e5e8db2f1a40b429b3e4c7af4969ce",
        "title": "送黄吉甫入京题清凉寺壁",
        "author": "王安石",
        "content": "熏风洲渚荠花繁，看上征鞍立寺门。\n投老难堪与君别，倚江从此望还辕。",
        "dynasty": "宋",
        "collection_info": null
    },
    {
        "uuid": "eca156d0e3f4197fe0cdb53c848fbf44",
        "title": "与道原自何氏宅步至景德寺",
        "author": "王安石",
        "content": "前时偶见花如梦，红紫纷披竞浅深。\n今日重来如梦觉，静无余馥可追寻。",
        "dynasty": "宋",
        "collection_info": null
    },
    {
        "uuid": "17c64ff19b5c18d1bab3d4f530203b62",
        "title": "过法云寺",
        "author": "王安石",
        "content": "路过潮沟八九盘，招提雪脊隠云端。\n金钿一一花总老，翠被重重山更寒。",
        "dynasty": "宋",
        "collection_info": null
    },
    {
        "uuid": "67f430a181b66df8eba90c5b94a8bc51",
        "title": "光宅寺",
        "author": "王安石",
        "content": "齐安孤起宋兴前，光宅相仍一水边。\n蜂分蚁争今不见，故窠遗垤尚依然。",
        "dynasty": "宋",
        "collection_info": null
    },
    {
        "uuid": "4a3bb2bdd7884cda738045ec50d9e142",
        "title": "题勇老退居院",
        "author": "王安石",
        "content": "道人投老寄山林，偶坐翛然洗我心。\n梦境此身能且在，明年寒食更相寻。",
        "dynasty": "宋",
        "collection_info": null
    },
    {
        "uuid": "35b5f8afcb9f5d82cfa82780078c7cd5",
        "title": "与宝觉宿龙华院三绝句  其一",
        "author": "王安石",
        "content": "老于陈迹倦追攀，但见幽人数往还。\n忆我小诗成怅望，钟山只隔数重山。",
        "dynasty": "宋",
        "collection_info": null
    },
    {
        "uuid": "414296697ef42b6641677f3a193d4060",
        "title": "与宝觉宿龙华院三绝句  其二",
        "author": "王安石",
        "content": "世间投老断攀缘，忽忆东游已十年。\n但有当时京口月，与公随我故依然。",
        "dynasty": "宋",
        "collection_info": null
    },
    {
        "uuid": "bde9f357c047a16c9bd70913f0845912",
        "title": "与宝觉宿龙华院三绝句  其三",
        "author": "王安石",
        "content": "与公京口水云閒，问月何时照我还。\n邂逅我还还问月，何时照我宿金山。",
        "dynasty": "宋",
        "collection_info": null
    },
    {
        "uuid": "498b1a520b78f58c2b563549019b813d",
        "title": "清凉寺白云庵",
        "author": "王安石",
        "content": "庵云作顶峭无邻，衣月为衿静称身。\n木落冈峦因自献，水归洲渚得横陈。",
        "dynasty": "宋",
        "collection_info": null
    },
    {
        "uuid": "2d3048de15aaf1a348958dc20f8005ff",
        "title": "自定林过西庵",
        "author": "王安石",
        "content": "午鸡声不到禅林，柏子烟中静拥衾。\n忽忆西岩道人语，杖藜乘兴得幽寻。",
        "dynasty": "宋",
        "collection_info": null
    },
    {
        "uuid": "5a5063d44f7eba506a497fc5f9803075",
        "title": "归庵",
        "author": "王安石",
        "content": "稻畦藏水绿秧齐，松鬣初干尚有泥。\n纵蹇寻冈归独卧，东庵残梦午时鷄。",
        "dynasty": "宋",
        "collection_info": null
    },
    {
        "uuid": "f29f52d2bc1602ee9cc7fc5e44a6780c",
        "title": "雪中游北山呈广州使君和叔同年",
        "author": "王安石",
        "content": "南州岁晚亦花开，有底堪随驿使来。\n看取钟山如许雪，何须持寄岭头梅。",
        "dynasty": "宋",
        "collection_info": null
    },
    {
        "uuid": "e0ec4473ebf2b5b6017064088021ee85",
        "title": "谢安墩二首  其一",
        "author": "王安石",
        "content": "我名公字偶相同，我屋公墩在眼中。\n公去我来墩属我，不应墩姓尚随公。",
        "dynasty": "宋",
        "collection_info": null
    },
    {
        "uuid": "36d3ddeb83ef7b7a088de02f951ae313",
        "title": "谢安墩二首  其二",
        "author": "王安石",
        "content": "谢公陈迹自难追，山月淮云祗往时。\n一去可怜终不返，暮年垂泪对桓伊。",
        "dynasty": "宋",
        "collection_info": null
    },
    {
        "uuid": "5c9402ff704a76319d2b97327c34f2d5",
        "title": "东陂二首  其一",
        "author": "王安石",
        "content": "东陂风雨卧黄云，塍水翻沟隔壠分。\n舂玉取新知不晚，腰鎌今日已纷纷。",
        "dynasty": "宋",
        "collection_info": null
    },
    {
        "uuid": "9d1b8130e90bb2de0b2997f493ca1e58",
        "title": "东陂二首  其二",
        "author": "王安石",
        "content": "荷叶初开笋渐抽，东陂南荡正堪游。\n无端壠上翛翛麦，横起寒风占作秋。",
        "dynasty": "宋",
        "collection_info": null
    },
    {
        "uuid": "0ad8d36830ebac19cadcaeca685354c6",
        "title": "山陂",
        "author": "王安石",
        "content": "山陂院落今挼种，城郭楼台已放灯。\n白髮逢春唯有睡，睡间啼鸟亦生憎。",
        "dynasty": "宋",
        "collection_info": null
    },
    {
        "uuid": "cb7a35a3f6630aff75b27dbcc2857e5d",
        "title": "欲往北山以雨止",
        "author": "王安石",
        "content": "北山朝气澹高秋，欲往愁霑独少留。\n散策缘冈初见日，兴随云尽復中休。",
        "dynasty": "宋",
        "collection_info": null
    },
    {
        "uuid": "a3ff0bb5ca1e8e1b0109628dcfe7461a",
        "title": "耿天骘惠梨次韵奉酬三首  其一",
        "author": "王安石",
        "content": "故人家果独难忘，秋实初成便得尝。\n直使紫花形味胜，岂能终日望咸阳。",
        "dynasty": "宋",
        "collection_info": null
    },
    {
        "uuid": "2b67d1798e3ff98ecb1255c3f2b7ea9c",
        "title": "耿天骘惠梨次韵奉酬三首  其二",
        "author": "王安石",
        "content": "淮圃新阴百亩凉，分甘每得助秋尝。\n张公大谷虽云美，谁肯苞苴出晋阳。",
        "dynasty": "宋",
        "collection_info": null
    },
    {
        "uuid": "c7fd57c8ad0ba0d5b51f64e5b44f88b1",
        "title": "耿天骘惠梨次韵奉酬三首  其三",
        "author": "王安石",
        "content": "甘滋南北共传夸，栽接还如老圃家。\n谁谓交梨非外奬，因君浇灌已萌芽。",
        "dynasty": "宋",
        "collection_info": null
    },
    {
        "uuid": "a72df6268c4909d00b557a9455ef806d",
        "title": "北山有怀",
        "author": "王安石",
        "content": "香火因缘寄此山，主恩投老更人间。\n伤心踯躅冈头路，明日春风自往还。",
        "dynasty": "宋",
        "collection_info": null
    },
    {
        "uuid": "aa43dcbfa202f7137791fcef1671149f",
        "title": "定林院",
        "author": "王安石",
        "content": "穷谷经春不识花，新松老柏自欹斜。\n慇懃更上山头望，白下城中有几家。",
        "dynasty": "宋",
        "collection_info": null
    },
    {
        "uuid": "c316b121764836345baa74a7e7b417db",
        "title": "封舒国公三首  其一",
        "author": "王安石",
        "content": "陈迹难寻天柱源，疏封投老误明恩。\n国人欲识公归处，杨柳萧萧白下门。",
        "dynasty": "宋",
        "collection_info": null
    },
    {
        "uuid": "f2761024ba4957ff14c5aeb8b4130265",
        "title": "封舒国公三首  其二",
        "author": "王安石",
        "content": "桐乡山远復川长，紫翠连城碧满隍。\n今日桐乡谁爱我，当时我自爱桐乡。",
        "dynasty": "宋",
        "collection_info": null
    },
    {
        "uuid": "7764e263748403104d119f454f57b52d",
        "title": "封舒国公三首  其三",
        "author": "王安石",
        "content": "开国桐乡已白头，国人谁復记前游。\n故情但有吴塘水，转入东江向我流。",
        "dynasty": "宋",
        "collection_info": null
    },
    {
        "uuid": "60cf61c299857e2ce7a63dd3501dc508",
        "title": "北陂杏花",
        "author": "王安石",
        "content": "一陂春水绕花身，花影妖饶各占春。\n纵被春风吹作雪，绝胜南陌碾成尘。",
        "dynasty": "宋",
        "collection_info": null
    },
    {
        "uuid": "22529e354408b0f584555aa9154d1aca",
        "title": "五更",
        "author": "王安石",
        "content": "青灯隔幔映悠悠，小雨含烟凝不流。\n祇听蛩声已无梦，五更桐叶强知秋。",
        "dynasty": "宋",
        "collection_info": null
    },
    {
        "uuid": "1c30cf118eae0680ba401564707a19f2",
        "title": "与薛肇明奕棋赌梅花诗输一首",
        "author": "王安石",
        "content": "华髮寻春喜见梅，一株临路雪培堆。\n凤城南陌他年忆，杳杳难随驿使来。",
        "dynasty": "宋",
        "collection_info": null
    },
    {
        "uuid": "a446599201cb13f69e9b00e894f9ec06",
        "title": "又代薛肇明一首",
        "author": "王安石",
        "content": "野水荒山寂寞滨，芳条弄色最关春。\n故将明艷凌霜雪，未怕青腰玉女嗔。",
        "dynasty": "宋",
        "collection_info": null
    },
    {
        "uuid": "37ed1ff1e1ea870f1c6157728a7ecef3",
        "title": "沟上梅花欲发",
        "author": "王安石",
        "content": "亭亭背暖临沟处，脉脉含芳映雪时。\n莫恨夜来无伴侣，月明还见影参差。",
        "dynasty": "宋",
        "collection_info": null
    },
    {
        "uuid": "cbe4c18974193a6ad2a65db389115b8b",
        "title": "江梅",
        "author": "王安石",
        "content": "江南岁尽多风雪，也有红梅漏洩春。\n颜色凌寒终惨澹，不应摇落始愁人。",
        "dynasty": "宋",
        "collection_info": null
    },
    {
        "uuid": "378b58893830ecfa52e7d0cfb15db644",
        "title": "耿天骘许浪山千叶梅见寄",
        "author": "王安石",
        "content": "闻有名花即谩栽，慇懃准拟故人来。\n故人岁岁相逢晚，知復同看几度开。",
        "dynasty": "宋",
        "collection_info": null
    },
    {
        "uuid": "6ba64f85c18091bc80794852748073bc",
        "title": "与天骘宿清凉广惠僧舍",
        "author": "王安石",
        "content": "故人不惜马虺隤，许我年年一度来。\n野馆萧条无准拟，与君封殖浪山梅。",
        "dynasty": "宋",
        "collection_info": null
    },
    {
        "uuid": "93e62b362ed6fb1077e1301856408903",
        "title": "池上看金沙花数枝过酴醿架盛开二首  其一",
        "author": "王安石",
        "content": "午阴宽占一方苔，映水前年坐看栽。\n红蕊似嫌尘染污，青条飞上别枝开。",
        "dynasty": "宋",
        "collection_info": null
    },
    {
        "uuid": "15f03d58fda664aa724745a29024d578",
        "title": "池上看金沙花数枝过酴醿架盛开二首  其二",
        "author": "王安石",
        "content": "酴醿一架最先来，夹水金沙次第栽。\n浓绿扶疏云对起，醉红撩乱雪争开。",
        "dynasty": "宋",
        "collection_info": null
    },
    {
        "uuid": "afd4c3c0e3669c202466d577285e5b85",
        "title": "北山",
        "author": "王安石",
        "content": "北山输绿涨横陂，直壍回塘滟滟时。\n细数落花因坐久，缓寻芳草得归迟。",
        "dynasty": "宋",
        "collection_info": null
    },
    {
        "uuid": "c19495870deb325b26d35c68ef38398f",
        "title": "咏菊二首  其一",
        "author": "王安石",
        "content": "补落迦山传得种，阎浮檀水染成花。\n光明一室真金色，復似毗耶长者家。",
        "dynasty": "宋",
        "collection_info": null
    },
    {
        "uuid": "30f2bbde9c28aa0535885ec01999302e",
        "title": "咏菊二首  其二",
        "author": "王安石",
        "content": "院落秋深数菊丛，缘花错莫两三蜂。\n蜜房岁晚能多少，酒盏重阳自不供。",
        "dynasty": "宋",
        "collection_info": null
    },
    {
        "uuid": "a2540b70052129ca6dfcf8ec64de5fe1",
        "title": "杨柳",
        "author": "王安石",
        "content": "杨柳杏花何处好，石梁茅屋雨初干。\n绿垂静路要深驻，红写清陂得细看。",
        "dynasty": "宋",
        "collection_info": null
    },
    {
        "uuid": "0d678060cdcbe37b049649f8b25e16ac",
        "title": "北山道人栽松",
        "author": "王安石",
        "content": "阳坡风暖雪初融，度谷遥看积翠重。\n磊砢拂天吾所爱，他生来此听楼钟。",
        "dynasty": "宋",
        "collection_info": null
    },
    {
        "uuid": "9323603b784c8599fd0f173c00b19d05",
        "title": "山樱",
        "author": "王安石",
        "content": "山樱抱石荫松枝，比并余花发最迟。\n頼有春风嫌寂寞，吹香渡水报人知。",
        "dynasty": "宋",
        "collection_info": null
    },
    {
        "uuid": "5cdfeba0edf6405f8b0682a1d9da82f0",
        "title": "偿薛肇明秀才桤木",
        "author": "王安石",
        "content": "濯锦江边木有桤，小园封植伫华滋。\n地偏或免桓魋伐，岁晚聊同庾信移。",
        "dynasty": "宋",
        "collection_info": null
    },
    {
        "uuid": "1ddd0520e2b01191ff870052bbbc35a9",
        "title": "马毙",
        "author": "王安石",
        "content": "恩宽一老寄松筠，晏卧东窗度几春。\n天厩赐驹龙化去，谩容小蹇载闲身。",
        "dynasty": "宋",
        "collection_info": null
    },
    {
        "uuid": "d5663e16e7201a95d78689d9af22480c",
        "title": "出郊",
        "author": "王安石",
        "content": "川原一片绿交加，深树冥冥不见花。\n风日有情无处着，初迴光景到桑麻。",
        "dynasty": "宋",
        "collection_info": null
    },
    {
        "uuid": "2268890fdcb4639e36f4c449ec4f313f",
        "title": "怀府园",
        "author": "王安石",
        "content": "槐阴过雨尽新秋，盆底看云映水流。\n忽忆小金山下路，绿苹稀处看游鯈。",
        "dynasty": "宋",
        "collection_info": null
    },
    {
        "uuid": "69015da2e018844e8e98e525956380b8",
        "title": "江宁夹口二首  其一",
        "author": "王安石",
        "content": "钟山咫尺被云埋，何况南楼与北斋。\n昨夜月明江上梦，逆随潮水到秦淮。",
        "dynasty": "宋",
        "collection_info": null
    },
    {
        "uuid": "031659bf5b8658126b6625477d451b7b",
        "title": "江宁夹口二首  其二",
        "author": "王安石",
        "content": "日西江口落征帆，却望城楼泪满衫。\n从此梦归无别路，破头山北北山南。",
        "dynasty": "宋",
        "collection_info": null
    },
    {
        "uuid": "d3101673c07531c2be4c191e80445380",
        "title": "蒋山手种松",
        "author": "王安石",
        "content": "青青石上岁寒枝，一寸岩前手自移。\n闻道近来高数尺，此身蒲柳故应衰。",
        "dynasty": "宋",
        "collection_info": null
    },
    {
        "uuid": "6aadc8fbb9cd1dce80628644452d335a",
        "title": "中年",
        "author": "王安石",
        "content": "中年许国邯郸梦，晚岁还家圹埌游。\n南望青山知不远，五湖春草入扁舟。",
        "dynasty": "宋",
        "collection_info": null
    },
    {
        "uuid": "b8b59815ea01988f04c826dcbc5bd36a",
        "title": "寄四侄旊二首  其一",
        "author": "王安石",
        "content": "数篇持往助欢咍，想见封题手自开。\n春草已生无好句，阿连空復梦中来。",
        "dynasty": "宋",
        "collection_info": null
    },
    {
        "uuid": "584694804b8b713e2e37da0851c8aed7",
        "title": "寄四侄旊二首  其二",
        "author": "王安石",
        "content": "一日东冈上几迴，百重云水隔苏台。\n遥知别后诗无数，黄犬归时总寄来。",
        "dynasty": "宋",
        "collection_info": null
    },
    {
        "uuid": "23bd2e8b6731cc1f90c5e73fd17331da",
        "title": "寄吴氏女子",
        "author": "王安石",
        "content": "梦想平生在一丘，暮年方此得优游。\n江湖相忘真鱼乐，怪汝长谣特地愁。",
        "dynasty": "宋",
        "collection_info": null
    },
    {
        "uuid": "4208290c50db0e61cf87494d19b7eb78",
        "title": "寄蔡天启",
        "author": "王安石",
        "content": "杖藜缘堑復穿桥，谁与高秋共寂寥。\n伫立东冈一搔首，冷云衰草暮迢迢。",
        "dynasty": "宋",
        "collection_info": null
    },
    {
        "uuid": "766933404f53ca422575ee8339b82d7b",
        "title": "呈陈和叔二首  其一",
        "author": "王安石",
        "content": "数椽生草覆莓苔，一径墙阴斸雪开。\n王吉囊衣新徙舍，杖藜从此为君来。",
        "dynasty": "宋",
        "collection_info": null
    },
    {
        "uuid": "49345648699b0238e9b416e37698d6a9",
        "title": "呈陈和叔二首  其二",
        "author": "王安石",
        "content": "数椽庳屋茨生草，三亩荒园种晚蔬。\n永日终无一杯酒，可能留得故人车。",
        "dynasty": "宋",
        "collection_info": null
    },
    {
        "uuid": "b8e1157207289d55e8f8609b86b86f2a",
        "title": "招叶致远",
        "author": "王安石",
        "content": "白下长干一水间，竹云新笋已斑斑。\n明朝若有扁舟兴，落日潮生尚可还。",
        "dynasty": "宋",
        "collection_info": null
    },
    {
        "uuid": "2c27459036e0bd5b2ce415503493593f",
        "title": "招杨德逢",
        "author": "王安石",
        "content": "山林投老倦纷纷，独卧看云却忆君。\n云尚无心能出岫，不应君更懒于云。",
        "dynasty": "宋",
        "collection_info": null
    },
    {
        "uuid": "73793f6726ecfa37927a9a1c48fdf221",
        "title": "和叔招不往",
        "author": "王安石",
        "content": "门前秋水可扬舲，有意西寻白下亭。\n只欲往来相邂逅，却嫌招唤苦丁宁。",
        "dynasty": "宋",
        "collection_info": null
    },
    {
        "uuid": "656063e02fe2f742cb1f36f458b7491f",
        "title": "和叔雪中见过",
        "author": "王安石",
        "content": "捐书去寄老山林，无復追缘往事心。\n忽值故人乘雪兴，玉堂前话得重寻。",
        "dynasty": "宋",
        "collection_info": null
    },
    {
        "uuid": "163ae2f4bc353b2a05f4a420fc4172d0",
        "title": "俞秀老忽然不见",
        "author": "王安石",
        "content": "忽去飘然游冶盘，共疑枝策在梁端。\n禅心暂起何妨寂，道骨虽清不畏寒。",
        "dynasty": "宋",
        "collection_info": null
    },
    {
        "uuid": "e17595ffafc58c573d8b0f7af9a28e65",
        "title": "与耿天骘会话",
        "author": "王安石",
        "content": "邯郸四十余年梦，相对黄粱欲熟时。\n万事祇如空鸟迹，怪君强记尚能追。",
        "dynasty": "宋",
        "collection_info": null
    },
    {
        "uuid": "1f089084b9f31a0321927f8795daa6f3",
        "title": "与道原过西庄遂游宝乘",
        "author": "王安石",
        "content": "周颙宅作阿兰若，娄约身归窣堵坡。\n今日隠侯孙亦老，偶寻陈迹到烟萝。",
        "dynasty": "宋",
        "collection_info": null
    },
    {
        "uuid": "c3b3c2860633e9be3bfce7f5873e6edb",
        "title": "庚申正月游齐安",
        "author": "王安石",
        "content": "水南水北重重柳，山后山前处处梅。\n未即此身随物化，年年长趁此时来。",
        "dynasty": "宋",
        "collection_info": null
    },
    {
        "uuid": "d8998916ed4d72ec8f75ede86e219384",
        "title": "庚申正月游齐安有诗云水南水北重重柳壬戌正月再游",
        "author": "王安石",
        "content": "招提诗壁漫黄埃，忽忽笼纱两过梅。\n老值白鸡能不死，復随春色破寒来。",
        "dynasty": "宋",
        "collection_info": null
    },
    {
        "uuid": "159cdb2a5887b9ccbbfa480fee377329",
        "title": "壬戌正月晦与仲元自淮上復至齐安",
        "author": "王安石",
        "content": "风暖柴荆处处开，雪干沙浄水洄洄。\n意行却得前年路，看尽梅花看竹来。",
        "dynasty": "宋",
        "collection_info": null
    },
    {
        "uuid": "24dfda42f9f319d1fdbc6bdf3cbb85eb",
        "title": "壬戌五月与和叔同游齐安  其一",
        "author": "王安石",
        "content": "缲成白雪桑重绿，割尽黄云稻正青。\n它日玉堂挥翰手，芳时同此赋林垧。",
        "dynasty": "宋",
        "collection_info": null
    },
    {
        "uuid": "7d087816009f521ea9f1b3a8c87587a1",
        "title": "壬戌五月与和叔同游齐安  其二",
        "author": "王安石",
        "content": "据梧枝策事如毛，久苦诸君共此劳。\n遥望南山堪散释，故寻西路一登高。",
        "dynasty": "宋",
        "collection_info": null
    },
    {
        "uuid": "92af0af9a717d094023cc66965f23a28",
        "title": "元丰二年十月政公改路故作此诗",
        "author": "王安石",
        "content": "独龙东路得平冈，始免游人屐齿妨。\n更有主林身半现，与公随转作阴凉。",
        "dynasty": "宋",
        "collection_info": null
    },
    {
        "uuid": "0914568c1170a2879f8437c805669dbc",
        "title": "书定林院窗",
        "author": "王安石",
        "content": "竹鸡呼我出华胥，起灭篝灯拥燎鑪。\n试问道人何所梦，但言浑忘不言无。",
        "dynasty": "宋",
        "collection_info": null
    },
    {
        "uuid": "891d87c60a5c351052780132890dd35c",
        "title": "同熊伯通自定林过悟真二首  其一",
        "author": "王安石",
        "content": "与客东来欲试茶，倦投松石坐欹斜。\n暗香一阵连风起，知有蔷薇涧底花。",
        "dynasty": "宋",
        "collection_info": null
    },
    {
        "uuid": "bb0546d5635e05e60a67127c2f44d9f6",
        "title": "同熊伯通自定林过悟真二首  其二",
        "author": "王安石",
        "content": "城郭纷纷老倦寻，幅巾来寄北山岑。\n长遭客子留连我，未快穿云涉水心。",
        "dynasty": "宋",
        "collection_info": null
    },
    {
        "uuid": "5e0263293ee9c2e771ebec782ba40ca0",
        "title": "悟真院",
        "author": "王安石",
        "content": "野水从横漱屋除，午窗残梦鸟相呼。\n春风日日吹香草，山北山南路欲无。",
        "dynasty": "宋",
        "collection_info": null
    },
    {
        "uuid": "43a3b77e4f9e3cc36e7af94d3338dc42",
        "title": "传神自讚",
        "author": "王安石",
        "content": "我与丹青两幻身，世间流转会成尘。\n但知此物非他物，莫问今人犹昔人。",
        "dynasty": "宋",
        "collection_info": null
    },
    {
        "uuid": "d75d0af13d19e23de13941ea0bcee5cc",
        "title": "定林院昭文斋",
        "author": "王安石",
        "content": "定林斋后鸣禽散，只有提壶守屋檐。\n苦劝道人沽美酒，不应无意引陶潜。",
        "dynasty": "宋",
        "collection_info": null
    },
    {
        "uuid": "d3dfe41a7553207e82775ae42c99df84",
        "title": "经局感言",
        "author": "王安石",
        "content": "自古能全已不才，岂论骐骥与驽骀。\n放归自食情虽适，络首犹存亦可哀。",
        "dynasty": "宋",
        "collection_info": null
    },
    {
        "uuid": "be99d3516568a197330bf2ea7f55377d",
        "title": "钟山晚步",
        "author": "王安石",
        "content": "小雨轻风落楝花，细红如雪点平沙。\n槿篱竹屋江村路，时见宜城卖酒家。",
        "dynasty": "宋",
        "collection_info": null
    },
    {
        "uuid": "b1198dbf673fcd4c7f3258ab862fc1c9",
        "title": "散策",
        "author": "王安石",
        "content": "散策东冈亦已劳，横塘西转有亭皋。\n絮飞度屋何许柳，花落填沟无数桃。",
        "dynasty": "宋",
        "collection_info": null
    },
    {
        "uuid": "4336e4e3a605f34d2de7cd2a49fd901a",
        "title": "书静照禅师塔",
        "author": "王安石",
        "content": "简老已归黄土陌，渊师今作白头翁。\n百忧三十余年事，陈迹山林草野中。",
        "dynasty": "宋",
        "collection_info": null
    },
    {
        "uuid": "37b08ebd6765b431dd16cd6a3d6dd739",
        "title": "记梦",
        "author": "王安石",
        "content": "月入千江体不分，道人非復世间人。\n钟山南北安禅地，香火他时共两身。",
        "dynasty": "宋",
        "collection_info": null
    },
    {
        "uuid": "894c373073e14045eca23ce2ac604260",
        "title": "勘会贺兰溪主",
        "author": "王安石",
        "content": "贺兰溪上几株松，南北东西有几峰。\n买得住来今几日，寻常谁与坐从容。",
        "dynasty": "宋",
        "collection_info": null
    },
    {
        "uuid": "7125f5078405d7cc84cd79ecad998a8c",
        "title": "书湖阴先生壁二首  其一",
        "author": "王安石",
        "content": "茆檐长扫静无苔，花木成畦手自栽。\n一水护田将绿绕，两山排闼送青来。",
        "dynasty": "宋",
        "collection_info": null
    },
    {
        "uuid": "64e61fa7aa3db0911bd8308800887deb",
        "title": "书湖阴先生壁二首  其二",
        "author": "王安石",
        "content": "桑条索漠楝花繁，风敛余香暗度垣。\n黄鸟数声残午梦，尚疑身属半山园。",
        "dynasty": "宋",
        "collection_info": null
    },
    {
        "uuid": "841d66b316196269c05e83ffdff4598e",
        "title": "过刘全美所居",
        "author": "王安石",
        "content": "西崦晴天得强扶，出林知有故人居。\n数能过我论奇字，当復令公见异书。",
        "dynasty": "宋",
        "collection_info": null
    },
    {
        "uuid": "1ace29efe6110d83553de0ea4ce1f12c",
        "title": "书何氏宅壁",
        "author": "王安石",
        "content": "有兴提鱼就公煮，此言虽在已三年。\n皖灊终负幽人约，空对湖山坐惘然。",
        "dynasty": "宋",
        "collection_info": null
    },
    {
        "uuid": "f98efac68841e85cac651026e8df239c",
        "title": "题永庆壁有雱遗墨数行",
        "author": "王安石",
        "content": "永庆招提墨数行，岁时风露每凄伤。\n残骸岂久人间世，故有情钟未可忘。",
        "dynasty": "宋",
        "collection_info": null
    },
    {
        "uuid": "0ffacf0724ef9d15a37cda98f0588571",
        "title": "江宁府园示元度",
        "author": "王安石",
        "content": "画船南北水遥通，日暮幅巾篁竹中。\n行到月台逢翠碧，背人飞过子城东。",
        "dynasty": "宋",
        "collection_info": null
    },
    {
        "uuid": "cc978e10590537a4a0fda6e7c5c4f905",
        "title": "金陵郡斋",
        "author": "王安石",
        "content": "谈经投老拚悠悠，为吏文书了即休。\n深炷鑪烟闭斋閤，卧听檐雨泻高秋。",
        "dynasty": "宋",
        "collection_info": null
    },
    {
        "uuid": "7cde96ed107f2af72bf37d9da9d4819b",
        "title": "戏示蒋颖叔",
        "author": "王安石",
        "content": "扶衰南陌望长楸，灯火如星满地流。\n但怪传呼杀风景，岂知禅客夜相投。",
        "dynasty": "宋",
        "collection_info": null
    },
    {
        "uuid": "a98bc85cf100eb9c9ae8a1d3883137ef",
        "title": "游城东示深之德逢",
        "author": "王安石",
        "content": "欲牵淮舸共寻源，且踏青青绕杏园。\n忆我旧时光宅路，依然桑柳映花繁。",
        "dynasty": "宋",
        "collection_info": null
    },
    {
        "uuid": "c404f8e0d6c691dbbfbd8ffed32175fa",
        "title": "丽泽门",
        "author": "王安石",
        "content": "丽泽门西日未俄，水明沙浄卷纤罗。\n绿琼洲渚青瑶嶂，付与诗工敢琢磨。",
        "dynasty": "宋",
        "collection_info": null
    },
    {
        "uuid": "1569991c5dfbd2d5b4a5e1b0b8979611",
        "title": "示公佐",
        "author": "王安石",
        "content": "残生伤性老躭书，年少东来復起予。\n各据槁梧同不寐，偶然闻雨落阶除。",
        "dynasty": "宋",
        "collection_info": null
    },
    {
        "uuid": "20eb0be915db2630f2b4a80475e2f85f",
        "title": "示俞秀老二首  其一",
        "author": "王安石",
        "content": "不见故人天际舟，小亭残日更回头。\n缲成白雪三千丈，细草孤云一片愁。",
        "dynasty": "宋",
        "collection_info": null
    },
    {
        "uuid": "d31c7938de4228175d704f0d6f067903",
        "title": "示俞秀老二首  其二",
        "author": "王安石",
        "content": "君诗何以解人愁，初日红蕖碧水流。\n未怕元刘妨独步，每思陶谢与同游。",
        "dynasty": "宋",
        "collection_info": null
    },
    {
        "uuid": "4245f250e6276bce5d085ab97073529e",
        "title": "示李叔时二首  其一",
        "author": "王安石",
        "content": "知子鸣絃意在山，一官聊復戏人间。\n能为白下东南尉，藜杖缁巾得往还。",
        "dynasty": "宋",
        "collection_info": null
    },
    {
        "uuid": "ee1780b58ecc0362f04b6175535b97b0",
        "title": "示李叔时二首  其二",
        "author": "王安石",
        "content": "千山访我几摧辀，清坐来看十日留。\n势利白头何足道，古人倾盖有绸缪。",
        "dynasty": "宋",
        "collection_info": null
    },
    {
        "uuid": "f7f0da04c19e3c9c49916c48f35609fe",
        "title": "示宝觉二首  其一",
        "author": "王安石",
        "content": "火暖窗明粥一盂，晨兴相对寂无鱼。\n超然圣寺山林外，别有禅天好浄居。",
        "dynasty": "宋",
        "collection_info": null
    },
    {
        "uuid": "e2477bebb425218c26fb139ae571cf36",
        "title": "示宝觉二首  其二",
        "author": "王安石",
        "content": "重将坏色染衣裙，共卧钟山一坞云。\n客舍黄粱今始熟，鸟残红柿昔曾分。",
        "dynasty": "宋",
        "collection_info": null
    },
    {
        "uuid": "58753d029094e07fcb6d8f1b626f4b18",
        "title": "仲元女孙",
        "author": "王安石",
        "content": "双鬟嬉戏我庭除，争挽新花比并襦。\n亲结香缨知不久，汝翁那更镊髭鬚。",
        "dynasty": "宋",
        "collection_info": null
    },
    {
        "uuid": "ac73ea612527ab27fffbf60f7d94c018",
        "title": "示永庆院秀老",
        "author": "王安石",
        "content": "禅房借枕得重欹，陈迹翛然尚有诗。\n嗟我与公皆老矣，拂天松柏见栽时。",
        "dynasty": "宋",
        "collection_info": null
    },
    {
        "uuid": "cf11352078804a83c264e8d2cefffd41",
        "title": "示王铎主簿",
        "author": "王安石",
        "content": "君正忙时我正闲，如何同得到钟山。\n夷门二十年前事，回首黄尘一梦间。",
        "dynasty": "宋",
        "collection_info": null
    },
    {
        "uuid": "ec14f74494169ac20b9a5b7b6b14e276",
        "title": "戏城中故人",
        "author": "王安石",
        "content": "城郭山林路半分，君家尘土我家云。\n莫吹尘土来污我，我自有云持寄君。",
        "dynasty": "宋",
        "collection_info": null
    },
    {
        "uuid": "5c4f5e0428286ecd726074e291cfb33f",
        "title": "戏赠段约之",
        "author": "王安石",
        "content": "竹柏相望数十楹，藕花多处復开亭。\n如何更欲通南埭，割我钟山一半青。",
        "dynasty": "宋",
        "collection_info": null
    },
    {
        "uuid": "5579eb232f9b887cd1313ac9fe9afb1a",
        "title": "示俞处士",
        "author": "王安石",
        "content": "鲁山眉宇人不见，只有歌辞来向东。\n借问楼前踏于蔿，何如云卧唱松风。",
        "dynasty": "宋",
        "collection_info": null
    },
    {
        "uuid": "fde52dc764141aacf74269ff3c7d014e",
        "title": "怀张唐公",
        "author": "王安石",
        "content": "直谅多为世所排，有怀长向我前开。\n暮年惆怅谁知此，南陌东阡独往来。",
        "dynasty": "宋",
        "collection_info": null
    },
    {
        "uuid": "573f13d3aef07c4570604cdd9100dfc7",
        "title": "忆金陵三首  其一",
        "author": "王安石",
        "content": "覆舟山下龙光寺，玄武湖畔五龙堂。\n想见旧时游历处，烟云渺渺水茫茫。",
        "dynasty": "宋",
        "collection_info": null
    },
    {
        "uuid": "6b9ec86ed29309691f4a22ba007b7a28",
        "title": "忆金陵三首  其二",
        "author": "王安石",
        "content": "烟云渺渺水茫茫，缭绕芜城一带长。\n蒿目黄尘忧世事，追思陈迹故难忘。",
        "dynasty": "宋",
        "collection_info": null
    },
    {
        "uuid": "311543ec25f21407e6d75cce2fa68d84",
        "title": "忆金陵三首  其三",
        "author": "王安石",
        "content": "追思陈迹故难忘，翠木苍藤水一方。\n闻说精庐今更好，好随残汴理归艎。",
        "dynasty": "宋",
        "collection_info": null
    },
    {
        "uuid": "44d5d01ae52f8d299b0a397a1f0bb68b",
        "title": "离昇州作",
        "author": "王安石",
        "content": "残菊冥冥风更吹，雨如梅子欲黄时。\n相看握手总无语，愁满眼前心自知。",
        "dynasty": "宋",
        "collection_info": null
    },
    {
        "uuid": "411f611f901347370098163c5b42e14e",
        "title": "望淮口",
        "author": "王安石",
        "content": "白烟瀰漫接天涯，黯黯长空一道斜。\n有似钱塘江上望，晚潮初落见平沙。",
        "dynasty": "宋",
        "collection_info": null
    },
    {
        "uuid": "a8667295f672ecb98e790075745303bc",
        "title": "入瓜步望扬州",
        "author": "王安石",
        "content": "落日平林一水边，芜城掩映祇苍然。\n白头追想当时事，幕府青衫最少年。",
        "dynasty": "宋",
        "collection_info": null
    },
    {
        "uuid": "c93ae688b03360b1728b8904b7a23f71",
        "title": "泊船瓜洲",
        "author": "王安石",
        "content": "京口瓜洲一水间，钟山祇隔数重山。\n春风自绿江南岸，明月何时照我还。",
        "dynasty": "宋",
        "collection_info": null
    },
    {
        "uuid": "ea395e023710062a2265caa9a71850ba",
        "title": "重过余婆冈市",
        "author": "王安石",
        "content": "忆我东游未有鬚，扶衰重此驻肩舆。\n市中年少今谁在，鲁叟当街六十余。",
        "dynasty": "宋",
        "collection_info": null
    },
    {
        "uuid": "ed42166e11f154ea918db7c7db728ae0",
        "title": "秦淮泛舟",
        "author": "王安石",
        "content": "强扶衰病牵淮舸，尚怯春风泝午潮。\n花与新吾如有意，山于何处不相招。",
        "dynasty": "宋",
        "collection_info": null
    },
    {
        "uuid": "9f7367afee55f344dd97c9750f1bc225",
        "title": "中书即事",
        "author": "王安石",
        "content": "投老翻为世网婴，低徊终恐负平生。\n何时白土冈头路，渡水穿云取次行。",
        "dynasty": "宋",
        "collection_info": null
    },
    {
        "uuid": "d729a189f4f3cdb4ee1bdb5667ae274f",
        "title": "万事",
        "author": "王安石",
        "content": "万事黄粱欲熟时，世间谈笑漫追随。\n鸡虫得失何须算，鹏鷃逍遥各自知。",
        "dynasty": "宋",
        "collection_info": null
    },
    {
        "uuid": "d2a667d3c091240f780e767180f960d1",
        "title": "寄金陵传神者李士云",
        "author": "王安石",
        "content": "衰容一见便疑真，李子挥毫故有神。\n欲去钟山终不忍，谢渠分我死前身。",
        "dynasty": "宋",
        "collection_info": null
    },
    {
        "uuid": "643efe2741b4cfd50185f0948b00efe8",
        "title": "赠外孙",
        "author": "王安石",
        "content": "南山新长凤凰雏，眉目分明画不如。\n年小从他爱梨栗，长成须读五车书。",
        "dynasty": "宋",
        "collection_info": null
    },
    {
        "uuid": "655d470ee24f28e370af7fe90c6dfd51",
        "title": "东流顿令罢官阻风示文有按风伯奏天阍之语答以四句",
        "author": "王安石",
        "content": "令尹犀舟失去期，怃然凭几占文移。\n劝君慎莫谗风伯，会有开帆破浪时。",
        "dynasty": "宋",
        "collection_info": null
    },
    {
        "uuid": "115259a0ef23f85575c83afb085d8f32",
        "title": "杨德逢送米与法云二老作此诗",
        "author": "王安石",
        "content": "卢仝不出憎流俗，我卜郊居避俗憎。\n仝有邻僧来乞米，我今送米乞邻僧。",
        "dynasty": "宋",
        "collection_info": null
    },
    {
        "uuid": "c60fb83a00be58d84fc3881f3293037b",
        "title": "送黄吉父将赴南康官归金溪三首  其一",
        "author": "王安石",
        "content": "柘冈西路白云深，想子东归得重寻。\n亦见旧时红踯躅，为言春至每伤心。",
        "dynasty": "宋",
        "collection_info": null
    },
    {
        "uuid": "bd169a5100555f21d4d4c58a968559ef",
        "title": "送黄吉父将赴南康官归金溪三首  其二",
        "author": "王安石",
        "content": "还家一笑即芳辰，好与名山作主人。\n邂逅五湖乘兴往，相邀锦绣谷中春。",
        "dynasty": "宋",
        "collection_info": null
    },
    {
        "uuid": "9556c31d4ca228220f23ea01669c5a62",
        "title": "送黄吉父将赴南康官归金溪三首  其三",
        "author": "王安石",
        "content": "岁晚相逢喜且悲，莫占风日恨归迟。\n我如逆旅当去客，復会有无那得知。",
        "dynasty": "宋",
        "collection_info": null
    },
    {
        "uuid": "9938051fdf20baf0345e3310f62294bd",
        "title": "金陵即事三首  其一",
        "author": "王安石",
        "content": "水际柴门一半开，小桥分路入青苔。\n背人照影无穷柳，隔屋吹香併是梅。\n结绮临春歌舞地，荒蹊狭巷两三家。\n东风漫漫吹桃李，非復当时仗外花。",
        "dynasty": "宋",
        "collection_info": null
    },
    {
        "uuid": "8088ddcfd8e2662524bd740737f67379",
        "title": "金陵即事三首  其二",
        "author": "王安石",
        "content": "昏黑投林晓更惊，背人相唤百般鸣。\n柴门长闭春风暖，事外还能见鸟情。",
        "dynasty": "宋",
        "collection_info": null
    },
    {
        "uuid": "89500883f7774810fbfeeda9fd854a95",
        "title": "乌塘",
        "author": "王安石",
        "content": "乌塘渺渺绿平堤，堤上行人各有携。\n试问春风何处好，辛夷如雪柘冈西。",
        "dynasty": "宋",
        "collection_info": null
    },
    {
        "uuid": "cbc4951ad1e090a5fb12adf093daf76e",
        "title": "柘冈",
        "author": "王安石",
        "content": "万事纷纷祇偶然，老来容易得新年。\n柘冈西路花如雪，迴首春风最可怜。",
        "dynasty": "宋",
        "collection_info": null
    },
    {
        "uuid": "a092e91a7c8e097232637be09456d78b",
        "title": "城北",
        "author": "王安石",
        "content": "青青千里乱春袍，宿雨催红出小桃。\n迴首北城无限思，日酣川浄野云高。",
        "dynasty": "宋",
        "collection_info": null
    },
    {
        "uuid": "0c03dcc5d763757c2032160f3652dede",
        "title": "金陵",
        "author": "王安石",
        "content": "金陵陈迹老莓苔，南北游人自往来。\n最忆春风石城坞，家家桃杏过墙开。",
        "dynasty": "宋",
        "collection_info": null
    },
    {
        "uuid": "14605aadcedcbd520033c7ccf928556a",
        "title": "午枕",
        "author": "王安石",
        "content": "午枕花前簟欲流，日催红影上帘鈎。\n窥人鸟唤悠扬梦，隔水山供宛转愁。",
        "dynasty": "宋",
        "collection_info": null
    },
    {
        "uuid": "0cbcd0d7efa9b3b33acc2bc05e821720",
        "title": "州桥",
        "author": "王安石",
        "content": "州桥蹋月想山椒，迴首哀湍未觉遥。\n今夜重闻旧呜咽，却看山月话州桥。",
        "dynasty": "宋",
        "collection_info": null
    },
    {
        "uuid": "bfb6516a4ffd1c20b48cc896c8044361",
        "title": "观明州图",
        "author": "王安石",
        "content": "明州城郭画中传，尚记西亭一舣船。\n投老心情非復昔，当时山水故依然。",
        "dynasty": "宋",
        "collection_info": null
    },
    {
        "uuid": "4f0eb6e144aa35874b06d654db688316",
        "title": "九日赐宴琼林苑作",
        "author": "王安石",
        "content": "金明驰道柳参天，投老重来听管絃。\n饱食太官还惜日，夕阳临水意茫然。",
        "dynasty": "宋",
        "collection_info": null
    },
    {
        "uuid": "3b651af771d1ee93f480cf3be922693c",
        "title": "壬子偶题",
        "author": "王安石",
        "content": "黄尘投老倦匆匆，故绕盆池种水红。\n落日欹眠何所忆，江湖秋梦艣声中。",
        "dynasty": "宋",
        "collection_info": null
    },
    {
        "uuid": "d238a8b6cfc08b87bc7152365459ddc6",
        "title": "和张仲通忆钟陵二首  其一",
        "author": "王安石",
        "content": "一梦章江已十年，故人重见想皤然。\n祇应两岸当时柳，能到春来尚可怜。",
        "dynasty": "宋",
        "collection_info": null
    },
    {
        "uuid": "7f8d0b7343f6ee5bb4d1dc3e681d9f3c",
        "title": "和张仲通忆钟陵二首  其二",
        "author": "王安石",
        "content": "逸少池边有一丘，西山南浦惯曾游。\n残年归去终无乐，闻说章江即泪流。",
        "dynasty": "宋",
        "collection_info": null
    },
    {
        "uuid": "138652c5ce3c561bc04000b0185c0061",
        "title": "送和甫至龙安暮归",
        "author": "王安石",
        "content": "隠隠西南月一鈎，春风落日澹如秋。\n房栊半掩无人语，鼓角声中始欲愁。",
        "dynasty": "宋",
        "collection_info": null
    },
    {
        "uuid": "a34b56f3d92d523b9b3b71bbe8c609c9",
        "title": "钟山即事",
        "author": "王安石",
        "content": "涧水无声绕竹流，竹西花草弄春柔。\n茅檐相对坐终日，一鸟不鸣山更幽。",
        "dynasty": "宋",
        "collection_info": null
    },
    {
        "uuid": "bea84ad85112463456209aa4904188b6",
        "title": "南涧楼",
        "author": "王安石",
        "content": "扑扑烟岚绕四阿，物华终恨未能多。\n故应陡起三千丈，始奈重山复岭何。",
        "dynasty": "宋",
        "collection_info": null
    },
    {
        "uuid": "0e9212e52fbf64f35bdaefad9fce8051",
        "title": "京城",
        "author": "王安石",
        "content": "三年衣上禁城尘，抚事怊然愧古人。\n明月沧波秋万顷，扁舟长寄梦中身。",
        "dynasty": "宋",
        "collection_info": null
    },
    {
        "uuid": "4f9889beed6652606f2b6a5c0c1bad05",
        "title": "陇东西二首  其一",
        "author": "王安石",
        "content": "陇东流水向东流，不肯相随过陇头。\n祗有月明西海上，伴人征戍替人愁。",
        "dynasty": "宋",
        "collection_info": null
    },
    {
        "uuid": "7e2f01505cc9821e609d8c84e9b69925",
        "title": "陇东西二首  其二",
        "author": "王安石",
        "content": "陇西流水向西流，自古相传到此愁。\n添却征人无限泪，怪来呜咽已千秋。",
        "dynasty": "宋",
        "collection_info": null
    },
    {
        "uuid": "aa66158fdd7ceaf3272831c7514af36c",
        "title": "斜径",
        "author": "王安石",
        "content": "斜径偶通南埭路，数家遥对北山岑。\n草头蛱蝶黄花晚，菱角蜻蜓翠蔓深。",
        "dynasty": "宋",
        "collection_info": null
    },
    {
        "uuid": "7e5d826ab43545ca59741e9ef06fb22a",
        "title": "暮春",
        "author": "王安石",
        "content": "北山吹雨送残春，南涧朝来绿映人。\n昨日杏花浑不见，故应随水到江滨。",
        "dynasty": "宋",
        "collection_info": null
    },
    {
        "uuid": "44b738c08b680b5996efb9e06bc898b4",
        "title": "雨晴",
        "author": "王安石",
        "content": "晴明山鸟百般催，不待桃花一半开。\n雨后绿阴空绕舍，总将春色付莓苔。",
        "dynasty": "宋",
        "collection_info": null
    },
    {
        "uuid": "4bde6ac61cf4d72a3d9dbb319067d8f4",
        "title": "日西",
        "author": "王安石",
        "content": "日西阶影转梧桐，帘卷青山簟半空。\n金鸭火销沈水冷，悠悠残梦鸟声中。",
        "dynasty": "宋",
        "collection_info": null
    },
    {
        "uuid": "1484bb0b8c23e378cb5da9fd2fcf4604",
        "title": "禁直",
        "author": "王安石",
        "content": "翠木交阴覆两檐，夜天如水碧湉湉。\n帝城风月看常好，人世悲哀老自添。",
        "dynasty": "宋",
        "collection_info": null
    },
    {
        "uuid": "1b20122feb24d0a3d7504405fedf788f",
        "title": "御柳",
        "author": "王安石",
        "content": "御柳新黄已迸条，宫沟薄冻未全消。\n人间今日春多少，祇看东方北斗杓。",
        "dynasty": "宋",
        "collection_info": null
    },
    {
        "uuid": "d43599e01006dad9d939b7358a1f2aa4",
        "title": "祥云",
        "author": "王安石",
        "content": "冰入春风涨御沟，上林花气欲飞浮。\n未央屋瓦犹残雪，却为祥云映日流。",
        "dynasty": "宋",
        "collection_info": null
    },
    {
        "uuid": "4ae644f40393d288fe38dc0fa1d103fa",
        "title": "题中书壁",
        "author": "王安石",
        "content": "夜开金钥诏辞臣，对御抽毫草帝纶。\n须信朝家重儒术，一时同榜用三人。",
        "dynasty": "宋",
        "collection_info": null
    },
    {
        "uuid": "2da4ae2783e776076984c006b8c3f1f8",
        "title": "禁中春寒",
        "author": "王安石",
        "content": "青烟漠漠雨纷纷，水殿西廊北苑门。\n已着单衣犹禁火，海棠花下怯黄昏。",
        "dynasty": "宋",
        "collection_info": null
    },
    {
        "uuid": "846bba2e43ce83dd98cfa4fcede44652",
        "title": "试院中",
        "author": "王安石",
        "content": "少时操笔坐中庭，子墨文章颇自轻。\n圣世选材终用赋，白头来此试诸生。",
        "dynasty": "宋",
        "collection_info": null
    },
    {
        "uuid": "f59a2d8a6ee53fdd5bf78cc2fe7a078a",
        "title": "学士院燕侍郎画图",
        "author": "王安石",
        "content": "六幅生绡四五峰，暮云楼阁有无中。\n去年今日长干里，遥望钟山与此同。",
        "dynasty": "宋",
        "collection_info": null
    },
    {
        "uuid": "1e63d5983f430447b7dea5c90f13f03e",
        "title": "道旁大松人取以为明",
        "author": "王安石",
        "content": "龙甲虬髯不可攀，亭亭千丈荫南山。\n应嗟无地逃斤斧，岂愿争明爝火间。",
        "dynasty": "宋",
        "collection_info": null
    },
    {
        "uuid": "9ab20f7fd9ec9b8984dd4be9fc9e7db8",
        "title": "见鹦鹉戏作四句",
        "author": "王安石",
        "content": "云木何时两翅翻，玉笼金锁祇烦冤。\n真须强学人间语，举世无人解鸟言。",
        "dynasty": "宋",
        "collection_info": null
    },
    {
        "uuid": "44c02dabe16dc8088e5dbf9951656ec6",
        "title": "池雁",
        "author": "王安石",
        "content": "羽毛摧落向人愁，当食哀鸣似有求。\n万里衡阳冬欲暖，失身元为稻粱谋。",
        "dynasty": "宋",
        "collection_info": null
    },
    {
        "uuid": "f4060ed6423ea5a1d139d60ab79bd52c",
        "title": "六年",
        "author": "王安石",
        "content": "六年湖海老侵寻，千里归来一寸心。\n西望国门搔短髮，九天宫阙五云深。",
        "dynasty": "宋",
        "collection_info": null
    },
    {
        "uuid": "c2dd190ed115949fef1f50806c63f3e7",
        "title": "世故",
        "author": "王安石",
        "content": "世故纷纷漫白头，欲寻归路更迟留。\n钟山北绕无穷水，散髮何时一钓舟。",
        "dynasty": "宋",
        "collection_info": null
    },
    {
        "uuid": "80777f384860ff7c560a250022bc6ac4",
        "title": "邵平",
        "author": "王安石",
        "content": "天下纷纷未一家，贩缯屠狗尚雄夸。\n东陵岂是无能者，独傍青门手种瓜。",
        "dynasty": "宋",
        "collection_info": null
    },
    {
        "uuid": "bd1ce3553fd333b841dc064613e4b9cd",
        "title": "中牟",
        "author": "王安石",
        "content": "颓城百雉拥高秋，驱马临风想圣丘。\n此道门人多未悟，尔来千载判悠悠。",
        "dynasty": "宋",
        "collection_info": null
    },
    {
        "uuid": "cb9ebc24b2e25408e61913176b19527a",
        "title": "王章",
        "author": "王安石",
        "content": "壮士轩昂非自谋，近臣当为国深忧。\n区区女子无高意，追念牛衣暖即休。",
        "dynasty": "宋",
        "collection_info": null
    },
    {
        "uuid": "4553b24994dddb74c4a027de390e3d70",
        "title": "神物",
        "author": "王安石",
        "content": "神物登天扰可骑，如何孔甲但能羁。\n当时若更无刘累，龙意茫然岂得知。",
        "dynasty": "宋",
        "collection_info": null
    },
    {
        "uuid": "61a26655aa27dbe8f6b3ddf41e7278a7",
        "title": "文成",
        "author": "王安石",
        "content": "文成五利老纷纷，方丈蓬莱但可闻。\n万里出师求宝马，飘然空有意凌云。",
        "dynasty": "宋",
        "collection_info": null
    },
    {
        "uuid": "482fe3130cc2a23e364eaef8efa0288f",
        "title": "读汉书",
        "author": "王安石",
        "content": "京房刘向各称忠，诏狱当时迹自穷。\n毕竟论心异恭显，不妨迷国略相同。",
        "dynasty": "宋",
        "collection_info": null
    },
    {
        "uuid": "b469e20181ecda130a53c6b6fbbfcf6b",
        "title": "赐也",
        "author": "王安石",
        "content": "赐也能言未识真，误将心许汉阴人。\n桔槔俯仰妨何事，抱瓮区区老此身。",
        "dynasty": "宋",
        "collection_info": null
    },
    {
        "uuid": "430c6d6bc71ce030a73db690759c26f3",
        "title": "重将",
        "author": "王安石",
        "content": "重将白髮旁墙阴，陈迹茫然不可寻。\n花鸟总知春烂熳，人间独自有伤心。",
        "dynasty": "宋",
        "collection_info": null
    },
    {
        "uuid": "0e6c595e07ac4019658a8d30f85c50c2",
        "title": "载酒",
        "author": "王安石",
        "content": "载酒欲寻江上舟，出门无路水交流。\n黄昏独倚春风立，看却花开触地愁。",
        "dynasty": "宋",
        "collection_info": null
    },
    {
        "uuid": "181c4b487e7f9f91c03d1a4172f9cb64",
        "title": "楚天",
        "author": "王安石",
        "content": "楚天如梦水悠悠，花底残红漫不收。\n独绕去年挥泪处，还将牢落对沧洲。",
        "dynasty": "宋",
        "collection_info": null
    },
    {
        "uuid": "63f625b24d153a9db3d0079c31c67c61",
        "title": "江上",
        "author": "王安石",
        "content": "江北秋阴一半开，晚云含雨却低回。\n青山缭绕疑无路，忽见千帆隠映来。",
        "dynasty": "宋",
        "collection_info": null
    },
    {
        "uuid": "ff24e3163b901cd533d8e44550c23d6c",
        "title": "春江",
        "author": "王安石",
        "content": "春江渺渺抱墙流，烟草茸茸一片愁。\n吹尽柳花人不见，青旗催日下城头。",
        "dynasty": "宋",
        "collection_info": null
    },
    {
        "uuid": "a051e4ca4477a4d44d96de554942720a",
        "title": "春雨",
        "author": "王安石",
        "content": "城云如梦柳僛僛，野水横来强满池。\n九十日春浑得雨，故应留润作花时。",
        "dynasty": "宋",
        "collection_info": null
    },
    {
        "uuid": "03e8314ae35bbf8003dea6dac406e881",
        "title": "初到金陵",
        "author": "王安石",
        "content": "江湖归不及花时，空绕扶疏绿玉枝。\n夜直去年看蓓蕾，昼眠今日对纷披。",
        "dynasty": "宋",
        "collection_info": null
    },
    {
        "uuid": "aec0e70059c87e8653c6134a7a7064b8",
        "title": "送和甫至龙安微雨因寄吴氏女子",
        "author": "王安石",
        "content": "荒烟凉雨助人悲，泪染衣巾不自知。\n除却春风沙际绿，一如看汝过江时。",
        "dynasty": "宋",
        "collection_info": null
    },
    {
        "uuid": "7edf8bab8fb01576caf4b28e8389054f",
        "title": "与北山道人",
        "author": "王安石",
        "content": "莳果疏泉带浅山，柴门虽设要常关。\n别开小径连松路，祗与邻僧约往还。",
        "dynasty": "宋",
        "collection_info": null
    },
    {
        "uuid": "cd6b5778702dcbd474ffccb15183ed79",
        "title": "过外弟饮",
        "author": "王安石",
        "content": "一自君家把酒杯，六年波浪与尘埃。\n不知乌石冈边路，至老相寻得几回。",
        "dynasty": "宋",
        "collection_info": null
    },
    {
        "uuid": "f7a082fcbe1b1f4fe4f2fc1abd38b871",
        "title": "若耶溪归兴",
        "author": "王安石",
        "content": "若耶溪上踏莓苔，兴罢张帆载酒回。\n汀草岸花浑不见，青山无数逐人来。",
        "dynasty": "宋",
        "collection_info": null
    },
    {
        "uuid": "bcfb7ee0be6517fe534899c3ed706f17",
        "title": "乌石",
        "author": "王安石",
        "content": "乌石冈边缭绕山，柴荆细路水云间。\n吹花嚼蕊长来往，祗有春风似我闲。",
        "dynasty": "宋",
        "collection_info": null
    },
    {
        "uuid": "c45bf5212a010292197e4a48912df2ae",
        "title": "定林",
        "author": "王安石",
        "content": "定林青木老参天，横贯东南一道泉。\n六月杖藜寻石路，午阴多处弄潺湲。",
        "dynasty": "宋",
        "collection_info": null
    },
    {
        "uuid": "76dbba36046ff412ad9d19c724908007",
        "title": "定林所居",
        "author": "王安石",
        "content": "屋绕湾溪竹绕山，溪山却在白云间。\n临溪放艇依山坐，溪鸟山花共我闲。",
        "dynasty": "宋",
        "collection_info": null
    },
    {
        "uuid": "8d4aa9908bd29a05e2f291a968d97208",
        "title": "台城寺侧独行",
        "author": "王安石",
        "content": "春山撩乱水纵横，篱落荒畦草自生。\n独往独来山下路，笋舆看得绿阴成。",
        "dynasty": "宋",
        "collection_info": null
    },
    {
        "uuid": "6c0e5830392baf3471a04b06f707990b",
        "title": "游钟山",
        "author": "王安石",
        "content": "终日看山不厌山，买山终待老山间。\n山花落尽山长在，山水空流山自闲。",
        "dynasty": "宋",
        "collection_info": null
    },
    {
        "uuid": "3d34cdcb92683dc13df8f44dfa412a53",
        "title": "松间",
        "author": "王安石",
        "content": "偶向松间觅旧题，野人休诵北山移。\n丈夫出处非无意，猿鹤从来不自知。",
        "dynasty": "宋",
        "collection_info": null
    },
    {
        "uuid": "00fed21d160609a2f25b81dd3e5e0d39",
        "title": "雨未止正臣欲行以诗留之",
        "author": "王安石",
        "content": "纷纷应接使人愁，与子从容喜问酬。\n他日故将泥自庇，今朝欲以雨相留。",
        "dynasty": "宋",
        "collection_info": null
    },
    {
        "uuid": "dab408823860ec4e1f142802d83b84a9",
        "title": "题张司业诗",
        "author": "王安石",
        "content": "苏州司业诗名老，乐府皆言妙入神。\n看似寻常最奇崛，成如容易却艰辛。",
        "dynasty": "宋",
        "collection_info": null
    },
    {
        "uuid": "12b1510c4de1c03ae5a5b8af666ae8d7",
        "title": "同陈和叔游北山",
        "author": "王安石",
        "content": "春风荡屋雨填沟，东閤翛然拥罽裘。\n邻壁黄粱炊未熟，唤迴残梦有鸣驺。",
        "dynasty": "宋",
        "collection_info": null
    },
    {
        "uuid": "529f3ca9915510bcaa2ea0ef4093e280",
        "title": "次吴氏女子韵",
        "author": "王安石",
        "content": "孙陵西曲岸乌纱，知汝凄凉正忆家。\n人世岂能无聚散，亦逢佳节且吹花。",
        "dynasty": "宋",
        "collection_info": null
    },
    {
        "uuid": "c3a740b952d3495c1a5ef849b21925a2",
        "title": "再次前韵",
        "author": "王安石",
        "content": "秋灯一点映笼纱，好读楞严莫念家。\n能了诸缘如梦事，世间唯有妙莲花。",
        "dynasty": "宋",
        "collection_info": null
    },
    {
        "uuid": "244c8dca02888d60091a1db582a8d374",
        "title": "即席",
        "author": "王安石",
        "content": "曲沼融融泮尽澌，暖烟笼瓦碧参差。\n人情共恨春犹浅，不问寒梅有几枝。",
        "dynasty": "宋",
        "collection_info": null
    },
    {
        "uuid": "600e567e343070d7657e34d7c67dc1a0",
        "title": "游城南即事二首  其一",
        "author": "王安石",
        "content": "神奸变化久难知，禹鼎由来更不疑。\n螭魅合谋非一日，太丘真復社亡迟。",
        "dynasty": "宋",
        "collection_info": null
    },
    {
        "uuid": "33818843b8402083991c35c2c672779f",
        "title": "游城南即事二首  其二",
        "author": "王安石",
        "content": "泰坛东路绕重营，独背朝阳信马行。\n漫道城南天尺五，荒林时见一柴荆。",
        "dynasty": "宋",
        "collection_info": null
    },
    {
        "uuid": "7d7454f1135cd599a4da9a6207f512c1",
        "title": "寄沈道原",
        "author": "王安石",
        "content": "城郭千家一弹丸，蜀冈拥肿作蛇蟠。\n眼前不道无苍翠，偷得钟山隔水看。",
        "dynasty": "宋",
        "collection_info": null
    },
    {
        "uuid": "7f1b3eef319f1a2d5239f8ac29e625a6",
        "title": "哭张唐公",
        "author": "王安石",
        "content": "堂邑山林久寂寥，属车前日驻鸡翘。\n冥冥独凤随云雾，南陌空闻引葬箫。",
        "dynasty": "宋",
        "collection_info": null
    },
    {
        "uuid": "bbfa47ec5542bb4f2a8a4fafede4d8ca",
        "title": "生日次韵南郭子二首  其一",
        "author": "王安石",
        "content": "救黥医劓世无方，断简陈编付药房。\n祝我寿龄君好语，毗耶一夜满城香。",
        "dynasty": "宋",
        "collection_info": null
    },
    {
        "uuid": "b3ca27cd3df7bc8f93470bd0fd918768",
        "title": "生日次韵南郭子二首  其二",
        "author": "王安石",
        "content": "寒逼清枝故有梅，草堂先对白头开。\n残骸已若鸡年梦，犹见骚人几度来。",
        "dynasty": "宋",
        "collection_info": null
    },
    {
        "uuid": "fc50049494e1a5f8cb0ab98004142878",
        "title": "八公山",
        "author": "王安石",
        "content": "淮山但有八公名，鸿宝烧金竟不成。\n身与仙人守都厕，可能鸡犬得长生。",
        "dynasty": "宋",
        "collection_info": null
    },
    {
        "uuid": "017cf9bfdeaf248bf3c70576fd155762",
        "title": "过徐城",
        "author": "王安石",
        "content": "七年五过徐城县，自笑皇皇此世间。\n安得身如仓庾氏，一官能到子孙闲。",
        "dynasty": "宋",
        "collection_info": null
    },
    {
        "uuid": "d96eae0aca633bf5e506bdcf035c39ee",
        "title": "送丁廓秀才归汝阴二首  其一",
        "author": "王安石",
        "content": "好去翩然丁令威，昔人且在不应非。\n淮云岂与辽天阔，想復留情故一归。",
        "dynasty": "宋",
        "collection_info": null
    },
    {
        "uuid": "4b9963559eac22046f00ed27755142b2",
        "title": "送丁廓秀才归汝阴二首  其二",
        "author": "王安石",
        "content": "西州行路日萧条，执手伤怀不自聊。\n游子故乡终念返，岂能无意冶城潮。",
        "dynasty": "宋",
        "collection_info": null
    },
    {
        "uuid": "ee7be6de4adfce1a100b72688890ad68",
        "title": "和惠思韵二首 醴泉观",
        "author": "王安石",
        "content": "邂逅相随一日闲，或缘香火共灵山。\n夕阳兴罢黄尘陌，直似蓬莱堕世间。",
        "dynasty": "宋",
        "collection_info": null
    },
    {
        "uuid": "49d6e589187ea861624521013bce5bab",
        "title": "和惠思韵二首 蝉",
        "author": "王安石",
        "content": "白下长干何可见，风尘愁杀庾兰成。\n去年今日青松路，亦自闻蝉第一声。",
        "dynasty": "宋",
        "collection_info": null
    },
    {
        "uuid": "537e83a22c392d609a4a293d0b9b8eba",
        "title": "送王介学士知湖州",
        "author": "王安石",
        "content": "吴兴太守美如何，柳恽诗才未足多。\n遥想郡人迎下担，白苹洲渚正沧波。",
        "dynasty": "宋",
        "collection_info": null
    },
    {
        "uuid": "6a22f5c4ffc12f52ee488e40272cc3dc",
        "title": "怀钟山",
        "author": "王安石",
        "content": "投老归来供奉班，尘埃无復见钟山。\n何须更待黄粱熟，始觉人间是梦间。",
        "dynasty": "宋",
        "collection_info": null
    },
    {
        "uuid": "580f0c99452be1495fe06d16f7f9a1a6",
        "title": "江宁夹口三首  其一",
        "author": "王安石",
        "content": "茅屋沧洲一酒旗，午烟孤起隔林炊。\n江清日暖芦花转，祇似春风柳絮时。",
        "dynasty": "宋",
        "collection_info": null
    },
    {
        "uuid": "c3dbca5fa7c067cf644698ef54a99a3e",
        "title": "江宁夹口三首  其二",
        "author": "王安石",
        "content": "月堕浮云水捲空，沧洲夜泝五更风。\n北山草木何由见，梦尽青灯展转中。\n落帆江口月黄昏，小店无灯欲闭门。\n侧出岸沙枫半死，繫船应有去年痕。",
        "dynasty": "宋",
        "collection_info": null
    },
    {
        "uuid": "1d6b8d149eeb529bab401652a39bcceb",
        "title": "寄碧岩道光法师",
        "author": "王安石",
        "content": "去马来车扰扰尘，自难长寄水云身。\n碧岩后主今为客，何况开山说法人。",
        "dynasty": "宋",
        "collection_info": null
    },
    {
        "uuid": "41ec85b8c25397713989e91ecc75a0de",
        "title": "省中二首  其一",
        "author": "王安石",
        "content": "万事悠悠心自知，强颜于世转参差。\n移床独卧秋风裏，静看蜘蛛结网丝。",
        "dynasty": "宋",
        "collection_info": null
    },
    {
        "uuid": "deeb5d6dc641c152aa09c3e4505aab67",
        "title": "省中二首  其二",
        "author": "王安石",
        "content": "大梁春雪满城泥，一马常瞻落日归。\n身世自知还自笑，悠悠三十九年非。",
        "dynasty": "宋",
        "collection_info": null
    },
    {
        "uuid": "c623107d2b4d938c799d89c1ec52b4a6",
        "title": "崇政殿后春晴即事",
        "author": "王安石",
        "content": "悠悠独梦水西轩，百舌枝头语更繁。\n山鸟不应知地禁，亦逢春暖即啾喧。",
        "dynasty": "宋",
        "collection_info": null
    },
    {
        "uuid": "b23e5500a5481e9fc6c8610ea52235d2",
        "title": "省中沈文通厅事",
        "author": "王安石",
        "content": "竹上秋风吹网丝，角门常闭吏人稀。\n萧萧一榻卷书坐，直到日斜骑马归。",
        "dynasty": "宋",
        "collection_info": null
    },
    {
        "uuid": "a57c54d4ce94abf6e7775d9af015e5a4",
        "title": "吴任道说应举时事",
        "author": "王安石",
        "content": "县瓠城南陂水深，春泥满眼路岖嵚。\n独骑瘦马衝残雨，前伴茫茫不可寻。",
        "dynasty": "宋",
        "collection_info": null
    },
    {
        "uuid": "ffc67a3f509c5040f565a6cd323ef519",
        "title": "送河中通判朱郎中迎母东归",
        "author": "王安石",
        "content": "綵衣东笑上归船，莱氏欢娱在晚年。\n嗟我白头生意尽，看君今日更悽然。",
        "dynasty": "宋",
        "collection_info": null
    },
    {
        "uuid": "789ec415f3c4dbdc593f6d5f00def62b",
        "title": "寄题杭州明庆院修广师明碧轩",
        "author": "王安石",
        "content": "明碧轩南竹数丛，别来江外几秋风。\n道人无復人间世，嗟我今为白髮翁。",
        "dynasty": "宋",
        "collection_info": null
    },
    {
        "uuid": "6babc62dc4e228bcd95ee04faf46afa8",
        "title": "夜直",
        "author": "王安石",
        "content": "金炉香尽漏声残，翦翦轻风阵阵寒。\n春色恼人眠不得，月移花影上栏干。",
        "dynasty": "宋",
        "collection_info": null
    },
    {
        "uuid": "449ff9820018f652b1de5d4e7470be5d",
        "title": "试院中  其一",
        "author": "王安石",
        "content": "白髮无聊病更侵，移床卧竹向秋阴。\n朝来雁背西风急，吹折江湖万里心。",
        "dynasty": "宋",
        "collection_info": null
    },
    {
        "uuid": "39ab9d7acb8facc9f3fdd82adf99621b",
        "title": "试院中  其二",
        "author": "王安石",
        "content": "咫尺淹留可奈何，东西虚共一姮娥。\n阶前枣树应摇落，此夜清光得几多。",
        "dynasty": "宋",
        "collection_info": null
    },
    {
        "uuid": "592fd6cc89d45858200c617522323d5c",
        "title": "试院中  其三",
        "author": "王安石",
        "content": "青灯照我梦城西，坐上传觞把菊枝。\n忽忽觉来头更白，隔墙闻语趁朝时。",
        "dynasty": "宋",
        "collection_info": null
    },
    {
        "uuid": "956a96c7b014b979821ea7a18a6e5bfe",
        "title": "试院中  其四",
        "author": "王安石",
        "content": "萧萧疏雨吹檐角，噎噎暝蛩啼草根。\n闲却荒庭归未得，一灯明灭照黄昏。",
        "dynasty": "宋",
        "collection_info": null
    },
    {
        "uuid": "39ebce81f59ecbca01d5b8875fd44167",
        "title": "人间",
        "author": "王安石",
        "content": "人间投老事纷纷，才薄何能强致君。\n一马黄尘南陌路，眼中唯见北山云。",
        "dynasty": "宋",
        "collection_info": null
    },
    {
        "uuid": "a81d03df64f1743800beeadfd3f712eb",
        "title": "后殿牡丹未开",
        "author": "王安石",
        "content": "红幞未开知婉娩，紫囊犹结想芳菲。\n此花似欲留人住，山鸟无端劝我归。",
        "dynasty": "宋",
        "collection_info": null
    },
    {
        "uuid": "bcfd735cddada9eed0fdbe91e8ad078b",
        "title": "春日",
        "author": "王安石",
        "content": "柴门照水见青苔，春绕花枝漫漫开。\n路远游人行不到，日长啼鸟去还来。",
        "dynasty": "宋",
        "collection_info": null
    },
    {
        "uuid": "ec52c76042787fb7e5cd17cb9b336be7",
        "title": "寄韩持国",
        "author": "王安石",
        "content": "渌绕宫城漫漫流，鹅黄小蝶弄春柔。\n问知公子朝陵去，归得花时却自愁。",
        "dynasty": "宋",
        "collection_info": null
    },
    {
        "uuid": "79077b2a9abfe69d5ca57e88518065b8",
        "title": "答韩持国",
        "author": "王安石",
        "content": "知公尚忆洛城中，醉裏穿花满袖风。\n花亦有知还有恨，今为红药主人翁。",
        "dynasty": "宋",
        "collection_info": null
    },
    {
        "uuid": "0095b9cc70be7295ecac812dbafaf02a",
        "title": "出城",
        "author": "王安石",
        "content": "惯作野人多野兴，欲为时用少时材。\n出城偶与沙尘背，转觉溪山入眼来。",
        "dynasty": "宋",
        "collection_info": null
    },
    {
        "uuid": "42e0fd4875b8f13376515c49e48e66e8",
        "title": "涿州",
        "author": "王安石",
        "content": "涿州沙上望桑干，鞍马春风特地寒。\n万里如今持汉节，却寻此路使呼韩。",
        "dynasty": "宋",
        "collection_info": null
    },
    {
        "uuid": "a4f7ff4318b85b162a87e77893a8b618",
        "title": "出塞",
        "author": "王安石",
        "content": "涿州沙上饮盘桓，看舞春风小契丹。\n塞雨巧催燕泪落，蒙蒙吹湿汉衣冠。",
        "dynasty": "宋",
        "collection_info": null
    },
    {
        "uuid": "7752739ce7232df57cf0d4ca3ad1d9b7",
        "title": "入塞",
        "author": "王安石",
        "content": "荒云凉雨水悠悠，鞍马东西鼓吹休。\n尚有燕人数行泪，回身却望塞南流。",
        "dynasty": "宋",
        "collection_info": null
    },
    {
        "uuid": "83864cc4e0f58e16c34f8750235bc854",
        "title": "书汜水关寺壁",
        "author": "王安石",
        "content": "汜水鸿沟楚汉间，跳兵走马百重山。\n如何咫尺商于地，便有园公绮季闲。",
        "dynasty": "宋",
        "collection_info": null
    },
    {
        "uuid": "f7b6a7b3a7f1bfbbf0aa8eb28ba79858",
        "title": "题北山隠居王闲叟壁",
        "author": "王安石",
        "content": "荒村日午未开门，雨后余花满地存。\n举世但能旌隠逸，谁人知道是王孙。",
        "dynasty": "宋",
        "collection_info": null
    },
    {
        "uuid": "68b780830ce46b6358a5cad57165a9b6",
        "title": "和惠思岁二日二绝  其一",
        "author": "王安石",
        "content": "懒读书来已数年，从人嘲我腹便便。\n为嫌归舍儿童聒，故就僧房借榻眠。",
        "dynasty": "宋",
        "collection_info": null
    },
    {
        "uuid": "ec0dd9cf859fcb64a48e202d2255d984",
        "title": "和惠思岁二日二绝  其二",
        "author": "王安石",
        "content": "沙砾藏春未放来，荒庭终日守陈荄。\n遥怜草色裙腰绿，湖寺西南一径开。",
        "dynasty": "宋",
        "collection_info": null
    },
    {
        "uuid": "60cf5a9eca7f73d2a0f3e04c5c35911f",
        "title": "赴召道中",
        "author": "王安石",
        "content": "海气冥冥涨楚氛，汀洲回薄水横分。\n青松十里钟山路，祇隔西南一片云。",
        "dynasty": "宋",
        "collection_info": null
    },
    {
        "uuid": "ceeaa48fb3d75ff501ec0af40851ded2",
        "title": "江东召归",
        "author": "王安石",
        "content": "昨日君恩悞赐环，归肠一夜绕钟山。\n虽然眷恋明时禄，羞见琅邪有邴丹。",
        "dynasty": "宋",
        "collection_info": null
    },
    {
        "uuid": "68689093267f31ce645ac7b113b2bbec",
        "title": "平甫如通州寄之",
        "author": "王安石",
        "content": "北山摇落水峥嵘，想见扬帆出广陵。\n平世自无忧国事，求田应不忤陈登。",
        "dynasty": "宋",
        "collection_info": null
    },
    {
        "uuid": "0d4b047b07eb11a6f0f561c1bf91b882",
        "title": "寄显道",
        "author": "王安石",
        "content": "舟约刀头止岁前，故人专使手书传。\n出门江口问消息，极目寒沙空渺然。",
        "dynasty": "宋",
        "collection_info": null
    },
    {
        "uuid": "c61246caa8f7ba4e30a1f0f92e4f0d8d",
        "title": "和平父寄道光法师",
        "author": "王安石",
        "content": "欲见道人非一朝，杖藜无路到青霄。\n千岩万壑排风雨，想对铜鑪柏子烧。",
        "dynasty": "宋",
        "collection_info": null
    },
    {
        "uuid": "674b0dd37636206ca2ac1e005f1f3b61",
        "title": "三品石",
        "author": "王安石",
        "content": "草没苔侵弃道周，误恩三品竟何酬。\n国亡今日顽无耻，似为当年不与谋。",
        "dynasty": "宋",
        "collection_info": null
    },
    {
        "uuid": "d15707ccb51ed49ccd8968dd36ae5898",
        "title": "和崔公度家风琴八首  其一",
        "author": "王安石",
        "content": "屋山终日信飘飘，似与幽人破寂寥。\n为有机心须强聒，直教悬解始声消。",
        "dynasty": "宋",
        "collection_info": null
    },
    {
        "uuid": "6d41c39600d5c354f76034e358ae2a15",
        "title": "和崔公度家风琴八首  其二",
        "author": "王安石",
        "content": "帘幕无风起泬寥，谁悲精铁任飘飘。\n随商应角知无意，不待歌成韵已消。",
        "dynasty": "宋",
        "collection_info": null
    },
    {
        "uuid": "19bbb2330799f2804ef12be1f0658304",
        "title": "和崔公度家风琴八首  其三",
        "author": "王安石",
        "content": "万物能鸣为不平，世间歌哭两营营。\n君知此物心何欲，自信天机自有声。",
        "dynasty": "宋",
        "collection_info": null
    },
    {
        "uuid": "e042c4c9a9a214e7896fbeb704b0e22f",
        "title": "和崔公度家风琴八首  其四",
        "author": "王安石",
        "content": "风铁相敲固可鸣，朔兵行夜响行营。\n如何清世容高卧，翻作幽窗枕上声。\n南风屋角响萧萧，白日帘垂坐寂寥。\n爱此宫商有真意，与君倾耳尽今朝。",
        "dynasty": "宋",
        "collection_info": null
    },
    {
        "uuid": "e396ab9114951ee143655b4b56265dee",
        "title": "和崔公度家风琴八首  其五",
        "author": "王安石",
        "content": "风来风去岂尝要，随分铿锵与寂寥。\n不似人间古钟磬，从来文饰到今朝。",
        "dynasty": "宋",
        "collection_info": null
    },
    {
        "uuid": "79dda0c5ada8a73e6c460dcfba3d1077",
        "title": "和崔公度家风琴八首  其六",
        "author": "王安石",
        "content": "繫身高处本无心，万窍鸣时有玉音。\n欲作镆耶为物使，知君能笑不祥金。",
        "dynasty": "宋",
        "collection_info": null
    },
    {
        "uuid": "66c8bdab4e0ba881c0649b50626983b3",
        "title": "和崔公度家风琴八首  其七",
        "author": "王安石",
        "content": "疏铁檐间挂作琴，清风纔到遽成音。\n伊人欲问无真意，向道从来不博金。",
        "dynasty": "宋",
        "collection_info": null
    },
    {
        "uuid": "2f8337f783c347d0cbf4abcd5df3846f",
        "title": "送陈靖中舍归武陵",
        "author": "王安石",
        "content": "知君欲上武陵溪，水自东流人自西。\n到日桃花应已谢，想君应不为花迷。",
        "dynasty": "宋",
        "collection_info": null
    },
    {
        "uuid": "5dfcf220e63a0db6ad54a237c5524092",
        "title": "北山",
        "author": "王安石",
        "content": "刳木为舟数丈余，卧看风月映芙蕖。\n清香一阵浑无暑，时有惊榔跃出鱼。",
        "dynasty": "宋",
        "collection_info": null
    },
    {
        "uuid": "962da64eb8a93d70ac39d689c4f42d0e",
        "title": "适意",
        "author": "王安石",
        "content": "一灯相伴十余年，旧事陈言知几编。\n到了不如无累后，困来颠倒枕书眠。",
        "dynasty": "宋",
        "collection_info": null
    },
    {
        "uuid": "381fa1718af7543b11b56c0739cc66a8",
        "title": "辱井",
        "author": "王安石",
        "content": "结绮临春草一丘，尚残宫井戒千秋。\n奢淫自是前王耻，不到龙沈亦可羞。",
        "dynasty": "宋",
        "collection_info": null
    },
    {
        "uuid": "e827149471b8cebd41c13fc26f85a3b8",
        "title": "题金沙",
        "author": "王安石",
        "content": "海棠开后数金沙，高架层层吐绛葩。\n咫尺西城无力到，不知谁赏魏家花。",
        "dynasty": "宋",
        "collection_info": null
    },
    {
        "uuid": "917ecce057e39e50b7608325736bf187",
        "title": "夜闻流水",
        "author": "王安石",
        "content": "千丈崩奔落石碕，秋声散入夜云悲。\n州桥月下闻流水，不忘钟山独宿时。",
        "dynasty": "宋",
        "collection_info": null
    },
    {
        "uuid": "ff84da78f20ab925e6e1cfda52af0185",
        "title": "咏月三首  其一",
        "author": "王安石",
        "content": "寒光乍洗山川莹，清影遥分草树纤。\n万里更无云物动，中天只有兔随蟾。",
        "dynasty": "宋",
        "collection_info": null
    },
    {
        "uuid": "8ee17bf2cfe763224570a1b7e00df268",
        "title": "咏月三首  其二",
        "author": "王安石",
        "content": "江海清明上下兼，碧天遥见一毫纤。\n此时只欲浮云尽，窟穴何妨有兔蟾。",
        "dynasty": "宋",
        "collection_info": null
    },
    {
        "uuid": "dab379eeaaabc75a13d7854db315e3ee",
        "title": "咏月三首  其三",
        "author": "王安石",
        "content": "一片清光万里兼，几回圆极又纤纤。\n君看出没非无意，岂为辛懃养玉蟾。",
        "dynasty": "宋",
        "collection_info": null
    },
    {
        "uuid": "dc224886c32bce91c1abf997972b91d0",
        "title": "次韵杏花三首  其一",
        "author": "王安石",
        "content": "只愁风雨劫春回，怕见枝头烂熳开。\n野鸟不知人意绪，啄教零乱点苍苔。",
        "dynasty": "宋",
        "collection_info": null
    },
    {
        "uuid": "2599c39ed9d4038b15650b702d4569cb",
        "title": "次韵杏花三首  其二",
        "author": "王安石",
        "content": "心怜红蕊与移栽，不惜年年粪壤培。\n风雨无时谁会得，欲教零乱强催开。",
        "dynasty": "宋",
        "collection_info": null
    },
    {
        "uuid": "84b55998d6ec479a200bf6f27e1ab24a",
        "title": "次韵杏花三首  其三",
        "author": "王安石",
        "content": "看时高艷先惊眼，折处幽香易满怀。\n野女强簪看亦丑，少教憔悴逐荆钗。",
        "dynasty": "宋",
        "collection_info": null
    },
    {
        "uuid": "ea905ee5f6a678bd8bfcd2b70bde7070",
        "title": "杏园即事",
        "author": "王安石",
        "content": "蟠桃移种杏园初，红抹燕脂嫩脸苏。\n闻道飘零落人世，清香得似旧时无。",
        "dynasty": "宋",
        "collection_info": null
    },
    {
        "uuid": "063c1434b9d4eee2ee74fae6ca3e0d05",
        "title": "宋城道中",
        "author": "王安石",
        "content": "都城花木久知春，北路余寒尚中人。\n宿草连云青未得，东风无頼只惊尘。",
        "dynasty": "宋",
        "collection_info": null
    },
    {
        "uuid": "30adac34a0e9e36940b549c99d3e7427",
        "title": "对客",
        "author": "王安石",
        "content": "窗壁风回午枕凉，清谈相对一胡床。\n心知帝力同天地，能使人间白日长。",
        "dynasty": "宋",
        "collection_info": null
    },
    {
        "uuid": "1c185af38fd9b96e3448466744a37ac6",
        "title": "愍儒坑",
        "author": "王安石",
        "content": "智力区区不为身，欲将何力助强秦。\n只应埋没千秋后，更足诗书发冢人。",
        "dynasty": "宋",
        "collection_info": null
    },
    {
        "uuid": "606c52cc14146a40e35e5209270adcd7",
        "title": "遇雪",
        "author": "王安石",
        "content": "定知花发是归期，不奈归心日日归。\n风雪岂知行客恨，向人更作落花飞。",
        "dynasty": "宋",
        "collection_info": null
    },
    {
        "uuid": "43469f0f6fdf414e3b294ebd33d17f2d",
        "title": "殊胜渊师八十余因见访问之近来如何答曰随缘而已至示寂作是诗",
        "author": "王安石",
        "content": "寄託荒山鬼与邻，一生黄卷不离身。\n百年薪尽随缘去，莫学缁郎更误人。",
        "dynasty": "宋",
        "collection_info": null
    },
    {
        "uuid": "f17cb53a8f0eda4da4e80113b37d5e31",
        "title": "怀旧",
        "author": "王安石",
        "content": "吹破春冰水放光，山花涧草百般香。\n身闲处处堪行乐，何事低徊两鬓霜。",
        "dynasty": "宋",
        "collection_info": null
    },
    {
        "uuid": "a87f7969eeb6360f044dc2df74cb24cf",
        "title": "访隠者",
        "author": "王安石",
        "content": "童子穿云晚未归，谁收松下着残棋。\n先生醉卧落花裏，春去人间总不知。",
        "dynasty": "宋",
        "collection_info": null
    },
    {
        "uuid": "274cd5e14224af739ac7d0267413c361",
        "title": "海棠花",
        "author": "王安石",
        "content": "绿娇隠约眉轻扫，红嫩妖饶脸薄粧。\n巧笔写传功未尽，清才吟咏兴何长。",
        "dynasty": "宋",
        "collection_info": null
    },
    {
        "uuid": "62e2a1219fcb2d30b3e9058e1ad0055e",
        "title": "证圣寺杏接梅花未开",
        "author": "王安石",
        "content": "红蕊曾游此地来，青青今见数枝梅。\n只应尚有娇春意，不肯凌寒取次开。",
        "dynasty": "宋",
        "collection_info": null
    },
    {
        "uuid": "7b3ff248d332e98c0a4485ee24e5df93",
        "title": "杂咏五首  其一",
        "author": "王安石",
        "content": "勋业无成照水羞，黄尘入眼见山愁。\n烟中漠漠江南岸，更与家人一少留。",
        "dynasty": "宋",
        "collection_info": null
    },
    {
        "uuid": "795689c398d6ac275049e3a1c4f66383",
        "title": "杂咏五首  其二",
        "author": "王安石",
        "content": "白头重到太宁宫，玉佩琼琚在眼中。\n歌舞可怜人暗换，花开花落几春风。",
        "dynasty": "宋",
        "collection_info": null
    },
    {
        "uuid": "5419340e16e902f17947a0afec906e77",
        "title": "杂咏五首  其三",
        "author": "王安石",
        "content": "朝阳映屋拥书眠，梦想钟山一慨然。\n投老安能长忍垢，会当归此濯寒泉。",
        "dynasty": "宋",
        "collection_info": null
    },
    {
        "uuid": "de4b21e4df85258b9d11ea6087181468",
        "title": "杂咏五首  其四",
        "author": "王安石",
        "content": "乌石冈头踯躅红，东江柳色涨春风。\n物华人意曾相值，永日留连草莽中。",
        "dynasty": "宋",
        "collection_info": null
    },
    {
        "uuid": "d01b3482b41a3bd6d3c1718aef9a7b0c",
        "title": "杂咏五首  其五",
        "author": "王安石",
        "content": "小雨萧萧润水亭，花风飐飐破浮萍。\n看花听竹心无事，风竹声中作醉醒。",
        "dynasty": "宋",
        "collection_info": null
    },
    {
        "uuid": "c5750128581f6ffdf24b4a5af2fbf1b4",
        "title": "书陈祈兄弟屋壁",
        "author": "王安石",
        "content": "千里归来倦宦身，欲寻田宅豫求邻。\n能将孝友传家世，乡邑如君更几人。",
        "dynasty": "宋",
        "collection_info": null
    },
    {
        "uuid": "89a9e60f623744b92da253de91e15709",
        "title": "郊行",
        "author": "王安石",
        "content": "柔桑采尽绿阴稀，芦箔蚕成密茧肥。\n聊向村家问风俗，如何勤苦尚凶饥。",
        "dynasty": "宋",
        "collection_info": null
    },
    {
        "uuid": "b5bf7ee9815355effde30d62e81e41f8",
        "title": "破冢二首  其一",
        "author": "王安石",
        "content": "埋没残碑草自春，旋风时出地中尘。\n墦间夜半分珠玉，犹是当时乞祭人。",
        "dynasty": "宋",
        "collection_info": null
    },
    {
        "uuid": "73ce7d83c88dd39182a2fddc61a4b389",
        "title": "破冢二首  其二",
        "author": "王安石",
        "content": "残椁穿来欲几春，萧萧长草没骐驎。\n墦间或有樵苏客，未必他年醉饱人。",
        "dynasty": "宋",
        "collection_info": null
    },
    {
        "uuid": "da959a30c63822e870bb8ddf7abaf251",
        "title": "题景德寺试院壁",
        "author": "王安石",
        "content": "屋东瓜蔓已扶疏，小石蓝花破萼初。\n从此到寒能几日，风沙还见一年除。",
        "dynasty": "宋",
        "collection_info": null
    },
    {
        "uuid": "8bd560846eee9092cadee3ef787a0266",
        "title": "金陵报恩大师西堂方丈二首  其一",
        "author": "王安石",
        "content": "檐花映日午风熏，时有黄鹂隔竹闻。\n香灺一鑪春睡足，上方车马正纷纷。",
        "dynasty": "宋",
        "collection_info": null
    },
    {
        "uuid": "6e345775bfce206745f7e8fcc1513b53",
        "title": "金陵报恩大师西堂方丈二首  其二",
        "author": "王安石",
        "content": "萧萧出屋千竿玉，霭霭当窗一炷云。\n心力长年人事外，种花移石尚殷勤。",
        "dynasty": "宋",
        "collection_info": null
    },
    {
        "uuid": "8eba3737d68b017d3263932287c77d92",
        "title": "题正觉院箨龙轩二首  其一",
        "author": "王安石",
        "content": "北轩名字经平子，爱此吾能为赋诗。\n山雨江风一披拂，箨龙还自有吟时。",
        "dynasty": "宋",
        "collection_info": null
    },
    {
        "uuid": "4f0311b27c4829e3133ad6a09d71be0a",
        "title": "题正觉院箨龙轩二首  其二",
        "author": "王安石",
        "content": "仙事茫茫不可知，箨龙空此见孙枝。\n壶中若有闲天地，何苦归来问葛陂。",
        "dynasty": "宋",
        "collection_info": null
    },
    {
        "uuid": "59bd83ab47c2e5e567264906c8f4e8d4",
        "title": "相州古瓦砚",
        "author": "王安石",
        "content": "吹尽西陵歌舞尘，当时屋瓦始称珍。\n甄陶往往成今手，尚託声名动世人。",
        "dynasty": "宋",
        "collection_info": null
    },
    {
        "uuid": "ed6cfbae54ab5dee1bc059cf93d3df9b",
        "title": "望夫石",
        "author": "王安石",
        "content": "云鬟烟鬓与谁期，一去天边更不归。\n还似九疑山下女，千秋长望舜裳衣。",
        "dynasty": "宋",
        "collection_info": null
    },
    {
        "uuid": "db967d90ace482635b3fcc40c19b6e63",
        "title": "山前",
        "author": "王安石",
        "content": "山前溪水涨潺潺，山后云埋不见山。\n不趁雨来耕水际，即穿云去卧山间。",
        "dynasty": "宋",
        "collection_info": null
    },
    {
        "uuid": "4f11eb8bfb434b2c264b0c3f44004b78",
        "title": "江雨",
        "author": "王安石",
        "content": "冥冥江雨湿黄昏，天入沧洲漫不分。\n北涧欲通南涧水，南山正绕北山云。",
        "dynasty": "宋",
        "collection_info": null
    },
    {
        "uuid": "df2299adc01052c93f293b179047f58d",
        "title": "扬子二首  其一",
        "author": "王安石",
        "content": "儒者陵夷此道穷，千秋止有一扬雄。\n当时荐口终虚语，赋拟相如却未工。",
        "dynasty": "宋",
        "collection_info": null
    },
    {
        "uuid": "ce0dd4b181540470f03b8f985da2a073",
        "title": "扬子二首  其二",
        "author": "王安石",
        "content": "道真沉溺九流浑，独泝颓波讨得源。\n岁晚强颜天禄阁，祇将奇字与人言。",
        "dynasty": "宋",
        "collection_info": null
    },
    {
        "uuid": "2662fe2c86a1a7c7ecbdb7e21c295e8a",
        "title": "独卧二首  其一",
        "author": "王安石",
        "content": "谁有锄耰不自操，可怜园地满蓬蒿。\n欲寻春物无蹊径，独卧南床白日高。",
        "dynasty": "宋",
        "collection_info": null
    },
    {
        "uuid": "dc24cbfbaec658bf247aa5ba8ca6fdcb",
        "title": "独卧二首  其二",
        "author": "王安石",
        "content": "茅檐午影转悠悠，门闭青苔水乱流。\n百啭黄鹂看不见，海棠无数出墙头。",
        "dynasty": "宋",
        "collection_info": null
    },
    {
        "uuid": "24af6d59c54928285c55a79b5503722c",
        "title": "孟子",
        "author": "王安石",
        "content": "沉魄浮魂不可招，遗编一读想风标。\n何妨举世嫌迂阔，故有斯人慰寂寥。",
        "dynasty": "宋",
        "collection_info": null
    },
    {
        "uuid": "cc19c80990d0d9fd25baad6c852e245b",
        "title": "商鞅",
        "author": "王安石",
        "content": "自古驱民在信诚，一言为重百金轻。\n今人未可非商鞅，商鞅能令政必行。",
        "dynasty": "宋",
        "collection_info": null
    },
    {
        "uuid": "69e764ed6b587ea335fb1b0035a464b7",
        "title": "苏秦",
        "author": "王安石",
        "content": "已分将身死势权，恶名磨灭几何年。\n想君魂魄千秋后，却悔初无二顷田。",
        "dynasty": "宋",
        "collection_info": null
    },
    {
        "uuid": "20286f05c1169f29f7f84c56a2c667b2",
        "title": "范雎",
        "author": "王安石",
        "content": "范雎相秦倾九州，一言立断魏齐头。\n世间祸故不可忽，箦中死尸能报雠。",
        "dynasty": "宋",
        "collection_info": null
    },
    {
        "uuid": "824d90070f9fe6232c834e9801edc967",
        "title": "张良",
        "author": "王安石",
        "content": "汉业存亡俯仰中，留侯当此每从容。\n固陵始议韩彭地，复道方图雍齿封。",
        "dynasty": "宋",
        "collection_info": null
    },
    {
        "uuid": "9892624366dfa2a753da703de5d799b0",
        "title": "曹参",
        "author": "王安石",
        "content": "束髮河山百战功，白头富贵亦成空。\n华堂不着新歌舞，却要区区一老翁。",
        "dynasty": "宋",
        "collection_info": null
    }
]