[
    {
        "uuid": "029370490e6adf58a719ee5289e54980",
        "title": "送朱监簿",
        "author": "释居简",
        "content": "纔解北归骖，锋车又指南。\n致身当重镇，掩耳谢空谭。\n山敛层层䯰，江平曲曲蓝。\n拈将桃柳恨，留与退之参。",
        "dynasty": "宋",
        "collection_info": null
    },
    {
        "uuid": "7313a146bc77e598d5dd6e2b5bb05850",
        "title": "书米元晖写苏黄秦赠元章诗卷后",
        "author": "释居简",
        "content": "南宫逸蹟直欲飞，元佑诸老尝品题。\n新生之犊未易控，仲由未见孔子时。\n绍兴天子纡宸思，诏写前朝断碑字。\n缜密中藏轩豁意，乡党篇中见孔子。\n坡仙滑稽肆吟谑，独与黄秦细商畧。\n平原太守锥画沙，柳家新样元和脚。\n颜筋柳骨人不知，有子夜半亲传衣。\n换鹅风味超凡调，换羊更索坡仙笑。",
        "dynasty": "宋",
        "collection_info": null
    },
    {
        "uuid": "718440d25ef64d62513b3b278745e634",
        "title": "送径山元书记归池阳",
        "author": "释居简",
        "content": "又说池阳去，先寻弄水亭。\n且藏双眼碧，归对九华青。\n栗稻霜纔穫，云房夜莫扃。\n有来无逸驾，勒驾有山灵。",
        "dynasty": "宋",
        "collection_info": null
    },
    {
        "uuid": "06ae44b863fab07ac0e6bb9f71fa5046",
        "title": "谢常州蔡提干",
        "author": "释居简",
        "content": "兰陵传近信，喜似得乡音。\n州篆六龙鼎，门标齐斗金。\n故人仍道北，逸兴似山阴。\n绿绕檐前水，扁舟欲访寻。",
        "dynasty": "宋",
        "collection_info": null
    },
    {
        "uuid": "1f8ef32b0ef8f9f77a01cf0df8f69846",
        "title": "郭教授自常州来得蔡提干书",
        "author": "释居简",
        "content": "门丁通刺字，道是小汾阳。\n宅相有梅屋，子衿森鴈行。\n蟾犀排麝馥，鱼蠹避芸香。\n冷帐春风暖，何时话对床。",
        "dynasty": "宋",
        "collection_info": null
    },
    {
        "uuid": "03268cc884cf7efd5d8a3e86abadfbdb",
        "title": "问天庆观奚高士病",
        "author": "释居简",
        "content": "蕙帐癯仙老，因仍病日侵。\n楼宽恰方丈，策瘦甫逾寻。\n谷响呼频应，瓢虚捺不沈。\n百年浑得醉，不醉百年心。",
        "dynasty": "宋",
        "collection_info": null
    },
    {
        "uuid": "8416db1a575588458e5d3a1096fe495d",
        "title": "泊万俟子绍书院",
        "author": "释居简",
        "content": "舍棹吴松曲，来寻独冷盟。\n误听对床雨，唤作打篷声。\n漏缓更筹滴，春从水驿生。\n晓云驱宿翳，我欲趁新晴。",
        "dynasty": "宋",
        "collection_info": null
    },
    {
        "uuid": "63be61df2cf2242f55d1f4e7c47b9f8e",
        "title": "风泊淀山",
        "author": "释居简",
        "content": "船压涛山碎，风颠玉雪零。\n未瞻孤塔影，先乞小姑灵。\n汗漫开天险，聪明在德馨。\n丘之祷久矣，尔自扣心扃。",
        "dynasty": "宋",
        "collection_info": null
    },
    {
        "uuid": "c9dffeecd795859229ec2f7bf652dc31",
        "title": "淀山寺在湖中",
        "author": "释居简",
        "content": "千港乱流归，天沈影弗畦。\n远疑浮玉小，高步落星低。\n旧日观潮雪，新来罢水犀。\n阑干凭月午，一眼碧玻璃。",
        "dynasty": "宋",
        "collection_info": null
    },
    {
        "uuid": "1af612ef355b2fdbe07076b539a927ab",
        "title": "别孙都仓",
        "author": "释居简",
        "content": "节制作咸利，悠然见设施。\n工夫虽自小，鼎鼐却相宜。\n盟鹭鸥同适，及瓜梅未知。\n有书闻季父，为致别时思。",
        "dynasty": "宋",
        "collection_info": null
    },
    {
        "uuid": "b09232aa3506e169504b28a0ff4a3172",
        "title": "如隠索赋双梧",
        "author": "释居简",
        "content": "朝阳盘错地，分植在庭墀。\n百尺凛双操，九包来几时。\n孙枝云雨上，星履典刑垂。\n莫遣鶢鶋类，频来振羽仪。",
        "dynasty": "宋",
        "collection_info": null
    },
    {
        "uuid": "3ba71e04143869b54a29c364021107cc",
        "title": "过周骧甫勉其教子  其一",
        "author": "释居简",
        "content": "勿谓幽居弗自怡，见成湖泖作盆池。\n淀山只在虚檐下，又当山蕉与水栀。",
        "dynasty": "宋",
        "collection_info": null
    },
    {
        "uuid": "386ad5f45a2dae6643ac2f11eb579f41",
        "title": "过周骧甫勉其教子  其二",
        "author": "释居简",
        "content": "勤俭工夫自足娱，又将余暇课儿书。\n盍先撙节储修脯，莫放春风冷帐虚。",
        "dynasty": "宋",
        "collection_info": null
    },
    {
        "uuid": "cca2319c1471b76f49cce98abf36b20b",
        "title": "响山阁",
        "author": "释居简",
        "content": "有耳诬墙壁，无声谤瑟琴。\n一机纔破敌，何处弗知音。\n澹墨微茫古，哀丝夭阏沈。\n天风号万籁，终始不曾瘖。",
        "dynasty": "宋",
        "collection_info": null
    },
    {
        "uuid": "32c9e40542a370a0d7bf75f855ca10e3",
        "title": "过泖",
        "author": "释居简",
        "content": "问骨水驿夜迢迢，泖阔风微水不摇。\n船似井莲花叶小，不禁吹鬓冷萧萧。",
        "dynasty": "宋",
        "collection_info": null
    },
    {
        "uuid": "53bbc34abf083ebcef06f9bf75a0aa65",
        "title": "致爽梅移自崔中书后圃秋种冬花",
        "author": "释居简",
        "content": "根从鼎实振华风，春自岧嶤直禁中。\n与紫薇花分殿最，带黄昏月尚朦胧。\n玉堂踏雪司空惯，金谷从他白首同。\n遥想树梅如树德，小酬冰质洞玲珑。",
        "dynasty": "宋",
        "collection_info": null
    },
    {
        "uuid": "0b150c170e512b2785532852f9be1197",
        "title": "观物初瓶梅予析为二其一奇而不怪其一怪而不奇  其一",
        "author": "释居简",
        "content": "的皪同枝独擅奇，冲和分寸偶相违。\n不寻别调酬清婉，横玉声中怨孰归。",
        "dynasty": "宋",
        "collection_info": null
    },
    {
        "uuid": "bfd2906fd75472e107fdbe501930db42",
        "title": "观物初瓶梅予析为二其一奇而不怪其一怪而不奇  其二",
        "author": "释居简",
        "content": "鹤膝歧分把瘦枝，节拳支局老支离。\n解嘲不入时宜处，只合仪刑月蚀诗。",
        "dynasty": "宋",
        "collection_info": null
    },
    {
        "uuid": "1f0c6e8c12cc14c687032c530486fb8a",
        "title": "湖上晓晴",
        "author": "释居简",
        "content": "彤霞暖照碧玻璃，一点蜚光欲堕迟。\n恰似峨眉山半麓，紫兜罗雾布岩时。",
        "dynasty": "宋",
        "collection_info": null
    },
    {
        "uuid": "6fae5cb09b7610e6a5ab62d1392f8616",
        "title": "寄唐察院",
        "author": "释居简",
        "content": "他日台纲整顿难，独观风旨弗他观。\n修名夙振鸳鸾序，元服絻加獬豸冠。\n已肆浊流堤衮衮，更教华月振团团。\n都人快覩青骢马，不作从前款段看。",
        "dynasty": "宋",
        "collection_info": null
    },
    {
        "uuid": "7b2bc96f108ce118ad13ecbc8adb2307",
        "title": "渊明画像",
        "author": "释居简",
        "content": "司马家儿历数穷，可能特地振孤踪。\n永怀东土清风远，不把元嘉纪岁终。",
        "dynasty": "宋",
        "collection_info": null
    },
    {
        "uuid": "4d79cf22156eeef9370756a2f3ba0ec4",
        "title": "龚料院挽章",
        "author": "释居简",
        "content": "涤噐笑相如，呼儿诵子虚。\n诸公方荐鹗，仙舄已骑鱼。\n临餗俄翻鼎，储林未结庐。\n只成几望月，无路问蟾蜍。",
        "dynasty": "宋",
        "collection_info": null
    },
    {
        "uuid": "7c9860ef012099ded8938a79f9b68226",
        "title": "钱知府葵窗挽章",
        "author": "释居简",
        "content": "仁者胡为勇，全师不足加。\n一身百夫御，三世四王家。\n修竹老弥动，甘棠春自花。\n白华诗欲补，有子振光华。",
        "dynasty": "宋",
        "collection_info": null
    },
    {
        "uuid": "7937750cc5ab61ed713fccd69232b19e",
        "title": "谒赵仓使二十一韵",
        "author": "释居简",
        "content": "昔分淮东天，河海幸潜济。\n悠悠不知远，仅一衣带水。\n今兹一道惠，列城洞明伟。\n可望不可及，弱水三万里。\n山林日深窅，踸踔坎井底。\n勇闻誉盛德，半属天下士。\n古调振骚雅，时样列骈俪。\n苦语杂颂咏，恶石必先耆。\n在御必骁腾，在治必精美。\n谨于千虑失，讵忍一得弃。\n谽呀浩如海，就下拓涯涘。\n朝夕不知了，莫测方寸地。\n老我不足为，把茅冷云际。\n楼欠元龙卧，门寻子云倚。\n小振伽梨肩，载整蒙茸刺。\n高视藐豪放，细意问奇字。\n倚门勿麾之，我欲见君子。\n况夫君子乡，畴曩屡游止。\n盖代品题手，声光动天地。\n公乎皆隽髦，愿听星辰履。\n大雅傥可作，郑卫頼一洗。",
        "dynasty": "宋",
        "collection_info": null
    },
    {
        "uuid": "d529278fa952193a9200216e1fb5addf",
        "title": "舟中絮",
        "author": "释居简",
        "content": "弱弄轻阴却又前，析云洴雾不成绵。\n籧篨破处随风入，蓦地因风又出船。",
        "dynasty": "宋",
        "collection_info": null
    },
    {
        "uuid": "752363316f9aee0d4369e93b594cef5a",
        "title": "陶窗",
        "author": "释居简",
        "content": "如在羲皇上，都忘我是谁。\n闻钟还入寺，无酒却攒眉。\n篱落西风晚，琴书白昼迟。\n千年续遗响，侧枕答凉飔。",
        "dynasty": "宋",
        "collection_info": null
    },
    {
        "uuid": "3f212fc5a0852fb31c8d7be75737466d",
        "title": "羌村图",
        "author": "释居简",
        "content": "河朔尘昏孰解纷，零丁独走不忘君。\n麻鞋见了重瞳子，还忆江东日暮云。",
        "dynasty": "宋",
        "collection_info": null
    },
    {
        "uuid": "fb60ff77823db10d9bbb4a31a15b59a8",
        "title": "书先天秀鴈图",
        "author": "释居简",
        "content": "旧随燕燕擅周诗，海北天南却背驰。\n惆怅同经弗同里，好怀长似燕差池。",
        "dynasty": "宋",
        "collection_info": null
    },
    {
        "uuid": "220d27376fd2f19a22a5fdd828b5afae",
        "title": "云锦",
        "author": "释居简",
        "content": "十丈花如织，酣酣拓具区。\n新于机上落，匀似镜中铺。\n容与翠绡幌，渥丹铅粉肤。\n越溪霞湛染，楚梦玉敷腴。\n隋棹新帆远，吴宫小队殊。\n绿欹檠雨盖，碧间褭风蒲。\n勺月清秋冷，生凉暑昼苏。\n天孙旌浦溆，水帝展屠苏。\n红白香无别，明光影可𣂏。\n蜕尘古君子，具体小西湖。\n彷象虽曾赋，形容似按图。\n奚囊如可制，阔剪贮陶珠。",
        "dynasty": "宋",
        "collection_info": null
    },
    {
        "uuid": "4dcb66ddf430a4982e977c8035145cc9",
        "title": "石罅水僊",
        "author": "释居简",
        "content": "缁云浅拂衬中单，苏石蒙茸伴月寒。\n欲与南枝分伯仲，为兄恐自季方难。",
        "dynasty": "宋",
        "collection_info": null
    },
    {
        "uuid": "d1fd394de9beff98d8640ffd44f3eecd",
        "title": "石罅兰竹",
        "author": "释居简",
        "content": "篠丛疎薄总虚心，倾国香葩闯石阴。\n不是阿清幽思苦，属谁洴墨写萧森。",
        "dynasty": "宋",
        "collection_info": null
    },
    {
        "uuid": "ac2ec8783bfcd00fa6be9d6745e0a581",
        "title": "酬方司法一首",
        "author": "释居简",
        "content": "五字堪呈佛，投珍颇惜哉。\n汤汤大雅后，衮衮建安来。\n逸思属万象，空庭步几回。\n海陵藕花幕，已为故人开。",
        "dynasty": "宋",
        "collection_info": null
    },
    {
        "uuid": "a0aca4ff3ef724dea6ef58935b259c0b",
        "title": "刘改之葬昆山山寺下邑人不知葬处  其一",
        "author": "释居简",
        "content": "凌烟不着老风骚，剑沕深云铁未消。\n独欠张华眸子碧，寒芒千丈夜迢迢。",
        "dynasty": "宋",
        "collection_info": null
    },
    {
        "uuid": "2258d7f9862cdf371c32ff7647c5be1e",
        "title": "刘改之葬昆山山寺下邑人不知葬处  其二",
        "author": "释居简",
        "content": "酒酹坟头土易干，何如黄鹤断矶船。\n会看潮雪莆萄绿，唤起长鲸快吸川。",
        "dynasty": "宋",
        "collection_info": null
    },
    {
        "uuid": "e0ca0049839767bfdb723f8ad702075c",
        "title": "书嚮禅师开山石壁",
        "author": "释居简",
        "content": "虎驯石上倚藤枝，细把兴亡问嚮师。\n千柱已随烟焰{火烕}，何如表剎未开时。",
        "dynasty": "宋",
        "collection_info": null
    },
    {
        "uuid": "56f7f4663a9e84af73d05299431eac10",
        "title": "雨后",
        "author": "释居简",
        "content": "老火无踪鴈有声，雨絻战伯八纮清。\n西风帆落昆山晓，隠隠青岑玉色明。",
        "dynasty": "宋",
        "collection_info": null
    },
    {
        "uuid": "298ea2ff48599e06090eedbc309a2356",
        "title": "中秋月",
        "author": "释居简",
        "content": "月是寻常月，云胡迥鲜洁。\n老火日就灺，尽扫群阴屑。\n三万顷天秋作底，连天灏气清如水。\n金波炫转光流澌，团团曷若初学眉。\n玉虹跨水腰百围，翩然飞佩湖云低。\n尺棰缓把单于笞，且復鞭虹随月飞。\n月中先枝少年日，老蟾老兔曾相识。\n镜裏功名两鬓青，却碾冰轮洞八纮。",
        "dynasty": "宋",
        "collection_info": null
    },
    {
        "uuid": "cd0de55dddc79afbd174e6cd98a17be8",
        "title": "送王侍郎改除二首  其一",
        "author": "释居简",
        "content": "阖闾春秋城，风烟俟时振。\n干坤不改色，民物见天定。\n因仍古道漓，靡然随俗移。\n中流屹颓澜，万派皆东之。\n沈机静弗譁，澄湛物斯格。\n和煦生点点，阳春苏頟頟。\n翩翩不容驻，宣化思盟主。\n问之何因尔，去留有常数。\n真宰知何心，惜闲如惜金。\n天悭不容破，破不为佞壬。\n我知真宰心，暂适沧洲趣。\n恐此復偶然，还须济川具。",
        "dynasty": "宋",
        "collection_info": null
    },
    {
        "uuid": "df1b21c8c6ca52ba1d06d6de69477ba7",
        "title": "送王侍郎改除二首  其二",
        "author": "释居简",
        "content": "泉石岂不好，老我泉石心。\n可无鹪鹩枝，来傍威凤林。\n凤兮千仞翔，览德斯下临。\n青冥丛玉霄，洞视潜伏深。\n枪榆六月息，共听朝阳吟。\n梧桐生朝阳，老榦垂层阴。\n夕霭联晨霏，凉入熏风琴。\n扣弦借清商，千里秋沈沈。\n乡来嘲哳声，不復沸釜鬵。\n卷舌绝音响，泯默如病瘖。\n采羽仍嘤嘤，善类还愔愔。\n醴泉与竹实，报效杳莫寻。\n且復事颂祷，耸德齐巍岑。\n词藻苦羞涩，戛击非球琳。\n伫为王者瑞，九成仪韶音。",
        "dynasty": "宋",
        "collection_info": null
    },
    {
        "uuid": "856ffb69ffcb0c8364c3a78e31162483",
        "title": "华亭明行院",
        "author": "释居简",
        "content": "三女冈边寺，楼台旧鬰峩。\n近郊闻梵放，陆地出芬陁。\n天福虽营剎，中原尚枕戈。\n烟尘绝淮海，熨帖看鲸波。",
        "dynasty": "宋",
        "collection_info": null
    },
    {
        "uuid": "31dad10500be2a10a3e4fb7e0a7d8d0a",
        "title": "祷雨龙祠",
        "author": "释居简",
        "content": "魃奚为旱虐，亟问海嵎龙。\n山吐四更月，楼敲三迭钟。\n天应怜独苦，年亦岂终凶。\n霹雳轰平地，霶然足四封。",
        "dynasty": "宋",
        "collection_info": null
    },
    {
        "uuid": "022d597f255a6e928ae9c41fa164fe5b",
        "title": "热甚",
        "author": "释居简",
        "content": "四壁除遮障，炎风似炽炉。\n汗随停扇滴，气逐漱冰苏。\n销暑露寒殿，归仁扇暍图。\n一杯槐叶冷，谁致锦屠苏。",
        "dynasty": "宋",
        "collection_info": null
    },
    {
        "uuid": "c8775f9db0f698408f295435ce51a8b5",
        "title": "贺湖州太守刘右司",
        "author": "释居简",
        "content": "辅郡殊非列郡同，楼居阔着水晶宫。\n胆尝故垒烟尘外，心在清流湛染中。\n看不足山归赋咏，发无余藴到鸿蒙。\n华阳壁记多名辈，先为苏家述长公。",
        "dynasty": "宋",
        "collection_info": null
    },
    {
        "uuid": "6c3a4e3f846477e5d498951ea1265f06",
        "title": "送陈时斋赴湖北宪辟",
        "author": "释居简",
        "content": "曷与元龙别，河梁五字诗。\n多君坚素守，交臂得深知。\n忆过鴈回处，料当梅放时。\n驿驰行卷外，更寄向南枝。",
        "dynasty": "宋",
        "collection_info": null
    },
    {
        "uuid": "874867a6fe097dabfb702276b4d14337",
        "title": "伦间云偕时斋行",
        "author": "释居简",
        "content": "诺重黄金俗，伦名与布齐。\n不情山可改，定见水难西。\n七泽云生砚，千江月透犀。\n寄声种桃者，且在武陵溪。",
        "dynasty": "宋",
        "collection_info": null
    },
    {
        "uuid": "e58ebed70a613ae577dfe7d8842c5d26",
        "title": "赵大卿归自四明",
        "author": "释居简",
        "content": "玉轮碾秋旻，一印印百川。\n分光落泾渭，湛染尤澄鲜。\n素魄当清流，似喜清流贤。\n冰澌鑑伊洛，支脉逮涧瀍。\n悠悠涵万象，冏冏洞九渊。\n可照浊水源，岂异投漪涟。\n泾也自由浑，月也亏仍圜。\n各不改故常，亦復无党偏。\n不知夫如何，竟为浑者獧。\n天高杳难问，此理何时宣。",
        "dynasty": "宋",
        "collection_info": null
    },
    {
        "uuid": "4261cf4e619ba4f45213bc46c90de28a",
        "title": "中秋无月寄吴侍郎",
        "author": "释居简",
        "content": "鏖残老火豁瑶空，谁遣云生桂殿东。\n未必清明如五马，故令霶霔洗垂虹。\n凉灯荐喜占晨霁，渴稼怀新乐岁丰。\n遥想半轮秋未老，朣朣襟袖振华风。",
        "dynasty": "宋",
        "collection_info": null
    },
    {
        "uuid": "7d747b77515a6b93e466aee0798fffb2",
        "title": "送王常熟左藏二首  其一",
        "author": "释居简",
        "content": "常熟端平政，难于子产初。\n有田皆可井，无港不容流。\n龙断家安业，闾阎夜读书。\n山谣出林疃，处处乐樵渔。",
        "dynasty": "宋",
        "collection_info": null
    },
    {
        "uuid": "63d8b6d578f6bf1c145d3a57306d65a1",
        "title": "送王常熟左藏二首  其二",
        "author": "释居简",
        "content": "志士殊超俗，平常不作奇。\n到官如去日，归橐似来时。\n尚友皆名世，沿流逮武夷。\n由来清操别，端的畏人知。",
        "dynasty": "宋",
        "collection_info": null
    },
    {
        "uuid": "9a4d81f80e9d342968c4ece23d31965b",
        "title": "送赵知丞",
        "author": "释居简",
        "content": "或谓公当去，人谁不喟然。\n独清非衒俗，众丑自憎妍。\n华月终能满，苍蝇弗足扇。\n滔滔五絃水，千里共芳鲜。",
        "dynasty": "宋",
        "collection_info": null
    },
    {
        "uuid": "53ca6145cacd3b74954e52151b2f3fe2",
        "title": "善权修造讫事",
        "author": "释居简",
        "content": "林表焕丹碧，化出一段奇。\n乡者未始见，今也其谁为。\n金锡来自闽，萍迹纔止兹。\n跨门怀往昔，视篆恢宏规。\n所立志先定，志定山弗移。\n苦心忘艰勤，伫思常委蛇。\n复道行半天，云影低四垂。\n丛玉坐上天，白花水中坻。\n两忘深且高，旁列崇与卑。\n天人既交际，物我咸熙怡。\n殿以舍空王，空王颦两眉。\n长恐屋打头，东拄西防堕。\n棱层加峭峙，柱础奠仄欹。\n雕零古象设，一一皆新之。\n琐屑与灭裂，整顿靡孑遗。\n凄凉佛前灯，兰膏添满而。\n明光号无尽，安知无尽时。\n咨尔北山密，尔吾无学儿。\n曷如然此灯，千花开不萎。\n鬰密暝云蔽，浩荡刚风吹。\n刚风吹不灭，相配天阳熙。",
        "dynasty": "宋",
        "collection_info": null
    },
    {
        "uuid": "b77f14acf50a5e2a1b2e6f6acb7276dc",
        "title": "寄赵左司可斋",
        "author": "释居简",
        "content": "橙露荐华滋，江干记语离。\n断虹收雨后，风马驾潮时。\n梦喜登门娄，书惭去翼迟。\n橙今还可剪，浩荡乡来思。",
        "dynasty": "宋",
        "collection_info": null
    },
    {
        "uuid": "3f034efe074bcd3102fd0dd3182b38f0",
        "title": "读曹侍郎去国表",
        "author": "释居简",
        "content": "立螭持橐孰非荣，未若江头一苇轻。\n失侣鸳鸿空怅望，喜归鸥鹭亟将迎。\n雍容谭笑不但已，去就始终如此明。\n疏似南阳出师表，尽倾肝鬲写生平。",
        "dynasty": "宋",
        "collection_info": null
    },
    {
        "uuid": "79f0893a80a694f8bb6f2d525cce45d8",
        "title": "寄江东运使唐察院",
        "author": "释居简",
        "content": "勋业可曾看晓镜，垂虹回首鑑澄波。\n明鲜叵惜随时染，瞑眩其如变证何。\n舌在未忘输谔谔，边储聊復办多多。\n骄嘶只识瑶池路，仗下如何噤得他。",
        "dynasty": "宋",
        "collection_info": null
    },
    {
        "uuid": "f0af8851f3b44295d958dff6b77bf88d",
        "title": "强斋高秘阁过访二子侍",
        "author": "释居简",
        "content": "囊粟排金破黑甜，晓来干鹊响晴檐。\n西游佳气作秋爽，东聚列星应夜占。\n双玉佩声随步武，老人躔度动沈潜。\n岂惟萧寺生晶色，白叟黄童亦快瞻。",
        "dynasty": "宋",
        "collection_info": null
    },
    {
        "uuid": "e805234cb0e93719bb0fa00824ecd9d9",
        "title": "破山夜集",
        "author": "释居简",
        "content": "出户天疑雪，幡然雨滴檐。\n未飞盈尺霰，先失半规蟾。\n写壁催更尽，衔枚戒夜严。\n却须重刻烛，橐粟剪纤纤。",
        "dynasty": "宋",
        "collection_info": null
    },
    {
        "uuid": "b942f7fe94e4ced48c80dc8040a46f29",
        "title": "次丘监丞破山夜集并纤字韵  其一",
        "author": "释居简",
        "content": "领客能官样，鸳鸿戢翼随。\n题无流处叶，续有醉时诗。\n听雨思归者，寻梅且已之。\n小池疏积淤，何必赋盆池。",
        "dynasty": "宋",
        "collection_info": null
    },
    {
        "uuid": "4ebdbc333b6744e7f3d4cf78e369c18c",
        "title": "次丘监丞破山夜集并纤字韵  其二",
        "author": "释居简",
        "content": "拟把南枝雪，簪坡醉帽檐。\n袖春如有脚，鑑冰影无蟾。\n采笔吟方勇，长城令更严。\n僧房虽冷落，简古发秾纤。",
        "dynasty": "宋",
        "collection_info": null
    },
    {
        "uuid": "e6688a8872d358c477ea5b5d444bd845",
        "title": "万竹陈兄伯仲相过",
        "author": "释居简",
        "content": "伯埙曾奏雅，仲氏又同参。\n眼白难为俗，衫青定出蓝。\n缀虫灯剪娄，谈麈鼎分三。\n寂寞空山曙，无从驻两骖。",
        "dynasty": "宋",
        "collection_info": null
    },
    {
        "uuid": "06640a88f8a630574fb854782ed87d85",
        "title": "送王梁山",
        "author": "释居简",
        "content": "置书学剑漫游畋，百万樗蒱一掷先。\n结客缔交南荡寺，买花载酒后湖船。\n三边百险常单骑，五马双旌未十年。\n莫作杨州贵人样，兜牟更解出貂蝉。",
        "dynasty": "宋",
        "collection_info": null
    },
    {
        "uuid": "dd6381832c94174e7cc118620dca85fd",
        "title": "谢乔丞相",
        "author": "释居简",
        "content": "神枢卓绝当环中，物物虚应无终穷。\n华风一点妙埏埴，精神千里看折衝。\n判然经济归详炼，有若星光绕檀篆。\n崎岖诘曲到无余，冷地静分千绪乱。\n空山触蛮亦云惨，山鬼陆梁僧䫲颔。\n施及无求益见真，惠当适用偏多感。\n千古拓提成再造，百粉直惭酬不了。\n垣傍紫微何处祝，道场山顶何山麓。",
        "dynasty": "宋",
        "collection_info": null
    },
    {
        "uuid": "eca79cd8bcf36f6152ac1afb736f94bb",
        "title": "题丘使君竹坡",
        "author": "释居简",
        "content": "人间苦炎热，君家窗户凉。\n人间苦埃壒，君家如潇湘。\n入门洞真趣，绕户皆篔筜。\n华月筛碎金，鲜风戛丛琅。\n初疑低地碧，忽观拂云长。\n不倚见特立，侧挺终弗僵。\n弗延醉名流，只着雏凤凰。\n奇草时自芬，幽兰时自芳。\n歌鸟时自新，风玉时自锵。\n枯榆与老柳，莫蔓夫子墙。\n墙固不在高，赐也不足方。\n市声辟三舍，苔痕宽一方。\n衡斜露头角，扶疎严奥堂。\n凉熏入冰弦，古轸横石床。\n悠然于此时，物我各两忘。\n孰辨桀与跖，更说羲与皇。\n无人不种花，长恐负艷阳。\n我则异于是，无復相较量。\n藏春在怀袖，不使蜂蝶狂。\n愿结虚心友，晚节同苍苍。",
        "dynasty": "宋",
        "collection_info": null
    },
    {
        "uuid": "9d5ba7aa6164923929d4c9814b0804d9",
        "title": "宿化度",
        "author": "释居简",
        "content": "烈日炖云僦一单，曲肱聊復谢轻纨。\n梦回不復疑蝴蝶，疑是蟾枝宿广寒。",
        "dynasty": "宋",
        "collection_info": null
    },
    {
        "uuid": "388d2eb95d1305c26a973eff417817d2",
        "title": "宿天目山西浄行寺",
        "author": "释居简",
        "content": "有水有石又有竹，竹裏僧窗皆面山。\n沆瀣弗胜和玉屑，可能来隠碧孱颜。",
        "dynasty": "宋",
        "collection_info": null
    },
    {
        "uuid": "9dd3a26c9368d95a956a7021289b46d1",
        "title": "送吴侍郎婺州之官",
        "author": "释居简",
        "content": "坤维日望虏尘消，鸳序坤珍压大僚。\n持橐爱兄同法从，牧羊友弟并僊镳。\n清流未涨双溪碧，浮俗先传五袴谣。\n八咏断弦如可续，为君折苇度秋潮。",
        "dynasty": "宋",
        "collection_info": null
    },
    {
        "uuid": "dc36f29d4990c18f947cc4c697a80396",
        "title": "送吴尚书温州之官",
        "author": "释居简",
        "content": "纔指金华饯阿连，永嘉迓吏復联翩。\n东藩等是二千石，此乐已无三百年。\n学士即真尤鲜俪，使君独立恐难先。\n懒云倘借鲜风便，容与东西刺史天。",
        "dynasty": "宋",
        "collection_info": null
    },
    {
        "uuid": "d848be96ccb8a51946cb929d98288055",
        "title": "礼韶国师塔",
        "author": "释居简",
        "content": "不到通玄顶，如何见国师。\n了无心外法，丧却目前机。\n法眼那知此，天台復谶谁。\n三峰高岌岌，孤塔更巍巍。",
        "dynasty": "宋",
        "collection_info": null
    },
    {
        "uuid": "7097936588f3e6dfd6b33d70e3a3f9ed",
        "title": "礼此庵塔",
        "author": "释居简",
        "content": "痛遭圆悟手，悔上毒龙冈。\n义断生难续，冤深死弗忘。\n出言非动口，验贼不须赃。\n火后红莲舌，堂堂现广长。",
        "dynasty": "宋",
        "collection_info": null
    },
    {
        "uuid": "e2063ddfff9f9f163c7b3ca90c67dc72",
        "title": "礼真歇了菩萨塔",
        "author": "释居简",
        "content": "洞上芙蓉老，残花发旧枝。\n话行三十载，瑞应半千期。\n一掌空凡圣，羣灵入范围。\n老胡如不会，却许老胡知。",
        "dynasty": "宋",
        "collection_info": null
    },
    {
        "uuid": "511bb5971db47c156817cbd3c42a8f87",
        "title": "礼光状元塔",
        "author": "释居简",
        "content": "江湖行脚后，洋屿吃拳初。\n死路从头活，生涯尽底除。\n纤毫无着实，万口错传虚。\n金锁今犹暖，同心媿瞎馿。",
        "dynasty": "宋",
        "collection_info": null
    },
    {
        "uuid": "26bc7ae1c0cd9ba8fb7b434714ec4c18",
        "title": "礼应庵塔",
        "author": "释居简",
        "content": "直指心成曲，单传蔓更滋。\n全身入荒草，赤膊上东司。\n一向攻人短，多方徇己私。\n杨歧五世后，作者不如斯。",
        "dynasty": "宋",
        "collection_info": null
    },
    {
        "uuid": "6904003709a533d962bad17667bca6c5",
        "title": "礼别峰塔",
        "author": "释居简",
        "content": "济北参天树，何时此活埋。\n人天知敬畏，佛祖惮挤排。\n父祖万人杰，儿孙一样乖。\n𣰦毶穿布衲，谁復裹芒鞵。",
        "dynasty": "宋",
        "collection_info": null
    },
    {
        "uuid": "5556330d96e6c1726dbd3d7d7bb02acf",
        "title": "礼密庵塔",
        "author": "释居简",
        "content": "监本白拈贼，行家福建僧。\n分甘行异类，名不挂传灯。\n一句定宗旨，通身是葛藤。\n葛藤桩倒也，此道復中兴。",
        "dynasty": "宋",
        "collection_info": null
    },
    {
        "uuid": "7df5c6f8a00098547ce8720e322f146d",
        "title": "礼尼总持塔",
        "author": "释居简",
        "content": "诵莲华品谤斯经，业识芬陀舌上生。\n旧日阿閦如再见，定应无此恶名声。",
        "dynasty": "宋",
        "collection_info": null
    },
    {
        "uuid": "2d8ce10e5bb85270f2cfb04a3fe281a3",
        "title": "拟寒山送明达二侍者归蜀",
        "author": "释居简",
        "content": "不住有佛处，不住无佛处。\n万里一条铁，孤鸾无伴侣。\n无处不蹉过，有处还却步。\n挂角少羚羊，枯桩多死兔。\n达也二十九，兴尽復回首。\n简也四十余，寸长竟何有。\n人皆笑我愚，我愚学未就。\n扑碎古菱花，孰与分妍丑。",
        "dynasty": "宋",
        "collection_info": null
    },
    {
        "uuid": "0d25746d30f5257e581710418825fde4",
        "title": "拟寒山送洪州因上人省母",
        "author": "释居简",
        "content": "为法来寻访，病眼翳花发。\n为母復归去，特地重添屑。\n父母所生口，终不为汝说。\n问之何因尔，吾尝于此切。",
        "dynasty": "宋",
        "collection_info": null
    },
    {
        "uuid": "099ee0d82ae0553e259040c0ffebff53",
        "title": "拟寒山送吉州寿侍者奔父母丧",
        "author": "释居简",
        "content": "家书报平安，父母没荒草。\n回首寂无覩，闭眼长相照。\n合笑不合哭，旷情远相吊。\n虽云朴实头，掠虚尤不少。",
        "dynasty": "宋",
        "collection_info": null
    },
    {
        "uuid": "cf20ea77a30a8b0251fa024f1f540880",
        "title": "送遂宁海泉州权二友  其一",
        "author": "释居简",
        "content": "狐涎纔点着，病已在膏肓。\n跳入野狐队，聊施起死方。\n瞥然馿性发，护短不从长。\n无地容栖泊，全身在帝乡。",
        "dynasty": "宋",
        "collection_info": null
    },
    {
        "uuid": "20560f3412a5072317fe53699ff994da",
        "title": "送遂宁海泉州权二友  其二",
        "author": "释居简",
        "content": "权也名家驹，遇我以父执。\n谓可张吾军，咄咄反见逼。\n惯以劣閗胜，况乃缓缚急。\n福建与漳泉，佗州终不及。",
        "dynasty": "宋",
        "collection_info": null
    },
    {
        "uuid": "9d54565896aeb967bf051c33f0e5b494",
        "title": "送復书状归温州",
        "author": "释居简",
        "content": "玉几两年余，咏归何草草。\n曹溪一宿觉，知几良不早。\n一人不解禅，一人不解道。\n全主復全宾，扶起仍扶倒。",
        "dynasty": "宋",
        "collection_info": null
    },
    {
        "uuid": "c8a6da7c5277d7887641ac6396dece26",
        "title": "送祖柏庭知客归乡",
        "author": "释居简",
        "content": "十载区区探海藏，怀藏如意来寻访。\n直造凌霄峰顶上。\n逢大匠，一锤击碎真佳赏。\n活计从兹俱扫荡，等闲平地滔天浪。\n万里风云都一桨。\n尤宏放，折衝佛祖休相让。",
        "dynasty": "宋",
        "collection_info": null
    },
    {
        "uuid": "e1a0986b43ebfb7b3af271ed880f0a3b",
        "title": "空东山忌日",
        "author": "释居简",
        "content": "笑别金銮归玉几，鳗井无风波浪起。\n中兴天子紫泥新，老牛特地重穿鼻。\n风云腾踏庆三朝，端自灵山同受记。\n龙湫坐断最高峰，圣谛提持第一义。\n侬家虀瓮深无底，炎炎毒气难迴避。\n瓠落有容无滴水，无限英灵都浸死。\n有时却作死马医，绝后再苏知几几。\n忽闻拂袖下层翠，江上截流航一苇。\n一箇闲人天地间，迈古超今谁敢拟。\n浮图影裏旧经行，祖祢余殃今未已。\n更运深慈等大千，毒种绵绵亦如是。",
        "dynasty": "宋",
        "collection_info": null
    },
    {
        "uuid": "218a7035bd0a28ab3f5bee5baf7db7cc",
        "title": "谢昌鑑堂",
        "author": "释居简",
        "content": "三年雪峰居，饱吃雪峰饭。\n不弄死鳖鼻，终日视云汉。\n众狙纷喜怒，我侬只管看。\n鑑堂赏此音，一唱復三嘆。\n无端高索价，担起睦州板。\n问之何因尔，佛法不怕烂。",
        "dynasty": "宋",
        "collection_info": null
    },
    {
        "uuid": "1fbe11edcd9468000cf4d09ee7cbbcc2",
        "title": "送雪峰殿主化灯油兼简临川道友",
        "author": "释居简",
        "content": "沈沈古殿寒光射，金色同然无昼夜。\n万象森罗影现中，盲者还同覆盆下。\n周禅见渠不瞥地，金色光中重按指。\n散作人间无尽灯，直下翻身光影裏。\n只今此话难藏覆，掉头径出烟萝去。\n不是临川旧赏音，此段风流与谁举。",
        "dynasty": "宋",
        "collection_info": null
    },
    {
        "uuid": "a0c8e6b8966b92a2022b26044a31e7e0",
        "title": "寄元柏庭",
        "author": "释居简",
        "content": "慧林未试击虎术，已觉堂前草狼藉。\n更说全提与半提，大空小空皆辟易。\n壁立万仞二十年，不与诸方较目前。\n愿从伏波老禅将，相与掎角摧其坚。\n龙门余波靡不至，矻然中流一人耳。\n事难方见丈夫心，委地宏纲看振起。",
        "dynasty": "宋",
        "collection_info": null
    },
    {
        "uuid": "2ecdb9a564103e17c16ddc9879c63856",
        "title": "送琦后堂住荐福",
        "author": "释居简",
        "content": "锦屏之英老大隋，孤芳寄林非所宜。\n南堂特榻越常轨，东山陷虎藏深机。\n稽山之琦后来秀，倔强不落古人后。\n后堂新破北山荒，夺食驱耕夸敏手。\n古已往矣不可觅，胡为区区蹈陈迹。\n衲僧怀袖捲风云，何地不容轰霹雳。\n吾常学古不学今，确持谠直甘陆沈。\n顾影自立时自箴，舍公其谁知此心。\n公今老牯群中去，转位回机头角露。\n所存匪石不可移，万里骁腾在初步。",
        "dynasty": "宋",
        "collection_info": null
    },
    {
        "uuid": "d17aaf6b2d8451de338033b57a147faa",
        "title": "送权孤云为母归乡",
        "author": "释居简",
        "content": "不踞千峯万峰顶，谩劳半座分双径。\n情知覆水不容收，再向鄮峰提此令。\n大器晚成天所托，不怕者些浑烂却。\n俯视群飞已刺天，未反掌间仍扑落。\n试从列祖图中看，古注与谁同一眼。\n浊港渡头无姓儿，睦州城西老担板。",
        "dynasty": "宋",
        "collection_info": null
    },
    {
        "uuid": "32d3cfecb460a9294c056c4fa69c1bf4",
        "title": "寄愿毒果",
        "author": "释居简",
        "content": "毒果才登灵鹫峰，南山马群为一空。\n鹫峰亦復无所容，寂寥风味南山同。\n聋人有耳固不聪，双眼復随双耳聋。\n苞苴公行丧真风，祝鮀之佞为正宗。\n有生穷极变则通，公无留滞蒿蓬中。\n行看劲气嘘长虹，拈出死蛇为活龙。",
        "dynasty": "宋",
        "collection_info": null
    },
    {
        "uuid": "5eaaad3417c990082eec9d9d96209b5f",
        "title": "岩首座母死归自灵隠以此唁之",
        "author": "释居简",
        "content": "望断灵山消息绝，不復倚门吹白髮。\n或从西向问归程，腊月莲花随步发。\n灵山上首翻途辙，临丧不哀非旷达。\n回首一会俨然在，将此深心奉尘剎。",
        "dynasty": "宋",
        "collection_info": null
    },
    {
        "uuid": "283f8a16206561e868d7c10bd075fff0",
        "title": "送潜兄归西山",
        "author": "释居简",
        "content": "虚空讲得花狼藉，正坐膏肓必死疾。\n西山一去杳无闻，空使修名光照日。\n阿潜竭斗不如是，昼不暇食夜不寐。\n凛然铁石乃其心，要出古人一头地。\n只今猛省天平错，乌藤影动千山邈。\n到家消息在途中，莫向途中小了却。",
        "dynasty": "宋",
        "collection_info": null
    },
    {
        "uuid": "e50d12e2df41bd9bdf1d2fab42d408ac",
        "title": "送六人起雪峰归江西",
        "author": "释居简",
        "content": "西河狮子迷子诀，馿年梦见者一橛。\n若谓六人成大器，何得人荒仍路绝。\n古涧瞪目不见底，透得网来犹滞水。\n六鰲矫首抃三山，霹雳一声平地起。\n直下罗笼不肯住，行看为云復为雨。\n浪花翻处看龙翔，掀倒江西葛藤树。",
        "dynasty": "宋",
        "collection_info": null
    },
    {
        "uuid": "145b0e70a9b787ce71a4a8d9c96049d3",
        "title": "寄西禅骥无称",
        "author": "释居简",
        "content": "凌霄峰顶三年别，信亦不通书不达。\n怡山素约已休论，更欲染云歌一钵。\n鹪鹩一枝在林杪，三穴空嗟秋兔狡。\n况復疎慵与世乖，乘流却把乌藤拗。\n随流入流眼卓朔，胸中泾渭元清浊。\n曲为今时一线通，老鼠何妨入牛角。\n无限旁观皆罔措，它家自有通霄路。\n此理明明说向谁，笑倒无称老禅虎。",
        "dynasty": "宋",
        "collection_info": null
    },
    {
        "uuid": "6f7b96db6361e6b3102bf4fa8f9b7699",
        "title": "海门",
        "author": "释居简",
        "content": "目断沧溟徒却步，此中岂是无门户。\n不犯波澜过得来，海天风月无分付。",
        "dynasty": "宋",
        "collection_info": null
    },
    {
        "uuid": "b2fa0eb21a5af3f2b9264d3d64bb9842",
        "title": "泽侍者参随硖山琛老觅语",
        "author": "释居简",
        "content": "硖山一关无锁钥，从门入者踏不着。\n若是行家上上流，肯向那边轻着脚。\n泽禅已是失照顾，不觉全身在裏许。\n莫嫌裏许寂寥生，记取硖山最初句。",
        "dynasty": "宋",
        "collection_info": null
    },
    {
        "uuid": "7e2b01342b5903dd46514ba05309c52c",
        "title": "送振上人归永康",
        "author": "释居简",
        "content": "未发足时已超越，万里岷江滥觞发。\n瞻风拨草走天涯，滔天汩汩谁能过。\n太湖死水混不得，浊泾清渭明如日。\n重向西湖疏正脉，渺渺狂澜归一滴。\n只今滴水既还源，四海一味忘中边。\n岷山之人莫轻忽，平地行看涨溟渤。",
        "dynasty": "宋",
        "collection_info": null
    },
    {
        "uuid": "3dc0f90997d671b3f997268a027cde9e",
        "title": "送达上人归乡",
        "author": "释居简",
        "content": "肯堂不晓巴蜀音，卍庵错以心传心。\n当时尽道有分付，一盲众盲讹至今。\n上人觑破便西泝，丑恶却须善藏护。\n若也轻轻露一斑，连汝恶名无雪处。",
        "dynasty": "宋",
        "collection_info": null
    },
    {
        "uuid": "2cf0b48caa7dcf6bed5b5e4b39809294",
        "title": "送晖上人辞拙庵老人过灵隠",
        "author": "释居简",
        "content": "退栏老{牜占}饶竭斗，云卧指南成过咎。\n阿师一见便回首，不復待渠开臭口。\n冷泉眼耳一关{尢叟}，见闻绝处谁深委。\n为伊拈出者些儿，占取明窗下单位。",
        "dynasty": "宋",
        "collection_info": null
    },
    {
        "uuid": "c45257e9a843e5b832aa0b762da6b02e",
        "title": "与开老",
        "author": "释居简",
        "content": "自负平生识湛庵，只今又与阿戎谈。\n须知父子不传底，岂在南询五十三。",
        "dynasty": "宋",
        "collection_info": null
    },
    {
        "uuid": "eb10c018a38f4662561ed6b4206b60d7",
        "title": "送真上人归洋川",
        "author": "释居简",
        "content": "卓地无锥强点胸，不知将底当家风。\n横行海上无知己，气宇轩昂入汉中。",
        "dynasty": "宋",
        "collection_info": null
    },
    {
        "uuid": "6d9b3e8e5b40304245393dce5c172273",
        "title": "倦庵王德政",
        "author": "释居简",
        "content": "有耳慵将听是非，无心只据目前机。\n不随十二时辰去，却解差排十二时。",
        "dynasty": "宋",
        "collection_info": null
    },
    {
        "uuid": "9e76a5c63e7e904b6f7a83c663fb4bc0",
        "title": "和刘文伯春牛韵",
        "author": "释居简",
        "content": "不独分身在此州，通身灰土浑常牛。\n一从恼乱春风后，千古春风不断头。",
        "dynasty": "宋",
        "collection_info": null
    },
    {
        "uuid": "0fc5991b5b297b6630143f83b59ab71e",
        "title": "吊朱坚老",
        "author": "释居简",
        "content": "昔日当轩百步威，几人到此竖降旗。\n若非居士通方眼，谁识川僧陷虎机。",
        "dynasty": "宋",
        "collection_info": null
    },
    {
        "uuid": "dec169e29d173d06b78e24d0917d2cb7",
        "title": "送定上人归潼川",
        "author": "释居简",
        "content": "故国江山杳霭中，半千尊者驻灵踪。\n知君万里飞归锡，已竖降旗立下风。",
        "dynasty": "宋",
        "collection_info": null
    },
    {
        "uuid": "430fb4d68447ba8d98f4c395cb23802d",
        "title": "感山读萝湖野录呈云卧庵主  其一",
        "author": "释居简",
        "content": "住山活计一般无，不数朣朣照乘珠。\n试探箧中何所有，珠回玉转一萝湖。",
        "dynasty": "宋",
        "collection_info": null
    },
    {
        "uuid": "5b3a17a1b3ae4de25f28066cf50f87d8",
        "title": "感山读萝湖野录呈云卧庵主  其二",
        "author": "释居简",
        "content": "管城饶舌析玄微，一字何曾疗得饥。\n文彩既彰非得已，知音未举要先知。",
        "dynasty": "宋",
        "collection_info": null
    },
    {
        "uuid": "d1627fbaa184d1b60007b6f0949e02e9",
        "title": "送善藏主出岭  其一",
        "author": "释居简",
        "content": "一度遭佗痒处抓，愤然回首要翻交。\n谁知到后重遭毒，劫石销时恨不消。",
        "dynasty": "宋",
        "collection_info": null
    },
    {
        "uuid": "d17cad3e3e28a4835207b11452690b04",
        "title": "送善藏主出岭  其二",
        "author": "释居简",
        "content": "老汉柽样已活埋，七闽从此更无灾。\n可怜毒种收余毒，虎行狼心挽不回。",
        "dynasty": "宋",
        "collection_info": null
    },
    {
        "uuid": "5c6b6ae34b2be6e0b65fce4e2ea2d01f",
        "title": "送二僧见拙庵老人",
        "author": "释居简",
        "content": "道契圣天子，年高王老师。\n恶声人不喜，拙处佛犹疑。\n未委闻名后，何如觌面时。\n欲言言不及，落赚自然知。",
        "dynasty": "宋",
        "collection_info": null
    },
    {
        "uuid": "c8fe33981a4fe23860c5c810b4334d19",
        "title": "和海藏主韵",
        "author": "释居简",
        "content": "海涵地负避无门，万象森罗托此恩。\n万象之中全体露，胸襟流出尽干坤。",
        "dynasty": "宋",
        "collection_info": null
    },
    {
        "uuid": "7a5deb54a11c3f0d3edb69f76540f0f9",
        "title": "题手轴十六罗汉送洪兄归剑州  其一",
        "author": "释居简",
        "content": "钝根捏怪辱先宗，写影图形在此中。\n今日卷舒都在我，看渠何处现神通。",
        "dynasty": "宋",
        "collection_info": null
    },
    {
        "uuid": "f48a0d134eb08dc3fddab00aa207f850",
        "title": "题手轴十六罗汉送洪兄归剑州  其二",
        "author": "释居简",
        "content": "七八千里剑门路，十五六僧方外人。\n拟欲大家携手去，为伊公验不分明。",
        "dynasty": "宋",
        "collection_info": null
    },
    {
        "uuid": "3731f74d59c9a962675428103ad54f7d",
        "title": "书行在化主圆上人簿面",
        "author": "释居简",
        "content": "象骨峰头蟾皎皎，凤凰池上影团团。\n欲明千里同风底，未出门时话已圆。",
        "dynasty": "宋",
        "collection_info": null
    },
    {
        "uuid": "a158514ac3e3411cd83c1fc052f2af1b",
        "title": "书建宁化主簿",
        "author": "释居简",
        "content": "高人金锡已凌云，零落余香片片新。\n信手拈来还扬却，和风散作万家春。",
        "dynasty": "宋",
        "collection_info": null
    },
    {
        "uuid": "25213321630ebb6624d73c12f9c57c9b",
        "title": "黄机先浄慈庵",
        "author": "释居简",
        "content": "智周万有神逾浄，忍极无生力更慈。\n认得青氊元旧物，大书深刻慰时思。",
        "dynasty": "宋",
        "collection_info": null
    },
    {
        "uuid": "0378d62046af1d0e1bcc324442ec4dfa",
        "title": "送化主",
        "author": "释居简",
        "content": "业识忙忙不负渠，闹中做取静工夫。\n归来桶底连柆脱，番笑当年老大愚。",
        "dynasty": "宋",
        "collection_info": null
    },
    {
        "uuid": "3c0511abf7b940f4406794c49438e850",
        "title": "行者求僧",
        "author": "释居简",
        "content": "尝尽丛林苦与甜，九天雨露未曾霑。\n相逢作者开青眼，千尺浮图看合尖。",
        "dynasty": "宋",
        "collection_info": null
    },
    {
        "uuid": "92175a11c565e994f8a999eec613a77b",
        "title": "悦上人月谷",
        "author": "释居简",
        "content": "谷神不死，灵光独耀。\n光景俱忘，头头失照。\n同声相应了无遗，此音妙赏从来少。",
        "dynasty": "宋",
        "collection_info": null
    },
    {
        "uuid": "117cda8f53b2847d6ecff2ce81893b40",
        "title": "送哲老上金山",
        "author": "释居简",
        "content": "夹山散众到华亭，千古令人恨不平。\n底事覆车犹不戒，行看此祸又重新。",
        "dynasty": "宋",
        "collection_info": null
    },
    {
        "uuid": "163979556ece9005e83de5aa73ebc81e",
        "title": "送称大师归泉南",
        "author": "释居简",
        "content": "曾郎蔡柳与天冠，鼻孔元来不两般。\n总被上人亲见了，放憨尽好受人瞒。",
        "dynasty": "宋",
        "collection_info": null
    },
    {
        "uuid": "a195347fa263ae85acc7830077192e8e",
        "title": "送默老住涵清",
        "author": "释居简",
        "content": "逆水波心击怒雷，老珣全体入廛来。\n行看万里无云翳，又把青天骂一回。",
        "dynasty": "宋",
        "collection_info": null
    },
    {
        "uuid": "6874d3da504bc91b8c6c905e583c5cd4",
        "title": "化姜",
        "author": "释居简",
        "content": "天生糙辣少沤和，只者星儿未足多。\n拈出自然调众口，舌头无眼也誵讹。",
        "dynasty": "宋",
        "collection_info": null
    },
    {
        "uuid": "f0cedc6e6bf4af73e13f84559eefeca8",
        "title": "酬演维那",
        "author": "释居简",
        "content": "踢卓藏身已见赃，至今犹未识宗纲。\n自余漆桶尤堪笑，食在唇边不得噇。",
        "dynasty": "宋",
        "collection_info": null
    },
    {
        "uuid": "04bf8464631e1e37bb4bbdb5cba80d7d",
        "title": "送琛老住硖山",
        "author": "释居简",
        "content": "珍御权收挂垢衣，憨憨稳放一头低。\n全身直入草裏辊，东倒何妨復攂西。",
        "dynasty": "宋",
        "collection_info": null
    },
    {
        "uuid": "6eb2d2ba8ed17520d89ff86db0eb79ae",
        "title": "送普贤智老住洋屿庵",
        "author": "释居简",
        "content": "狡兔久居狮子窟，妙喜家风已干没。\n普贤玉象自何来，无限黄尘起溟渤。",
        "dynasty": "宋",
        "collection_info": null
    },
    {
        "uuid": "ef7d9fe8e23fd9695c6144349c3ef13b",
        "title": "月巢",
        "author": "释居简",
        "content": "小小一枝足，寥寥万象空。\n踢翻旧窠窟，谁在月明中。",
        "dynasty": "宋",
        "collection_info": null
    },
    {
        "uuid": "99b2e8efaa4cce7cbd71aa651614284a",
        "title": "毒果",
        "author": "释居简",
        "content": "恶木枝头起祸胎，丛林又见泼天灾。\n就窠打劫为深孽，更把余殃累后来。",
        "dynasty": "宋",
        "collection_info": null
    },
    {
        "uuid": "708bcf380c5dab05f519e298ccd52483",
        "title": "镜庵",
        "author": "释居简",
        "content": "毫髮难藏覆，临台子细观。\n龙门无宿客，对舞失孤鸾。",
        "dynasty": "宋",
        "collection_info": null
    },
    {
        "uuid": "b8089d70888ed77af1de1ba0025fb98e",
        "title": "咄庵",
        "author": "释居简",
        "content": "咄地一下，好肉剜疮。\n更安名字，雪上加霜。",
        "dynasty": "宋",
        "collection_info": null
    },
    {
        "uuid": "4e13117cfdc384776224306782598daf",
        "title": "月窗",
        "author": "释居简",
        "content": "一转月窗语，全超言象前。\n无人知此意，令我忆南泉。",
        "dynasty": "宋",
        "collection_info": null
    },
    {
        "uuid": "37af2a66409684d790808141dcc55018",
        "title": "送庆兄往凤台见无用",
        "author": "释居简",
        "content": "灵山退席向西来，逐恶随邪挽不回。\n任是丹山真种草，也须亲到凤凰台。",
        "dynasty": "宋",
        "collection_info": null
    },
    {
        "uuid": "e2fcea642de81b2216b1b519dff1c1b7",
        "title": "送定上人持钵",
        "author": "释居简",
        "content": "末流蹈袭箕裘业，葛藤窠裏深渔猎。\n冷泉那畔激颓波，不怕长廊卷风叶。\n小空绝乳气食牛，百步之威生电眸。\n一声震怒风万壑，反睨其母如深雠。\n只今无奈恶叉聚，掉头紫帽峰前去。\n格外无人深领取，从上爪牙莫轻露。",
        "dynasty": "宋",
        "collection_info": null
    },
    {
        "uuid": "3847633f6ab37f984f7c3b50edb4968f",
        "title": "上方化席",
        "author": "释居简",
        "content": "上方秘密安乐法，父子至亲终不传。\n打得席归渠自会，曲肱听雨听风眠。",
        "dynasty": "宋",
        "collection_info": null
    },
    {
        "uuid": "057dd92c0d6ef67409ece69fa54d897c",
        "title": "送淳首座归跨鰲  其一",
        "author": "释居简",
        "content": "陆海当年稳跨鰲，无端理钓入惊涛。\n只今深省十年错，却笑从前立处高。",
        "dynasty": "宋",
        "collection_info": null
    },
    {
        "uuid": "b6804fc46f802cca263828cdd59a4975",
        "title": "送淳首座归跨鰲  其二",
        "author": "释居简",
        "content": "不打诸方死葛藤，冷看时样巧番腾。\n卷衣深入家山去，何处觅渠刀斧痕。",
        "dynasty": "宋",
        "collection_info": null
    },
    {
        "uuid": "c0f2fb8009ce0e49cea4fc75a02609ad",
        "title": "化盐",
        "author": "释居简",
        "content": "曾经万锻不消融，从此功归鼎鼐中。\n四海丛林今淡薄，何妨随处展家风。",
        "dynasty": "宋",
        "collection_info": null
    },
    {
        "uuid": "cd3bcbb6900ef20d434f1de126e819a8",
        "title": "送修藏主",
        "author": "释居简",
        "content": "同苦同甘只此心，眼开方始觉冤深。\n先师本自无灵骨，辄莫区区别处寻。",
        "dynasty": "宋",
        "collection_info": null
    },
    {
        "uuid": "c986c18111389a7fe16555f34196c87a",
        "title": "送岩运庵归四明",
        "author": "释居简",
        "content": "大庾岭头提不起，卢老蒙山俱失利。\n后人不解革前非，递相欺诳真儿戏。\n老岩不负灵山记，扬下金襕如弊屣。\n直饶灭却不传底，争似莫遭渠钝置。\n破庵一语如雷霆，聋者有耳那得闻。\n若谓不闻越情量，蹉过堂堂大人相。",
        "dynasty": "宋",
        "collection_info": null
    },
    {
        "uuid": "f9f659a29cb95e3187f11d7f399362bd",
        "title": "干塔顶",
        "author": "释居简",
        "content": "休观平地棱层，只要当头辨的。\n道人老手能高，向上为渠拈出。",
        "dynasty": "宋",
        "collection_info": null
    },
    {
        "uuid": "ce86d64d182a55e274cb3b3a052c89fc",
        "title": "送正知客归省母",
        "author": "释居简",
        "content": "拟动归心路已差，直饶归得亦无家。\n倚门自是难忘母，据令从来不识爷。",
        "dynasty": "宋",
        "collection_info": null
    },
    {
        "uuid": "73d2c4c66cfb0339f89c7635fd6b9674",
        "title": "赠心鉴相士",
        "author": "释居简",
        "content": "被褐怀珍眼力高，区区不復数秋毫。\n从来方才湛如水，万象森罗何处逃。",
        "dynasty": "宋",
        "collection_info": null
    },
    {
        "uuid": "d2b683b34a7391a8dbc8512e711c0339",
        "title": "玉岩",
        "author": "释居简",
        "content": "颓然顽石，粹然妙藴。\n全假全真，壁立万仞。",
        "dynasty": "宋",
        "collection_info": null
    },
    {
        "uuid": "73c240015d87de563a030e5510fee2f9",
        "title": "化席帘",
        "author": "释居简",
        "content": "除却障时生却碍，不通风处却通方。\n直饶影草能回互，八面玲珑底处藏。",
        "dynasty": "宋",
        "collection_info": null
    },
    {
        "uuid": "a255d7a282a0b729270e28dc108ff87a",
        "title": "诺庵",
        "author": "释居简",
        "content": "善应物无外，全身在帝乡。\n不妨横点首，平等印诸方。",
        "dynasty": "宋",
        "collection_info": null
    },
    {
        "uuid": "bc9a5c4eb69e716ef8f009fa78dfc4af",
        "title": "刺血冩经解祠部逋",
        "author": "释居简",
        "content": "幽馥腾刍草，余春散妙莲。\n若无皮下血，宝所待馿年。",
        "dynasty": "宋",
        "collection_info": null
    },
    {
        "uuid": "af23b125497ec5c54f8ade2671e279e2",
        "title": "送正全化主",
        "author": "释居简",
        "content": "告人觅饭与人吃，伸脚总在缩脚裏。\n底事身心太不臧，要令饱不知惭愧。",
        "dynasty": "宋",
        "collection_info": null
    },
    {
        "uuid": "e3210a340f2b0535a4498f601a66f976",
        "title": "白衣文简浄人呈度牒",
        "author": "释居简",
        "content": "袖出天书喜动容，从来汗马不言功。\n长鞭未举追风去，回首相寻异类中。",
        "dynasty": "宋",
        "collection_info": null
    },
    {
        "uuid": "deafff629ab2b99dc5df002b620799e9",
        "title": "觉无象侄湛沙弥求僧",
        "author": "释居简",
        "content": "天台无象老瞎秃，妙转一机曾啮镞。\n射虎归来死不侯，肯逐儿曹驾羊鹿。\n诸方浩浩只如许，谁信此翁元不死。\n阿戎头角又峥嵘，一段风流都付与。",
        "dynasty": "宋",
        "collection_info": null
    },
    {
        "uuid": "3bc2ed68a1ee49f4b312b8c01fa09298",
        "title": "答復之书记",
        "author": "释居简",
        "content": "万别千差皆直指，攻非端的成攻是。\n泼撒一回须尽底。\n藏头鼻，定盘星上无些子。\n同者自同渠自异，纔分同异尤多事。\n翻着袜头王梵志。\n休特地，弄潮人在洪波裏。",
        "dynasty": "宋",
        "collection_info": null
    },
    {
        "uuid": "27d9084e632dcf20881eba4f5a7d8e70",
        "title": "送乘侍者归宁",
        "author": "释居简",
        "content": "佛既强名嫌不做，亲犹未老已归休。\n信邪倒见难调护，更復区区笑睦州。",
        "dynasty": "宋",
        "collection_info": null
    },
    {
        "uuid": "8ed059f3a0fe0e0ea213bb9bba2f886d",
        "title": "行者刺血写莲经求度",
        "author": "释居简",
        "content": "七卷六万言，十指一滴血。\n尽是一乘法，无同亦无别。\n看佗禅讲相讥剑佩，大似羊鹿强分途辙。\n尽教他火宅前各自东西，更休说化城中普请超越。\n汝但逐字冩过，逐字点发，一点着一点，一丿着一丿。\n应以比丘身得度者，即现比丘身而为说。",
        "dynasty": "宋",
        "collection_info": null
    },
    {
        "uuid": "a42684496b7a968499d5fa418bb4057a",
        "title": "送柔维那",
        "author": "释居简",
        "content": "出院何妨更罚钱，子承父业且馿年。\n五峯不是藏牙爪，不使诸方取次传。",
        "dynasty": "宋",
        "collection_info": null
    },
    {
        "uuid": "1315e8b883b923bb02cb446f8d85b1fb",
        "title": "送昕兄归灵隠",
        "author": "释居简",
        "content": "咬定牙关百念灰，巾单一日两番开。\n灵山近日无消息，踢起从头探一回。",
        "dynasty": "宋",
        "collection_info": null
    },
    {
        "uuid": "78db8bb5903dc0d4437a257c45d32fde",
        "title": "饶州宗维那",
        "author": "释居简",
        "content": "三印高风久寂寥，何妨辨地且从苗。\n同行共住不相识，须信饶州不可饶。",
        "dynasty": "宋",
        "collection_info": null
    },
    {
        "uuid": "86323dcbd0de4c862a73e0e1c06d2e56",
        "title": "韶知客",
        "author": "释居简",
        "content": "育王浑不奈伊何，脚跨天童又倒戈。\n不是浙僧全杀活，成人应少败人多。",
        "dynasty": "宋",
        "collection_info": null
    },
    {
        "uuid": "57881a22dec7c95fb36d9f597c7a5e46",
        "title": "尼童携无象书求疏",
        "author": "释居简",
        "content": "初祖传心到女流，后人应合奋前修。\n若还再见阿閦国，一段风光扫土休。",
        "dynasty": "宋",
        "collection_info": null
    },
    {
        "uuid": "67e0a44b2ab3907298287cf0a02d158b",
        "title": "送正侍者",
        "author": "释居简",
        "content": "光明一段自沈埋，大胆粗心用得乖。\n若谓一时谩得过，阇黎大似不曾斋。",
        "dynasty": "宋",
        "collection_info": null
    },
    {
        "uuid": "984970d02d983966e2fbe953eaeec6a7",
        "title": "峭庵",
        "author": "释居简",
        "content": "平常无事皆奇险，彼此忘机又葛藤。\n坐在他家平展处，脚头脚底更棱层。",
        "dynasty": "宋",
        "collection_info": null
    },
    {
        "uuid": "09b0215fb988eec1de2b83ee8546d484",
        "title": "送融副寺归潼川",
        "author": "释居简",
        "content": "未出门时一款招，至今遗恨杳难消。\n翻然自觉无恩怨，万里家山未是遥。",
        "dynasty": "宋",
        "collection_info": null
    },
    {
        "uuid": "98f8dd6709703c8be321bd9d9e73ea92",
        "title": "龙游行者求僧",
        "author": "释居简",
        "content": "为僧要度牒，此理与古背。\n是真出家儿，俱付形骸外。\n千里在初步，百进须一退。\n索性吵丛林，东倒復西攂。",
        "dynasty": "宋",
        "collection_info": null
    },
    {
        "uuid": "1da531ca57659a4452742d149f9fb5fc",
        "title": "泣竹院南老  其一",
        "author": "释居简",
        "content": "破碎沙盆不足传，等闲拈出又完全。\n无人眨上眉毛看，误作鸾胶续断弦。",
        "dynasty": "宋",
        "collection_info": null
    },
    {
        "uuid": "e71dadd5f77dbf9e2817e4d8bdd67724",
        "title": "泣竹院南老  其二",
        "author": "释居简",
        "content": "坐断家山得计深，秤锤何必话浮沈。\n豁开户牖无回互，百鸟依前勿处寻。",
        "dynasty": "宋",
        "collection_info": null
    },
    {
        "uuid": "a62537128d7383100aa9cbab99e3af00",
        "title": "寄岩运庵",
        "author": "释居简",
        "content": "报慈打底错流通，举家大小都诈聋。\n人人诈得十分似，检点将来牛马风。\n阿师不入者保社，真尚不存那忍诈。\n正传若在瞎馿边，开眼堂堂误天下。",
        "dynasty": "宋",
        "collection_info": null
    },
    {
        "uuid": "4bebaf283860b54bf3c8071273eb0e46",
        "title": "送忠州悟上人归乡",
        "author": "释居简",
        "content": "半人所在也经过，簸土扬尘出网罗。\n巫峡苍苍烟雨裏，竹枝不唱旧时歌。",
        "dynasty": "宋",
        "collection_info": null
    },
    {
        "uuid": "accc7ca9c82f867309d2a245ba68d005",
        "title": "干浴",
        "author": "释居简",
        "content": "至老从生臭革囊，知他费了几盆汤。\n更言妙触宣明底，埋没光明古佛堂。",
        "dynasty": "宋",
        "collection_info": null
    },
    {
        "uuid": "3b306a6509ad80fbd1d1637eddc00612",
        "title": "南藏主",
        "author": "释居简",
        "content": "伽梨一臂云零乱，云锦毳衣终不换。\n佛法兴亡总不知，续燄联芳且缓缓。\n截流过了復随流，秦地难拘汉不收。\n疥狗生天非所愿，神僊自古不封侯。\n马胜威仪过成谄，波离轨范休沙魇。\n若教自作杜丛林，敢保诸万大段欠。",
        "dynasty": "宋",
        "collection_info": null
    },
    {
        "uuid": "c3c04eec9c0fafe5ed3781011e90e1c1",
        "title": "决定信斋不遇  其一",
        "author": "释居简",
        "content": "不二门高八字开，寥寥不见一人来。\n从门入者居门外，却笑时人点额回。",
        "dynasty": "宋",
        "collection_info": null
    },
    {
        "uuid": "fe685c27d1033e36007414e6ea553795",
        "title": "决定信斋不遇  其二",
        "author": "释居简",
        "content": "不将柔橹钉桩摇，等视安流与怒潮。\n若谓他家本无事，须知滴水也难消。",
        "dynasty": "宋",
        "collection_info": null
    },
    {
        "uuid": "a376bb44c9ea1655d16860e598e27598",
        "title": "行者求僧",
        "author": "释居简",
        "content": "求僧囊勿一钱看，诵彻莲花六万言。\n久客长安虽自乐，得鱼应合早忘筌。",
        "dynasty": "宋",
        "collection_info": null
    },
    {
        "uuid": "bac60404550843b0b06bcc004f04e164",
        "title": "行者塑观音",
        "author": "释居简",
        "content": "行家佛来也不着，尔塑观音无乃错。\n怜渠无处着浑身，却许汝曹高一着。",
        "dynasty": "宋",
        "collection_info": null
    },
    {
        "uuid": "861716baab4e558e2948242d2838fe69",
        "title": "元晖求僧",
        "author": "释居简",
        "content": "入我门庭着我衣，面前说是背还非。\n从来不作大人相，要箇传家五逆儿。",
        "dynasty": "宋",
        "collection_info": null
    },
    {
        "uuid": "950fd85d7c8557505818e6a1014492be",
        "title": "香篆",
        "author": "释居简",
        "content": "明明印板脱将来，簇巧攒花引麝煤。\n不向死灰然活火，此中一线若为开。",
        "dynasty": "宋",
        "collection_info": null
    },
    {
        "uuid": "d6f6057af3b465a2954c1c46c8876839",
        "title": "行者冩经求僧",
        "author": "释居简",
        "content": "风云时至谩书经，点墨工夫过点尘。\n只改旧时行李处，依然不改旧时人。",
        "dynasty": "宋",
        "collection_info": null
    },
    {
        "uuid": "8e7a4c32cd7c1d9803d67adeedd31ea3",
        "title": "觉海铸钟",
        "author": "释居简",
        "content": "须弥顶上声犹在，林浦山中簴久虚。\n任是雪峰千五百，呼来喝散总由渠。",
        "dynasty": "宋",
        "collection_info": null
    },
    {
        "uuid": "f6a24b54ec4cecf933ffeb4b772f7eed",
        "title": "书经求度",
        "author": "释居简",
        "content": "舍父区区向外驰，那堪求度运毛锥。\n转身成佛仍多事，大丈夫儿莫学伊。",
        "dynasty": "宋",
        "collection_info": null
    },
    {
        "uuid": "4aa75fcafc422e3ccb17ca38981180e0",
        "title": "送池州一知客",
        "author": "释居简",
        "content": "只者些儿把得牢，跨门便见眼尤高。\n深冤结尽却扫去，业果熟时何处逃。",
        "dynasty": "宋",
        "collection_info": null
    },
    {
        "uuid": "146f624e174bfd029276b484f99123d5",
        "title": "送湛麟二兄之投子见秀岩  其一",
        "author": "释居简",
        "content": "一钵南山与北山，齐头吃饭大家眠。\n万人海裏真消息，肯作西来祖意看。",
        "dynasty": "宋",
        "collection_info": null
    },
    {
        "uuid": "6ee7580227b5c483ec317fcf9ea66153",
        "title": "送湛麟二兄之投子见秀岩  其二",
        "author": "释居简",
        "content": "西望淮山望故家，一时荡了旧生涯。\n袖中留得空拳在，莫学常州人打爷。",
        "dynasty": "宋",
        "collection_info": null
    },
    {
        "uuid": "af75a3099d21d3f3d746f2b1d9ff1898",
        "title": "送灵隠僧往越见浙翁",
        "author": "释居简",
        "content": "算沙力尽巧翻腾，赤手挥空要觅痕。\n不是冷泉轻放过，能仁手裏有山藤。",
        "dynasty": "宋",
        "collection_info": null
    },
    {
        "uuid": "9b9cbaf66a215be70275b259b5d16073",
        "title": "浄慈堂中觅纸糊窗",
        "author": "释居简",
        "content": "团团亮隔松萝古，寂寂虚堂槁木春。\n一段光明无处着，尽情分付楮先生。",
        "dynasty": "宋",
        "collection_info": null
    },
    {
        "uuid": "fe2c21040419580a51fad4088d09831b",
        "title": "安藏主",
        "author": "释居简",
        "content": "尽教佛性自瞒顸，终日如愚已自谩。\n不是较渠三十里，平生穿凿不相干。",
        "dynasty": "宋",
        "collection_info": null
    },
    {
        "uuid": "cab037bdafc5bd3d812b02b0bf0dca02",
        "title": "送光上人归乡",
        "author": "释居简",
        "content": "三回退齿霍山祠，不久终为唱导师。\n见说故山无佛法，从头要与揣家私。",
        "dynasty": "宋",
        "collection_info": null
    },
    {
        "uuid": "aeaee908887692b4e26606607563cf79",
        "title": "顽石",
        "author": "释居简",
        "content": "大火流金不自流，补天切忌向他求。\n虚空讲得花狼藉，未必渠侬竖点头。",
        "dynasty": "宋",
        "collection_info": null
    },
    {
        "uuid": "a491b2078d62407dbb35db9b2c2bca3e",
        "title": "妙华观",
        "author": "释居简",
        "content": "刬断从前杂想根，神锋斫水觅无痕。\n须知优钵元无树，不似诸方死葛藤。",
        "dynasty": "宋",
        "collection_info": null
    },
    {
        "uuid": "939d0f321955496e1aa8a63fcd8cd724",
        "title": "及庵",
        "author": "释居简",
        "content": "过亦非中道，其如不及何。\n到江吴地尽，隔岸越山多。",
        "dynasty": "宋",
        "collection_info": null
    },
    {
        "uuid": "c5b4e58b43e103c693621bc45e1dc664",
        "title": "杜防御为铁牛干塔亭",
        "author": "释居简",
        "content": "一生舍利万家收，烈火何曾化铁牛。\n一口气教渠自吐，数椽屋要别人修。",
        "dynasty": "宋",
        "collection_info": null
    },
    {
        "uuid": "ca27fbada7d376d61b87062d96a3c1c2",
        "title": "山藏主得李参政总持",
        "author": "释居简",
        "content": "半绕绳床付总持，独龙冈上旧全提。\n龙门千仞无留客，雨过大峩山画眉。",
        "dynasty": "宋",
        "collection_info": null
    },
    {
        "uuid": "1cbefa02bc5e13f9b50560a704c90047",
        "title": "送元侍者",
        "author": "释居简",
        "content": "国师三唤小空时，眼瞩东南意在西。\n风雨萧萧晓如晦，嘐嘐望尔一声啼。",
        "dynasty": "宋",
        "collection_info": null
    },
    {
        "uuid": "02e10da9c97fb005442081d8aff8f414",
        "title": "送僧之太白",
        "author": "释居简",
        "content": "下凌霄渡浙江涛，雪辊涛头怒弗消。\n试看虎跑泉上碧，一沤不作自全潮。",
        "dynasty": "宋",
        "collection_info": null
    },
    {
        "uuid": "5a05c2385e0badbab2cc50c1617a18aa",
        "title": "送僧",
        "author": "释居简",
        "content": "六镮一振下玲珑，文入千岩万壑中。\n百鸟不来春又去，善才何处觅行踪。",
        "dynasty": "宋",
        "collection_info": null
    },
    {
        "uuid": "2477757e2828bb1e3360369d23137de7",
        "title": "送亮老",
        "author": "释居简",
        "content": "揣尽家私件件无，送人住院太空疎。\n嫡传如斗冬瓜印，印破他家肘后符。",
        "dynasty": "宋",
        "collection_info": null
    },
    {
        "uuid": "6b08d416cc58d1277166bb563e98c9e8",
        "title": "送僧",
        "author": "释居简",
        "content": "拨草瞻风不惮遥，因行掉臂上凌霄。\n极穷空处翻身转，更看西湖湛不摇。",
        "dynasty": "宋",
        "collection_info": null
    },
    {
        "uuid": "fd5e595f312c3502f9a882ee40fe7f92",
        "title": "送护知客",
        "author": "释居简",
        "content": "钦师受谶止凌霄，劫火无端两度烧。\n勿讶楼台新壮丽，回头领取旧风标。",
        "dynasty": "宋",
        "collection_info": null
    },
    {
        "uuid": "8537a3c71419f9f45cb576069acdc01b",
        "title": "送僧",
        "author": "释居简",
        "content": "泼包打了诸方去，弗向诸方竖点头。\n倔强如斯今几箇，罗笼不住听渠休。",
        "dynasty": "宋",
        "collection_info": null
    },
    {
        "uuid": "0444667f61e567c4b9e7084395947ebd",
        "title": "示僧",
        "author": "释居简",
        "content": "白鹤山前是汝家，小时曾此采兰芽。\n伊兰勿作㫋檀树，唤起凄凉五叶花。",
        "dynasty": "宋",
        "collection_info": null
    },
    {
        "uuid": "e9e35df41c9bf3c58a4d02197c6c10f5",
        "title": "示僧",
        "author": "释居简",
        "content": "没兴彭门出老懃，至今草木少精神。\n好将钝置山川底，殃害东山直下人。",
        "dynasty": "宋",
        "collection_info": null
    },
    {
        "uuid": "06c75905cac06392ad1c38aaf90cf91d",
        "title": "示接待僧",
        "author": "释居简",
        "content": "门向无栖泊处开，出门风急浪崔嵬。\n若还放筯忘恩底，九股红绵套不回。",
        "dynasty": "宋",
        "collection_info": null
    },
    {
        "uuid": "2e638fb1208abeb42f4f6be55755c4ea",
        "title": "僧蓄菖蒲盆误触坠地求语",
        "author": "释居简",
        "content": "昆山拳石定州盆，上有蓬瀛九节根。\n又是一番成住坏，路逢芳草亦销魂。",
        "dynasty": "宋",
        "collection_info": null
    },
    {
        "uuid": "45d1963499d7710a49b798e611385e47",
        "title": "示僧",
        "author": "释居简",
        "content": "尝闻铁杵可磨针，不信葫芦捺弗沈。\n人病痛多禅不病，最难医是觅安心。",
        "dynasty": "宋",
        "collection_info": null
    },
    {
        "uuid": "692c653f119e791a3e3098b1ba1aea08",
        "title": "兴监寺与其小师言别",
        "author": "释居简",
        "content": "未跨门时已不疑，小空看屋大空随。\n莫教古佛堂消息，蹉过同茶共饭时。",
        "dynasty": "宋",
        "collection_info": null
    },
    {
        "uuid": "1fdfc8384bed3df5425967830dd1ef7b",
        "title": "静维那求颂",
        "author": "释居简",
        "content": "罚钱出院讨便宜，兴化何曾会养儿。\n北磵党情非党理，与佗土上更加泥。",
        "dynasty": "宋",
        "collection_info": null
    },
    {
        "uuid": "e3d751226f33deaea2933088225ab37f",
        "title": "送僧之虎丘",
        "author": "释居简",
        "content": "夫差剑老敛锋铓，击石何须试道傍。\n若是鞭笞龙象手，只将尺棰起群羊。",
        "dynasty": "宋",
        "collection_info": null
    },
    {
        "uuid": "6520cc0dc38d1d1413435b560c5f672c",
        "title": "送僧之太白再见痴绝",
        "author": "释居简",
        "content": "路逢执对定非亲，似马蝗将鹭股叮。\n莫恨不登乌石岭，松关崄过望州亭。",
        "dynasty": "宋",
        "collection_info": null
    },
    {
        "uuid": "e32e01a9e3a98e9bf625f1c608b64036",
        "title": "示确上人",
        "author": "释居简",
        "content": "确实工夫已掠虚，不徒谩汉又欺胡。\n再来伎俩都呈了，负你何妨更负吾。",
        "dynasty": "宋",
        "collection_info": null
    },
    {
        "uuid": "721108bf3e3144668a414ddb3999909f",
        "title": "示能维那",
        "author": "释居简",
        "content": "卢祖同名弗姓卢，须知更有赤鬚胡。\n错行北磵门前路，惆怅曹溪一滴无。",
        "dynasty": "宋",
        "collection_info": null
    },
    {
        "uuid": "cf1b2726dbd6260717f57edd65ba7594",
        "title": "示德上人",
        "author": "释居简",
        "content": "若把重玄当此宗，粘牙带齿恶情悰。\n泡茶只说琴川好，试看侬家熨斗中。",
        "dynasty": "宋",
        "collection_info": null
    },
    {
        "uuid": "57dac1f0c734065155e71ed3e1580423",
        "title": "示僧",
        "author": "释居简",
        "content": "近从夔子国中来，象马瞿塘去復回。\n慧日路头平处险，何曾特地设崔嵬。",
        "dynasty": "宋",
        "collection_info": null
    },
    {
        "uuid": "ab4b2ede59e07290cc0130aed482d4b2",
        "title": "示坚上人",
        "author": "释居简",
        "content": "因邪打正诸方会，我此从来正打邪。\n头白齿黄无伎俩，单单只会破人家。",
        "dynasty": "宋",
        "collection_info": null
    },
    {
        "uuid": "e283c70c56fc87a99435edfa8fbcf6bc",
        "title": "示僧",
        "author": "释居简",
        "content": "自知无物染尘埃，说甚娘生眼未开。\n听汝噇空噇弗了，先须还我饭钱来。",
        "dynasty": "宋",
        "collection_info": null
    },
    {
        "uuid": "36839a67879d9bfdd9a4a76a48032739",
        "title": "送僧",
        "author": "释居简",
        "content": "万里南询觅送行，恰如日午打三更。\n莫将始到牢关句，唤作阳关第一声。",
        "dynasty": "宋",
        "collection_info": null
    },
    {
        "uuid": "3d3c9f7b46f08b7a510268f516377b8b",
        "title": "汉州僧求颂",
        "author": "释居简",
        "content": "抛家失业马驹儿，箕老无唇跳出粞。\n未破殻时□𨁝跳，免教衔去谶金鷄。",
        "dynasty": "宋",
        "collection_info": null
    },
    {
        "uuid": "d89161673ea1854aa9b646a82da69cdd",
        "title": "示妙上人",
        "author": "释居简",
        "content": "谭妙何须阅九旬，口吧吧地谩劳神。\n从来慧日无言说，笑倒口吧吧地人。",
        "dynasty": "宋",
        "collection_info": null
    },
    {
        "uuid": "fcbb3a3038836793e96a11779fa4ca7d",
        "title": "示瞿上人",
        "author": "释居简",
        "content": "黄面瞿昙不姓瞿，检寻姓纂可曾书。\n叮咛梵志尼犍子，识我胸前卍字无。",
        "dynasty": "宋",
        "collection_info": null
    },
    {
        "uuid": "76de34b9092f321fd2e4e33bd84ca065",
        "title": "送僧之灵岩",
        "author": "释居简",
        "content": "吃粽胡僧起祸胎，入山桉过出山来。\n新丰九上犹嫌少，莫惮崎岖更一回。",
        "dynasty": "宋",
        "collection_info": null
    },
    {
        "uuid": "8f46410aab62709b24fc9f7b841f76cc",
        "title": "瑞岩煜长老求法衣",
        "author": "释居简",
        "content": "自呼自应自婆娑，试问如今唤得么。\n拂石坐来衫袖冷，不须平地起干戈。",
        "dynasty": "宋",
        "collection_info": null
    },
    {
        "uuid": "7f268451a6b50e779f9fde145723dd62",
        "title": "送锡侍者随物初住显慈",
        "author": "释居简",
        "content": "迦叶师兄错破颜，阿难病痛在多闻。\n衲僧斩斩生涯别，辄莫随人脚后跟。",
        "dynasty": "宋",
        "collection_info": null
    },
    {
        "uuid": "4b0ad25f5c82be9f4bc046ebae782e41",
        "title": "示日上人",
        "author": "释居简",
        "content": "鑑湖无日不春风，万壑千岩影现中。\n尔在孤山南宕住，西湖消息几时通。",
        "dynasty": "宋",
        "collection_info": null
    },
    {
        "uuid": "91360487d82eba615656c387cf8ad91c",
        "title": "示僧",
        "author": "释居简",
        "content": "见说鴈山头倒卓，龙湫卷水上层空。\n问渠诺矩罗尊者，何故都无一字通。",
        "dynasty": "宋",
        "collection_info": null
    },
    {
        "uuid": "a1c49fd14dfa3eebf38db5b2089e8220",
        "title": "示僧",
        "author": "释居简",
        "content": "泸岂无师万里寻，壮如五月渡泸心。\n先搜三毒无明种，不动干戈纵又擒。",
        "dynasty": "宋",
        "collection_info": null
    },
    {
        "uuid": "51fdd6fbc1aa0e4415153c55d9e4a9cc",
        "title": "示洞庭晓上人",
        "author": "释居简",
        "content": "显川曾作山中主，七十二峯环太湖。\n晓到西湖太分晓，诸峰还解点头无。",
        "dynasty": "宋",
        "collection_info": null
    },
    {
        "uuid": "300cbdae068b13de1645eb1f4000c636",
        "title": "示僧",
        "author": "释居简",
        "content": "七宝山高聚宝舟，诸蕃舶主总经由。\n尔家定海宝无数，何必区区向外求。",
        "dynasty": "宋",
        "collection_info": null
    },
    {
        "uuid": "ff90cd97401af289e8df06428f0c9920",
        "title": "僧持痴绝墨迹求语",
        "author": "释居简",
        "content": "信心铭与参同契，朱界棋盘字字收。\n留得中间元字脚，老来无復辨踪由。",
        "dynasty": "宋",
        "collection_info": null
    },
    {
        "uuid": "1cf1b3ae99f81fec56197f782c99d1db",
        "title": "四乡僧求语",
        "author": "释居简",
        "content": "夔到恭涪四五州，共他三十六江秋。\n南来衲子知多少，那箇随流解截流。",
        "dynasty": "宋",
        "collection_info": null
    },
    {
        "uuid": "13fd74429f15bc0124af2579f01c0d6e",
        "title": "矮僧求颂",
        "author": "释居简",
        "content": "见说矮人多计较，大家知道不曾藏。\n只将丈六金襕挂，莫与诸方论短长。",
        "dynasty": "宋",
        "collection_info": null
    },
    {
        "uuid": "9985f40e799b3902514a1f4b4ba3b6ea",
        "title": "示僧",
        "author": "释居简",
        "content": "善财去后无消息，重到华严更几人。\n尔向那边重到此，为吾拈却故园春。",
        "dynasty": "宋",
        "collection_info": null
    },
    {
        "uuid": "4dc8d6f45cb4eb0c197e1fbc954762db",
        "title": "示僧",
        "author": "释居简",
        "content": "近时直指似兰亭，枣木梅花总不真。\n哮本不逃萧翼眼，诸方亦有姓萧人。",
        "dynasty": "宋",
        "collection_info": null
    },
    {
        "uuid": "266c4af466b057a65a418464befbc7c4",
        "title": "枯山",
        "author": "释居简",
        "content": "嵌岩礧砢无津润，踞地盘空隠雾深。\n万窍怒号从定起，试听枯木裏龙吟。",
        "dynasty": "宋",
        "collection_info": null
    },
    {
        "uuid": "649bb7cc40aafdf3a746f71bca33e814",
        "title": "铁岩",
        "author": "释居简",
        "content": "大铁围连小铁围，此岩应是此分支。\n是中别有三禅乐，弗是曾来可得知。",
        "dynasty": "宋",
        "collection_info": null
    },
    {
        "uuid": "4647d813bf8d2cb427843d2984936228",
        "title": "砥堂",
        "author": "释居简",
        "content": "寸地了无凹凸处，不容刬削岂容耕。\n从生至死如周道，凡圣从教一路行。",
        "dynasty": "宋",
        "collection_info": null
    },
    {
        "uuid": "ee192f36f6626c834478b217f03d4a3a",
        "title": "寓适",
        "author": "释居简",
        "content": "收雨岭云随所住，含风渊水偶然回。\n虚怀任性如云水，閒裏徒将日月催。",
        "dynasty": "宋",
        "collection_info": null
    },
    {
        "uuid": "975d88d8da27b05f84af9560f26b8845",
        "title": "示徒",
        "author": "释居简",
        "content": "东山不管诸庄旱，无人领话最忧深。\n儿孙渐渐生涯别，翻笑当年错用心。",
        "dynasty": "宋",
        "collection_info": null
    },
    {
        "uuid": "3b8b58a7ffe2a4cecc4da2608f93fc95",
        "title": "示徒弟",
        "author": "释居简",
        "content": "直上南山落髮归，不传心法不传衣。\n衣盂自是闲家具，别有生涯尔合知。",
        "dynasty": "宋",
        "collection_info": null
    },
    {
        "uuid": "82866148f4a63473e406edba35a2f848",
        "title": "悼越州空首座  其一",
        "author": "释居简",
        "content": "诸方已自懒相酬，有甚工夫缀袜头。\n要向折铛煨死饭，截流过了復随流。",
        "dynasty": "宋",
        "collection_info": null
    },
    {
        "uuid": "1de05d8c3f23835bbc0597fd4e4083a6",
        "title": "悼越州空首座  其二",
        "author": "释居简",
        "content": "生畏人知死便烧，何须书偈费譊譊。\n当时若受常师记，底用傍人为解嘲。",
        "dynasty": "宋",
        "collection_info": null
    },
    {
        "uuid": "9903ffd8d150ace1807aeacfab348455",
        "title": "寄南翔远讲主  其一",
        "author": "释居简",
        "content": "白髮垂垂尽入期，无人不笑此翁痴。\n人间五欲波澜阔，真忏何曾有尽时。",
        "dynasty": "宋",
        "collection_info": null
    },
    {
        "uuid": "e107751da8e5dcbb9d00f09406703aa1",
        "title": "寄南翔远讲主  其二",
        "author": "释居简",
        "content": "趁此身轻未死前，两忘隆暑与祁寒。\n从头打併东西了，车轴花中占一单。",
        "dynasty": "宋",
        "collection_info": null
    },
    {
        "uuid": "9b6faf61b554ff4d9049c2ceec93e12e",
        "title": "彰教建法堂",
        "author": "释居简",
        "content": "善法堂倾法不倾，欲支一木要重新。\n行看堂下如云拥，孰谓今无老斲轮。",
        "dynasty": "宋",
        "collection_info": null
    },
    {
        "uuid": "596d1f607019f56d5f05db5c401d243f",
        "title": "相藏主往景山看藏经",
        "author": "释居简",
        "content": "梦中无字法门开，藏海云涛诈望崖。\n须信矮人多计较，逢人只道不曾斋。",
        "dynasty": "宋",
        "collection_info": null
    },
    {
        "uuid": "4400164c836065df63781e6c2227cb3b",
        "title": "昌诵莲经一日十二部满十三万部",
        "author": "释居简",
        "content": "十三万部粲芬陁，奈尔犹存数量何。\n回向是真精进处，动人春色不须多。",
        "dynasty": "宋",
        "collection_info": null
    },
    {
        "uuid": "daf346bf408b408213bd72b90d8c35e2",
        "title": "绵州演兄归乡  其一",
        "author": "释居简",
        "content": "笑中曾捋鬼头巾，说甚瞿昙鬼眼睛。\n附子天雄州土外，自余都是箇般僧。",
        "dynasty": "宋",
        "collection_info": null
    },
    {
        "uuid": "b7afcaba3102b9641b8d4727041f4d1c",
        "title": "绵州演兄归乡  其二",
        "author": "释居简",
        "content": "南方搅吵丛林徧，西蜀来归呈旧面。\n相逢道伴若交肩，掣电之机徒劈箭。",
        "dynasty": "宋",
        "collection_info": null
    },
    {
        "uuid": "ba3ce53b9da8b9e9e0ba48de8cb3a481",
        "title": "寄照长老",
        "author": "释居简",
        "content": "梁普通年雪砌深，有人立雪觅安心。\n何如瞥转单于调，一鼓猊弦绝众音。",
        "dynasty": "宋",
        "collection_info": null
    },
    {
        "uuid": "41a5651fcc64661984ea7d9a394c872f",
        "title": "化柴",
        "author": "释居简",
        "content": "死火何妨且活埋，傍城傍郭采无柴。\n家风不与疎山别，莫是遭他受记来。",
        "dynasty": "宋",
        "collection_info": null
    },
    {
        "uuid": "103e142bee1ab6de19bd2b860b9537ea",
        "title": "灵隠散知识会首求颂",
        "author": "释居简",
        "content": "无识无知五十三，劳佗童子遍咨参。\n朝来灵隠罗斋去，添得从前满面惭。",
        "dynasty": "宋",
        "collection_info": null
    },
    {
        "uuid": "887bb73bdffe8f3f8328719034891700",
        "title": "断臂化士求语",
        "author": "释居简",
        "content": "勇猛身心断一支，腕头无数火星飞。\n毗卢处处开楼阁，徒效齐腰立雪时。",
        "dynasty": "宋",
        "collection_info": null
    },
    {
        "uuid": "850880ba194f4b2ce64aebc0c63f336d",
        "title": "谢簟化主",
        "author": "释居简",
        "content": "三载归来打葛藤，打成秋水水无痕。\n胁尊者睡长开眼，胁亦何曾印簟纹。",
        "dynasty": "宋",
        "collection_info": null
    },
    {
        "uuid": "cdec24f833d493a6a31b9b0e4e10115b",
        "title": "化斋",
        "author": "释居简",
        "content": "解结冬年办四斋，赤洪崖打白洪崖。\n信心檀越家家是，只告诸天次第排。",
        "dynasty": "宋",
        "collection_info": null
    },
    {
        "uuid": "8fe94e975bc202e4a543512cf116e01f",
        "title": "道场火后化缘",
        "author": "释居简",
        "content": "千间百堵尽飞灰，见说恩光早晚回。\n覩史夜摩新样范，定随丛玉下天来。",
        "dynasty": "宋",
        "collection_info": null
    },
    {
        "uuid": "010cac2fd072e233c72f4809456f06d0",
        "title": "化钟",
        "author": "释居简",
        "content": "试看大扣大鸣时，出冶顽铜亦自奇。\n弗是神通非妙用，虎岩炉鞴只如斯。",
        "dynasty": "宋",
        "collection_info": null
    },
    {
        "uuid": "d3bd66d07710a9ffd785d44180084ca2",
        "title": "化桶",
        "author": "释居简",
        "content": "雪峰道底曾知有，已落曾郎陷虎机。\n若也诸人得受用，何须二子下针锥。",
        "dynasty": "宋",
        "collection_info": null
    },
    {
        "uuid": "d0626976c2f5fd43bb714c73dd69197a",
        "title": "行者往淮南求僧",
        "author": "释居简",
        "content": "尘埃千里走长淮，要觅袈裟裹草鞋。\n尽洗淮山当日恨，好将诸祖一坑埋。",
        "dynasty": "宋",
        "collection_info": null
    },
    {
        "uuid": "94ec4fa0349a5acfeac02441c1216097",
        "title": "赵希旦求颂化钱还度牒债",
        "author": "释居简",
        "content": "天源流入梵王家，出斗何曾有跳虾。\n拈却债根除却病，莫教话堕似师爷。",
        "dynasty": "宋",
        "collection_info": null
    },
    {
        "uuid": "c876586c0e6eff1971ea9d742e66da32",
        "title": "行者念莲经求颂",
        "author": "释居简",
        "content": "纸上陈言六万余，一音清彻夜堂虚。\n逢人若问经头字，但道从来不识书。",
        "dynasty": "宋",
        "collection_info": null
    },
    {
        "uuid": "6748dfc2ee0f2b5b91b8ec303cda00f9",
        "title": "行者求颂",
        "author": "释居简",
        "content": "好将长剑割髭鬚，头上蓬蓬亦刬除。\n办取一生都弗会，听佗会底费分疎。",
        "dynasty": "宋",
        "collection_info": null
    },
    {
        "uuid": "09534055facb2034b8496c2da06dd5a9",
        "title": "送僧见孤云掩室",
        "author": "释居简",
        "content": "若见孤云与老开，款从囚口录将来。\n须知北磵无涓滴，但道亲曾探水回。",
        "dynasty": "宋",
        "collection_info": null
    },
    {
        "uuid": "8da5d2b88c2dcc726f24f80a67181d16",
        "title": "看经僧求语",
        "author": "释居简",
        "content": "尘中埋没大经卷，要出此经须破尘。\n识得此经无一字，百千万遍一般春。",
        "dynasty": "宋",
        "collection_info": null
    },
    {
        "uuid": "f8427ee8708f8db5ea090fc878bf671b",
        "title": "简沙弥",
        "author": "释居简",
        "content": "借得山翁一字名，切须作福保长生。\n要知闽蜀同风句，为我提撕折脚铛。",
        "dynasty": "宋",
        "collection_info": null
    },
    {
        "uuid": "633b3119be387478403b501b9aa8dc49",
        "title": "修塔",
        "author": "释居简",
        "content": "许玄度至歌来暮，多宝尊临便放光。\n况是太平无事日，人中王敬法中王。",
        "dynasty": "宋",
        "collection_info": null
    },
    {
        "uuid": "2a242bff1e931d6ebbb52119577d9244",
        "title": "圆觉会首求颂",
        "author": "释居简",
        "content": "大圆觉海胜伽蓝，七佛之师首发谭。\n引得上乘菩萨子，大光明藏作同参。",
        "dynasty": "宋",
        "collection_info": null
    },
    {
        "uuid": "0e03741a92e1595ca6dbf9586bf22b0f",
        "title": "寄胜乐居士",
        "author": "释居简",
        "content": "邪法难扶只自谙，东西不辨作司南。\n输佗胜乐无玄解，禅板蒲团老住庵。",
        "dynasty": "宋",
        "collection_info": null
    },
    {
        "uuid": "aeaa157631b7f878d160b8962bb2882a",
        "title": "寄了庵居士",
        "author": "释居简",
        "content": "炼得精明富绝隣，人间天上散闲人。\n去年贫与今年别，未必香严有此贫。",
        "dynasty": "宋",
        "collection_info": null
    },
    {
        "uuid": "8ba7539152d1f13eca39bc82f488d102",
        "title": "寄晖道友",
        "author": "释居简",
        "content": "昔闻万法谁为侣，不觉连声叫了晖。\n想见老来新活计，不将三点作圆伊。",
        "dynasty": "宋",
        "collection_info": null
    },
    {
        "uuid": "ba0e329cb3a9d513245e10c16eb834bb",
        "title": "送言道士",
        "author": "释居简",
        "content": "凈极光通跬步初，谨终宜密不宜疎。\n掌中秽浊三千剎，觑定根源着一锄。",
        "dynasty": "宋",
        "collection_info": null
    },
    {
        "uuid": "729e1738e9fb7393e3a914f4b208e7c5",
        "title": "寄逸长老",
        "author": "释居简",
        "content": "平高就下得其宜，出谷迁乔只旧蹊。\n天上好风人不见，共观百草一头低。",
        "dynasty": "宋",
        "collection_info": null
    },
    {
        "uuid": "d58c233db2e075c8df6fe8a7ea52cd15",
        "title": "送杨知官",
        "author": "释居简",
        "content": "铛煮干坤不作难，至神至妙弗相谩。\n回头总在干坤裏，毕竟铛从底处安。",
        "dynasty": "宋",
        "collection_info": null
    },
    {
        "uuid": "218e56095a581256494adb9d17d97bd6",
        "title": "送夔州何道士",
        "author": "释居简",
        "content": "夔峡希声洞杳微，赏音犹笑武当迟。\n灵蛇束破玄龟殻，应恨从前骨裹皮。",
        "dynasty": "宋",
        "collection_info": null
    },
    {
        "uuid": "0af1333b53329224c7d111ef2849cd59",
        "title": "浄髮人求颂",
        "author": "释居简",
        "content": "一毛头上宝王剎，百亿毛头三昧门。\n抹过顶门犹欠在，要须刬草尽除根。",
        "dynasty": "宋",
        "collection_info": null
    },
    {
        "uuid": "e396d0d796d4646184dff16f686e9754",
        "title": "道友求颂",
        "author": "释居简",
        "content": "平常退一步行时，浑似输机国手棋。\n成就自家行履处，路逢巇崄亦平夷。",
        "dynasty": "宋",
        "collection_info": null
    },
    {
        "uuid": "0448ec2b3d103069052018a4c5b1f35e",
        "title": "干元宵灯",
        "author": "释居简",
        "content": "门前来往沸笙箫，门裏何曾厌寂寥。\n我欲烧灯看佛面，莫将风雨罢元宵。",
        "dynasty": "宋",
        "collection_info": null
    },
    {
        "uuid": "322d1c71856ab56993f7e158f2f85b3b",
        "title": "行者刺血写莲经求语",
        "author": "释居简",
        "content": "一会灵山未陆沈，纷然血指痛连心。\n比丘身在普门品，空向指头尖上寻。",
        "dynasty": "宋",
        "collection_info": null
    },
    {
        "uuid": "b8c3baf4152fed42092fe3e5398d6454",
        "title": "端炭头求语",
        "author": "释居简",
        "content": "袖间束手不知寒，炙手从他向热官。\n除却火炉头上事，别无分付越州端。",
        "dynasty": "宋",
        "collection_info": null
    },
    {
        "uuid": "c1edaef70f16f5291df03b62a82a80ae",
        "title": "十人书经",
        "author": "释居简",
        "content": "葛藤本子燎无余，正好忘筌復纵鱼。\n便是太平无事日，如何又倩十人书。",
        "dynasty": "宋",
        "collection_info": null
    },
    {
        "uuid": "7e4bf3322a44dd2be974bc88bff33fd3",
        "title": "藏云",
        "author": "释居简",
        "content": "层层迭迭烂银堆，无蒂无根卷復开。\n犹有壮心诛旱魃，出山为雨却归来。",
        "dynasty": "宋",
        "collection_info": null
    },
    {
        "uuid": "58bf27171e08d5ba3c463af4ef525a81",
        "title": "书三生石画图",
        "author": "释居简",
        "content": "不觉担泉带月归，三生旧话水滨知。\n更酬十二年前约，何似晴檐一笑时。",
        "dynasty": "宋",
        "collection_info": null
    },
    {
        "uuid": "c03be4e902aedd9361cb38f10d9bf6f3",
        "title": "其源",
        "author": "释居简",
        "content": "未达其源，十分成现。\n若是其源，岂无方便。\n后箭尤深，何如前箭。\n铁壁银山通一线。",
        "dynasty": "宋",
        "collection_info": null
    },
    {
        "uuid": "5df6c379f88081c13784f4c6181c55b5",
        "title": "行者求颂",
        "author": "释居简",
        "content": "曩时随我起鄞江，望我山灵与径双。\n狡兔有时平地起，莫于旧处守枯桩。",
        "dynasty": "宋",
        "collection_info": null
    },
    {
        "uuid": "f7322b37ccb195bd92b202455edb8845",
        "title": "天童俊侍者求颂",
        "author": "释居简",
        "content": "笑将三应谩痴绝，老贼豩哉诈受谩。\n听尔情忘恩义断，珊瑚枝上月团团。",
        "dynasty": "宋",
        "collection_info": null
    },
    {
        "uuid": "5551aa44462ac61c2471bd80d4bd4dbb",
        "title": "相士求语",
        "author": "释居简",
        "content": "先生眸子碧于秋，把我形容内外搜。\n我有未生前面目，拟于何处说来由。",
        "dynasty": "宋",
        "collection_info": null
    },
    {
        "uuid": "db0f0af223d9fbcbe8552dbfb09216ee",
        "title": "求僧",
        "author": "释居简",
        "content": "不去选官来选佛，有心作佛已非真。\n丈夫别有翀天志，肯学佗家不正因。",
        "dynasty": "宋",
        "collection_info": null
    },
    {
        "uuid": "7f36872f86c3496a14b9de36dac09ad0",
        "title": "笑堂",
        "author": "释居简",
        "content": "汝向谁家悟此机，有谁相委破颜时。\n若提金色头陁话，后二千年尚皱眉。",
        "dynasty": "宋",
        "collection_info": null
    },
    {
        "uuid": "3943398d66d6e78c3a1dc5dff7a28b1f",
        "title": "竹坡丘知府哭子以偈寄之",
        "author": "释居简",
        "content": "绝杨合为扬雄嘆，无子当于伯道哀。\n尚有曾元养曾子，少宽夫子哭颜回。",
        "dynasty": "宋",
        "collection_info": null
    },
    {
        "uuid": "b8585b3c3abd82bd96ba16caf58b5a64",
        "title": "赵郡王施鬬綵法被荐女因为说偈",
        "author": "释居简",
        "content": "倚福修慧，深丹浓翠。\n倚慧修福，砌锦层縠。\n福慧两全，众彩明鲜。\n紫不乱朱，缟不碍玄。\n惟茜惟碧，参鳞差翼。\n空王座上，一片如织。\n善哉命妇，巧思精究。\n劝化诸女，如出一手。\n惟此命妇，诸善女人。\n于寿域中，克康克宁。\n女子有行，归宁母家。\n载殒淑身，发明心花。",
        "dynasty": "宋",
        "collection_info": null
    },
    {
        "uuid": "d67fbdac83adaf1c443d5056c372a5bf",
        "title": "寄坏庵",
        "author": "释居简",
        "content": "坏庵老牛老捏怪，刚把虚空立疆界。\n不知烧作一聚灰，问云此怪坏不坏。\n今犹不死亦不烧，掩息弗与生同条。\n苕溪清印故山月，一点灵犀通夜遥。\n倒剎拈花各三昧，会底不知渠不会。\n珊瑚树林日杲杲，东倒何妨復西攂。",
        "dynasty": "宋",
        "collection_info": null
    },
    {
        "uuid": "c9af0e331ed8cd551eded742733187b7",
        "title": "偈颂一百三十三首  其一",
        "author": "释居简",
        "content": "趁鼠入角，吹糠着米。\n直下翻身，剑去久矣。",
        "dynasty": "宋",
        "collection_info": null
    },
    {
        "uuid": "3ece3868c70a325ef9f2231fde7fe420",
        "title": "偈颂一百三十三首  其二",
        "author": "释居简",
        "content": "信脚行，信口道，一步登高，全身入草。\n知心若解相扶，好把禅床靠倒。",
        "dynasty": "宋",
        "collection_info": null
    },
    {
        "uuid": "a9155c86a77d2b83272a3d199deb08f2",
        "title": "偈颂一百三十三首  其三",
        "author": "释居简",
        "content": "面门一思，长时无间。\n便与么去，讨甚么盌。\n得路塞路，看楼打楼。\n攀缘四天下，屋裏贩杨州。",
        "dynasty": "宋",
        "collection_info": null
    },
    {
        "uuid": "c5f5be146e720c7f615703d6a08d47fd",
        "title": "偈颂一百三十三首  其四",
        "author": "释居简",
        "content": "无愧于心对圣僧，不图人爱爱人憎。\n打刀不是并州铁，谁与诸方剪葛藤。",
        "dynasty": "宋",
        "collection_info": null
    },
    {
        "uuid": "2468f1600b9907b27b313a60d5f53473",
        "title": "偈颂一百三十三首  其五",
        "author": "释居简",
        "content": "以大圆觉为我伽蓝，身心安居，平等性智。\n吃官酒，卧官街，当处死，当处埋。\n本来无位次，何用强安排。",
        "dynasty": "宋",
        "collection_info": null
    },
    {
        "uuid": "00d458b443f4ee61a1740d7e8474ab02",
        "title": "偈颂一百三十三首  其六",
        "author": "释居简",
        "content": "七宝莲花品字开，一花一叶一楼台。\n水禽啼在深花裏，花在水禽啼处开。",
        "dynasty": "宋",
        "collection_info": null
    },
    {
        "uuid": "df57586789675b9d2d3d0b7e23ff0aef",
        "title": "偈颂一百三十三首  其七",
        "author": "释居简",
        "content": "还债金轮种，陈年甘蔗苗。\n九龙翻雪浪，滴水也难消。",
        "dynasty": "宋",
        "collection_info": null
    },
    {
        "uuid": "ec7dd5274967fdc9155c9a148d7d103d",
        "title": "偈颂一百三十三首  其八",
        "author": "释居简",
        "content": "师子当门，谁敢觑着。\n仁义道中，放过一着。",
        "dynasty": "宋",
        "collection_info": null
    },
    {
        "uuid": "fe7590adde108df1aa86cfdeb3741660",
        "title": "偈颂一百三十三首  其九",
        "author": "释居简",
        "content": "节外生枝，劣中取胜。\n辍己为人，无乃太甚。",
        "dynasty": "宋",
        "collection_info": null
    },
    {
        "uuid": "d8e7b2a473383e6a6f5456174d9cda02",
        "title": "偈颂一百三十三首  其一○",
        "author": "释居简",
        "content": "黄梅七百，如龙争珠。\n因甚今日，劫在这裏。\n争之不足，让之有余。",
        "dynasty": "宋",
        "collection_info": null
    },
    {
        "uuid": "8cb235fa1eff236a9b8f4b0d673f9a62",
        "title": "偈颂一百三十三首  其一一",
        "author": "释居简",
        "content": "从来不解强安排，掷地金声破草鞋。\n无位真人无面目，何妨运水及搬柴。",
        "dynasty": "宋",
        "collection_info": null
    },
    {
        "uuid": "2258a779753bf114f1ca0f88c9dd17b2",
        "title": "偈颂一百三十三首  其一二",
        "author": "释居简",
        "content": "试问卧云深处客，不知何以答升平。\n荡然至化难逃避，万里尧天一点云。",
        "dynasty": "宋",
        "collection_info": null
    },
    {
        "uuid": "231b168ff8b28a21b7246f99bc6d699a",
        "title": "偈颂一百三十三首  其一三",
        "author": "释居简",
        "content": "枯木寒灰，铜崖铁壁。\n春到无痕，春归无迹。\n桃花红，李花白。\n明眼人前，一场狼藉。",
        "dynasty": "宋",
        "collection_info": null
    },
    {
        "uuid": "3887441bb217dd143d63b9cb094c7436",
        "title": "偈颂一百三十三首  其一四",
        "author": "释居简",
        "content": "初于闻中，入流忘所。\n圆通路绝，满面尘埃。\n洞门无锁钥，俗客不曾来。",
        "dynasty": "宋",
        "collection_info": null
    },
    {
        "uuid": "8404b6732f88887df778a9bfb6e1581a",
        "title": "偈颂一百三十三首  其一五",
        "author": "释居简",
        "content": "学道如钻火，逢烟未可休。\n直待金星现，曹门取郑州。",
        "dynasty": "宋",
        "collection_info": null
    },
    {
        "uuid": "d13fa4b9e6c504ed46c621c5b01455ad",
        "title": "偈颂一百三十三首  其一六",
        "author": "释居简",
        "content": "鼎湖龙去不知还，遥想清都虎豹闲。\n欲借刚风朝紫阙，九天阊阖正开关。",
        "dynasty": "宋",
        "collection_info": null
    },
    {
        "uuid": "064416f275da47579a2563bffd75d9e5",
        "title": "偈颂一百三十三首  其一七",
        "author": "释居简",
        "content": "晷运推移，日南长至。\n应时纳祜，看楼打楼。\n群阴消剥尽，特地一场愁。",
        "dynasty": "宋",
        "collection_info": null
    },
    {
        "uuid": "f3948384cf0868095c1441c42141da46",
        "title": "偈颂一百三十三首  其一八",
        "author": "释居简",
        "content": "六年勤苦竟何如，为问君王记得无。\n直下虽知难抵讳，到头终不受涂糊。",
        "dynasty": "宋",
        "collection_info": null
    },
    {
        "uuid": "26699f879ccc311a5367b63f5227800a",
        "title": "偈颂一百三十三首  其一九",
        "author": "释居简",
        "content": "三到投子，含元殿裏。\n九上洞山，更觅长安。\n自从夜雪拥鰲山，一度思量一度寒。",
        "dynasty": "宋",
        "collection_info": null
    },
    {
        "uuid": "b5ae19a2c07d20e84daa1adbb45a7a5f",
        "title": "偈颂一百三十三首  其二○",
        "author": "释居简",
        "content": "穷厮煎，饿厮吵。\n古岸风高，玉壶春晓。",
        "dynasty": "宋",
        "collection_info": null
    },
    {
        "uuid": "d369309c41aa850bd35bad6fb1d14c55",
        "title": "偈颂一百三十三首  其二一",
        "author": "释居简",
        "content": "今日中夏了也，毕竟事作么生。\n当阳一机，转身一步。\n左右逢原，了无回互。\n本等牧牛人，何曾头角露。",
        "dynasty": "宋",
        "collection_info": null
    },
    {
        "uuid": "9112adb0eb419106a6b53c2fe5d9e7ad",
        "title": "偈颂一百三十三首  其二二",
        "author": "释居简",
        "content": "千年父祖旧田畴，万宝垂成及早收。\n无底钵盂开口笑，圣凡一等饱齁齁。",
        "dynasty": "宋",
        "collection_info": null
    },
    {
        "uuid": "935454e2ce869e43c5044e6ebcaf4739",
        "title": "偈颂一百三十三首  其二三",
        "author": "释居简",
        "content": "天中天，圣中圣。\n赞不及，述不尽。\n四海九州，一印印定。",
        "dynasty": "宋",
        "collection_info": null
    },
    {
        "uuid": "21eb093f106aefc62deea8cd5654819e",
        "title": "偈颂一百三十三首  其二四",
        "author": "释居简",
        "content": "今日开炉，报恩随例。\n火筯香匙，各有节制。\n若待豆爆冷灰，未免递相钝置。\n识火色，辨风旨。\n曲突徙薪，已落第二。",
        "dynasty": "宋",
        "collection_info": null
    },
    {
        "uuid": "4e3f5eba9880e3932ea521430f92b47e",
        "title": "偈颂一百三十三首  其二五",
        "author": "释居简",
        "content": "一大藏教，总是魔说。\n日可冷，月可热。\n是假易除，是真难灭。",
        "dynasty": "宋",
        "collection_info": null
    },
    {
        "uuid": "87900aa69af6c7331d7bb8451a0c1f5f",
        "title": "偈颂一百三十三首  其二六",
        "author": "释居简",
        "content": "乱山裹雪玉崔嵬，万行门庭八字开。\n惆怅善财归去后，寥寥不见一人来。",
        "dynasty": "宋",
        "collection_info": null
    },
    {
        "uuid": "f086d03ca83a3bcc8ecd021109be6bc3",
        "title": "偈颂一百三十三首  其二七",
        "author": "释居简",
        "content": "华鲸吼月，虚籁沈秋。\n裂破玄关了，随流復入流。",
        "dynasty": "宋",
        "collection_info": null
    },
    {
        "uuid": "5f65c89c3c297e9cc3f515627e018a20",
        "title": "偈颂一百三十三首  其二八",
        "author": "释居简",
        "content": "南来底下载，北来底上载。\n月白风清，太湖无盖。",
        "dynasty": "宋",
        "collection_info": null
    },
    {
        "uuid": "c3bf7987e0624e460b042d4e2f4a752d",
        "title": "偈颂一百三十三首  其二九",
        "author": "释居简",
        "content": "穷厮煎，饿厮炒。\n东家儿啼，西家妇笑。\n暗写愁肠，善说法要。\n良哉观世音，郎当也不少。",
        "dynasty": "宋",
        "collection_info": null
    },
    {
        "uuid": "18836618f27a0a1340e69bbeca6f27ba",
        "title": "偈颂一百三十三首  其三○",
        "author": "释居简",
        "content": "曲吹彻，鼓皮穿。\n夜深人静，灯盌油干。\n一道神光万境闲。",
        "dynasty": "宋",
        "collection_info": null
    },
    {
        "uuid": "13598455571254a53c6de4ef18b6b91c",
        "title": "偈颂一百三十三首  其三一",
        "author": "释居简",
        "content": "纔生便刬，不得一半。\n失之东隅，桑榆已晚。",
        "dynasty": "宋",
        "collection_info": null
    },
    {
        "uuid": "a1876c69109f59cc4c90d2e7c68ded70",
        "title": "偈颂一百三十三首  其三二",
        "author": "释居简",
        "content": "非不非，是不是。\n无事困人心，莫将无事会。",
        "dynasty": "宋",
        "collection_info": null
    },
    {
        "uuid": "c574e72154624b526a6425e735534285",
        "title": "偈颂一百三十三首  其三三",
        "author": "释居简",
        "content": "薤露凄凉亦可怜，白杨丹旐去翩翩。\n哀哀声裏无消息，打着南边动北边。",
        "dynasty": "宋",
        "collection_info": null
    },
    {
        "uuid": "8c6bf3126884ec7a4cf0a3e2eb95bd0a",
        "title": "偈颂一百三十三首  其三四",
        "author": "释居简",
        "content": "病来病去无聊頼，及至除根病转多。\n事久多变，年老成魔。\n看它此去又如何。",
        "dynasty": "宋",
        "collection_info": null
    },
    {
        "uuid": "c36bde18a8664aa137c3b07c4e00218b",
        "title": "偈颂一百三十三首  其三五",
        "author": "释居简",
        "content": "隻手抬，隻手搦。\n毫釐有差，天地悬隔。",
        "dynasty": "宋",
        "collection_info": null
    },
    {
        "uuid": "5d638b04d93488012764d054e405820a",
        "title": "偈颂一百三十三首  其三六",
        "author": "释居简",
        "content": "余二即非真，惟此一事实。\n密在汝边，我说不密。",
        "dynasty": "宋",
        "collection_info": null
    },
    {
        "uuid": "3069156db14ab7a4dbf68b451a1fabc0",
        "title": "偈颂一百三十三首  其三七",
        "author": "释居简",
        "content": "诸方说禅，地藏种田。\n西余门下，又却不然。\n饥来吃饭，困来打眠。\n不是知音者，徒劳话岁寒。",
        "dynasty": "宋",
        "collection_info": null
    },
    {
        "uuid": "6c11a02fe460138646337d8ae1bbb9e5",
        "title": "偈颂一百三十三首  其三八",
        "author": "释居简",
        "content": "十四年，四月一。\n流水无情，落花无迹。\n一句了然超百亿，莫待当来问弥勒。",
        "dynasty": "宋",
        "collection_info": null
    },
    {
        "uuid": "2c47aea010997517cd8dee465404b7fa",
        "title": "偈颂一百三十三首  其三九",
        "author": "释居简",
        "content": "汲井花水，煮蔷薇露，清浄法身遭点污。\n活戾世界，一年一度。",
        "dynasty": "宋",
        "collection_info": null
    },
    {
        "uuid": "8b0d7e433617872fc8522bf9ceabbc37",
        "title": "偈颂一百三十三首  其四○",
        "author": "释居简",
        "content": "三分光阴二早过，向下文长。\n灵台一点不揩磨，彼自无疮。\n贪生逐日区区去，终日茫茫。\n唤不回头争奈何。",
        "dynasty": "宋",
        "collection_info": null
    },
    {
        "uuid": "6e5c4df731f04d78d45cbfe7bd2c333a",
        "title": "偈颂一百三十三首  其四一",
        "author": "释居简",
        "content": "三月十五，落花飞絮。\n业识茫茫，无本可据。\n把得定，作得主。\n伶俐衲僧，不恁么去。",
        "dynasty": "宋",
        "collection_info": null
    },
    {
        "uuid": "a5554e0d0176b221e0b5a51dfe25ff20",
        "title": "偈颂一百三十三首  其四二",
        "author": "释居简",
        "content": "晃晃在心目，昭昭居色尘。\n莫将银世界，唤作假银城。",
        "dynasty": "宋",
        "collection_info": null
    },
    {
        "uuid": "7245a9dbca3c16674741bbb69e117f3f",
        "title": "偈颂一百三十三首  其四三",
        "author": "释居简",
        "content": "跛跛挈挈，百丑千拙。\n斗诸方胜，胜诸方劣。",
        "dynasty": "宋",
        "collection_info": null
    },
    {
        "uuid": "35735321c4264b1c4c5eebf7d07aef0c",
        "title": "偈颂一百三十三首  其四四",
        "author": "释居简",
        "content": "瞿昙几箇舌头，众会几箇眼睛。\n头头物物，剎剎尘尘。\n自瞒犹自可，最苦是瞒人。",
        "dynasty": "宋",
        "collection_info": null
    },
    {
        "uuid": "82050884421efa6039133c533f0d2886",
        "title": "偈颂一百三十三首  其四五",
        "author": "释居简",
        "content": "是佛亦拜，是魔亦拜。\n大胆小心，不妨忒煞。",
        "dynasty": "宋",
        "collection_info": null
    },
    {
        "uuid": "72c61ce3dd5f8a5f6356f0fa683ee301",
        "title": "偈颂一百三十三首  其四六",
        "author": "释居简",
        "content": "目前机，摩竭令。\n无法商量，一印印定。",
        "dynasty": "宋",
        "collection_info": null
    },
    {
        "uuid": "900076770161dd9f309d47c0aa72396d",
        "title": "偈颂一百三十三首  其四七",
        "author": "释居简",
        "content": "衲僧家，不潇洒。\n嫌人赞，爱人駡。\n无诤三昧，知音者寡。\n三昧即且置，如何是无诤。\n客来须接，贼来须打。\n浪宕楼头无藉在，零丁利帝可怜生。\n恶叉聚是此中人，佛子住非他处成。",
        "dynasty": "宋",
        "collection_info": null
    },
    {
        "uuid": "41c829ab6a74616c0300e19c3cd82848",
        "title": "偈颂一百三十三首  其四八",
        "author": "释居简",
        "content": "佛真法身，抵死谩生。\n自沽村酒，自把磁瓶。\n却着衫来作主人。",
        "dynasty": "宋",
        "collection_info": null
    },
    {
        "uuid": "7d55c789c679786ddca3eb8f54d0e252",
        "title": "偈颂一百三十三首  其四九",
        "author": "释居简",
        "content": "拟破一微尘，分明昧此经。\n如何破经卷，出此一微尘。",
        "dynasty": "宋",
        "collection_info": null
    },
    {
        "uuid": "eb2d44e5c3ce930332d0a1d8f2f96544",
        "title": "偈颂一百三十三首  其五○",
        "author": "释居简",
        "content": "恶星临照命宫时，雪重山寒眼𥉌痴。\n我似钓鱼船上客，还将哥逻报君知。",
        "dynasty": "宋",
        "collection_info": null
    },
    {
        "uuid": "ad97b5516b9bb6ef053afe4384b94817",
        "title": "偈颂一百三十三首  其五一",
        "author": "释居简",
        "content": "日日雨，夜夜雨。\n锁了日轮，闭了月户。\n稻也坏，麦也坏。\n不知者箇坏不坏，问取明州憨布袋。",
        "dynasty": "宋",
        "collection_info": null
    },
    {
        "uuid": "b64b3816aa80ac6e0f6d6229d2ae4865",
        "title": "偈颂一百三十三首  其五二",
        "author": "释居简",
        "content": "行亦禅，坐亦禅。\n饥噇饭，困噇眠。\n三到投子，九上洞山，无端掘地觅青天。",
        "dynasty": "宋",
        "collection_info": null
    },
    {
        "uuid": "1afc0065e5f10e92c39f766ebf181633",
        "title": "偈颂一百三十三首  其五三",
        "author": "释居简",
        "content": "门对庐山，岸横湓浦。\n把定要津，鸦飞不渡。",
        "dynasty": "宋",
        "collection_info": null
    },
    {
        "uuid": "6d98f8c8e2f927ac84e686fe7311e865",
        "title": "偈颂一百三十三首  其五四",
        "author": "释居简",
        "content": "死便埋，死便埋，本来无位次，僧趁俗安排。\n赤洪崖，白洪崖，是我冤家一样乖，哀哀。",
        "dynasty": "宋",
        "collection_info": null
    },
    {
        "uuid": "d150d9af289a6a505e8c1a005bbe3e9b",
        "title": "偈颂一百三十三首  其五五",
        "author": "释居简",
        "content": "今日静悄悄，昨日闹啾啾。\n风定花犹落，山更幽。",
        "dynasty": "宋",
        "collection_info": null
    },
    {
        "uuid": "29e3dab4794dd142b73ec6597d82bbc6",
        "title": "偈颂一百三十三首  其五六",
        "author": "释居简",
        "content": "肉还父，骨还母。\n日西沈，水东注。",
        "dynasty": "宋",
        "collection_info": null
    },
    {
        "uuid": "e14c15c0fc6c2806c15257bed6944d75",
        "title": "偈颂一百三十三首  其五七",
        "author": "释居简",
        "content": "从者裏入，向那边行。\n到家消息断，日午打三更。",
        "dynasty": "宋",
        "collection_info": null
    },
    {
        "uuid": "eed6f6f48e3e3eaa00bffbe10074dc58",
        "title": "偈颂一百三十三首  其五八",
        "author": "释居简",
        "content": "不为礼，礼必坏。\n千人来，万人拜。\n黄面瞿昙，吃者一解。",
        "dynasty": "宋",
        "collection_info": null
    },
    {
        "uuid": "e5fade594b13bf87261de7aece439fd7",
        "title": "偈颂一百三十三首  其五九",
        "author": "释居简",
        "content": "七纵八横，千重百匝。\n正令全提，是计不纳。",
        "dynasty": "宋",
        "collection_info": null
    },
    {
        "uuid": "2c71e929a188d0510f49c694a4d93dce",
        "title": "偈颂一百三十三首  其六○",
        "author": "释居简",
        "content": "金猊铁脊铁腰顽，逐队随群屈节难。\n要打衲僧门下过，避些炎热耐些寒。",
        "dynasty": "宋",
        "collection_info": null
    },
    {
        "uuid": "249d59032cd5fcc86d340c8cca4ffb19",
        "title": "偈颂一百三十三首  其六一",
        "author": "释居简",
        "content": "据虎头，收虎尾。\n未见其人，第一句下明宗旨。\n尝闻其语，踢起便行，白云万里。",
        "dynasty": "宋",
        "collection_info": null
    },
    {
        "uuid": "f139c8810439cf2fe9e42f51d59ab4be",
        "title": "偈颂一百三十三首  其六二",
        "author": "释居简",
        "content": "未发足南方已前，早知错了底十有五双。\n往往当面讳却，不肯承当。\n若不将错就错，未免雪上加霜。\n我者裏纂节去处，听他烟棹上瞿塘。",
        "dynasty": "宋",
        "collection_info": null
    },
    {
        "uuid": "36c18809b3fe70e7c896d06931095b8e",
        "title": "偈颂一百三十三首  其六三",
        "author": "释居简",
        "content": "浄名有无尽灯法门，后世机巧，取次翻腾。\n一灯十镜，十镜一灯。\n交光相罗。\n征诘无痕。\n镜自镜，灯自灯，大家吹灭暗中行。",
        "dynasty": "宋",
        "collection_info": null
    },
    {
        "uuid": "3f089e93f92df110f60f2b998ff5e519",
        "title": "偈颂一百三十三首  其六四",
        "author": "释居简",
        "content": "败阙在双林，都无迹可寻。\n海枯终见底，人死不知心。",
        "dynasty": "宋",
        "collection_info": null
    },
    {
        "uuid": "24de6feb8cac11f1797ce7db7962419f",
        "title": "偈颂一百三十三首  其六五",
        "author": "释居简",
        "content": "贼来须打，客来须接。\n明庆长老来，打即是，接即是。\n若打来不见赃物，若接来未问踪由，休休，不是冤家不聚头。",
        "dynasty": "宋",
        "collection_info": null
    },
    {
        "uuid": "8a43953e930d23a295425c12e8e6b711",
        "title": "偈颂一百三十三首  其六六",
        "author": "释居简",
        "content": "元正启祚，万物咸新。\n即日伏惟，无位真人。\n饱莫喜，饥莫嗔，一日从头五合陈。",
        "dynasty": "宋",
        "collection_info": null
    },
    {
        "uuid": "bab795ac0c248df534558f5d072973a5",
        "title": "偈颂一百三十三首  其六七",
        "author": "释居简",
        "content": "扁舟两岸依林樾，萧萧两鬓吹华髮。\n万事不理醉復醒，长占烟波弄明月。",
        "dynasty": "宋",
        "collection_info": null
    },
    {
        "uuid": "59c3ae7fef71f6c97eb821070146764f",
        "title": "偈颂一百三十三首  其六八",
        "author": "释居简",
        "content": "量才补职，修德养闲。\n一动一静，妙转机关，辉天鑑地许谁看。",
        "dynasty": "宋",
        "collection_info": null
    },
    {
        "uuid": "884478c52932316ca1ee8564d2b08797",
        "title": "偈颂一百三十三首  其六九",
        "author": "释居简",
        "content": "虚空无相身，堕地惹埃尘。\n不入红尘裏，馿年洗得清。",
        "dynasty": "宋",
        "collection_info": null
    },
    {
        "uuid": "a48cddd1114e5a06a648ed1c2e51eebe",
        "title": "偈颂一百三十三首  其七○",
        "author": "释居简",
        "content": "罗汉山当户，朝来有圣灯。\n藩篱俱剖破，不拣小乘僧。",
        "dynasty": "宋",
        "collection_info": null
    },
    {
        "uuid": "6a4022e3678a3a20373459ed39a532a4",
        "title": "偈颂一百三十三首  其七一",
        "author": "释居简",
        "content": "一发中的，百发破的。\n碧云十字路头，又添三害之一。",
        "dynasty": "宋",
        "collection_info": null
    },
    {
        "uuid": "6fbf2b71b3e83f44710a41c0175a72e0",
        "title": "偈颂一百三十三首  其七二",
        "author": "释居简",
        "content": "日可冷，月可热，众魔不能坏真说。\n且道如何是真说，三人证龟，定不是鳖。",
        "dynasty": "宋",
        "collection_info": null
    },
    {
        "uuid": "e373f0ae6bcfb0488acae98867e23276",
        "title": "偈颂一百三十三首  其七三",
        "author": "释居简",
        "content": "十方同聚会，各梦同床。\n箇箇学无为，彼自无疮。\n此是选佛场，蛊毒之乡。",
        "dynasty": "宋",
        "collection_info": null
    },
    {
        "uuid": "8d29aab1b9bd0998eededb4f9082790b",
        "title": "偈颂一百三十三首  其七四",
        "author": "释居简",
        "content": "借婆衫子拜婆年，监木匙挑不上禅。\n扶起玉龙轰霹雳，明星犹在九重天。",
        "dynasty": "宋",
        "collection_info": null
    },
    {
        "uuid": "e64e8c7fb93537c398cef8de036e369f",
        "title": "偈颂一百三十三首  其七五",
        "author": "释居简",
        "content": "黄蘗下座，南泉上座。\n常州纸贵，一状领过。",
        "dynasty": "宋",
        "collection_info": null
    },
    {
        "uuid": "e5285a5c8d22b8c0a556b37d5bc350f4",
        "title": "偈颂一百三十三首  其七六",
        "author": "释居简",
        "content": "油油，同声相应，同气相求。\n金簇惯调曾百战，铁鞭多力恨无雠。",
        "dynasty": "宋",
        "collection_info": null
    },
    {
        "uuid": "b32fd390cede1c9dfb2979f0db13b6c0",
        "title": "偈颂一百三十三首  其七七",
        "author": "释居简",
        "content": "露柱通宵守岁兜，灯笼侵早拜年兜。\n乌藤趁队无碑记，跳出禅床左畔兜。\n普伸祝颂随娄搜，享千秋天生富贵。\n切忌他求，好消息兜。",
        "dynasty": "宋",
        "collection_info": null
    },
    {
        "uuid": "6d4515e1736f35b85935e89f3d5967d2",
        "title": "偈颂一百三十三首  其七八",
        "author": "释居简",
        "content": "人弃我取，人取我与。\n弄业识团，无本可据。\n毁于佛，谤于法，不入众数，分明有眼难缁素。",
        "dynasty": "宋",
        "collection_info": null
    },
    {
        "uuid": "edd51f43a1dcf1f972ccac76a23e27d0",
        "title": "偈颂一百三十三首  其七九",
        "author": "释居简",
        "content": "未到忘筌地，携篮等跳虾。\n错行樵子径，却到葛洪家。",
        "dynasty": "宋",
        "collection_info": null
    },
    {
        "uuid": "1bcc370e8701efcbb153b66bae11c58c",
        "title": "偈颂一百三十三首  其八○",
        "author": "释居简",
        "content": "鲁祖见僧便面壁，平生肝胆向人倾。\n潦倒北磵，无背无面。\n终不为君通，任从沧海变。",
        "dynasty": "宋",
        "collection_info": null
    },
    {
        "uuid": "ae3191f8790f071e54d00ec1355e2475",
        "title": "偈颂一百三十三首  其八一",
        "author": "释居简",
        "content": "泥猪疥狗，不愿生天。\n行家灭胡种，成佛待馿年。",
        "dynasty": "宋",
        "collection_info": null
    },
    {
        "uuid": "f666277c520525fd829c29f5aab73924",
        "title": "偈颂一百三十三首  其八二",
        "author": "释居简",
        "content": "檐头滴滴，分明历历。\n明眼衲僧，切忌从者裏入。",
        "dynasty": "宋",
        "collection_info": null
    },
    {
        "uuid": "78ca08feb0f3f4522a2802230bdf936b",
        "title": "偈颂一百三十三首  其八三",
        "author": "释居简",
        "content": "长乐宫深漏箭迟，忧家丙夜细思惟。\n钟鸣漏尽龙楼晓，无復鷄人问寝时。",
        "dynasty": "宋",
        "collection_info": null
    },
    {
        "uuid": "7d4a6ec31177f25a8d23cffa47b1c5c3",
        "title": "偈颂一百三十三首  其八四",
        "author": "释居简",
        "content": "三月旦，春过半。\n胡孙繫露柱，露柱声声唤。\n南山粲，白石烂，只者一着何曾烂。",
        "dynasty": "宋",
        "collection_info": null
    },
    {
        "uuid": "2eb3e0c78b9d4e26c99ab25546721038",
        "title": "偈颂一百三十三首  其八五",
        "author": "释居简",
        "content": "独钓海山秋，纶竿五十牛。\n叮咛螺与蚌，莫傍钓鰲鈎。",
        "dynasty": "宋",
        "collection_info": null
    },
    {
        "uuid": "6133f8319097459f0595053ec30e5638",
        "title": "偈颂一百三十三首  其八六",
        "author": "释居简",
        "content": "东边移了復西移，不动尊还有动时。\n弗打併他蹲坐处，安知四十九年非。",
        "dynasty": "宋",
        "collection_info": null
    },
    {
        "uuid": "d32d22237b3293af0122fc075159cffc",
        "title": "偈颂一百三十三首  其八七",
        "author": "释居简",
        "content": "透骨寒凝眼不开，阳和一点自何来。\n六年辛苦都休了，不悟明星是祸胎。",
        "dynasty": "宋",
        "collection_info": null
    },
    {
        "uuid": "18dda6c328fd8ae08f549ebcd3afe041",
        "title": "偈颂一百三十三首  其八八",
        "author": "释居简",
        "content": "三应三呼，不辞入草。\n罚钱出院，正要话行。\n软顽侍者，孟浪克宾。\n数声羌笛离亭晚，君向潇湘我向秦。",
        "dynasty": "宋",
        "collection_info": null
    },
    {
        "uuid": "1530c96ee4b7c9bae651c53b21b43dd4",
        "title": "偈颂一百三十三首  其八九",
        "author": "释居简",
        "content": "姜杏杯深恨未消，竹篙只作等闲摇。\n一从收卷波澜后，谁在坳堂学弄潮。",
        "dynasty": "宋",
        "collection_info": null
    },
    {
        "uuid": "e14e7abaaaecfe148dc4992018ec0792",
        "title": "偈颂一百三十三首  其九○",
        "author": "释居简",
        "content": "莫袖搴旗手，同扶折脚铛。\n高碁放低着，死路活教行。",
        "dynasty": "宋",
        "collection_info": null
    },
    {
        "uuid": "de7f0f981c67205cc9d0dec7366a1679",
        "title": "偈颂一百三十三首  其九一",
        "author": "释居简",
        "content": "一声哇地便咤哩，突出如斯大阐提。\n此土西天起殃害，堂堂洗土不成泥。",
        "dynasty": "宋",
        "collection_info": null
    },
    {
        "uuid": "b1857779955c76c383a616ab5f441e1d",
        "title": "偈颂一百三十三首  其九二",
        "author": "释居简",
        "content": "雪溪一沤灭，辊入龙湫裏。\n龙湫搅得浑，六月冻连底。\n喝石岩前，菖蒲田裏。\n痴人犹戽夜塘水。",
        "dynasty": "宋",
        "collection_info": null
    },
    {
        "uuid": "d96928f0864a36aaba9697f837df6ecd",
        "title": "偈颂一百三十三首  其九三",
        "author": "释居简",
        "content": "来恨出阙迟，归嫌入峡迟。\n疑今真箇悟，悟昔不曾疑。\n南询是妄，北谒还非。\n日暮碧云合，乱山啼子规。",
        "dynasty": "宋",
        "collection_info": null
    },
    {
        "uuid": "9a4daffa414572b3fc95a0de39099b57",
        "title": "偈颂一百三十三首  其九四",
        "author": "释居简",
        "content": "拙拙，拙尽巧生，一场败缺。\n有时证鳖成龟，蓦地证龟成鳖。\n诸郎尽解使爷钱，磹窠不肖子，拍手笑掀天，笑他弄到帝王前。",
        "dynasty": "宋",
        "collection_info": null
    },
    {
        "uuid": "a43cf318936be799db7e1b4ea91a4076",
        "title": "偈颂一百三十三首  其九五",
        "author": "释居简",
        "content": "去年梅，今岁柳。\n大地有全功，物物还依旧。\n衲子生涯也如旧，头上青灰三五斗。\n腊雪后，春风前。\n莫教蹉过镢头边。",
        "dynasty": "宋",
        "collection_info": null
    },
    {
        "uuid": "37b55929fa5dd3eaa2b3e43902d12c11",
        "title": "偈颂一百三十三首  其九六",
        "author": "释居简",
        "content": "一棹鬼门关，横飞关外天。\n九华天下胜，趁得雪中看。\n碧云暮合，云与僧闲。\n偶尔相逢到此间。",
        "dynasty": "宋",
        "collection_info": null
    },
    {
        "uuid": "d4d6e01a234cd66269d687a9ea564d2a",
        "title": "偈颂一百三十三首  其九七",
        "author": "释居简",
        "content": "八表归仁，一人有庆。\n樵唱渔歌，拍拍是令。",
        "dynasty": "宋",
        "collection_info": null
    },
    {
        "uuid": "9b808992eb944fd8259f531a7eeb0132",
        "title": "偈颂一百三十三首  其九八",
        "author": "释居简",
        "content": "今朝三月初五，天色半晴半雨。\n园林过了清明，无限落花飞絮。\n释迦悭，弥勒富。\n绝怜杜宇不知时，啼得血流无用处。",
        "dynasty": "宋",
        "collection_info": null
    },
    {
        "uuid": "43fb0ae511adb4f32eae4f0ae2cacb1e",
        "title": "偈颂一百三十三首  其九九",
        "author": "释居简",
        "content": "半月出去，鼻孔不见眼睛。\n一日归来，眼睛不见鼻孔。",
        "dynasty": "宋",
        "collection_info": null
    },
    {
        "uuid": "cb4d796603c791839af484e042b1e134",
        "title": "偈颂一百三十三首  其一○○",
        "author": "释居简",
        "content": "九旬禁足，是何三昧。\n合火成群，东倒西攂。\n忽若箭锋相拄时，突出眼睛，揭却脑盖，虎岩向他道未在。",
        "dynasty": "宋",
        "collection_info": null
    },
    {
        "uuid": "7e5e57ff9476ba50f4d0e5c2b98cf7f8",
        "title": "偈颂一百三十三首  其一○一",
        "author": "释居简",
        "content": "今日因甚，作者模样。\n觌面相呈，当仁不让。",
        "dynasty": "宋",
        "collection_info": null
    },
    {
        "uuid": "50d65171427911cc5c285396266e9cd2",
        "title": "偈颂一百三十三首  其一○二",
        "author": "释居简",
        "content": "升九仞之上，吾必与之俱。\n极九渊之底，吾亦与之俱。\n吾不见时，何不见吾。",
        "dynasty": "宋",
        "collection_info": null
    },
    {
        "uuid": "f1647ee498e3a463ef0914091684cce7",
        "title": "偈颂一百三十三首  其一○三",
        "author": "释居简",
        "content": "谈玄说妙，落在今时，瓠子落苏那得知。",
        "dynasty": "宋",
        "collection_info": null
    },
    {
        "uuid": "e5461360da39ae2161dae82ea4214242",
        "title": "偈颂一百三十三首  其一○四",
        "author": "释居简",
        "content": "诸佛不出世，四十九年说。\n祖师不西来，少林有妙诀。\n是假易除，是真难灭。",
        "dynasty": "宋",
        "collection_info": null
    },
    {
        "uuid": "e4b045aa625ce79feaa3a318b8146743",
        "title": "偈颂一百三十三首  其一○五",
        "author": "释居简",
        "content": "尘劫前事，尽在今时。\n当断不断，千驷莫追。\n花须连夜发，莫待晓风吹。",
        "dynasty": "宋",
        "collection_info": null
    },
    {
        "uuid": "973d63b441f25ca26c5ddbd4013d509d",
        "title": "偈颂一百三十三首  其一○六",
        "author": "释居简",
        "content": "智不到处，满口道着，与你大书特书。\n屡书于虚空中，不怕风吹日炙，有名不用镌顽石。",
        "dynasty": "宋",
        "collection_info": null
    },
    {
        "uuid": "8e8a907e7b3b7b92c6b73b7a7e26e34a",
        "title": "偈颂一百三十三首  其一○七",
        "author": "释居简",
        "content": "久坐大雄峯，寒灰拨不红。\n一星萤火出，孤鹤已辽东。",
        "dynasty": "宋",
        "collection_info": null
    },
    {
        "uuid": "41060b73370fc275ffbe146cff18f2b2",
        "title": "偈颂一百三十三首  其一○八",
        "author": "释居简",
        "content": "误将萤火作明星，发得些儿鬼眼睛。\n末代只看王勃记，何殊瘗鹤紫阳铭。",
        "dynasty": "宋",
        "collection_info": null
    },
    {
        "uuid": "1d0c1232f5491b3448963698dd6f34f1",
        "title": "偈颂一百三十三首  其一○九",
        "author": "释居简",
        "content": "姜杏杯深恨未消，罚钱出院不同条。\n等闲放过丹霞后，打折乌藤也不饶。",
        "dynasty": "宋",
        "collection_info": null
    },
    {
        "uuid": "31bfcc0663b8df40ee6d9790b2da550b",
        "title": "偈颂一百三十三首  其一一○",
        "author": "释居简",
        "content": "世事悠悠，不如山丘。\n避喧求静，骑牛觅牛。\n黄河合眼跳，特地一场愁。",
        "dynasty": "宋",
        "collection_info": null
    },
    {
        "uuid": "56bf02eb84ee03e9f36890eba7d02a94",
        "title": "偈颂一百三十三首  其一一一",
        "author": "释居简",
        "content": "擒虎易，告人难。\n难难。\n铁门限，铁心肝，庞老油麻树上摊。",
        "dynasty": "宋",
        "collection_info": null
    },
    {
        "uuid": "7fd2d4474196e9960966f88ffac49f84",
        "title": "偈颂一百三十三首  其一一二",
        "author": "释居简",
        "content": "色不是色，菜花黄梨花白。\n声不是声，紫燕语黄鶑鸣。\n观音菩萨，将钱买胡餠，放下手却是馒头。\n洞裏春光浑不惜，一时流入武陵溪。",
        "dynasty": "宋",
        "collection_info": null
    },
    {
        "uuid": "4096b2fe6c0fcf1a0a446df44a436aa2",
        "title": "偈颂一百三十三首  其一一三",
        "author": "释居简",
        "content": "佛子生来浄无垢，今年洗了明年又。\n顽頼容他五逆儿，劈面淋头夸毒手。",
        "dynasty": "宋",
        "collection_info": null
    },
    {
        "uuid": "df161dafb2c84e4729ee6e3bc4c1ce7c",
        "title": "偈颂一百三十三首  其一一四",
        "author": "释居简",
        "content": "真人梦出大槐宫，直上钧天广乐中。\n百世木支皆玉叶，追还舜禹旧家风。",
        "dynasty": "宋",
        "collection_info": null
    },
    {
        "uuid": "04fbf878091ca24a05f3f789c20d0e8a",
        "title": "偈颂一百三十三首  其一一五",
        "author": "释居简",
        "content": "五月五日午时，大书特书屡书。\n不向空中咄咄书，是马何曾唤作馿。",
        "dynasty": "宋",
        "collection_info": null
    },
    {
        "uuid": "17f6602d8cf1c99d24bac40eed064227",
        "title": "偈颂一百三十三首  其一一六",
        "author": "释居简",
        "content": "三界无法，何处求心。\n何处有法，何处无心。\n白云为盖，流水作琴。\n谁是知音，一曲两曲无人会，惭愧惭愧。\n父母所生口，终不向你道，雨过夜塘秋水深。",
        "dynasty": "宋",
        "collection_info": null
    },
    {
        "uuid": "f3af86662def298f36df500e0967b1b6",
        "title": "偈颂一百三十三首  其一一七",
        "author": "释居简",
        "content": "寿富如天圣嗣多。\n海不扬波长熨帖，雨当指日肆滂沱。\n火无就燥宜潜德，虏嗜残生必倒戈。\n草木昆虫均化育，九州四海听讴歌。",
        "dynasty": "宋",
        "collection_info": null
    },
    {
        "uuid": "6bfcc3eaa8139811691cb7eebba08572",
        "title": "偈颂一百三十三首  其一一八",
        "author": "释居简",
        "content": "老胡今日死日到，四海五天俱太平。\n葱岭又寻归去路，看来只有业随身。",
        "dynasty": "宋",
        "collection_info": null
    },
    {
        "uuid": "47ded6c18fac70162ca24d52a2bc184c",
        "title": "偈颂一百三十三首  其一一九",
        "author": "释居简",
        "content": "家贼难防，家财必丧。\n只可错捉，不可错放。",
        "dynasty": "宋",
        "collection_info": null
    },
    {
        "uuid": "f052cd8e735d9907d5dbb9e3dc0c32e9",
        "title": "偈颂一百三十三首  其一二○",
        "author": "释居简",
        "content": "枫落吴江欲冷时，一堂百衲败荷衣。\n凭谁拨取炉中火，莫似沩山眼𥉌痴。",
        "dynasty": "宋",
        "collection_info": null
    },
    {
        "uuid": "4f37ce2af1614aaaef6fb8c8e8afd915",
        "title": "偈颂一百三十三首  其一二一",
        "author": "释居简",
        "content": "断头船子傍人门，七佛威仪可断魂。\n争似国师无伎俩，天津桥看弄胡孙。",
        "dynasty": "宋",
        "collection_info": null
    },
    {
        "uuid": "ce819cd26a1a139b5a82abc7e6e2fd1a",
        "title": "偈颂一百三十三首  其一二二",
        "author": "释居简",
        "content": "海云空，海天阔。\n书不来，信不达。\n既是解道本来无一物，因甚不得它衣钵。",
        "dynasty": "宋",
        "collection_info": null
    },
    {
        "uuid": "6ff2205f03369a84aa616cad22c277fc",
        "title": "偈颂一百三十三首  其一二三",
        "author": "释居简",
        "content": "千里驹，九肋鳖，九十三年揭日月。\n生既无言死无说，万象森罗广长舌。",
        "dynasty": "宋",
        "collection_info": null
    },
    {
        "uuid": "0e8b1564434ff6aa6f50d21cc44cb52d",
        "title": "偈颂一百三十三首  其一二四",
        "author": "释居简",
        "content": "八月秋，何处热。\n露冷风高，头头漏泄。\n何必三到投子掘地觅天，雪拥鰲山一场败阙。\n踏着秤锤硬似铁。",
        "dynasty": "宋",
        "collection_info": null
    },
    {
        "uuid": "18151eb87be4668d0454974412cbd38c",
        "title": "偈颂一百三十三首  其一二五",
        "author": "释居简",
        "content": "通玄峰顶，不是人间。\n心外无法，壶中有天。\n更于何处觅通玄。",
        "dynasty": "宋",
        "collection_info": null
    },
    {
        "uuid": "c9a279ff69b5e10a12b10c74cf810e42",
        "title": "偈颂一百三十三首  其一二六",
        "author": "释居简",
        "content": "仲夏初吉，有好消息。\n露柱灯笼，参学事毕。\n证据则任汝证据，鞭逼则任汝鞭逼。\n当机觌面提，觌面当机疾。",
        "dynasty": "宋",
        "collection_info": null
    },
    {
        "uuid": "598cebaad81551bb8defa43b52c681de",
        "title": "偈颂一百三十三首  其一二七",
        "author": "释居简",
        "content": "牛头横说竖说，不曾动舌。\n鲁祖见僧面壁，自纳败阙。\n浄慈败缺，钉橛向空，熨斗煎茶铫不同。",
        "dynasty": "宋",
        "collection_info": null
    },
    {
        "uuid": "556b64dc9d63250d306b9b9b758dde6b",
        "title": "偈颂一百三十三首  其一二八",
        "author": "释居简",
        "content": "时时具足，日日团栾。\n含元殿裏，更问长安。",
        "dynasty": "宋",
        "collection_info": null
    },
    {
        "uuid": "46efa729b2d041d38c5241cf2f076862",
        "title": "偈颂一百三十三首  其一二九",
        "author": "释居简",
        "content": "散乱定，随流禅。\n莫将安乐法，容易与人传。",
        "dynasty": "宋",
        "collection_info": null
    },
    {
        "uuid": "2e47a1344187bb93663de33e63ba1be6",
        "title": "偈颂一百三十三首  其一三○",
        "author": "释居简",
        "content": "未得黄梅山裏信，先开大庾岭头花。\n如何种柏栽松手，流入担柴卖筊家。",
        "dynasty": "宋",
        "collection_info": null
    },
    {
        "uuid": "5a50732829321d34bd7f951b388f5317",
        "title": "偈颂一百三十三首  其一三一",
        "author": "释居简",
        "content": "大地及日月，时至皆归尽。\n未尝有一物，不被无常吞。",
        "dynasty": "宋",
        "collection_info": null
    },
    {
        "uuid": "689cfcb5e6e1a2d899ea2cc7a4d58e7b",
        "title": "偈颂一百三十三首  其一三二",
        "author": "释居简",
        "content": "末上何曾转法轮，只今再转谩劳神。\n路行人不知天晓，犹把灵符执夜明。",
        "dynasty": "宋",
        "collection_info": null
    },
    {
        "uuid": "aa0e110b7bc003c03645f3ebed7652c5",
        "title": "偈颂一百三十三首  其一三三",
        "author": "释居简",
        "content": "倒用横拈眼似眉，憨憨稳放一头低。\n全身辊入草窠裏，东倒何妨復攂西。",
        "dynasty": "宋",
        "collection_info": null
    },
    {
        "uuid": "3ce34d34214680f2a03a40e3e0545b82",
        "title": "颂古二十一首  其一",
        "author": "释居简",
        "content": "吹糠着米，翻成特地。\n不因一事，不长一智。",
        "dynasty": "宋",
        "collection_info": null
    },
    {
        "uuid": "9e8bd2fecfb13fc25e2a7b92f6768497",
        "title": "颂古二十一首  其二",
        "author": "释居简",
        "content": "适我昔所愿，今者已满足。\n是玉也大奇，只恐不是玉。",
        "dynasty": "宋",
        "collection_info": null
    },
    {
        "uuid": "8825977ba710d83e753ca33ee0acbc11",
        "title": "颂古二十一首  其三",
        "author": "释居简",
        "content": "色空明暗，各不相知。\n行到水穷处，坐看云起时。",
        "dynasty": "宋",
        "collection_info": null
    },
    {
        "uuid": "b4c29e2ca9ef14fad3278da8930146de",
        "title": "颂古二十一首  其四",
        "author": "释居简",
        "content": "弥满清浄，终不容他。\n山河大地，万象森罗。",
        "dynasty": "宋",
        "collection_info": null
    },
    {
        "uuid": "3e664e1677bd112d49070ce1a682d985",
        "title": "颂古二十一首  其五",
        "author": "释居简",
        "content": "结解非殊，存亡无据。\n试问本来宗，当初谁缚汝。",
        "dynasty": "宋",
        "collection_info": null
    },
    {
        "uuid": "3f635a0e388ac5d0e6b2e287e2d22db4",
        "title": "颂古二十一首  其六",
        "author": "释居简",
        "content": "翻手为云，覆手为雨。\n业识忙忙，无本可据。",
        "dynasty": "宋",
        "collection_info": null
    },
    {
        "uuid": "20bab4b0ea1af48dd984b626d163aa8f",
        "title": "颂古二十一首  其七",
        "author": "释居简",
        "content": "金盘不可动，辘辘转难住。\n停待良久间，圆明湛如露。",
        "dynasty": "宋",
        "collection_info": null
    },
    {
        "uuid": "51b79f39c9b5a97300ae1b327e5d0e63",
        "title": "颂古二十一首  其八",
        "author": "释居简",
        "content": "三蛇九鼠，一亩之地。\n干木随身，逢场作戏。",
        "dynasty": "宋",
        "collection_info": null
    },
    {
        "uuid": "53a1cb0aa2d79b1b47d72fc3b6aedf5d",
        "title": "颂古二十一首  其九",
        "author": "释居简",
        "content": "客舍并州已十霜，归心日夜忆咸阳。\n无端又渡桑干水，却望并州是故乡。",
        "dynasty": "宋",
        "collection_info": null
    },
    {
        "uuid": "15752fb590ffb8188194d16ffbc2340e",
        "title": "颂古二十一首  其一○",
        "author": "释居简",
        "content": "挽弓须挽强，用枪须用长。\n射人先射马，擒贼先擒王。",
        "dynasty": "宋",
        "collection_info": null
    },
    {
        "uuid": "41ff531b16144d81d3f482f112dc216a",
        "title": "颂古二十一首  其一一",
        "author": "释居简",
        "content": "疾燄过风第二头，不堪惆怅只堪愁。\n一声振鬣长鸣后，万马皆瘖一战收。",
        "dynasty": "宋",
        "collection_info": null
    },
    {
        "uuid": "6107ae067fe046f8a0a5c22a3b91cf50",
        "title": "颂古二十一首  其一二",
        "author": "释居简",
        "content": "当机觌面提，觌面当机疾。\n开眼放痴顽，鞭逼人上壁。",
        "dynasty": "宋",
        "collection_info": null
    },
    {
        "uuid": "0ab61ad623f434090a0da890222f8f6a",
        "title": "颂古二十一首  其一三",
        "author": "释居简",
        "content": "去年贫，雷在天上壮。\n今年贫，水出山下蒙。\n家风不与香严别，熨斗煎茶铫不同。",
        "dynasty": "宋",
        "collection_info": null
    },
    {
        "uuid": "758ccc58c7af77b65c0990dc263753a3",
        "title": "颂古二十一首  其一四",
        "author": "释居简",
        "content": "爷顽頼，儿还债。\n彻底老婆心，赤土涂牛奶。",
        "dynasty": "宋",
        "collection_info": null
    },
    {
        "uuid": "3785f213e0f8b66f3f392e647b55ab0f",
        "title": "颂古二十一首  其一五",
        "author": "释居简",
        "content": "绝乳于菟弄爪牙，丹霞去后说丹霞。\n棒头有眼明如日，须是南阳老作家。",
        "dynasty": "宋",
        "collection_info": null
    },
    {
        "uuid": "5be2a61dff08b65b25630f1974a43f38",
        "title": "颂古二十一首  其一六",
        "author": "释居简",
        "content": "隔江谁荐箭锋机，直下横趋已是迟。\n惆怅曲终人不见，数峰削玉水瀰瀰。",
        "dynasty": "宋",
        "collection_info": null
    },
    {
        "uuid": "f9ef27d1c564d7de737c90a20efaa3bf",
        "title": "颂古二十一首  其一七",
        "author": "释居简",
        "content": "三春不是读书天，九夏炎炎且放禅。\n唯有秋冬较些子，不如打睡过残年。",
        "dynasty": "宋",
        "collection_info": null
    },
    {
        "uuid": "daed8b95f01b9b6770030da5f1e688fe",
        "title": "颂古二十一首  其一八",
        "author": "释居简",
        "content": "才伸劫火光中问，便解随他去復回。\n回到悔来坡下路，乱山依旧碧崔嵬。",
        "dynasty": "宋",
        "collection_info": null
    },
    {
        "uuid": "813fbada9c5bf4dc7528a6c1718023db",
        "title": "颂古二十一首  其一九",
        "author": "释居简",
        "content": "剑下十分亲，难藏独露身。\n江流石不转，独有藴空名。",
        "dynasty": "宋",
        "collection_info": null
    },
    {
        "uuid": "db51bfde906f42d1785384252b410e0b",
        "title": "颂古二十一首  其二○",
        "author": "释居简",
        "content": "总欠韦郎一夜霜，诸方拈出半青黄。\n碧云更不上盘饤，举似诸方笑一场。",
        "dynasty": "宋",
        "collection_info": null
    },
    {
        "uuid": "86b59e112ff2681902f32e2f24e52aa5",
        "title": "颂古二十一首  其二一",
        "author": "释居简",
        "content": "东村王老夜烧钱，不是年穷岁尽禅。\n岁尽年穷消息别，东村王老夜烧钱。",
        "dynasty": "宋",
        "collection_info": null
    },
    {
        "uuid": "48fbefb4aa5330dc468b5d8504a3dd68",
        "title": "送济东岩归乡",
        "author": "释居简",
        "content": "一别岩扃岁月深，春风狼藉到如今。\n回头依旧岩前路，百鸟衔花无处寻。",
        "dynasty": "宋",
        "collection_info": null
    },
    {
        "uuid": "243b32007b4de06a7089c8c2e0de3ac6",
        "title": "送丙上人",
        "author": "释居简",
        "content": "数墨循行不疗饥，南来逴得者些儿。\n从前伎俩人知有，管取者些人不知。",
        "dynasty": "宋",
        "collection_info": null
    },
    {
        "uuid": "0cfd471a4d4b86c58182982ab138243a",
        "title": "送觉藏主归华藏",
        "author": "释居简",
        "content": "遯庵胸次太湖宽，偃岳旋岚鼓不湍。\n老手惯曾谙水脉，也须观水又观澜。",
        "dynasty": "宋",
        "collection_info": null
    },
    {
        "uuid": "4b9d6503b6155d6d9d99b930729d37c0",
        "title": "送明上人归洞庭",
        "author": "释居简",
        "content": "截流过了復随流，七十二峯横点头。\n拶到无锥无卓处，太湖空阔跨三州。",
        "dynasty": "宋",
        "collection_info": null
    },
    {
        "uuid": "04b711ab8f5121d0405bbd39f1d8950a",
        "title": "送正法悟无证",
        "author": "释居简",
        "content": "百城烟水渺无涯，一锡南来又北飞。\n楼阁门开当日事，只今毫髮不曾移。",
        "dynasty": "宋",
        "collection_info": null
    },
    {
        "uuid": "1f6efc0f5ea6d56da293fa2ca8565e0c",
        "title": "示照上人",
        "author": "释居简",
        "content": "照用同时诧合盘，衲僧开眼受他谩。\n何如日用当三昧，万象森罗对影寒。",
        "dynasty": "宋",
        "collection_info": null
    },
    {
        "uuid": "c3f8fcd203164c37e7f6e6603a99e698",
        "title": "示鉴上人",
        "author": "释居简",
        "content": "长笑云门顾鉴咦，翻抽顾字土加泥。\n从空掷剑虽无蹟，会见虚空有坏时。",
        "dynasty": "宋",
        "collection_info": null
    },
    {
        "uuid": "9d4dd59d6189232ff1b0f87ade3ee906",
        "title": "独庵",
        "author": "释居简",
        "content": "四顾寥寥不自欺，白云流水自东西。\n同途同辙人无数，尽逐衔花百鸟迷。",
        "dynasty": "宋",
        "collection_info": null
    },
    {
        "uuid": "92862c7d4a9dd9f9c09ca95a09f52b76",
        "title": "放塘",
        "author": "释居简",
        "content": "截断众流元止止，踏翻一窍便滔滔。\n休论未达其源底，佛也不知来处高。",
        "dynasty": "宋",
        "collection_info": null
    },
    {
        "uuid": "4d7f88672117daefd973728d751a2425",
        "title": "六解一亡",
        "author": "释居简",
        "content": "六用无功信不通，一时分付与春风。\n篆烟一缕闲清昼，百鸟不来花自红。",
        "dynasty": "宋",
        "collection_info": null
    },
    {
        "uuid": "f4e4434aa8694f7271e39ea3b5cd1e40",
        "title": "化阄拈千手大悲像",
        "author": "释居简",
        "content": "秋澄万水家家月，春入千林处处花。\n为问大悲千手眼，不知明月落谁家。",
        "dynasty": "宋",
        "collection_info": null
    },
    {
        "uuid": "4763a4dec3741b5259647ac489886418",
        "title": "示僧  其一",
        "author": "释居简",
        "content": "埜逸师僧语带讹，早年成佛老成魔。\n从头至踵无灵骨，奈尔瞻风拨草何。",
        "dynasty": "宋",
        "collection_info": null
    },
    {
        "uuid": "a8dc6a8f595de18e01e73b22a5ea05ef",
        "title": "示僧  其二",
        "author": "释居简",
        "content": "相逢便要求禅钞，近日诸方僞钞多。\n慧日钞书无两样，只争些子大誵讹。",
        "dynasty": "宋",
        "collection_info": null
    },
    {
        "uuid": "41f36cb66ae1854458da2be46cccff5b",
        "title": "漆匠求颂",
        "author": "释居简",
        "content": "漆桶天然别，休将好处修。\n听他百杂碎，特地一场愁。",
        "dynasty": "宋",
        "collection_info": null
    },
    {
        "uuid": "63cb40c238ab0f11ec1a8009d85384e8",
        "title": "弁浄人奉辟支佛牙求度",
        "author": "释居简",
        "content": "错认缘生不自知，退牙今属弁沙弥。\n若还祖弁有灵骨，选得僧成莫学伊。",
        "dynasty": "宋",
        "collection_info": null
    },
    {
        "uuid": "9856029eee2dcaf9c13d768d666641cb",
        "title": "书圆正法语后",
        "author": "释居简",
        "content": "三禅天上火星飞，大地山河靡孑遗。\n坏底话头谁领解，小留铁脊镇坤维。",
        "dynasty": "宋",
        "collection_info": null
    },
    {
        "uuid": "439a9585f09d24d9a2b675f9fa48bc14",
        "title": "顽极",
        "author": "释居简",
        "content": "计较思量未发机，风尘草动百般疑。\n四棱塌地羞前事，烂了虚空也听伊。",
        "dynasty": "宋",
        "collection_info": null
    },
    {
        "uuid": "ac6ccbe1d1ed3c0fc0bf5bba7056fb1b",
        "title": "示如石上人",
        "author": "释居简",
        "content": "直须办得身如石，一线开时石不如。\n自解点头须自肯，待他人肯费分疎。",
        "dynasty": "宋",
        "collection_info": null
    },
    {
        "uuid": "3847fdb6abf326162b646469601e5543",
        "title": "方上人上蒋山兼寄痴绝顽石",
        "author": "释居简",
        "content": "闢初错向诸方求，那堪同来打爷州。\n只今又入钟阜去，从错至错无时瘳。\n待欲商评者两错，只有知非无肯诺。\n痴叟顽翁旧同梦，知我从来无鼻孔。",
        "dynasty": "宋",
        "collection_info": null
    },
    {
        "uuid": "ff3143f3c2068dbb83fa773080a0d929",
        "title": "出山相赞",
        "author": "释居简",
        "content": "脱屣金轮只等闲，六年痴坐碧孱颜。\n出山不了些儿事，何似当年莫入山。",
        "dynasty": "宋",
        "collection_info": null
    },
    {
        "uuid": "4e46d3c828af77e23c9b4feafd4df53b",
        "title": "常思惟大士赞  其一",
        "author": "释居简",
        "content": "瞪目谛观时，风丝万绪风。\n一声潮雪响，打入正思惟。",
        "dynasty": "宋",
        "collection_info": null
    },
    {
        "uuid": "aa2b2d27084b6c0e5a67d8b26dc3b9af",
        "title": "常思惟大士赞  其二",
        "author": "释居简",
        "content": "海雾敛，山容开。\n神珠在掌，明镜当台。\n普门无锁钥，俗客不曾来。",
        "dynasty": "宋",
        "collection_info": null
    },
    {
        "uuid": "4907a5f06bbe326221f435e9f947c9f0",
        "title": "常思惟大士赞  其三",
        "author": "释居简",
        "content": "声成文，谓之音。\n作如是观，海底摸针。\n空王至今，悠悠我心。",
        "dynasty": "宋",
        "collection_info": null
    },
    {
        "uuid": "5f57357480f9c2cf7029abb06c47cfdf",
        "title": "常思惟大士赞  其四",
        "author": "释居简",
        "content": "趁队选圆通，无端立下风。\n当时供死款，错说在闻中。",
        "dynasty": "宋",
        "collection_info": null
    },
    {
        "uuid": "c3653a6f2f304d71cfc9c67f7d432b9e",
        "title": "常思惟大士赞  其五",
        "author": "释居简",
        "content": "轮珠一百八，数了从头数。\n念兹在兹，不知其数。\n自谓初于闻中，馿年入流亡所。",
        "dynasty": "宋",
        "collection_info": null
    },
    {
        "uuid": "d362c84602065d9ba6ae8cdc6626c4de",
        "title": "常思惟大士赞  其六",
        "author": "释居简",
        "content": "补陀月，龙眠笔。\n笔有痕，月无蹟。\n蹟其迹，普门寂寂。\n迹既忘，四达皇皇。",
        "dynasty": "宋",
        "collection_info": null
    },
    {
        "uuid": "87d475132ddfd7c0c6112f66ab644ea1",
        "title": "常思惟大士赞  其七",
        "author": "释居简",
        "content": "声亦观，色亦观。\n空劫后，空劫前。\n风动尘起，山深水寒。",
        "dynasty": "宋",
        "collection_info": null
    },
    {
        "uuid": "9b0c59ce2885917cf12ea29f2a51c027",
        "title": "常思惟大士赞  其八",
        "author": "释居简",
        "content": "万窍不风，千波弗澜。\n天低月高，山深水寒。\n普门无路入，终始不曾关。",
        "dynasty": "宋",
        "collection_info": null
    },
    {
        "uuid": "fc228ac31f12da2fc375f89dd0dc5ff4",
        "title": "常思惟大士赞  其九",
        "author": "释居简",
        "content": "从闻思修，错了路头。\n将错就错，随流入流。\n补陀山鬼窟，海月半轮秋。",
        "dynasty": "宋",
        "collection_info": null
    },
    {
        "uuid": "d6a4a8f82f7944fa5fbc3e4e74d5ab0e",
        "title": "常思惟大士赞  其一○",
        "author": "释居简",
        "content": "从闻思修，入三摩地。\n动静二相，了然不生。\n补陀小白花山上，弗听流鶑啼一声。",
        "dynasty": "宋",
        "collection_info": null
    },
    {
        "uuid": "c0b7504fa0b25bfcdf55346771ef286a",
        "title": "常思惟大士赞  其一一",
        "author": "释居简",
        "content": "篮盛鱼，不盛水。\n弗自噇，提入市。\n秤子无星，鈎头有饵。",
        "dynasty": "宋",
        "collection_info": null
    },
    {
        "uuid": "b940c189fd8182cc4134d9be6f21d4b5",
        "title": "常思惟大士赞  其一二",
        "author": "释居简",
        "content": "为散乱人，现如是相。\n方其定时，孰为此像。\n定乱一如，此像亦无。\n若言无像，天地悬隔。",
        "dynasty": "宋",
        "collection_info": null
    },
    {
        "uuid": "79e43fe33ac92a96dee7e8f422af3838",
        "title": "布袋赞  其一",
        "author": "释居简",
        "content": "赤脚纔穿市，回头便笑人。\n手中果何物，弄物不知名。\n闭眼瞌睡，开眼业识。\n便恁么去，着甚死急。",
        "dynasty": "宋",
        "collection_info": null
    },
    {
        "uuid": "3277c6512f9ac7b17a1b42c578860c37",
        "title": "布袋赞  其二",
        "author": "释居简",
        "content": "背后曾开鬼眼睛，虽然有眼又无筋。\n问他覩史宫中事，拈得干鱼举似人。",
        "dynasty": "宋",
        "collection_info": null
    },
    {
        "uuid": "45ae3d7e11ba87ee3b3007927309e8dd",
        "title": "布袋赞  其三",
        "author": "释居简",
        "content": "笑破古音前，回头尽可怜。\n只今无可笑，仰面笑青天。\n赤脚知晴，蹑屐知雨。\n只这一着，未敢相许。",
        "dynasty": "宋",
        "collection_info": null
    },
    {
        "uuid": "8e4775cfd5ad709ced3ec576ba322f00",
        "title": "布袋赞  其四",
        "author": "释居简",
        "content": "鱼干拈起走长街，道是天宫带得来。\n铁奉化人顽似铁，阿师咍了更谁咍。",
        "dynasty": "宋",
        "collection_info": null
    },
    {
        "uuid": "2e282347996011d1ab9ee6f82ca56310",
        "title": "布袋赞  其五",
        "author": "释居简",
        "content": "正续无名，散圣无位。\n秦汉不收，惭愧惭愧。",
        "dynasty": "宋",
        "collection_info": null
    },
    {
        "uuid": "349b8e08befd24c4c20dbaec7e6ad6a1",
        "title": "布袋赞  其六",
        "author": "释居简",
        "content": "天上无，地下无。\n只这无无，已自涂胡。\n区区更回首，转见费分疎。",
        "dynasty": "宋",
        "collection_info": null
    },
    {
        "uuid": "8b9f876ed53878880888d00196eb8a05",
        "title": "问疾维摩赞",
        "author": "释居简",
        "content": "卖弄澜翻舌，文殊是阿谁。\n未曾谈不二，已自落思惟。",
        "dynasty": "宋",
        "collection_info": null
    },
    {
        "uuid": "1ad9ea22e35f50ce7871b8a7efd09381",
        "title": "须菩提赞",
        "author": "释居简",
        "content": "洗足已，便趺坐。\n突然道希有世尊，你当时见箇什么。",
        "dynasty": "宋",
        "collection_info": null
    },
    {
        "uuid": "99e9258ec3535eb8934f3e131d32913a",
        "title": "寒山赞",
        "author": "释居简",
        "content": "寒山指出，拾得执指。\n不曾见月，矮子看戏。",
        "dynasty": "宋",
        "collection_info": null
    },
    {
        "uuid": "4da8bfba58f6735334029874e4a152e6",
        "title": "草衣文殊赞",
        "author": "释居简",
        "content": "衣纫草，髮如草。\n未下五台，百怪俱兆。\n手中经，义不了。\n我且问你，前三三后三三，是多少。",
        "dynasty": "宋",
        "collection_info": null
    },
    {
        "uuid": "1cde703aea96a5d1ce5cd23d2973e170",
        "title": "马郎妇赞",
        "author": "释居简",
        "content": "念得莲经便嫁伊，空花无蒂欲谁欺。\n金沙滩上黄金锁，狼藉春风到几时。",
        "dynasty": "宋",
        "collection_info": null
    },
    {
        "uuid": "dc640591a571e4a2729745cd8bab5062",
        "title": "灵照女赞",
        "author": "释居简",
        "content": "屋裏横机抗老爷，门前敛袂对丹霞。\n爷生娘养好儿女，有得许多无頼咤。",
        "dynasty": "宋",
        "collection_info": null
    },
    {
        "uuid": "f591975c95788b9b15917e2a0bb25f61",
        "title": "穿破衲赞",
        "author": "释居简",
        "content": "针短线难穿，闲拈当负暄。\n不须嫌破碎，提起自完全。",
        "dynasty": "宋",
        "collection_info": null
    },
    {
        "uuid": "b3db0d6b36e628e88f157db27fb4be37",
        "title": "了残经赞",
        "author": "释居简",
        "content": "从朝数黑豆，数到黄昏后。\n只见月如眉，不觉灵犀透。",
        "dynasty": "宋",
        "collection_info": null
    },
    {
        "uuid": "50832ca66c1bad46b4a9a1303c693e44",
        "title": "初祖赞",
        "author": "释居简",
        "content": "五叶芬敷自一花，无人图蔓剪根牙。\n不教着脚金陵地，犹恨萧梁未作家。",
        "dynasty": "宋",
        "collection_info": null
    },
    {
        "uuid": "783891e15c4d6cc511d5229df9d1a093",
        "title": "为痴绝和尚赞初祖达磨并马大师画象  其一",
        "author": "释居简",
        "content": "穿耳耳未尝穴，缺齿齿未尝折。\n北度一苇可航，西归隻履自挈。\n或谓之空劫已前中流砥柱，或谓之拈花已后金口木舌。\n或曰正宗别调，又曰直指曲说，皆非吾之所谓道也。\n若夫求大乘器，走十万里，俟人作兴，器岂大乘。\n夙负先觉，礼闻来学。\n学而知之，既远且邈。\n负是四者，吾恐五竺之铁不足铸此错也。",
        "dynasty": "宋",
        "collection_info": null
    },
    {
        "uuid": "f26faffe109d45fe13e1ed42cb212c46",
        "title": "为痴绝和尚赞初祖达磨并马大师画象  其二",
        "author": "释居简",
        "content": "金鷄毒，一粒粟，未踏杀人，已先跌足。\n一十八滩兮障回死水，八十四人兮淹浸弗死。\n洪都兮泐潭，宗风兮肆凌厉。\n一波动兮万波起，派兮支兮滔滔者皆是。\n更无一箇识玄旨，只有归宗较些子。\n捡点将来，玄沙道底。",
        "dynasty": "宋",
        "collection_info": null
    },
    {
        "uuid": "c11fac75b7d379fc11d65790474028ae",
        "title": "普化赞",
        "author": "释居简",
        "content": "风颠用尽到无余，一箇棺材八箇舁。\n舁出镇州城外去，听他木铎自分疎。",
        "dynasty": "宋",
        "collection_info": null
    },
    {
        "uuid": "df101912c96f04b081a3628bf69a4a70",
        "title": "赵州赞",
        "author": "释居简",
        "content": "禅在口皮边，机搀石火先。\n破家纔十八，更不使爷钱。\n东南西北，门开两边。\n相见了也，十万八千。",
        "dynasty": "宋",
        "collection_info": null
    },
    {
        "uuid": "3817775f8d4b786399a7c68744da9fac",
        "title": "临济赞",
        "author": "释居简",
        "content": "白拈贼，是这厮。\n捋鬼头巾，假我服色。\n胡芦立地便要沈，秤锤落井不教没。\n脱间漏架，天下第一。\n自谓建立黄蘗宗旨，不知黄蘗无处雪屈。",
        "dynasty": "宋",
        "collection_info": null
    },
    {
        "uuid": "a40e8a58f3a2d96dac313fccc0475d55",
        "title": "杨岐赞",
        "author": "释居简",
        "content": "请慈明晚参，对白雪大笑。\n为父不慈，为子不孝。\n箇般驵𩦱行藏，敢称瞎馿种草。\n争怪人言不解禅，熨斗煎茶不同铫。",
        "dynasty": "宋",
        "collection_info": null
    },
    {
        "uuid": "1acdf7497ff6fb8bf339eeb86b298401",
        "title": "为痴绝和尚赞三睡",
        "author": "释居简",
        "content": "赞也喜，骂也喜。\n醒也睡，困也睡。\n善男子起，法性如是。",
        "dynasty": "宋",
        "collection_info": null
    },
    {
        "uuid": "70d570cd2ece233619813d0aac411284",
        "title": "东山赞",
        "author": "释居简",
        "content": "棚入啰扎，君子可入。\n附子同乡一样辣，酸馅嚼破一团铁。\n馅子一句，未敢相许。\n弗是没人情，箇中无肯路。",
        "dynasty": "宋",
        "collection_info": null
    },
    {
        "uuid": "257a3186a693ef01df2f8795b3a72906",
        "title": "永明寿禅师赞",
        "author": "释居简",
        "content": "客吟灯残，猿啼月落。\n衲帔蒙头，千岩万壑。\n指破凡夫，为等觉妙觉。\n齐大小乘，于钱索井索。\n纵大辩于谈笑，寄虚怀于冥莫。\n所谓百轴宗镜之文，如太山之一毫芒。\n巍巍堂堂，炜炜煌煌。\n非心亦非佛，破镜不重光。",
        "dynasty": "宋",
        "collection_info": null
    },
    {
        "uuid": "100ee872c279f66b5719912036a03d15",
        "title": "大慧师祖赞",
        "author": "释居简",
        "content": "馽空云带，补太虚缝。\n秘以自传，公与众共。\n卷覆大千舌于洋屿云门，不与摩竭同条。\n袖掷大千手于梅州衡阳，不与浄名同梦。\n至于三藏十二部，一切修多罗，洎百家异氏之书，杂然前陈，无断无灭，有元有统。\n瞥转一机，五峰敛眉。\n伎俩尽也，放下竹篦。",
        "dynasty": "宋",
        "collection_info": null
    },
    {
        "uuid": "e84c6ba67bdce59f2716b5d72a15031b",
        "title": "智者大师赞",
        "author": "释居简",
        "content": "宝几在前，如意在手。\n禹背汤肩，河目海口。\n南岳山中得圣师，投针钵水了无疑。\n法华同听真精进，直到灵山未散时。",
        "dynasty": "宋",
        "collection_info": null
    },
    {
        "uuid": "974ce67f0f98484a4c160baf8d24df4a",
        "title": "密庵赞",
        "author": "释居简",
        "content": "正法眼，曰破沙盆，曰漏灯盏。\n两段不殊，一倍相反。\n钝置云黄山下老禅魔，匙挑不上，罪不重科。\n但未知虚空消殒，毕竟如何。",
        "dynasty": "宋",
        "collection_info": null
    },
    {
        "uuid": "181e68c0ac02d6eff1ee9a8801254a69",
        "title": "拙庵赞",
        "author": "释居简",
        "content": "读旁行，倚松立。\n义不精，字不识。\n海涌云兴追不及。",
        "dynasty": "宋",
        "collection_info": null
    },
    {
        "uuid": "fdfd080ebe9cc2104e8e0b4d609dfb8c",
        "title": "自赞  其一",
        "author": "释居简",
        "content": "幼而不逊，长而无述，老而不死。\n贼贼。\n临济未是白拈，自出洞来无敌。",
        "dynasty": "宋",
        "collection_info": null
    },
    {
        "uuid": "ca9ef86af30f77f3c0f1dc3ac77548a1",
        "title": "自赞  其二",
        "author": "释居简",
        "content": "字不识，禅不会，数米量柴，料水打碓。\n不是末后全提，亦非现前三昧。\n待众生成佛，尽众生界空，任从沧海变，终不为君通。",
        "dynasty": "宋",
        "collection_info": null
    },
    {
        "uuid": "0c75939594dada2acfe85020b15e350f",
        "title": "题慈观长老求赞",
        "author": "释居简",
        "content": "监本倔强，弗善劳谦。\n不识拙庵，他最不堪。\n他亦人耳，我亦人耳。\n空自合空，水自合水。\n卖弄跨门一机，至死无人发市。\n父有重牙，其子无齿。\n没齿穿龈，如是如是。",
        "dynasty": "宋",
        "collection_info": null
    },
    {
        "uuid": "bfa041335ce8e8c355e8bea8687a8b71",
        "title": "小师求赞  其一",
        "author": "释居简",
        "content": "平常心，摩竭合。\n砥柱不摇，风雷不迅。\n拈了也，示祖敬。\n无法商量，一印印定。",
        "dynasty": "宋",
        "collection_info": null
    },
    {
        "uuid": "bfcccbc46db39ae582995cbee4d49d1d",
        "title": "小师求赞  其二",
        "author": "释居简",
        "content": "不会道，不会禅。\n更求文墨，掘地觅天。\n别调宫商妙不传。",
        "dynasty": "宋",
        "collection_info": null
    },
    {
        "uuid": "ed59699714fd6c993666ae9c19484ff4",
        "title": "檀木白衣相赞",
        "author": "释居简",
        "content": "斤斯运，垩斯斲。\n鼻不伤，立自若。\n臻极之技，与物不二。\n惟其不然，一理万致。\n我观此像，殆非人为。\n就能为之，技不宅微。\n矧此匠氏，应以此机。\n应以此身，化巧幻奇。\n曰余眊然，两眼如镜。\n弗能审观，独以耳听。\n反听绝眹，对此殊胜。\n小白花山，下瞰巨浸。",
        "dynasty": "宋",
        "collection_info": null
    },
    {
        "uuid": "732f886e84ef368e0941e35253362b40",
        "title": "慈感圭老请赞无量寿像",
        "author": "释居简",
        "content": "十方取土，曰清泰城。\n又曰极乐，与苦浊邻。\n厌苦知乐，不毫忽间。\n一念勇往，即念而瞷。\n惟忆惟念，匪疾匪迟。\n忆而不忘，念兹在兹。\n如求亡子，如丧考妣。\n如疢需石，如渴需水。\n以如是故，曾何远人。\n人人亡羊，入生死轮。\n法法惟心，心亦非心。\n郑卫嘈杂，水鸟树林。\n悠悠渐修，頟頟阐提。\n同摄罔遗，妙在不疑。\n疑则疑城，日劫倍蓰。\n东隅既失，桑榆可冀。\n粤若二仲，达圆顿机。\n路壅般舟，手自剪夷。\n池栽芬陁，社结名胜。\n一十有八，是修是证。\n天台嗣响，的传自衡。\n和者如云，调高倡宏。\n六朝逮今，衣冠缁褐。\n愚夫愚妇，爰同此筏。\n哂乃二瓠，载沉载浮。\n即窒即海，善柳柳州。\n见月因摽，执指成咎。\n舍有相佛，观无量寿。",
        "dynasty": "宋",
        "collection_info": null
    },
    {
        "uuid": "dc6f1d84e0e8e3a82f2a360cc4fc4dd8",
        "title": "天乐赵紫芝画像赞",
        "author": "释居简",
        "content": "一点虚明，八窗玲珑。\n万波不浑，百川自东。\n殆见其洒然乎外，孰知其渊乎其中。\n谓其襄阳漫仕，曰吾不为南宫。\n谓其江湖散人，曰吾不为龟蒙。\n乌在乎仪刑，先进而丹青太空。",
        "dynasty": "宋",
        "collection_info": null
    },
    {
        "uuid": "f8574d20fa5f838aa948aad67d799b53",
        "title": "东坡画像赞",
        "author": "释居简",
        "content": "帝哀先生，为天下忌。\n速反其辕，卒不慭遗。\n遂骑箕尾，而分天章。\n云汉昭回，衣被八荒。\n载驱六丁，收拾文字。\n神京遐陬，旁罗曲致。\n落人间者，太山毫芒。\n寒者绮纨，馁者稻粱。\n取彼谮人，投畀豺虎。\n既粱其饩，而纨其袴。\n豢以人爵，俾敏厥修。\n息公之谮，承天之休。",
        "dynasty": "宋",
        "collection_info": null
    },
    {
        "uuid": "78114e05d59b115cedb075ba7de29e4b",
        "title": "二桃杀三士赞",
        "author": "释居简",
        "content": "大匠不弃栎社之木，良医不遗乌喙之毒。\n务急吾用，不一而足。\n苟适其时，虽弃必录。\n方其用时，有正有奇。\n颠兮吾扶，危兮吾持。\n相道巍巍，二氏似之。\n哂乃齐相，曾不尔思。\n夫三子者，谬以力胜。\n胜力以德，孰敢不敬。\n徒丧厥德，以致其命。\n一念之忍，桃乃其穽。\n欲济缓急，图任媕娿。\n爪牙不铦，其如之何。\n盍观相如，伸秦屈颇。\n隠然长城，无庸干戈。",
        "dynasty": "宋",
        "collection_info": null
    },
    {
        "uuid": "dcc8f00b5f8622945e45545e2f330223",
        "title": "三教赞",
        "author": "释居简",
        "content": "此三胜流，一笑聚头。\n其道不同，曷相为谋。\n至哉儒先，问礼于李。\n李从竺干，逮真实际。\n商隠于李，白眉最良。\n曰师师师，其来自唐。\n车适大方，万里一辙。\n差之毫釐，肝胆楚越。",
        "dynasty": "宋",
        "collection_info": null
    },
    {
        "uuid": "246a3e8a96abf57cfabf2a3fdebe3eba",
        "title": "孤云画像赞",
        "author": "释居简",
        "content": "閒如云，寄寥邈。\n帖水不痕，行空无脚。\n笑从上扫迹生迹，嗟后来以缚解缚。\n于其中间，卷舒自若。\n钉钉却，悬挂却。\n老倒南阳，犹欠一着。",
        "dynasty": "宋",
        "collection_info": null
    },
    {
        "uuid": "fefeef97284e0a0f98821eb2211ccf2b",
        "title": "下竺印画像赞",
        "author": "释居简",
        "content": "窣然短衣，崭然插犀。\n岁晚寂莫，奋此一夔。\n胶名相求之，则万言不直杯水。\n外形骸索之，则半芋美于紫泥。\n宪章左溪，鼓吹荆溪。\n使人復见古道颜色，舍斯人其谁归。",
        "dynasty": "宋",
        "collection_info": null
    },
    {
        "uuid": "7761fe47b6687860a481c4db28785db3",
        "title": "明教禅师五种不坏赞  其一",
        "author": "释居简",
        "content": "顶骨峣然，隠若伏犀。\n于烈火中，凄其廪而。\n古铁铮铮，烬余不热。\n击石拊石，迭中音节。\n舍利团缀，素魄冏如。\n湛湛凝露，累累贯珠。\n岂无他人，欲见其顶。\n月行太空，蛙沉坎井。",
        "dynasty": "宋",
        "collection_info": null
    },
    {
        "uuid": "9600efa99f62a5d82adda694caaf4a58",
        "title": "明教禅师五种不坏赞  其二",
        "author": "释居简",
        "content": "去窒而聪，去塞而通。\n于无数声，齐万窍风。\n风止声消，音响寂绝。\n谷神不死，听火焰说。\n说无所说，闻无所闻。\n烟灭灰飞，所亡者存。\n以是耳根，示尔四众。\n厚德宏功，千二百种。",
        "dynasty": "宋",
        "collection_info": null
    },
    {
        "uuid": "3680c65dd577f980f02d0bd8ac9b6c9d",
        "title": "明教禅师五种不坏赞  其三",
        "author": "释居简",
        "content": "宣明心声，若出金石。\n汹涌辩河，不渗涓滴。\n书献天子，天颜屡改。\n一笑归来，此舌犹在。\n韩吾不非，吾奚以为。\n壅吾不夷，吾奚以驰。\n一生事了，有死无憾。\n身随劫烧，红开菡萏。",
        "dynasty": "宋",
        "collection_info": null
    },
    {
        "uuid": "9807f47401e5fe6ea8d3352b5486a309",
        "title": "明教禅师五种不坏赞  其四",
        "author": "释居简",
        "content": "童真出家，死于童真。\n出没卷舒，一坚密身。\n嗟多欲人，曲为欲说。\n于其根中，出火自焫。\n猗欤哲人，哂乃覆辙。\n以古为鑑，以身代舌。\n火炎昆冈，玉石俱焚。\n石付百粉，玉兮温温。",
        "dynasty": "宋",
        "collection_info": null
    },
    {
        "uuid": "daa16b74d7f99f50eb0d6f4e58c9c6b3",
        "title": "明教禅师五种不坏赞  其五",
        "author": "释居简",
        "content": "的的紫槵，茸茸素丝。\n自幼至老，念兹在兹。\n譬夫一龛，绕以十镜。\n此灯长明，一印印定。\n定则离念，反而自求。\n于无求中，以敏厥修。\n物初有终，法无有尽。\n是故此珠，横绝煨烬。",
        "dynasty": "宋",
        "collection_info": null
    },
    {
        "uuid": "d5e3ec092cd7b66f30d21a563ddb82b8",
        "title": "贤者国师赞",
        "author": "释居简",
        "content": "心部根本，身严杂华。\n赤象青牛，跨竺越华。\n半满字则，五其等差。\n殊声响则，一其纷拏。\n使登门之鱼，驾际天之涛。\n陋潢污行潦，而观海若之谽谺。\n琐屑灭裂，又安知鰋鲤之与鲿魦。",
        "dynasty": "宋",
        "collection_info": null
    },
    {
        "uuid": "523b70f9dc79b73df8511a4e509dfb5c",
        "title": "强斋高使君金书诸经赞",
        "author": "释居简",
        "content": "淀蓝蘸楮，屑金作字。\n去字与楮，经果何似。\n曰此诸经，即楮与金。\n续父厥志，写佛语心。\n惟佛语心，粤如父志。\n一点画中，具无量义。\n字可悉数，义则无量。\n欲了其源，冥去来相。\n强斋大士，年八十余。\n目如心明，作蝇头书。\n于一蝇头，分可为二。\n尘毛太华，弗巨弗细。\n佛神力故，初不作难。\n是故北磵，作如是观。",
        "dynasty": "宋",
        "collection_info": null
    },
    {
        "uuid": "a5f2e0c9a2a4ef4fa2e399e77110eb4a",
        "title": "两蟆赞  其一",
        "author": "释居简",
        "content": "攫而掷，翾而举之。\n二虫请以战喻。\n翾毋忘于射鈎，攫毋忘于在莒。",
        "dynasty": "宋",
        "collection_info": null
    },
    {
        "uuid": "eb19a7615be83beb488eb82f2c150fdc",
        "title": "两蟆赞  其二",
        "author": "释居简",
        "content": "蚁战酣，蟆袭其后，非大嚼盍反相友。\n梦好忽同归，一麾何足疑。",
        "dynasty": "宋",
        "collection_info": null
    },
    {
        "uuid": "d7c7fdb3577184f9de6497b7868bc163",
        "title": "荷屋常不轻画像赞",
        "author": "释居简",
        "content": "芰荷为屋，芙蓉为裳。\n芳茝纫佩，落英贮粻。\n熏以石林，书传之香。\n瀹以太华，玉井之凉。\n濯人间烟火气，毋干吾丘壑姿。\n洎夫锦心之与绣肠，发卍庵之韬畧，示我武之维扬。\n适妙喜国拓吾故疆。\n安在乎广莫之野，而无何有之乡。",
        "dynasty": "宋",
        "collection_info": null
    },
    {
        "uuid": "45abc80bc26e970d7f3ed17e2d17db61",
        "title": "义鑑堂画像赞",
        "author": "释居简",
        "content": "魁梧轩昂，耿介孤洁。\n大珠缟夜，轻云拂月。\n作成泼天问端来前，只似钉头难于敲折。\n东山发源，双峰卷衣。\n把大苏狂澜，障而东之。\n微此老孙子，已而已而。",
        "dynasty": "宋",
        "collection_info": null
    },
    {
        "uuid": "07237fd4176a4a8fced9d7238b4ebb10",
        "title": "高丽指堂讲师画像赞",
        "author": "释居简",
        "content": "岩岩指堂，破尘出经。\n惟其能然，曰聪慧人。\n堤圆顿之颓澜，会中下于通津。\n横说竖说，匪亏匪盈。\n全提半提，匪坏匪成。\n夫是之谓全体之用兮全体之真。",
        "dynasty": "宋",
        "collection_info": null
    },
    {
        "uuid": "a112a644d9a583e07a1539518dc7fbb4",
        "title": "妙湛禅师月岩舍利赞",
        "author": "释居简",
        "content": "及笄洗粧，一花一香。\n舍父求度，回度厥父。\n父子学空，机先有锋。\n父死开法，镆鎁出匣。\n归奉其母，孤山之浒。\n示生有灭，笑与母诀。\n火后舍利，粲如繁星。\n如金之晶，如玉之明。\n堂堂月岩，如空行月。\n何庸留此，自暴丑拙。",
        "dynasty": "宋",
        "collection_info": null
    },
    {
        "uuid": "34a6d1dff8dc0c33a4897184938d2ada",
        "title": "下天竺古镜法师画像赞",
        "author": "释居简",
        "content": "伽黎拥肩，不舍夜旦。\n革履梏足，炎熇不跣。\n迹迩世相，而不动不退。\n心惟玄奥，则唯止唯观。\n四辩涌兮澜翻，四筵拥兮冰泮。\n特旨住山，灵山未散。\n洗旧讲榻，萎花新换。\n至于戒香逆风，腾播林野。\n吾尝比之波利质多罗天树花，此之谓也。",
        "dynasty": "宋",
        "collection_info": null
    },
    {
        "uuid": "4b0aa6961e1c912613e40cf00061965f",
        "title": "陶司户画像",
        "author": "释居简",
        "content": "宅尘滓拔千丈之俗，倚梅竹託三友之交。\n稠人广座则惟静惟默，凉天佳月则或推或敲。\n问津荣途，姑欲行志。\n于志得时，反求诸己。",
        "dynasty": "宋",
        "collection_info": null
    },
    {
        "uuid": "c78808abeec3033d889c69474b205703",
        "title": "自题顶相",
        "author": "释居简",
        "content": "谓有为，吾奚为。\n谓无为，吾奚不为。\n待悟而勇为，绝学而无为。\n于戏尽之矣，非吾为。",
        "dynasty": "宋",
        "collection_info": null
    },
    {
        "uuid": "f29885133cf187a79376a379cdaabe6d",
        "title": "王梁山画像赞",
        "author": "释居简",
        "content": "从事毛锥，壮夫不为。\n置书学剑，弓号马嘶。\n不斩楼兰，夫何自欺。\n堂堂梁山，襟利带夔。\n帝轸遐方，详延瑰琦。\n良马素丝，组以五之。\n维贤作牧，任以抚绥。\n抚绥伊何，恩斯勤斯。\n岂惟怀恩，亦復畏威。\n庶靖氛埃，以偃鼓鼙。\n昔人可师，感夜半鸡。\n哂乃阿瞒，横槊赋诗。",
        "dynasty": "宋",
        "collection_info": null
    },
    {
        "uuid": "f35e6ff923076412c6fc83ed60cffe3e",
        "title": "台宗杰首座画像赞",
        "author": "释居简",
        "content": "性具染指，鼎味咸在。\n容膝归休，日用三昧。\n不动口，不饶舌。\n人无闻闻，吾无说说。\n翻嗟普眼，弗见普贤。\n为渠去却，眼中金屑。\n复道行空，白银为阙。",
        "dynasty": "宋",
        "collection_info": null
    },
    {
        "uuid": "1280a140e75daad12b53dde2ddb42a36",
        "title": "野月赞",
        "author": "释居简",
        "content": "广寒殿，洪崖井。\n轮有晦朔，景无畦畛。\n悠然随所寓，婆娑弄清影。\n莫羡江楼清，江楼尘污人。",
        "dynasty": "宋",
        "collection_info": null
    },
    {
        "uuid": "388a6758712c7cd2b267997ccd0dbbee",
        "title": "颂古五首  其一",
        "author": "释居简",
        "content": "转得头来已是迟，恰如曾未转头时。\n一钱觅得无及处，犹自区区诳阿谁。",
        "dynasty": "宋",
        "collection_info": null
    },
    {
        "uuid": "934ce7001dfc6ad483e3bf4842eec83d",
        "title": "颂古五首  其二",
        "author": "释居简",
        "content": "五十三人一缕穿，小儿虽小胆如天。\n茫茫烟水无重数，买得风光不用钱。",
        "dynasty": "宋",
        "collection_info": null
    },
    {
        "uuid": "61140db259229fe48dca510672a7e912",
        "title": "颂古五首  其三",
        "author": "释居简",
        "content": "一字未曾谈般若，谩天谩地尽饶伊。\n祇园乞食归来后，法会因由又是谁。",
        "dynasty": "宋",
        "collection_info": null
    },
    {
        "uuid": "224aff2a79c5aef119a2e07bdeda727e",
        "title": "颂古五首  其四",
        "author": "释居简",
        "content": "剑下十分真，难藏独露身。\n江流石不转，独有藴空名。",
        "dynasty": "宋",
        "collection_info": null
    },
    {
        "uuid": "a9dd2fb2707827e0459a2fd1669964c2",
        "title": "颂古五首  其五",
        "author": "释居简",
        "content": "进步竿头踏断桥，太虚凸处水天凹。\n古今吃𨈀知多少，不似阇黎这一交。",
        "dynasty": "宋",
        "collection_info": null
    },
    {
        "uuid": "1a6b5d4b7de46ad213673a0bb0311e16",
        "title": "应真赞三首  其一",
        "author": "释居简",
        "content": "传的的之宗自举，冰壶春未回而痕垢无些，玉林月已上而清光有许。\n湛存此箇宗乘，肯坏人家男女。\n黄梅之钵笑夜偷，少室之衣疑浪与。\n方彻地区，圆该天宇。\n神发幽而空谷应呼，声出碍而霜钟忽杵。",
        "dynasty": "宋",
        "collection_info": null
    },
    {
        "uuid": "8cfb138d2a11d295bd92be0888ff891d",
        "title": "应真赞三首  其二",
        "author": "释居简",
        "content": "面目古怪，气宇深清。\n涧月夜白，松雪寒明。\n舜岩之身兮谁前谁后，首萝之眼兮不纵不横。\n相随来也，流水浮萍。",
        "dynasty": "宋",
        "collection_info": null
    },
    {
        "uuid": "96f859eea59c59d36f24d276e403c938",
        "title": "应真赞三首  其三",
        "author": "释居简",
        "content": "全心之相，全相之心。\n写成这个，聊应而今。\n天苍苍兮白鸟没，水深深兮红鳞沉。\n日鈎云饵，玉线金针。\n一般料理兮妙出威音。",
        "dynasty": "宋",
        "collection_info": null
    },
    {
        "uuid": "2b3d65839d1b33ab8c3891aded7b17e6",
        "title": "句",
        "author": "释居简",
        "content": "渔翁不耐寒，重沓着蓑衣。",
        "dynasty": "宋",
        "collection_info": null
    },
    {
        "uuid": "a567901a2497bb4604fa7dcf77790832",
        "title": "闻兄茂钦靖节蕲州报",
        "author": "李大同",
        "content": "狼烽递驿浩茫茫，遂以孤城为国亡。\n骨肉空教撑远目，貔貅何自□岩疆。\n飞缨惨绝羁南越，宝剑谁能借上方。\n挥泪汨罗招不得，恼人风雨旧池塘。",
        "dynasty": "宋",
        "collection_info": null
    },
    {
        "uuid": "935f8d2e1b7b0a7016877c6ee97874c0",
        "title": "白泽荷花",
        "author": "李大同",
        "content": "故老相传白泽湖，旌阳一濯洁难污。\n只今尚见荷花在，未识神仙更有无。",
        "dynasty": "宋",
        "collection_info": null
    },
    {
        "uuid": "3aedbdf9e8121add830765f7f998f06b",
        "title": "蔡谟公归田赠别",
        "author": "李大同",
        "content": "法持三尺弼皇尧，盛德英风满市朝。\n千里关山思召伯，十年海内重皋陶。\n遨游上界星辰近，出入中天雨露饶。\n何用烧灯歌法活，只须洗耳听鸣韶。",
        "dynasty": "宋",
        "collection_info": null
    },
    {
        "uuid": "d82082d5620ea0e3c24161be0d54d637",
        "title": "寿曾撙斋七十八",
        "author": "尹直卿",
        "content": "先生虽老正康强，紫绶金鱼两鬓霜。\n椿干岂因更节健，松江自饮菊潭香。\n方过一百官省岁，尚有八千年寿长。\n徼福定从句漏令，丹砂问了却分尝。",
        "dynasty": "宋",
        "collection_info": null
    },
    {
        "uuid": "4fd50a94d69fb5fe639dd12a5cbf295e",
        "title": "送钱文季赴班",
        "author": "尹直卿",
        "content": "鰲头那久幕莲间，国子先生促趁班。\n元自胸中有奇观，须教集裏富江山。\n三年再见虽成别，正月诸生亦入关。\n为赋江空岁年晚，功名惟恐鬓毛斑。",
        "dynasty": "宋",
        "collection_info": null
    },
    {
        "uuid": "852d4cc82ec16a4fd7f422b101dbb62a",
        "title": "贺曾幼张中漕举",
        "author": "尹直卿",
        "content": "官样文章曾靖州，计台一鹗再横秋。\n虽为竹使年殊少，要续荷囊意未休。\n丹陛行寻螭陛旧，清香仍裛桂香浮。\n二千石扫三千字，千载江西作话头。",
        "dynasty": "宋",
        "collection_info": null
    },
    {
        "uuid": "14f7effc5c4f10e3bde660fc8b5d6025",
        "title": "寿俞尚书七十九",
        "author": "尹直卿",
        "content": "后皇深助顺，命世烨生贤。\n临汝葱佳气，罗浮降散仙。\n春兰早无对，秋竹晚弥坚。\n稳击三千水，高腾尺五天。\n清癯迂叟侣，温厚醉翁然。\n献纳星辰上，司存雨露边。\n常情难勇退，定力竟孤骞。\n此夕寻常夕，明年八十年。\n金猴转空柄，璇象灿丁躔。\n中令汾阳考，平章潞国权。\n龙钟笑裴度，矍铄过文渊。\n阴阳无尽藏，真源不老仙。",
        "dynasty": "宋",
        "collection_info": null
    },
    {
        "uuid": "60f96c49dc63393a2728c9e0b7f07df3",
        "title": "寿侄",
        "author": "尹直卿",
        "content": "浙水春风第一家，只言当日长兰芽。\n谁知李白三山侣，来看姚黄二月花。\n金瓮荼䕷香作酒，玉瓯松子肉为茶。\n满板松竹并奇物，寿似蟾宫之桂华。",
        "dynasty": "宋",
        "collection_info": null
    },
    {
        "uuid": "65521a953c90d51091c5374653b4d33c",
        "title": "贺周益公归休",
        "author": "尹直卿",
        "content": "六一先生薄吉州，归田去作颍昌游。\n我公不向螺江住，羞杀青原白鹭洲。",
        "dynasty": "宋",
        "collection_info": null
    },
    {
        "uuid": "477cbca6903b2348516342588397db0d",
        "title": "问寝龙楼晓",
        "author": "尹直卿",
        "content": "父母人皆有，仪刑自冕旒。\n问安趋燕寝，拂晓过龙楼。\n鹤驾严晨卫，鷄人彻夜筹。\n慈闱天语接，飞栋月华收。\n万姓齐呼舞，三宫款献酬。\n小儒忧国切，几白九分头。",
        "dynasty": "宋",
        "collection_info": null
    },
    {
        "uuid": "d9dafef8f3eee9175fe1f0d5c2581e2b",
        "title": "盱眙旅舍",
        "author": "路德章",
        "content": "道旁草屋两三家，见客擂麻旋点茶。\n渐近中原语音好，不知淮水是天涯。",
        "dynasty": "宋",
        "collection_info": null
    },
    {
        "uuid": "780df3db66bebb42afc1b8152516175a",
        "title": "游寒岩钓矶",
        "author": "路德章",
        "content": "竹裏茅茨竹外溪，粼粼白石护渔矶。\n想应日日来垂钓，石上蓑衣不带归。",
        "dynasty": "宋",
        "collection_info": null
    },
    {
        "uuid": "4627fc75aa8d6c858cba7f9aab7a42da",
        "title": "句",
        "author": "邓伯秀",
        "content": "在我时舒卷，从他自去留。",
        "dynasty": "宋",
        "collection_info": null
    },
    {
        "uuid": "87117e87f6f8fe30b374f94ea770ae77",
        "title": "挽徐吏部  其一",
        "author": "熊梦渭",
        "content": "南浦簪缨盛，西山衣钵传。\n纯忱仪后进，达德迈前贤。\n静默尝闻道，安怡偶似禅。\n嗟哉游汗漫，不使侍甘泉。",
        "dynasty": "宋",
        "collection_info": null
    },
    {
        "uuid": "22aa62fca8a98896a634408e53e2708b",
        "title": "挽徐吏部  其二",
        "author": "熊梦渭",
        "content": "安车驾夷路，佩玉造明庭。\n天定归郎位，云开出使星。\n心尝思绿野，梦不恋青冥。\n千古行藏际，丰碑定有铭。",
        "dynasty": "宋",
        "collection_info": null
    },
    {
        "uuid": "db9fa23d180ce13b8104e58bec9a28e8",
        "title": "资圣寺",
        "author": "林夔孙",
        "content": "华峰跨苍穹，下有云一壑。\n翚飞二百秋，蜂巢几千落。\n灵泉际空留，宿雾临除薄。\n山呈万古姿，竹陨六月箨。\n当年有贤令，神交契冥漠。\n怀哉精魄归，永矣香火託。\n至今书壁间，读者为嗟愕。\n好事继前志，刳岩成此阁。\n仰看斗插椽，俯听泉入铎。\n晤言千载心，英气凛欲作。\n西崖望蒙顶，跻攀计已昨。\n忽闻良友同，共写襟期乐。\n遐登破嵘屼，幽讨待绰约。\n磅礴富蒸鬰，阴衣茫纷错。\n再拜五华君，许莅他日约。\n霜威凈余氛，晴宇洞寥廓。",
        "dynasty": "宋",
        "collection_info": null
    },
    {
        "uuid": "8fcf5439b0d95c59eb86679713e39739",
        "title": "梦蝶",
        "author": "柯梦得",
        "content": "一觉千年一转机，觉来还是梦还非。\n当时梦裏如为蝶，便好穿花傍水飞。",
        "dynasty": "宋",
        "collection_info": null
    },
    {
        "uuid": "81584c3448839406076856ba9dd806ad",
        "title": "李长吉",
        "author": "柯梦得",
        "content": "天遣皇孙二十七，若木望来高几尺。\n行空万里是祥云，入地千年成琥珀。\n玉楼渺漠无人到，高台自古悲风早。\n碧云尽处是天衢，更没青青河畔草。",
        "dynasty": "宋",
        "collection_info": null
    },
    {
        "uuid": "eee2420cd258ea280f62bd6197c5b9e0",
        "title": "陌上桑",
        "author": "柯梦得",
        "content": "朝采陌上桑，暮采陌上桑。\n一桑十日采，不见薄情郎。\n正是吴头桑叶绿，行人莫唱江南曲。",
        "dynasty": "宋",
        "collection_info": null
    },
    {
        "uuid": "32a842578b7229225327908f81632c24",
        "title": "见旧题壁",
        "author": "柯梦得",
        "content": "小迟点笔醉还嗔，画断萧梁古佛尘。\n今日重来应抵掌，十年分付未逢人。",
        "dynasty": "宋",
        "collection_info": null
    },
    {
        "uuid": "84cb34949b492fd082fc1a690dab5d65",
        "title": "晚望",
        "author": "柯梦得",
        "content": "无数寒鸦来远钟，物华心迹偶然同。\n不知海北江南路，更有愁人立晚风。",
        "dynasty": "宋",
        "collection_info": null
    },
    {
        "uuid": "dc9ac3e599dc89fcfb81049a33ca12c8",
        "title": "方公祠堂迎送神曲",
        "author": "柯梦得",
        "content": "思公不见兮我心愁，渺八荒兮远游。\n严祀事兮岁修，几来下兮淹留，勤恤祈天兮惠泽周。\n如父母兮子孙谋，非公休我兮我何以休，谁知公心兮不独桂人是忧。\n蘅杜兮荐羞，桂醑兮芬浮。\n临飨兮谁酢酬，胥乐兮和气流。\n是感是慕兮无昭幽，惠我桂人兮百千秋。\n菲荐毕陈兮歆斯鉴斯，歌鼓方洽兮送歌继之。\n拥翠云兮祥风驰，乘雾毂兮扬桂旗。\n秀峙兮莹澌，可游兮可嬉。\n来何从兮去莫追，怅望不及兮天一涯。\n化灾沴兮景贶绥，愿倏尔兮祀事孔时。",
        "dynasty": "宋",
        "collection_info": null
    },
    {
        "uuid": "2cc9bf47949ab701e54803b2157a0ace",
        "title": "句",
        "author": "柯梦得",
        "content": "龙首山头桑苎翁。",
        "dynasty": "宋",
        "collection_info": null
    },
    {
        "uuid": "6c175f8332242b7a3e6c590dc43eb1a6",
        "title": "杭州",
        "author": "谢驿",
        "content": "谁把杭州曲子讴，荷花十里桂三秋。\n那知卉木无情物，牵动长江万里愁。",
        "dynasty": "宋",
        "collection_info": null
    },
    {
        "uuid": "956b062279f2c03ec61faa0e8b3a31dd",
        "title": "军峰",
        "author": "谢驿",
        "content": "倚天青壁瘦巉岩，下有神龙捲作潭。\n龙欲出时山吐气，黑云随手暗江南。",
        "dynasty": "宋",
        "collection_info": null
    },
    {
        "uuid": "c05fe826098ce95d042f5e7d3da24906",
        "title": "香入云亭为高子章赋",
        "author": "杜去轻",
        "content": "山麓有庭存古意，不种凡花惟种桂。\n苔封藓剥迸鳞皴，雪劲霜顽耸苍翠。\n栽培岂解一日成，爱惜至今尤不易。\n来人不必问典型，对此俨然前辈是。\n树前翁仲不可求，树下子孙能几世。\n子孙立足满庭除，前人于此见心事。\n近年乔木几家存，是中林壑何阴翳。\n前人种树爱读书，种时已喻书中义。\n后人读书念前人，对树类能歌蔽芾。\n八月九日秋风高，金丹变化乘飘飘。\n朝元顾祖归寒殿，仙香直入干云霄。\n老兔痴蟾开鼻孔，奏彻虚皇应得宠。\n虚皇锡赍万琼瑶，赏君爱护月中种。",
        "dynasty": "宋",
        "collection_info": null
    },
    {
        "uuid": "a5a74ea46503dd12597f5b3bcb2c11f5",
        "title": "句",
        "author": "杜去轻",
        "content": "缘曾分月种，故发入云香。",
        "dynasty": "宋",
        "collection_info": null
    },
    {
        "uuid": "efa11197ecd165afec50f2cdfd186b91",
        "title": "诗一首",
        "author": "张卿",
        "content": "小小园林矮矮屋，一日房钱一贯足。\n官至正郎子读书，一妻一妾常和睦。",
        "dynasty": "宋",
        "collection_info": null
    },
    {
        "uuid": "872394d97c39e5ea0c2d153b96b61df6",
        "title": "阻史弥远占寺偈",
        "author": "育王寺僧",
        "content": "寺前一块地，常有天子气。\n丞相要作坟，不知主何意。",
        "dynasty": "宋",
        "collection_info": null
    },
    {
        "uuid": "90e0a59195b4205cbbca55d3bd1a4bca",
        "title": "辞主万寿寺偈",
        "author": "僧大",
        "content": "相君提我上天梯，上得千层总是迷。\n争似虎丘安稳坐，清风明月与心齐。",
        "dynasty": "宋",
        "collection_info": null
    },
    {
        "uuid": "2095ab4d6d4e6155b2393ab035268bc2",
        "title": "元旦望阙叩头而作",
        "author": "史弥忠",
        "content": "青帝初传令，山河万象新。\n圣恩宽似海，世态乐同春。\n拜阙难辞老，居官岂为贫。\n京华望不远，感激切微臣。",
        "dynasty": "宋",
        "collection_info": null
    },
    {
        "uuid": "3daac127e8b055bab3575af61006b1fe",
        "title": "送安抚使袁彦淳之任",
        "author": "史弥忠",
        "content": "雄心中夜岂难平，一队旌旗万里行。\n为国许身增慷慨，逢人说剑转分明。\n尊前白髮怀南浦，马上青山过楚城。\n从此海邦多治略，好听歌诵快舆情。",
        "dynasty": "宋",
        "collection_info": null
    },
    {
        "uuid": "19f39596b07dabf671e5c424ef64e8b5",
        "title": "西湖",
        "author": "史弥忠",
        "content": "碧波青嶂对红楼，千古西湖乐未休。\n试把腰缠买春色，不知世上有扬州。",
        "dynasty": "宋",
        "collection_info": null
    },
    {
        "uuid": "e9fdbae9b7ed0c71ea63610c9f420a44",
        "title": "秋桂",
        "author": "史弥忠",
        "content": "庭前高挺碧玉树，秋日奈兹风露何。\n两度开花君莫问，为渠天近得香多。",
        "dynasty": "宋",
        "collection_info": null
    },
    {
        "uuid": "87bf3d9a54e2095930f2e8bcd0f28249",
        "title": "游青城山",
        "author": "李兴宗",
        "content": "古岷横枕坤维首，连标远接昆崙右。\n我历江山欠此游，青梦遶之良已久。",
        "dynasty": "宋",
        "collection_info": null
    },
    {
        "uuid": "86c9d7ee8963faec056b179669249a3e",
        "title": "观八阵图有感",
        "author": "李兴宗",
        "content": "江从岷来触瞿唐，夏潦溃裂怒势张。\n霜浓水落洲渚露，纍纍江石堆作行。\n半斜半直半疎密，方营周匝门东出。\n相传呵护有鬼神，惊波不能移寸尺。\n想见当年诸葛公，纶巾羽扇挥秋风。\n令严部伍寂如水，出没变化机无穷。\n干坤不足当经理，写留古法艮岑趾。\n上滩下峡一千年，多少英雄测玄旨。\n小儿元子强多知，常山蛇势吾能窥。\n灞上枋头真绝倒，空使虬髯论握奇。\n斵轮不可传其子，此公天机缄骨髓。\n奈何螟蝗生蝮蝎，炎刘已灰吹不起。\n天教三马食一槽，老马蹄囓暂咆哮。\n渭阳巾帼势将蹶，大星夜陨西军号。\n呜呼兴废尽天意，中原□□□□□。\n□□骨肉止相残，欲拯涂炭嗟谁使。\n大官酣燕刍豢余，小官跼蹐尘埃裏。\n举目厌厌九泉人，谁访草庐谈世事。\n向来韬畧机莫投，而今投机欠良筹。\n君不见峡山深深茅舍底，有人抱膝高声讴。",
        "dynasty": "宋",
        "collection_info": null
    },
    {
        "uuid": "da9b45e43f90a95f5f56f7ea36c92bb7",
        "title": "为侍郎徐公邦宪赋",
        "author": "张淏",
        "content": "五花麟驹籋飞云，鸣珂敲月曙色分。\n晨光炯炯照玉勒，华风熠熠生衡门。\n磊磊落落万人英，气射斗牛贯九精。\n笔扛龙文百斛鼎，鲸呿鳌掷风雨惊。\n英辞琳琅润金石，寒芒正色如明星。\n淫哇乱雅快一扫，英茎韶濩重铿鍧。\n质高器大声必广，古来才士岂虚名。\n我嗟壮岁困五穷，终年龊龊文字中。\n绝编坏简徒自苦，炊沙镂水初何功。\n志高意广材不足，奴辈岂特笑孔融。\n龙潜蚖肆亦物理，草庐未必非英雄。\n天生我材必有用，谁能便与朽腐同。\n愿得侧翅附鸿鹄，追风掣电凌太空。",
        "dynasty": "宋",
        "collection_info": null
    },
    {
        "uuid": "331aeb2f6d95b5a58336125413ef721e",
        "title": "句",
        "author": "张淏",
        "content": "今朝执手难言处，此去倾怀更有谁。",
        "dynasty": "宋",
        "collection_info": null
    },
    {
        "uuid": "bb17734f7440a7d6134275b2d160fba8",
        "title": "松",
        "author": "游九功",
        "content": "烟翠松林碧玉湾，捲帘波影动清寒。\n住山未必知山好，却是行人得细看。",
        "dynasty": "宋",
        "collection_info": null
    },
    {
        "uuid": "98160269fa1d6163f1b88b25fe468d79",
        "title": "浯亭望横山",
        "author": "游九功",
        "content": "峩峩岸东山，跃来势奔虬。\n横约一溪水，抱邑止復流。\n近郭看逾好，向望此其尤。\n翠展曲屏宽，一目千里收。\n此山此之水，我歌我来游。\n知不市声杂，亦忘溪上幽。\n方将解其缚，于焉我何求。",
        "dynasty": "宋",
        "collection_info": null
    },
    {
        "uuid": "a4815a0f6664ec608649cd3a64dd5eee",
        "title": "答黄叔旸",
        "author": "游九功",
        "content": "冥鸿倦云飞，敛翼退遵渚。\n秋虫感时至，自野来在宇。\n老我久合归，溪山况延伫。\n俯此沙水清，面被烟尘聚。\n龙断既衝衝，澜倒亦吁吁。\n岂无砥中立，而不改风雨。\n忽忻远寄声，秀句盈章吐。\n灿烂炯寒芒，晴空见冰柱。\n颇闻词场笔，漫焉叶如土。\n黄粱枕上过，得之亦不处。\n独行固不移，犹在审去取。",
        "dynasty": "宋",
        "collection_info": null
    },
    {
        "uuid": "e0b26ea2c6c16d55b5c998b8e8abe568",
        "title": "题魏醇父菊庄",
        "author": "游九功",
        "content": "东篱采采人归来，长歌三嗔书生老。\n子方青春志紫霄，种菊幽探计何早。\n一枝可爱况千丛，想应苦吟被花恼。\n西风浩然天池秋，白露霏空下百草。\n此时此花抱幽贞，宁衒世间颜色好。\n日斜寒照萼明韡，霜轻浄澈香远到。\n淡焉见谓山泽癯，渊乎我爱其似道。\n荒畦野径尤惬性，何似移根伴枯槁。\n虽知晚节亦何用，为制颓龄聊自保。",
        "dynasty": "宋",
        "collection_info": null
    },
    {
        "uuid": "6fbddff12774467227a3de10f42fd33f",
        "title": "弃官归故庐",
        "author": "游九功",
        "content": "野塘漫漫板桥东，家在春风𤱶亩中。\n阶草不芟新织翠，庭花初种小开红。\n酒尝村酿余酸味，诗乏才华有淡工。\n邻里相过无杂语，但云饥后庆年丰。",
        "dynasty": "宋",
        "collection_info": null
    },
    {
        "uuid": "b9fd1808f6ec9255b3bb30e07527dfa7",
        "title": "送常老住疎山",
        "author": "游九功",
        "content": "师住疎山祇树园，卧看云雾起江村。\n百年鼎鼎春风转，一钵垂垂老眼昏。\n古殿扑空参铁凤，夜潭翻月落金盘。\n何时繫缆西风下，松柏阴阴独扣门。",
        "dynasty": "宋",
        "collection_info": null
    },
    {
        "uuid": "9834e523c550a9edcf8e9761793aa18c",
        "title": "与同年陈公过山亭",
        "author": "赵汝㬊",
        "content": "青苔满地护阶阴，尘俗曾无半点侵。\n林鸟避人穿谷去，野猿寻果出云深。\n千竿翠竹依檐立，一对黄鹂入树吟。\n昼静风清诗思罢，凭阑倾耳听松琴。",
        "dynasty": "宋",
        "collection_info": null
    },
    {
        "uuid": "aae635c2033f8a405a5c9e0ae8b5827e",
        "title": "赋梅",
        "author": "彭岩肖",
        "content": "清献堂前树，无梢可着春。\n岂知三百载，復有种花人。",
        "dynasty": "宋",
        "collection_info": null
    },
    {
        "uuid": "056f881fbfece6461c26de1b2eaaf56b",
        "title": "与新安朱元晦谈易有感",
        "author": "赵汝洙",
        "content": "南窗数度断韦编，茅塞余心未豁然。\n洞极潜虚浑是梦，观梅卜瓦总非僊。\n先天妙处无多画，太古真时只一圈。\n今日从知斯不谬，庖羲更出亦何言。",
        "dynasty": "宋",
        "collection_info": null
    },
    {
        "uuid": "b5495045249fe7eb3a3c004a8b5b23d0",
        "title": "奚大卿许赋生香亭诗以促之",
        "author": "吴晦之",
        "content": "暗香浮动月初斜，彷佛西湖处士家。\n谁道广平心似铁，不将佳句赋梅花。",
        "dynasty": "宋",
        "collection_info": null
    },
    {
        "uuid": "9db0b5adf87cd189de97e29b7c02823d",
        "title": "山庵睡起",
        "author": "吴晦之",
        "content": "策蹇寻幽过草堂，困来欹枕卧禅床。\n鸟啼花落东风裏，睡起不知春昼长。",
        "dynasty": "宋",
        "collection_info": null
    },
    {
        "uuid": "dbfd02e7e5d6109b2dddc290deacd6eb",
        "title": "蓬窗",
        "author": "吴晦之",
        "content": "小室潇然一钓蓬，主人闲散似渔翁。\n有时风雨惊残梦，如在松江烟浪中。",
        "dynasty": "宋",
        "collection_info": null
    },
    {
        "uuid": "9a6f8bf3abc437279e686ff4485b7e11",
        "title": "春日即事",
        "author": "吴晦之",
        "content": "山居无事到襟怀，日午柴门尚未开。\n啼鸟一声春昼寂，隔墙风送落花来。",
        "dynasty": "宋",
        "collection_info": null
    },
    {
        "uuid": "f1a081b13b81881ff8fc142d5e1fcdb9",
        "title": "山亭偶成",
        "author": "吴晦之",
        "content": "二十四考成何事，三百六十长是闲。\n古今穷达置勿论，坐看烟云生西山。",
        "dynasty": "宋",
        "collection_info": null
    },
    {
        "uuid": "60b8b08c3699920b77ebd206451b10a0",
        "title": "赠江西诗客",
        "author": "吴晦之",
        "content": "五言诗作七宝塔，四壁惟余八尺床。\n一月二十九日醉，百年三万六千场。",
        "dynasty": "宋",
        "collection_info": null
    },
    {
        "uuid": "09f594dc208d75cc14465f49fd280999",
        "title": "送友人西上",
        "author": "吴晦之",
        "content": "晓行山路梅花白，晚宿溪桥柳色青。\n此去西湖春渐暖，画船沽酒水边亭。",
        "dynasty": "宋",
        "collection_info": null
    },
    {
        "uuid": "44b673be838c1e6dbc55a77ffa12af8e",
        "title": "后圃寻春",
        "author": "吴晦之",
        "content": "雨余未访后园春，百紫千红锦幛新。\n记得钱塘买花看，于今风景属闲人。",
        "dynasty": "宋",
        "collection_info": null
    },
    {
        "uuid": "be68d4c2a6056f68009edaf4f2d13535",
        "title": "忆江湖旧游",
        "author": "吴晦之",
        "content": "水满汀洲白鹭双，芦花飞雪扑船窗。\n归来常有江湖兴，遥想钟声隔岸撞。",
        "dynasty": "宋",
        "collection_info": null
    },
    {
        "uuid": "043de69e9004ea5a932711046eccea5a",
        "title": "雪后寻梅",
        "author": "吴晦之",
        "content": "畧彴溪桥小径斜，竹篱茅舍两三家。\n红梅似与诗人约，腊雪初消始看花。",
        "dynasty": "宋",
        "collection_info": null
    },
    {
        "uuid": "7c87c67d4fc74c57977d2cba9d6e1abd",
        "title": "溪头唤渡",
        "author": "吴晦之",
        "content": "轻烟漠漠晓晴天，立马汀沙唤渡船。\n白鸟忘机思虑息，避人飞过急滩前。",
        "dynasty": "宋",
        "collection_info": null
    },
    {
        "uuid": "664e8b716d8881775b84043b0cc7c1a8",
        "title": "寄石鲁瞻",
        "author": "吴晦之",
        "content": "忆昔从游杖履中，有山亭上醉春风。\n主人已作骑鲸客，谁识当年两病翁。",
        "dynasty": "宋",
        "collection_info": null
    },
    {
        "uuid": "ead7fb3098add33411698cede103a609",
        "title": "游春黄胖",
        "author": "俞朝士",
        "content": "两脚捎空欲弄春，一人头上又安人。\n不知终入儿童手，筋骨翻为陌上尘。",
        "dynasty": "宋",
        "collection_info": null
    },
    {
        "uuid": "324fc2bd3ab4c47611abfc90b15f3214",
        "title": "天屋歌为卢洪赋",
        "author": "赵希㯝",
        "content": "霞扃云牖高窿穹，八荒四野垂帘栊。\n羲璘勃窣行西东，茫茫尘世如飞蓬。\n玉川公子乘清风，飘然据作吟诗宫。\n穿心出胁千万语，叫开阊阖惊苍龙。\n银河泻入北斗柄，醉来掷下琉璃钟。\n仙人王乔作邻伍，冯轩共笑嘘长虹。\n旌阳拔宅想亦在，千年万岁都洪蒙。\n君不见阿房结绮今何许，劫灰一丈漫秋雨。",
        "dynasty": "宋",
        "collection_info": null
    },
    {
        "uuid": "75f27d48bc7d96cc3a04452b37d16fb3",
        "title": "次韵李鹤田德真寄远",
        "author": "赵希㯝",
        "content": "长安日下浮云生，故人久作西南行。\n沤边两载音讯绝，鬓丝应与秋风争。\n苍苔冉冉荒茅屋，愁来忍把离骚读。\n惊鸿刚自堕边声，碧嶂那堪遮远目。\n青云高处期翱翔，去人岁月今堂堂。\n吴鈎拂拭霜雪冷，龙光飞跃秋天长。\n思君一夜离心折，东楼又送无情月。",
        "dynasty": "宋",
        "collection_info": null
    },
    {
        "uuid": "ef1c5d2decdfaccaacef5bece0219b98",
        "title": "道民金氏居",
        "author": "赵希㯝",
        "content": "碧港虽通邑，红尘不到门。\n桑麻唐杜曲，鸡犬晋桃源。\n山远云千点，天宽月一轩。\n居人非隠者，吾欲叫东园。",
        "dynasty": "宋",
        "collection_info": null
    },
    {
        "uuid": "623facebd28605c522576587768a71c0",
        "title": "竹阁",
        "author": "赵希㯝",
        "content": "古寺因人重，清风尚可寻。\n斜阳明晚阁，老竹暗秋林。\n兜率西归久，香山北望深。\n登临成感慨，烟月独知心。",
        "dynasty": "宋",
        "collection_info": null
    },
    {
        "uuid": "16d18bd000808257f7982503ba520ef2",
        "title": "游临平干洞水洞",
        "author": "赵希㯝",
        "content": "两洞深如许，神龙此奠居。\n山空仙去久，路崄客来疏。\n风雨千崖暗，云烟四壁虚。\n自揩岩石藓，闲把姓名书。",
        "dynasty": "宋",
        "collection_info": null
    },
    {
        "uuid": "580e5ff4628f95521c9479567ceed2fd",
        "title": "雪",
        "author": "赵希㯝",
        "content": "不是春风柳，因何絮客衫。\n一云同万里，半夜失千岩。\n征马寒踪印，饥鸱冻吻缄。\n江心一片白，知有莫归帆。",
        "dynasty": "宋",
        "collection_info": null
    },
    {
        "uuid": "2042a0a8ed83fc3176fcf92114fca980",
        "title": "送诗僧隆瘦岩",
        "author": "赵希㯝",
        "content": "五载京华客，山中坐得牢。\n禅心天竺石，吟思浙江涛。\n入派名随重，游方步转高。\n秋风飞锡远，相忆读离骚。",
        "dynasty": "宋",
        "collection_info": null
    },
    {
        "uuid": "f1f4a7e86e83f4b26e16e4f57e9efd91",
        "title": "送自牧黄监镇之官四安",
        "author": "赵希㯝",
        "content": "桃花春浪急，催上霅溪船。\n湖海称佳士，功名负壮年。\n政平民易感，诗好客争传。\n别后加餐饭，因风寄一笺。",
        "dynasty": "宋",
        "collection_info": null
    },
    {
        "uuid": "c82cf81cecd8e2ae56ecb75a463c4a08",
        "title": "秋夕",
        "author": "赵希㯝",
        "content": "霄虚白露漙，木叶下危阑。\n月澹钟声晓，灯青剑影寒。\n人心山莽莽，世事海漫漫。\n何日平胡虏，西风望眼宽。",
        "dynasty": "宋",
        "collection_info": null
    },
    {
        "uuid": "36b722db3b8ad893f75d61e881c34e05",
        "title": "中秋",
        "author": "赵希㯝",
        "content": "白露漙空万叶飞，生香浑在桂花枝。\n一千里月正圆夜，九十日秋纔半时。\n湓浦风流元亮兴，鄜州牢落少陵诗。\n不妨吟尽蟾蜍影，此别分明隔岁期。",
        "dynasty": "宋",
        "collection_info": null
    },
    {
        "uuid": "bcc58503d8dd0b5218576dc6f5e80ea9",
        "title": "送李鹤田东游后还乡",
        "author": "赵希㯝",
        "content": "剑倚梅花鹤梦醒，东游吟骨带秋清。\n台山路杳神仙迹，楚国书来母子情。\n半榻烟霞应有约，一筇风雪且兼程。\n丁宁及早催行李，莫待西湖草色平。",
        "dynasty": "宋",
        "collection_info": null
    },
    {
        "uuid": "6cc36cb11a3c500abafed731c7c21250",
        "title": "江湖伟观",
        "author": "赵希㯝",
        "content": "华屋岿然占上方，一尊同此寄相羊。\n江潮翻海莫天阔，湖水拍堤春草长。\n莽莽越山凝紫翠，摇摇苏柳间青黄。\n归鸿影裏阑干晚，回首中州入渺茫。",
        "dynasty": "宋",
        "collection_info": null
    },
    {
        "uuid": "27b6f87faf9b46985c9e90e8109d0c73",
        "title": "送谯岩赵日休归蜀",
        "author": "赵希㯝",
        "content": "烟尘渺渺暗鱼鳬，有客翩然赴上都。\n乞得玉宸新翰墨，要还琳宇旧规模。\n十年蠲赋纶恩重，万里归程剑影孤。\n他日青城公案了，紫云深处勘阴符。",
        "dynasty": "宋",
        "collection_info": null
    },
    {
        "uuid": "6094f4a34819b6da3032c1938e4b4643",
        "title": "春雪",
        "author": "赵希㯝",
        "content": "飞下瑶天整復斜，一番余冻损芳华。\n荒荒月晓三千界，漠漠烟寒十万家。\n柳外直疑先着絮，梅边浑似后开花。\n东风吹作巴江水，浩荡龙涛赴海涯。",
        "dynasty": "宋",
        "collection_info": null
    },
    {
        "uuid": "6ebd271318f7f7f453588b037f34209d",
        "title": "秋怀次韵",
        "author": "赵希㯝",
        "content": "雨歇空阶浄绿苔，西风凉气满楼台。\n鸿飞远渚知初到，燕别明年约早来。\n秋色祇今同世态，时文何意悞人才。\n停云影裏频搔首，闲把新吟取次裁。",
        "dynasty": "宋",
        "collection_info": null
    },
    {
        "uuid": "10c0b9a850107e7c8a0c8e09113e06cd",
        "title": "春莫",
        "author": "赵希㯝",
        "content": "薄薄寒侵酒面和，可怜春事委流波。\n两堤杨柳东风老，一曲池塘夜雨多。\n花落鶑声还在否，桑空蚕事又如何。\n壮心不逐流年去，倚剑青天发浩歌。",
        "dynasty": "宋",
        "collection_info": null
    },
    {
        "uuid": "409068d8bdf75f14dc45ffd10642817c",
        "title": "寄黄溪云",
        "author": "赵希㯝",
        "content": "十年成远别，几度上高楼。\n风递江南信，云消渭北愁。\n春心惊海燕，晓梦入溪鸥。\n何日西窗烛，相看说旧游。",
        "dynasty": "宋",
        "collection_info": null
    },
    {
        "uuid": "ab3217d80af1f13bde98f5f6a7d199ed",
        "title": "九日怀友",
        "author": "赵希㯝",
        "content": "江蟹初肥天欲霜，莫云红树写秋光。\n西风携手登临地，今日黄花两处香。",
        "dynasty": "宋",
        "collection_info": null
    },
    {
        "uuid": "48f170b59676b7db5a9ea72daa98813b",
        "title": "钓者",
        "author": "赵希㯝",
        "content": "河豚荻笋春风老，鲈鲙莼丝秋水寒。\n多少侯门天样阔，算来何似钓船宽。",
        "dynasty": "宋",
        "collection_info": null
    },
    {
        "uuid": "8ec3cb49d0c8060347358fbe6263a8b2",
        "title": "过临平",
        "author": "赵希㯝",
        "content": "市井萧条景物非，居人犹号永和堤。\n春山十里斜阳树，漠漠残红杜宇啼。",
        "dynasty": "宋",
        "collection_info": null
    },
    {
        "uuid": "046d033ed6af88bec7efc48790fc1e90",
        "title": "吴道士钓云",
        "author": "赵希㯝",
        "content": "澹溪溪上一竿丝，牵动闲云片片飞。\n折尽柳条穿不得，荷衣裹向碧山归。",
        "dynasty": "宋",
        "collection_info": null
    },
    {
        "uuid": "1312e730c39995a7f605dd2bc159db1c",
        "title": "次雪林李龏苕溪寄来之韵  其一",
        "author": "赵希㯝",
        "content": "云散烟收渺渺秋，蛩声四壁起新愁。\n西风万里干坤眼，不到斜阳十二楼。",
        "dynasty": "宋",
        "collection_info": null
    },
    {
        "uuid": "92152958580fecef7b3fe6f27bbe518e",
        "title": "次雪林李龏苕溪寄来之韵  其二",
        "author": "赵希㯝",
        "content": "风梧声裏万家秋，一片吟心不着愁。\n夜半酒醒银烛冷，月移凉梦过西楼。",
        "dynasty": "宋",
        "collection_info": null
    },
    {
        "uuid": "10e1c037f683f641badc99862475c38f",
        "title": "赋墨雁图分得宿雁",
        "author": "赵希㯝",
        "content": "漠漠秋汀起晚烟，半欹寒影立风前。\n月明应有芦花梦，飞遍江湖万里天。",
        "dynasty": "宋",
        "collection_info": null
    },
    {
        "uuid": "f9049656505ffed2557c8d6ecd098d27",
        "title": "次萧冰崖梅花韵",
        "author": "赵希㯝",
        "content": "冰姿琼骨浄无瑕，竹外溪边处士家。\n若使牡丹开得早，有谁风雪看梅花。",
        "dynasty": "宋",
        "collection_info": null
    },
    {
        "uuid": "017607da8060fa0582b802a5ae119818",
        "title": "涌月僧楼",
        "author": "赵希㯝",
        "content": "百尺阑干右栎林，乱山如浪翠痕深。\n冰轮飞上光犹湿，照破西来一片心。",
        "dynasty": "宋",
        "collection_info": null
    },
    {
        "uuid": "61b588b2fa01dad3375d2185a206ea4d",
        "title": "秋夕  其一",
        "author": "赵希㯝",
        "content": "西风梳髮冷飕飕，半醉微吟独倚楼。\n一片旧时南浦月，清光犹印别离愁。",
        "dynasty": "宋",
        "collection_info": null
    },
    {
        "uuid": "861c61b3c1bab1fb94ce5c837e86c4f6",
        "title": "秋夕  其二",
        "author": "赵希㯝",
        "content": "半枕小窗幽梦蝶，数声何处寄书鸿。\n关山千里人归晚，肠断烟林一笛风。",
        "dynasty": "宋",
        "collection_info": null
    },
    {
        "uuid": "38563406886d5a5a4221c33fca7c148e",
        "title": "春游  其一",
        "author": "赵希㯝",
        "content": "梦冷繁华金谷园，春深葵麦暗朱门。\n东风日日吹花急，红雨苍苔泪几痕。",
        "dynasty": "宋",
        "collection_info": null
    },
    {
        "uuid": "b1ce757f05e4c562282a1311b34be3b5",
        "title": "春游  其二",
        "author": "赵希㯝",
        "content": "蝶懒鶑喑欲莫春，更兼风雨别愁新。\n天涯草色深如此，忆得淮南有故人。",
        "dynasty": "宋",
        "collection_info": null
    },
    {
        "uuid": "59a501199d6b9ab3b3ae7780b5c378af",
        "title": "湖中曲",
        "author": "赵希㯝",
        "content": "长眉柳叶交青条，玉花娇面垂云髫。\n湖波蓝色春寥寥，大堤新曲干银霄。\n翠丝络马金褭腰，香风随步烟飞飘。\n芳亭深杳传金貂，一笑嫣然轻百绡。\n欢娱未了日晷短，城鼓咿咿续復断。\n鸣鞭夜月入鸡关，碧山皎皎水潺潺。",
        "dynasty": "宋",
        "collection_info": null
    },
    {
        "uuid": "e9f79603be2a53c5a73cbcba2565bd89",
        "title": "春阴曲",
        "author": "赵希㯝",
        "content": "东风吹寒云九有，冻龙迷海乱飞走。\n雨脚斜拖入遥阜，碧草浮烟满堤口。\n春皇妙运造化手，解使江山失妍丑。\n冷色禁持万花柳，红紫未张春国寿。\n愁春织心心怮怮，为花诉冤天听否。\n晴曦赫赫重阴剖，梦裏桃源拚载酒。",
        "dynasty": "宋",
        "collection_info": null
    },
    {
        "uuid": "ffb0f9ab14c91ab935d269a5b1a8d1ff",
        "title": "积翠楼",
        "author": "危和",
        "content": "着我高远堂，恍若非人世。\n一榻卧白云，清寒不成寐。\n松竹四山秋，飕飕惊客耳。\n谁在隔窗中，朱絃写流水。",
        "dynasty": "宋",
        "collection_info": null
    },
    {
        "uuid": "2a7f9d428490f67c2120ad74060733f8",
        "title": "效王建诗体三首  其一",
        "author": "赵希㑂",
        "content": "玉钗半落珊瑚枕，金屋低垂翡翠帘。\n莫唤女医来问病，逢春自是可曾忺。",
        "dynasty": "宋",
        "collection_info": null
    },
    {
        "uuid": "f8a27d385c704c06ff15899f845ffa8b",
        "title": "效王建诗体三首  其二",
        "author": "赵希㑂",
        "content": "从渠罗袜印香泥，偷乡阶前问柳枝。\n昨日看郎来繫马，杏花亭北立多时。",
        "dynasty": "宋",
        "collection_info": null
    },
    {
        "uuid": "fdd314af329b53ac2897dc0d99cc06d5",
        "title": "效王建诗体三首  其三",
        "author": "赵希㑂",
        "content": "银钉未彻碧纱窗，秋入楼心送断肠。\n谁念缬花帘不捲，檐前收下玉玎珰。",
        "dynasty": "宋",
        "collection_info": null
    },
    {
        "uuid": "677ec74aadaa5064b58f5043669144c5",
        "title": "旴江山寺",
        "author": "赵希㑂",
        "content": "寺古钟鱼在，林深麋鹿游。\n乱云从地涌，野水接天流。\n树老半粘屋，山狂欲入楼。\n无人话心事，黄叶自吟秋。",
        "dynasty": "宋",
        "collection_info": null
    },
    {
        "uuid": "bbc998e6f6d0be4082a10d41621c8401",
        "title": "句",
        "author": "赵希㑂",
        "content": "芭蕉自作抽书样，不与行人寄短愁。",
        "dynasty": "宋",
        "collection_info": null
    },
    {
        "uuid": "0ea90c9f0a5789c65bf34232561345d7",
        "title": "聚景园",
        "author": "王澡",
        "content": "光尧与寿皇，昔者屡游幸。\n缛川骑服鲜，藻野宫妆靓。\n春池冰鑑开，笑对惊鸿影。\n不见两河閒，父老久延颈。\n仰望鸾旗回，呼跸牟尼顶。",
        "dynasty": "宋",
        "collection_info": null
    },
    {
        "uuid": "1bf6f8387b1dc4e2e82afd05d505323c",
        "title": "赈荒到天台有作二首  其一",
        "author": "李琪",
        "content": "我亦田夫偶得官，深知茅屋有饥寒。\n纷然遮道呻吟状，一作同胞疾痛观。\n水际山陬多隠瘼，风餐雨宿敢图安。\n破襦裹米皆王□，粒粒当知帝泽宽。",
        "dynasty": "宋",
        "collection_info": null
    },
    {
        "uuid": "377cfab6d4aca97d048ec994caf7a677",
        "title": "赈荒到天台有作二首  其二",
        "author": "李琪",
        "content": "驰驱徒步问民饥，似我寒儒负笈时。\n偪仄荒村随户到，萧疏几屋有烟炊。\n平林带暝投山驿，苍鬓衝寒湿雨丝。\n野老不知巡历至，相逢尔汝话家私。",
        "dynasty": "宋",
        "collection_info": null
    },
    {
        "uuid": "33a6f7420463e7ea8550dbe152513508",
        "title": "移竹后雨",
        "author": "王镐",
        "content": "洗红窣窣乌苣雨，落紫飕飕皂角风。\n挂起北窗聊问讯，新移来竹定惺松。",
        "dynasty": "宋",
        "collection_info": null
    },
    {
        "uuid": "f358bc4d8a8139d7955a70d7ad6350bc",
        "title": "简州",
        "author": "王镐",
        "content": "山水三池郡，平湖坞可园。\n要成真吏隠，故作小桃源。",
        "dynasty": "宋",
        "collection_info": null
    },
    {
        "uuid": "ff7761d5252c416ed07b9821127dfb55",
        "title": "小桃源",
        "author": "王镐",
        "content": "二水清浑合，三山锦绣张。\n迹沉簿书冗，身在水云乡。",
        "dynasty": "宋",
        "collection_info": null
    },
    {
        "uuid": "6f459c13b0357644be7e4834ec9eb388",
        "title": "句  其一",
        "author": "王镐",
        "content": "只言弱水蓬莱远，无奈仙风道骨何。",
        "dynasty": "宋",
        "collection_info": null
    },
    {
        "uuid": "3264a286314ba792e5698e6fa7079ac6",
        "title": "句  其二",
        "author": "王镐",
        "content": "仁心广大麟难比，寿骨清奇鹤不如。",
        "dynasty": "宋",
        "collection_info": null
    },
    {
        "uuid": "11f844d3538d4686db532aa74ae9c6e6",
        "title": "句  其三",
        "author": "王镐",
        "content": "髮爽带风梳，齿疎和月潄。",
        "dynasty": "宋",
        "collection_info": null
    },
    {
        "uuid": "0e4149541ebcf0cf74aacc24ce0833f9",
        "title": "句  其四",
        "author": "王镐",
        "content": "避喧那厌雨，宜睡不思茶。",
        "dynasty": "宋",
        "collection_info": null
    },
    {
        "uuid": "a2277feb76a90b2d8a52ffdb0c060bb2",
        "title": "句  其五",
        "author": "王镐",
        "content": "云学催诗黑，风仍作颂清。",
        "dynasty": "宋",
        "collection_info": null
    },
    {
        "uuid": "4e0d3315034048059810ca5ef2c30619",
        "title": "句  其六",
        "author": "王镐",
        "content": "未知真是岳，祇见半为云。",
        "dynasty": "宋",
        "collection_info": null
    },
    {
        "uuid": "abfddf118d60d042c9c226c41c5037ec",
        "title": "句  其七",
        "author": "王镐",
        "content": "冻雪寒梅双蜡屐，澄江明月一竿丝。",
        "dynasty": "宋",
        "collection_info": null
    },
    {
        "uuid": "f74f33fbe393b5e8de38bfe63b991b91",
        "title": "句  其八",
        "author": "王镐",
        "content": "催租更扰潘邠老，付麦谁怜石曼卿。",
        "dynasty": "宋",
        "collection_info": null
    },
    {
        "uuid": "961af3548775af4f17d439ef5b7f9571",
        "title": "句  其九",
        "author": "王镐",
        "content": "山色两间供步障，松阴半亩当邮亭。",
        "dynasty": "宋",
        "collection_info": null
    },
    {
        "uuid": "e10575505cca09da7f9f1d040894f27c",
        "title": "句  其一○",
        "author": "王镐",
        "content": "籍通上界神仙府，身现甘泉侍从臣。",
        "dynasty": "宋",
        "collection_info": null
    },
    {
        "uuid": "f910e554bf7c7ece98e397f0772d9283",
        "title": "句  其一一",
        "author": "王镐",
        "content": "蓬山兰若入胜概，西寺岩壁饶幽奇。",
        "dynasty": "宋",
        "collection_info": null
    },
    {
        "uuid": "060558fafd128b776de815d103a01f8e",
        "title": "过董叔达故居",
        "author": "王休",
        "content": "短石拂荒阡，诵君孝行全。\n甘泉潜易地，至德上通天。\n明诏再三下，承欢八十年。\n草堂遗址在，溪水遶涓涓。",
        "dynasty": "宋",
        "collection_info": null
    },
    {
        "uuid": "f0d5e5fbefac12fa8b4798ff21b7403e",
        "title": "游普济寺",
        "author": "王休",
        "content": "排险凌空入磴斜，参差金碧倚烟霞。\n一山门裏分三剎，万柳湖边带几家。\n世上无人吞栗棘，国中有佛吐莲花。\n凭栏凝望遥天表，数点青山似乱鸦。",
        "dynasty": "宋",
        "collection_info": null
    },
    {
        "uuid": "f73f4f2edbcb1615db35a855dd1afad1",
        "title": "题龙岩寺文与可怪石墨竹",
        "author": "程壬孙",
        "content": "风雨劳先别，敢辞樽酒深。\n一梢墙上竹，留作岁寒心。",
        "dynasty": "宋",
        "collection_info": null
    },
    {
        "uuid": "365e105e9b38ba0d1dfbaf2c4e43f84c",
        "title": "读书岩  其一",
        "author": "程遇孙",
        "content": "绿橘阴虽改，青山色自新。\n偷闲时挟册，来访读书人。",
        "dynasty": "宋",
        "collection_info": null
    },
    {
        "uuid": "8286e4d2156352de489bbda60c47d250",
        "title": "读书岩  其二",
        "author": "程遇孙",
        "content": "穿云裂石下层巅，来作人间小洞天。\n双干翠浓几欲滴，两峯玉立巧当前。\n环观邑屋乌讹尾，倚挹江涛雪满川。\n城市谁知有清赏，请看山色旧题镌。",
        "dynasty": "宋",
        "collection_info": null
    },
    {
        "uuid": "c9e64505e7f4bbb09369680586a20d2b",
        "title": "□□庚午春之七日前成都通川陵阳程遇孙舣东去之舟于涪陵岸下太守谢宋卿以踏碛故事招饮北岩谒伊川先生像于鈎深堂敬赋古诗一章刻诸岩石",
        "author": "程遇孙",
        "content": "春风吹客舟，沙际初倚柁。\n怀人爱其屋，木杪危若堕。\n欣从太守游，江色清照坐。\n当年绍述议，洛党亦奔播。\n时人欲杀翁，甘此采薇饿。\n流离终爱君，怨语无骚些。\n寥寥十翼后，学易孰无过。\n诸儒践陈迹，如蚁困旋磨。\n岩栖独鈎深，混沌与凿破。\n书成置箧中，山鬼严夜逻。\n向来新说行，六籍乃生祸。\n氛埃满神州，久被犬羊涴。\n何如北岩石，樵牧不敢唾。\n诗寒不成章，聊为兹石贺。",
        "dynasty": "宋",
        "collection_info": null
    },
    {
        "uuid": "a7b868a6665358e1114e85a7b9643427",
        "title": "次林千之赠水帘洞黄秀才韵",
        "author": "龚日章",
        "content": "攀萝访山扉，极目穷海表。\n峯疑庐山高，岩若盘谷杳。\n药臼历穷凹，石楼迫天小。\n水帘云顶飞，丹叶天涯渺。\n古峒匝蝴蝶，闲庭喧百鸟。\n诵声杂石溜，炊烟出林杪。\n藜烛虽未辉，翠屏自环绕。\n内乐屏纷华，天机蔑胶扰。\n虀盐比膏粱，所得孰多少。\n会须携竹炉，一鸣听鷄晓。",
        "dynasty": "宋",
        "collection_info": null
    },
    {
        "uuid": "6fa936d9f3fef30867c7f73b75e1a723",
        "title": "题五曲溪",
        "author": "傅壅",
        "content": "五曲溪流深復深，数椽茅屋旧书林。\n市朝山泽皆堪隠，谁识先生出处心。",
        "dynasty": "宋",
        "collection_info": null
    },
    {
        "uuid": "601404f8452ad0e14541e0ea6bcd9d3f",
        "title": "经筵彻章御赐诗卷",
        "author": "王与钧",
        "content": "一种寒梅白玉条，迥临村路傍溪桥。\n应缘近水花先发，疑是经春雪未消。",
        "dynasty": "宋",
        "collection_info": null
    },
    {
        "uuid": "03825e37db9b8217de7f51ec9d45bdcf",
        "title": "代谢刘小坡送乡会劝酒赓韵  其一",
        "author": "王与钧",
        "content": "履端开帝历，会拜谨王春。\n百世枌榆旧，一番桃李新。\n珍颁来腆渥，妙句带清真。\n骑省云霄上，宁辞染翰频。",
        "dynasty": "宋",
        "collection_info": null
    },
    {
        "uuid": "dc7933f264850320c0896b6716bf4251",
        "title": "代谢刘小坡送乡会劝酒赓韵  其二",
        "author": "王与钧",
        "content": "一枝鹪漫集，千仞凤方翔。\n谏纸清时省，经帷镇日香。\n湖波怜鸭绿，宫醖挹鹅黄。\n应轸乡中士，毛锥未脱囊。",
        "dynasty": "宋",
        "collection_info": null
    },
    {
        "uuid": "d477b0a402ec9f816c1461ad0279a3f6",
        "title": "游王官谷",
        "author": "王午",
        "content": "耐辱幽人不愿名，一丘一壑遂高情。\n门前流水无冬夏，想见先生到骨清。",
        "dynasty": "宋",
        "collection_info": null
    },
    {
        "uuid": "8756801f7b520287c7b7694a61cae21d",
        "title": "奠谒曲江墓",
        "author": "张欣",
        "content": "中兴创业两兴唐，遗烈谁如魏与张。\n笏在孰知囊可宝，书成未觉鑑今亡。",
        "dynasty": "宋",
        "collection_info": null
    },
    {
        "uuid": "8e6bd36ab2880697e514316cce5f9c1c",
        "title": "岑公洞",
        "author": "赵希混",
        "content": "自有烟霞护石扉，更深晓色近清晖。\n岩前老桧吟风处，似请仙翁化鹤归。",
        "dynasty": "宋",
        "collection_info": null
    },
    {
        "uuid": "b786e19bf254f8440f76bb8a4434d54b",
        "title": "赋玉岩",
        "author": "赵希融",
        "content": "君不见陶令门前栽五柳，聊为折腰辞五斗。\n归来三径足欢娱，琴书得趣人谁有。\n又不见和靖卜筑临西湖，湖山胜景天下无。\n至今疏影横斜句，人与梅花共清癯。\n古来逸士皆如此，一节纯全能终始。\n三叹古风挽莫回，幸有玉岩人足比。\n二十余年养浩深，厌居朝市入山林。\n此身出处无非道，忧世谁知一寸心。\n愧予朱墨尘埃裏，恨不岩前濯清泚。\n想象入室芝兰馨，有□清庙遗音美。\n闻说当年赠监书，蒲公之见特其粗。\n要知命义吾儒事，愿学同游周邵苏。",
        "dynasty": "宋",
        "collection_info": null
    },
    {
        "uuid": "dd495711558c4ec18ec169464078ed3e",
        "title": "止泓亭",
        "author": "赵希发",
        "content": "止泓清而明，如彼秋月满。\n以此观我心，澄源斯近本。",
        "dynasty": "宋",
        "collection_info": null
    },
    {
        "uuid": "4a794f028ea27fefe5f8a848fd7b040c",
        "title": "白鹭",
        "author": "赵希崱",
        "content": "漠漠江湖自在飞，一身到处占渔矶。\n稻田水浅鱼能几，莫被泥沙污雪衣。",
        "dynasty": "宋",
        "collection_info": null
    },
    {
        "uuid": "94eaac8815bba44595528d8ca7f2b43a",
        "title": "题云间阁",
        "author": "赵希浚",
        "content": "昔年严大夫，偶来怨迁谪。\n我本麋鹿姿，得此已自适。\n乘閒陟上方，□寻唐人石。\n岂期当三伏，一天云四幂。\n快哉风南来，万籁相呼吸。\n雨余禾麻润，是山皆喜色。\n一杯倾晚饮，绿瓜间未实。\n是非不到耳，休厌山城寂。\n树影抹横烟，角声暗落日。\n长江去不返，况此百年客。\n企首老玉仙，白髮何由摘。",
        "dynasty": "宋",
        "collection_info": null
    },
    {
        "uuid": "e537cf722931dc0971446dae3c016fe7",
        "title": "寄广南转运陈学士",
        "author": "赵希昼",
        "content": "极望随南斗，迢迢思欲迷。\n春生桂岭外，人在海门西。\n残日依山尽，长天向水低。\n遥知仙馆梦，清夜怯猿啼。",
        "dynasty": "宋",
        "collection_info": null
    },
    {
        "uuid": "e2a3fb9aa5f4df8cbca96e41e963b15c",
        "title": "寄潮州于公九流",
        "author": "赵希昼",
        "content": "扁舟如叶路东西，一片滩声下恶溪。\n当日亭台旧时客，相逢莫惜醉如泥。",
        "dynasty": "宋",
        "collection_info": null
    },
    {
        "uuid": "63fcd46652b86caf85ab61369b74c8ce",
        "title": "秦洞",
        "author": "赵希鹗",
        "content": "白鸥曾此识机心，渭水翻波自不禁。\n当日尚嫌文网阔，后来谁测武陵深。\n西风落叶吹秦晋，流水桃花迭古今。\n世岂避人人避世，九垓同此夕阳阴。",
        "dynasty": "宋",
        "collection_info": null
    },
    {
        "uuid": "f38606063e55c5ca54394fbe989ee44d",
        "title": "半山寺有感",
        "author": "赵希淦",
        "content": "一水波澄接御沟，近城宫柳弄春柔。\n乌衣巷裏人何在，白鹭洲前水自流。\n千古风流歌舞地，六朝兴废帝王州。\n今番不负看山约，他日重来说旧游。",
        "dynasty": "宋",
        "collection_info": null
    },
    {
        "uuid": "016cd9054fff7c84f3a290716a387671",
        "title": "迎飨送神歌",
        "author": "赵希鹄",
        "content": "陶峰耸兮髻而蓝，萦二水兮秋月环。\n云栋起兮鬰松关，侯兮归来乐且閒。\n肆维牲兮酾为醴，达馨香兮荐嘉旨。\n侯不我吐兮心则喜，岁岁春秋兮受多祉。\n云旗骛兮跄跄，玉虬驾兮飙之扬。\n侯虽往兮终返故乡，欲雨则雨兮旸则旸。",
        "dynasty": "宋",
        "collection_info": null
    },
    {
        "uuid": "43b4fdc0ee22a21601a05737ea96c87c",
        "title": "旅中闻笛",
        "author": "赵希彩",
        "content": "清宵难独寐，谁把曲来讴。\n曲裏声声思，离人辗转愁。",
        "dynasty": "宋",
        "collection_info": null
    },
    {
        "uuid": "85154155008427102a4830bf5edf4570",
        "title": "题狄梁公白云图",
        "author": "赵希彩",
        "content": "怅望登临日，大行山顶头。\n亲帏何处是，一片白云浮。",
        "dynasty": "宋",
        "collection_info": null
    },
    {
        "uuid": "3c126eb50e3b96cb0e7d2f64f001306f",
        "title": "哭宗兄崇涟",
        "author": "赵希彩",
        "content": "何事西风恶，天涯拆雁行。\n灵魂招未得，存稿睹难忘。\n感德空垂泪，闻哀欲断肠。\n相思无頼处，暮雨倍凄凉。",
        "dynasty": "宋",
        "collection_info": null
    },
    {
        "uuid": "6aef1872def02a824fc3e093a31ee3b7",
        "title": "翠蛟亭和巩栗斋韵",
        "author": "赵彦假",
        "content": "天下名洞天，有山必有水。\n余杭山水窟，神仙所栖止。\n仙人乘云去，玉蛟留潭底。\n至今雷雨夕，蛟睡时惊起。\n爪劈岩石裂，石罅滴乳髓。\n涓涓泉流出，半垂白凤尾。\n风来琴筑响，月照缨络侈。\n曲折纳深池，彻底清且泚。\n筑亭当涧衝，木石相表裏。\n翠壁润含烟，层峯去天咫。\n道人幻出奇，指顾犹未已。\n忽驱蛟走斗，瞬息八百里。\n怒气挟奔霆，草木为披靡。\n儿童惊震掉，面若槁灰死。\n达人本大观，谈笑自隠几。\n须臾羣动息，静坐穷物理。\n水石本无心，相激一至此。",
        "dynasty": "宋",
        "collection_info": null
    },
    {
        "uuid": "1769d6c3926443fd459923ac459a7e9b",
        "title": "昭君曲",
        "author": "刘宰",
        "content": "朝日曜兮春花，玉壶炯兮清冰。\n耿余心兮不欺，付妍丑兮丹青。\n君王兮宵衣，壮士悲歌兮战死。\n岂余身兮惮殃，抗风沙兮万里。\n崔嵬兮增城，璀灿兮昭阳。\n羌末路兮多艰，幸朕时之不当。\n氊裘兮娱嬉，穹庐兮容与。\n怨羣胡兮我欺，谂九天兮谁许。\n南风兮徐来，掩涕兮无语。\n四十五十兮无家，抑有惭兮夔女。",
        "dynasty": "宋",
        "collection_info": null
    },
    {
        "uuid": "488c8c6edc5b475d88db6fdec4f30f9c",
        "title": "和楼倅宗簿  其一",
        "author": "刘宰",
        "content": "草莽莽兮平台，鸟翩翩兮去来。\n侧身兮引睇，长太息兮徘徊。\n揽余辔兮高骛，岂不夙夜兮谓行多露。\n漱流泉兮枕石，憺无营兮得我所。\n同心兮离居，未倾盖兮有书。\n岁既晏兮无娱，我思君兮君开关而望余。",
        "dynasty": "宋",
        "collection_info": null
    },
    {
        "uuid": "eb938c04d01f43d7d01cc8a3ae7261db",
        "title": "和楼倅宗簿  其二",
        "author": "刘宰",
        "content": "余幼好此奇服兮，岁荏苒而华颠。\n闻若人之好修兮，搴众芳而独专。\n结微情以陈词兮，鳞鸿杳以无传。\n惟圣哲之茂行兮，在举能而任贤。\n横江湖以扬舲兮，宁维楫之可捐。\n烂晨光兮破羣幽，清风发兮凉气飕飕。\n琼佩兮锵锵，玉鸾鸣兮啾啾。\n时不可兮骤得，君胡为乎此留。",
        "dynasty": "宋",
        "collection_info": null
    },
    {
        "uuid": "8f35a8e3ecb9d20849e15c6f80c41feb",
        "title": "月桂辞送陈兄部运京口",
        "author": "刘宰",
        "content": "芳菲菲兮月之桂，子之家兮传芳世世。\n月之桂兮古犹今，往则得兮子宁不嗣音。\n冠鹖冠兮谢章甫，司征商兮河之浒。\n更兼官兮部运，幸讫事兮无忤。\n归来兮归来，倚门怅望兮高堂慈母。",
        "dynasty": "宋",
        "collection_info": null
    },
    {
        "uuid": "d85954a4689ce5af0c1260d64cf78f86",
        "title": "书窦文卿墓",
        "author": "刘宰",
        "content": "栋宇兮煌煌，鬓髮兮苍苍。\n羌一言兮会心，驾吾车兮建阳。\n车既驾兮遄归，今良是兮昨非。\n释众累兮春冰，耿吾心兮夕晖。\n斯道兮孔寿，斯人兮不忘。\n十载兮重来，泬漻兮此堂。\n风撼兮寒松，霜凋兮百草。\n佳城兮葱葱，万古兮是保。",
        "dynasty": "宋",
        "collection_info": null
    },
    {
        "uuid": "2114b2892a07e1fcd9e9595e342ffc98",
        "title": "云边种松",
        "author": "刘宰",
        "content": "渐止牛羊牧，还添雨露滋。\n但令萌蘗长，自有岁寒姿。",
        "dynasty": "宋",
        "collection_info": null
    },
    {
        "uuid": "88511fa139a901072453c4689feedae6",
        "title": "题屏间",
        "author": "刘宰",
        "content": "野旷干坤大，身閒日月迟。\n有生均自得，造物本无私。",
        "dynasty": "宋",
        "collection_info": null
    },
    {
        "uuid": "32958246debb6e607dee3a6e8bbee233",
        "title": "谢陈佥惠红绿柿",
        "author": "刘宰",
        "content": "红绿分佳果，丹青让好辞。\n遥怜霜落叶，岸帻坐题诗。",
        "dynasty": "宋",
        "collection_info": null
    },
    {
        "uuid": "a9cb1205f4687c4468f1693300b9c837",
        "title": "送李季允侍郎归蜀五绝用禅房花竹幽为韵  其一",
        "author": "刘宰",
        "content": "密叶秋逾润，幽花晚更妍。\n去来谁是主，试问白头禅。",
        "dynasty": "宋",
        "collection_info": null
    },
    {
        "uuid": "d937838d8c940ee949df8aa9e6103c1c",
        "title": "送李季允侍郎归蜀五绝用禅房花竹幽为韵  其二",
        "author": "刘宰",
        "content": "地僻风烟好，身閒日月长。\n未知嘉遯吉，占验笑京房。",
        "dynasty": "宋",
        "collection_info": null
    },
    {
        "uuid": "4fccbfc47077145f781acd7a906fb003",
        "title": "送李季允侍郎归蜀五绝用禅房花竹幽为韵  其三",
        "author": "刘宰",
        "content": "淮海身如繫，岷峨路去赊。\n相思冰雪裏，却立嗅梅花。",
        "dynasty": "宋",
        "collection_info": null
    },
    {
        "uuid": "683c75553efd14abf863680737c7910b",
        "title": "送李季允侍郎归蜀五绝用禅房花竹幽为韵  其四",
        "author": "刘宰",
        "content": "交情契金兰，燕乐非丝竹。\n我歌古别离，语尽君当续。",
        "dynasty": "宋",
        "collection_info": null
    },
    {
        "uuid": "6b0590fe45e4eb2aa3c122a00f515751",
        "title": "送李季允侍郎归蜀五绝用禅房花竹幽为韵  其五",
        "author": "刘宰",
        "content": "日脚收新雨，禅房早得秋。\n重来应更好，谁与共清幽。",
        "dynasty": "宋",
        "collection_info": null
    },
    {
        "uuid": "15f479dc66f620ed8cdb9447be405ae5",
        "title": "送昔监税满替",
        "author": "刘宰",
        "content": "但了官中事，都无俸外钱。\n妙年能尔尔，晚节更须坚。",
        "dynasty": "宋",
        "collection_info": null
    },
    {
        "uuid": "561de18df9b6b4c0759ad8ebd51654f1",
        "title": "题虎丘剑池",
        "author": "刘宰",
        "content": "石壁千年立，池泉百尺深。\n萧萧陵下木，遗恨古犹今。",
        "dynasty": "宋",
        "collection_info": null
    },
    {
        "uuid": "01c5757af55bb778dd51cb83fffc9004",
        "title": "题王氏天开图画卷后",
        "author": "刘宰",
        "content": "浓淡非粧点，纵横谢剪裁。\n凭栏一凝睇，图画信天开。",
        "dynasty": "宋",
        "collection_info": null
    },
    {
        "uuid": "9d03f511f4ea199da9e1ef4628805548",
        "title": "次王兄韵二首  其一",
        "author": "刘宰",
        "content": "锦绣胸中富，珠玑笔下生。\n如何鹿门去，不向玉堂盛。",
        "dynasty": "宋",
        "collection_info": null
    },
    {
        "uuid": "ac5267b5d8ea3781f5bdae26f43561d0",
        "title": "次王兄韵二首  其二",
        "author": "刘宰",
        "content": "买屋依三阜，开窗对两池。\n去来谁是主，空锁壁间诗。",
        "dynasty": "宋",
        "collection_info": null
    },
    {
        "uuid": "e5159e2c49eda563b2288e0e33b01155",
        "title": "再用韵  其一",
        "author": "刘宰",
        "content": "野径梅初发，寒塘草又生。\n能来同社酒，莫笑瓦盆盛。",
        "dynasty": "宋",
        "collection_info": null
    },
    {
        "uuid": "877f0a166bce611e65c11228455c258f",
        "title": "再用韵  其二",
        "author": "刘宰",
        "content": "绿杨陶令宅，芳草谢家池。\n开径应须我，酬君未有诗。",
        "dynasty": "宋",
        "collection_info": null
    },
    {
        "uuid": "4d6253e960406442a449689e8e888566",
        "title": "云边遣兴",
        "author": "刘宰",
        "content": "穴处堪忘世，松餐足永年。\n有时云雨止，独立看青天。",
        "dynasty": "宋",
        "collection_info": null
    },
    {
        "uuid": "5012a74f1b158ea91fc278ef9cf0f20a",
        "title": "送李果州  其一",
        "author": "刘宰",
        "content": "萧然瘦鹤姿，不受世俗尘。\n吾衰久矣夫，眼明见斯人。",
        "dynasty": "宋",
        "collection_info": null
    },
    {
        "uuid": "c7715b1c6944a7da0c5bf0c5e4e11e1c",
        "title": "送李果州  其二",
        "author": "刘宰",
        "content": "含香趋汉陛，前席问贾生。\n要路须民庸，锦衣聊昼行。",
        "dynasty": "宋",
        "collection_info": null
    },
    {
        "uuid": "6dce935ee6489f39d894cd56213a3b32",
        "title": "送李果州  其三",
        "author": "刘宰",
        "content": "一年春好处，寒食一百五。\n想见束晨装，沙头震鼍鼓。",
        "dynasty": "宋",
        "collection_info": null
    },
    {
        "uuid": "6160d479cbb68d1341589040e39f6359",
        "title": "送李果州  其四",
        "author": "刘宰",
        "content": "昔吾有先正，走卒称司马。\n忧国等忧家，人物君其亚。",
        "dynasty": "宋",
        "collection_info": null
    },
    {
        "uuid": "44aeda9b93c7d4258904ee9bafb3bb64",
        "title": "仪真法曹日作",
        "author": "刘宰",
        "content": "纷纷恶直喜阿谀，局束英豪气不舒。\n万事付渠三昧手，此生自放五车书。",
        "dynasty": "宋",
        "collection_info": null
    },
    {
        "uuid": "3c2b0d32b6ba789aa80d3811b7d9ffda",
        "title": "题仪真常平仓壁",
        "author": "刘宰",
        "content": "苦被微官缚此身，汗衣亭午亚红尘。\n维舟醉卧垂杨下，输与江湖自在人。",
        "dynasty": "宋",
        "collection_info": null
    },
    {
        "uuid": "de6b5c397845815b00b4c05dfe1b4381",
        "title": "仪真呈隣居同官",
        "author": "刘宰",
        "content": "南楼风物怯新晴，管领心知独有君。\n从使市声鏖午枕，不妨清梦到行云。",
        "dynasty": "宋",
        "collection_info": null
    },
    {
        "uuid": "1b3b0f41c3788f1442db64bddb563bf1",
        "title": "过尤溪",
        "author": "刘宰",
        "content": "尤溪塘上征人路，记得停骖一解颜。\n十载重来儿女换，似曾相识有青山。",
        "dynasty": "宋",
        "collection_info": null
    },
    {
        "uuid": "bdc9c138c8cdc3dd76d501f30b0bfbc4",
        "title": "过剡溪",
        "author": "刘宰",
        "content": "青山迭迭水潺潺，路转峯回又一湾。\n想见雪天无限好，不妨独棹酒船还。",
        "dynasty": "宋",
        "collection_info": null
    },
    {
        "uuid": "72e07575351ab2de30b65b1af4d06f18",
        "title": "赋陈太史所筑凌云亭四首  其一",
        "author": "刘宰",
        "content": "太史曾题仲举舆，子虚赋就压蓬庐。\n终然不负凌云志，会向蓬莱顶上居。",
        "dynasty": "宋",
        "collection_info": null
    },
    {
        "uuid": "76e173c446af41e50aab7fc0dc41e59e",
        "title": "赋陈太史所筑凌云亭四首  其二",
        "author": "刘宰",
        "content": "吏退庭空一径深，交柯密叶布繁阴。\n婆娑谁识先生意，恐负当时庇物心。",
        "dynasty": "宋",
        "collection_info": null
    },
    {
        "uuid": "84592e399ae9223b41113018b0aa6ed5",
        "title": "赋陈太史所筑凌云亭四首  其三",
        "author": "刘宰",
        "content": "紫烟缥缈接云霞，亭下连甍十万家。\n想见当年关尹子，已占柱史入京华。",
        "dynasty": "宋",
        "collection_info": null
    },
    {
        "uuid": "66f72fa43e64ec4d8f0e1374714c038f",
        "title": "赋陈太史所筑凌云亭四首  其四",
        "author": "刘宰",
        "content": "身自蓬莱顶上来，彩云深处见崔嵬。\n凭高莫作凌云想，闻说天门有诏催。",
        "dynasty": "宋",
        "collection_info": null
    },
    {
        "uuid": "92d4d607373587b75db0e06ddd46a411",
        "title": "题冯公岭旅邸",
        "author": "刘宰",
        "content": "层楼杰阁耸朱栏，楼下行人自往还。\n但见彩云横木末，不知身在翠微间。",
        "dynasty": "宋",
        "collection_info": null
    },
    {
        "uuid": "1548b93eb5bf8e44cdb60b6b3dffd2d4",
        "title": "题永嘉寺壁",
        "author": "刘宰",
        "content": "石泉飞下宝莲宫，似听钧天奏未终。\n千古风流谢康乐，可无屐齿此山中。",
        "dynasty": "宋",
        "collection_info": null
    },
    {
        "uuid": "abbd843d299c09f5cf950f9915f881d9",
        "title": "题石门奉真观",
        "author": "刘宰",
        "content": "迭障为屏石作门，阴云漠漠雨昏昏。\n清游到晚不知去，要上峯头望晓暾。",
        "dynasty": "宋",
        "collection_info": null
    },
    {
        "uuid": "84a6169167ba72e78d1326b0fb3ca8f6",
        "title": "吴门道中",
        "author": "刘宰",
        "content": "三吴豪侠骋轻肥，尽是当年襁褓儿。\n鬓髮苍苍颜色改，问翁如此復何为。",
        "dynasty": "宋",
        "collection_info": null
    },
    {
        "uuid": "7326c1f3287a0ff99372e84b694a841f",
        "title": "舟过惠山",
        "author": "刘宰",
        "content": "小立船头看惠山，山尖半在有无间。\n蚕眠未老秧方绿，且放烟云自往还。",
        "dynasty": "宋",
        "collection_info": null
    },
    {
        "uuid": "79481fac02291358db27184d6ed1bc1c",
        "title": "舟中",
        "author": "刘宰",
        "content": "蓼岸着花红半吐，稻畦过雨绿平铺。\n炊烟起处三家市，却向江湖忆画图。",
        "dynasty": "宋",
        "collection_info": null
    },
    {
        "uuid": "578e2218c07b4515997647e32b66f2d5",
        "title": "醉中",
        "author": "刘宰",
        "content": "一樽绿酒与君同，且喜荷香送晚风。\n四座尽倾谈柄白，满筵不用舞裙红。",
        "dynasty": "宋",
        "collection_info": null
    },
    {
        "uuid": "1558e563d48146888e45b9cdd3bd2ee7",
        "title": "漫塘口占",
        "author": "刘宰",
        "content": "醉着船头背月眠，醒来红日浴晴川。\n等閒活计无人共，独占江湖万里天。",
        "dynasty": "宋",
        "collection_info": null
    },
    {
        "uuid": "82832dc7842cb4db9967dc43dbce64a5",
        "title": "九日",
        "author": "刘宰",
        "content": "捣飺篘酒荐新舂，嘆息年来甔石空。\n不惜解衣供一饷，要令稚子识家风。",
        "dynasty": "宋",
        "collection_info": null
    },
    {
        "uuid": "074962ee25d741673f5fcd2dd154cfc9",
        "title": "感春",
        "author": "刘宰",
        "content": "隔溪啼鸟弄新音，绕岸蒲芽迸绿簪。\n花事只今强半在，不妨风雨搅春阴。",
        "dynasty": "宋",
        "collection_info": null
    },
    {
        "uuid": "633b8a757936c357f5c51e2c65ba9c76",
        "title": "七夕",
        "author": "刘宰",
        "content": "天孙今夕渡银潢，女伴纷纷乞巧忙。\n乞得巧多成底事，祇堪装点嫁衣裳。",
        "dynasty": "宋",
        "collection_info": null
    },
    {
        "uuid": "03e4fdede87abcc446c2e05b4d1c2653",
        "title": "天台道中用陈氏园亭韵  其一",
        "author": "刘宰",
        "content": "笋舆穿过万重山，邂逅登亭一解颜。\n剩欲题诗徧苍石，举头羞见岭云閒。",
        "dynasty": "宋",
        "collection_info": null
    },
    {
        "uuid": "28dc361e5664d3bb6d57452819683035",
        "title": "天台道中用陈氏园亭韵  其二",
        "author": "刘宰",
        "content": "亭俯澄波对碧山，山头古木总苍颜。\n爱山未办还山计，猿鹤还应伴我閒。",
        "dynasty": "宋",
        "collection_info": null
    },
    {
        "uuid": "34dd3fa48164c5eae510c8054c182102",
        "title": "秋怀二首  其一",
        "author": "刘宰",
        "content": "翠幄迎霜半染红，高林风过杂笙钟。\n澄光万顷天无滓，留与羲和驾六龙。",
        "dynasty": "宋",
        "collection_info": null
    },
    {
        "uuid": "5212f232a483e48b9c6ab3f3e92a66ed",
        "title": "秋怀二首  其二",
        "author": "刘宰",
        "content": "一抹红绡日脚霞，千林暮霭纳归鸦。\n西风捲尽梧桐叶，乞与中庭散月华。",
        "dynasty": "宋",
        "collection_info": null
    },
    {
        "uuid": "c5df23253229ea737e0378b6062e9e90",
        "title": "嘲啼鸟",
        "author": "刘宰",
        "content": "破袴年来未改为，园中啼鸟汝何知。\n从教解使君侯悟，尔死何由得盖帷。",
        "dynasty": "宋",
        "collection_info": null
    },
    {
        "uuid": "9b15ef08cff248e891a60a888b44babd",
        "title": "东阳道中闻杜鹃",
        "author": "刘宰",
        "content": "万里云山路渺茫，车轮竟日往来忙。\n凭君一语成归去，笑杀儿时射四方。",
        "dynasty": "宋",
        "collection_info": null
    },
    {
        "uuid": "a3f81bc6e662e932e5f97e1ecddfb759",
        "title": "闻桔橰",
        "author": "刘宰",
        "content": "岁旱田家竞作劳，车声夜半响嗷嘈。\n市门多少夸毗子，日晏高眠笑尔曹。",
        "dynasty": "宋",
        "collection_info": null
    },
    {
        "uuid": "45055126d30e8568d55cbbd15c23231b",
        "title": "宿直里店二首  其一",
        "author": "刘宰",
        "content": "扁舟泛泛逐惊湍，朔吹飙飙作晓寒。\n舣棹远来投野店，应门幸喜得儒冠。",
        "dynasty": "宋",
        "collection_info": null
    },
    {
        "uuid": "2caf383527ea70e3f3c18946b763f3a3",
        "title": "宿直里店二首  其二",
        "author": "刘宰",
        "content": "稻穫田空宿水禽，去来终夜有清音。\n投床倦客无他想，祇有江湖万里心。",
        "dynasty": "宋",
        "collection_info": null
    },
    {
        "uuid": "8a39ec90b7b41ff06845af6cfbdd1664",
        "title": "雷发散雨书怀",
        "author": "刘宰",
        "content": "轰雷惊散半空雨，赫日衝开万里云。\n依旧炎炎还酷暑，南来犹幸有晴熏。",
        "dynasty": "宋",
        "collection_info": null
    },
    {
        "uuid": "b233641515545c683fda1c4e48ee9e5f",
        "title": "题吕城庙",
        "author": "刘宰",
        "content": "吕公遗垒枕高冈，落日西风草木荒。\n王气悬知南国在，不妨北面俨冠裳。",
        "dynasty": "宋",
        "collection_info": null
    },
    {
        "uuid": "f4c890589c7113d300f6c4df51d7ad9e",
        "title": "和陈倅校书惠诗",
        "author": "刘宰",
        "content": "故交衮衮白头新，倾盖相望有几人。\n奉诏君应归册府，一蓑我欲老江滨。",
        "dynasty": "宋",
        "collection_info": null
    },
    {
        "uuid": "f362e1985e91f5b5409871998aa1c80b",
        "title": "和陈校书祈雨有应",
        "author": "刘宰",
        "content": "一念忧民敢惮烦，肩舆得得款祠坛。\n莫嫌勺水能多少，自是壶中世界宽。",
        "dynasty": "宋",
        "collection_info": null
    },
    {
        "uuid": "0052fff78e65d0f781bc1396fbfc61b1",
        "title": "和陈校书生孙",
        "author": "刘宰",
        "content": "四海声名陈太丘，元方有子復何忧。\n他年羔鴈成羣至，不独丹青诧豫州。",
        "dynasty": "宋",
        "collection_info": null
    },
    {
        "uuid": "6d9672b7462e6ef1569390fc510163db",
        "title": "和赵季行用兰花韵三首  其一",
        "author": "刘宰",
        "content": "破除百卉发孤芳，造化工夫有抑扬。\n平易堂中无箇事，一枝相对吐清香。",
        "dynasty": "宋",
        "collection_info": null
    },
    {
        "uuid": "6fc514b894f01e363c92b5b26c735b5c",
        "title": "和赵季行用兰花韵三首  其二",
        "author": "刘宰",
        "content": "结根嵓谷谢羣芳，多谢光风为发扬。\n骚客毋烦赋纫佩，省郎行矣趣含香。",
        "dynasty": "宋",
        "collection_info": null
    },
    {
        "uuid": "11e592df11d3111752ed18bf5dda6971",
        "title": "和赵季行用兰花韵三首  其三",
        "author": "刘宰",
        "content": "鶗鴂潜消百草芳，清芬散逐楚风扬。\n洛阳姚魏空增价，愧死嵓隈有国香。",
        "dynasty": "宋",
        "collection_info": null
    },
    {
        "uuid": "fd0ad079a3b883d2cb0fc3c6e7928643",
        "title": "次韵苏明仲",
        "author": "刘宰",
        "content": "诗翁名字简思陵，死去人疑化鹤丁。\n败絮当年犹自拥，褐衣今日可忘情。",
        "dynasty": "宋",
        "collection_info": null
    },
    {
        "uuid": "078307fc89e593e0edbe05697eeca6cc",
        "title": "酬陈子与",
        "author": "刘宰",
        "content": "门外秋光入句频，门前积雨少来人。\n利名到底成何事，赢得江湖自在身。",
        "dynasty": "宋",
        "collection_info": null
    },
    {
        "uuid": "2a4afba7653e15952e7a5eee3b0639ae",
        "title": "送晦庵语孟集註与诸侄",
        "author": "刘宰",
        "content": "伊洛遗书徧讨论，微言千古破童昏。\n要知此老殷勤意，送与君家好弟昆。",
        "dynasty": "宋",
        "collection_info": null
    },
    {
        "uuid": "3ab6fd08b30322cf84764ba87bc9ce3f",
        "title": "冬日即事",
        "author": "刘宰",
        "content": "飞廉不解却丰隆，结就浓阴万里同。\n须信碧霄无点滓，晓来红日自生东。",
        "dynasty": "宋",
        "collection_info": null
    },
    {
        "uuid": "7939c81191c9aeefe67312f18eb49629",
        "title": "戏和荆公读汉书",
        "author": "刘宰",
        "content": "当年泚笔笑愚忠，后日私书迹更穷。\n自是京刘异恭显，未知君意与谁同。",
        "dynasty": "宋",
        "collection_info": null
    },
    {
        "uuid": "b6dc28c07dfc825a5761e90f8f6d9ddc",
        "title": "读韩诗和其韵",
        "author": "刘宰",
        "content": "韩子文同孟氏醇，陈言去尽只天真。\n君诗费却雕镌力，笔下应夸自有神。",
        "dynasty": "宋",
        "collection_info": null
    },
    {
        "uuid": "e2fcb915c58a04ed6aaa516a427ebc3f",
        "title": "读苏武传",
        "author": "刘宰",
        "content": "李陵卫律两降人，大义相规几尽诚。\n陵语不传传卫律，要令千载识交情。",
        "dynasty": "宋",
        "collection_info": null
    },
    {
        "uuid": "1399f7f66427c1b7745fbab87deb9119",
        "title": "读公孙弘卜式儿宽传",
        "author": "刘宰",
        "content": "儒雅弘宽世所宗，汗青中介牧羊翁。\n史家有意君知否，未必文华胜朴忠。",
        "dynasty": "宋",
        "collection_info": null
    },
    {
        "uuid": "300a4e47c06de95d9fad0d60e639ad28",
        "title": "读楼护传",
        "author": "刘宰",
        "content": "刘氏难令吕氏安，郦生大义炳如丹。\n君卿卖友阿王莽，死去何颜见吕宽。",
        "dynasty": "宋",
        "collection_info": null
    },
    {
        "uuid": "f7187d8883a63f1011686f4ec2c5e9f6",
        "title": "读卫青传",
        "author": "刘宰",
        "content": "任侠行权世所诛，将军尚借齿牙余。\n古来名将勤招选，底事牢辞不敢居。",
        "dynasty": "宋",
        "collection_info": null
    },
    {
        "uuid": "57ad1f4017972e41e79b50e6fffea120",
        "title": "书陈少阳遗墨后",
        "author": "刘宰",
        "content": "赎死何由可百身，遗书犹足警来人。\n当时珍重千金字，此日凄凉一窖尘。",
        "dynasty": "宋",
        "collection_info": null
    },
    {
        "uuid": "7d214d68dc4841df0ba63f367b4214c0",
        "title": "送应徽之归天台",
        "author": "刘宰",
        "content": "去来行李苦匆匆，世路崎岖一笑中。\n闻道倚门占鹊喜，早寻归棹浙江东。",
        "dynasty": "宋",
        "collection_info": null
    },
    {
        "uuid": "dfc1af8be7472bfa0b82571843cb914d",
        "title": "借明秀轩韵送赵推入幕二首  其一",
        "author": "刘宰",
        "content": "七泽波涛笔下吞，相逢晓日上天门。\n祇今出处难同调，惭愧高轩几访存。",
        "dynasty": "宋",
        "collection_info": null
    },
    {
        "uuid": "02d1397e75e3a902ea32d5f99033a4ae",
        "title": "借明秀轩韵送赵推入幕二首  其二",
        "author": "刘宰",
        "content": "纷纷末俗假成真，幕府归来岁聿新。\n万里终存江海志，一毫莫染簿书尘。",
        "dynasty": "宋",
        "collection_info": null
    },
    {
        "uuid": "8f129c60493a21e1e788c1c52470a739",
        "title": "云边即事",
        "author": "刘宰",
        "content": "山鸟纷纷不计名，晓来聒聒弄新晴。\n山人不识虞庭乐，疑是箫韶奏九成。",
        "dynasty": "宋",
        "collection_info": null
    },
    {
        "uuid": "f9468889086ef8afe6159f99cf4d19d3",
        "title": "题龙祠米元晖词后",
        "author": "刘宰",
        "content": "醉笔淋漓纪胜寻，重来尚想百年心。\n浪将一字殊先后，谁识朱弦太古音。",
        "dynasty": "宋",
        "collection_info": null
    },
    {
        "uuid": "e0ceede93f4b7cd3db9387f02127f0b2",
        "title": "松影",
        "author": "刘宰",
        "content": "老松偃蹇印晴空，倒影参差澹月中。\n夜久无人共清赏，一庭萧瑟走虬龙。",
        "dynasty": "宋",
        "collection_info": null
    },
    {
        "uuid": "7c4fd79305046f270afe50b857daa9e3",
        "title": "戏传老",
        "author": "刘宰",
        "content": "锦绣囊开一夜风，万家花柳斗青红。\n谁知一点阳和气，尽在高禅杖锡中。",
        "dynasty": "宋",
        "collection_info": null
    },
    {
        "uuid": "89dd202cf417f5ee966a74757f49f75e",
        "title": "谢荐医",
        "author": "刘宰",
        "content": "容貌天黥二十年，刳肠一洗怅无缘。\n祇今纵使逢医缓，却顾霜毛已飒然。",
        "dynasty": "宋",
        "collection_info": null
    },
    {
        "uuid": "aa7265cee52f9d34bad1615a15a52013",
        "title": "云边阻雨  其一",
        "author": "刘宰",
        "content": "辗转无眠到夜阑，鹊声送喜近檐间。\n好风吹断夜来雨，晴日放开云外山。",
        "dynasty": "宋",
        "collection_info": null
    },
    {
        "uuid": "934d2fca03d24e61b66cb0f9a359c3b7",
        "title": "云边阻雨  其二",
        "author": "刘宰",
        "content": "蔷薇篱落送春阑，笋葚园林早夏间。\n牛背牧儿酣午梦，不知风雨过前山。",
        "dynasty": "宋",
        "collection_info": null
    },
    {
        "uuid": "7c0b4b31600aee556fcc7b71eb3d00ba",
        "title": "酬传老",
        "author": "刘宰",
        "content": "人生不见古无怀，平陆犹成滟滪堆。\n百岁髑髅能发语，有生非乐死非灾。",
        "dynasty": "宋",
        "collection_info": null
    },
    {
        "uuid": "007bc3c292bf5bdb51fac8ecbc678357",
        "title": "题布金寺钟楼",
        "author": "刘宰",
        "content": "云间缥缈出层楼，楼上钟成四百秋。\n当日繁华今不见，钟声依旧满林丘。",
        "dynasty": "宋",
        "collection_info": null
    },
    {
        "uuid": "625a2aa8f39cd773d922e851c798a05e",
        "title": "黄梅",
        "author": "刘宰",
        "content": "林梢脆实荐辛酸，尚记儿时刮目看。\n老去齿牙无復昔，晓枝犹喜堕金丸。",
        "dynasty": "宋",
        "collection_info": null
    },
    {
        "uuid": "bc3adf2180750d154b147edec4b250c0",
        "title": "题张端衡竹木石画",
        "author": "刘宰",
        "content": "槎牙高树萧梢竹，绝岛风烟开短轴。\n更烦点笔作衰翁，啸月吟风饮山渌。",
        "dynasty": "宋",
        "collection_info": null
    },
    {
        "uuid": "309513ad3f0b9856bfc423bccdbefeab",
        "title": "送张端质上春官",
        "author": "刘宰",
        "content": "第一江山酒两壶，送君鼓箧入皇都。\n直须第一收名第，莫使江山擅美呼。",
        "dynasty": "宋",
        "collection_info": null
    },
    {
        "uuid": "ba0c607c5c7b43959b9c7f8a7d7cc212",
        "title": "送刘簿秩满东归",
        "author": "刘宰",
        "content": "一官簿领十年间，此去青云手可攀。\n胜日西湖浮画舫，频将巵酒酹孤山。",
        "dynasty": "宋",
        "collection_info": null
    },
    {
        "uuid": "566b4b317fd29a9385c00af1b9928347",
        "title": "谢赵使君豁租",
        "author": "刘宰",
        "content": "长榜朱书又墨书，使君颁令豁逃租。\n一千里内欢声满，十数年来此事无。",
        "dynasty": "宋",
        "collection_info": null
    },
    {
        "uuid": "23b2c467ec54831046156231267d68e9",
        "title": "送茅监",
        "author": "刘宰",
        "content": "一棹东来载月归，宦途此去有光辉。\n祖筵是处花枝袅，惭愧衰翁昼掩扉。",
        "dynasty": "宋",
        "collection_info": null
    },
    {
        "uuid": "aa51736c4f95125f4a168079e26728bf",
        "title": "寄潘子善上舍",
        "author": "刘宰",
        "content": "寂寞安居十载余，高轩欲过尚踌躇。\n莫嫌穷巷青泥满，自是门多长者车。",
        "dynasty": "宋",
        "collection_info": null
    },
    {
        "uuid": "5a7f0430ac71fb3796d32e5bdee2f115",
        "title": "代柬寄王去非",
        "author": "刘宰",
        "content": "闻随使节过江东，想见旌旗十里红。\n多少苍生在寒谷，早吹邹律转春风。",
        "dynasty": "宋",
        "collection_info": null
    },
    {
        "uuid": "f88462fd80a74d7c8ddf2620b08695b4",
        "title": "寄江东真漕",
        "author": "刘宰",
        "content": "金陵千古帝王都，肉食何人解远图。\n只有爱民真学士，不惭通务汉三儒。",
        "dynasty": "宋",
        "collection_info": null
    },
    {
        "uuid": "918d756af5b92f1f12177f874e93e885",
        "title": "简同志",
        "author": "刘宰",
        "content": "竹韵因风来满楹，桂枝和月印中庭。\n遥知棋罢浑无事，百首新诗醉復醒。",
        "dynasty": "宋",
        "collection_info": null
    },
    {
        "uuid": "ee0877e5aeb07ec102871540603dcd2c",
        "title": "谢纪倅惠梅",
        "author": "刘宰",
        "content": "翠实堆盘对绿樽，清香尚想月黄昏。\n主人合试调羹手，病叟难忘止渴恩。",
        "dynasty": "宋",
        "collection_info": null
    },
    {
        "uuid": "f6763c75589607e44164cc42725e4b8f",
        "title": "口占谢陈使君",
        "author": "刘宰",
        "content": "相思目断鑑湖船，书别殷勤敢赠言。\n未解终南寻捷径，少宽谷口截朱辕。",
        "dynasty": "宋",
        "collection_info": null
    },
    {
        "uuid": "024824da8d9da03082f36efab39f2052",
        "title": "书蒋云巢诗卷后",
        "author": "刘宰",
        "content": "逸兴常同造物游，驾巢不与世人侔。\n日晴紫翠开千嶂，依旧君家在上头。",
        "dynasty": "宋",
        "collection_info": null
    },
    {
        "uuid": "297b9e75f88d6a84e02264a458747b53",
        "title": "云边遣兴",
        "author": "刘宰",
        "content": "洩云日日冒山头，古涧淙淙咽怒流。\n但得农家余雨泽，不妨客子嘆淹留。",
        "dynasty": "宋",
        "collection_info": null
    },
    {
        "uuid": "5dc65fbe31187317275948992220b64c",
        "title": "乙酉夏述怀二绝  其一",
        "author": "刘宰",
        "content": "水边舟子竞招招，陌上车尘晚更嚣。\n祇有幽人无箇事，藕花深处弄轻桡。",
        "dynasty": "宋",
        "collection_info": null
    },
    {
        "uuid": "d4e3dceba3465cda8d1284994cd2f8fb",
        "title": "乙酉夏述怀二绝  其二",
        "author": "刘宰",
        "content": "岸柳风摧更绿饶，槛花当暑自红娇。\n流行一气元无息，松柏何妨独后雕。",
        "dynasty": "宋",
        "collection_info": null
    },
    {
        "uuid": "d44641565c56aa9f98681e9fede76aed",
        "title": "答王去非觅柳栽",
        "author": "刘宰",
        "content": "不惜柔条折赠君，与君分占万家春。\n祇愁五柳门前景，不称三槐堂裏人。",
        "dynasty": "宋",
        "collection_info": null
    },
    {
        "uuid": "b0937f54a3a84db62cafb26999a60c1e",
        "title": "得轩即事",
        "author": "刘宰",
        "content": "上印还家不计年，水光弥望木参天。\n绿云洞裏开书幌，红锦波心漾酒船。",
        "dynasty": "宋",
        "collection_info": null
    },
    {
        "uuid": "d0d06147b5036648e497b7982b4bdb80",
        "title": "荷花",
        "author": "刘宰",
        "content": "淤泥除尽藕根空，留得孤芳照病翁。\n水面亭亭尘不染，悬知不是蓼花红。",
        "dynasty": "宋",
        "collection_info": null
    },
    {
        "uuid": "b59b18d90d6f9c86cbdd6ea9528ea2cb",
        "title": "和钱晋之绿云洞天韵",
        "author": "刘宰",
        "content": "理乱幽人了不闻，扶疎遶舍绿成云。\n洞中不异人间世，一枕邯郸浪策勋。",
        "dynasty": "宋",
        "collection_info": null
    },
    {
        "uuid": "63338111e8da68f325adcc20797eb414",
        "title": "答钟元达觅藕栽二首  其一",
        "author": "刘宰",
        "content": "红粧翠盖出污涂，水面风吹醉欲扶。\n自是凌波有仙种，文君莫讶茂陵姝。",
        "dynasty": "宋",
        "collection_info": null
    },
    {
        "uuid": "a4199a5afa13b962274b2c336b4f9258",
        "title": "答钟元达觅藕栽二首  其二",
        "author": "刘宰",
        "content": "渐点青钱浮水面，犹将素节混泥沙。\n送君百顷风潭上，莫笑原非十丈花。",
        "dynasty": "宋",
        "collection_info": null
    },
    {
        "uuid": "3b90adf0b1819ed0d8f40f672a0fb872",
        "title": "戏谢张端衡惠牡丹并汤鹅",
        "author": "刘宰",
        "content": "右军浑脱从花王，老子开盘喜欲狂。\n拟插一枝无称面，浪餐鹅炙愧刘郎。",
        "dynasty": "宋",
        "collection_info": null
    },
    {
        "uuid": "33a66b461c1495a924f3180f96ac4c07",
        "title": "题瀑布画",
        "author": "刘宰",
        "content": "洩云澒洞遮山腹，古木槎牙缭山足。\n举头百丈泻寒泉，知有高峯插天绿。",
        "dynasty": "宋",
        "collection_info": null
    },
    {
        "uuid": "462ef3b9e2669791212e769f8afb5996",
        "title": "题德源庵",
        "author": "刘宰",
        "content": "牖户绸缪实父基，豆区积贮训承师。\n老来事业仅如此，惭愧平生祇小知。",
        "dynasty": "宋",
        "collection_info": null
    },
    {
        "uuid": "3b81bdb984dcd1fbc1ff3643727a5200",
        "title": "回陈兄惠瓜",
        "author": "刘宰",
        "content": "碧圆到眼舌生津，三载深惭拜赐频。\n莫怪尊前最知味，东陵自是种瓜人。",
        "dynasty": "宋",
        "collection_info": null
    },
    {
        "uuid": "ac92f28252b8a49f383d11235b36ee20",
        "title": "奉酬陈居士",
        "author": "刘宰",
        "content": "高人不作饭牛歌，盍嚮沧浪具笠蓑。\n正使同舟欠西子，也胜逐日效秦娥。",
        "dynasty": "宋",
        "collection_info": null
    },
    {
        "uuid": "73a46ffe54b794529f699a47f7a99bce",
        "title": "用韵索青娥丸",
        "author": "刘宰",
        "content": "病余不赋恼侬歌，活计江湖一钓蓑。\n傥许膏肓驱二竖，肯令红粉污青娥。",
        "dynasty": "宋",
        "collection_info": null
    },
    {
        "uuid": "408dd3ed803700cd73b85101eabbd574",
        "title": "代柬苏佥",
        "author": "刘宰",
        "content": "七十收身古战场，归来八十更康强。\n酒阑庭户秋光好，想见诗成一缕香。",
        "dynasty": "宋",
        "collection_info": null
    },
    {
        "uuid": "37c9c0c801d48f86bb69ed2e3287d25c",
        "title": "柬张簿二首  其一",
        "author": "刘宰",
        "content": "簿书阅过几牛腰，一缕清香午未消。\n栀室醉吟谁是伴，铁城折简可频招。",
        "dynasty": "宋",
        "collection_info": null
    },
    {
        "uuid": "0052e974e0cd4279081ac2dcd33ab3d2",
        "title": "柬张簿二首  其二",
        "author": "刘宰",
        "content": "细肋朝来正割鲜，瓦瓶先腊湛寒泉。\n香栖枳棘宁多日，断送横飞上九天。",
        "dynasty": "宋",
        "collection_info": null
    },
    {
        "uuid": "34db94379867ca1b9bd1b7ceeb4d2c36",
        "title": "代柬促陈居士归",
        "author": "刘宰",
        "content": "一棹东游久未归，羞囊应已典春衣。\n淡烟疎柳鲈鱼市，底事流涎对落晖。",
        "dynasty": "宋",
        "collection_info": null
    },
    {
        "uuid": "e10b94b0a896929db1ebb019f0ea28c4",
        "title": "代柬答徐监押",
        "author": "刘宰",
        "content": "隋堤绿柳漾清流，画舸输君烂漫游。\n柘荡高湖须老伴，不妨捩柁出湾头。",
        "dynasty": "宋",
        "collection_info": null
    },
    {
        "uuid": "1a99f0f47bf868704fe0de8f72fa7a8e",
        "title": "口占送纸鹤帐与王克家中书",
        "author": "刘宰",
        "content": "雪翎丹顶更玄裳，持赴君家六尺床。\n午枕不须蛮素问，主人心地正清凉。",
        "dynasty": "宋",
        "collection_info": null
    },
    {
        "uuid": "99cfd48f98aeff90f685232cbe85e9db",
        "title": "和王克家所寄草堂诗二首  其一",
        "author": "刘宰",
        "content": "絃歌流化记琴堂，椎鲁难言愧互乡。\n正对薇花挥翰墨，犹能春草梦池塘。",
        "dynasty": "宋",
        "collection_info": null
    },
    {
        "uuid": "4ea1fe235a9e74af3a40c456f61bf6f4",
        "title": "和王克家所寄草堂诗二首  其二",
        "author": "刘宰",
        "content": "身在金华与玉堂，寄声时到祝鸡乡。\n为言旧访卢仝处，柳压平堤水满塘。",
        "dynasty": "宋",
        "collection_info": null
    },
    {
        "uuid": "722e367241f5bcfb6320d41fab5e4591",
        "title": "次韵谢范黄中运管二绝  其一",
        "author": "刘宰",
        "content": "一区闻道宅新成，潇洒真堪寄此生。\n胸次清冰元自莹，不妨更向玉壶盛。",
        "dynasty": "宋",
        "collection_info": null
    },
    {
        "uuid": "d35a2aad36e0f378f8bc74ec1c54fce9",
        "title": "次韵谢范黄中运管二绝  其二",
        "author": "刘宰",
        "content": "刁坞春回花满枝，沈溪梦断水盈池。\n遥知弔古经行处，落纸云烟总是诗。",
        "dynasty": "宋",
        "collection_info": null
    },
    {
        "uuid": "50c2c6b09c2b02a875b0295e566f5dcc",
        "title": "题恭靖兄志庵二首  其一",
        "author": "刘宰",
        "content": "宅兆当从志所安，故山松竹舞林峦。\n莫嗟外有封疆隔，自觉中含宇宙宽。",
        "dynasty": "宋",
        "collection_info": null
    },
    {
        "uuid": "bc11a7171300df3264403ff0ccf0700f",
        "title": "题恭靖兄志庵二首  其二",
        "author": "刘宰",
        "content": "山势西来如凤舞，林峦左转若龙蟠。\n门前一水流新绿，须信神心万古安。",
        "dynasty": "宋",
        "collection_info": null
    },
    {
        "uuid": "56cc5a4751a54e6b1794bd22526f9d2e",
        "title": "题明伦堂",
        "author": "刘宰",
        "content": "六树庭前过屋山，一枝仙桂许高攀。\n风云有幸逢千载，里社应先庇万间。",
        "dynasty": "宋",
        "collection_info": null
    },
    {
        "uuid": "c80753933c4cea874098ded6cd05a1f8",
        "title": "送徐兄封川之行",
        "author": "刘宰",
        "content": "别时触目是愁端，适喜君怀宇宙宽。\n千里事人犹见喜，寄声别驾好相看。",
        "dynasty": "宋",
        "collection_info": null
    },
    {
        "uuid": "a6f54f9ab92e42d89fa337787f63a63d",
        "title": "闻杜鹃三首  其一",
        "author": "刘宰",
        "content": "当日停辀古道傍，大言聊以解愁肠。\n只今老去还吴下，无復驱车走四方。",
        "dynasty": "宋",
        "collection_info": null
    },
    {
        "uuid": "742993662ecb1b3aad9bbc68920d217a",
        "title": "闻杜鹃三首  其二",
        "author": "刘宰",
        "content": "天津桥上小徘徊，入耳新声兆有开。\n家住江南异京洛，不因君至浪惊猜。",
        "dynasty": "宋",
        "collection_info": null
    },
    {
        "uuid": "846c5d45b29bcd77bcffe2d85edb187e",
        "title": "闻杜鹃三首  其三",
        "author": "刘宰",
        "content": "薄宦思归畏崄巇，从君归去苦嫌迟。\n归时绿鬓今黄髮，归路平安我独知。",
        "dynasty": "宋",
        "collection_info": null
    },
    {
        "uuid": "08dc5b56724ce6f848702be8935078ab",
        "title": "送洪季扬分教横州兼呈丁帅二首  其一",
        "author": "刘宰",
        "content": "仕有为贫难择地，志将及物要乘时。\n青衫入手南中去，此意惟应我辈知。",
        "dynasty": "宋",
        "collection_info": null
    },
    {
        "uuid": "0238d7eb14df0dd49aa5e1bc0563462d",
        "title": "送洪季扬分教横州兼呈丁帅二首  其二",
        "author": "刘宰",
        "content": "五百人中占上游，四千里外客诸侯。\n南中頼有贤方伯，处我应须胜自谋。",
        "dynasty": "宋",
        "collection_info": null
    },
    {
        "uuid": "d0a06ee827632552fdae263cd72766c2",
        "title": "送机僧代柬庄氏",
        "author": "刘宰",
        "content": "长荡湖南好事家，祇今无復旧豪华。\n斗升为乞西江水，涸鲋余生或有涯。",
        "dynasty": "宋",
        "collection_info": null
    },
    {
        "uuid": "15fa07bc4163e0e9f954d516e014a176",
        "title": "送丁道士住洞阳",
        "author": "刘宰",
        "content": "华阳洞口炼丹台，仙客遗基在草莱。\n急遣羽流专洒扫，千年去鹤会归来。",
        "dynasty": "宋",
        "collection_info": null
    },
    {
        "uuid": "8bc98e9d67487c5ce911208a355223f8",
        "title": "九日送酒黄竹磵",
        "author": "刘宰",
        "content": "老瓦盆中渌酒香，田家风物近重阳。\n不知竹磵槃桓处，今赋黄华第几章。",
        "dynasty": "宋",
        "collection_info": null
    },
    {
        "uuid": "3bc74bcf133cd95f195c1690bc568331",
        "title": "寄题洪氏永则轩",
        "author": "刘宰",
        "content": "此则天然与性俱，执柯何必远求欤。\n父兄行己一家法，圣哲传心万卷书。",
        "dynasty": "宋",
        "collection_info": null
    },
    {
        "uuid": "0af489e22e0ac711c878f23e570ce748",
        "title": "为纪生借屋",
        "author": "刘宰",
        "content": "乃祖焚身为祖刘，末孙那敢不相周。\n单辞往扣贤公子，茅屋何妨得借留。",
        "dynasty": "宋",
        "collection_info": null
    },
    {
        "uuid": "111d1ef70199f021475519cfdb955a12",
        "title": "送上元张尉兼柬吕制干二首  其一",
        "author": "刘宰",
        "content": "千古繁华白下亭，万家花柳拥层城。\n登临此去非无地，弹压中间要有声。",
        "dynasty": "宋",
        "collection_info": null
    },
    {
        "uuid": "0d86198809b965d7be1a4878b9bc4a9a",
        "title": "送上元张尉兼柬吕制干二首  其二",
        "author": "刘宰",
        "content": "幕府东来第一人，姓名星斗揭苍旻。\n龙驹要踏浮云去，好向庭前一问津。",
        "dynasty": "宋",
        "collection_info": null
    },
    {
        "uuid": "a2be775abffb5d65e8b1364d5f6d0895",
        "title": "枕上四首呈丁景舒  其一",
        "author": "刘宰",
        "content": "督邮行县岂徒哉，指点虚无作祸媒。\n料得渊明知此意，悬抛印绶赋归来。",
        "dynasty": "宋",
        "collection_info": null
    },
    {
        "uuid": "e3cd6cd9eb8715f496cd3a2adc0170ef",
        "title": "枕上四首呈丁景舒  其二",
        "author": "刘宰",
        "content": "弦歌容与倦将迎，五斗看来一羽轻。\n若也儿曹知此意，可容千载擅清名。",
        "dynasty": "宋",
        "collection_info": null
    },
    {
        "uuid": "346bb264a0dd3e441ec51cd6b235e4f1",
        "title": "枕上四首呈丁景舒  其三",
        "author": "刘宰",
        "content": "篱边把菊玩遗芳，未肯从渠入醉乡。\n五字句中窥屈宋，七絃声裏到羲皇。",
        "dynasty": "宋",
        "collection_info": null
    },
    {
        "uuid": "adbf5cb59b2f5444fa86235f3236f66a",
        "title": "枕上四首呈丁景舒  其四",
        "author": "刘宰",
        "content": "等閒游目送飞鸿，适意何妨酒一钟。\n莲社未应寻盛远，竹林中亦着涛戎。",
        "dynasty": "宋",
        "collection_info": null
    },
    {
        "uuid": "1ead67b88a789dd59cc5e533b76ddb3d",
        "title": "代柬谢袁兄",
        "author": "刘宰",
        "content": "渔樵并舍两相忘，三径回看久就荒。\n只有生平真活计，湖光万顷接山光。",
        "dynasty": "宋",
        "collection_info": null
    },
    {
        "uuid": "31c626167319974775ff5ef77ddb86ae",
        "title": "送无灰酒周马帅口占三绝  其一",
        "author": "刘宰",
        "content": "宝玺来归万国春，海隅花鸟亦欣欣。\n皇恩更向将军厚，乞与人间自在身。",
        "dynasty": "宋",
        "collection_info": null
    },
    {
        "uuid": "ea7411ac446ca6fb2d4256f5f95fa3af",
        "title": "送无灰酒周马帅口占三绝  其二",
        "author": "刘宰",
        "content": "乞得閒身荷圣朝，旧栖佳处日逍遥。\n却怜赤壁归来日，歌舞樽前祇小乔。",
        "dynasty": "宋",
        "collection_info": null
    },
    {
        "uuid": "689b15ffad5582fc37585369105b85bf",
        "title": "送无灰酒周马帅口占三绝  其三",
        "author": "刘宰",
        "content": "奉寄无灰酒十罂，一杯入药可长生。\n药成预约分酬我，眉寿相期比老彭。",
        "dynasty": "宋",
        "collection_info": null
    },
    {
        "uuid": "231327f98707dfb77f63a6595d4b931e",
        "title": "奉酬敬亭石隠君",
        "author": "刘宰",
        "content": "宛陵佳处敬亭山，中有臞仙独自閒。\n剩喜好音来物外，莫令佳句到人间。",
        "dynasty": "宋",
        "collection_info": null
    },
    {
        "uuid": "5d2a82b5714716e00d24a3a2110c5a67",
        "title": "为土山行者劝缘",
        "author": "刘宰",
        "content": "莫言山势但陂陁，坐断东南万顷波。\n地胜要人勤洒扫，瓶空无米却如何。",
        "dynasty": "宋",
        "collection_info": null
    },
    {
        "uuid": "7670594d25cce52781e86ff1aa9006cd",
        "title": "送珪老住普照",
        "author": "刘宰",
        "content": "结屋缘崖地苦悭，嘉名犹记寿丘山。\n万家不隔高人眼，日月东西见往还。",
        "dynasty": "宋",
        "collection_info": null
    },
    {
        "uuid": "ccc3db7caabddc6354be756c3332c0e6",
        "title": "赠沈术士号金腰带",
        "author": "刘宰",
        "content": "万钉宝带诚堪羡，七字成诗喜欲狂。\n世事浮华有真趣，赠君一笑作行囊。",
        "dynasty": "宋",
        "collection_info": null
    },
    {
        "uuid": "7725171222d9e4a39e98e3871c07c8a7",
        "title": "汤参议惠莲走笔以谢",
        "author": "刘宰",
        "content": "莲实同房若弟昆，人情乖异不堪论。\n只今昆弟成胡越，蔓草犹能庇本根。",
        "dynasty": "宋",
        "collection_info": null
    },
    {
        "uuid": "cdacbfdbc512b59974ee461e7d0e12c6",
        "title": "走笔送韩昕伯谒任广文",
        "author": "刘宰",
        "content": "芹宫竞说广文贤，姓字高悬衮绣边。\n八十老翁无失德，三千弟子尽推先。",
        "dynasty": "宋",
        "collection_info": null
    },
    {
        "uuid": "cdcf20c080a7c1fbd663590c853b73ce",
        "title": "题明秀轩",
        "author": "刘宰",
        "content": "波摇山绿浸云根，山压波回不受吞。\n镜面平开三万顷，当轩管领属王孙。",
        "dynasty": "宋",
        "collection_info": null
    },
    {
        "uuid": "8ae7b379368021f27aab353cbb341749",
        "title": "和刘圣与顾龙山探梅四首  其一",
        "author": "刘宰",
        "content": "玉骨冰肌淑且真，只应姑射可为隣。\n东风次第吹桃李，输与侬家第一春。",
        "dynasty": "宋",
        "collection_info": null
    },
    {
        "uuid": "00548ab9b9de86686fb41233426a36ca",
        "title": "和刘圣与顾龙山探梅四首  其二",
        "author": "刘宰",
        "content": "暗裏曹刘可识真，意行不必问比隣。\n天涯望断无来使，占取山中自在春。",
        "dynasty": "宋",
        "collection_info": null
    },
    {
        "uuid": "0763b04cff652b3f545c753a64ee2599",
        "title": "和刘圣与顾龙山探梅四首  其三",
        "author": "刘宰",
        "content": "山行未惬此情真，问讯寒梅到比隣。\n但有疎花印寒月，不妨自是一家春。",
        "dynasty": "宋",
        "collection_info": null
    },
    {
        "uuid": "71058263cf53da8b5c9d092d68fa3ca4",
        "title": "和刘圣与顾龙山探梅四首  其四",
        "author": "刘宰",
        "content": "费尽铅华总失真，色香清绝两无隣。\n待渠经始和羹了，乞与无边草木春。",
        "dynasty": "宋",
        "collection_info": null
    },
    {
        "uuid": "e26fd0cffbebb3aa2ac72d2acf45521a",
        "title": "甲午秋作四绝题窗间  其一",
        "author": "刘宰",
        "content": "驿吏持来郡吏批，丁宁急急趁符移。\n儿童骇汗催科急，趣驾元来荷圣慈。",
        "dynasty": "宋",
        "collection_info": null
    },
    {
        "uuid": "6a70f5415e7c9c83175d9419eded308b",
        "title": "甲午秋作四绝题窗间  其二",
        "author": "刘宰",
        "content": "明时一士不遐遗，臣子无才盍自知。\n骑马趋朝常处士，几人笑诵醉翁诗。",
        "dynasty": "宋",
        "collection_info": null
    },
    {
        "uuid": "be29ea0c1660a4885d780fe0f2bfbcef",
        "title": "甲午秋作四绝题窗间  其三",
        "author": "刘宰",
        "content": "漆园逸气藐云霄，吏部英词揭斗杓。\n未用鸡虫分得失，笑看鹏鷃两逍遥。",
        "dynasty": "宋",
        "collection_info": null
    },
    {
        "uuid": "665d30d2b52f598ac46d233dcb113f7d",
        "title": "甲午秋作四绝题窗间  其四",
        "author": "刘宰",
        "content": "联翩衔尾下深溪，又是当年竭泽时。\n玉烛均调何日是，舂陵三叹次山诗。",
        "dynasty": "宋",
        "collection_info": null
    },
    {
        "uuid": "edd842971eb957ca907b602dc397c099",
        "title": "赠凌山人二首  其一",
        "author": "刘宰",
        "content": "星冠鹤氅剩威仪，新纳官钱得度归。\n惭愧三茅老兄弟，一生木石草为衣。",
        "dynasty": "宋",
        "collection_info": null
    },
    {
        "uuid": "2a101b19aca3a4c19e1032c529ab25d2",
        "title": "赠凌山人二首  其二",
        "author": "刘宰",
        "content": "百炼灵丹手制成，等閒骑鹤上青冥。\n缑山自有来时侣，莫羡辽东化鹤丁。",
        "dynasty": "宋",
        "collection_info": null
    },
    {
        "uuid": "ad29d3ff521f6175cde128af8acd5eec",
        "title": "赠齿医鲁生",
        "author": "刘宰",
        "content": "曾过当湖好事家，园池髣髴记豪华。\n老来只欲甘藜藿，乞我仙方固齿牙。",
        "dynasty": "宋",
        "collection_info": null
    },
    {
        "uuid": "95be4177ff821bebd58195fc18b3f8b2",
        "title": "次李秀嵓鹤溪四诗韵  其一",
        "author": "刘宰",
        "content": "凄凄寒日漾溪流，猎猎西风送客舟。\n勇退端为天下计，留行谁为圣王谋。",
        "dynasty": "宋",
        "collection_info": null
    },
    {
        "uuid": "dfedc6c32f0426dc69cdfd27e7c95e1d",
        "title": "次李秀嵓鹤溪四诗韵  其二",
        "author": "刘宰",
        "content": "忠谋衮衮要须殚，几度敷陈舌本干。\n夜半会思前席对，天遥毋使此心阑。",
        "dynasty": "宋",
        "collection_info": null
    },
    {
        "uuid": "882bbf4c44434b17e2164e6f76fdbbfd",
        "title": "次李秀嵓鹤溪四诗韵  其三",
        "author": "刘宰",
        "content": "少年意气十分强，河广期凭一苇航。\n老去结庐渔舍畔，笑看鳬雁往来忙。",
        "dynasty": "宋",
        "collection_info": null
    },
    {
        "uuid": "815eb5618637007e842080e1db80d32f",
        "title": "次李秀嵓鹤溪四诗韵  其四",
        "author": "刘宰",
        "content": "稻粱初熟社醅香，草草杯盘不着行。\n别后书来烦记取，绿杨堤畔水盈塘。",
        "dynasty": "宋",
        "collection_info": null
    },
    {
        "uuid": "23b02a13fe27a92ed9b8e5b1cb861e99",
        "title": "贺真参政因以为戒",
        "author": "刘宰",
        "content": "名贤得位古来难，君有高名宇宙间。\n愿率众星环北极，要令百世仰西山。",
        "dynasty": "宋",
        "collection_info": null
    },
    {
        "uuid": "f07c6e4e56e3f9388173d67202d1fbc0",
        "title": "闻田老死于临安",
        "author": "刘宰",
        "content": "见说眉庞质粹温，他年准拟大吾门。\n可怜不识家翁面，虚作人间一世孙。",
        "dynasty": "宋",
        "collection_info": null
    },
    {
        "uuid": "475bacf145fe03af69fe574ee2c79ad7",
        "title": "送郑节夫",
        "author": "刘宰",
        "content": "盛年已去壮心阑，此别悬知后会难。\n愿使干坤同日月，不妨闽浙异江山。",
        "dynasty": "宋",
        "collection_info": null
    },
    {
        "uuid": "742f908c1ac83df3a8567270b35f3d55",
        "title": "东西冈诸李谋復宏词墓",
        "author": "刘宰",
        "content": "前朝流派日星明，圣代殊科更策名。\n遗骨未寒丘垄废，可能宗党不关情。",
        "dynasty": "宋",
        "collection_info": null
    },
    {
        "uuid": "b66c7ffabaf3df69ef0832b3106b52f2",
        "title": "书汤兄诗卷后并呈丹阳大夫三首  其一",
        "author": "刘宰",
        "content": "明月韬光甓社湖，发挥千载頼耆儒。\n清江曲就无人识，来往横塘一鄙夫。",
        "dynasty": "宋",
        "collection_info": null
    },
    {
        "uuid": "faeb1a83db999e5b37b97a4a2d8700b1",
        "title": "书汤兄诗卷后并呈丹阳大夫三首  其二",
        "author": "刘宰",
        "content": "令尹胸襟隘五湖，狂言时肯听迂儒。\n未知他日翘材馆，可着当年郑介夫。",
        "dynasty": "宋",
        "collection_info": null
    },
    {
        "uuid": "4b0907f5810610286fec9a39365222e0",
        "title": "书汤兄诗卷后并呈丹阳大夫三首  其三",
        "author": "刘宰",
        "content": "长安未必胜江湖，盖世功名徯大儒。\n三事更应登密令，一廛我欲伴樵夫。",
        "dynasty": "宋",
        "collection_info": null
    },
    {
        "uuid": "1d2998018c84000369f300ba1af39c22",
        "title": "走笔谢王老丈惠花笺",
        "author": "刘宰",
        "content": "璀璨金鱼学士笺，玉堂落笔起云烟。\n半生野外扶犂手，乞与真如掷道边。",
        "dynasty": "宋",
        "collection_info": null
    },
    {
        "uuid": "d0f6b87340ba5f3b73feacada4a9ae38",
        "title": "题子登侄环绿斋",
        "author": "刘宰",
        "content": "竹树回环一亩宫，红尘不到绿阴浓。\n堆前祇有书千卷，善后悬知禄万钟。",
        "dynasty": "宋",
        "collection_info": null
    },
    {
        "uuid": "155480b7019b3ebbf603cfbaa148ed2d",
        "title": "题槃斋",
        "author": "刘宰",
        "content": "不到槃斋十一年，旧时梧柳已参天。\n应乘天上浮云去，忍看梁间淡月篇。",
        "dynasty": "宋",
        "collection_info": null
    },
    {
        "uuid": "f88ba9100037d6f4558d975fa15d06b4",
        "title": "题刘文简所藏墨梅卷",
        "author": "刘宰",
        "content": "烟雨和成宛擅场，新来翻着雪衣裳。\n以吾不可学渠可，善学杨君祇此郎。",
        "dynasty": "宋",
        "collection_info": null
    },
    {
        "uuid": "9e4d9275bd0cde2bd2c677f1f9926bb9",
        "title": "云边偶成二首  其一",
        "author": "刘宰",
        "content": "月下浮舟去，云边曳杖行。\n物华随节换，人意与秋清。\n小圃蔬逾润，荒丛菊向荣。\n幽寻元自好，底用绊浮名。",
        "dynasty": "宋",
        "collection_info": null
    },
    {
        "uuid": "0753c9f1aba3723dbfa80aa6a8983eb5",
        "title": "云边偶成二首  其二",
        "author": "刘宰",
        "content": "地旷晚逾静，山空月倍明。\n银河横灏气，石涧伴吟声。\n飒飒迎风叶，飞飞湿露萤。\n岁华行晚矣，为尔一凝情。",
        "dynasty": "宋",
        "collection_info": null
    },
    {
        "uuid": "6621d32689de1cbf73cbc1e054cba965",
        "title": "发绍兴",
        "author": "刘宰",
        "content": "留滞青春晚，经行此日初。\n柔条桑着眼，短穗麦生鬚。\n竹外云埋屋，花边水遶渠。\n箇中容我老，肯遗子公书。",
        "dynasty": "宋",
        "collection_info": null
    },
    {
        "uuid": "8a5e5352dde44cecea5314bb741eaf1d",
        "title": "天台道中",
        "author": "刘宰",
        "content": "花重朝霏散，鸟啼春意深。\n风光自流转，行役负登临。\n涧水流新绿，山云捲夕阴。\n病容兼白鬓，漂泊此时心。",
        "dynasty": "宋",
        "collection_info": null
    },
    {
        "uuid": "5391ce572ba53a8e5296717f57906bdc",
        "title": "冯公岭",
        "author": "刘宰",
        "content": "地隘山逾峻，人勤俗不奢。\n时培石上土，更种竹间茶。\n接畛田成篆，连筒水溅花。\n征尘如不到，老我即东家。",
        "dynasty": "宋",
        "collection_info": null
    },
    {
        "uuid": "8e4957b42f477ff50a77cfd400f5cb53",
        "title": "长林场海边道上",
        "author": "刘宰",
        "content": "海雾晚逾合，海风春更寒。\n衰颜欺薄酒，老胆傲惊湍。\n丛竹人家近，平沙客路宽。\n明朝应更好，山翠扑征鞍。",
        "dynasty": "宋",
        "collection_info": null
    },
    {
        "uuid": "9af0b7cd80c52bd3afab76f7a4511df3",
        "title": "松江道中",
        "author": "刘宰",
        "content": "久作松江梦，重来泛短篷。\n淡云飞急雪，枯叶战狂风。\n烟末三家市，波心一钓翁。\n鸱夷身计耳，吴越等成空。",
        "dynasty": "宋",
        "collection_info": null
    },
    {
        "uuid": "778a3866bb9dc3f725985104543535cb",
        "title": "同叶恭叔郑节卿饮于赵子野官舍",
        "author": "刘宰",
        "content": "相望各千里，相逢酒一壶。\n交情贯金石，诗思渺江湖。\n夜雨滋园菊，秋风落井梧。\n归欤吾有日，聚散一长吁。",
        "dynasty": "宋",
        "collection_info": null
    },
    {
        "uuid": "0c8a2d91ec440598e968e35c998c0b78",
        "title": "偶成",
        "author": "刘宰",
        "content": "木落山呈骨，泉空水反源。\n知时秋燕去，负日午蜂喧。\n玉粒炊晨甑，金英卧晚园。\n岁华今已暮，身世两忘言。",
        "dynasty": "宋",
        "collection_info": null
    },
    {
        "uuid": "4fe97f77520f8376bfade697b5aa83a3",
        "title": "试郭生笔",
        "author": "刘宰",
        "content": "金华山中僊，委蛇霜雪明。\n君于何处得，束缚封管城。\n大白真若辱，脱帽甘沉冥。\n世有扬子云，犹堪草玄经。",
        "dynasty": "宋",
        "collection_info": null
    },
    {
        "uuid": "10ad854d3bf713419b80ba9c5dadca46",
        "title": "送傅守归  其一",
        "author": "刘宰",
        "content": "烦暑敛清晓，西风生远林。\n客怀感素秋，归梦越千岑。\n祖帐城南门，蔼蔼萃华簪。\n举觞忽有赠，去矣无遐心。",
        "dynasty": "宋",
        "collection_info": null
    },
    {
        "uuid": "72055479005b75feff83d3949b1fc809",
        "title": "送傅守归  其二",
        "author": "刘宰",
        "content": "堂堂司马公，独乐五亩园。\n岁月坐成晚，花木亦已繁。\n世事尚可为，石交有遗言。\n归来默无语，拊石弄潺湲。",
        "dynasty": "宋",
        "collection_info": null
    },
    {
        "uuid": "4819fe4841811d7d4f902d1560c59f46",
        "title": "送傅守归  其三",
        "author": "刘宰",
        "content": "令行肃权豪，仁施先困穷。\n适此饥馑余，喟彼杼轴空。\n劳来穷人谋，祈禳与天通。\n那得三百州，落落皆此公。",
        "dynasty": "宋",
        "collection_info": null
    },
    {
        "uuid": "f7e01b3d075cebf230a81058ff89b835",
        "title": "送傅守归  其四",
        "author": "刘宰",
        "content": "世念分五兵，当使道战胜。\n昔别稽山阴，风采臞而整。\n重逢惊少壮，神光烁衰病。\n一气中夜存，还丹嗤葛令。",
        "dynasty": "宋",
        "collection_info": null
    },
    {
        "uuid": "faa5fb2f5863421a8091e8706ad61f2a",
        "title": "送傅守归  其五",
        "author": "刘宰",
        "content": "永日来清风，黄堂少公事。\n凭栏一长望，千载几兴废。\n论功赤壁多，语士北府锐。\n归舟眇家具，弔古足新制。",
        "dynasty": "宋",
        "collection_info": null
    },
    {
        "uuid": "71bf902e259ebbfdf178b33ed6ea5598",
        "title": "送傅守归  其六",
        "author": "刘宰",
        "content": "金山故佳丽，杰观环孤峯。\n对峙焦公庐，林杪出疎钟。\n南归谢尘鞅，北眺足从容。\n应持济川手，一酹击楫翁。",
        "dynasty": "宋",
        "collection_info": null
    },
    {
        "uuid": "8f3c8cd17b0b1fc8a802c6b7414d674a",
        "title": "送傅守归  其七",
        "author": "刘宰",
        "content": "辩士变初说，勇士衰再鼓。\n向来东海滨，有士节独苦。\n岁晚儿女恋，颇亦类张禹。\n堂堂裴晋公，绿野能容与。",
        "dynasty": "宋",
        "collection_info": null
    },
    {
        "uuid": "5b8c9e5437e7e59bd5b9876bc1a5891d",
        "title": "送傅守归  其八",
        "author": "刘宰",
        "content": "仕至二千石，富贵有足乐。\n官为谏大夫，亦足究所学。\n兰阶擢珠树，金闺联棣萼。\n何妨赤松游，不负黄石约。",
        "dynasty": "宋",
        "collection_info": null
    },
    {
        "uuid": "9c7312a34763565c170877e4db256934",
        "title": "送傅守归  其九",
        "author": "刘宰",
        "content": "濯缨沧浪水，为爱沧浪清。\n明明中兴主，斋居方厉精。\n疏傅不自惜，决去鸿毛轻。\n滥觞尔何知，咄哉檀长卿。",
        "dynasty": "宋",
        "collection_info": null
    },
    {
        "uuid": "d30535f06ccd2e56868c5f00866e4d05",
        "title": "送傅守归  其一○",
        "author": "刘宰",
        "content": "北渚有狂士，病卧忘四时。\n绿暗知春晚，叶落识秋期。\n西风日已高，凝露方自滋。\n独有岁寒心，不负流水知。",
        "dynasty": "宋",
        "collection_info": null
    },
    {
        "uuid": "2e39a801460131c0a755561275712ee6",
        "title": "送梁伯赐归括苍三首  其一",
        "author": "刘宰",
        "content": "怒风驾海潮，钱塘天下壮。\n岷山浚源委，东下极奔放。\n中横吴淞江，烟波渺四望。\n归欤太史笔，偃蹇九霄上。",
        "dynasty": "宋",
        "collection_info": null
    },
    {
        "uuid": "bcd109fb5f01c4783acdec31764e27a3",
        "title": "送梁伯赐归括苍三首  其二",
        "author": "刘宰",
        "content": "城关美少年，三五事游冶。\n明珰烛绮疏，宝香笼舞榭。\n一朝黄金尽，帷盖羞狗马。\n短檠有真乐，行矣遴取舍。",
        "dynasty": "宋",
        "collection_info": null
    },
    {
        "uuid": "9a952a41c80a9a69a7207a61fcdda9b5",
        "title": "送梁伯赐归括苍三首  其三",
        "author": "刘宰",
        "content": "西北天马驹，堕地志千里。\n暴生执鞭辔，邂逅渥洼水。\n东来荐郊庙，声名蔼千祀。\n咄尔驽骀辈，局缩当愧死。",
        "dynasty": "宋",
        "collection_info": null
    },
    {
        "uuid": "10e7c04374514e8c4d66073a0e03ec8f",
        "title": "云边偶成",
        "author": "刘宰",
        "content": "乐岁饶嘉泽，荒山徧有秋。\n断云犹过雨，平陆自交流。\n香饭炊红软，嘉蔬荐绿柔。\n蝇营竟何事，老我即菟裘。",
        "dynasty": "宋",
        "collection_info": null
    },
    {
        "uuid": "5328a38ac4b8653a4b4093df98920e71",
        "title": "即事有怀二首  其一",
        "author": "刘宰",
        "content": "千山收宿霭，一气蔼金行。\n爽吹舒澄碧，晴晖丽太清。\n徘徊望前岭，徙倚步南荣。\n为问莼鲈客，何须身后名。",
        "dynasty": "宋",
        "collection_info": null
    },
    {
        "uuid": "cf13ffd611f5287d4c9dabb88d00c136",
        "title": "即事有怀二首  其二",
        "author": "刘宰",
        "content": "济世无长策，观诗叹小明。\n悠悠忘夜永，淅淅听秋声。\n困踬盐车骥，飞腾腐草萤。\n乖逢偶然尔，造物两何情。",
        "dynasty": "宋",
        "collection_info": null
    },
    {
        "uuid": "5986dffcd876156f01e5b232db4189ae",
        "title": "仪真雍生见和因再用韵兼怀仪真  其一",
        "author": "刘宰",
        "content": "北观凭栏望，西桥信马行。\n朋从有名胜，风物正凄清。\n乱定人烟改，春回草木荣。\n遥怜旧游处，坏壁暗题名。",
        "dynasty": "宋",
        "collection_info": null
    },
    {
        "uuid": "9c79f3a110f04476d421e0738ce7d21b",
        "title": "仪真雍生见和因再用韵兼怀仪真  其二",
        "author": "刘宰",
        "content": "久客怜之子，寒窗几晦明。\n羁禽恋乡国，来雁尚边声。\n事去云成狗，时来草化萤。\n未须论得失，把酒谩忘情。",
        "dynasty": "宋",
        "collection_info": null
    },
    {
        "uuid": "0a5c397cfd9e4231b137ad3d01311771",
        "title": "和郡倅陈校书祈雨韵",
        "author": "刘宰",
        "content": "麦陇收黄槁，秧田欠绿滋。\n三时犹好在，一雨未为迟。\n精意能先物，神明敢后期。\n邦人孚至意，可但不能欺。",
        "dynasty": "宋",
        "collection_info": null
    },
    {
        "uuid": "ee7923cc9efeaf5abcfd85256895a7b4",
        "title": "和罗权丞至日雪韵",
        "author": "刘宰",
        "content": "台上五云纪，宫中一线添。\n巧开三白瑞，幻出六花盐。\n宿麦犹期润，前山已见尖。\n应怜贵公子，索句久巡檐。",
        "dynasty": "宋",
        "collection_info": null
    },
    {
        "uuid": "2a27739bca88a5b678f7b96d60f2211f",
        "title": "送张端袤摄簿建平",
        "author": "刘宰",
        "content": "吏道贵更事，君行非为贫。\n勾稽戾初意，疾痛繫斯民。\n一日居须葺，他年政若神。\n放船秋水阔，着眼看修鳞。",
        "dynasty": "宋",
        "collection_info": null
    },
    {
        "uuid": "45f362b6987917f1b7207c3866f9b0ab",
        "title": "戏呈南池同游诸兄",
        "author": "刘宰",
        "content": "方池带南郭，胜践及西风。\n多稼天连碧，芳莲水映红。\n渔歌来席上，鸟影度屏中。\n想见垂杨裏，诗成又暮钟。",
        "dynasty": "宋",
        "collection_info": null
    },
    {
        "uuid": "7c2cc09146d5197fbf3da49e8fb6fd40",
        "title": "山行阻雪呈同游诸友",
        "author": "刘宰",
        "content": "幽寻本无急，聊以会友生。\n尘中妨剧谈，故作林下行。\n仆夫问归路，夜闻风雪声。\n何妨小迟留，妙理细重评。",
        "dynasty": "宋",
        "collection_info": null
    },
    {
        "uuid": "c94082ecc36aa717afe2e636bab2f1ce",
        "title": "和前韵呈李果州",
        "author": "刘宰",
        "content": "行乐非吾事，朋从慰此生。\n剧谈忘夜永，起立缓杯行。\n黄独幽人供，朱絃太古声。\n他年盛山集，不假退之评。",
        "dynasty": "宋",
        "collection_info": null
    },
    {
        "uuid": "fbfe46652461e4c842448d526aa68cc5",
        "title": "送张端袤主含山簿",
        "author": "刘宰",
        "content": "计利无非利，辞难枉作难。\n驱车平路去，高枕此心安。\n县小勾稽易，时危赋敛殚。\n好裨千虑失，可使百忧宽。",
        "dynasty": "宋",
        "collection_info": null
    },
    {
        "uuid": "c583731512b9d02037ae3f0272f50251",
        "title": "寄宝应丘大夫",
        "author": "刘宰",
        "content": "制阃今元帅，男邦旧大夫。\n受成无弊事，直上有夷涂。\n赤县图新入，苍生喘欲苏。\n底须劳战士，城筑守淮隅。",
        "dynasty": "宋",
        "collection_info": null
    },
    {
        "uuid": "67b5d2822561ce1c652b9e362e57f29e",
        "title": "丁亥冬感怀寄赵章泉三首  其一",
        "author": "刘宰",
        "content": "楚塞仍多事，章泉阙寄音。\n由来使狙诈，何意启狼心。\n国势时轻重，江流自古今。\n遥怜杜陵老，对雪几愁吟。",
        "dynasty": "宋",
        "collection_info": null
    },
    {
        "uuid": "17c46a4c5edae3b3d40d35a76236b38f",
        "title": "丁亥冬感怀寄赵章泉三首  其二",
        "author": "刘宰",
        "content": "报国知无术，书空竟若何。\n淮山云惨淡，钟阜石嵯峨。\n高孝遗规在，梁陈往鉴多。\n癙忧徒尔耳，远浦听渔歌。",
        "dynasty": "宋",
        "collection_info": null
    },
    {
        "uuid": "1c903adfc7a3965dd8d6a614c562b58a",
        "title": "丁亥冬感怀寄赵章泉三首  其三",
        "author": "刘宰",
        "content": "我屋方茅下，君家闽楚交。\n鹿门知得计，燕幕未安巢。\n涧谷泉堪饮，山田饭可抄。\n应携灵寿杖，雪蘂嗅梅梢。",
        "dynasty": "宋",
        "collection_info": null
    },
    {
        "uuid": "d0da28176247a932f0744f823643ef4d",
        "title": "寄同年朱景渊通判八首  其一",
        "author": "刘宰",
        "content": "念昔从子游，金陵佳丽地。\n幕府盛宾僚，东南称两尉。\n子才清而通，我拙世无二。\n栎社虽轮囷，灵根同晚岁。",
        "dynasty": "宋",
        "collection_info": null
    },
    {
        "uuid": "c31bbb89271f879563ac1640fa4b10f4",
        "title": "寄同年朱景渊通判八首  其二",
        "author": "刘宰",
        "content": "默数金陵友，在者犹四人。\n纠曹今别乘，法官驾朱轮。\n千钟已弗暨，一念还酸辛。\n况我病所缠，渔樵寄此身。\n输子曳朱绂，斑衣奉慈亲。",
        "dynasty": "宋",
        "collection_info": null
    },
    {
        "uuid": "e17416feefe822dddab3e7705b6fd058",
        "title": "寄同年朱景渊通判八首  其三",
        "author": "刘宰",
        "content": "当时最少年，雪林紫芝翁。\n诗名三十年，正復坐此穷。\n落日澹平湖，宿草鸣寒蛩。\n何时一樽酒，往酹与子同。",
        "dynasty": "宋",
        "collection_info": null
    },
    {
        "uuid": "c9d1f651742e5271551208464b3ae68e",
        "title": "寄同年朱景渊通判八首  其四",
        "author": "刘宰",
        "content": "四海游夫子，粹学洞古今。\n闻善亟推輓，常恐力不任。\n时危系长才，白日已西沉。\n拱木战寒风，凄其千载心。",
        "dynasty": "宋",
        "collection_info": null
    },
    {
        "uuid": "e61a4bff2ee87a8954b5ce7cacda7c53",
        "title": "寄同年朱景渊通判八首  其五",
        "author": "刘宰",
        "content": "茂苑子周子，慷慨忧时危。\n斯文鼌董流，炳炳日星垂。\n言深众所惊，用浅才不施。\n穹窿山下笛，怀人定谁其。",
        "dynasty": "宋",
        "collection_info": null
    },
    {
        "uuid": "21035465aa7def3aaeddf4b783a6281f",
        "title": "寄同年朱景渊通判八首  其六",
        "author": "刘宰",
        "content": "滕子嗜古学，万卷作生计。\n孤灯耿夜阑，盗畏不敢睨。\n至宝世不售，虚名竟何利。\n尚想古城隅，幽花开绕砌。",
        "dynasty": "宋",
        "collection_info": null
    },
    {
        "uuid": "a23d114b5f1752b4e9eb6bd4a22861f7",
        "title": "寄同年朱景渊通判八首  其七",
        "author": "刘宰",
        "content": "细柳真将军，劲气可立懦。\n向来拯时危，功畧天下半。\n屡诏不肯起，出处悬自断。\n十载山泽游，万念春冰涣。\n何当求识面，介子同里闬。",
        "dynasty": "宋",
        "collection_info": null
    },
    {
        "uuid": "6b38bfadec7b247c3cfa5322c97e7e11",
        "title": "寄同年朱景渊通判八首  其八",
        "author": "刘宰",
        "content": "古人重结交，一诺轻千金。\n嗟我与夫子，论交岁月深。\n一别三十年，两鬓霜雪侵。\n愿言益自强，鴈来时寄音。",
        "dynasty": "宋",
        "collection_info": null
    },
    {
        "uuid": "3779f428cabd559e9e707ed1c34d545e",
        "title": "题王荆公半山图",
        "author": "刘宰",
        "content": "归来心事平，蹇馿踏秋风。\n举鞭问髯奴，何如浣花翁。\n道旁几高松，风来自相语。\n桃李今何之，岁寒予与汝。",
        "dynasty": "宋",
        "collection_info": null
    },
    {
        "uuid": "f5d8a1ec888a973d6b00780d239d49ae",
        "title": "喜延陵从事还任",
        "author": "刘宰",
        "content": "闻道古延邑，欢迎旧尹归。\n邻翁争扫舍，学子竞牵衣。\n剩喜陈编在，还欣俗物稀。\n樽前重怀想，葵日映清晖。",
        "dynasty": "宋",
        "collection_info": null
    },
    {
        "uuid": "ab9b7202de93c2a2ef18d8ea1687c2d0",
        "title": "题戴氏稼庵",
        "author": "刘宰",
        "content": "小泊寻前约，周行得伟观。\n干坤开玉宇，日月走金丸。\n高岸城池固，平田井牧宽。\n京尘障游日，从子税征鞍。",
        "dynasty": "宋",
        "collection_info": null
    },
    {
        "uuid": "4671cf6e08a70edca83a918ed7666ffc",
        "title": "题茅山泼墨池庆云庵",
        "author": "刘宰",
        "content": "路转几山腰，地寻双海眼。\n涧咽吕公泉，桥横蜀道栈。\n主人去不归，山空春事晚。\n何时具蔬笋，开门延客饭。",
        "dynasty": "宋",
        "collection_info": null
    },
    {
        "uuid": "c1b021300b22c59d9fc52a65acf72d1b",
        "title": "寄宜兴赵大夫二首  其一",
        "author": "刘宰",
        "content": "胜地古阳羡，清才今长官。\n能令三害远，坐使四民安。\n勿谓时无几，仍防弊有端。\n做成循吏样，传与世人看。",
        "dynasty": "宋",
        "collection_info": null
    },
    {
        "uuid": "b6ba7b608722d315090fbd1126537368",
        "title": "寄宜兴赵大夫二首  其二",
        "author": "刘宰",
        "content": "去接鸳行侣，犹怜鹤髮翁。\n连翩致嘉实，多旨荐清空。\n往见孤成约，酬知有朴忠。\n金张渠尔耳，相阀自清风。",
        "dynasty": "宋",
        "collection_info": null
    },
    {
        "uuid": "2619e4f275a15a4fb92b47e5d0d6fb03",
        "title": "苦雨遣兴",
        "author": "刘宰",
        "content": "老去身何有，时危念苦深。\n朝阳方借暖，宿霭又成阴。\n梁楚安巢少，关河去鸟沉。\n谁歌出塞曲，慷慨百年心。",
        "dynasty": "宋",
        "collection_info": null
    },
    {
        "uuid": "441b3d30ae88e6de497c6b61ec65217c",
        "title": "答王虞卿邀游山",
        "author": "刘宰",
        "content": "墨池催胜游，虞卿枉真蹟。\n我行浩无期，君归定何日。\n非忧年岁晚，自嘆机会失。\n空烦日卓午，蔬饭满香积。",
        "dynasty": "宋",
        "collection_info": null
    },
    {
        "uuid": "eb7ba986476772b3ce746e23c4812e24",
        "title": "碧云即事",
        "author": "刘宰",
        "content": "唧唧秋蛩鸣，耿耿秋夜长。\n简编负初心，枕簟怯新凉。\n朝曦入疎牖，宿云散前冈。\n归欤一叶舟，浩歌听沧浪。",
        "dynasty": "宋",
        "collection_info": null
    },
    {
        "uuid": "9f068fcbc52e298c07d36eba22a05597",
        "title": "送黄竹磵",
        "author": "刘宰",
        "content": "湘流不尽恨，楚客赋离骚。\n世已殊于古，君奚罕所遭。\n羁怀便酒圣，野兴挟诗豪。\n醉裏抬诗眼，山空月色高。",
        "dynasty": "宋",
        "collection_info": null
    },
    {
        "uuid": "4423aa4b7e3f76384bed541c7865458a",
        "title": "云边喜潘兄见访",
        "author": "刘宰",
        "content": "年衰病愈难，学废朋来少。\n闻子剥啄声，慰我精庐悄。\n高谈极今古，远识到微眇。\n愿君缄此言，勿贻俗子诮。",
        "dynasty": "宋",
        "collection_info": null
    },
    {
        "uuid": "00546f0a1f821838788524dcb215e4f4",
        "title": "题真州广惠仓仓即故船场居南楼及天宁寺后中有大池塔影浸其中",
        "author": "刘宰",
        "content": "淅淅风摇丛苇，霏霏雨弄新晴。\n坐对江南山色，往来无限离情。\n塔影参差波面，歌声宛转楼头。\n已负少年行乐，更输衲子清幽。",
        "dynasty": "宋",
        "collection_info": null
    },
    {
        "uuid": "24b13225636325cc7e8ab5409e4a4edf",
        "title": "送陈内机弃官还",
        "author": "刘宰",
        "content": "一官已判归休，五斗何须外求。\n违己莫询田父，折腰免见督邮。\n身寄红莲绿幕，梦餐翠柏丹霞。\n归去聊寻旧隠，功名盍付渠家。",
        "dynasty": "宋",
        "collection_info": null
    },
    {
        "uuid": "4244239c8573b07429ebe7b568369122",
        "title": "代赋寿宁宗潜邸",
        "author": "刘宰",
        "content": "圣学家传自有师，更罗英俊侍经帷。\n治功尚论唐虞际，政体宁甘汉晋卑。\n猥向梁园陪末坐，敢凭尧历记佳期。\n羞囊已办诗千首，准拟年年荐寿巵。",
        "dynasty": "宋",
        "collection_info": null
    },
    {
        "uuid": "805c662201e437939a9c3b9382e0f659",
        "title": "和真州太守营屋新成之韵三首  其一",
        "author": "刘宰",
        "content": "长淮清晏久无虞，官舍人烟已復初。\n共喜舆图方日闢，讵应卒伍尚星居。\n四营分创因遗址，百堵周围列聚庐。\n武备既严军气壮，岂专捍御奠州闾。",
        "dynasty": "宋",
        "collection_info": null
    },
    {
        "uuid": "11298e5a7767d153a955e1a23617e408",
        "title": "和真州太守营屋新成之韵三首  其二",
        "author": "刘宰",
        "content": "东南列将谨防虞，尚记熙宁变法初。\n一自胡雏饮江水，遂令卒伍杂民居。\n炊烟不断云横垒，清夜无譁月满庐。\n妙用独推贤太守，征徭元不到乡闾。",
        "dynasty": "宋",
        "collection_info": null
    },
    {
        "uuid": "ed582c047d3be2cbc7553196157cc37a",
        "title": "和真州太守营屋新成之韵三首  其三",
        "author": "刘宰",
        "content": "经始南风咏有虞，落成候筦报秋初。\n连甍尽撤编茅旧，万竈重新列屋居。\n千里只今成保障，一廛谁復等蘧庐。\n何人袖出如椽笔，为写丰功揭里闾。",
        "dynasty": "宋",
        "collection_info": null
    },
    {
        "uuid": "acd66d9cc0810847e36c45a09eb6f5e7",
        "title": "和淮漕八月十四夜月诗二首  其一",
        "author": "刘宰",
        "content": "清凉景界限尘纷，玉宇从容静夜分。\n欲满尚悭今夜月，乍舒还敛北山云。\n孤光翻动枝头鹊，余晕潜驱草际蚊。\n好处欲言人不解，湛然天宇印心君。",
        "dynasty": "宋",
        "collection_info": null
    },
    {
        "uuid": "fbbc56ae71d5bc8ee08abe04ff3e8f75",
        "title": "和淮漕八月十四夜月诗二首  其二",
        "author": "刘宰",
        "content": "长淮百谷庆西成，万里何妨共此晴。\n霖雨尚关天下望，月华犹幸晚来明。\n要看玉宇清光满，闻道银河此去平。\n邂逅西风轻借力，夜深桂影更敷荣。",
        "dynasty": "宋",
        "collection_info": null
    },
    {
        "uuid": "2cf78177cea5ae96a4e4bfb356abd4fa",
        "title": "中秋月有云翳再用韵",
        "author": "刘宰",
        "content": "孤城急鼓转严更，步屧中庭午夜晴。\n人世昏昏同梦寐，使星耿耿伴清明。\n云开霄汉光华远，望极关河眼界平。\n想见登临无限意，此身那復计浮荣。",
        "dynasty": "宋",
        "collection_info": null
    },
    {
        "uuid": "21e7dacac606b786f20f4eaaeb03b124",
        "title": "仪真和同官韵二首  其一",
        "author": "刘宰",
        "content": "先生文采似班扬，俗子何能较短长。\n顾我未知全璧否，期君聊復善刀藏。\n壮怀欲写须更仆，胜日能来对举觞。\n青紫不须分失得，旧游多少困槐黄。",
        "dynasty": "宋",
        "collection_info": null
    },
    {
        "uuid": "c256765732ef6b0f5c10e7ad4dbd022a",
        "title": "仪真和同官韵二首  其二",
        "author": "刘宰",
        "content": "簿书尘裏见清扬，握手论心味更长。\n何日山林共归去，故园花竹可游藏。\n颜徒自乐一瓢饮，汉殿争陪万寿觞。\n马革裹尸成底事，要须高卧到羲皇。",
        "dynasty": "宋",
        "collection_info": null
    },
    {
        "uuid": "4692aa3ff191a291961985a7070f5899",
        "title": "北固山望扬州怀古",
        "author": "刘宰",
        "content": "北固城高万象秋，烟竿一缕认扬州。\n试乘绿涨三篙水，要见朱帘十里楼。\n泪湿宫衣朝雾重，愁熏寒草夕阳浮。\n隋堤旧事无人问，两两垂杨繫客舟。",
        "dynasty": "宋",
        "collection_info": null
    },
    {
        "uuid": "1a598f3456d2d55d08bdac4e23bb2ff1",
        "title": "怀林维国二首  其一",
        "author": "刘宰",
        "content": "四海论交二十年，知心一见似前缘。\n情亲尚记通宵语，忠告难忘送别篇。\n梦入蓬壶重会面，座看书史尚堆前。\n应怜废学从农圃，要使留心在简编。",
        "dynasty": "宋",
        "collection_info": null
    },
    {
        "uuid": "db92e4b97d8fd6b2dfe587f8de807eea",
        "title": "怀林维国二首  其二",
        "author": "刘宰",
        "content": "尚记升堂拜母时，满前儿女竞牵衣。\n凤雏想见今成立，鴈序遥闻已奋飞。\n身后声名终不朽，家传诗礼足相辉。\n伤心白下金陵道，无復班荆话昨非。",
        "dynasty": "宋",
        "collection_info": null
    },
    {
        "uuid": "4ea1c9852d423ecd713b9b7eac4b971e",
        "title": "送友人赴省试",
        "author": "刘宰",
        "content": "月满千门夜未央，忆陪多士凑文场。\n露将寒透银袍冷，兴与秋来笔力刚。\n十载转头成昨梦，一身为客尚他乡。\n为言桂苑联镳客，要折高枝压众芳。",
        "dynasty": "宋",
        "collection_info": null
    },
    {
        "uuid": "8c1129b760e6941d922016593be2b4ae",
        "title": "送赵子野归",
        "author": "刘宰",
        "content": "秦淮契阔几经春，钓月临风入梦频。\n万竈无譁新号令，一樽相属旧慇懃。\n绿波南浦予回棹，落日孤城子问津。\n聚散云萍浑若此，临分一笑大江滨。",
        "dynasty": "宋",
        "collection_info": null
    },
    {
        "uuid": "0138e2cf5125b20f2d6c45b224fb832e",
        "title": "送恭叔兄赴省二首  其一",
        "author": "刘宰",
        "content": "秋荐吴江北鴈来，几看文阵夺标回。\n鸰飞鹊喜情何限，龙化鹏抟兆有开。\n礼部定知当一得，大廷端可压羣才。\n春秋正学非阿世，莫作公孙愧草莱。",
        "dynasty": "宋",
        "collection_info": null
    },
    {
        "uuid": "9f10e8f9c4dbd76a9953b99795cbd3ef",
        "title": "送恭叔兄赴省二首  其二",
        "author": "刘宰",
        "content": "睎骥长惭马不前，着鞭何意在君先。\n须惩牛后羞余子，独占鰲头下九天。\n上苑未须夸得意，道山共拟便登仙。\n虽然富贵浮云等，要使功名在简编。",
        "dynasty": "宋",
        "collection_info": null
    },
    {
        "uuid": "42c94d81b7ac8c7dbf021020ccbce0a8",
        "title": "过兰亭",
        "author": "刘宰",
        "content": "茂林修竹翠参天，一水西为尚折旋。\n欲泛羽觞追往事，怅无嘉客继前贤。\n短章回寄二三友，胜践堪寻八百年。\n笑拂苍崖题姓字，为言曾此掬流泉。",
        "dynasty": "宋",
        "collection_info": null
    },
    {
        "uuid": "85f46959601aca6fffa9725178b94f4d",
        "title": "喜王节夫过访",
        "author": "刘宰",
        "content": "我方丱角子胜冠，我老君犹鬓未斑。\n可但孤生多疾疢，也输华馆富清閒。\n交情敢忘鶑求友，野性终便鹿在山。\n何日归欤同里社，杖藜来往翠微间。",
        "dynasty": "宋",
        "collection_info": null
    },
    {
        "uuid": "0ed3fcacd539a7cfee8ab32b380a0f72",
        "title": "用韵寄陈仲思闻有诗它赠而不见及",
        "author": "刘宰",
        "content": "之子才宜獬豸冠，我纔童丱即窥斑。\n溟鹏已击三千里，天骥犹遗十二闲。\n五字饱闻传有位，尺书枉用到穷山。\n春风得句能相寄，待我犹存季孟间。",
        "dynasty": "宋",
        "collection_info": null
    },
    {
        "uuid": "fd30ebc00475447df554ee1ac622fa37",
        "title": "再用韵戏答陈仲思",
        "author": "刘宰",
        "content": "一读新诗一解颜，天孙机杼锦斓斑。\n致师自昔能无语，瞥眼君宜付等闲。\n风定波涛收万壑，云归紫翠出千山。\n论交早岁今华髮，少有猜疑愧两间。",
        "dynasty": "宋",
        "collection_info": null
    },
    {
        "uuid": "1603a07b0631a9e8bff58bb623073f08",
        "title": "贺陈子扬致仕追赠父母二首  其一",
        "author": "刘宰",
        "content": "一念平生在报亲，九原今日喜追荣。\n鼎来天上维新渥，足慰人间罔极情。\n康乐弟兄传绝唱，胡威父子擅清名。\n君家盛事人难及，倦客闻风亦眼明。",
        "dynasty": "宋",
        "collection_info": null
    },
    {
        "uuid": "356d3fe00b1a2109c67c2f3b3446accc",
        "title": "贺陈子扬致仕追赠父母二首  其二",
        "author": "刘宰",
        "content": "一笑相逢意自亲，别来庭树几枯荣。\n流传郢客阳春句，想见鸱夷万里情。\n贾傅才能通国体，柳州文字占时名。\n何如一棹洮湖去，独泛沧波弄月明。",
        "dynasty": "宋",
        "collection_info": null
    },
    {
        "uuid": "19f274167312de93badde0945268597d",
        "title": "代李居士谒王去非制干三首  其一",
        "author": "刘宰",
        "content": "家山目断古幽州，百口来归路阻修。\n丁字无端轻介胄，蝉冠却羡出兜鍪。\n箕裘忍坠先人业，甔石谁为客子谋。\n不惜饥寒同一死，南来恐作北人羞。",
        "dynasty": "宋",
        "collection_info": null
    },
    {
        "uuid": "1262373b2fb7d3d8ddc5727035301f39",
        "title": "代李居士谒王去非制干三首  其二",
        "author": "刘宰",
        "content": "侨居无地寄生涯，布袜青鞋着处家。\n太乙虚舟想莲叶，玄都活计问桃花。\n不堪众稚贫为累，坐使孤生髮半华。\n傥许侏儒均赋粟，不妨老子自餐霞。",
        "dynasty": "宋",
        "collection_info": null
    },
    {
        "uuid": "a4b46d937390a8ad4e9dc40105bf709e",
        "title": "代李居士谒王去非制干三首  其三",
        "author": "刘宰",
        "content": "一来寒谷转春风，百万喁喁说此翁。\n坐见西州成俗阜，忍令北客尚途穷。\n筹边闻道无遗策，幕府流传已上功。\n便有细书催入觐，早回生意一言中。",
        "dynasty": "宋",
        "collection_info": null
    },
    {
        "uuid": "3116bce7760b3812d968fd0b614620c5",
        "title": "寄潘子善上舍",
        "author": "刘宰",
        "content": "少阳一疏折羣姦，拂袖归来日月閒。\n误国小人犹法从，叩阍诸子自贤关。\n是非颇亦通千古，义利那能立两间。\n若向西湖浮画舫，好倾巵酒酹孤山。",
        "dynasty": "宋",
        "collection_info": null
    },
    {
        "uuid": "a286ac0b32b7e1dfdc1b52e6631f50dc",
        "title": "送邵监酒兼柬仪真赵法曹呈潘使君二首  其一",
        "author": "刘宰",
        "content": "仪真来往几经秋，风物淮南第一州。\n山势北来开壮观，大江东下峙危楼。\n沙头缥缈千家市，舻尾连翩万斛舟。\n去去烦君问耆老，几人犹得守林丘。",
        "dynasty": "宋",
        "collection_info": null
    },
    {
        "uuid": "54ebcff23c2499f99190257f9e136255",
        "title": "送邵监酒兼柬仪真赵法曹呈潘使君二首  其二",
        "author": "刘宰",
        "content": "十万流离仰二天，淮民只说使君贤。\n向来积贮知无有，此去规模要有传。\n幼学可能传榷酤，远猷无惜助筹边。\n公余更向髯参问，今赋梅花第几篇。",
        "dynasty": "宋",
        "collection_info": null
    },
    {
        "uuid": "fa5b5b1db501ef3397ee12ce3c53af54",
        "title": "怀徐表兄",
        "author": "刘宰",
        "content": "一笑相逢句曲天，别来十五换流年。\n忍思渭上琼瑰咏，无復通泉宝剑篇。\n北渚春回芳树合，西山日暮碧云连。\n鴈来数寄平安信，无限相思若箇边。",
        "dynasty": "宋",
        "collection_info": null
    },
    {
        "uuid": "79b1fca9fbc9e4299a16aebc02a68754",
        "title": "偶题云边",
        "author": "刘宰",
        "content": "桃花山下水流长，花不长开水自香。\n此地正须招隠士，山庵聊復对崇冈。\n屏帏缭绕竹千箇，旌纛森严柏两行。\n士会不生今已矣，不妨閒处且徜徉。",
        "dynasty": "宋",
        "collection_info": null
    },
    {
        "uuid": "c7eaed792766cd28b9bab06adfd4e155",
        "title": "送友人",
        "author": "刘宰",
        "content": "年来去客半西东，须信劳生等转蓬。\n万里相望成别恨，一声何处递冥鸿。\n人情对景分忧乐，月色于今岂异同。\n莫把壮怀成索寞，举杯聊与吸清风。",
        "dynasty": "宋",
        "collection_info": null
    },
    {
        "uuid": "2528adbee8a1ce1b454978214c8a0f11",
        "title": "毗陵邂逅京口同舍汤叔厚",
        "author": "刘宰",
        "content": "鸡犬相闻里社同，琴书曾共客儒宫。\n南楼夜醉三更月，北固秋吟万里风。\n去鲁羡君勤采藻，游吴愧我尚飘蓬。\n相逢便与论心曲，莫笑依然旧阿蒙。",
        "dynasty": "宋",
        "collection_info": null
    },
    {
        "uuid": "510aa57347bf1164fcdbaab0b2d38416",
        "title": "和张寺丞谢惠河鲀韵二首  其一",
        "author": "刘宰",
        "content": "先生盛德信光亨，微物将诚愧晚生。\n春岸正当余雨过，寒江尚想小舟横。\n一奁走送惭迟暮，两舍相望欠割烹。\n未必甘芹解知味，王公当谅野人情。",
        "dynasty": "宋",
        "collection_info": null
    },
    {
        "uuid": "833b45a7159b529d490e1eb66c458b22",
        "title": "和张寺丞谢惠河鲀韵二首  其二",
        "author": "刘宰",
        "content": "鼎来佳句仰谦亨，春入池塘草正生。\n清夜拟陪檐雨酌，暮天应对碧云横。\n逍遥庄叟一枝稳，富贵齐人五鼎烹。\n戟卫肃迎挥手去，苏州应愧此时情。",
        "dynasty": "宋",
        "collection_info": null
    },
    {
        "uuid": "d148ab3d964e3d812fe06371795cf3b2",
        "title": "和傅侍郎鹿鸣宴韵二首  其一",
        "author": "刘宰",
        "content": "向来北固萃群英，可但江山擅美名。\n秀气中间空畚筑，斯文今日遇权衡。\n歌成白雪传新唱，帆饱西风趣去程。\n会体使君珍重意，不专车马羡桓荣。",
        "dynasty": "宋",
        "collection_info": null
    },
    {
        "uuid": "0d0544787b1ad353d58cec14f7d8f0ec",
        "title": "和傅侍郎鹿鸣宴韵二首  其二",
        "author": "刘宰",
        "content": "先生谠论在延英，早岁金瓯已覆名。\n自古正人羞枉尺，祇今公论有持衡。\n九重闻道将飞诏，一水何妨缓作程。\n莫笑田家去天远，春来野草亦敷荣。",
        "dynasty": "宋",
        "collection_info": null
    },
    {
        "uuid": "273d66a2e8ab7000a20b350ba45f2a95",
        "title": "和汤叔永二首  其一",
        "author": "刘宰",
        "content": "鲁人岂解识东丘，夫子犹怀去鲁忧。\n公论世间谁了了，德人心事本休休。\n致身官路虽非远，回首家山盍少留。\n三径未荒松菊在，天涯多少望乡愁。",
        "dynasty": "宋",
        "collection_info": null
    },
    {
        "uuid": "ae131a4aed1256b0b0972b3b0bb93865",
        "title": "和汤叔永二首  其二",
        "author": "刘宰",
        "content": "底须弹铗嘆无家，自有诗人赋子嗟。\n平世岂应遗烛武，暮年安可傅长沙。\n为隣幸赐千金诺，进德相期一篑加。\n欲泛五湖观浩渺，兴来还可共浮槎。",
        "dynasty": "宋",
        "collection_info": null
    },
    {
        "uuid": "67d1c4888cda3a531fc73af774c0a025",
        "title": "送姜君玉赴省试",
        "author": "刘宰",
        "content": "樽酒论文弱冠前，交情老去只依然。\n久荒三径无来客，细拨青灯话昔年。\n少日功名谁汗简，旧游江海半华颠。\n君行试问都门柳，几送银袍上九天。",
        "dynasty": "宋",
        "collection_info": null
    },
    {
        "uuid": "7cac03ef9b92f73388c512cf93ecf336",
        "title": "送彦与孙兄赴廷对",
        "author": "刘宰",
        "content": "捷书夜到古朱方，之子登名甲乙行。\n伟行向来高月旦，遗经端合破天荒。\n公孙对策风云会，董子留名日月光。\n趋向一分燕越异，赠言惟有用心刚。",
        "dynasty": "宋",
        "collection_info": null
    },
    {
        "uuid": "56aa5e5888c6e601bbd923e0d19060c3",
        "title": "梦使高丽到东海口占",
        "author": "刘宰",
        "content": "梦魂飞到碧霄东，日出扶桑万丈红。\n窗户曈曚开晓色，园林淡荡已春风。\n时平正使车书混，天远那能玉帛通。\n万事悠悠均梦尔，一樽聊与故人同。",
        "dynasty": "宋",
        "collection_info": null
    },
    {
        "uuid": "9c22122afd1784310acc5b7c49e354cc",
        "title": "代柬答合淝苏刑曹兼呈淮西帅同年赵宝谟二首  其一",
        "author": "刘宰",
        "content": "青衫拟掾袭芳尘，短褐归来理钓缗。\n二纪期君绍先烈，一官投老祇参军。\n宦情自与秋光薄，公论犹期岁晚伸。\n见说宗工好风鉴，荐书何日到严宸。",
        "dynasty": "宋",
        "collection_info": null
    },
    {
        "uuid": "46fb013961ebfcb158960b095e0830eb",
        "title": "代柬答合淝苏刑曹兼呈淮西帅同年赵宝谟二首  其二",
        "author": "刘宰",
        "content": "闻道中原百战余，遗民亿万企来苏。\n浪言恢復真疎矣，绝意怀来亦可乎。\n北望凄凉皆故土，南来睥睨几狂胡。\n祇今淝水山川改，寄语元戎盍远图。",
        "dynasty": "宋",
        "collection_info": null
    },
    {
        "uuid": "d895366e51dfe4062f1f1ea0f2acb484",
        "title": "送友人",
        "author": "刘宰",
        "content": "凛凛霜台起事功，翛翛三径任穷通。\n几因节物伤离别，无奈行藏苦异同。\n白露感怀悲杜老，黄楼得句忆坡翁。\n鴈行何日齐飞去，岸帻相看酒一中。",
        "dynasty": "宋",
        "collection_info": null
    },
    {
        "uuid": "f54058029af6fb23efaab013f2858f16",
        "title": "柬施上舍",
        "author": "刘宰",
        "content": "万里秋光酒一钟，别来木末几西风。\n怀人滚滚东流水，问讯冥冥北去鸿。\n愧我形容难似旧，喜君意气尚摩空。\n相逢莫怪深相问，一笑犹疑是梦中。",
        "dynasty": "宋",
        "collection_info": null
    },
    {
        "uuid": "469904f8cbcdecfc57613ab09d7471b9",
        "title": "代谭与可谢石大夫乡饮酒",
        "author": "刘宰",
        "content": "大夫举酒属青衿，八十衰翁亦许临。\n要向席间明厚意，敢辞酒半效狂吟。\n持身勿使亏名义，学古还须探圣心。\n元日习乡君解否，须知齿髮易骎骎。",
        "dynasty": "宋",
        "collection_info": null
    },
    {
        "uuid": "bbb3b9a3b971da7167c5cb376241c09f",
        "title": "勉王甥",
        "author": "刘宰",
        "content": "莘野凄凉渭水遥，事功无復在渔樵。\n但令一第先余子，自可清名动圣朝。\n禁路家声犹赫奕，词场笔势已嫖姚。\n夜窗灯火秋来好，莫叹辛勤髀肉消。",
        "dynasty": "宋",
        "collection_info": null
    },
    {
        "uuid": "03c23d766eae8b29fbcc2b26fbba3a18",
        "title": "送钟元达赴余杭",
        "author": "刘宰",
        "content": "知音十九在岩廊，姓字高悬日月旁。\n视草祇今虚省署，种花聊復向河阳。\n困穷已甚情当察，富贵徐来味更长。\n梵宇仙宫最佳处，诗成数寄水云乡。",
        "dynasty": "宋",
        "collection_info": null
    },
    {
        "uuid": "17491ef08bdf8244b4ebbabd658b5305",
        "title": "送王去非入饷幕",
        "author": "刘宰",
        "content": "春归花药尚红酣，送子脂车马在骖。\n幕画向来多实用，事机今可付常谈。\n学方用力须千百，事或当仁勿二三。\n别后欲知渔钓处，五湖天水共澄涵。",
        "dynasty": "宋",
        "collection_info": null
    },
    {
        "uuid": "339e58505ca2ce3f8dedeae6c6341629",
        "title": "雨后口占呈陈校书",
        "author": "刘宰",
        "content": "下田已漫高田槁，太守来迟归苦早。\n忽传亚倅府中来，太守停骖尚精祷。\n前日应祷五日期，今朝好雨随车归。\n迟速有期君解否，太守束装留不久。",
        "dynasty": "宋",
        "collection_info": null
    },
    {
        "uuid": "a11bb110cbb06df12b2352ff7d1cf89b",
        "title": "送石令君",
        "author": "刘宰",
        "content": "攀辕父老杂儿童，十载重欣见此风。\n可但三年方论定，亦由去日与初同。\n一尘不染冰常莹，万折难回水必东。\n正直自应神所介，人心况有是非公。",
        "dynasty": "宋",
        "collection_info": null
    },
    {
        "uuid": "9639196d31494c0e51f61ef3582602cf",
        "title": "和罗权丞尊经阁元旦观雪",
        "author": "刘宰",
        "content": "亿万饥民久吁天，天开上瑞岂徒然。\n深潭龟拆寒莎底，浅土蝗遗宿麦边。\n厉气已消除日后，祥霙飞堕晓风前。\n醉吟楼上瀛洲客，为记三登第一年。",
        "dynasty": "宋",
        "collection_info": null
    },
    {
        "uuid": "bb91c1501a7ded6f54cba46eb7f85666",
        "title": "送卫汝积归句曲",
        "author": "刘宰",
        "content": "楼冈亭谷万山西，缥缈炊烟出翠微。\n归路正当清昼永，离怀莫怅白云飞。\n学医要使人无费，问道须知昨已非。\n好向庭闱商略此，短章中或有玄机。",
        "dynasty": "宋",
        "collection_info": null
    },
    {
        "uuid": "128542caee4a16823aa1a8ea995aacba",
        "title": "送杜尉秩满还天台",
        "author": "刘宰",
        "content": "眼看时事废因循，官路三年子独勤。\n袖有新诗频教我，邑无长策可留君。\n向来过计忧周陨，此去何时静楚氛。\n未必诗书尽虚语，勉哉行矣张吾军。",
        "dynasty": "宋",
        "collection_info": null
    },
    {
        "uuid": "96b39a93fb9e602ff80985372a25783c",
        "title": "送罗季能还延陵镇",
        "author": "刘宰",
        "content": "眼底纷纷利欲昏，君心当与哲人论。\n俗尘不染修茎露，世味逾轻太古尊。\n朞月此来当岁俭，寒冬何地不春温。\n幡然不惮延陵去，季子清风百世存。",
        "dynasty": "宋",
        "collection_info": null
    },
    {
        "uuid": "3903dad8e037a2c987c41af67d656129",
        "title": "谢朱仲玉二首  其一",
        "author": "刘宰",
        "content": "君家只隔小桥西，几度占星望少微。\n已向龙墀摅大对，不应鸾翼尚低飞。\n杖藜喜逐先生后，敛板谁知故我非。\n欲学丘江吟短句，锦文试觅景阳机。",
        "dynasty": "宋",
        "collection_info": null
    },
    {
        "uuid": "86f83bcbe778c45ff6dc19c0e21176cc",
        "title": "谢朱仲玉二首  其二",
        "author": "刘宰",
        "content": "夫子知名浙水西，妙年奥学洞几微。\n一官簿领身如寄，万里云霄步若飞。\n诗苦何妨同杜老，说难终不羡韩非。\n拟酬白雪阳春句，愿借天孙织女机。",
        "dynasty": "宋",
        "collection_info": null
    },
    {
        "uuid": "2e7615bc6886ef7b127036c0871a7d7f",
        "title": "仲玉和前诗见赠因再用韵",
        "author": "刘宰",
        "content": "官仓出粟徧东西，多谢朱公念隠微。\n但觉闾阎犹菜色，不知园囿已花飞。\n当年国论无同异，此日民言有是非。\n天上鸳鸿方刷羽，海边鸥鹭已忘机。",
        "dynasty": "宋",
        "collection_info": null
    },
    {
        "uuid": "79c165ccaa23e9314659dd73f79ba934",
        "title": "谢汤生惠酒和来韵",
        "author": "刘宰",
        "content": "闻道吾犹及老成，高秋离索不胜情。\n朋缄已喜贤从事，二缶那堪对麯生。\n多病吾今同退鹢，壮怀君可掣长鲸。\n能来共醉西风否，木落千山夕照明。",
        "dynasty": "宋",
        "collection_info": null
    },
    {
        "uuid": "3e912188300e37c1cacec4630073a219",
        "title": "奉酬友人登多景楼见怀",
        "author": "刘宰",
        "content": "云横不断古神州，缥缈河山总戍楼。\n此地几经人北顾，长江不住水东流。\n犬羊万里知离穴，稻蟹三吴正得秋。\n人事天时多错忤，一杯聊復润吟喉。",
        "dynasty": "宋",
        "collection_info": null
    },
    {
        "uuid": "5f55dd99eadf5153da0ade49664580df",
        "title": "代书答龚楚州",
        "author": "刘宰",
        "content": "使君问政及郊扉，病叟何能措一辞。\n积粟鼌生真至计，屯田充国亦良规。\n将权可与他人共，德意须令旧壤知。\n闻说盐城有真令，相逢为说每相思。",
        "dynasty": "宋",
        "collection_info": null
    },
    {
        "uuid": "546625a7e621d658c5e55fd7234b130d",
        "title": "漫塘晚望",
        "author": "刘宰",
        "content": "霁色催云作晚霞，小桥却立岸乌纱。\n雨余菱芡新抽叶，秋早菰蒲未着花。\n灯影微茫行客艇，钟声缥缈梵王家。\n沉吟索句输公等，我欲临流理钓槎。",
        "dynasty": "宋",
        "collection_info": null
    },
    {
        "uuid": "59746f0b3c570befbaf87ef1e1138287",
        "title": "寄陆大夫",
        "author": "刘宰",
        "content": "寄语金渊陆大夫，归田相府竟何如。\n提兵劫取已非矣，纵火烧残岂义欤。\n百口丧身端自尔，千钱酬直殆欺余。\n放翁旧隠佳山水，剩好归欤理故书。",
        "dynasty": "宋",
        "collection_info": null
    },
    {
        "uuid": "ca4c1bc56272a4986cd64d2bf5aa4b88",
        "title": "送钟元达倅濠",
        "author": "刘宰",
        "content": "喜见弦歌近帝京，又分风月向边城。\n时方急士国家计，事不辞难臣子情。\n塞下规模鼌御史，湟中勋业赵营平。\n君行试与重商略，乌鹊南来数寄声。",
        "dynasty": "宋",
        "collection_info": null
    },
    {
        "uuid": "22825b2a1fcab7952ef39442cbfb8800",
        "title": "送平江赵法曹",
        "author": "刘宰",
        "content": "金科天上耿星辰，丹笔年来有屈伸。\n子去平反供母笑，民知宽大颂君仁。\n祇今茂苑题舆客，曾是琼林合席人。\n若问残生烦寄语，扁舟长占五湖春。",
        "dynasty": "宋",
        "collection_info": null
    },
    {
        "uuid": "6d1ad4c48969cc8bfffb549cf22401c8",
        "title": "送黄子弘归吴门",
        "author": "刘宰",
        "content": "玉楼工就故人仙，宿草离离起暮烟。\n曾说项斯谁復记，尚怀中散子真贤。\n鼎来穷巷方今日，胜读残编已十年。\n西望犹能话离索，秋风来共钓鱼船。",
        "dynasty": "宋",
        "collection_info": null
    },
    {
        "uuid": "473b448ae0bced45b9ee8cda79f5f12a",
        "title": "代邑士上赵百里",
        "author": "刘宰",
        "content": "美矣吾邦此大夫，仁中有勇信今无。\n治侔东里兴乡校，政压西门送女巫。\n谋广生员来共学，力排淫祀警羣愚。\n一陶风俗成醇厚，千古声名泰华俱。",
        "dynasty": "宋",
        "collection_info": null
    },
    {
        "uuid": "ed00a8cf9c9651bf8eb5802f96489b49",
        "title": "社日僧舍风雨",
        "author": "刘宰",
        "content": "借蔬香积共晨炊，客裏良辰总不知。\n孺子从渠均胙肉，南翁无处听巴词。\n神鸦得志饱终日，巢燕有心来及时。\n风雨聒人聋转甚，半钟浊酒可能治。",
        "dynasty": "宋",
        "collection_info": null
    },
    {
        "uuid": "16c61c1d15754f625648c04179a61260",
        "title": "寄题戴氏别墅",
        "author": "刘宰",
        "content": "闻君筑室水云乡，一榻翛然独老庞。\n近挹荷香供几案，远邀山翠入轩窗。\n自歌自笑游鱼乐，时去时来白鸟双。\n何日过门成夜泊，一樽相与对银缸。",
        "dynasty": "宋",
        "collection_info": null
    },
    {
        "uuid": "55d5cac6fe3b5fa83f859db37efaf8d4",
        "title": "和赵龙图鹿鸣宴韵二首  其一",
        "author": "刘宰",
        "content": "劝驾丁宁自汉兴，礼行郡国玉锵鸣。\n使君珍重新开宴，多士连翩喜策名。\n月窟一枝传好信，风帆千里送修程。\n主宾后会君知否，紫橐青袍对宠荣。",
        "dynasty": "宋",
        "collection_info": null
    },
    {
        "uuid": "4f8aac387af915acbff5c828d18f45cd",
        "title": "和赵龙图鹿鸣宴韵二首  其二",
        "author": "刘宰",
        "content": "预宴当年记夙兴，笙歌堂上正和鸣。\n别来几送龙门客，去后空题雁塔名。\n麋鹿羣中便野性，蜩鸠飞处笑云程。\n羞肴也到茅檐下，磊块堆盘里社荣。",
        "dynasty": "宋",
        "collection_info": null
    },
    {
        "uuid": "0a6d131efc0f743e214fe93fd8e22edf",
        "title": "和赵章泉见寄二首  其一",
        "author": "刘宰",
        "content": "先生人物眇应刘，千载诗亡独泝流。\n五字还堪荐郊庙，一官何事老林丘。\n章泉乐处知何似，南涧良朋亦健不。\n欲拜庞公何日是，梦随飞鹤过山头。",
        "dynasty": "宋",
        "collection_info": null
    },
    {
        "uuid": "e07fae850f0d69122af7731166993bb8",
        "title": "和赵章泉见寄二首  其二",
        "author": "刘宰",
        "content": "平生暗裏识曹刘，眼底谁为第一流。\n锦里正应推老杜，鲁人亦解说东丘。\n骑馿颇忘推敲否，上马还能矍铄不。\n此去相思君会取，菊黄梅蘂上枝头。",
        "dynasty": "宋",
        "collection_info": null
    },
    {
        "uuid": "c721f379a47c4738071723a79595e1f0",
        "title": "用韵烦蒋延陵寄前诗至章泉",
        "author": "刘宰",
        "content": "之子交游柳与刘，朅来声闻水东流。\n悬知此去居三馆，可但当年记九丘。\n沧海狎鸥犹好在，红尘没马肯回不。\n短篇为寄章泉老，莫听浮沉付石头。",
        "dynasty": "宋",
        "collection_info": null
    },
    {
        "uuid": "fd389da7b0fde1daab7550aa2f5b5fa2",
        "title": "谢章泉再以前韵见寄三首  其一",
        "author": "刘宰",
        "content": "白社相从远与刘，可怜衲子溷儒流。\n自嗟达巷知夫子，缅想诸荀从太丘。\n书寄洪乔空尔耳，诗编杜集可容不。\n前山底处堪长望，我欲携筇上上头。",
        "dynasty": "宋",
        "collection_info": null
    },
    {
        "uuid": "238f5b8cc04dae38fc74bbea6b01d7a5",
        "title": "谢章泉再以前韵见寄三首  其二",
        "author": "刘宰",
        "content": "解印归来白社刘，风流靖节许同流。\n诗来几说鶑求友，老去自惭狐首丘。\n会合由来天幸耳，殷勤还识我心不。\n春回是处堪行乐，能復携钱挂杖头。",
        "dynasty": "宋",
        "collection_info": null
    },
    {
        "uuid": "6c7a9d81ba845bf8bdbf7637f3668097",
        "title": "谢章泉再以前韵见寄三首  其三",
        "author": "刘宰",
        "content": "书贤从事我非刘，杰句君争万壑流。\n拟学岑参酬杜甫，可能列子识壶丘。\n倦游审已悬车矣，问字犹多载酒不。\n无限相思梅发处，手摧残雪嗅枝头。",
        "dynasty": "宋",
        "collection_info": null
    },
    {
        "uuid": "94b675434ee1db74ca280fcdd6819528",
        "title": "和邑大夫劝驾韵",
        "author": "刘宰",
        "content": "自笑当年跃冶金，老来文物见彬彬。\n登名已喜多三邑，擢秀悬知敌万人。\n晴日琴堂开宴好，春风琼苑拜恩新。\n惟余卧病江湖客，坐看联翩对玉宸。",
        "dynasty": "宋",
        "collection_info": null
    },
    {
        "uuid": "0b2e1677c361bb060c71c5f39e858b45",
        "title": "送张端衡尉句容二首  其一",
        "author": "刘宰",
        "content": "梅仙西上古仙乡，梅蘂先春特地香。\n自是邾人闻鲁柝，悬知晋盗避秦疆。\n名山久合清芜秽，穷巷犹闻缺盖藏。\n惠政由来要全美，须君努力佐琴堂。",
        "dynasty": "宋",
        "collection_info": null
    },
    {
        "uuid": "86994eed0436669615a17497b8f723ec",
        "title": "送张端衡尉句容二首  其二",
        "author": "刘宰",
        "content": "去乡喜见似乡人，君去家山祇比邻。\n令长垂髫同里社，交承握手记城闉。\n絃歌堂上宁忘旧，樽俎筵中必告新。\n若也从容问无恙，为言鱼鸟已情亲。",
        "dynasty": "宋",
        "collection_info": null
    },
    {
        "uuid": "8fc521c408360268b1c1f695bd71feba",
        "title": "送王去非服除造朝",
        "author": "刘宰",
        "content": "疾风吹雨洗尘寰，北渚津头水没滩。\n千里送君黄鹄举，一生笑我白鸥閒。\n清名已至云霄上，逸气还充宇宙间。\n此去西湖重回首，淡烟疎柳认孤山。",
        "dynasty": "宋",
        "collection_info": null
    }
]