[
    {
        "uuid": "4f88e7cea82fbdc7e6deb7ac0532c851",
        "title": "追悼昭叔弟",
        "author": "王炎",
        "content": "老去无他念，追怀手足亲。\n学成虽漫仕，客处只长贫。\n在昔为三友，如今少一人。\n青山未归窆，回首独伤神。",
        "dynasty": "宋",
        "collection_info": null
    },
    {
        "uuid": "b657b83c5920d4f5e54705e34550f25f",
        "title": "赠岩电道人",
        "author": "王炎",
        "content": "胸次有藻鑑，声行朝野间。\n我来勾践国，君住少微山。\n青眼肯相顾，白头今得閒。\n穷通无可问，归去掩云关。",
        "dynasty": "宋",
        "collection_info": null
    },
    {
        "uuid": "8fac3ebcdb0b811816d722ab17f573ce",
        "title": "贺监宅",
        "author": "王炎",
        "content": "轻解金龟呼酒徒，却问君王求鑑湖。\n归来蹁跹着鹤氅，自办米帛供妻孥。\n鸾骖一去杳无迹，数亩荒园生草棘。\n惟有青青秦望山，曾识湖边老狂客。",
        "dynasty": "宋",
        "collection_info": null
    },
    {
        "uuid": "76a4a5585bcddcb44a6c57d36974133d",
        "title": "游景德",
        "author": "王炎",
        "content": "老怯鶑花笑，春残一出游。\n城隅寻古寺，柳下繫扁舟。\n身健聊乘兴，心閒不着愁。\n支郎能款语，清坐小迟留。",
        "dynasty": "宋",
        "collection_info": null
    },
    {
        "uuid": "829a0ff67a3557133f5ea547a95a5fa3",
        "title": "即事",
        "author": "王炎",
        "content": "故里只十舍，滞留犹未归。\n湖山无此好，父子且相依。\n白璧难磨玷，黄间暗发机。\n平生丘壑在，一笑释前非。",
        "dynasty": "宋",
        "collection_info": null
    },
    {
        "uuid": "6b7a28eddf379ae5e99ea91da9f1af4c",
        "title": "麝香萱草",
        "author": "王炎",
        "content": "秾绿丛中出嫩黄，折来时吐麝脐香。\n朝开夕谢休惆怅，我已无忧不待忘。",
        "dynasty": "宋",
        "collection_info": null
    },
    {
        "uuid": "f699158bd7ed46106838e04e0d05ba6d",
        "title": "寄潘维节",
        "author": "王炎",
        "content": "黑貂裘敝君穷甚，黄犬书来我慨然。\n肯到越中同住否，秋深即上歙溪船。",
        "dynasty": "宋",
        "collection_info": null
    },
    {
        "uuid": "b4cbd486f7e6ebef7d483b176afac15a",
        "title": "两鹤",
        "author": "王炎",
        "content": "仙家堕下两麒麟，寄食庭除未易驯。\n正为白头违世路，要须丹顶伴閒身。\n高飞横绝心虽在，短舞婆娑意亦真。\n同返故山依蕙帐，莫思三岛十洲春。",
        "dynasty": "宋",
        "collection_info": null
    },
    {
        "uuid": "e1e192b4dc9470a5757d0a2820e0b708",
        "title": "食楞梅",
        "author": "王炎",
        "content": "是处杨家果，求如此种难。\n色深浑是紫，味美更无酸。\n磊磊堆盘润，津津遶齿寒。\n品高何以辨，但把一楞看。",
        "dynasty": "宋",
        "collection_info": null
    },
    {
        "uuid": "9d0bf5dfa2eb806fc3c48ea69230e0fc",
        "title": "会稽六月初五日新米入市价减旧以升计之几十二三闻海商米船方集亦损其直",
        "author": "王炎",
        "content": "大侵难宿饱，小熟有晨炊。\n岁事早如此，人情喜可知。\n田家甘粜贱，海贾恨来迟。\n粒粒皆珠玉，无忘饿殍时。",
        "dynasty": "宋",
        "collection_info": null
    },
    {
        "uuid": "bf27a9bc59863d829c0663fc26bdba18",
        "title": "七月二十二日遣怀",
        "author": "王炎",
        "content": "寥落求凰凤，凄凉舐犊牛。\n有时追往事，无处着清愁。\n世故今犹古，年华春復秋。\n西风乘一舸，归去理菟裘。",
        "dynasty": "宋",
        "collection_info": null
    },
    {
        "uuid": "a1722530b512712bf87b1b7ff16f7bf5",
        "title": "二十五日闻德莹弟讣音越三日悲不能禁以小诗自解",
        "author": "王炎",
        "content": "我以官为累，君因病得衰。\n岂知成永诀，不及待归期。\n遣至书来疾，赍回药去迟。\n余生来日短，终不免深悲。",
        "dynasty": "宋",
        "collection_info": null
    },
    {
        "uuid": "0fdbe03ade22d71b65cc74ab0a7fea79",
        "title": "病中书怀",
        "author": "王炎",
        "content": "秦望山光翠欲流，荷花落尽鑑湖秋。\n不堪衰病归心切，难为湖山更少留。",
        "dynasty": "宋",
        "collection_info": null
    },
    {
        "uuid": "9f2459feba93bd2330a362d6035a11bd",
        "title": "病中恕子投劾同归",
        "author": "王炎",
        "content": "萧萧华髮更何为，元是穷乡一布衣。\n同产弟兄谁见在，余生父子独相依。\n我缘多病念家切，汝为爱亲投劾归。\n出处不齐难逆定，时来还自刺天飞。",
        "dynasty": "宋",
        "collection_info": null
    },
    {
        "uuid": "95f81b275948fd2fac3958e6544b4765",
        "title": "西兴阻风",
        "author": "王炎",
        "content": "小市西兴渡，年来一再行。\n花开方淑景，木落又寒声。\n云破日还晦，潮回江未平。\n壮年曾试险，迟莫敢轻生。",
        "dynasty": "宋",
        "collection_info": null
    },
    {
        "uuid": "66bc394c20c498e2b09a405d2eb4680b",
        "title": "江亭晓望",
        "author": "王炎",
        "content": "天在空蒙外，山横杳霭中。\n潮翻江水白，日射海霞红。\n旅食思乡社，归舟待便风。\n老怀谁共语，注目送飞鸿。",
        "dynasty": "宋",
        "collection_info": null
    },
    {
        "uuid": "bb6d324833f3bb8db03d4855cda1d606",
        "title": "夜宿闵滩下",
        "author": "王炎",
        "content": "歙江两岸山立壁，一水潭潭浮绀碧。\n嵌空老石出中流，触碎玻璃成沸白。\n滩高水落定难行，莫雨淋浪新涨生。\n三更风怒山欲吼，催唤金乌回晓晴。\n篙工倚柂笑相语，但上闵滩无所阻。\n明日日晡过歙渚，舣船沽酒劳辛苦。",
        "dynasty": "宋",
        "collection_info": null
    },
    {
        "uuid": "266b66d67cc0282800e1e8fbace3939a",
        "title": "将使送玉堂春花江南竹笋次韵二绝  其一",
        "author": "王炎",
        "content": "小白长红尽绝尘，不将朱粉污天真。\n应怜三亩荒凉地，乞与鰲扉一种春。",
        "dynasty": "宋",
        "collection_info": null
    },
    {
        "uuid": "e037cf112fb0aa02d8a18a6ea8f41e4b",
        "title": "将使送玉堂春花江南竹笋次韵二绝  其二",
        "author": "王炎",
        "content": "此君长得箨龙儿，不为供人口腹资。\n养就翠梢如结实，来仪当有凤师师。",
        "dynasty": "宋",
        "collection_info": null
    },
    {
        "uuid": "0f4c091498af2072b683f53160fbf728",
        "title": "题詹氏佚老堂",
        "author": "王炎",
        "content": "矍铄精神鬓未斑，翛然清坐对云山。\n儿孙满眼生涯足，赢得壶中日月閒。",
        "dynasty": "宋",
        "collection_info": null
    },
    {
        "uuid": "7a74d902fe7b36c21ac32516eb21515f",
        "title": "凶年慨然嘆久生成赘因以长句述此意",
        "author": "王炎",
        "content": "频岁田家苦旱蝗，剧思小稔活丁黄。\n稻粳久渴三秋雨，菽麦俄经一夜霜。\n未保沟中无殍死，已闻道上有流亡。\n白头屏处山林下，只怕羣偷惯夺攘。",
        "dynasty": "宋",
        "collection_info": null
    },
    {
        "uuid": "4306df2bd4e70f7fe406edbdab183545",
        "title": "落花",
        "author": "王炎",
        "content": "小园数树杂花开，零落无声覆绿苔。\n休恨五更风雨急，明年春色自归来。",
        "dynasty": "宋",
        "collection_info": null
    },
    {
        "uuid": "5548e24b701f2bd74e07b84e42f5daf6",
        "title": "春日苦雨",
        "author": "王炎",
        "content": "桃花开时苦多雨，花似啼粧悄无语。\n桃花谢时雨更多，奈此轻红委地何。\n明年花似今年好，明年人胜今年老。\n是谁留得长少年，对此不须空懊恼。\n双飞燕子营新巢，舍后舍前秾绿交。\n长鬚但为酿曲米，春色尚余红药梢。",
        "dynasty": "宋",
        "collection_info": null
    },
    {
        "uuid": "cfdcd439dabc7ae398416d42777fd2fb",
        "title": "密室",
        "author": "王炎",
        "content": "密室可附火，小窗聊借明。\n风寒皆不到，温饱更何营。\n省事事自少，养心心亦清。\n床头犹有易，座右不须铭。",
        "dynasty": "宋",
        "collection_info": null
    },
    {
        "uuid": "c8ec2a3e70b7abed4972773e15327e76",
        "title": "久雨而雪",
        "author": "王炎",
        "content": "两港水争长，四山云未归。\n忽闻雷虺虺，翻见雪霏霏。\n蜡屐老难出，竹炉谁共围。\n金乌无恙否，何事隠明晖。",
        "dynasty": "宋",
        "collection_info": null
    },
    {
        "uuid": "007b505f04cf68752e867c5e5f8bb4e0",
        "title": "清明日先茔挂楮钱",
        "author": "王炎",
        "content": "昔人最重去坟墓，绝喜归来老一邱。\n岂是他山无笋蕨，只缘故国有松楸。\n百年暂住人间世，千古俱为地下游。\n色境悲欢虽梦事，楮钱聊挂树梢头。",
        "dynasty": "宋",
        "collection_info": null
    },
    {
        "uuid": "bf38828e8cc90d8a02963c852d164ac1",
        "title": "将使有诗许移厨双溪次其韵  其一",
        "author": "王炎",
        "content": "舣舟柳岸载清尊，招我花边一赏春。\n莫笑看花人已老，白头曾是少年人。",
        "dynasty": "宋",
        "collection_info": null
    },
    {
        "uuid": "1da265f4dac854343bcab63d6d826354",
        "title": "将使有诗许移厨双溪次其韵  其二",
        "author": "王炎",
        "content": "石上漥尊可置杯，石边更可着浯台。\n旁人不识溪山趣，将谓寻春特地来。",
        "dynasty": "宋",
        "collection_info": null
    },
    {
        "uuid": "a1f2d9fa68513b64a2e2a735ac6766f0",
        "title": "将使有诗许移厨双溪次其韵  其三",
        "author": "王炎",
        "content": "莫春天气渐清和，枝上红稀地上多。\n惟有松筠四时好，风枝雨叶绿婆娑。",
        "dynasty": "宋",
        "collection_info": null
    },
    {
        "uuid": "eba07b27054eb2a15ff198fa96f293e1",
        "title": "新晴",
        "author": "王炎",
        "content": "度腊殊多雨，开年亦未晴。\n地卑常础润，月堕忽霜明。\n茅舍烟犹湿，秧畴水可耕。\n幽花并细草，随意也欣荣。",
        "dynasty": "宋",
        "collection_info": null
    },
    {
        "uuid": "decf9c6cf2bf8adddeeeb8e8186ae34a",
        "title": "和董叔重韵",
        "author": "王炎",
        "content": "秀色惊老眼，见此千丈松。\n门如翟廷尉，人愧王沂公。\n骊珠损佳惠，衰迟岂宜蒙。\n三復不能已，一室生清风。",
        "dynasty": "宋",
        "collection_info": null
    },
    {
        "uuid": "078b577c1957eb8669100cfedabbccc1",
        "title": "题黄元静广先楼",
        "author": "王炎",
        "content": "闻道楼居好，翚飞百尺余。\n箕裘能袭旧，丹雘遂如初。\n生理万钟粟，义方千卷书。\n家声将益大，车马炫门闾。",
        "dynasty": "宋",
        "collection_info": null
    },
    {
        "uuid": "9fadd8b3cf57ded8baa5008f37c0379d",
        "title": "社日",
        "author": "王炎",
        "content": "日暖泥融燕子飞，海棠深浅注臙脂。\n一杯社日治聋酒，报答春光烂漫时。",
        "dynasty": "宋",
        "collection_info": null
    },
    {
        "uuid": "4d2f2a24bf3b9efc84d9857ecbc89021",
        "title": "喜晴  其一",
        "author": "王炎",
        "content": "雨过千畦䆉䅉黄，趁晴刈穫可登场。\n田家子妇开眉语，白粲新炊满屋香。",
        "dynasty": "宋",
        "collection_info": null
    },
    {
        "uuid": "2a89f9f014acb32161f381c40d117b70",
        "title": "喜晴  其二",
        "author": "王炎",
        "content": "雨过儿童饱饭牛，趁晴耕垦种来牟。\n田家作苦无储蓄，待哺全须麦有秋。",
        "dynasty": "宋",
        "collection_info": null
    },
    {
        "uuid": "34a9e01892c413aec9303ae78463422c",
        "title": "舟行到满塘",
        "author": "王炎",
        "content": "苹花双港静，莲叶一舟轻。\n白石波间走，青山路外行。\n鯈鱼方自乐，鸥鸟不须惊。\n拥鼻蓬窗底，翛然午吹生。",
        "dynasty": "宋",
        "collection_info": null
    },
    {
        "uuid": "f7af08439e63cbcb0515e7aa75ac6163",
        "title": "秋夜",
        "author": "王炎",
        "content": "索索风叶响，寒生秋夜深。\n閒思千古事，虚费一生心。\n命薄谋多拙，年衰病易侵。\n黄粱今梦觉，高枕卧山林。",
        "dynasty": "宋",
        "collection_info": null
    },
    {
        "uuid": "1e2e787c7f4aecc0fc5907456c21626b",
        "title": "壬申十二月二十八夜雷",
        "author": "王炎",
        "content": "残腊方淫雨，中宵忽怒雷。\n更长频展转，梦断但惊猜。\n冻雪何时解，春风几日来。\n龙蛇今在蛰，墐户不宜开。",
        "dynasty": "宋",
        "collection_info": null
    },
    {
        "uuid": "7544e0281a9944dda19072e5e0a3e3b6",
        "title": "初春苦寒久不到双溪成长句书怀",
        "author": "王炎",
        "content": "老去颇多病，苦寒摧折之。\n袍茧非不温，不能护清羸。\n蒲团稳附火，蓄缩如冻龟。\n西山有桃李，借问惟枯枝。\n好花何时开，仲春以为期。\n荣悴自相代，出处亦有宜。\n天寒但深藏，日暖当游嬉。\n强健不须喜，老死何必悲。\n晓日升扶桑，莫还入崦嵫。\n置之勿復道，理达心何疑。\n及时且行乐，花边倾一巵。",
        "dynasty": "宋",
        "collection_info": null
    },
    {
        "uuid": "b2403930ec266f8d4b7698389e4d8d61",
        "title": "和将使早雪",
        "author": "王炎",
        "content": "晓日藏明恐雪羞，远山含暝更云浮。\n不须苦道丰年瑞，拥衲炉边索酒舟。",
        "dynasty": "宋",
        "collection_info": null
    },
    {
        "uuid": "c70c8f4e8e533fc74ba264546000db04",
        "title": "又和早雪韵",
        "author": "王炎",
        "content": "梦觉流苏寒栗冽，晓起方知天酿雪。\n松公变色失苍髯，竹士垂头摧直节。\n倚楼四望无红尘，疑是身居银汉津。\n千林一色皆玉树，不许梅花先得春。",
        "dynasty": "宋",
        "collection_info": null
    },
    {
        "uuid": "ac6ea03280f43f1102d0adb240cb7c36",
        "title": "梅花  其一",
        "author": "王炎",
        "content": "园林都未觉春风，蓓蕾枝头茁小红。\n要识十分清绝处，暗香疎影月明中。",
        "dynasty": "宋",
        "collection_info": null
    },
    {
        "uuid": "125043f9cde2adc504a260a4aae18599",
        "title": "梅花  其二",
        "author": "王炎",
        "content": "欲向花边把一杯，喜逢腊尽又春回。\n直饶百岁为期限，能见梅花几度开。",
        "dynasty": "宋",
        "collection_info": null
    },
    {
        "uuid": "7bdc67bf2971524b32db6919a6cee34e",
        "title": "咏便坐梅花",
        "author": "王炎",
        "content": "去年花下立，踟蹰搔白首。\n今日花边坐，病起更衰朽。\n老与病交侵，欢悰尚何有。\n人老不再少，花谢还復开。\n对花堪酌酒，畏病不举杯。\n寂寞重寂寞，春风何事来。",
        "dynasty": "宋",
        "collection_info": null
    },
    {
        "uuid": "78d9287eb12171782ecd76d65c213c82",
        "title": "病起",
        "author": "王炎",
        "content": "羸躯方伏枕，冻骨倍加绵。\n自觉脾为约，医言脉太玄。\n不禁腰痛楚，仍苦膝拘挛。\n搔抑方能定，扶持仅可前。\n缊袍藏被底，炽炭倚炉边。\n衰谢诚宜尔，风寒实使然。\n迍邅虽有数，调护不无愆。\n初日忧难疗，兼旬幸稍痊。\n是身无实相，何术保余年。\n不死方成佛，长生乃是仙。\n阖棺宁再起，拔宅谩虚传。\n力岂能加命，人终不胜天。\n灾生虽或免，算尽必难延。\n只合情无滞，毋为疾所缠。\n穷通皆任运，逆顺但随缘。\n南亩无千斛，西山有数椽。\n饥当量腹食，困则曲肱眠。\n此乐人知少，浮休永息肩。",
        "dynasty": "宋",
        "collection_info": null
    },
    {
        "uuid": "0fc201cf880e0973968ede3aea1fd276",
        "title": "双溪种花  其一",
        "author": "王炎",
        "content": "双溪渐有杂花开，每日扶筇到一回。\n胜似名园空锁闭，主人至老不归来。",
        "dynasty": "宋",
        "collection_info": null
    },
    {
        "uuid": "7e9efffc73062e500ab5a31288afc67d",
        "title": "双溪种花  其二",
        "author": "王炎",
        "content": "苍头为我斸西山，扶病移花强自宽。\n纵不为花长作主，何妨留与后人看。",
        "dynasty": "宋",
        "collection_info": null
    },
    {
        "uuid": "558859c7ea417ae2708c3255b41008f2",
        "title": "春日有感",
        "author": "王炎",
        "content": "拍岸晴波蘸柳丝，一双鸂鶒浴红衣。\n可怜陌上花开尽，不见鱼轩缓缓归。",
        "dynasty": "宋",
        "collection_info": null
    },
    {
        "uuid": "d82fc3ad077cbf602bcdd01666991643",
        "title": "题汪尉立之快閤  其一",
        "author": "王炎",
        "content": "市廛属耳太喧嚣，林薮藏身又寂寥。\n负郭面溪开小閤，箇中登览独逍遥。",
        "dynasty": "宋",
        "collection_info": null
    },
    {
        "uuid": "f43002397e4a500e49b7fb2cd84eebd1",
        "title": "题汪尉立之快閤  其二",
        "author": "王炎",
        "content": "傍檐古木绿阴阴，下有清溪可洗心。\n燕坐红尘飞不到，何须风过一披襟。",
        "dynasty": "宋",
        "collection_info": null
    },
    {
        "uuid": "19493ae8ae91790812e74f9a82aef6e4",
        "title": "将使有诗欲移具相邀到双溪因次韵",
        "author": "王炎",
        "content": "缅思花下饮，岁月易侵寻。\n人老今华髮，春深半绿阴。\n挥毫来妙语，移具有佳音。\n草木生光彩，青藜肯下临。",
        "dynasty": "宋",
        "collection_info": null
    },
    {
        "uuid": "d3798c3791c576d871b5d5e19919d971",
        "title": "和何元清韵九绝  其一",
        "author": "王炎",
        "content": "春深遶屋绿阴稠，却扫无人识冗侯。\n独肯敂关相劳问，不妨挟册共藏修。",
        "dynasty": "宋",
        "collection_info": null
    },
    {
        "uuid": "8e928d4208e077f99b805d704331c17e",
        "title": "和何元清韵九绝  其二",
        "author": "王炎",
        "content": "丝竹无缘在后堂，肉羞不辨出东房。\n金徽弹罢惟清坐，共挹熏炉一穗香。",
        "dynasty": "宋",
        "collection_info": null
    },
    {
        "uuid": "2590d8ea3a2309c08d30ec760ca0302e",
        "title": "和何元清韵九绝  其三",
        "author": "王炎",
        "content": "屋边花萼自离披，屋底臞儒但着书。\n游冶郎君应冷笑，不能暇逸独何欤。",
        "dynasty": "宋",
        "collection_info": null
    },
    {
        "uuid": "6dae0c12a7ea8e781e82c4d63f76b5db",
        "title": "和何元清韵九绝  其四",
        "author": "王炎",
        "content": "老来视听稍精明，休问如何太瘦生。\n还信閒中安乐否，龟巢莲叶喜身轻。",
        "dynasty": "宋",
        "collection_info": null
    },
    {
        "uuid": "b4b61ea0bb15d0a183a1bf23f307e9fd",
        "title": "和何元清韵九绝  其五",
        "author": "王炎",
        "content": "觅官安用羡登仙，求富何须愿执鞭。\n洙泗从游多达者，箪瓢颜子独称贤。",
        "dynasty": "宋",
        "collection_info": null
    },
    {
        "uuid": "c5c035053856b11e819f7dd0a34b7bc2",
        "title": "和何元清韵九绝  其六",
        "author": "王炎",
        "content": "青眼虽惭阮嗣宗，为君解榻席相重。\n菜羹蔬食能甘否，自昔人言俭易容。",
        "dynasty": "宋",
        "collection_info": null
    },
    {
        "uuid": "f7831482c321e2c19b5beb0ec4d541d3",
        "title": "和何元清韵九绝  其七",
        "author": "王炎",
        "content": "莫年筑室北山边，自笑浑无塞屋钱。\n巾褐翛然穷亦乐，岂曾有梦到金莲。",
        "dynasty": "宋",
        "collection_info": null
    },
    {
        "uuid": "50b57304d24b7cb685191594acff99b4",
        "title": "和何元清韵九绝  其八",
        "author": "王炎",
        "content": "一洗平生筝笛耳，极知绿绮有遗音。\n君臣庆会休三弄，泉石膏肓不可鍼。",
        "dynasty": "宋",
        "collection_info": null
    },
    {
        "uuid": "c2dac07e0616144c82833a76c2c3b69e",
        "title": "和何元清韵九绝  其九",
        "author": "王炎",
        "content": "焦桐为我发哀弹，但觉清风遶指寒。\n老大虽思闻古调，莫弹别鹄感离鸾。",
        "dynasty": "宋",
        "collection_info": null
    },
    {
        "uuid": "8e9311e2fc3f8f736279634e390d4448",
        "title": "双溪即事",
        "author": "王炎",
        "content": "竹底开幽径，山根结小楼。\n谁知多病苦，自判一生休。\n舟着平沙尾，桥横古渡头。\n往来皆物役，却扫独无求。",
        "dynasty": "宋",
        "collection_info": null
    },
    {
        "uuid": "1fb24c6f6fa778d290daa4989f5591f9",
        "title": "清老画双溪壁以诗谢之",
        "author": "王炎",
        "content": "老夫哦诗耸两肩，落笔不停称腹稿。\n缘诗写出无声句，画史追之谁得到。\n为予壁上留真迹，水墨纤秾任挥扫。\n石根竹树极萧森，中着羽虫疑叫噪。\n虽然画意不画形，形意两全方笔老。\n熟视时时自首肯，从旁见者皆称好。\n师言此亦吾余事，佛祖玄关须探讨。\n未宜直说色是空，不着色空斯见道。",
        "dynasty": "宋",
        "collection_info": null
    },
    {
        "uuid": "5af1f0f84f207eaed3bfc1616f7691df",
        "title": "用元韵答清老  其一",
        "author": "王炎",
        "content": "巧匠胸中有全室，能文纸上无脱稿。\n老禅善画亦如是，毛锥未出意先到。\n解衣盘薄小经营，蓦然挥洒笔如扫。\n我思诗画本一律，众作徒多等蝉噪。\n画手无如王右丞，一似诗中杜陵老。\n正缘此老襟韵高，工拙奇常无不好。\n斲轮妙处不可传，此事难从笔端讨。\n由来万法生一心，贯彻精粗无二道。",
        "dynasty": "宋",
        "collection_info": null
    },
    {
        "uuid": "9aad2c9fe2385d1a8c578da0d079d818",
        "title": "用元韵答清老  其二",
        "author": "王炎",
        "content": "篆车创始自稚轮，筦簟从初但蒲稿。\n诗到晚唐非不佳，少似国风能理到。\n嗟予耄矣弃颖泓，卧病终年长却扫。\n客无脱屦一榻悬，人不到门羣雀噪。\n敢意支郎念岑寂，时将妙语起衰老。\n若人搜句乃余事，虽不雕镌自精好。\n况于佛祖可呵駡，岂无魔外宜攻讨。\n早办山居一把茅，为我长歌歌证道。",
        "dynasty": "宋",
        "collection_info": null
    },
    {
        "uuid": "ee7bb7533a3567baaec653063d4c127a",
        "title": "用元韵答清老  其三",
        "author": "王炎",
        "content": "平生言语苦不工，甲乙未能成类稿。\n曩时陶谢以诗鸣，竭力追随终莫到。\n上人词锋极痛快，睥睨千人军可扫。\n长须惊喜见此客，无怪绕枝鳱鹊噪。\n师言能诗且工画，笔仗须先知嫩老。\n復言能画亦饱参，亹亹玄谈听更好。\n吾闻法海深又深，性珠可得不可讨。\n若除诗画与谈禅，未审云何真悟道。",
        "dynasty": "宋",
        "collection_info": null
    },
    {
        "uuid": "5d46df1e4073154b0cb0e078561a1006",
        "title": "舟行到𦭵莪和清老韵  其一",
        "author": "王炎",
        "content": "沙尾维舟傍水杨，主人延我坐中堂。\n山焦石裂方亭午，借得微风一霎凉。",
        "dynasty": "宋",
        "collection_info": null
    },
    {
        "uuid": "f9ddbcd47da8c01989bd907e86585201",
        "title": "舟行到𦭵莪和清老韵  其二",
        "author": "王炎",
        "content": "诗中巧手妙穿杨，便可阶升屈宋堂。\n句挟冰霜堪却暑，令人心地亦清凉。",
        "dynasty": "宋",
        "collection_info": null
    },
    {
        "uuid": "d6fafbd4a2c53ce708ce8ff6a215554a",
        "title": "和清老韵  其一",
        "author": "王炎",
        "content": "不作麒麟楦，方知外物轻。\n杜门便野处，蹑屐饱山行。\n未说穷通乐，宜无宠辱惊。\n颓龄宁有几，聊尔憇劳生。",
        "dynasty": "宋",
        "collection_info": null
    },
    {
        "uuid": "d45f0ec3b26a2958c7a62cbd78def82c",
        "title": "和清老韵  其二",
        "author": "王炎",
        "content": "蝉蜕尘埃外，翛然世累轻。\n开堂聊演说，杖锡遂飞行。\n画妙人难及，诗豪我亦惊。\n笔端游戏尔，法忍贵无生。",
        "dynasty": "宋",
        "collection_info": null
    },
    {
        "uuid": "e56aca0bb865c060b17c57ffc214251c",
        "title": "双溪即事",
        "author": "王炎",
        "content": "筑室依林麓，开门向水涯。\n经过无俗驾，附近少人家。\n洄洑潭成沫，嵌空石有漥。\n幽居谁是伴，鳬雁聚平沙。",
        "dynasty": "宋",
        "collection_info": null
    },
    {
        "uuid": "7873ce8fd82487785f4ad4c406f86b0e",
        "title": "舟行过白石见将使夜宿毛家林翌日到𦭵莪却回和清老",
        "author": "王炎",
        "content": "苍头倦晨炊，卯饭几及午。\n泝流赤日中，舟子亦良苦。\n鱼跃恋芳饵，鸥飞避鸣橹。\n仙翁所退藏，好境自呈露。\n溪水清可鑑，山云横不度。\n坐断泉石幽，不受尘土污。\n问之何所得，妙处难悉数。\n初非练玉泉，亦不鸣天鼓。\n人癯道方肥，心远貌亦古。\n老衲同我来，得句时一吐。\n物色尽诗材，笔底随指呼。\n行行更前之，繫缆日未莫。\n转柂涉奔湍，支筇入幽坞。\n倦甚宿茅茨，睡熟不能寤。\n迟明又蓐食，凌风上前浦。\n重露雨点疎，晴岚云气布。\n蝗蝻尚飞扬，禾稼难爱护。\n村落有狗偷，耄倪且狼顾。\n念此一悄然，回舟双港渡。\n空羡皎然师，诗成有神助。",
        "dynasty": "宋",
        "collection_info": null
    },
    {
        "uuid": "3ffdf15dd905828587d0ec7bf19daa59",
        "title": "哭吴耀远",
        "author": "王炎",
        "content": "孤陋无如我，交亲頼有君。\n方图来往数，岂意死生分。\n自卜牛眠地，今归马鬣坟。\n不能浇斗酒，忍遽述铭文。",
        "dynasty": "宋",
        "collection_info": null
    },
    {
        "uuid": "ce17cb8ba4922524693667b99daa2003",
        "title": "俞义夫挽诗",
        "author": "王炎",
        "content": "恩爱周姻族，宽和善里闾。\n年高无悔吝，身没有名誉。\n愿见今何及，从游旧亦疎。\n若修耆旧传，言行可追书。",
        "dynasty": "宋",
        "collection_info": null
    },
    {
        "uuid": "2f13bd805c38638d536b48cffe97cdfe",
        "title": "拒霜花",
        "author": "王炎",
        "content": "池上木芙蓉，晓寒摧折之。\n绿叶未尽雕，红芳已先萎。\n空得拒霜名，憔悴不自持。\n人生亦如此，荣盛须及时。\n少壮不久留，老疾仍相随。\n腾腾当任运，惨惨徒自悲。\n万古同有尽，华颠无再缁。\n及今幸强健，不乐将何为。",
        "dynasty": "宋",
        "collection_info": null
    },
    {
        "uuid": "20d546c3649ad74ef3a2e040cdb7b66b",
        "title": "冬至日雪",
        "author": "王炎",
        "content": "日脚初添一线长，飞花撩乱压微阳。\n朱门满酌羊羔酒，谁念茅茨有绝粮。",
        "dynasty": "宋",
        "collection_info": null
    },
    {
        "uuid": "c4631519d3e9eeeeb08247bc557c875e",
        "title": "次日快晴",
        "author": "王炎",
        "content": "曈曈晓日射窗明，急雪漫空快得晴。\n田父饭牛应喜甚，东皋泽泽可深耕。",
        "dynasty": "宋",
        "collection_info": null
    },
    {
        "uuid": "1daa1c2f66dd9de36d63362eaf7989d4",
        "title": "早梅",
        "author": "王炎",
        "content": "似无还有暗香来，知是春风到早梅。\n一岁一番花似玉，老人见得几番开。",
        "dynasty": "宋",
        "collection_info": null
    },
    {
        "uuid": "5821d607cb80e2e0498f120514982446",
        "title": "脚婆",
        "author": "王炎",
        "content": "竹奴夏日凉，脚婆冬夜燠。\n二物不同时，皆堪伴幽独。\n自吾失伉俪，一纪谁与宿。\n年高气血衰，日短天地肃。\n鱼眼夜不瞑，鸡肤冻生粟。\n伏枕屡展转，挟纩但拳曲。\n脚婆当此时，贵重如金玉。\n爨釜蟹眼生，汲之满皤腹。\n暖气所熏蒸，羸躯任伸缩。\n粉黛工取怜，自可荐衾褥。\n岂不辟冱寒，而能动情慾。\n不如此瓠壶，但可暖吾足。\n貌丑不妩媚，坐稳无颠覆。\n妄想何从生，黎明睡犹熟。",
        "dynasty": "宋",
        "collection_info": null
    },
    {
        "uuid": "4b03b1dd12afeeed60df8c7bd9c4887b",
        "title": "李忠甫见惠长笺以诗谢之",
        "author": "王炎",
        "content": "寂寂罗雀门，日见交游疎。\n短李不我弃，一年憩琴书。\n青衿孺子辈，共喜得范模。\n黄鹄有远志，樊笼不可拘。\n今将舍我去，雅意何勤渠。\n骈俪出妙语，简洁无费辞。\n捲置怀袖间，报之欠琼琚。\n惟期在明秋，刷羽摩天衢。",
        "dynasty": "宋",
        "collection_info": null
    },
    {
        "uuid": "ef110fd34aa7f51dbd2a8545bbcd7cd4",
        "title": "病中即事三首  其一",
        "author": "王炎",
        "content": "附火肤革燥，远火寒惨惨。\n坐卧置汤婆，稍觉两足暖。\n抓搔不停手，苛痒殊未减。\n饮食固多忌，所幸能强饭。\n客至不出迎，予非敢疎懒。",
        "dynasty": "宋",
        "collection_info": null
    },
    {
        "uuid": "9d5004aec1bd9a64851320d60b29cf7e",
        "title": "病中即事三首  其二",
        "author": "王炎",
        "content": "块坐小窗下，檐牙乌鹊语。\n飞飞去復来，遶树鸣不已。\n料汝必不误，顾我亦何喜。\n恐有行人来，未知谁氏子。",
        "dynasty": "宋",
        "collection_info": null
    },
    {
        "uuid": "126f6d3bc910d0473187a38292fa6bfa",
        "title": "病中即事三首  其三",
        "author": "王炎",
        "content": "浃旬不见日，冻云塞天宇。\n儿童相与言，雪意恐未已。\n一月见三白，为瑞亦足矣。\n老夫固畏寒，贫者忧冻死。\n六出乱飞花，不如晴可喜。",
        "dynasty": "宋",
        "collection_info": null
    },
    {
        "uuid": "9a470e4575af152232c700282a08d6be",
        "title": "子用惠鱼四轴以诗谢之  其一",
        "author": "王炎",
        "content": "四幅溪藤任卷舒，管城幻出化龙鱼。\n风雷定似梭飞走，莫误呼儿觅素书。",
        "dynasty": "宋",
        "collection_info": null
    },
    {
        "uuid": "bf870fc9a363380edbd9e3b19aedee20",
        "title": "子用惠鱼四轴以诗谢之  其二",
        "author": "王炎",
        "content": "掉尾扬鬐气象閒，或潜或跃出毫端。\n非鱼知得鱼如许，岂在濠梁子细观。",
        "dynasty": "宋",
        "collection_info": null
    },
    {
        "uuid": "d470f9cb96550420df6ca444d9f04ce7",
        "title": "石倅宗卿挽诗  其一",
        "author": "王炎",
        "content": "洁白心如玉，宽和气似春。\n索居当晚岁，取友得斯人。\n婺女书难再，泉南迹已陈。\n天高不可问，反袂独伤神。",
        "dynasty": "宋",
        "collection_info": null
    },
    {
        "uuid": "0e15169b04a1667f34ccf6dd05eb027a",
        "title": "石倅宗卿挽诗  其二",
        "author": "王炎",
        "content": "能吏今非少，纯儒古亦稀。\n斯人胡不寿，吾道岂其非。\n才自堪时用，心难与义违。\n九原无起日，谁復可同归。",
        "dynasty": "宋",
        "collection_info": null
    },
    {
        "uuid": "3574ff1d971dc1abbdea6628d262f1d9",
        "title": "病中书怀",
        "author": "王炎",
        "content": "鹤骨鸡肤不耐寒，那堪癣疥更斑斓。\n开年惨淡阴兼雨，终日抓搔寝不安。\n未可给扶亲几杖，岂能见客摄衣冠。\n人言剥復相更代，频把韦编反对观。",
        "dynasty": "宋",
        "collection_info": null
    },
    {
        "uuid": "f9cae76b0504a6d58fdc8d9dd1d26f74",
        "title": "追念将使叔",
        "author": "王炎",
        "content": "青山横白云，野色极潇洒。\n见者必属目，宝相在其下。\n此翁强健时，门外无车马。\n夫岂固绝交，欲与无可者。\n独我时扣关，辞色颇相假。\n玄禅到佛祖，妙句近风雅。\n万事已陈迹，哀思泪盈把。\n即之不復见，去之不忍舍。\n优婆塞何为，酌水日奠斝。\n三径草易荒，悲风遶松槚。",
        "dynasty": "宋",
        "collection_info": null
    },
    {
        "uuid": "90cfa5ef1deb638b2030b98b3dfcd4a0",
        "title": "和汪诚之韵",
        "author": "王炎",
        "content": "昏昏未必晦，昭昭未必明。\n浑浑未必浊，漻漻未必清。\n吾道本自贵，国爵亦可并。\n所以鲁素王，但欲比老彭。\n嗟予久敛退，用志难峥嵘。\n吾友暂蟠蛰，侧耳春雷轰。\n韫椟足岂刖，扛鼎肩不頳。\n鼓行当擅场，敌者谁为勍。\n伫看庆多马，为彼酌兕觥。\n下视俗子陋，未识仁者荣。\n譬如黄流污，宁涴皎月晶。\n相期在远到，所急非小成。\n颇恨会遇疎，未免鄙吝生。\n大篇何舂容，雅思真和平。\n知君培其根，许我撷其菁。\n虚静能养心，笃实可存诚。\n此理君得之，底裏期再倾。",
        "dynasty": "宋",
        "collection_info": null
    },
    {
        "uuid": "6e6790bbe5d9783dfec4bfb2803b2274",
        "title": "丙子重阳日有感",
        "author": "王炎",
        "content": "南山木叶赤，北山木叶黄。\n秋色日夜变，白露将为霜。\n玄鸟去已久，候雁方南翔。\n携壶登高侣，满手萸菊香。\n佳节不可负，而我病在床。\n人老自多病，何为苦悲伤。\n去年重阳日，贵孙在我旁。\n知我爱敬客，拱立传壶觞。\n十五未冠巾，总角颀而长。\n望其有成立，门户生辉光。\n前楼千卷书，可以识义方。\n南亩千斛谷，可以充积仓。\n一旦舍我去，冰炭交中肠。\n万物皆有尽，死生理之常。\n修短百年间，何必论彭殇。\n岂不自开释，念之终难忘。\n长歌意无尽，歌罢还凄凉。\n悲风扣林木，为我号清商。",
        "dynasty": "宋",
        "collection_info": null
    },
    {
        "uuid": "b20ba06fd1bb6039b66a4d82c1ab52cf",
        "title": "九月二十九日到思溪庄避人事十月初四日过生朝方归初三日早恕子遣人来送酒食并词二阕因成唐律二首  其一",
        "author": "王炎",
        "content": "僻远无来客，尪羸厌久生。\n拥炉便独坐，扶杖懒徐行。\n中岁失怙恃，晚年无弟兄。\n绝知来日短，万事可忘情。",
        "dynasty": "宋",
        "collection_info": null
    },
    {
        "uuid": "4cf3885419d0997c3f32659095f303a9",
        "title": "九月二十九日到思溪庄避人事十月初四日过生朝方归初三日早恕子遣人来送酒食并词二阕因成唐律二首  其二",
        "author": "王炎",
        "content": "人事有酬酢，山居方寂寥。\n三时缠宿疾，十月见生朝。\n瘦骨添绵护，枯肠怯酒浇。\n为予歌一曲，亦足慰无聊。",
        "dynasty": "宋",
        "collection_info": null
    },
    {
        "uuid": "2e80486f7d5183af2812e1cf6f12fa7d",
        "title": "与滕元英",
        "author": "王炎",
        "content": "君尚精神健，吾真气血衰。\n肯来同晤语，别去即怀思。\n不厌经过数，惟忧后会迟。\n春暄宜缓步，何必以秋期。",
        "dynasty": "宋",
        "collection_info": null
    },
    {
        "uuid": "5c6471b70ab83c7746bedbb2fb35196b",
        "title": "赠平首座",
        "author": "王炎",
        "content": "家在青山下，投閒岁月多。\n杜门长却扫，杖锡独经过。\n学佛非无法，哦诗恐是魔。\n愿言行古路，莫遣覆藤萝。",
        "dynasty": "宋",
        "collection_info": null
    },
    {
        "uuid": "ab9e60fccfad6bbe3da64ebcb63d211f",
        "title": "再赠平首座",
        "author": "王炎",
        "content": "南涧谁人扫劫灰，行缠恰自冷泉回。\n式公昔日曾留誓，大用今生乃再来。\n应是伽蓝当更造，岂关回禄故为灾。\n上头更有华严界，弹指重重殿閤开。",
        "dynasty": "宋",
        "collection_info": null
    },
    {
        "uuid": "24a3c8ec18a8b6fadb1c0d630dcae482",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其一",
        "author": "王炎",
        "content": "有客有客字晦叔，东皋岁收可饘粥。\n何为得饱尚多忧，岂是老穷无止足。\n十日之中九日病，以杖扶行惧颠覆。\n呜呼一歌兮歌意长，风林助我鸣悲商。",
        "dynasty": "宋",
        "collection_info": null
    },
    {
        "uuid": "45c33129c5e3876a1d1a2b368f7467db",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其二",
        "author": "王炎",
        "content": "有母有母年七十，一室枵然徒壁立。\n茹蔬啜粥不怨尤，卧病在床无药物。\n我为举子得一官，南陔之养嗟何及。\n呜呼二歌兮歌转悲，羞见慈乌随母飞。",
        "dynasty": "宋",
        "collection_info": null
    },
    {
        "uuid": "1fc8f80f58f21f49efd45f6a5e172f2b",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其三",
        "author": "王炎",
        "content": "有弟有弟手足亲，与我鼎立成三人。\n叔氏鳏居苦多病，季子宦游依旧贫。\n吾兄既终弟亦逝，岁晚惸惸惟一身。\n呜呼三歌兮歌意放，歌罢无言坐惆怅。",
        "dynasty": "宋",
        "collection_info": null
    },
    {
        "uuid": "8b9df70930a989468feb8cd74586d1da",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其四",
        "author": "王炎",
        "content": "有妹有妹家苦贫，补纫组织多辛勤。\n二男三女未婚嫁，已见宿草生孤坟。\n问疾弔丧俱不及，念此不置长酸辛。\n呜呼四歌兮歌更苦，往事关心谁可语。",
        "dynasty": "宋",
        "collection_info": null
    },
    {
        "uuid": "078e4b15365d54130f4102fcb9326ca4",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其五",
        "author": "王炎",
        "content": "有子有子共七人，六子短命一子存。\n后固无穷前万古，浮生修短何足论。\n天属情钟在我辈，岁月虽久哀如新。\n呜呼五歌兮三嘆息，理不胜情难自释。",
        "dynasty": "宋",
        "collection_info": null
    },
    {
        "uuid": "3f8beb6b4c1996185457568c5a4ce63c",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其六",
        "author": "王炎",
        "content": "有孙有孙未冠巾，颀颀状貌如成人。\n谓其长大习诗礼，他年可望高吾门。\n岂期一旦舍我去，白首老翁徒痛心。\n呜呼六歌兮音调急，独坐吞声襟袖湿。",
        "dynasty": "宋",
        "collection_info": null
    },
    {
        "uuid": "c1607cc9c8dd1239e1c3735a178136cb",
        "title": "杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其七",
        "author": "王炎",
        "content": "有妇有妇嫔吾孙，仅能朞月问晨昏。\n吉凶自古不可定，所以贺弔更在门。\n人言贫家女难嫁，岂料既嫁俄不存。\n呜呼七歌兮意不尽，频年多难天难问。",
        "dynasty": "宋",
        "collection_info": null
    },
    {
        "uuid": "bb2b6e7b028b0709cb7314dfdb542bd0",
        "title": "七夕一绝句",
        "author": "王炎",
        "content": "轻云捲箔月鈎垂，正是青楼乞巧时。\n牛女相望隔河汉，浪传天上有佳期。",
        "dynasty": "宋",
        "collection_info": null
    },
    {
        "uuid": "d14d000d23cb6dbc00eecb191babcfca",
        "title": "赠刘术士",
        "author": "王炎",
        "content": "闻子能知算，逢予屡索诗。\n诸公多妙语，老我更何辞。\n久客丹心苦，修途茧足疲。\n秋深风露冷，归去莫迟疑。",
        "dynasty": "宋",
        "collection_info": null
    },
    {
        "uuid": "c5f91dd977abd35701ff1043c26bea32",
        "title": "与赵道人",
        "author": "王炎",
        "content": "欲上青云却垂翅，归来扫轨空山裏。\n道人说相来敂关，酒半醺酣谈亹亹。\n我今布褐终余年，岂论燕颔并鸢肩。\n谓予形是朱顶鹤，两眼藏神高颊颧。\n彭殇寿夭谁无死，不将动目摇湛水。\n道人去后若復来，定应难相壶邱子。",
        "dynasty": "宋",
        "collection_info": null
    },
    {
        "uuid": "d55ed3ed32b62444adfe936483f72d0a",
        "title": "嘉定丁丑十二月谋葬贵孙老病不能与事但此心伤痛因成小诗以写其哀",
        "author": "王炎",
        "content": "念汝方青鬓，嗟予久白鬚。\n在亡终不免，寿夭太相殊。\n有恨心如割，无言泪陨珠。\n何堪植马鬣，玉树閟黄垆。",
        "dynasty": "宋",
        "collection_info": null
    },
    {
        "uuid": "3fc7bce1627fe4d0e07faec2ade3ecb3",
        "title": "与三山相士林子和三绝  其一",
        "author": "王炎",
        "content": "年登八十更何为，手足支离视听衰。\n自笑已如鸡失旦，不须苦说鹤知时。",
        "dynasty": "宋",
        "collection_info": null
    },
    {
        "uuid": "068c4d64520ba430472e4737a64e8ce0",
        "title": "与三山相士林子和三绝  其二",
        "author": "王炎",
        "content": "鸢肩燕颔刺天飞，自顾而今已后时。\n巾褐萧然成野老，有何情绪更哦诗。",
        "dynasty": "宋",
        "collection_info": null
    },
    {
        "uuid": "e7f92670d4357988f854c38ec2574fad",
        "title": "与三山相士林子和三绝  其三",
        "author": "王炎",
        "content": "鱼虾琐细不堪求，水涩溪寒欲断流。\n若敂侯门逢短李，钓鰲便可月为鈎。",
        "dynasty": "宋",
        "collection_info": null
    },
    {
        "uuid": "2419aee40195427a52a9a0e13834bef1",
        "title": "送徐尉移簿巴陵并简邓器先汪兼善",
        "author": "王炎",
        "content": "两鳬不到蓬莱峰，翩翩堕在葭苇丛。\n口谈世事懒揖客，劫回老眼瞻飞鸿。\n子真何事亦来此，培塿乃生千丈松。\n挥毫古锦贮白雪，缓颊玉麈生清风。\n相知苦恨相见晚，坐席未暖行匆匆。\n离骚满目江路冷，秋气欲赤江头枫。\n少留一日对欢伯，苍颜共变桃皮红。\n醉中出语最真实，为君款曲论心胸。\n我尝纵观洞庭水，水天一色光蒙蒙。\n仙人帝子不可见，日月出没沧波中。\n归来荒县窘朱墨，身如泽雉拘樊笼。\n君才凛凛万夫敌，天骥一出凡马空。\n不应拄笏栖枳棘，便合入幕依芙蓉。\n诸公得士喜推毂，从此奏赋明光宫。\n令君锦衣织青凤，先生玉气贯白虹。\n相逢问我令何如，为言黑头茁霜蓬。\n青云事业付公等，归去愿学柴桑翁。",
        "dynasty": "宋",
        "collection_info": null
    },
    {
        "uuid": "f22b7ae42e3f0ca416019362a9ea7af7",
        "title": "用元韵答徐尉",
        "author": "王炎",
        "content": "吟诗不耸肩两峰，陆沉雁鹜文书丛。\n银鈎入眼光照牖，飞来白雪随云鸿。\n平生取友半天下，短蓬邂逅依长松。\n尉仙鲸海驾高浪，郡博凤律锵和风。\n诗翁巧手刻青玉，笑人击钵徒匆匆。\n怀归我正念篱菊，招魂谁为吟江枫。\n鼎来徐穉笔如扫，瞬息奇怪浮青红。\n倾倒五色昆崙渠，洗涤万斛尘埃胸。\n翩然舍去友三士，碧云莫合天冥蒙。\n世间英杰不易得，一朝聚会江城中。\n才华俱合上金马，骨相元自居纱笼。\n县斋冰合只悬榻，举手咄咄时书空。\n把杯相属傥相忆，更寄出水新芙蓉。\n天球固是清庙器，牛铎或中黄钟宫。\n当怜窘步困老骥，莫诮豪气无雄虹。\n秋月照人光耿耿，秋风脱木声蓬蓬。\n流年腕脱不须恨，外物乘除观塞翁。",
        "dynasty": "宋",
        "collection_info": null
    },
    {
        "uuid": "10a21c62707315b678a5979931b72f61",
        "title": "次韵朱晦翁十梅 江梅",
        "author": "王炎",
        "content": "玉色不受垢，照影清江滨。\n江雪岂不寒，枝头浑似春。",
        "dynasty": "宋",
        "collection_info": null
    },
    {
        "uuid": "5d5fe3f9282f0f07d28faa7b30449d2c",
        "title": "次韵朱晦翁十梅 岭梅",
        "author": "王炎",
        "content": "北枝未春风，南枝先暖雪。\n吹香祇自怜，驿使音尘绝。",
        "dynasty": "宋",
        "collection_info": null
    },
    {
        "uuid": "5307852e0585b8c90fadd246eccea06b",
        "title": "次韵朱晦翁十梅 野梅",
        "author": "王炎",
        "content": "迥野殊寂寥，孤芳太清绝。\n暗香疑有无，似亦畏攀折。",
        "dynasty": "宋",
        "collection_info": null
    },
    {
        "uuid": "657b6567f84ca75d34fbf33f792fa8e4",
        "title": "次韵朱晦翁十梅 早梅",
        "author": "王炎",
        "content": "皎皎姑射仙，缟衣而黄裏。\n一别如许时，见之先失喜。",
        "dynasty": "宋",
        "collection_info": null
    },
    {
        "uuid": "bfae4424434a7834db63b3ece767b372",
        "title": "次韵朱晦翁十梅 寒梅",
        "author": "王炎",
        "content": "花开有底急，迫此岁律残。\n捷报春信来，不知冰雪寒。",
        "dynasty": "宋",
        "collection_info": null
    },
    {
        "uuid": "4f7df744f252a71409eb95b8874af393",
        "title": "次韵朱晦翁十梅 小梅",
        "author": "王炎",
        "content": "点缀鹤膝枝，无谓花萼小。\n亦有鼎实存，相期春事了。",
        "dynasty": "宋",
        "collection_info": null
    },
    {
        "uuid": "40ea66e7eeff0c2e89dcaf370e6d3526",
        "title": "次韵朱晦翁十梅 疏梅",
        "author": "王炎",
        "content": "诗人自情亲，俗子极交浅。\n所以疏着花，即之风韵远。",
        "dynasty": "宋",
        "collection_info": null
    },
    {
        "uuid": "3dfa2cd7baf3e77f5f0707bddda37c1a",
        "title": "次韵朱晦翁十梅 枯梅",
        "author": "王炎",
        "content": "虬根蚀土石，老干饱霜雪。\n孙枝吐春妍，靳惜那忍折。",
        "dynasty": "宋",
        "collection_info": null
    },
    {
        "uuid": "245ddfdd22a72bf9fac8c85b15c13184",
        "title": "次韵朱晦翁十梅 落梅",
        "author": "王炎",
        "content": "幽人自爱花，花落恨岑寂。\n岂悟化工意，褪花方着实。",
        "dynasty": "宋",
        "collection_info": null
    },
    {
        "uuid": "71b26bfbce3c93087a2967c4b0a8d844",
        "title": "次韵朱晦翁十梅 赋梅",
        "author": "王炎",
        "content": "岂无和靖诗，亦有广平赋。\n多为花写真，终难尽佳处。",
        "dynasty": "宋",
        "collection_info": null
    },
    {
        "uuid": "a9b3a22729b861a0b154d266ea7647df",
        "title": "题彭城馆画屏",
        "author": "王炎",
        "content": "玉质青青竹弟，冰姿皎皎梅兄。\n上有大夫长鬣，岁寒谁更同盟。",
        "dynasty": "宋",
        "collection_info": null
    },
    {
        "uuid": "a1343c045a302d15ca82a47200ebfb42",
        "title": "过涪翁墓二首  其一",
        "author": "王炎",
        "content": "千古诗中老斫轮，久埋玉树去修文。\n野人指点青山下，此是黄家鲁直坟。",
        "dynasty": "宋",
        "collection_info": null
    },
    {
        "uuid": "fde3d0400bdc45b5aa956bb51e78c3f1",
        "title": "过涪翁墓二首  其二",
        "author": "王炎",
        "content": "水行双井陆沉沉，洗我胸中三斗尘。\n人物只今虽寂寞，溪山依旧自清新。",
        "dynasty": "宋",
        "collection_info": null
    },
    {
        "uuid": "20d215c458df45cbb8547569b34e51de",
        "title": "送术士胡果",
        "author": "王炎",
        "content": "羊肠世路隻轮车，未老先衰半白鬚。\n欲买青山早归去，烦君算我有钱无。",
        "dynasty": "宋",
        "collection_info": null
    },
    {
        "uuid": "fd510eeb96b465ee9870c423f926886e",
        "title": "题谢艮斋桂山",
        "author": "王炎",
        "content": "懒曳星辰履，归休背郭堂。\n诗成时走笔，客至即行觞。\n百本山椒树，三秋月窟秋。\n即之清可掬，人亦似幽芳。",
        "dynasty": "宋",
        "collection_info": null
    },
    {
        "uuid": "a80fbeacb51915b4ddc57cdeaf0ac337",
        "title": "解官到郡诸丈置酒岳阳楼招炎为客邓巴陵索诗",
        "author": "王炎",
        "content": "重上危楼览洞庭，故人一笑对飞觥。\n君山只似艑山绿，江水不如湘水清。\n一日胜游成乐事，三年俗状夺诗情。\n天涯邂逅还离别，莫惜樽前底裏倾。",
        "dynasty": "宋",
        "collection_info": null
    },
    {
        "uuid": "724a2531c759e27568ddcd11c44b1e28",
        "title": "浮碧亭",
        "author": "王炎",
        "content": "鳬舄飞来空翠间，万家联络拥风烟。\n箇中杖屦宜频到，此外楼台总浪传。\n山似蓬莱差可近，水疑渤澥欲无边。\n湘妃度曲冯夷舞，招我骑鲸意亦仙。",
        "dynasty": "宋",
        "collection_info": null
    },
    {
        "uuid": "37056c34a5aeaf4f4593d6a5fdbb82ff",
        "title": "赠地理游晓山",
        "author": "王炎",
        "content": "仙人白鹤渺烟霞，野日昏昏噪暮鸦。\n城外土馒同此味，墙头浊酒且须赊。\n堪舆信有玄通理，造物能私富贵家。\n宜尔何公微意在，石盘流水映桃花。",
        "dynasty": "宋",
        "collection_info": null
    },
    {
        "uuid": "6deace8ebbffb5b7b3b9566f0db1b2ac",
        "title": "寄德莹弟二首  其一",
        "author": "王炎",
        "content": "牢落羁旅隔楚东，青山梦入往来中。\n离心落雁惊秋雨，醉眼开花昨夜风。\n一壑若为甘小隠，三江何日挂归篷。\n谋生向坐文穷计，识破誵讹虑已空。",
        "dynasty": "宋",
        "collection_info": null
    },
    {
        "uuid": "dcfaf7611b7c8ebb1b1e47cefe80a2af",
        "title": "寄德莹弟二首  其二",
        "author": "王炎",
        "content": "洞庭秋水望中天，侧目飞鸿断復连。\n得句信知神入梦，浇愁不惯酒中仙。\n秋风白髮欺来日，夜雨青灯忆往年。\n用拙不妨消息好，关山明月两茫然。",
        "dynasty": "宋",
        "collection_info": null
    },
    {
        "uuid": "7149c2d5f4db17f47491fc2c7da60703",
        "title": "秋日山所见野花",
        "author": "王炎",
        "content": "风流浑似内家粧，也想春风不分香。\n从得倾城与倾国，牡丹人道是花王。",
        "dynasty": "宋",
        "collection_info": null
    },
    {
        "uuid": "2800af612766c370de40f848e346d01e",
        "title": "临湘县崇惠庙词",
        "author": "王炎",
        "content": "仙伯兮逍遥，共骑鹤兮云霄。\n西弱水兮东瀛洲，超然变化兮不可以留。\n农之田兮瘠田，仙弭节兮悯此民而勿去。\n白云横兮翠微，石室幽幽兮宜而燕娱。\n一窦之泉兮不溢不枯，仙顾而乐兮黄鹄翩其来归。\n有龙蛰兮于寒泉，潜而飞兮遥天。\n仙吹箫兮击鼓，老农酌醑兮互起舞。\n仙驭飞龙兮四郊甘雨，旱不为灾兮年谷屡丰，我民敬恭兮蒙仙之泽无穷。",
        "dynasty": "宋",
        "collection_info": null
    },
    {
        "uuid": "0523be7241dc9cf96fb6673ae4737239",
        "title": "淳熙元年端午帖子词 皇帝閤六首 其一",
        "author": "崔敦诗",
        "content": "双秀云牟实，三眠雪茧丰。\n无人知帝力，浑在舜弦中。",
        "dynasty": "宋",
        "collection_info": null
    },
    {
        "uuid": "e22ba174f5a80e17938c42bdb3261b24",
        "title": "淳熙元年端午帖子词 皇帝閤六首 其二",
        "author": "崔敦诗",
        "content": "御柳垂波绿，宫槐覆幄凉。\n香风随步辇，偏到殿中央。",
        "dynasty": "宋",
        "collection_info": null
    },
    {
        "uuid": "a7b748ae7212c07ccf690e6e61ea3102",
        "title": "淳熙元年端午帖子词 皇帝閤六首 其三",
        "author": "崔敦诗",
        "content": "采缕萦朱户，芳菰剪翠筒。\n风光天上别，景物世间同。",
        "dynasty": "宋",
        "collection_info": null
    },
    {
        "uuid": "b5a917ad81b3609cc95c4504839eb05d",
        "title": "淳熙元年端午帖子词 皇帝閤六首 其四",
        "author": "崔敦诗",
        "content": "千年桃印明金殿，百子榴房照绮疏。\n清晓宫门放鱼钥，内家催进恤刑书。",
        "dynasty": "宋",
        "collection_info": null
    },
    {
        "uuid": "0f75c977164e1be6664cb42eb9b06e19",
        "title": "淳熙元年端午帖子词 皇帝閤六首 其五",
        "author": "崔敦诗",
        "content": "幽芳拂拂朝香度，密叶阴阴昼影圆。\n玉食未应须角黍，君王端是念忠贤。",
        "dynasty": "宋",
        "collection_info": null
    },
    {
        "uuid": "96865582d014d150ed9bf6da3c7c3b83",
        "title": "淳熙元年端午帖子词 皇帝閤六首 其六",
        "author": "崔敦诗",
        "content": "双人绿艾消民沴，五色朱丝奉帝龄。\n向晚封章都阅遍，翠舆初过水心亭。",
        "dynasty": "宋",
        "collection_info": null
    },
    {
        "uuid": "720a72adcecd89fb958c80cb5d7b19b2",
        "title": "淳熙二年春帖子词 光尧寿圣宪天体道太上皇帝閤六首 其一",
        "author": "崔敦诗",
        "content": "嶰管今朝应，璇杓昨夜旋。\n耕桑三万里，一样乐尧天。",
        "dynasty": "宋",
        "collection_info": null
    },
    {
        "uuid": "9dee41676c59f080eca5c242b7e142c7",
        "title": "淳熙二年春帖子词 光尧寿圣宪天体道太上皇帝閤六首 其二",
        "author": "崔敦诗",
        "content": "事已高超古，心犹切为民。\n慈颜应有喜，房宿正当晨。",
        "dynasty": "宋",
        "collection_info": null
    },
    {
        "uuid": "600556fbf78c07a89b0c2a0da4f07d3c",
        "title": "淳熙二年春帖子词 光尧寿圣宪天体道太上皇帝閤六首 其三",
        "author": "崔敦诗",
        "content": "采柏浮仙醁，凝酥点寿盘。\n君王千万岁，长奉两宫欢。",
        "dynasty": "宋",
        "collection_info": null
    },
    {
        "uuid": "30408271918e42ad99a06c9464595df3",
        "title": "淳熙二年春帖子词 光尧寿圣宪天体道太上皇帝閤六首 其四",
        "author": "崔敦诗",
        "content": "九重云气鬰崔嵬，日转青旗瑞色开。\n晨跸一声春又到，太平天子上瑶杯。",
        "dynasty": "宋",
        "collection_info": null
    },
    {
        "uuid": "bb615454b9b06ece2ea85c97b099846c",
        "title": "淳熙二年春帖子词 光尧寿圣宪天体道太上皇帝閤六首 其五",
        "author": "崔敦诗",
        "content": "楼阁隔年余旧雪，园林连夜着新花。\n东皇拟作行春计，先到长生大帝家。",
        "dynasty": "宋",
        "collection_info": null
    },
    {
        "uuid": "1e1efba74366cf1b04c9ebaccc58b53f",
        "title": "淳熙二年春帖子词 光尧寿圣宪天体道太上皇帝閤六首 其六",
        "author": "崔敦诗",
        "content": "景龙门上华灯动，黄鹄池边翠浪通。\n一一春光须作主，从今二十四番风。",
        "dynasty": "宋",
        "collection_info": null
    },
    {
        "uuid": "91127d37ddac02755d131d28f3a8d47b",
        "title": "淳熙二年春帖子词 寿圣明慈太上皇后閤六首 其一",
        "author": "崔敦诗",
        "content": "玉管和声度，金铺丽景迟。\n思齐文母圣，春日受春祺。",
        "dynasty": "宋",
        "collection_info": null
    },
    {
        "uuid": "c54a6fe6762053e9c1774b0d9a09a52d",
        "title": "淳熙二年春帖子词 寿圣明慈太上皇后閤六首 其二",
        "author": "崔敦诗",
        "content": "宝殿春朝退，瑶池夜宴深。\n明朝是人日，时復问晴阴。",
        "dynasty": "宋",
        "collection_info": null
    },
    {
        "uuid": "980ee5a863d5b39320989cbd002f3b4c",
        "title": "淳熙二年春帖子词 寿圣明慈太上皇后閤六首 其三",
        "author": "崔敦诗",
        "content": "翠辇西湖路，雕盘北苑花。\n时平无外事，随意趁年华。",
        "dynasty": "宋",
        "collection_info": null
    },
    {
        "uuid": "283eae0c48d41c20ee687c1ee3ad1085",
        "title": "淳熙二年春帖子词 寿圣明慈太上皇后閤六首 其四",
        "author": "崔敦诗",
        "content": "扇开雉影红云起，帘卷虾鬚画烛明。\n三十六宫齐进酒，盘金小胜缕长生。",
        "dynasty": "宋",
        "collection_info": null
    },
    {
        "uuid": "faea8735ba4174af307dfecf8b4d60f2",
        "title": "淳熙二年春帖子词 寿圣明慈太上皇后閤六首 其五",
        "author": "崔敦诗",
        "content": "日溶凤沼摇波暖，云护龙楼倒影长。\n读罢黄庭无一事，好风吹动百花香。",
        "dynasty": "宋",
        "collection_info": null
    },
    {
        "uuid": "8965b567aa4427d1862e385ad3026560",
        "title": "淳熙二年春帖子词 寿圣明慈太上皇后閤六首 其六",
        "author": "崔敦诗",
        "content": "院落韶光归柳色，郊原耕信到菖芽。\n望春台下□□软，不见游龙有外家。",
        "dynasty": "宋",
        "collection_info": null
    },
    {
        "uuid": "3dca491422b2aa1481a45035ce37b22c",
        "title": "淳熙六年春帖子词 皇帝閤六首 其一",
        "author": "崔敦诗",
        "content": "今岁韶光好，时逢大有年。\n条风方被物，菖叶又催田。",
        "dynasty": "宋",
        "collection_info": null
    },
    {
        "uuid": "e8a5054fdadd835ef7e27e03535a0858",
        "title": "淳熙六年春帖子词 皇帝閤六首 其二",
        "author": "崔敦诗",
        "content": "今岁韶光好，年中两见春。\n余寒九日在，芳意一朝新。",
        "dynasty": "宋",
        "collection_info": null
    },
    {
        "uuid": "6aa793fbee42b07194012bf3ea82e1ac",
        "title": "淳熙六年春帖子词 皇帝閤六首 其三",
        "author": "崔敦诗",
        "content": "今岁韶光好，田闾气象淳。\n政平无横赋，粟贱少穷民。",
        "dynasty": "宋",
        "collection_info": null
    },
    {
        "uuid": "d7287ee218a53c1fe4126608be1dabd3",
        "title": "淳熙六年春帖子词 皇帝閤六首 其四",
        "author": "崔敦诗",
        "content": "东风先满殿前旗，御柳宫花次第知。\n连夜芳心相待发，侵朝柔思不胜垂。",
        "dynasty": "宋",
        "collection_info": null
    },
    {
        "uuid": "10529966ee52e31ed62d00506931a30b",
        "title": "淳熙六年春帖子词 皇帝閤六首 其五",
        "author": "崔敦诗",
        "content": "千门晓日山河丽，万国春风草木香。\n造化无私随发育，圣明天子是东皇。",
        "dynasty": "宋",
        "collection_info": null
    },
    {
        "uuid": "bbe85e1f5ed4490d656037b023f5a2c0",
        "title": "淳熙六年春帖子词 皇帝閤六首 其六",
        "author": "崔敦诗",
        "content": "雕庭清跸转轻雷，凤管吹春入仗来。\n万籁有声皆善颂，八荒无地不熙台。",
        "dynasty": "宋",
        "collection_info": null
    },
    {
        "uuid": "5982b19993b2eaf0be185277d4eed060",
        "title": "淳熙六年春帖子词 皇后閤五首 其一",
        "author": "崔敦诗",
        "content": "何处春来早，光风入九门。\n未翻池荇翠，先着壁椒温。",
        "dynasty": "宋",
        "collection_info": null
    },
    {
        "uuid": "e4e8a90dea01338ce8ca7b1e5408aeba",
        "title": "淳熙六年春帖子词 皇后閤五首 其二",
        "author": "崔敦诗",
        "content": "何处春来早，坤仪物意熙。\n烟生金屋重，日上玉阶迟。",
        "dynasty": "宋",
        "collection_info": null
    },
    {
        "uuid": "8f489af35725db7984fe2c5383dce321",
        "title": "淳熙六年春帖子词 皇后閤五首 其三",
        "author": "崔敦诗",
        "content": "明朝嘉气满慈闱，亲侍君王献玉巵。\n一样酥盘俱手制，百般綵胜总春宜。",
        "dynasty": "宋",
        "collection_info": null
    },
    {
        "uuid": "32f1dee87c1e1676ac5f55644285d8bb",
        "title": "淳熙六年春帖子词 皇后閤五首 其四",
        "author": "崔敦诗",
        "content": "风光天上倍常殊，花压阑干昼影舒。\n虚几自临中令帖，明窗时展大家书。",
        "dynasty": "宋",
        "collection_info": null
    },
    {
        "uuid": "feac2bfa9542481d48c38f18187de5b1",
        "title": "淳熙六年春帖子词 皇后閤五首 其五",
        "author": "崔敦诗",
        "content": "清明小苑条桑地，和暖平川浴种天。\n圣主俭勤游乐少，只将敦朴示民先。",
        "dynasty": "宋",
        "collection_info": null
    },
    {
        "uuid": "c779dc193e3b00372ee0a533408d9800",
        "title": "淳熙六年端午帖子词 皇帝閤六首 其一",
        "author": "崔敦诗",
        "content": "玉斝浮菖细，金盘荐朮香。\n皇龄千万寿，高拱舜衣裳。",
        "dynasty": "宋",
        "collection_info": null
    },
    {
        "uuid": "8b9113980e79bdbe0d6ea6fc38dec949",
        "title": "淳熙六年端午帖子词 皇帝閤六首 其二",
        "author": "崔敦诗",
        "content": "兰气浮丹殿，槐阴被紫宸。\n熏琴多在御，挥拂寄深仁。",
        "dynasty": "宋",
        "collection_info": null
    },
    {
        "uuid": "851ed0a2abf1f4b0cd2cc7a7f01408f7",
        "title": "淳熙六年端午帖子词 皇帝閤六首 其三",
        "author": "崔敦诗",
        "content": "清晓开鱼钥，红云缥缈间。\n催裁恤刑诏，传放谢衣班。",
        "dynasty": "宋",
        "collection_info": null
    },
    {
        "uuid": "a710b1148a5a7f3e9d03f8ad5b2deef0",
        "title": "淳熙六年端午帖子词 皇帝閤六首 其四",
        "author": "崔敦诗",
        "content": "夜披章奏凉生扇，午对臣邻汗浃衣。\n水阁风亭松竹邃，翠舆临幸日来稀。",
        "dynasty": "宋",
        "collection_info": null
    },
    {
        "uuid": "a0feeeb43b5f6cc46fbdfd84a7dd8b96",
        "title": "淳熙六年端午帖子词 皇帝閤六首 其五",
        "author": "崔敦诗",
        "content": "仁风长养羣生遂，化日清明百沴驱。\n桃印艾人消底用，殿心高设敬天图。",
        "dynasty": "宋",
        "collection_info": null
    },
    {
        "uuid": "0d542ad4b1f4e336d8937aaf0a3f6518",
        "title": "淳熙六年端午帖子词 皇帝閤六首 其六",
        "author": "崔敦诗",
        "content": "避暑深宫消永昼，函风广殿起凉秋。\n宸心未惬高明适，志在山东二百州。",
        "dynasty": "宋",
        "collection_info": null
    },
    {
        "uuid": "00cba9ca80e19718a2d16148eebb0bfa",
        "title": "淳熙六年端午帖子词 皇后閤五首 其一",
        "author": "崔敦诗",
        "content": "剪玉菰筒翠，盘金綵缕长。\n宫中多燕喜，天下正明昌。",
        "dynasty": "宋",
        "collection_info": null
    },
    {
        "uuid": "7f67dbe943c73cc6bd362102911fdb38",
        "title": "淳熙六年端午帖子词 皇后閤五首 其二",
        "author": "崔敦诗",
        "content": "瑞麦登时物，香蒲荐寿祺。\n珠囊新样小，蹙就葛覃诗。",
        "dynasty": "宋",
        "collection_info": null
    },
    {
        "uuid": "7d2185103ecdd04355a27e3ec2494b88",
        "title": "淳熙六年端午帖子词 皇后閤五首 其三",
        "author": "崔敦诗",
        "content": "斗草人归午漏徐，宫帘不动玉窗虚。\n旋开蕊笈寻仙典，闲点松腴试法书。",
        "dynasty": "宋",
        "collection_info": null
    },
    {
        "uuid": "c16ad262eadea9b6457bc234cbe0d4ce",
        "title": "淳熙六年端午帖子词 皇后閤五首 其四",
        "author": "崔敦诗",
        "content": "蚕馆风清下箔时，六宫□从献丝归。\n便教渊室催机织，要及明堂制衮衣。",
        "dynasty": "宋",
        "collection_info": null
    },
    {
        "uuid": "79406dfe5b9d2fe43daf803fe1c15284",
        "title": "淳熙六年端午帖子词 皇后閤五首 其五",
        "author": "崔敦诗",
        "content": "圣主恭勤少燕游，生衣趁得未明求。\n随时但献长生缕，当午犹闲竞渡舟。",
        "dynasty": "宋",
        "collection_info": null
    },
    {
        "uuid": "f5358a3501d83a4778dfa7fc6440690c",
        "title": "淳熙七年春帖子 光尧寿圣宪天体道性仁诚德经武纬文太上皇帝閤六首 其一",
        "author": "崔敦诗",
        "content": "欲识春回处，长生大帝家。\n万年枝耸翠，千岁果开花。",
        "dynasty": "宋",
        "collection_info": null
    },
    {
        "uuid": "8ab2a5785cb3bab316e90e2ec8e6a9d0",
        "title": "淳熙七年春帖子 光尧寿圣宪天体道性仁诚德经武纬文太上皇帝閤六首 其二",
        "author": "崔敦诗",
        "content": "欲识春回处，君王献寿时。\n矞云扶宝座，和气入瑶巵。",
        "dynasty": "宋",
        "collection_info": null
    },
    {
        "uuid": "74c92e304ebca795285c28571d10835b",
        "title": "淳熙七年春帖子 光尧寿圣宪天体道性仁诚德经武纬文太上皇帝閤六首 其三",
        "author": "崔敦诗",
        "content": "欲识春回处，晴峰俯碧泉。\n岩峦犹积雪，草木已生烟。",
        "dynasty": "宋",
        "collection_info": null
    },
    {
        "uuid": "ccbc079404581fd2749e3a80d0c5c464",
        "title": "淳熙七年春帖子 光尧寿圣宪天体道性仁诚德经武纬文太上皇帝閤六首 其四",
        "author": "崔敦诗",
        "content": "冰消宿沼悠扬动，烟暖寒林约略青。\n试上龙楼回远望，朝来生绿画罗屏。",
        "dynasty": "宋",
        "collection_info": null
    },
    {
        "uuid": "fc91c88dcac0f154705e59c493b76a78",
        "title": "淳熙七年春帖子 光尧寿圣宪天体道性仁诚德经武纬文太上皇帝閤六首 其五",
        "author": "崔敦诗",
        "content": "聚景园中芳意换，望湖楼下绿波长。\n厖眉自识车音美，时有絪缊夹道香。",
        "dynasty": "宋",
        "collection_info": null
    },
    {
        "uuid": "8604433200a7eefd9f054a404aa8e61b",
        "title": "淳熙七年春帖子 光尧寿圣宪天体道性仁诚德经武纬文太上皇帝閤六首 其六",
        "author": "崔敦诗",
        "content": "一气暗随鸾辂动，万祥给会衮衣朝。\n康衢歌吹东风裏，满听儿童善祝尧。",
        "dynasty": "宋",
        "collection_info": null
    },
    {
        "uuid": "d5602716805bd57f437ba9201abce128",
        "title": "淳熙七年春帖子 寿圣齐明广慈太上皇后閤六首 其一",
        "author": "崔敦诗",
        "content": "天上春光别，东皇管领来。\n初从旗气转，旋逐跸声回。",
        "dynasty": "宋",
        "collection_info": null
    },
    {
        "uuid": "3705fb7ff6eee4ec0b98674938e8cd90",
        "title": "淳熙七年春帖子 寿圣齐明广慈太上皇后閤六首 其二",
        "author": "崔敦诗",
        "content": "天上春光别，融融物态宜。\n彤庭花气暖，黄道日轮迟。",
        "dynasty": "宋",
        "collection_info": null
    },
    {
        "uuid": "a9fc1133c912c58a0c7fa0344b616f74",
        "title": "淳熙七年春帖子 寿圣齐明广慈太上皇后閤六首 其三",
        "author": "崔敦诗",
        "content": "天上春光别，时康乐事繁。\n烟花浮阆苑，露叶簇金盘。",
        "dynasty": "宋",
        "collection_info": null
    },
    {
        "uuid": "04a5a4c01f84e941f34b7a4855340dee",
        "title": "淳熙七年春帖子 寿圣齐明广慈太上皇后閤六首 其四",
        "author": "崔敦诗",
        "content": "苍龙檠辇道春回，尽把韶华入酒杯。\n但见殿前移仗退，已闻苑内奏花开。",
        "dynasty": "宋",
        "collection_info": null
    },
    {
        "uuid": "8ae1c31b40b75dcf45887d68ff50d960",
        "title": "淳熙七年春帖子 寿圣齐明广慈太上皇后閤六首 其五",
        "author": "崔敦诗",
        "content": "玉压阑干日影长，云窗侍女昼焚香。\n琅函自检长生箓，金管时书急就章。",
        "dynasty": "宋",
        "collection_info": null
    },
    {
        "uuid": "2401a7ff0dee2665ccefd433757cf29e",
        "title": "淳熙七年春帖子 寿圣齐明广慈太上皇后閤六首 其六",
        "author": "崔敦诗",
        "content": "花边破日红千迭，柳际匀烟翠一层。\n阅尽风光长不老，绿车当见从云仍。",
        "dynasty": "宋",
        "collection_info": null
    },
    {
        "uuid": "5be0a1672a2af64b52dbd6d91ae8cea0",
        "title": "淳熙七年端午帖子词 皇帝閤六首 其一",
        "author": "崔敦诗",
        "content": "赤伏祥晖盛，黄离治象亨。\n天时四序正，君德万方明。",
        "dynasty": "宋",
        "collection_info": null
    },
    {
        "uuid": "fec2f4a5074e47d72a55c3cee31bf1c1",
        "title": "淳熙七年端午帖子词 皇帝閤六首 其二",
        "author": "崔敦诗",
        "content": "采缕盘金丽，香蒲镂玉匀。\n君王千万寿，岁岁乐兹辰。",
        "dynasty": "宋",
        "collection_info": null
    },
    {
        "uuid": "352fcc0cd7e67463853999d690ae3858",
        "title": "淳熙七年端午帖子词 皇帝閤六首 其三",
        "author": "崔敦诗",
        "content": "日御秋秋永，云峰迭迭繁。\n宸心定忘暑，长算入中原。",
        "dynasty": "宋",
        "collection_info": null
    },
    {
        "uuid": "ebe42e4ddf4f731c74f28583778d81c0",
        "title": "淳熙七年端午帖子词 皇帝閤六首 其四",
        "author": "崔敦诗",
        "content": "光浮水槛虚黄盖，凉满冰台待翠舆。\n日转槐龙天近午，汗衣犹听讲筵书。",
        "dynasty": "宋",
        "collection_info": null
    },
    {
        "uuid": "18a107bdd9f581c1daa5e69849d954de",
        "title": "淳熙七年端午帖子词 皇帝閤六首 其五",
        "author": "崔敦诗",
        "content": "松碧涵风清度曲，梅黄过雨密留阴。\n翠寒堂上全无暑，定起人间扇暍心。",
        "dynasty": "宋",
        "collection_info": null
    },
    {
        "uuid": "440e2d8bf43dadce2d47dd2be5285597",
        "title": "淳熙七年端午帖子词 皇帝閤六首 其六",
        "author": "崔敦诗",
        "content": "黄道星辰移企翼，青冥风露近飞檐。\n翠华晚过凌虚殿，一色明珠十二帘。",
        "dynasty": "宋",
        "collection_info": null
    },
    {
        "uuid": "34e74e5e8927084dd5f6118105ae0444",
        "title": "淳熙七年端午帖子词 皇后閤六首 其一",
        "author": "崔敦诗",
        "content": "玉燕垂符小，珠囊结艾青。\n更将长命缕，侵晓奉慈庭。",
        "dynasty": "宋",
        "collection_info": null
    },
    {
        "uuid": "44a06ccc84db45aeae404f6cb098bf8f",
        "title": "淳熙七年端午帖子词 皇后閤六首 其二",
        "author": "崔敦诗",
        "content": "厚德承三殿，柔风被八纮。\n欲知勤俭化，当暑澣衣清。",
        "dynasty": "宋",
        "collection_info": null
    },
    {
        "uuid": "a7635f545baf1db65d613cf5cc9c5e4a",
        "title": "淳熙七年端午帖子词 皇后閤六首 其三",
        "author": "崔敦诗",
        "content": "玉斝浮菖追令节，宝箱储药趁灵辰。\n细开角黍询前事，应助吾皇念直臣。",
        "dynasty": "宋",
        "collection_info": null
    },
    {
        "uuid": "9b21ae82a1a54bf9309da4cc123b25b5",
        "title": "淳熙七年端午帖子词 皇后閤六首 其四",
        "author": "崔敦诗",
        "content": "日永荇池闲画舫，风清蚕馆入新丝。\n内人斗草归能说，今岁山中艾出迟。",
        "dynasty": "宋",
        "collection_info": null
    },
    {
        "uuid": "9f101ae7a428780af3f2fc079d666e9d",
        "title": "淳熙七年端午帖子词 皇后閤六首 其五",
        "author": "崔敦诗",
        "content": "翠云幕卷迎风殿，零露盘高待月台。\n应上君王千万寿，霓裳吹下九天来。",
        "dynasty": "宋",
        "collection_info": null
    },
    {
        "uuid": "cc647273c41619203bf4e557ecf20a26",
        "title": "淳熙八年春帖子词 太上皇帝閤六首 其一",
        "author": "崔敦诗",
        "content": "翠管吹寒去，青旗卷仗来。\n慈皇千万寿，春日上春杯。",
        "dynasty": "宋",
        "collection_info": null
    },
    {
        "uuid": "edaf71b02edd1cbac2009b7644e4015d",
        "title": "淳熙八年春帖子词 太上皇帝閤六首 其二",
        "author": "崔敦诗",
        "content": "剪玉酥花细，盘金綵胜宜。\n六宫呈妙巧，春日颂春祺。",
        "dynasty": "宋",
        "collection_info": null
    },
    {
        "uuid": "7563187997ed35e8ffba07fa9ca2a2eb",
        "title": "淳熙八年春帖子词 太上皇帝閤六首 其三",
        "author": "崔敦诗",
        "content": "凤苑开丹燕，龙楼下翠华。\n天工不敢住，春日着春花。",
        "dynasty": "宋",
        "collection_info": null
    },
    {
        "uuid": "5d0cde81e3b1e871ed30683d546c4520",
        "title": "淳熙八年春帖子词 太上皇帝閤六首 其四",
        "author": "崔敦诗",
        "content": "亲提神器授今皇，帝德王功日日昌。\n万宇熙台无一事，湖山好处赏风光。",
        "dynasty": "宋",
        "collection_info": null
    },
    {
        "uuid": "56b1403e31eb06e3a6ff84948adf53e2",
        "title": "淳熙八年春帖子词 太上皇帝閤六首 其五",
        "author": "崔敦诗",
        "content": "今岁东皇作意迟，春朝恰近上元期。\n长生宫殿花开了，便放人间十万枝。",
        "dynasty": "宋",
        "collection_info": null
    },
    {
        "uuid": "2a2a3cf798fcae17e46616de9e834b24",
        "title": "淳熙八年春帖子词 太上皇帝閤六首 其六",
        "author": "崔敦诗",
        "content": "高蹈殊庭二十春，随时游乐为同民。\n翠舆黄伞西湖路，老耨年年喜望尘。",
        "dynasty": "宋",
        "collection_info": null
    },
    {
        "uuid": "164c1428f1a263070734264a8ce515fb",
        "title": "淳熙八年春帖子词 太上皇后閤六首 其一",
        "author": "崔敦诗",
        "content": "春晓慈闱启，君王奏问安。\n和声调嶰管，欢颂献椒盘。",
        "dynasty": "宋",
        "collection_info": null
    },
    {
        "uuid": "1877107a5623593b86e42d6c6396adee",
        "title": "淳熙八年春帖子词 太上皇后閤六首 其二",
        "author": "崔敦诗",
        "content": "春昼慈闱静，宫帘日上徐。\n焚香开竺典，滴露写仙书。",
        "dynasty": "宋",
        "collection_info": null
    },
    {
        "uuid": "45b071e5492b1ac3d81be72d7ca82eeb",
        "title": "淳熙八年春帖子词 太上皇后閤六首 其三",
        "author": "崔敦诗",
        "content": "春夕慈闱永，瑶池乐未央。\n管弦声合奏，灯月影交光。",
        "dynasty": "宋",
        "collection_info": null
    },
    {
        "uuid": "b77bdcc14020fe54aec827f40973fab3",
        "title": "淳熙八年春帖子词 太上皇后閤六首 其四",
        "author": "崔敦诗",
        "content": "昨夜三更斗柄旋，东风催放百花鲜。\n飞来峰下溶新绿，流得春光到外边。",
        "dynasty": "宋",
        "collection_info": null
    },
    {
        "uuid": "674f3963f89c500c7abfb17155ac7dd3",
        "title": "淳熙八年春帖子词 太上皇后閤六首 其五",
        "author": "崔敦诗",
        "content": "鬰葱嘉气满蓬莱，天子双称万寿杯。\n朝罢乐音迎复道，琱舆同上望春台。",
        "dynasty": "宋",
        "collection_info": null
    },
    {
        "uuid": "d2338f78445d69156fc4cd676ee4da90",
        "title": "淳熙八年春帖子词 太上皇后閤六首 其六",
        "author": "崔敦诗",
        "content": "有象升平属好春，九衢歌舞乐芳辰。\n濯龙门外车如水，应笑豪华汉外亲。",
        "dynasty": "宋",
        "collection_info": null
    },
    {
        "uuid": "02bc44fb4c184fb25d11da41516218d4",
        "title": "淳熙八年端午帖子词 太上皇帝閤六首 其一",
        "author": "崔敦诗",
        "content": "待月长生殿，迎风太液池。\n慈颜欢乐日，圣德盛明时。",
        "dynasty": "宋",
        "collection_info": null
    },
    {
        "uuid": "e9134ee45f9aa01d2719b2c9ad63e904",
        "title": "淳熙八年端午帖子词 太上皇帝閤六首 其二",
        "author": "崔敦诗",
        "content": "濯濯风涵柳，英英露泻荷。\n微凉无限意，分付舜弦歌。",
        "dynasty": "宋",
        "collection_info": null
    },
    {
        "uuid": "b4d21c6ae53c3a798825355bef574757",
        "title": "淳熙八年端午帖子词 太上皇帝閤六首 其三",
        "author": "崔敦诗",
        "content": "莲叶看龟上，桐花引凤栖。\n圣人千万寿，福禄与天齐。",
        "dynasty": "宋",
        "collection_info": null
    },
    {
        "uuid": "5d0c459e308a138d024c64a40ac4c9ca",
        "title": "淳熙八年端午帖子词 太上皇帝閤六首 其四",
        "author": "崔敦诗",
        "content": "采索谩萦长命缕，紫芽安用引年菖。\n只将三纪休兵德，圣寿宜同泰华长。",
        "dynasty": "宋",
        "collection_info": null
    },
    {
        "uuid": "10ec57e84150a294f475cd56cbea44c5",
        "title": "淳熙八年端午帖子词 太上皇帝閤六首 其五",
        "author": "崔敦诗",
        "content": "了无尘累可关情，坐见寰区乐太平。\n弄水看花聊燕适，倚松餐菊偶经行。",
        "dynasty": "宋",
        "collection_info": null
    },
    {
        "uuid": "781b0cc1bb1c1ad8ea31c5613e5abaee",
        "title": "淳熙八年端午帖子词 太上皇帝閤六首 其六",
        "author": "崔敦诗",
        "content": "竹殿阴阴间绿槐，日长棋罢看流杯。\n北窗风味沈沈静，南内时新节节来。",
        "dynasty": "宋",
        "collection_info": null
    },
    {
        "uuid": "ff4e639c07cd6a40c3fc0ffe941d78fe",
        "title": "淳熙八年端午帖子词 太上皇后閤六首 其一",
        "author": "崔敦诗",
        "content": "菰黍团云白，菖花剪玉长。\n晚凉新月上，水殿按霓裳。",
        "dynasty": "宋",
        "collection_info": null
    },
    {
        "uuid": "bf4cad8c71150342053144b470b77cdf",
        "title": "淳熙八年端午帖子词 太上皇后閤六首 其二",
        "author": "崔敦诗",
        "content": "海上千年实，峰头十丈花。\n年年当令节，同献玉皇家。",
        "dynasty": "宋",
        "collection_info": null
    },
    {
        "uuid": "e9ce0a1cede72bdc208bb6142f2e2b37",
        "title": "淳熙八年端午帖子词 太上皇后閤六首 其三",
        "author": "崔敦诗",
        "content": "翰墨消长日，尊罍占远风。\n纤尘吹不到，人在玉壶中。",
        "dynasty": "宋",
        "collection_info": null
    },
    {
        "uuid": "1c3579a70c8140716089dfd259c9cd41",
        "title": "淳熙八年端午帖子词 太上皇后閤六首 其四",
        "author": "崔敦诗",
        "content": "宝月骖鸾采结垂，朝来新写上皇诗。\n金盘有露凉生早，玉宇无尘冻解迟。",
        "dynasty": "宋",
        "collection_info": null
    },
    {
        "uuid": "48ae214662703ab6281fa5fc75981758",
        "title": "淳熙八年端午帖子词 太上皇后閤六首 其五",
        "author": "崔敦诗",
        "content": "水晶宫阙浄涵虚，历历南风度玉除。\n金井辘轳声欲晓，内人来奏问安书。",
        "dynasty": "宋",
        "collection_info": null
    },
    {
        "uuid": "3f3b8da727fe64eb10bf88e3aac2e033",
        "title": "淳熙八年端午帖子词 太上皇后閤六首 其六",
        "author": "崔敦诗",
        "content": "万年枝下绿阴长，拂石时来坐晚凉。\n别殿笙歌催宴早，千门铺月静焚香。",
        "dynasty": "宋",
        "collection_info": null
    },
    {
        "uuid": "5a26e7e819ee72d9bcf930e926de8723",
        "title": "金国使人到阙紫宸殿宴参军色致语口号",
        "author": "崔敦诗",
        "content": "春风黄伞下清厢，缨弁蝉联宴未央。\n万国文明周礼乐，九重端穆舜衣裳。\n云低殿幄星辰近，漏转宫花日月长。\n圣主宽仁盟好永，和声细入鹿鸣章。",
        "dynasty": "宋",
        "collection_info": null
    },
    {
        "uuid": "9b4ffd318332da0304b9521f297915c6",
        "title": "金国贺正旦使人到阙紫宸殿宴致语口号",
        "author": "崔敦诗",
        "content": "九重帐殿敞层空，清晓羣臣宴镐宫。\n神护翠华居北极，春随黄伞下东风。\n觞行隠隠红云裏，仗转曈曈瑞日中。\n看取干坤俱寿域，两朝时节聘车通。",
        "dynasty": "宋",
        "collection_info": null
    },
    {
        "uuid": "415376846bc17cdfef72795fa4eadaea",
        "title": "金国贺会应圣节使人到阙集英殿宴致语口号",
        "author": "崔敦诗",
        "content": "良月欣临震夙辰，恩涵雨露燕羣臣。\n遥连汉岳三呼应，徐听虞韶九奏淳。\n仙篆萦风浮广殿，卿云擎日护严宸。\n奉觞更喜嘉宾会，同祝吾皇万寿春。",
        "dynasty": "宋",
        "collection_info": null
    },
    {
        "uuid": "4a2733ef6000fc365a51a466a2ae7a82",
        "title": "金国贺正旦使人到阙集英殿宴致语口号",
        "author": "崔敦诗",
        "content": "殿头清跸起晴雷，万岁声中扇影开。\n晓日青旗明绛阙，春风黄伞傍瑶台。\n卿云涌瑞扶天座，仙露流甘入御杯。\n要识八荒俱寿域，年年常看使星来。",
        "dynasty": "宋",
        "collection_info": null
    },
    {
        "uuid": "b34a95f72b80a0e8c26d240f0dfe5c1f",
        "title": "会庆圣节使人到阙集英殿宴致语口号",
        "author": "崔敦诗",
        "content": "云护轻霜漏晓晴，日高黄伞影亭亭。\n六龙卫跸来临座，五凤仪韶下舞庭。\n地涌南山朝帝殿，天回北斗挹仙酿。\n侍臣匠识宸颜喜，时顾皇皇二使星。",
        "dynasty": "宋",
        "collection_info": null
    },
    {
        "uuid": "d815174c87e5cd1de6335a8540272cf8",
        "title": "金国贺正旦使人到阙集英殿宴致语口号",
        "author": "崔敦诗",
        "content": "四时和气转洪钧，昨夜璇杓正指寅。\n万玉鸣班朝广殿，五云扶辇下端宸。\n翠旄低引仙韶度，宝斝徐传御醴醇。\n看取年年来信使，定知天地一家春。",
        "dynasty": "宋",
        "collection_info": null
    },
    {
        "uuid": "0e72438aafd1a6bbd537fc979626dc07",
        "title": "金国贺会庆节使人到阙集英殿宴致语口号",
        "author": "崔敦诗",
        "content": "盛节簪绅宴玉京，红云深护赭袍明。\n宝花合座天香满，仙羽分陈御斝行。\n原隰有光交信睦，庙堂无事乐和平。\n欢心协气知多少，尽在今朝九奏声。",
        "dynasty": "宋",
        "collection_info": null
    },
    {
        "uuid": "48382e3cae217393383c83a352768d29",
        "title": "金国贺正旦使人到阙紫宸殿宴致语口号  其一",
        "author": "崔敦诗",
        "content": "东风初满殿前旗，环佩舂容侍燕时。\n帝泽普涵春自暖，人心同乐日先迟。\n三峰影裏瞻鳌动，九奏声中看凤仪。\n更喜使华齐献寿，八方何地不熙熙。",
        "dynasty": "宋",
        "collection_info": null
    },
    {
        "uuid": "742dc42540d2259b6b8110de53c900b6",
        "title": "金国贺正旦使人到阙紫宸殿宴致语口号  其二",
        "author": "崔敦诗",
        "content": "仗转曈曈晓色暾，千官齐望赭袍尊。\n食苹鸣鹿迷天乐，泳藻游鱼沐圣恩。\n香泛流霞涵雨露，春随和奏满干坤。\n使华同上南山寿，近识宸颜一倍温。",
        "dynasty": "宋",
        "collection_info": null
    },
    {
        "uuid": "e66144e8b109b16bdb5767bf2e63d11e",
        "title": "郊祀乐章 登门肆赦皇帝升御座宫架奏黄钟宫干安之曲",
        "author": "崔敦诗",
        "content": "大礼备矣，銮车阗阗。\n帝来维何，赉及幅员。\n有声伊肃，有容伊虔。\n彼雉斯开，帝坐中天。",
        "dynasty": "宋",
        "collection_info": null
    },
    {
        "uuid": "e310d20982d17bab1dc7712cb5824b80",
        "title": "郊祀乐章 皇帝降御座宫架奏黄钟宫干安之曲",
        "author": "崔敦诗",
        "content": "帝坐中天，流泽演迤。\n厥蒙伊民，歌舞以喜。\n泽流普矣，民喜偕矣。\n驾言徂归，福禄同矣。",
        "dynasty": "宋",
        "collection_info": null
    },
    {
        "uuid": "23ffa99b6ea77aa43d50b434cc1b3357",
        "title": "郊祀乐章 太祖皇帝位酌献登歌作大吕宫彰安之曲",
        "author": "崔敦诗",
        "content": "一德开基，百年垂统。\n中天禘郊，薄海朝贡。\n宝龟相承，器鼎加重。\n泽深庆绵，帝復命宋。",
        "dynasty": "宋",
        "collection_info": null
    },
    {
        "uuid": "bf51af14b349944e4ad4e1ad8aaa385f",
        "title": "郊祀乐章 皇帝入小次宫架奏黄钟宫仪安之曲",
        "author": "崔敦诗",
        "content": "匏尊既举，苏席未移。\n有德斯顾，靡神不娭。\n物情肃穆，天宇清夷。\n宅中受命，永復邦基。",
        "dynasty": "宋",
        "collection_info": null
    },
    {
        "uuid": "2ea4da392a27240ed29524d3ec8b557e",
        "title": "郊祀乐章 亚献宫架奏黄钟宫穆安之乐威功睿德之舞",
        "author": "崔敦诗",
        "content": "四阿有严，神既戾止。\n备物虽仪，洁诚惟己。\n有来振振，相我熙事。\n载酌陶匏，以成毖祀。",
        "dynasty": "宋",
        "collection_info": null
    },
    {
        "uuid": "b78ce2bc6e2e51a44b74d9f8b81feca1",
        "title": "郊祀乐章 送神宫架奏圜钟宫诚安之曲一成",
        "author": "崔敦诗",
        "content": "奕奕宗祀，煌煌礼文。\n高灵下堕，精意升闻。\n熙事既毕，忽乘青云。\n敢拜明况，永清世氛。",
        "dynasty": "宋",
        "collection_info": null
    },
    {
        "uuid": "6b5c8c3cfaaf26773226d4355e677344",
        "title": "郊祀乐章 皇帝还大次宫架奏黄钟宫憩安之曲",
        "author": "崔敦诗",
        "content": "应天以实，已事而踆。\n毡案朝帝，竹宫拜神。\n灵光下烛，协气斯陈。\n神禄时万，基图日新。",
        "dynasty": "宋",
        "collection_info": null
    },
    {
        "uuid": "149eee68f2d8a111eecea45a1771b43a",
        "title": "皇帝上太上皇帝寿乐曲 升坐用圣安之曲",
        "author": "崔敦诗",
        "content": "簪缨列序，羽卫分行。\n雉扇爰彻，天威炜煌。\n清明在躬，颙颙昂昂。\n咸拜稽首，万寿无疆。",
        "dynasty": "宋",
        "collection_info": null
    },
    {
        "uuid": "36ebf40636449dd11e5707cc37f5eeae",
        "title": "皇帝上太上皇帝寿乐曲 公卿入门用礼安之曲",
        "author": "崔敦诗",
        "content": "端闱肃启，金奏和声。\n有来济济，烨其华缨。\n度中规矩，步协英茎。\n一人达孝，百辟丕承。",
        "dynasty": "宋",
        "collection_info": null
    },
    {
        "uuid": "de91d679897e7316ca307dd7c7812b12",
        "title": "皇帝上太上皇帝寿乐曲 皇帝上太上皇寿酒用福安之曲",
        "author": "崔敦诗",
        "content": "笙镛皦绎，簨簴腾骧。\n奉觞介寿，龙衮黼裳。\n盛仪克举，至德用章。\n刑于四海，化洽风扬。",
        "dynasty": "宋",
        "collection_info": null
    },
    {
        "uuid": "0dee72d80aba897d3af689f42539c3af",
        "title": "皇帝上太上皇帝寿乐曲 上寿用崇安之曲",
        "author": "崔敦诗",
        "content": "凝旒肃穆，鸣佩舂容。\n有酒伊醑，管磬其从。\n典礼绚缛，威仪恪共。\n颂尧之寿，与天比隆。",
        "dynasty": "宋",
        "collection_info": null
    },
    {
        "uuid": "0f18c1cf481a5accbe8225f78d219e17",
        "title": "皇帝上太上皇帝寿乐曲 太上皇帝初举酒用蟠桃之曲",
        "author": "崔敦诗",
        "content": "结根阆苑，登实瑶池。\n红云骈艷，瑞露含滋。\n味参石髓，名配松脂。\n王母一笑，河水涟漪。",
        "dynasty": "宋",
        "collection_info": null
    },
    {
        "uuid": "c9a22bde6e403f62faf554a0c20f13ec",
        "title": "皇帝上太上皇帝寿乐曲 再举酒用大椿之曲",
        "author": "崔敦诗",
        "content": "培植自古，质淳以全。\n凌傲霜雹，盘薄风烟。\n朝菌焉识，楚蓂讵肩。\n耸柯擢干，终古苍然。",
        "dynasty": "宋",
        "collection_info": null
    },
    {
        "uuid": "7b6f436fcd8d9fd3bef189853adf0c41",
        "title": "皇帝上太上皇帝寿乐曲 三举酒用瑞鹤之曲",
        "author": "崔敦诗",
        "content": "彼肃者羽，名纪仙经。\n芝田下啄，容止安停。\n引吭警露，响彻青冥。\n圣德格物，来仪帝庭。",
        "dynasty": "宋",
        "collection_info": null
    },
    {
        "uuid": "b759131616a3bb107f2635d4deb13fe4",
        "title": "皇帝上太上皇帝寿乐曲 四举酒用祥龟之曲",
        "author": "崔敦诗",
        "content": "粤有灵物，负图效祥。\n莲栖蓍宿，锦文有章。\n天和发越，睿泽滂洋。\n泝于宫沼，美应昭彰。",
        "dynasty": "宋",
        "collection_info": null
    },
    {
        "uuid": "7b79c0dea9bc89b48333157d2f26f778",
        "title": "皇帝上太上皇帝寿乐曲 五举酒用老人星见之曲",
        "author": "崔敦诗",
        "content": "奕奕南极，应期曜灵。\n祥晖昭衍，次丙躔丁。\n事垂汉史，名着甘经。\n锡符祚圣，亿万斯龄。",
        "dynasty": "宋",
        "collection_info": null
    },
    {
        "uuid": "5171448c34fdca4e245ab0e32baff556",
        "title": "皇帝上太上皇帝寿乐曲 降坐用福安之曲",
        "author": "崔敦诗",
        "content": "庆典具举，皇慈溥将。\n礼光长乐，事掩未央。\n佩环济济，金石锵锵。\n天容有怿，言旋建章。",
        "dynasty": "宋",
        "collection_info": null
    },
    {
        "uuid": "2e5b057656191115b54c756c1e934c6e",
        "title": "皇帝上太上皇帝寿乐曲 羣臣酒三行并用正安之曲 其一",
        "author": "崔敦诗",
        "content": "晓日敞天门，星环萃盍簪。\n明良赓舜日，富寿祝尧心。\n穿仗摇旗影，鸣珂混乐音。\n圣朝敦孝理，百辟尽丕钦。",
        "dynasty": "宋",
        "collection_info": null
    },
    {
        "uuid": "4636384427d569b09e87364447c2194a",
        "title": "皇帝上太上皇帝寿乐曲 羣臣酒三行并用正安之曲 其二",
        "author": "崔敦诗",
        "content": "缥缈殿中央，红云捧紫皇。\n香风飘綵仗，仙露滴霞觞。\n乐度仪凰曲，恩流振鹭行。\n万年天下养，宝祚享灵长。",
        "dynasty": "宋",
        "collection_info": null
    },
    {
        "uuid": "5e76569c0968fa4068298c7046eb08fe",
        "title": "皇帝上太上皇帝寿乐曲 羣臣酒三行并用正安之曲 其三",
        "author": "崔敦诗",
        "content": "清漏滴彤壶，皇仁雨露濡。\n遥瞻天一笑，同效岳三呼。\n御醴传觞速，宫花覆座敷。\n欲知归美意，歌颂在康衢。",
        "dynasty": "宋",
        "collection_info": null
    },
    {
        "uuid": "c914ec648f302e4d597a09466fe75489",
        "title": "皇帝上太上皇帝寿乐曲 酒一行罢用万寿无疆之舞",
        "author": "崔敦诗",
        "content": "三纪御图，道丰德盛。\n化洽兆民，功光列圣。\n畀託有归，脱屣万乘。\n优游法宫，颐神养性。\n岧岧具阙，丰丽靖渊。\n游神象外，玩意物先。\n为众父父，尊荣配天。\n大福备禄，何千万年。",
        "dynasty": "宋",
        "collection_info": null
    },
    {
        "uuid": "87d19665ff70dfa19de4ade5f4c15b0f",
        "title": "皇帝上太上皇帝寿乐曲 酒再行罢用圣德重光之舞",
        "author": "崔敦诗",
        "content": "于穆圣子，仁天智神。\n体刚立极，宝俭化民。\n美政毕举，旧章聿遵。\n舞以象德，拟韶实伦。\n龙楼问寝，前殿奉巵。\n密承慈训，不怠其祗。\n海宇丰阜，边陲晏夷。\n于以养志，福禄来宜。",
        "dynasty": "宋",
        "collection_info": null
    },
    {
        "uuid": "1eebbac2fcbe07019d38b82d8f544489",
        "title": "正月六日集玉壶次才元韵",
        "author": "崔敦诗",
        "content": "铃索文书晚罢休，归来欲赋畔牢愁。\n感君尊酒招要意，适我湖山烂熳游。\n隔岸柳烟匀拂掠，近溪梅粉半漂流。\n千林紫翠无穷在，后会应须到上头。",
        "dynasty": "宋",
        "collection_info": null
    },
    {
        "uuid": "24c57b4f6e055602cdd5e888bfef4f03",
        "title": "方壶",
        "author": "崔敦诗",
        "content": "垂杨阴下小亭池，浓绿繁红掩映宜。\n挟册独来谁共语，海棠相对笑人痴。",
        "dynasty": "宋",
        "collection_info": null
    },
    {
        "uuid": "46217b0bacbf51fd7088426f9759ff07",
        "title": "和唐致远蜡梅",
        "author": "崔敦诗",
        "content": "万木折冰雪，千葩谢华秾。\n谁约金童仙，衝寒下严风。\n恼人风味深，缕衣立隆冬。\n旁有玉京子，含香笑相逢。\n夜水吐玉龙，月窗影相重。\n诗情太牢落，聊以二友供。\n清标体黄裳，素姿掩凡容。\n东君着意先，群英绝追踪。",
        "dynasty": "宋",
        "collection_info": null
    },
    {
        "uuid": "0190ec9f61f2748369499bdc1515fe91",
        "title": "和甄监簿述怀",
        "author": "崔敦诗",
        "content": "一鸣当日众俱惊，曾掞天庭赋太清。\n宦路喜君方晚遇，文场推我是虚声。\n短材漫饱支离粟，藻思宜粲沆瀣英。\n近喜和光成莫逆，嘉名洋溢鲁诸生。",
        "dynasty": "宋",
        "collection_info": null
    },
    {
        "uuid": "819804ff9986b2dee8969d91aed2e6cf",
        "title": "少时作",
        "author": "陆九渊",
        "content": "从来胆大胸膈宽，虎豹亿万虬龙千，从头收拾一口吞。\n有时此辈未妥帖，哮吼大嚼无毫全。\n朝饮渤澥水，暮宿昆崙巅。\n连山以为琴，长河为之絃。\n万古不传音，吾当为君宣。",
        "dynasty": "宋",
        "collection_info": null
    },
    {
        "uuid": "7ebf6f5c4d18f9e2a6092df3135d7afc",
        "title": "闻鶑",
        "author": "陆九渊",
        "content": "百喙吟春不暂停，长疑春意未丁宁。\n数声绿树黄鹂晓，如笑从前着意听。",
        "dynasty": "宋",
        "collection_info": null
    },
    {
        "uuid": "ad7e4379cc1f381aeab0ff801f77c8fe",
        "title": "鶑",
        "author": "陆九渊",
        "content": "巧啭风台急管，清逾石涧迴溪。\n好去枝枝惊梦，无人心到辽西。",
        "dynasty": "宋",
        "collection_info": null
    },
    {
        "uuid": "60283b4c211c8614a5ff9203a06fc901",
        "title": "晚春出箭溪  其一",
        "author": "陆九渊",
        "content": "晴云冉冉薄斜晖，春静衡门半掩扉。\n风入墙头丹杏晚，高枝频飐乱花飞。",
        "dynasty": "宋",
        "collection_info": null
    },
    {
        "uuid": "9bcc16ef5b7a952020d6dce22ff075df",
        "title": "晚春出箭溪  其二",
        "author": "陆九渊",
        "content": "长蹊窈窕晴沙暖，绿树交加细草香。\n归去不缘吾兴尽，月明应得更褰裳。",
        "dynasty": "宋",
        "collection_info": null
    },
    {
        "uuid": "93366e470ad6ea4364b088931d8b00de",
        "title": "子规",
        "author": "陆九渊",
        "content": "柳院竹斋茅店，云芜风树烟溪。\n听彻残阳晓月，不论巴蜀东西。",
        "dynasty": "宋",
        "collection_info": null
    },
    {
        "uuid": "1339b5161af07c48fc21c1dec501372b",
        "title": "蝉",
        "author": "陆九渊",
        "content": "风露枯肠裏，宫商两翼头。\n壮号森木晚，清啸茂林秋。",
        "dynasty": "宋",
        "collection_info": null
    },
    {
        "uuid": "326ae6f160e523ac9db0e322b5b31a59",
        "title": "赠化主",
        "author": "陆九渊",
        "content": "学佛居山林，往往仪状野。\n道人翩然来，礼节何尔雅。\n职事方惽惽，言论翻洒洒。\n安得冠其颠，公材岂云寡。",
        "dynasty": "宋",
        "collection_info": null
    },
    {
        "uuid": "2a7897a594131bce4277137ceef9560a",
        "title": "疎山道中",
        "author": "陆九渊",
        "content": "村静蛙声幽，林芳鸟语警。\n山樊纷皓葩，陇麦摇青颖。\n离怀付西江，归心薄东岭。\n忽念饥歉忧，翻令发深省。",
        "dynasty": "宋",
        "collection_info": null
    },
    {
        "uuid": "bfe44defedf3ccb56094882068f50254",
        "title": "鹅湖和教授兄韵",
        "author": "陆九渊",
        "content": "墟墓兴哀宗庙钦，斯人千古不磨心。\n涓流积至沧溟水，拳石崇成泰华岑。\n易简工夫终久大，支离事业竟浮沈。\n欲知自下升高处，真僞先须辨古今。",
        "dynasty": "宋",
        "collection_info": null
    },
    {
        "uuid": "0d05d32189292bd18c481a6fdf519d28",
        "title": "挽石子重",
        "author": "陆九渊",
        "content": "古重百里长，寄命谋託孤。\n今以京秩授，糜至无贤愚。\n州家督版帐，殿最视所输。\n况乃积弊久，宿负堆文符。\n老姦乘仓皇，阴拱为师模。\n民穷敛愈急，吏饱官自癯。\n天子为焦劳，宵旰思良图。\n高选部使者，庶使德意敷。\n石君在荐剡，闻者皆欢愉。\n不知何方民，凋瘵迟君苏。\n君丞固安日，岁旱当蠲租。\n县白如故事，守怒牢睢盱。\n頼君争之力，意得所请俞。\n揭数授里正，俾后不可渝。\n又尝宰尤溪，吏辈初闚𨵦。\n首以财匮告，欲闢侵民途。\n君乃治税籍，弊蠹穷根株。\n简易以便民，上下交相孚。\n民自不忍负，岂復烦催驱。\n关征且损数，孰谓儒术迂。\n使家得此人，黄屋何忧虞。\n惜哉不及用，重使吾嗟吁。",
        "dynasty": "宋",
        "collection_info": null
    },
    {
        "uuid": "d79f8320af5e043118b15526d8545bb9",
        "title": "挽张正应",
        "author": "陆九渊",
        "content": "海门昼夜吼奔雷，却立吴山亦壮哉。\n前殿神仙三岛邃，正门阊阖九天开。\n玉阶恭授大官赐，象简亲承御墨回。\n多少箪瓢蓬瓮士，输君留宿两宫来。",
        "dynasty": "宋",
        "collection_info": null
    },
    {
        "uuid": "33e584160898b79335616ec297a30e12",
        "title": "和黄司业喜雪",
        "author": "陆九渊",
        "content": "畴昔诗囊未破悭，琼瑰益自倍枵然。\n才华甘落诸公后，诚实徒居野老前。\n腊雪晚成春雪早，梅花静对雪花妍。\n从今长作丰登瑞，廪庾家家赡九年。",
        "dynasty": "宋",
        "collection_info": null
    },
    {
        "uuid": "96fe51e201ede71c5a898a028ba4d9e1",
        "title": "游湖分韵得西字",
        "author": "陆九渊",
        "content": "命驾不辞春径泥，少蓬高会帝城西。\n物非我辈终无頼，书笑蒙庄只强齐。\n天入湖光随广狭，山藏云气互高低。\n谁怜极目茭蒭裏，隠隠苍龙卧古堤。",
        "dynasty": "宋",
        "collection_info": null
    },
    {
        "uuid": "5ef5ceb778d2563f56a675f298f2d0b3",
        "title": "和杨廷秀送行",
        "author": "陆九渊",
        "content": "学粗知方耻为人，敢崇凶貌蚀诚真。\n义难阿世非忘世，智不谋身岂悞身。\n逐遇宽恩犹得禄，归衝腊雪自生春。\n君诗正似清风快，及我征帆故起苹。",
        "dynasty": "宋",
        "collection_info": null
    },
    {
        "uuid": "0fbd55a86b113fa6a7b1072e2125a66c",
        "title": "送德麟监院归天童和杨廷秀韵  其一",
        "author": "陆九渊",
        "content": "尽道吾庐登陟难，上人得得到相看。\n莫言无物堪延待，也有茶浇舌本干。",
        "dynasty": "宋",
        "collection_info": null
    },
    {
        "uuid": "3a5a773b85936031837caf464284c444",
        "title": "送德麟监院归天童和杨廷秀韵  其二",
        "author": "陆九渊",
        "content": "闻说淮民未免饥，春头已掘草根归。\n羡君稛载还山去，要挟星郎大字诗。",
        "dynasty": "宋",
        "collection_info": null
    },
    {
        "uuid": "560694ea8af049c621bc12140c4bfc60",
        "title": "送勾熙载赴浙西盐",
        "author": "陆九渊",
        "content": "平分浙江流，东境浮海角。\n其民仰鱼盐，久已困征榷。\n麦禾与桑麻，耕锄到峣埆。\n往岁比不登，场圃几濯濯。\n荒政劳庙谋，赈廪开数数。\n饥羸不待饱，共感君泽渥。\n仁哉覆育恩，所恶吏龌龊。\n教诏弥谆谆，听受祇藐藐。\n何知国与民，足己肆贪浊。\n流离且未还，已復事椎剥。\n按察殊未曾，圣主独先觉。\n重贻宵旰忧，顾盼求卓荦。\n君固岷峨英，怀抱富荆璞。\n迩来奏对语，朝阳鸣鷟鸑。\n锵然历帝聪，简记谅已确。\n外台适虚席，妙选出亲擢。\n此节岂轻受，委寄重山岳。\n除音九天下，众论靡瑕驳。\n揽辔首越山，青萍方在握。\n送君无杂言，当不负所学。",
        "dynasty": "宋",
        "collection_info": null
    },
    {
        "uuid": "8b3ac4e5f9c2ede76db1749fbf5c9f8b",
        "title": "题慧照寺",
        "author": "陆九渊",
        "content": "春日重来慧照山，经年诗债不曾还。\n请君细数题名客，更有何人似我顽。",
        "dynasty": "宋",
        "collection_info": null
    },
    {
        "uuid": "c0bae8a0318bba434d0955d9bb5453c7",
        "title": "赠画梅王文显",
        "author": "陆九渊",
        "content": "子作寒梢已逼真，不须向上更称神。\n由来绝艺知音少，只恐今人过古人。",
        "dynasty": "宋",
        "collection_info": null
    },
    {
        "uuid": "956fc0f21289903fe3219833a9d5f330",
        "title": "简朱干叔诸友",
        "author": "陆九渊",
        "content": "利名风浪日相催，青眼难于世上开。\n何事诸君冒艰险，杖藜来入白云堆。",
        "dynasty": "宋",
        "collection_info": null
    },
    {
        "uuid": "7dc90777d2ca979e324ec409d4cc5124",
        "title": "书刘定夫诗轴",
        "author": "陆九渊",
        "content": "人生不更涉，何由知险艰。\n观君一巨轴，奚啻百庐山。",
        "dynasty": "宋",
        "collection_info": null
    },
    {
        "uuid": "c9c49695e167cdaf8046256db43e6817",
        "title": "玉芝歌",
        "author": "陆九渊",
        "content": "灵华兮英英，芝质兮兰形。\n琼葩兮瑶实，冰叶兮雪茎。\n石室兮宛宛，苔茵兮菁菁。\n阴长松之偃蹇，带飞瀑之琮琤。\n实青端而黄表，眇中藏而不矜。\n匪自昭其明德，羌无愧兮畴能。",
        "dynasty": "宋",
        "collection_info": null
    },
    {
        "uuid": "c6c77420cda84d0b139bbc06f26edfe5",
        "title": "应天山",
        "author": "陆九渊",
        "content": "我家应天山，山高数万丈。\n上开园池美，林壑千万状。\n山西有龙虎，烟霞耿相望。\n寒清漾微波，暖翠团层嶂。\n天光入行舟，野色随支杖。\n吾党二三子，幽赏穷清旷。\n引兴谷云边，题名岩石上。\n碧桃吹晓笙，白鹤惊春涨。\n一笑咏而归，千载应可尚。",
        "dynasty": "宋",
        "collection_info": null
    },
    {
        "uuid": "a60e6e9e9a68227f6f2cb9109465563a",
        "title": "过普宁寺",
        "author": "陆九渊",
        "content": "偶扶藜杖过南津，野寺长桥发兴新。\n蹔就清溪照鬚鬓，不妨翠雾湿衣巾。\n山萦细栈疑无路，树络崩崖不压人。\n朝暮有程常卒卒，向因携酒上嶙峋。",
        "dynasty": "宋",
        "collection_info": null
    },
    {
        "uuid": "fac707376da3d855bf2dd8ea652a6bad",
        "title": "初夏侍长上郊行分韵得偕字",
        "author": "陆九渊",
        "content": "讲习岂无乐，钻磨未有涯。\n书非贵口诵，学必到心斋。\n酒可陶吾性，诗堪述所怀。\n谁言曾点志，吾得与之偕。",
        "dynasty": "宋",
        "collection_info": null
    },
    {
        "uuid": "f4ac16eb044c290dcea4a0c50ceea713",
        "title": "题达本庵",
        "author": "陆九渊",
        "content": "孩提无不爱其亲，不失其心即大人。\n从此劝君休外慕，悦亲端的在诚身。",
        "dynasty": "宋",
        "collection_info": null
    },
    {
        "uuid": "ebcd02f776078d0e215a532146364074",
        "title": "与僧浄璋",
        "author": "陆九渊",
        "content": "自从相见白云间，离聚常多会聚艰。\n两度逢迎当汝水，数年隔阔是曹山。\n客来濯足傍僧怪，病不烹茶侍者閒。\n不是故人寻旧隠，只应终日闭禅关。",
        "dynasty": "宋",
        "collection_info": null
    },
    {
        "uuid": "b22f51100e6bfeba04335d88deb5b4bf",
        "title": "环翠台",
        "author": "陆九渊",
        "content": "直从平地矗崔嵬，南向群山斗次来。\n尽此半春留客醉，莫愁一日不花开。\n水从绿野前头遶，竹向芳菲缺处栽。\n目送断鸿天外去，问他更是几时回。",
        "dynasty": "宋",
        "collection_info": null
    },
    {
        "uuid": "2db2a635ba45d7fdb14abdadfe670db7",
        "title": "访余昌言不遇留题",
        "author": "陆九渊",
        "content": "蹇馿清晓破平芜，来访故人村外居。\n门掩却寻山背路，堂虚惟阅案头书。\n不知车马从何往，借问僮奴归得无。\n留待西风日停午，只听松竹响萧疎。",
        "dynasty": "宋",
        "collection_info": null
    },
    {
        "uuid": "0c5c3febaec416a0d4569d7a12b2b5a2",
        "title": "诗一首",
        "author": "姚中",
        "content": "鱼龙吹浪起云烟，来向江湖驾铁船。\n捲地黑风吹海立，直将波浪过西天。",
        "dynasty": "宋",
        "collection_info": null
    },
    {
        "uuid": "da3a927e8f6a64265ee263fb7f9a2732",
        "title": "天台道中",
        "author": "谢深甫",
        "content": "溪绕青山路绕溪，山长溪曲路高低。\n晴滩浅湿舟如荡，危磴棱层石作梯。\n晚照荒村飞鸟入，秋风落木败蝉嘶。\n碧云四合长天暮，转使乡关望眼迷。",
        "dynasty": "宋",
        "collection_info": null
    },
    {
        "uuid": "4c93ced2941f396c08aaa73da86b1570",
        "title": "寄陆子静先生",
        "author": "朱桴",
        "content": "此理于人无间然，昏明何事异天渊。\n自从断却閒牵引，俯仰周旋只事天。",
        "dynasty": "宋",
        "collection_info": null
    },
    {
        "uuid": "a1edecf05978d3571b870be776e6ac5d",
        "title": "游石通洞",
        "author": "卫石卿",
        "content": "空嵌两洞石相通，翠篠娟娟碧雾笼。\n手扶青藜访奇古，岩洞妙墨识涪翁。",
        "dynasty": "宋",
        "collection_info": null
    },
    {
        "uuid": "e42286011e14c94bd490562eafe63f71",
        "title": "三高亭怀范石湖",
        "author": "周郔",
        "content": "莼脆鲈肥酒细倾，浩歌悲壮欲谁听。\n沈迷簿领头将白，弹压江山眼自青。\n鱼跃紫鳞衝苇岸，鸥翻白雪下沙汀。\n西风散髮危亭上，醉倚丰碑照日星。",
        "dynasty": "宋",
        "collection_info": null
    },
    {
        "uuid": "bf7d12a452d85de9226208db59164933",
        "title": "丁酉经由三高亭再和",
        "author": "周郔",
        "content": "吴江未到意先倾，杳杳渔歌醉裏听。\n霜晚人家千橘熟，秋晴江上数峰青。\n鱼缘香饵吞残钓，鹤趁归帆下远汀。\n大艑何时眼中见，乘槎拟欲问台星。",
        "dynasty": "宋",
        "collection_info": null
    },
    {
        "uuid": "f44c98de6aef1ac257cf29a664e50166",
        "title": "挽薛艮斋  其一",
        "author": "陈枢才",
        "content": "耆旧襄阳传，风流月旦评。\n此翁尤间出，当代总销声。\n遇事皆迎刃，游谈可伐兵。\n孰知死诸葛，英气凛如生。",
        "dynasty": "宋",
        "collection_info": null
    },
    {
        "uuid": "a2bad302dac29e8a77e22a370056f2e1",
        "title": "挽薛艮斋  其二",
        "author": "陈枢才",
        "content": "晁董科名累，向雄利禄儒。\n惟公传洛学，处世类齐竽。\n湖外严兵戍，神畿析使符。\n恍然成昨梦，一吊束徐刍。",
        "dynasty": "宋",
        "collection_info": null
    },
    {
        "uuid": "16ddaf0c6eddf6752e4c1fb988bf7807",
        "title": "挽薛艮斋  其一",
        "author": "魏兴祖",
        "content": "奥学传伊洛，平生尽此心。\n多闻推子贡，一唯妙曾参。\n知识皆文武，才猷冠古今。\n斯人苦斯疾，吾党恨尤深。",
        "dynasty": "宋",
        "collection_info": null
    },
    {
        "uuid": "7b0d0d1144f8e9d63d87bfe4fe5a6877",
        "title": "挽薛艮斋  其二",
        "author": "魏兴祖",
        "content": "至理穷微妙，经纶特绪余。\n鄂城资豫备，淮甸得安居。\n慨慷陆公奏，详明贾谊书。\n今辰恨埋玉，恸哭满乡闾。",
        "dynasty": "宋",
        "collection_info": null
    },
    {
        "uuid": "ce059bb4c0c342f8b8bf97eb6eb19af1",
        "title": "挽薛艮斋  其一",
        "author": "钱佖",
        "content": "蚤悟传心学，精微造本原。\n读书残万卷，落笔动千言。\n孤邑验英略，流民感至恩。\n颜亡虽可痛，自有不亡存。",
        "dynasty": "宋",
        "collection_info": null
    },
    {
        "uuid": "475f7b9543c74eb78ed1c7ad39bea652",
        "title": "挽薛艮斋  其二",
        "author": "钱佖",
        "content": "伟矣万人杰，精神运五兵。\n议屯谋甚婉，料敌智尤明。\n谨厚唐刘氏，渊源汉贾生。\n斯文嗟遽丧，哀挽泪纵横。",
        "dynasty": "宋",
        "collection_info": null
    },
    {
        "uuid": "a29b9dc0a4e4d8baf8459149e1c8c68f",
        "title": "南楼",
        "author": "廖德明",
        "content": "三里之城渺大荒，两江横截壮金汤。\n唐家设险基犹在，圣代增陴虑更长。",
        "dynasty": "宋",
        "collection_info": null
    },
    {
        "uuid": "4158d5a342634aa22efd28f2eb9590a3",
        "title": "鬰林郡城",
        "author": "廖德明",
        "content": "荒烟漠漠双江上，往事悠悠古戍孤。\n春到偏临青草渡，梦中犹记白鸥湖。",
        "dynasty": "宋",
        "collection_info": null
    },
    {
        "uuid": "761eedc98ebf942bca46e5f39dc18ebb",
        "title": "四穿楼  其一",
        "author": "廖德明",
        "content": "四壁无遮碍，凭阑豁远胸。\n何须高百尺，亦可卧元龙。",
        "dynasty": "宋",
        "collection_info": null
    },
    {
        "uuid": "715105af86a85352b6a3a552695a0f69",
        "title": "四穿楼  其二",
        "author": "廖德明",
        "content": "南北东西四望开，熙熙人似上春台。\n时平不用筹边策，閒看双江抱郭来。",
        "dynasty": "宋",
        "collection_info": null
    },
    {
        "uuid": "dfe7b4111abd5a75b40120d3e803d5df",
        "title": "句",
        "author": "莫漳",
        "content": "一麾出守山水郡，阳山正在君提封。",
        "dynasty": "宋",
        "collection_info": null
    },
    {
        "uuid": "f3239df83efb008ae533a6ea627c1686",
        "title": "庆浔州廖太守四首  其一",
        "author": "许县尉",
        "content": "昴宿储精岳降神，天教抱送玉麒麟。\n海中仙草千年实，井底丹砂百岁春。\n历运一同新甲子，日行再见旧壬辰。\n五云多处三光见，南极星中是老人。",
        "dynasty": "宋",
        "collection_info": null
    },
    {
        "uuid": "cece8fa734d99f5141de7aea481c2c30",
        "title": "庆浔州廖太守四首  其二",
        "author": "许县尉",
        "content": "真儒正学久无传，醖藉如公独粹然。\n要以古人为准的，肯从余子事拘牵。\n词源涌思流三峡，学海波澜障百川。\n灯火夜深犹不倦，口吟六艺相仍编。",
        "dynasty": "宋",
        "collection_info": null
    },
    {
        "uuid": "45e8350725cb11ada31946ebdcce28c2",
        "title": "庆浔州廖太守四首  其三",
        "author": "许县尉",
        "content": "浔江千骑拥双旌，泮水依然旧贯仍。\n不但袴襦歌惠政，更令衿佩乐师承。\n朱幡太守来何暮，绛帐先生自此升。\n预想下车先教化，再教庠序典谟兴。",
        "dynasty": "宋",
        "collection_info": null
    },
    {
        "uuid": "e77d85015aa23217b97fe203d4782601",
        "title": "庆浔州廖太守四首  其四",
        "author": "许县尉",
        "content": "登瀛学士自瀛归，古锦囊中百政奇。\n春草池塘曾入梦，梅花厅院屡题诗。\n南州暂屈陈文惠，北斗重瞻韩退之。\n惠政三年聊復耳，斯文千载重为期。",
        "dynasty": "宋",
        "collection_info": null
    },
    {
        "uuid": "664c8a256fb86ca95bcbdaaed850b766",
        "title": "赋雪",
        "author": "方恬",
        "content": "睡起眼光的铄，拥衾缩劲高吟。\n推转小窗惊看，松林翻作琼林。",
        "dynasty": "宋",
        "collection_info": null
    },
    {
        "uuid": "05abe1ab00c383f2171771757d4e8732",
        "title": "遇昱岭",
        "author": "方恬",
        "content": "直上最高头，无人独少留。\n万山皆在下，千里入双眸。\n马傍松边立，云从脚底浮。\n倚天一长啸，红日满沧洲。",
        "dynasty": "宋",
        "collection_info": null
    },
    {
        "uuid": "925f8c43b0ff6bf32e3058fa207bdfb3",
        "title": "至杭都游湖上",
        "author": "方恬",
        "content": "春闱试罢且徘徊，十里荷花浑未开。\n笑指西湖且归去，閒时应待我重来。",
        "dynasty": "宋",
        "collection_info": null
    },
    {
        "uuid": "dd20af4e908cf5cab48bc89a4e17a1fb",
        "title": "无题",
        "author": "方恬",
        "content": "蹇馿昨日雪蒙蒙，破帽呼舟古渡风。\n吟得诗成还未吐，要留此景着胸中。",
        "dynasty": "宋",
        "collection_info": null
    },
    {
        "uuid": "f8a60d627fa2542318b4511059e91ae1",
        "title": "句  其一",
        "author": "方恬",
        "content": "长驱笔阵浑无碍，扫尽春蚕食叶声。",
        "dynasty": "宋",
        "collection_info": null
    },
    {
        "uuid": "1c72df1a93ccee088293f7ea84cad05e",
        "title": "句  其二",
        "author": "方恬",
        "content": "微波荡晴墩，倒影动悬壁。",
        "dynasty": "宋",
        "collection_info": null
    },
    {
        "uuid": "118697ca72b08bb04752ba52fe5f664a",
        "title": "狮子岩",
        "author": "黄梦攸",
        "content": "蛟龙跃，狮子吼，头角峥嵘精神抖。\n若问破天荒，还我霹雳手。",
        "dynasty": "宋",
        "collection_info": null
    },
    {
        "uuid": "102affaaa2436193577847b4dbecb936",
        "title": "梅峰",
        "author": "许巽",
        "content": "一峰突兀倚天际，千嶂茏葱在眼中。\n宇宙自偏人世远，尘埃不到佛楼空。\n主公真得庵居相，俗子那容线路通。\n山北道人如□市，云门临济各家风。",
        "dynasty": "宋",
        "collection_info": null
    },
    {
        "uuid": "5d99f52b6d7f57fa45c06ad50590e933",
        "title": "学士院入直赋景物二首  其一",
        "author": "王希吕",
        "content": "玉堂昼永暑风微，蔌蔌飞花落小池。\n徙倚幽栏凭问讯，夏鶑飞出万年枝。",
        "dynasty": "宋",
        "collection_info": null
    },
    {
        "uuid": "b4d8633c249c26f620e73b11e452ad6e",
        "title": "学士院入直赋景物二首  其二",
        "author": "王希吕",
        "content": "小池倒影弄余辉，照耀虚檐极出奇。\n木杪不鸣风力软，闯萍翻藻有鱼嬉。",
        "dynasty": "宋",
        "collection_info": null
    },
    {
        "uuid": "2e42a13c2b0acea6c80b36cd86875d72",
        "title": "湖山十咏  其一",
        "author": "王希吕",
        "content": "瑟瑟轻冰拆御沟，沟边柳色弄春柔。\n数声啼鸟破幽梦，断送西湖寻旧游。",
        "dynasty": "宋",
        "collection_info": null
    },
    {
        "uuid": "a647c086f489fcfd6f55a6b6db96ef53",
        "title": "湖山十咏  其二",
        "author": "王希吕",
        "content": "石罅微泉咽浅沙，沙头细草换年华。\n疏篱酒旆管春事，倚马短檐梅着花。",
        "dynasty": "宋",
        "collection_info": null
    },
    {
        "uuid": "e591280f73674c8893ddc9c2e7a82285",
        "title": "湖山十咏  其三",
        "author": "王希吕",
        "content": "山南山北异阴晴，雨脚垂垂日脚明。\n落尽桃花春事退，柔桑深处一鸠鸣。",
        "dynasty": "宋",
        "collection_info": null
    },
    {
        "uuid": "30a2bd08e267ea2df0512b34868c8f18",
        "title": "湖山十咏  其四",
        "author": "王希吕",
        "content": "冥冥细雨不成泥，十里平沙快马蹄。\n总为好山牵醉眼，不知纵辔过西溪。",
        "dynasty": "宋",
        "collection_info": null
    },
    {
        "uuid": "ecd6649eb1887852a674c4f73d5a7934",
        "title": "湖山十咏  其五",
        "author": "王希吕",
        "content": "雨挟东风作嫩寒，短墙围水柳藏烟。\n游人不出西湖静，白鹭飞来在画船。",
        "dynasty": "宋",
        "collection_info": null
    },
    {
        "uuid": "0c2b7b4cc2e4e441b8c34dc7bc91d82a",
        "title": "湖山十咏  其六",
        "author": "王希吕",
        "content": "雨后桃花脱瘦红，钩窗平揖竹閒风。\n文书满案不经意，心在西湖山水中。",
        "dynasty": "宋",
        "collection_info": null
    },
    {
        "uuid": "2d76a55eca8ddb33d27028478609ada9",
        "title": "湖山十咏  其七",
        "author": "王希吕",
        "content": "山光拥翠落杯中，水色天容上下同。\n身入蓬山人不悟，碧桃无数倚春风。",
        "dynasty": "宋",
        "collection_info": null
    },
    {
        "uuid": "af2ea12959f783d996861b580c3930b3",
        "title": "湖山十咏  其八",
        "author": "王希吕",
        "content": "露葵抱蕊未全开，翠竹阴凉蔽绿苔。\n贪看青林飞白鸟，丁丁啄木又惊回。",
        "dynasty": "宋",
        "collection_info": null
    },
    {
        "uuid": "e928d9bfc474a09ae24fdbbcd704fa6d",
        "title": "湖山十咏  其九",
        "author": "王希吕",
        "content": "荷花过眼作鲜妍，小艇初疑久自便。\n日日孤山山下路，红菱白藕不论钱。",
        "dynasty": "宋",
        "collection_info": null
    },
    {
        "uuid": "5cbd2756953d9121e1ac9decdd18d3d0",
        "title": "湖山十咏  其一○",
        "author": "王希吕",
        "content": "窗外平畴交远风，豆花成实谷苗丰。\n向来河朔经行地，尽在江南烟雨中。",
        "dynasty": "宋",
        "collection_info": null
    },
    {
        "uuid": "e66a5ebff54665cb5bb356aab53d7120",
        "title": "本觉寺三过堂",
        "author": "王希吕",
        "content": "门外惊风吹细沙，入门水气湛清华。\n呼童试向林间看，岩桂应开第二花。",
        "dynasty": "宋",
        "collection_info": null
    },
    {
        "uuid": "ef21088d4b79e381c5f5f9848c7b91f5",
        "title": "句",
        "author": "王希吕",
        "content": "燕居九见岁华周，晚得湖湘斗大州。",
        "dynasty": "宋",
        "collection_info": null
    },
    {
        "uuid": "3eba58c4d62466b3b89760280f0a0975",
        "title": "和杨廷秀至后睡觉",
        "author": "王蔺",
        "content": "池塘春梦草初生，江左诗来得我惊。\n开秩快观醒倦眼，挑灯细读度寒更。\n追参李杜今无敌，挥斥侯刘独有声。\n一首敬酬三百首，深惭坡老和渊明。",
        "dynasty": "宋",
        "collection_info": null
    },
    {
        "uuid": "4d18929cd9222880aaf38e47f5f9ad82",
        "title": "中塔悟空禅院  其一",
        "author": "王蔺",
        "content": "重到招提恰两年，北窗风雪接衾眠。\n客来休说邯郸梦，世事端知不偶然。",
        "dynasty": "宋",
        "collection_info": null
    },
    {
        "uuid": "acee453590baa06f1cbe5aa5f807244f",
        "title": "中塔悟空禅院  其二",
        "author": "王蔺",
        "content": "富贵危机岂独今，且从麋鹿逐山林。\n只惭莫报君恩重，敢废惓惓畎亩心。",
        "dynasty": "宋",
        "collection_info": null
    },
    {
        "uuid": "f4127a6ebfda79191050fcae0dd7f728",
        "title": "中塔悟空禅院  其三",
        "author": "王蔺",
        "content": "皋亭回首软红尘，晴日僧房暖似春。\n禅老眈眈如卧虎，相逢一笑问前因。",
        "dynasty": "宋",
        "collection_info": null
    },
    {
        "uuid": "a27b2fe886ba8e3855b29936736500f7",
        "title": "游黄山留题",
        "author": "王揆",
        "content": "地灵山秀景清虚，健羡游人兴有余。\n黄叶尽时分迭嶂，白云深处见精庐。\n去同灵运低前屐，回与浮丘揽右裾。\n自叹尘劳羁鞅甚，林泉高趣苦相疏。",
        "dynasty": "宋",
        "collection_info": null
    },
    {
        "uuid": "9638edb71a489fddbd0dee229f70aa9e",
        "title": "题睢阳五老图",
        "author": "张贵谟",
        "content": "驷马鲜能容白髮，万钉终不润黄垆。\n乌靴席帽红尘裏，幻出睢阳五老图。",
        "dynasty": "宋",
        "collection_info": null
    },
    {
        "uuid": "e399611813dee03e7da5b00a05a4f180",
        "title": "句",
        "author": "张贵谟",
        "content": "不见片云头上黑，顿添一夜鬓边霜。",
        "dynasty": "宋",
        "collection_info": null
    },
    {
        "uuid": "59cdbcf76b36ece41a60693efd286e09",
        "title": "句",
        "author": "毛崈",
        "content": "君家自是为霖手，何止平分月与风。",
        "dynasty": "宋",
        "collection_info": null
    },
    {
        "uuid": "8d46113fbbb5fbc6379a5861b2d5dc6c",
        "title": "谋创领要亭",
        "author": "汪熙",
        "content": "生平酷爱山，好山宁相远。\n知吾入山意，幽致竞牵輓。\n信步杖藜轻，升高腰脚健。\n小雨着黄落，索索声相溷。\n僧窗事事幽，蕉肥野菊曼。\n尘市仅隔水，心安即为遯。\n有岩瞰清溪，古木鬰萝蔓。\n前冈连远嶂，万象纷自献。\n人生有物缘，参合甚符券。\n缘外倘强求，十一失千万。\n此地乃天与，一亭吾欲建。\n寄言岩下石，为偿把钓愿。",
        "dynasty": "宋",
        "collection_info": null
    },
    {
        "uuid": "474daa86eb12ec0a758d1cea204dfe94",
        "title": "子陵祠",
        "author": "汪义荣",
        "content": "四皓逃秦终翼惠，伯夷避纣亦归文。\n先生岂是忘君者，最有维持汉鼎勋。",
        "dynasty": "宋",
        "collection_info": null
    },
    {
        "uuid": "fb40b0cf44def2723b5dd4c08876f836",
        "title": "重修山河堰",
        "author": "王素",
        "content": "画隼精明破晓暾，恰逢寒食过江村。\n轻烟飞絮汉中道，白苇黄茅渭上屯。\n人力万工支水派，天心两邑溉川原。\n柳营一饱源头看，夜雨新肥拍岸痕。",
        "dynasty": "宋",
        "collection_info": null
    },
    {
        "uuid": "17c0074158e5f351de0da47b94434317",
        "title": "次韵答李孟达通判索鄙诗",
        "author": "沈继祖",
        "content": "删后无诗亦可忧，人言赋者古诗流。\n欲闻正始今安在，须向先秦以上求。\n玄酒大羹存至味，子虚亡是谩相酬。\n万人丛裏谁人晓，独有夫君暗点头。",
        "dynasty": "宋",
        "collection_info": null
    },
    {
        "uuid": "6c224f96148d4923394a689fefa11e6b",
        "title": "和黄叔万游西湖韵",
        "author": "沈继祖",
        "content": "城西去天纔尺五，遡游从之不修阻。\n西湖春水涨旧痕，葡萄盎盎浮春醑。\n鱼成队阵影虚游，禽呼友朋声乐与。\n船行是处有佳趣，芳草和烟迷断浦。\n小桥曲径通深幽，疑在阆风与玄圃。\n花飞犹有半粧在，柳长尚作画眉妩。\n酒中之仙仅八人，把杯谁是湖山主。\n楼台倒影俯清漪，密树摇风翠交舞。\n妙处政自落笔难，安得君房妙言语。\n只将剧饮饯残春，一醉忘形到尔汝。\n黄香可人招不来，云烟落纸英词吐。\n三年与君巴峡游，至今诗名播西土。\n金华不生有嫡孙，一时纸贵人争覩。\n维莫之春作兹游，绝忆苏仙赋东武。\n从今风月三千篇，要扫冰溪九万楮。\n芰荷立水更重游，当戒行厨治尊俎。",
        "dynasty": "宋",
        "collection_info": null
    },
    {
        "uuid": "c5de417bcbb145a7e6ea06fb3f320ef4",
        "title": "游西湖用中字韵呈直院高舍人",
        "author": "沈继祖",
        "content": "制兼内外文章伯，远过当年高侍中。\n运笔不停池水黑，举觞未厌酒珠红。\n泛舟但仰膺门峻，登岘夫何湛辈同。\n傥以言诗许商赐，诗工宁復恨人穷。",
        "dynasty": "宋",
        "collection_info": null
    },
    {
        "uuid": "a68f771be22da3c4e9885cdfa43e0331",
        "title": "题归州黄教授鲁斋",
        "author": "沈继祖",
        "content": "鲁斋居士自忘机，丈席凝尘日下帷。\n甫也犹为老宾客，参乎独得道精微。\n奏篇已草三千牍，大厦当求四十围。\n行矣道山邻日月，未容巴蜀久相依。",
        "dynasty": "宋",
        "collection_info": null
    },
    {
        "uuid": "6463219efa8e8c3340a299d320549942",
        "title": "山斋诗",
        "author": "沈继祖",
        "content": "置之一壑谢鲲像，画入三峰潘阆图。\n二子居山真得趣，山斋曾为写真无。",
        "dynasty": "宋",
        "collection_info": null
    },
    {
        "uuid": "3a0bca666331eea2bb2869e39e5a706a",
        "title": "俞舜俞作墨梅八轴皆取古人诗句请余赋之",
        "author": "沈继祖",
        "content": "天生万物俱森罗，诗人于梅诗独多。\n不言成蹊桃与李，何敢当此不类歌。\n由来画中有新诗，俞君造次以笔追。\n浑然莫知诗画异，手与心犹不自知。\n红杏花开惊羯鼓，虞美草认歌声舞。\n笔能招此玉梅梦，花非解语如欲语。\n我生身世两茫茫，独与此花交分长。\n书窗有月半弄影，山驿无风远有香。\n溪流落英送我别，谁念孤芳增皎洁。\n此时我有万斛愁，吹断参差山石裂。\n吴霜忽点双鬓华，故人各在天一涯。\n南望一枝书断绝，临风不復三叹嗟。\n天花何曾着禅定，百忧炼心澄古井。\n世有铁心石肠人，举似我诗应首肯。",
        "dynasty": "宋",
        "collection_info": null
    },
    {
        "uuid": "94898f402037729106cd4292dbd47b30",
        "title": "昭君村",
        "author": "沈继祖",
        "content": "黄沙漫空天一色，漠北阴山断行迹。\n明妃辞汉适单于，委骨胡沙无来日。\n心事欲向琵琶传，天荒地老何人识。\n胡鴈经年去会还，汉月几夜圆復缺。\n鴈飞那解寄音尘，月明不管人愁绝。\n冢上千年不改青，怨入边风与羌笛。\n谁为君王设此谋，纵杀画工果何益。\n至今犹使昭君村，有女炙面殊不惜。\n汉已无策唐效之，公主沦弃豺狼域。\n何不设备御狂胡，人言仲舒计已疏。\n不以女色媚穹庐，圣宋之德千古无。",
        "dynasty": "宋",
        "collection_info": null
    },
    {
        "uuid": "67ede43c557a2789777d11db45321531",
        "title": "杏花村",
        "author": "沈继祖",
        "content": "杏破繁枝春意闹，牙盘堆实荐时新。\n仙家种此应知味，试问庐山姓董人。",
        "dynasty": "宋",
        "collection_info": null
    },
    {
        "uuid": "4a9bd12da0c8953c21c7325c0d95ce76",
        "title": "爱民堂为涪陵卢使君题",
        "author": "沈继祖",
        "content": "我来盛山郡，从公岁及朞。\n公之字鳏寡，乳保于婴儿。\n公去再改岁，所去尤见思。\n至今盛山民，敬奉卢公祠。\n借留既不遂，涪江移州麾。\n两地虽少异，所爱则均施。\n去秋少城役，与公同试闱。\n把臂道畴昔，耿耿青灯期。\n对床风雨夜，夜语惊闻鷄。\n日有文字乐，唱酬多新诗。\n讫事遍游览，扁舟更同归。\n涪陵五日留，民物何熙熙。\n道中行歌者，拍手童稚嬉。\n终岁闾里间，不闻吏卒追。\n皆曰贤太守，父母其忍欺。\n政成多休暇，百废举无遗。\n美哉轮奂新，有堂崇故基。\n名堂形至意，爱民真天资。\n同时王别驾，誉处出一辞。\n醉余书牓字，银鈎照江湄。\n有客涪陵来，称颂世所稀。\n坐想觞咏乐，形留而神驰。\n愿同邹湛辈，记名千载垂。\n惟公甚盛德，岂待于发挥。\n当闻卜式语，治民适其宜。\n辟如牧羊者，败群当去之。\n雪霜与雨露，天以成四时。\n威克与刚克，要不伤于慈。\n公藴经纶妙，未易坐井窥。\n因诗赞一二，以诏来者知。",
        "dynasty": "宋",
        "collection_info": null
    },
    {
        "uuid": "5b3068eae7014a93c1e69e2020c04643",
        "title": "友善堂为张以道题",
        "author": "沈继祖",
        "content": "上士与下士，多闻或寡闻。\n子诚能尚友，我亦叹离羣。\n磨琢功当进，金兰志不分。\n孝标何所见，但广绝交文。",
        "dynasty": "宋",
        "collection_info": null
    },
    {
        "uuid": "0e93782da6a5a019a8ed26fdb7378d9f",
        "title": "送直阁刘郎中知平江府",
        "author": "沈继祖",
        "content": "星郎星使两俱优，三辅黄图帝选侯。\n万里登瀛超弱水，一轮有月照苏州。\n刀飞雪缕夸鲈鲙，云作奇峰簇虎丘。\n太守能书传宝帖，洞庭应寄橘千头。",
        "dynasty": "宋",
        "collection_info": null
    },
    {
        "uuid": "ac92049fbdb652d682bbac4e6330abca",
        "title": "送洪内翰知太平府",
        "author": "沈继祖",
        "content": "文章有正派，此派公独传。\n中绝仅如綫，鸾胶真续弦。\n自有科举累，吾道几弃捐。\n相挻入茫昧，一律争谈玄。\n谁洗新学肠，少愈自圣颠。\n斯文日琢丧，未丧关诸天。\n上帝实惠顾，为时生此贤。\n高文破崖岸，天地发大全。\n论事似陆贽，实录如史迁。\n绪余寄吟咏，直追风雅篇。\n根本于丘轲，道德其渊源。\n如奏清庙瑟，三叹遗音存。\n如闻阳春曲，和者奚寡焉。\n公昔在西掖，丝纶代王言。\n胥吏俱腕脱，思涌惊飞泉。\n玉堂久挥翰，夜席屡为前。\n禁中得颇牧，可但词采专。\n草书招赞普，传檄定幽燕。\n欲清塞北尘，自许素志坚。\n经纶天下手，绘像期凌烟。\n异论忽矛盾，去国何翩然。\n申伯宣辅相，有时于蕃宣。\n帆锦落天东，寒色与江连。\n雪意聚忽散，鴈字整復偏。\n行行采石江，斗酒酹谪僊。\n古来文士贵，宠数极异恩。\n金井沃醉面，落笔动至尊。\n愿言投谮者，以雪千载冤。\n伟哉扶靴气，宁復事拘挛。\n异世傥同调，一繫五湖船。",
        "dynasty": "宋",
        "collection_info": null
    },
    {
        "uuid": "dee433f81ebfcb2cb1bdfc3e866a76a6",
        "title": "上章帅侍郎  其一",
        "author": "沈继祖",
        "content": "太平之兆从西起，西方人兮独宏伟。\n中兴三相西蜀英，魏雍沂国封鼎峙。\n得君之专不约同，应龙翔云鱼有水。\n大勋将集自有时，时望今归章夫子。\n岷峨英气蟠千年，十年鬰蟠一朝启。\n固应世命生大材，天下重轻之所繫。\n六鳌不动海岳崇，八柱檠天穹窿倚。",
        "dynasty": "宋",
        "collection_info": null
    },
    {
        "uuid": "ab8b565b2d7b66c5b65723deee67797f",
        "title": "上章帅侍郎  其二",
        "author": "沈继祖",
        "content": "寿皇燕翼贻孙谋，寘公从橐良有以。\n龙蟠虎踞帝王都，居守重任不轻畀。\n神州陆沉五终星，有雠未復己三世。\n经营江表诚急先，移镇上流实隆委。\n议和但苟朝夕安，岁输金缯殊未已。\n无事坐养百万师，所虑民贫财益匮。\n胡雏何知蓄狂谋，天其启我或在此。\n荆州昔号用武国，曹瞒落笔惊刘备。\n况今吴蜀势连衡，乘时振槁悉披靡。\n料人当要知料己，上策由来当自治。\n实边至计耕与桑，祖逖未可成败议。\n祖宗德泽在遗黎，中原自有壶浆至。\n我公恩信结人深，岂独长城贤万里。\n尝闻机会不容髮，尚父宵征奚暇寐。\n诸葛手握将相权，愿改吾短不自恃。\n其心休休能有容，即是古人勋业地。\n往时韩富屡守藩，以养威望须历试。\n一旦大用无间言，列圣用人有深意。\n虽然五大不在边，端委面槐乃公位。\n玄龄如晦不言功，持效于君兼众美。\n大江之西有癯儒，半生混迹渔樵裏。\n兵书一箧老无功，耿耿但余忧国泪。\n一官漫仕不疗饥，五斗折腰安敢耻。\n沮漳时倚仲宣楼，往事成尘谁復纪。\n此生幸识元紫芝，今为晏御尤自喜。\n冯驩欲歌归来乎，绕朝有策不用耳。\n函关请封一丸泥，赞普可招尺书纸。\n我思古人不可见，空对孤灯慕青史。\n公能挈之于沉渊，犹拟楯墨书檄字。\n举似孙郎帐下儿，或能道人意中事。",
        "dynasty": "宋",
        "collection_info": null
    },
    {
        "uuid": "0694fcecf15d576dd0457c88447d6605",
        "title": "上扬州钱帅",
        "author": "沈继祖",
        "content": "名世半千推硕德，淮南第一是扬州。\n一尘不动边民乐，知有威声慑虏酋。\n人谓儒生将略疏，世人元未识真儒。\n天下武夫俱夺气，钱公赤手缚于菟。\n丰水有芑岂不仕，论者以为数世仁。\n寿皇所以遗嗣圣，如此真材有几人。\n夷虏久知唐李揆，近闻松漠抗毡车。\n虏在目中余事耳，不烦遥度扫穹庐。\n天津桥上骑馿客，儒者知兵似晋公。\n五大在边非所称，谋谟合在庙堂中。\n春风十里杨花路，天下花中独有琼。\n樽俎折衝多胜赏，一时纸贵有诗声。\n淮南好客词人盛，风雅而来大小山。\n旧客尚余枚叟在，秋风零落鬓毛班。\n联名鴈塔终呈再，讨贼螺川又几年。\n范叔一寒今若此，绨袍或有故人怜。\n少陵去阆依严郑，彭泽还家太守贤。\n北道主人天下士，何须羞涩问囊钱。\n万事消磨独有诗，人言此派在江西。\n所期诵句百僚上，佳士由来经品题。",
        "dynasty": "宋",
        "collection_info": null
    },
    {
        "uuid": "b3e6336e3651b78c82f53431b0534ca2",
        "title": "又代上张帅太尉",
        "author": "沈继祖",
        "content": "三杰人材有重轻，子房呼字不呼名。\n天授家传此韬略，固应堂上有奇兵。\n方虎成功张仲在，惟忠与孝一心纯。\n英姿鹦鹉洲前见，异日麒麟閤上人。\n挟纩皆由一语温，吮疽效命亦前闻。\n听得武昌军士说，张家军比岳家军。\n元颜辛巳寇边日，十骑能收唐邓州。\n奈何养兵一百万，岁以金缯遗虏囚。\n春秋尚復九世雠，和议于今六十秋。\n诸将宁无持禄念，将军必不为身谋。",
        "dynasty": "宋",
        "collection_info": null
    },
    {
        "uuid": "b479f355b527251c216b3acdd3e78675",
        "title": "三月晦日即席和章帅侍郎",
        "author": "沈继祖",
        "content": "玉帐清无一点尘，浃旬休暇乐延宾。\n二天共醉千钟酒，三月惟余一日春。\n风急鸟雏犹唤友，雨晴燕子也留人。\n骊珠八七盈怀袖，归去行囊喜不贫。",
        "dynasty": "宋",
        "collection_info": null
    },
    {
        "uuid": "ba065519a55b7506a0795ac845d3a240",
        "title": "和阎帅侍郎见寄",
        "author": "沈继祖",
        "content": "全荆百万兵屯云，甲光耀日争晶荧。\n中有诗书礼乐帅，声色不动今孔明。\n幕府昼闲多啸咏，风流文采被诸生。\n嗟予入蜀四载久，恨未得承謦欬声。\n今为属县方託迹，似闻号召将朝京。\n荆州一纸贤十部，字画飞动诗语清。\n居然二妙到蔀屋，再拜庄诵心已倾。\n忆昔锦城秋月裏，张侯更迭赋歌行。\n人生聚散不可料，如月圆缺与阴晴。\n岂期斐章辱赐和，骊珠宝璐箧笥盈。\n傥因徐辟见孟子，有志未就公其成。",
        "dynasty": "宋",
        "collection_info": null
    },
    {
        "uuid": "dbc0fca6182180db25b6adbd85289168",
        "title": "次瞿塘寄呈杨帅",
        "author": "沈继祖",
        "content": "转柁边楼隔夕阳，竹枝歌断送飞航。\n敢同计事追韩信，每辱扬鞭问葛彊。\n鴈影入江三峡冷，猿音呼月五更长。\n功名岁晚貂裘弊，归鬓应怜已点霜。",
        "dynasty": "宋",
        "collection_info": null
    },
    {
        "uuid": "d7f927cd18241bbc5d8c0b739e139b0c",
        "title": "送阁学袁尚书帅蜀分得云字韵",
        "author": "沈继祖",
        "content": "秋郊时出祖，秋尽不余分。\n西湖贮秋色，护日浮轻云。\n煌煌元戎乘，行旃驻河濆。\n璧水官僚多，飞盖凝祥氛。\n坐间皆诗流，觞咏更纷纭。\n司成风骚将，诗坛推冠军。\n分韵召众作，号令听鼓鼖。\n古诗重送别，今当超前闻。\n伟哉益州牧，学奥穷典坟。\n知略辏上前，一洗凡马群。\n久着侍臣冠，献纳趋朝昕。\n全蜀谋帅重，临遣上意勤。\n惟先抚摩术，可策恢復勋。\n大雠竟未復，以周事夷獯。\n蜀民贫已甚，苛取犹丝棼。\n公施活国手，如拯溺救焚。\n未省锦城乐，侈靡徒纷纷。\n行看清献归，以道佐吾君。\n百壶致饮饯，宁復惜醉醺。\n蜀都虽可赋，于公何足云。\n诸葛有盛心，独得之河汾。\n赠言吾岂敢，此意渺无垠。\n抑使后来者，有感于斯文。",
        "dynasty": "宋",
        "collection_info": null
    },
    {
        "uuid": "f9e9decfeda19bdfe5d116c189b96a4f",
        "title": "送杨侍郎帅江陵  其一",
        "author": "沈继祖",
        "content": "王眷勤三接，儒流见一真。\n维申柔且直，于尹学焉臣。\n玉铉当调化，金城要得人。\n行看司马相，端委静边尘。",
        "dynasty": "宋",
        "collection_info": null
    },
    {
        "uuid": "19040939cbf850b8319cf4780a618842",
        "title": "送杨侍郎帅江陵  其二",
        "author": "沈继祖",
        "content": "蜀道登门日，于今十五秋。\n恩勤怀荐祢，飘泊久依刘。\n兹辍中台望，将宽北顾忧。\n望之多献纳，有欲为王留。",
        "dynasty": "宋",
        "collection_info": null
    },
    {
        "uuid": "199fde1423dd60188531573d6caa3bdc",
        "title": "送閤学袁尚书帅蜀  其一",
        "author": "沈继祖",
        "content": "平章西事久仪图，朝有佥言帝曰俞。\n竟识向来袁彦道，无忧今有管夷吾。\n汉中席捲三秦定，卞子功成两虎俱。\n根本所先能用蜀，况乘兴运即擒胡。\n蜀备三边北最多，西南未易便包戈。\n嗟哉作俑茶盐酒，久矣疲民战守和。\n筑室道谋须勇决，养鱼沸鼎益烦苛。\n归来便把中书笔，留与儿童日咏歌。",
        "dynasty": "宋",
        "collection_info": null
    },
    {
        "uuid": "d4ca81b1831a77572d981b6b6d40f343",
        "title": "送閤学袁尚书帅蜀  其二",
        "author": "沈继祖",
        "content": "兵书一箧老空休，尚记当年寓益州。\n扪蝨盖尝谈世事，鲙鲈聊復寄扁舟。\n我方泥饮夸严尹，公喜逢时过武侯。\n作此短歌怀感遇，运斤班郢独包羞。",
        "dynasty": "宋",
        "collection_info": null
    },
    {
        "uuid": "aef3cc4edd4d3c0eae868ac653c04363",
        "title": "送杨寺丞浑父帅安康",
        "author": "沈继祖",
        "content": "杨子声名鹤在阴，诗书作帅有谋深。\n开关入洛平如掌，击楫中流酬此心。\n胡运只今那得久，齐疆指日自归侵。\n君当草奏摅忠愤，所领州名力去金。",
        "dynasty": "宋",
        "collection_info": null
    },
    {
        "uuid": "13ec4f11a0e6fff2d05bd48550510390",
        "title": "寄题新昌簿厅绿阴亭",
        "author": "沈继祖",
        "content": "洛下追收黄耳信，林间闻创绿阴亭。\n千章古树虚帘接，四月清风羽扇停。\n兄弟头颅时感叹，江湖岁月久飘零。\n对床夜话知他日，幽赏如何得细听。",
        "dynasty": "宋",
        "collection_info": null
    },
    {
        "uuid": "a6aabb2f7137fa446ed9189073b383c1",
        "title": "雪  其一",
        "author": "黄景说",
        "content": "说道羞明却不羞，日光玉洁共飞浮。\n天人胸次明如洗，肯似人间只暗投。",
        "dynasty": "宋",
        "collection_info": null
    },
    {
        "uuid": "74066accfdb27d421192e392292f026d",
        "title": "雪  其二",
        "author": "黄景说",
        "content": "瑶林中有翳桑儿，鼎贵生涯不救饥。\n愿缩天人散花手，放渠奔走趁晨炊。",
        "dynasty": "宋",
        "collection_info": null
    },
    {
        "uuid": "105577347e4c1502cf5954108a38d068",
        "title": "古风贺周益公休致",
        "author": "黄景说",
        "content": "相公能辞一品官，不能辞他九转丹。\n相公能却万钟粟，不能却他长生箓。\n潭潭之居移气体，新年七十儿童似。\n朝明见客步如飞，窗下时时看细字。\n高车得似垂车荣，巍冠何如挂冠清。\n深衣独乐真天人，谁其友之聃与彭。",
        "dynasty": "宋",
        "collection_info": null
    },
    {
        "uuid": "539b25fd71fe0fc66ba5586574a954b6",
        "title": "诗一首",
        "author": "黄景说",
        "content": "居乡如处子，居官如战士。\n处子常畏人，战士惟有死。\n儿曹书诸绅，勿谓平平耳。",
        "dynasty": "宋",
        "collection_info": null
    },
    {
        "uuid": "a2f58b1819ae4bb922b8615170909bbd",
        "title": "梨岭遇雨",
        "author": "黄景说",
        "content": "黑风吹雨又黄昏，鸡犬数声何处村。\n身在岭云飞处湿，不关别泪溅成痕。",
        "dynasty": "宋",
        "collection_info": null
    },
    {
        "uuid": "11100473dd840e20e72ed4da844765fa",
        "title": "句  其一",
        "author": "黄景说",
        "content": "一落风尘即厚颜。",
        "dynasty": "宋",
        "collection_info": null
    },
    {
        "uuid": "8fa0122d383d66c0034c2efef77305c7",
        "title": "句  其二",
        "author": "黄景说",
        "content": "侬是水仙鸿雁行。",
        "dynasty": "宋",
        "collection_info": null
    },
    {
        "uuid": "0ceae95be6cc8edb03be5a83921cac01",
        "title": "句  其三",
        "author": "黄景说",
        "content": "谁与诗人管醉魂。",
        "dynasty": "宋",
        "collection_info": null
    },
    {
        "uuid": "0aab4af4b33c9a354b66f221f112fed3",
        "title": "句  其四",
        "author": "黄景说",
        "content": "孤标只合在孤山。",
        "dynasty": "宋",
        "collection_info": null
    },
    {
        "uuid": "2b4225e720266e2ffb2dbded1cb952c6",
        "title": "句  其五",
        "author": "黄景说",
        "content": "清杀玉川文字肠。",
        "dynasty": "宋",
        "collection_info": null
    },
    {
        "uuid": "821e0e8f3c07cbcefa4da7f7448397c1",
        "title": "句  其六",
        "author": "黄景说",
        "content": "临风长作南枝想。",
        "dynasty": "宋",
        "collection_info": null
    },
    {
        "uuid": "f5437826ecec22e6935142c05cb2bbd6",
        "title": "句  其七",
        "author": "黄景说",
        "content": "一身尽着雪衣裳。",
        "dynasty": "宋",
        "collection_info": null
    },
    {
        "uuid": "9215a6c0a1db875a140b9f8a369fece8",
        "title": "句  其八",
        "author": "黄景说",
        "content": "落日天寒客自愁。",
        "dynasty": "宋",
        "collection_info": null
    },
    {
        "uuid": "a5b0f3326879e26757fc2145b9a9b4de",
        "title": "句  其九",
        "author": "黄景说",
        "content": "政尔玉壶相俎豆。",
        "dynasty": "宋",
        "collection_info": null
    },
    {
        "uuid": "1c1d1b4eba5ea1b22b2359fa8f5f6e10",
        "title": "句  其一○",
        "author": "黄景说",
        "content": "万木逢霜一劫灰。",
        "dynasty": "宋",
        "collection_info": null
    },
    {
        "uuid": "65ff4438b221aacc3e52a9175a3d045d",
        "title": "句  其一一",
        "author": "黄景说",
        "content": "肯随桃李斗梳妆。",
        "dynasty": "宋",
        "collection_info": null
    },
    {
        "uuid": "11f089183bc4794423bc4e197b893ded",
        "title": "何岭怀古",
        "author": "黄钟",
        "content": "缕缕浮云一线穿，老松窈窕石娟娟。\n五芝采就辞尘𡏖，九鲤飞时忆汉年。\n岭尽斜阳犹迫翠，风清层磴可谈玄。\n庐江去后寻消息，肯与淮南共拍肩。",
        "dynasty": "宋",
        "collection_info": null
    },
    {
        "uuid": "9478134a17849e69ff044759a8cda285",
        "title": "上亭驿",
        "author": "杨子方",
        "content": "时平总忽忠臣语，世乱仍遭弄臣侮。\n至今说到忒郎当，行路犹能痛千古。",
        "dynasty": "宋",
        "collection_info": null
    },
    {
        "uuid": "430dc70144b5f5384c9989e5f6cd1ac3",
        "title": "句",
        "author": "杨子方",
        "content": "频看召客趋金马，再见丰年出石鱼。",
        "dynasty": "宋",
        "collection_info": null
    },
    {
        "uuid": "7d2ed047a1e80fb4ee2da91f54d084e5",
        "title": "挽崔舍人  其一",
        "author": "赵彦中",
        "content": "直上青霄早，秋翎插健雕。\n心源九云梦，笔阵几嫖姚。\n视草含英凤，封章落贵貂。\n身前茂陵稿，及谒汉皇朝。",
        "dynasty": "宋",
        "collection_info": null
    },
    {
        "uuid": "ca1ceabfa1d27298b72756e65f899c72",
        "title": "挽崔舍人  其二",
        "author": "赵彦中",
        "content": "仙院分宵直，书庭接翼翔。\n情忘海夫臭，语借令君香。\n壮髮犹藏葆，生刍已奠觞。\n修文平日事，地下亦为郎。",
        "dynasty": "宋",
        "collection_info": null
    },
    {
        "uuid": "aa9b29400d83c8110bac7d484688f7c3",
        "title": "挽崔舍人  其一",
        "author": "史弥大",
        "content": "在昔夸三喜，于今萃一门。\n周还陪帝学，终始代王言。\n晋擢倾人望，规陈悉治原。\n彼苍无处问，才大合调元。",
        "dynasty": "宋",
        "collection_info": null
    },
    {
        "uuid": "c9cc46d2d87c1539e0f4721cd522c2b0",
        "title": "挽崔舍人  其二",
        "author": "史弥大",
        "content": "忆昨登瀛日，相亲意最深。\n耽书加我癖，体国见君心。\n遽就黄粱梦，空遗丹扆箴。\n堂堂那復有，衰涕泫霑襟。",
        "dynasty": "宋",
        "collection_info": null
    },
    {
        "uuid": "c8292c693d6e71958c518e47f1718e61",
        "title": "谒越公墓",
        "author": "史弥大",
        "content": "满眼松楸护石茔，此来倍觉暗伤情。\n烟云深处眠翁仲，俎豆香时荐特牲。\n一寺近迴溪水曲，万山青向墓门横。\n杨花无限萦春思，送我轻舟十里程。",
        "dynasty": "宋",
        "collection_info": null
    },
    {
        "uuid": "b5ee58895719a07a048b893f2e222770",
        "title": "斗起亭",
        "author": "陈愿",
        "content": "乞得雨初霁，登临一解颜。\n自携斑竹枝，来对白云山。\n月色朦胧裏，溪声远近间。\n相留且盘礴，莫惜夜深还。",
        "dynasty": "宋",
        "collection_info": null
    },
    {
        "uuid": "eadf2461b213f5f4deb060c959ea2b1b",
        "title": "题夹漈草堂",
        "author": "郑侨",
        "content": "杪秋寻远山，幽怀鬰冲冲。\n草堂跨层崖，夕阳山影空。\n高人辞天禄，结交杖藜翁。\n游氛暗九土，岁晚余曷从。\n泠泠夹漈水，谡谡长松风。\n思之不可见，泪落秋云中。",
        "dynasty": "宋",
        "collection_info": null
    },
    {
        "uuid": "98b542b9c3891a533903e4e2b478f830",
        "title": "落梅",
        "author": "王时叙",
        "content": "廿年作伴是相知，每岁花开红满枝。\n可惜一朝零落尽，暗香疏影问谁之。",
        "dynasty": "宋",
        "collection_info": null
    },
    {
        "uuid": "ceeebc4487859b3beeae58e0b5dac77e",
        "title": "惜母山新路词",
        "author": "王时叙",
        "content": "惜母山前龙女祠，画船送客黄金巵。\n从他坐唱阳关曲，只唱新开石路词。",
        "dynasty": "宋",
        "collection_info": null
    },
    {
        "uuid": "ebec83ce4bd18c33c01bd1d0e06c8b06",
        "title": "题图南像",
        "author": "王时叙",
        "content": "西华山中爱睡臣，何曾睡过百年春。\n争如警枕惺惺者，终作干坤不朽人。",
        "dynasty": "宋",
        "collection_info": null
    },
    {
        "uuid": "b1bbc3778832216965da0a41476bfd33",
        "title": "句  其一",
        "author": "刘兴祖",
        "content": "无人重高节，徒自抱贞心。",
        "dynasty": "宋",
        "collection_info": null
    },
    {
        "uuid": "3e9bba73e49ef24ac49d7d3b14d0686d",
        "title": "句  其二",
        "author": "刘兴祖",
        "content": "萌开箨已垂，结叶如成枝。",
        "dynasty": "宋",
        "collection_info": null
    },
    {
        "uuid": "d57c5b1466d8967c9c91fc6fa77696e4",
        "title": "句  其三",
        "author": "刘兴祖",
        "content": "谁能制长笛，当为玉龙吟。",
        "dynasty": "宋",
        "collection_info": null
    },
    {
        "uuid": "fd08222c555fc0015befe59b71ec77dc",
        "title": "题梵竹卿蓬居",
        "author": "钱文",
        "content": "梅绕蓬居不计株，水仙数畹斗芳腴。\n竺卿白业二香妙，世界红尘一点无。\n可比远公莲社胜，应嗟陶令菊园芜。\n炉熏清鼻茗浇舌，月浸松窗对结趺。",
        "dynasty": "宋",
        "collection_info": null
    },
    {
        "uuid": "9c0c53eeece31bd8e4c0f49fbe5cb401",
        "title": "过大桥并出界偶成四绝寄邵阳父老  其一",
        "author": "赵鼐",
        "content": "行过邮亭日未西，遮留父老杂童儿。\n寄言我自无遗爱，底事潸然出涕洟。",
        "dynasty": "宋",
        "collection_info": null
    },
    {
        "uuid": "c0d45a282e25c04af7ea2d89c0bfd92e",
        "title": "过大桥并出界偶成四绝寄邵阳父老  其二",
        "author": "赵鼐",
        "content": "闻说当年送沈君，一城攀卧尽沾巾。\n续貂虽不亲传授，也解规随继后尘。",
        "dynasty": "宋",
        "collection_info": null
    },
    {
        "uuid": "3592ae362b84dc2beeee340df7db510e",
        "title": "过大桥并出界偶成四绝寄邵阳父老  其三",
        "author": "赵鼐",
        "content": "邵阳拙政一年余，不暇精思及远图。\n且了眼前无饿殍，家家温饱是良谟。",
        "dynasty": "宋",
        "collection_info": null
    },
    {
        "uuid": "c46e14102bfb5bbf132c7d2197a72b74",
        "title": "八咏楼",
        "author": "丁逢",
        "content": "槛外溪山缥缈楼，共看雨歇涨痕收。\n天开图画无穷态，峡束盘涡自在流。\n赋咏偶然休弔古，登临政尔可销忧。\n邛徕九折经行遍，又向东吴寄此游。",
        "dynasty": "宋",
        "collection_info": null
    },
    {
        "uuid": "2b02af18384d13fb26a4f5c15d89196d",
        "title": "后十日重游",
        "author": "丁逢",
        "content": "层楼重到已经旬，远岫晴岚发兴清。\n风送炎天堕冰雪，香清仙界引星辰。\n茶瓜暂唤林间客，杖履长输物外人。\n便欲从游赤松子，君恩应许乞微身。",
        "dynasty": "宋",
        "collection_info": null
    },
    {
        "uuid": "7857093f566842302df3798900e58d15",
        "title": "赠姜邦杰  其一",
        "author": "丁逢",
        "content": "人间谁得似留侯，何但功名唾手收。\n皮裏阳秋有公论，胸中泾渭不同流。\n餐梨久验轻身诀，辟谷长怀许国忧。\n傥非暮年专一壑，岂能真伴赤松游。",
        "dynasty": "宋",
        "collection_info": null
    },
    {
        "uuid": "80583848d0628d14c40e1903b56a9233",
        "title": "赠姜邦杰  其二",
        "author": "丁逢",
        "content": "鹰扬家世尚精神，授钺宣麻命数新。\n眷重先帝传禅日，恩除今上继承辰。\n谋猷合去陪诸老，眉宇重来看万人。\n约我登楼共秋月，少留不负百年身。",
        "dynasty": "宋",
        "collection_info": null
    },
    {
        "uuid": "e54e53b6147435d687c928a8235db158",
        "title": "次袁尚书巫山十二峰二十五韵",
        "author": "丁逢",
        "content": "半雨半晴山弄姿，湿云吹风不成痴。\n蘼芜渐徧楚宫碧，葡萄未涨巴江迟。\n西南大尹初涉境，山川效职加瑰奇。\n翠屏窥窗故娟妙，松峦映掩相参差。\n浮云击汰睨青壁，灵君一去今安之。\n吟情浩荡隘宇宙，万景敢云骄莫随。\n当年楚境半天下，孱王醉梦方昏疲。\n珊瑚玉佩赤帝女，星髾羽盖蜺旌旗。\n锡符赐荣岂无意，侍臣託讽褰帱帷。\n尹今文采继骚雅，梦得诗魂羞竹枝。\n吾行一百八盘上，钻天但觉天云低。\n荒荒野驿虎豹怒，阴阴岭树猿猱嬉。\n危登险陟倦三伏，口呿背浃嗟胡为。\n岂知舟行有奇观，山灵秘惜留归时。\n青帘白舫夙已具，芒鞋布袜将从兹。\n胸中邱壑未尘土，头上岁月从驱驰。\n虽无胜具逐支许，尚有乐趣同周施。\n何当投劾便归去，发船打鼓清江湄。\n更催尺一唤公觐，同看二六浮修眉。\n常山蛇阵想鱼腹，建溪龙焙倾蟇颐。\n摊钱昼浪看三老，杖藜晚岸寻名缁。\n昔人汶岭寄书帖，更歌蜀道先吁嘻，未若尹外岳牧中丞疑。\n惠爱春江之赴沧海，清明秋月之挂峨嵋。\n尽驱三峡波涛笔，第入思齐访落诗。",
        "dynasty": "宋",
        "collection_info": null
    },
    {
        "uuid": "a5655a81c9a4a5919fd52797c111cf63",
        "title": "东山",
        "author": "丁逢",
        "content": "水绕山围夏木苍，旧时贤相读书堂。\n窗间远岫供吟遍，来倚阑干半月凉。",
        "dynasty": "宋",
        "collection_info": null
    },
    {
        "uuid": "127c1fa0e1f74c0bdcb21ef7b8a44fed",
        "title": "劝农香山",
        "author": "丁逢",
        "content": "宿云留润欲侵衣，草长山腰路溅泥。\n映屋画图花远近，接畦湍濑水高低。\n人趋南亩生涯乐，春入东菑土脉齐。\n说与老农还自笑，近来辛苦惯扶犁。",
        "dynasty": "宋",
        "collection_info": null
    },
    {
        "uuid": "551e7fd122d3281709bb4dd43c62a8de",
        "title": "到郴",
        "author": "丁逢",
        "content": "眼界山逾碧，腰舆步转高。\n未疑御魑魅，自笑尹鼯猱。\n末路成三折，衰年感二毛。\n次山虽漫仕，安敢遽辞劳。",
        "dynasty": "宋",
        "collection_info": null
    },
    {
        "uuid": "81a80249f2564992b5ae839176dfaf7a",
        "title": "句  其一",
        "author": "丁逢",
        "content": "山来分楚越，水落会蒸湘。",
        "dynasty": "宋",
        "collection_info": null
    },
    {
        "uuid": "7e1b1cc34362070bd3d30d93b2203885",
        "title": "句  其二",
        "author": "丁逢",
        "content": "鹿走旧随云底去，鹤翻时带雨飞来。",
        "dynasty": "宋",
        "collection_info": null
    },
    {
        "uuid": "f9d6e4b1eb73700ec007b0f25c09cde8",
        "title": "东屯行",
        "author": "白巽",
        "content": "雨足稻畦春水满，插秧未半青短短。\n马尘追逐下关头，北望东屯转山坂。\n一川洗尽峡中想，远浦疎林分气象。\n沟塍漫漫堰源低，滩濑泠泠石矶响。\n中田筑场亦有庐，翚飞夏屋何渠渠。\n李氏之子今地主，少陵祠堂疑故居。",
        "dynasty": "宋",
        "collection_info": null
    },
    {
        "uuid": "7e5f09d48ce380d68289df4389d9451b",
        "title": "句",
        "author": "白巽",
        "content": "分符真吏隠，燕寝傍岩栖。",
        "dynasty": "宋",
        "collection_info": null
    },
    {
        "uuid": "18349f798184c42f6026aa0b72be7e49",
        "title": "句",
        "author": "王繁",
        "content": "万山飞不出，守令最相亲。",
        "dynasty": "宋",
        "collection_info": null
    },
    {
        "uuid": "23d403257d40dc82c58a21a4904cf5d9",
        "title": "小桃源",
        "author": "张师夔",
        "content": "策杖西行路曲斜，一溪春水野人家。\n武陵胜处今何在，不问桃源问落花。",
        "dynasty": "宋",
        "collection_info": null
    },
    {
        "uuid": "e3449229d20b549ad50d13672138b3bf",
        "title": "小桃源用张师夔韵",
        "author": "刘仲达",
        "content": "桑麻遍野荫横斜，茅舍人烟四五家。\n便作武陵溪上看，春来何处不开花。",
        "dynasty": "宋",
        "collection_info": null
    },
    {
        "uuid": "40ade5dee976c38f564072118e7ac5c5",
        "title": "书义倡传后",
        "author": "钟明",
        "content": "洞庭之南潇湘浦，佳人娟娟隔秋渚。\n门前冠盖但如云，玉貌当年谁为主。\n风流学士淮海英，解作多情断肠句。\n流传往往过湖岭，未见谁知心已赴。\n举首却在天一方，直北中原数千里。\n自怜容华能几时，相见河清不可俟。\n北来迁客古藤州，度湘独弔长沙傅。\n天涯流落行路难，暂解征鞍聊一顾。\n横波不作常人看，邂逅乃慰平生慕。\n兰堂置酒罗馐珍，明烛烧膏为延伫。\n清歌宛转遶梁尘，博山空蒙散烟雾。\n雕床斗帐芙蓉褥，上有鸳鸯合欢被。\n红颜深夜承燕娱，玉笋清晨奉巾屦。\n匆匆不尽新知乐，惟有此身为君许。\n但说恩情有重来，何期一别岁将暮。\n午枕孤眠魂梦惊，梦君来别如平生。\n与君已别復何别，此别无乃非吉征。\n万里海风掀雪浪，魂招不归竟长往。\n效死君前君不知，向来宿约无期爽。\n君不见二妃追舜号苍梧，恨染湘竹终不枯。\n无情湘水自东注，至今斑笋盈江隅。\n屈原九歌岂不好，煎胶续絃千古无。\n我今试作义倡传，尚使风期后来见。",
        "dynasty": "宋",
        "collection_info": null
    },
    {
        "uuid": "74710821d46fd6a55838d3925760c352",
        "title": "绝句",
        "author": "彭正建",
        "content": "天与莲峰作幸民，旧时相识几犹存。\n家书千里懒开眼，僦屋两间长闭门。",
        "dynasty": "宋",
        "collection_info": null
    },
    {
        "uuid": "2b64451c4fd9fbf9610accfb13fe1a98",
        "title": "吴太守",
        "author": "醉道人",
        "content": "暂别蓬莱海上游，偶逢太守问缘由。\n身居北斗星杓下，剑挂南宫月角头。\n道我醉来真个醉，不知愁是怎生愁。\n相逢何事不相认，却驾白云归去休。",
        "dynasty": "宋",
        "collection_info": null
    },
    {
        "uuid": "9402e18f295c97ed6ceb68fb11012172",
        "title": "冲虚观",
        "author": "梁真素",
        "content": "三千六百丈罗浮，来今往古得仙游。\n转头丹葛如昨日，接武苏辕能几秋。\n石洞尚听黄鹤语，铁桥仍见紫云留。\n当时野老呕吟地，试问山灵记得否。",
        "dynasty": "宋",
        "collection_info": null
    },
    {
        "uuid": "7cb0d8c2cab16edb98e96c8453f52e72",
        "title": "题天封寺",
        "author": "释慧明",
        "content": "华顶当空出，云霞宿殿庭。\n八荒同纳纳，一气转冥冥。\n日驭经檐过，天河俯槛听。\n长年苔径合，无客到岩扃。",
        "dynasty": "宋",
        "collection_info": null
    },
    {
        "uuid": "7f7d62127487cf6028a4f401a912974a",
        "title": "题陆贾大夫庙",
        "author": "梁竑",
        "content": "刘郎辛苦逐秦鹿，尚欲长鞭及马腹。\n蛮夷大长梦不惊，海边椎髻乘黄屋。\n江淮貔貅始闲暇，忍使驱令渡篁竹。\n陆生手持尺二组，唤起老子同分肉。\n诗书尚晓駡儒翁，岂忧桀骜难拘束。\n筑坛再拜受王印，雄辨泠泠听不足。\n当时未有北人辅，留寓年深染污俗。\n乍闻高论耳目清，如掩笙簧奏冰玉。\n境中胜处应更履，更泝余皇到山麓。\n大夫何独粤人重，汉廷公卿俱竦服。\n陈平奇计须深念，张子全身甘辟谷。\n此外候王希识字，带砺功存半诛戮。\n惟君坐使将相欢，燕喜优游刘氏福。\n年少终军学高步，空有英称命难续。\n乃知智者应世间，妙似庖丁奏刀熟。\n往事浮云变灭尽，越水悠悠浸山绿。\n荒祠寂寞傍僧居，日暮饥鸦噪乔木。\n我来三叹重迟留，为酌寒泉荐秋菊。",
        "dynasty": "宋",
        "collection_info": null
    },
    {
        "uuid": "e2c718aa72778e89a8c4fb8ebb2ee3cb",
        "title": "湖山楼",
        "author": "梁竑",
        "content": "千峰背负乌聊山，一区面蛰龙停渊。\n壶中日月自天地，淮南鸡犬皆神仙。\n当湖次第列小隠，花坞直与山房连。\n海棠成径当步障，藕花满洲宜泛船。\n竹斋潇潇碧玉干，菊坡采采黄金钱。\n月观无云饱秋色，风松有雷惊昼眠。\n流杯不减昔曲水，烹茶况汲今蒙泉。\n山家四时无不好，跨蹇扶筇性所便。\n主人早岁取科第，策足要津先着鞭。\n声名藉甚四十载，三朝眷注知才贤。\n方今圣人勇于治，搜罗侧隠无弃捐。\n乡里老成相继出，如公自合比其肩。\n遂持一节向江右，即赐十行朝日边。\n那知念念作归计，把玩图画心茫然。\n他日乞身谅未晚，赤松黄石相忘年。\n观公名楼自有意，流行坎止岂非天。\n扁舟过公一夕耳，心屡欲往身无缘。\n逮公来归我亦老，卜隣共赋招隠篇。",
        "dynasty": "宋",
        "collection_info": null
    },
    {
        "uuid": "a22a38be8a06a88e621891c0671389c9",
        "title": "与荣西",
        "author": "释怀敞",
        "content": "不露锋芒意已彰，扬眉早堕识情乡。\n着衣吃饭自成现，打瓦钻龟空着忙。\n若信师姑元女子，无疑日本即南唐。\n一天月色澄江上，底意分明不覆藏。",
        "dynasty": "宋",
        "collection_info": null
    },
    {
        "uuid": "b34d157674887eb42004b0abb6e71cd4",
        "title": "题梅山",
        "author": "赵必橦",
        "content": "一隠吴门访此山，深怜汉鼎尚多艰。\n片言倘得回天听，未必仙名满世间。",
        "dynasty": "宋",
        "collection_info": null
    },
    {
        "uuid": "5d4539d0338c4db72057b1fb084ce091",
        "title": "句",
        "author": "赵必橦",
        "content": "昔时说易希程氏，今日传经愧伏生。",
        "dynasty": "宋",
        "collection_info": null
    },
    {
        "uuid": "4f3a49d8b355574fe1c4189ec30aeb93",
        "title": "为三状元咏",
        "author": "干道民谣",
        "content": "翀峰龟岭与龙屿，三处山川实壮哉。\n相去之间不百里，七年三度状元来。",
        "dynasty": "宋",
        "collection_info": null
    },
    {
        "uuid": "6e3cf89d4355dc7c256fe1c0d1616960",
        "title": "连宵得雨应祷",
        "author": "袁说友",
        "content": "蜀旱昔流行，皇恩念凋瘵。\n饥寒乏冬酒，烹剥仰春菜。\n二麦傥復失，一饱竟安在。\n当春苦旱干，甘泽未沾沛。\n奔走山川灵，翻覆云雨改。\n连宵建瓴水，万亩轻花穗。\n如渴饮得泉，如病药得瘥。\n高原沃清润，热蒸蒙濯洒。\n只今麦陇收，可以日月待。\n喜气挂珠玉，词源拥涛濑。\n自怜忧国愿，窘似生体疥。\n得此霢霂益，遂入清凉界。\n容我早归田，怀章东望拜。",
        "dynasty": "宋",
        "collection_info": null
    },
    {
        "uuid": "38dbb2a9cb89d1448b2763f97497140e",
        "title": "被旨许浦阅舟归",
        "author": "袁说友",
        "content": "皇家百万兵，一一拱行阙。\n肦恩劳军士，有诏涓良月。\n鸣銮肃天仗，君王自亲阅。\n旌旗照鼙鼓，铠甲耀冰雪。\n金缯辱君赐，再拜嵩呼迭。\n天子曰嘻哉，长江殆虚设。\n云屯皆壮士，宁有中外别。\n乃命臣某某，腆犒均行列。\n许之问军旅，利害与优劣。\n臣闻畴昔论，舟师利通捷。\n出入如风驰，进退如电掣。\n乡来经始意，规置有余烈。\n更张一何误，事亦随废缺。\n横舟卧平沙，鍪胄半折裂。\n蒙衝纔什五，水卒无枭杰。\n祇今众弊见，噤不一语决。\n往往忧国者，无路伸喙舌。\n小臣愧不敏，衔命纡华节。\n愿陈一得虑，竹头而木屑。\n方略许图上，稽首思罄竭。\n君王赦其愚，臣敢毕其说。",
        "dynasty": "宋",
        "collection_info": null
    },
    {
        "uuid": "42e7b68eeb95ce38a9f500e30eb89555",
        "title": "书怀  其一",
        "author": "袁说友",
        "content": "摊书志尚友，咄咄心如痴。\n上言思尧舜，下言商龙夔。\n搜奇日有富，得句中自怡。\n家人问产业，即曰非所知。",
        "dynasty": "宋",
        "collection_info": null
    },
    {
        "uuid": "5e61339c2c50e5d2a3e9141c5204bb45",
        "title": "书怀  其二",
        "author": "袁说友",
        "content": "古人不可见，古书今可求。\n寻源谢潢污，至味捐珍羞。\n朝曦去还至，夜炬燃復休。\n从此饱文字，不闻饥饿愁。",
        "dynasty": "宋",
        "collection_info": null
    },
    {
        "uuid": "86716e3a04aba7e0a8f06b7fc3aef56f",
        "title": "采石遇顺风",
        "author": "袁说友",
        "content": "我观挽强弓，去镞不可止。\n弓力小有尽，所至亦无几。\n又观鸿鹄飞，冲霄势难已。\n天高羽翼倦，俄復知还矣。\n何如我行舟，雄风东北起。\n危樯张横幅，波涛涌前水。\n青山掠窗户，白浪送舟尾。\n快哉一帆速，何止万牛比。\n飞蓬偶飐滟，稚子且忧喜。\n众曰无彼惧，天借此风只。\n鸣钲十数过，瞬目三百里。\n嗟我出修门，江浙半经履。\n轻舟纵壑便，未见捷如此。\n颇闻顺逆势，殆似倚伏理。\n逆境当反视，顺亦无自侈。\n今朝进固锐，明日去还弛。\n迟速本何常，付之造物耳。",
        "dynasty": "宋",
        "collection_info": null
    },
    {
        "uuid": "5c81079156404d4d2831cd152dc69e6d",
        "title": "过风顶山",
        "author": "袁说友",
        "content": "直上风顶山，如接天上语。\n环观千里内，此山峙为主。\n循彼下山脊，翠石满原膴。\n巉岩巧雕刻，诡特效蟠舞。\n青苍高一色，磊块千万数。\n光腻细泼油，滋腴润经雨。\n攒天石林居，绵地三茅宇。\n大湖石可并，灵壁磬同取。\n少却俄回首，一洞视须俯。\n崖深拱四壁，下蛰蛟龙虎。\n梯蹑不可下，蹲望深可怖。\n但觉拂衣尘，微风洞门鼓。\n太息天地间，纷纷诧奇覩。\n云收树阴转，山浄川华吐。\n长吟笔力穷，小憩去程阻。",
        "dynasty": "宋",
        "collection_info": null
    },
    {
        "uuid": "152ed7149872d0600d1ca8dc2cd848c1",
        "title": "泊采石登蛾眉亭蛾眉山为云霭所蔽",
        "author": "袁说友",
        "content": "平生山水缘，所阅辄相偶。\n寻幽半江浙，领擥如益友。\n我闻姑孰下，二梁山对守。\n两娥颦黛远，久落诗人手。\n今行适未到，梦寐念殊久。\n今朝古亭上，四望一无有。\n风岚暝四合，云沙涨江口。\n渺渺天际间，了不辨妍丑。\n登临漫连日，所得竟何取。\n嗟予山泽姿，林泉剩奔走。\n岁晚忆蛾眉，欲见事还否。\n人间遇不遇，难以智力诱。\n坠楼人不见，举案情何厚。\n何如对此山，远拂双眉柳。\n风樯明日上，相期后牛首。\n天浄楚江寒，黄昏一杯酒。",
        "dynasty": "宋",
        "collection_info": null
    },
    {
        "uuid": "d6985bd9f60d94b885896cac1acb515b",
        "title": "过新滩百里小驻峡州城",
        "author": "袁说友",
        "content": "明朝上巴江，日日峡中行。\n天险三峡路，峡险滩头程。\n就中十二滩，新滩尤可惊。\n父老记往时，此地江流平。\n一朝陵谷变，崩裂山峥嵘。\n大崖江裏卧，小石江心横。\n作此一大滩，水石相吞并。\n涛雷殷昼夜，浪雪鸣轩轰。\n空山十里遥，已接千鼓声。\n末流到山尾，犹作汹涌鸣。\n朝家忧病涉，遣使劳经营。\n辇石竟无谋，舟至不敢征。\n东来西上者，因有盘滩名。\n我来滩水傍，滚沸如煎烹。\n众畏岂不畏，稚耋栖檐楹。\n遐观一舟来，掀浪嘈鼓钲。\n羣夫山下蚁，百丈风中筝。\n衝涛已飐滟，转柁犹欹倾。\n戛戛到龙门，艰苦如颉羹。\n须臾近平峡，便觉天地清。\n携孥稳乘舟，相庆如更生。\n蜀道登天难，于此论始明。\n况我衰病余，怀此忧惧情。\n国恩念未报，一叶身为轻。\n小臣抱孤忠，思有称使令。\n举酒望星河，作诗聊自评。",
        "dynasty": "宋",
        "collection_info": null
    },
    {
        "uuid": "90e452ea0b119d2e65ac714d8239b4f1",
        "title": "江舟撁夫有唱湖州歌者殊动家山之想赋吴歌行",
        "author": "袁说友",
        "content": "我家苕霅边，更更闻夜船。\n夜船声欵乃，肠断愁不眠。\n一声三四咽，掩抑含凄切。\n宛转断復连，尽是伤离别。\n两月江头程，杳不闻此声。\n身游荆渚路，梦到湖州城。\n但闻空山女儿呼，不见前溪渔父鸣。\n今朝撁头上，忽作吴歌唱。\n初声与后声，一一浑悲怆。\n问汝何所得，昔棹吴中航。\n吟得溪女曲，动君思故乡。\n我方西上夜，夜夜家山侧。\n声声劝早归，霅水年年碧。",
        "dynasty": "宋",
        "collection_info": null
    },
    {
        "uuid": "e80521885467cd0c37f73367eedd6259",
        "title": "和魏南伯县丞寒食西湖韵",
        "author": "袁说友",
        "content": "红尘久厌人，湖山猛从事。\n巾车出西关，触目饱幽致。\n聊从吸鲸饮，发我涌泉思。\n松鸣当丝竹，山肴胜肉味。\n爱此天地宽，无復名利觊。\n淡粧与浓抹，晴雨盖一类。\n车马几驰逐，簪珥颇遗弃。\n稍出鹓鹭行，来与鸥鸟缀。\n归来灯火近，忽枉珠玉遗。\n三復已醒然，袭藏有巾笥。",
        "dynasty": "宋",
        "collection_info": null
    },
    {
        "uuid": "d6ab339863800f8342d1f60784eb684e",
        "title": "二月上澣会制司幕属和孟诚之制参韵",
        "author": "袁说友",
        "content": "三刀入梦乡，远作益州镇。\n空怀十驾念，那復一篑进。\n心劳政自拙，愧彼东郊尹。\n得人盛乌幕，澹台不由径。\n竞效有用学，一扫虚名徇。\n雍容三语掾，文润相涵映。\n一樽聚羣彦，坐乏黄封印。\n开怀纵清酌，词锋凛豪隽。\n春花自开落，醒醉百念静。\n谈笑吐胸臆，宁较名与分。\n矧兹宾客贤，讼过便退听。\n吾侪东与西，邂逅喜滋甚。\n惜也民菜色，旦旦急荒政。\n及兹雨膏麦，觞咏是招聘。\n我方道州考，盍抗归老论。\n早上竹笮船，故园松菊盛。",
        "dynasty": "宋",
        "collection_info": null
    },
    {
        "uuid": "272d0da3b710dbbadc88330fa0f357ee",
        "title": "和林子长韵",
        "author": "袁说友",
        "content": "横塘老居士，官意云蹉跎。\n归田百顷溪，一目真恒河。\n春来几栉沐，昧者时工呵。\n惟公独未然，计拙乐且多。\n秧针破水面，照影成婆娑。\n黄梅雨朝昏，已压前溪荷。\n连旬听盆倾，颓空竞嵯峨。\n城头望弥漫，湖海环丘坡。\n横堤荡如洗，灭没相陂陀。\n却闻城南围，千丈一水过。\n坚壁了不动，坐胜洪涛波。\n佛力与愿力，精意驯蛟鼍。\n独此夏日雨，慰公春时簑。\n我方岁事忧，一饱今无何。\n乞我黄淤秋，同此天地和。\n不然遂弹铗，稍续冯君歌。",
        "dynasty": "宋",
        "collection_info": null
    },
    {
        "uuid": "9bc8b0d6feded310f33aaa1942be5d69",
        "title": "和林子长韵二首  其一",
        "author": "袁说友",
        "content": "霜风弄衣结，脱木嘶千峰。\n寒暑相主客，造物谁为功。\n百年俯仰间，逸兴追林宗。\n白髮已种丝，飞雪筛长松。\n宦游岂不佳，于我马牛风。",
        "dynasty": "宋",
        "collection_info": null
    },
    {
        "uuid": "aaa66e87400e41f646de9dfba9c13bac",
        "title": "和林子长韵二首  其二",
        "author": "袁说友",
        "content": "我老倦吟哦，君诗如渊明。\n秀句出閒暇，熏然有余情。\n寒深雪意浅，颇厌十日晴。\n东邻买婵娟，一斛明珠轻。\n借我一面看，诗人岂狂生。",
        "dynasty": "宋",
        "collection_info": null
    },
    {
        "uuid": "d3b8d97d8d676de905e73d6d258df32d",
        "title": "又和三首 感鹡鸰原",
        "author": "袁说友",
        "content": "兄弟生同室，长大相差池。\n浮生朝露如，欢乐随忧悲。\n南来几飞鴈，北去归同时。\n嗟君胡不知，恨此何可追。",
        "dynasty": "宋",
        "collection_info": null
    },
    {
        "uuid": "a868e6e745f19542db7756cee7710eb8",
        "title": "又和三首 怀萧居",
        "author": "袁说友",
        "content": "前生老居士，识我臭味同。\n诗囊欲往来，一别已再冬。\n相从能几何，岁晚惊飘蓬。\n须赋早归欤，共老千岩松。",
        "dynasty": "宋",
        "collection_info": null
    },
    {
        "uuid": "e0019d81766816fd2e5ac966b1f51335",
        "title": "又和三首 叹七十",
        "author": "袁说友",
        "content": "人生自作难，百念一已多。\n七十古稀有，况此疾病何。\n纷纷老骀驽，失脚千丈坡。\n行乐当及兹，岁月如经过。",
        "dynasty": "宋",
        "collection_info": null
    },
    {
        "uuid": "ca74efef72e6640babd93d115b4e9ac2",
        "title": "和王德和知县谒萧千岩韵二首  其一",
        "author": "袁说友",
        "content": "虚名误壮夫，黄金变颜色。\n谁欤帛米谋，困此刍狗迹。\n安和一榻上，精神余笔力。\n我欲造之深，剧谈忘漏刻。",
        "dynasty": "宋",
        "collection_info": null
    },
    {
        "uuid": "c11b6074c2a4d482bd9a916292dfeea5",
        "title": "和王德和知县谒萧千岩韵二首  其二",
        "author": "袁说友",
        "content": "诗工解穷人，词苦乃见意。\n味公千岩篇，粗了瑟僩义。\n平生师友念，正尔金兰契。\n毋使我迴还，执炙不知味。",
        "dynasty": "宋",
        "collection_info": null
    },
    {
        "uuid": "21827bda3edae1c596f582fa2fe398f2",
        "title": "和林子长训诸郎韵",
        "author": "袁说友",
        "content": "祝臝不知难，舐犊不知累。\n我生饱经涉，一一如历块。\n泛观孩提儿，铿锵捷应对。\n由其学不学，所入遂同异。\n有子当务教，否则基业坠。\n明经仰韦贤，所重识与器。\n黄金委尘土，教子游于艺。\n父子踵黄阁，功业美且粹。\n最怜房杜家，门户早覆篑。\n纷纷不肖子，扫荡等剧戏。\n贤愚岂少年，成败见晚岁。\n君家万金产，两两兰玉萃。\n儿时见头角，已负食牛气。\n诵诗了瑟僩，引义触俦类。\n长大守经训，含咀乐心醉。\n澜翻纸上语，笔力功凭恃。\n老蚌生明珠，光彩烂足畏。\n渥漥堕龙种，不数蟾蜍辈。\n孟仲叔季间，更盛而迭贵。\n吾儿豚犬耳，衣钵倘可遗。\n登门倚羣玉，辱交每不外。\n譬如般若光，照此大海会。\n愿续无尽灯，庶为宗门慰。",
        "dynasty": "宋",
        "collection_info": null
    },
    {
        "uuid": "99757869ba04633675ce5b86b3036fbd",
        "title": "和梁饰甫通判招饮林子长溪堂韵  其一",
        "author": "袁说友",
        "content": "多病苦长夏，炎歊盛朱明。\n得秋如故人，一见意已清。\n夜来风袭月，桂柳窥栏楹。\n颇忆横塘溪，百计无余营。\n清风菡萏秋，摇摇月中声。\n剽闻有新约，宾主意各倾。\n妙语含风漪，一笑槊可横。\n尊前欠佳客，岂无葛强生。",
        "dynasty": "宋",
        "collection_info": null
    },
    {
        "uuid": "308ea36bf6200bc9b0da4f743cd3f094",
        "title": "和梁饰甫通判招饮林子长溪堂韵  其二",
        "author": "袁说友",
        "content": "千家满明月，更觉双溪明。\n秋来诗酒无，毋乃亦太清。\n诗筒解我意，续续堆轩楹。\n岂无斗酒藏，而待君所营。\n顿闻别驾贤，行听立鹄声。\n秋光恐无几，有酒何从倾。\n扁舟下沧浪，及此月犹横。\n要当办兹游，奇绝夸平生。",
        "dynasty": "宋",
        "collection_info": null
    },
    {
        "uuid": "cce77dbaeb1ac6715422279e2874c7c7",
        "title": "郡寮案乐饮赵判院有诗次其韵",
        "author": "袁说友",
        "content": "簿书纷如丝，取乐得少空。\n悠然杯勺兴，藉此歌舞送。\n从事来官厨，醉不睡隣瓮。\n衣裳剩兰泽，言议杂嚣鬨。\n人生醒忌独，胜日饮须痛。\n向来鞴上鹰，府公解其纵。\n先生作禅卧，肯以静嗤动。\n形臞诗则昌，万境供日用。\n文字与红裙，宁非一理共。\n退之强分别，无乃梦中梦。\n丝竹娱中年，耐此髮种种。\n明当解予酲，酒德赓旧颂。",
        "dynasty": "宋",
        "collection_info": null
    },
    {
        "uuid": "1fd36e2133d7405ff745ec99fe14364b",
        "title": "病不能从沈德远少卿草堂醵饮",
        "author": "袁说友",
        "content": "溪南十里山，有客今渊明。\n归来厌城市，着脚鸥鹭汀。\n客来笑谈剧，日暮车马行。\n我昔曾见之，浩气犹凭陵。\n尊酒浸成列，翰墨时相迎。\n惭渠前日约，念此故旧情。\n衝风走篮舆，剥啄山头扃。\n人生等游戏，底问割与烹。\n但令宾主欢，莫识众我醒。\n毋以患难移，政须公主盟。",
        "dynasty": "宋",
        "collection_info": null
    },
    {
        "uuid": "f2a6b03309b8b9f1c573dd5564223dfa",
        "title": "李兼济分教江阴",
        "author": "袁说友",
        "content": "结交不在久，但问交者谁。\n相从何用频，要以道谊期。\n我初未识君，已诵班马辞。\n太学金薤篇，烂若琳琅垂。\n妙理遡家学，雄文想英姿。\n天乎慰此心，而获亲芝眉。\n一见语未尽，觉我骄气移。\n荷君偶过听，得我嗟何迟。\n我方缚微官，君亦居所疑。\n于今五六年，见日常差池。\n有时适相逢，一语不及私。\n往往从容间，百篇惟新诗。\n归来念所得，如日身亲之。\n君将抱停涵，一洒澄江缁。\n想君车马至，短褐环旌旗。\n万口如一词，是曰得所师。\n一斑见稍稍，士气今虹霓。\n江城见儒英，而我失所资。\n自惭索米久，不去今何为。\n及瓜早归欤，问舍江之湄。\n政须迩门墙，作意频追随。\n穷达于其天，纷纷徒自欺。\n买羊沽酒日，剖此胸中奇。",
        "dynasty": "宋",
        "collection_info": null
    },
    {
        "uuid": "949db0f1985705ff41f36b5f734974ea",
        "title": "沈德远守衢州用林子长通判送行韵",
        "author": "袁说友",
        "content": "宦海足风波，汹涌百态动。\n更嗟为郡难，一木支桡栋。\n利害秦越瘠，谤讟邹鲁鬨。\n区区美众口，于道竟何用。\n一堕怨憎机，玉毁石可贡。\n乡来羞染指，负此淮阳重。\n公今上柯山，威望压羣众。\n州横车马衝，吏黠机巧共。\n宽猛叹何适，往事成一梦。\n利孔百已竭，举手下辄讼。\n其难皆如此，要以人折衷。\n如公补天子，轻重识抱瓮。\n善刀而藏之，游刃真总总。\n政成余啸坐，事定略衔控。\n人生五马贵，愿公还旧供。\n归来佐雄略，一洗潢池弄。\n我方烟霞痼，尔若丹霄凤。\n傥知下愚贤，应笑臧文仲。",
        "dynasty": "宋",
        "collection_info": null
    },
    {
        "uuid": "c4bc6c43644c797180c6cf0875d75565",
        "title": "王恭父出守洋州二首  其一",
        "author": "袁说友",
        "content": "胸中万卷书，足下四方志。\n士任重道远，渠以中外异。\n肯恋承明直，狭此天下计。\n方此议远略，慷慨谁幞被。\n翻然有抗章，属之英儒耳。",
        "dynasty": "宋",
        "collection_info": null
    },
    {
        "uuid": "f854db8d2c2f3b0d4df3fe680f41441b",
        "title": "王恭父出守洋州二首  其二",
        "author": "袁说友",
        "content": "我怀粗忧世，所遇辄盾矛。\n自公握手初，臭味一一投。\n一麾咸阳边，而岂但寝谋。\n应有齐人者，归此侵疆不。\n小策洋州勋，不止万户侯。",
        "dynasty": "宋",
        "collection_info": null
    },
    {
        "uuid": "3f37ee7c09db1859b725331bdcb1577b",
        "title": "郑惠叔阁学守建宁三首  其一",
        "author": "袁说友",
        "content": "天生栋梁姿，本作栋梁用。\n岂其天下望，可使觖万众。\n干坤欲开泰，数定不可霿。\n我公胸中秋，万宝一未种。\n士其少须之，要以他日重。",
        "dynasty": "宋",
        "collection_info": null
    },
    {
        "uuid": "2001797fa45c55e2299d486bf333f823",
        "title": "郑惠叔阁学守建宁三首  其二",
        "author": "袁说友",
        "content": "周之士也贵，如圭璧璠玙。\n东陕与南土，出入本裕如。\n高冠不可羁，位次实有余。\n轻此一叶舟，孰肯戏鲁儒。\n自公抗章行，益以贵士夫。",
        "dynasty": "宋",
        "collection_info": null
    },
    {
        "uuid": "2ba440923f80934733ab11e185b0b5a4",
        "title": "郑惠叔阁学守建宁三首  其三",
        "author": "袁说友",
        "content": "公乎斯文宗，学者仰泰北。\n而我幸姻娅，心切迹每梏。\n龙门甫登进，已动骊驹曲。\n江湖摇归心，我亦慕高躅。\n更愁帆风船，无路送双目。",
        "dynasty": "宋",
        "collection_info": null
    },
    {
        "uuid": "175beb12d716b6424b9c39c754cdf5d2",
        "title": "赠王副伴",
        "author": "袁说友",
        "content": "将军年少时，束髮在行伍。\n西方顷多事，二十勇如虎。\n一身殆百战，手足疮四五。\n征行久边戍，肯惮服役苦。\n西陲五十郡，一一经险阻。\n一官三十年，铢积仅如许。\n我闻中兴后，卷甲久未举。\n宿将零落尽，屈指不可数。\n政恐据鞍者，骄懦如婴乳。\n时平偶无事，酒肉而子女。\n问之行阵事，缩头而栗股。\n有如将军乎，少小服军旅。\n金疮历历在，末老勇亦贾。\n抵掌谈世事，忠愤气如鼓。\n愿欲奏君王，臣不知死所。\n轻舟明月夜，慷慨闻奏语。\n酾酒誓长淮，有力期共努。\n归去觐前旒，此怀须尽吐。",
        "dynasty": "宋",
        "collection_info": null
    },
    {
        "uuid": "68204d21f2edd453b877496639364d1b",
        "title": "观野塘荷花",
        "author": "袁说友",
        "content": "淤泥生荷化，物外各有性。\n环城散红锦，飐滟满支径。\n人卧莲叶舟，酒吸碧筩柄。\n箇中有真乐，乐尽意不尽。",
        "dynasty": "宋",
        "collection_info": null
    },
    {
        "uuid": "8a07c64e6f17dc20a385c56b2575f3d4",
        "title": "松坡",
        "author": "袁说友",
        "content": "陵坡擢孤根，生意已翘楚。\n主人岁寒姿，于此眼目具。\n夷荒挺劲节，偃盖浥漙露。\n相对琳琅篇，后来惭骥附。",
        "dynasty": "宋",
        "collection_info": null
    },
    {
        "uuid": "3287c5fa61ab4610c5bf36c91101591e",
        "title": "大石",
        "author": "袁说友",
        "content": "困卧篮舆中，醒视人影直。\n伸头起四望，不断山环碧。\n羊肠路百转，当面一蹲石。\n高广不可际，隆重谁与匹。\n宛如百楹屋，玄缯四笼羃。\n又如龙虎踞，烟云绕其侧。\n突出众山间，旁无他石立。\n古今岁年久，光彩凈如拭。\n儿童梯级上，羣聚相戏剧。\n伟哉殊特观，我来聊扣击。\n汝从何代有，长养成大质。\n汝今阅世多，几见陵谷易。\n汉王欲东时，曾经车马迹。\n武侯三顾后，曾见王师出。\n衮衮千万载，人与事如织。\n兴亡竟何在，而汝独如昔。\n古有石能言，今乃不可诘。\n徘徊不忍去，抚掌重太息。\n安得李将军，一箭夸雄力。",
        "dynasty": "宋",
        "collection_info": null
    },
    {
        "uuid": "73e75b640110243c0edc382376fb740c",
        "title": "遂宁府库古铜物",
        "author": "袁说友",
        "content": "我貌殊不古，而有好古心。\n未老已成癖，此病那砭鍼。\n本非口腹累，乃困耳目侵。\n遂州古名邦，有物岁月深。\n一一铜作器，得之古墓阴。\n灯罂间管柱，匜耳擎杯斟。\n剑弰累苍节，凤口涂黄金。\n人形杂兽面，诡异难橅临。\n糢糊滓尘土，剥蚀遭晴霖。\n摩挲细拂拭，名代不可寻。\n楛矢辨形质，古磬鸣声音。\n一经圣贤手，疑信别古今。\n佳哉今所藏，历世方骎骎。\n会当有博雅，破此聋与瘖。\n敢效石鼓歌，吾意岂微吟。",
        "dynasty": "宋",
        "collection_info": null
    },
    {
        "uuid": "cd531dc69d7d515c0af1dce9250f1bb3",
        "title": "苏公内翰柏石图",
        "author": "袁说友",
        "content": "柏生两石间，颜状何落落。\n行鬚接石脉，生理初甚约。\n岂无蝼蚁窥，未免风雨剥。\n孤撑谢栽培，欲取那可攫。\n森然两石意，与柏真不薄。\n峥嵘炎凉外，盘踞互相络。\n千尺意有余，凛凛未可度。\n公看养口体，怪此躯干削。\n满眼较短长，琐细公所略。",
        "dynasty": "宋",
        "collection_info": null
    },
    {
        "uuid": "dd1531edfcfb8ab745bbe7e3f02ac7f7",
        "title": "题陈氏凈香亭",
        "author": "袁说友",
        "content": "人生乐事难，清节视险夷。\n遇坎而履坦，讵以得丧亏。\n我观万物间，独此琅玕宜。\n颀然挺冰操，得之风雨时。\n秋风桐飞翻，夏雨民怨咨。\n怵迫真乃见，嗟物如一岐。\n此君岂其然，风雨而不移。\n娟娟凈明月，细细香浮漪。\n此理固千载，俗士难与知。\n洮湖着危亭，千亩胸中奇。\n植此凛凛节，照公堂堂姿。\n仕已轻浮云，喜愠不一施。\n山高空翠湿，草劲便疾吹。\n此风此雨至，公乎无磷缁。\n我方索米久，官事成痴儿。\n望公潇洒中，粪壤与菌芝。\n何当亭上游，细诵简斋诗。",
        "dynasty": "宋",
        "collection_info": null
    },
    {
        "uuid": "bb14f74592852b339dc68dccb66ba460",
        "title": "题杨诚斋南海集二首  其一",
        "author": "袁说友",
        "content": "君侯大雅姿，万态归物色。\n商略南海句，以心不以迹。\n试吐胸中奇，如臂指运力。\n今推王扬贤，童子漫雕刻。",
        "dynasty": "宋",
        "collection_info": null
    },
    {
        "uuid": "9ca19ef11a347133e25a00acc3924d9a",
        "title": "题杨诚斋南海集二首  其二",
        "author": "袁说友",
        "content": "诗以变成雅，骚以变达意。\n变其权者徒，中有至当义。\n水清石自见，变定道乃契。\n文章岂无底，过此恐少味。",
        "dynasty": "宋",
        "collection_info": null
    },
    {
        "uuid": "0f5e87ed0b874e9e4417e975374db615",
        "title": "至游堂二首  其一",
        "author": "袁说友",
        "content": "力田须逢年，掘井须及泉。\n学者志于道，如以规正圆。\n及其见道时，揽辔谁争先。\n筌蹄蜕陈迹，羽化而登僊。\n是中时反观，一一人之天。\n森然众妙现，所见惟所便。\n猗与至游者，日运万里船。\n胸中三景轴，与道相因缘。\n道大心以悟，心远见孰偏。\n一室景象存，物物随餐眠。\n不游以为游，至乐无冥颠。\n游非在山水，默与山水联。\n天下有至游，得道有至贤。\n贤者以道游，百游不一愆。\n至于游俱忘，公与道独全。\n谈笑出清风，樽罍益欣然。\n张扁诧中郎，训记增雄编。\n嗟予幸升堂，顿觉尘垢湔。\n从公至游境，左右余芳鲜。\n归来欲语人，心知口难传。",
        "dynasty": "宋",
        "collection_info": null
    },
    {
        "uuid": "235b23a84a09e6d1349994b90e0d5fb3",
        "title": "至游堂二首  其二",
        "author": "袁说友",
        "content": "嗟哉予少年，学志如蒙泉。\n区区指漫血，未识方与圆。\n晚于方册间，再拜予公先。\n琳琅粲珠玑，意公真其僊。\n寒窗手不停，朝暮披云天。\n已办膺门登，肯放边腹便。\n一身落宦海，去若不繫船。\n怀此日月长，岁晚而夤缘。\n长安初拜公，抠趋立庭偏。\n一见意未尽，愦愦如醉眠。\n春闱接从容，拜赐喜欲颠。\n夜半呼论文，不復怀官联。\n此身愿持似，稽首从公贤。\n一意门墙归，稍却名利愆。\n寻幽并湖山，百计一未全。\n而公亦倦游，卜筑方怡然。\n把酒问明月，诲我诗成编。\n淋浪身上衣，归喜那更湔。\n雄篇富褒拂，字字华衮鲜。\n吾侪一瓣香，斯文今有传。",
        "dynasty": "宋",
        "collection_info": null
    },
    {
        "uuid": "0276a5a92fe6da3a128222e8f2fc60b8",
        "title": "仲春劝耕有献两岐麦者和丁端叔茶使韵",
        "author": "袁说友",
        "content": "周原膴膴侔歌颂，我访春郊届羲仲。\n市桥曲屈古招提，媚日暄风傍鞯鞚。\n布宣德意父老喜，醉饱盘餐儿女共。\n眼看秀色垄头多，风落轻花枝穗重。\n东皇生意满阡陌，不待池塘春草梦。\n道傍瑞麦献者谁，秀出双枝骇羣众。\n春风和气下披拂，产出祯祥呈妙用。\n我思昔岁旱为虐，几度笺天香火供。\n悬知政拙漫心劳，自惭弗称甘泉从。\n今年春到一犁雨，是处膏腴饱耕种。\n举趾于耜竞东作，剥枣烹葵弭田讼。\n三农傥遂富庶乐，四体如忘疴痒痛。\n只今贻此来牟喜，大手铺张烦屈宋。\n崆峒有咏拾遗语，茂陵作颂相如讽。\n诗成岂待击钵催，句恶自惭操管弄。\n与君拍手颂丰年，姑置别离倾酒瓮。",
        "dynasty": "宋",
        "collection_info": null
    },
    {
        "uuid": "313cf258c588a4a1b35350e0c5b118c8",
        "title": "行麦垄",
        "author": "袁说友",
        "content": "农操豚蹄竞谋鬼，已信今年非昔比。\n十日五日风雨时，好语急传儿女喜。\n南来麦熟春事收，东郊日落人影稠。\n骚人一见喜不尽，新诗预庆丰年秋。\n悬知圣德回天地，荒政已修非罪岁。\n目前更看牧羊人，不觉维鱼来梦寐。",
        "dynasty": "宋",
        "collection_info": null
    },
    {
        "uuid": "b12c490b315745be752712ce131f2b94",
        "title": "祷祈喜以甲子日得晴",
        "author": "袁说友",
        "content": "去年闵雨忙，今年以晴祷。\n年年水旱苦关心，忧国不知身暗老。\n蜀田百里无陂池，山头陇亩如画棋。\n平时忧旱不忧水，秋水十日忧雨垂。\n天公忍使垂成阨，但把精诚期感格。\n扶桑忽上东海来，一夜天清风露白。\n今朝甲子逢晴秋，定应无耳生禾头。\n少待余粮栖亩日，倩渠送我归田休。",
        "dynasty": "宋",
        "collection_info": null
    },
    {
        "uuid": "fc38747ed4bb3d3faa7ddd84e19fcb02",
        "title": "咏晴",
        "author": "袁说友",
        "content": "农夫一饱尝忧迟，十年五旱无已时。\n今年陇上消息好，天不靳我食与衣。\n黄梅雨了时雨至，三尺稻梗一尺泥。\n不忧夏潦忧甲子，阿香忽放雷车归。\n白波翠浪雨霑足，已觉抄云先簸粞。\n新春入甑供晨炊，吾农自此今无饥。\n迩来更说蠲输好，州邑抚我如婴儿。\n如今不怨田家苦，但忆诗人歌子妇。",
        "dynasty": "宋",
        "collection_info": null
    },
    {
        "uuid": "4a5a01310cebe64facc8790db19993a9",
        "title": "喜晴即用前韵",
        "author": "袁说友",
        "content": "春田欲雨常忧迟，夏田得雨嗟踰时。\n春耕夏耨两无及，眼干泪竭空沾衣。\n翻翻联联脚力尽，万车不救一尺泥。\n朝看东南暮西北，晚霞倏忽山头归。\n白日一照黄潦定，秋来准拟筛红粞。\n早田拾得晚田熟，今年更救明年饥。\n念夫陇上一月宿，趁晴归欲呼妻儿。\n与夫岁岁同甘苦，未容恤纬惭嫠妇。",
        "dynasty": "宋",
        "collection_info": null
    },
    {
        "uuid": "1b5e107cfade3fed525ffe6221527261",
        "title": "江行有惠梅花者因忆杜少陵云江上被花恼不彻无处告诉只颠狂遂借此意而吟",
        "author": "袁说友",
        "content": "去年短棹孤山阁，寻得横斜在篱落。\n带花饮酒六七人，醉傍钱塘城下泊。\n今年江上花恼时，无处告诉狂如痴。\n一枝的皪对无语，独把诗酒相羁縻。\n平生百念轻于髮，惟有梅花心未歇。\n只愁花谢老相催，老尽头白花又发。",
        "dynasty": "宋",
        "collection_info": null
    },
    {
        "uuid": "1d1393c51bb1980cf6e1181a7b58ef9e",
        "title": "峡中闻杜鹃",
        "author": "袁说友",
        "content": "春风破晓晴岚湿，客子竛竮去程急。\n空山两两杜鹃声，回首家乡无羽翼。\n劝归不归声厌多，旅怀剌剌空奈何。\n君不见秭归城上今啼不，多少行人满江口。",
        "dynasty": "宋",
        "collection_info": null
    },
    {
        "uuid": "85cd2ce595e786c244df27a73095e043",
        "title": "听道人弹琴",
        "author": "袁说友",
        "content": "东城寻春春事浓，长啸理策蓬庵中。\n道人饭了徒快睡，万虑一洗惟丝桐。\n高山不断春啧啧，流水无言声磔磔。\n月明露冷意有余，夜想朝吟恨谁释。\n平生心赏竹间寻，岁晚欣逢正始音。\n烦君更抚文王操，慰我寒窗在此琴。",
        "dynasty": "宋",
        "collection_info": null
    },
    {
        "uuid": "3b2ad7e130d6a1c5d1e643da97a85fb9",
        "title": "和林子长海棠韵",
        "author": "袁说友",
        "content": "去年寒食犹依然，海棠花落南溪前。\n风随雨雪作三厄，燕支落尽无人怜。\n今年花下去年色，不暖不寒三月天。\n花间置酒君有意，我负宿约惭周旋。\n年年惜春春易老，春去花残常恨早。\n劝君更办一杯春，明朝捲地东风扫。\n园溪已涨桃花急，月明夜钓渔舟笠。\n君能割我半亭溪，宁嘆此锥无地立。",
        "dynasty": "宋",
        "collection_info": null
    },
    {
        "uuid": "6416e9112490c17433ac777be448f459",
        "title": "和赵周锡咏魏南伯家葱茶韵",
        "author": "袁说友",
        "content": "武夷十月尝先春，风生两腋撩诗人。\n玉尘一缕轻且纯，不与凡味争比邻。\n铛中碧玉涛涌银，七碗不厌烹啜频。\n书窗假寐熟欠伸，重煎倍觉滋味匀。\n吾乡此茗孰与伦，谁家却说江茶珍。\n剥葱细切夸珠蠙，泛瓯更骋如铺璘。\n不知珉玉难并陈，从来居上嗟积薪。\n魏君胡为白头新，怀兄讵可论不均。\n我虽曾沃齿下龈，不敢溢美忘乡津。\n方圭圆璧当春晨，请君反本毋予嗔。",
        "dynasty": "宋",
        "collection_info": null
    },
    {
        "uuid": "a8e1f7e4509c8f77b47247e5495beaeb",
        "title": "和林子长谢徐吉甫蒲萄韵",
        "author": "袁说友",
        "content": "吾儿癸卯豚犬耳，徐家同日生明珠。\n乃翁爱子爱其类，堆盘岁岁分甘腴。\n尝新既足旨甘奉，遣送更欲均有无。\n但肯食芹而美矣，如渠此意夫岂徒。\n嗟予已老将疾至，肉味不啜惟僧蔬。\n忽惊马乳堕几案，未免馋口餐其余。\n及兹满架未零落，少待明月相携壶。",
        "dynasty": "宋",
        "collection_info": null
    },
    {
        "uuid": "2764e9e1345a521d1c6511da6792c456",
        "title": "和魏南伯乞酒韵",
        "author": "袁说友",
        "content": "古人行旆夸碧油，我舟寂寞随处留。\n何人夜半诗博酒，鬼神欲泣如楚囚。\n一朝江上同漂泊，莫向樽前情淡薄。\n为君更作白头吟，欲办锦囊惭句恶。",
        "dynasty": "宋",
        "collection_info": null
    },
    {
        "uuid": "372494e174dadd64ed2635bd859114d0",
        "title": "小饮",
        "author": "袁说友",
        "content": "残蝉古路无人迹，瑟瑟西风已三日。\n杜门却扫处一室，颠倒笔砚理书帙。\n平生但恐辜吟笔，薄宦云浮奚固必。\n客来相与入诗律，一叶庭柯恍如失。",
        "dynasty": "宋",
        "collection_info": null
    },
    {
        "uuid": "0d3d36aa23d636e4489acb70ec4e4d22",
        "title": "和王使君惠诗酒韵",
        "author": "袁说友",
        "content": "我生纪历三逢申，久矣隻影谁为亲。\n恋彼溪山意已在，举目更友君子人。\n言论道德归大醇，葑菲下采颜色温。\n买羊一见慰饥渴，载酒三就忘辛勤。\n今朝好语几盈门，排攒炫晃惊童孙。\n字向纸上欲翻舞，句生妙处增清新。\n推窗更沃嗫嚅口，便觉四体陶然春。\n嗟予从此毋多作，君方袖手韬奇略。\n诗坛行即拜将军，莫谓小儿多浅薄。",
        "dynasty": "宋",
        "collection_info": null
    },
    {
        "uuid": "3f59aca6892ef33dc1cdc8e7c90a2f92",
        "title": "和董显叔韵",
        "author": "袁说友",
        "content": "江南人物在觌面，足以慰予畴昔念。\n识公只在文字间，君子若人今子贱。\n江湖路远睽言谈，八年于外自亦閒。\n有时拂拭旧珠玉，端欲论诗伯仲间。\n公怀席珍方就聘，一航我欲长安近。\n只知喜接故人欢，宁羡官高如斗印。\n羁怀寂寞逢春光，未着语意何可当。\n下帷诸孙出新句，如茧抽绪思无疆。\n一诗杰出骇奇创，陡觉诗坛羣胆丧。\n自怜老退无好怀，语不惊人惭少壮。\n宦情不绝真如丝，有愤莫吐谁与咨。\n只今犹得斯人语，剩有风骚同激推。\n不堪人事长乖处，闻说扁舟復西去。\n十年一见意匆匆，更写潇湘别离句。\n男儿气节天所资，道大何计合与违。\n但读诗书谈世事，看公衣锦他年归。",
        "dynasty": "宋",
        "collection_info": null
    },
    {
        "uuid": "2b01a2736b00ee4f7409a697d90dc6bb",
        "title": "和野堂惠老中秋月蚀韵",
        "author": "袁说友",
        "content": "一年清绝中秋时，仰天高欲攀桂枝。\n干坤镕入玉奁鑑，万象一扫光芒垂。\n今年不见今宵月，有物噉之倾且仄。\n惜哉至此狼狈凶，空效玉川歌月蚀。\n一杯相嘱三更夜，安得飞来明月借。\n明年应解胜今年，莫使诗人愁笔下。\n吁嗟今夕知何夕，且对孤灯照窗隙。\n夜阑搔首独翻书，且喜灯前双眼碧。",
        "dynasty": "宋",
        "collection_info": null
    },
    {
        "uuid": "ab6d2b41cc1e9858342f635dc3bdbce6",
        "title": "和张季长少卿尘外亭韵",
        "author": "袁说友",
        "content": "金城玉垒雄西边，云崖凛凛摩苍天。\n环城万井四十里，无处着眼江头烟。\n我来登临重嘆息，搜索胜景披云巅。\n结亭百雉上南郭，山川映带围桑田。\n春风城南细麦好，夏雨城北圆荷鲜。\n长澜四溢去不断，茂林百种森当前。\n朝光下卷西山雾，界天一白如镕甄。\n两年寂寞谁知己，一日邂逅诗中仙。\n品题印可喜所遇，澜翻笔下源流泉。\n平山醉翁何以重，一词一记垂千年。\n于今尘外已独步，壮观绝致谁争妍。\n痴儿莫苦簿书债，一笑亭上应忘筌。\n春来花柳剩遨乐，念我一舸方东遄。\n甘棠遗爱定无有，赤壁怀去犹能全。\n他年吴蜀问安好，简缯各寄沧浪篇。",
        "dynasty": "宋",
        "collection_info": null
    },
    {
        "uuid": "9b4ef3b6d8600d6c7fb54b987a75bff6",
        "title": "和周元吉提刑席上得雨韵三首  其一",
        "author": "袁说友",
        "content": "西山忽作暮捲势，长蜺噀水驱炎晖。\n雷车震动吹海立，火伞退避如鹢飞。\n天公不惮翻覆手，客醉何惜淋浪衣。\n云收暑退夜空阔，归路已觉星河稀。",
        "dynasty": "宋",
        "collection_info": null
    },
    {
        "uuid": "00c3e9847db670dff67b09f4ad544faa",
        "title": "和周元吉提刑席上得雨韵三首  其二",
        "author": "袁说友",
        "content": "湖山十里围万井，烟云过尽迎朝晖。\n连峦得雨有余态，归鹭倚风无限飞。\n田头远布翠縠浪，池上暗湿红裙衣。\n山翁何惜一倒载，及此讼简人已稀。",
        "dynasty": "宋",
        "collection_info": null
    },
    {
        "uuid": "cc5fdec52002a7ce4624bfd1b46be209",
        "title": "和周元吉提刑席上得雨韵三首  其三",
        "author": "袁说友",
        "content": "蓬莱秦望两如峙，中有万顷浮光晖。\n自怜俗吏脚不历，每欣奇观身欲飞。\n芃芃布野翠捲浪，霭霭出袖云为衣。\n诗材满目供不尽，只恐寡和诗人稀。",
        "dynasty": "宋",
        "collection_info": null
    },
    {
        "uuid": "76b9fa770a869e8acf9a05d24ad68a38",
        "title": "野堂惠老惠笋",
        "author": "袁说友",
        "content": "骑台落日餐秋菊，寒食江南馔饧粥。\n一年节物正撩人，剩把尝新伴幽独。\n平生惯饱藜藿淡，口腹累人何日足。\n故园又作穿篱态，解箨呈新包一束。\n甘寒不浇礧磈肠，一饭更须炊白玉。\n年来稍学长沙味，一月煨藏爱余馥。\n腥羶弃去不復念，从渠且负将军腹。\n老僧日食常住供，饱坐饥食不论斛。\n春来不讼箨龙冤，每诵坡僊食无肉。\n箇中风味有谁同，付与新诗照湖绿。",
        "dynasty": "宋",
        "collection_info": null
    },
    {
        "uuid": "0115022d905b52586f8c1bd09a2666c6",
        "title": "谢惠补之送梁杲墨",
        "author": "袁说友",
        "content": "江南黟歙千峰长，盘纡融结百鸟颃。\n钟灵孕秀山之玉，中有石墨时伏翔。\n曹公万斤如赢粮，士龙二螺石髓香。\n人间那得掣笔郎，此物我亦成空囊。\n松煤仅贮陈玄光，磨楯未办文檄梁。\n知公腹稿夸成章，梦中盈袖方椟藏。\n仲将一点容升堂，佳哉秀句来一方。\n愧我学书临池旁，幸公琼报毋相忘。",
        "dynasty": "宋",
        "collection_info": null
    },
    {
        "uuid": "b7c9a5ea120932cacb8fe9be894e1df0",
        "title": "寄于忠父先生  其一",
        "author": "袁说友",
        "content": "天教英雄声名好，满眼看渠腾蹋早。\n吁嗟世事暗如漆，虞卿穷困刘蕡老。\n平生翰墨弥九州，丰城埋剑干斗牛。\n一官了不受羁束，婆娑风月聊归休。\n天欲成之烦一蹶，子美东屯笑耕月。\n诸山摇落不成林，看取孤松岁寒发。\n西湖十顷玻璃风，酒阑豪气诗千筒。\n请君流水照冰雪，长鱼岂与虾蚬同。",
        "dynasty": "宋",
        "collection_info": null
    },
    {
        "uuid": "064603d88e88afcb2ee74c856c80ff2c",
        "title": "寄于忠父先生  其二",
        "author": "袁说友",
        "content": "诗来已报平安好，犹恨得公诗不早。\n忽闻单舸下沧浪，却喜此翁元未老。\n折腰耐辱来皇州，大手妙割无鷄牛。\n平生拄腹五千卷，百未一究真难休。\n我昔从之曾竭蹶，刮眼期公空岁月。\n老来犹足举千钧，岂是周郎独英发。\n苕溪猎猎苹花风，溪楼万瓦如铺筒。\n未须黄帽催归去，尊酒一笑期君同。",
        "dynasty": "宋",
        "collection_info": null
    },
    {
        "uuid": "85add15820a4a5da8629c2a0b63af4a6",
        "title": "赠青眼杨相士",
        "author": "袁说友",
        "content": "秋风摵摵敲庭槚，独卧孤窗类瘖痖。\n道人剥啄向东塘，欲识酸寒孟东野。\n公今以直不以情，我亦论心不论形。\n平生方寸只如此，政可烦公双眼青。\n年来万事翻成覆，幸有藏家书可读。\n丁宁莫学世间痴，苦欲从公专问福。",
        "dynasty": "宋",
        "collection_info": null
    },
    {
        "uuid": "f057a917f9e95f7deed92683fda85409",
        "title": "潜圣汪君辱借诗编作小诗归之",
        "author": "袁说友",
        "content": "是客胸中春百顷，日夜葩花落毛颖。\n奇芳珍艷亦不乏，绿剩红余尽桃杏。\n定收三冬充腹肆，那费五车压牛领。\n不忧铜雀吻干燥，正喜诗泉势奔猛。\n举檛聊作渔阳掺，成篇半是吴江冷。\n谁忧玄豹老云雾，寒谷空蒙光欲炳。",
        "dynasty": "宋",
        "collection_info": null
    },
    {
        "uuid": "054c0008d5838703284bca10ea85c81d",
        "title": "渡嘉陵江宿什邡驿",
        "author": "袁说友",
        "content": "山程十日不见江，前日初逢黎渡水。\n牵车又到渠江畔，漾漾翻波意尤美。\n今朝嘉陵江水宽，危峰大石更巑岏。\n棹儿艇子呼晚渡，亦刜钲鼓推标竿。\n渡头枫绿蔷薇密，我宿山南雍城侧。\n细思青史什邡侯，君恩何似嗟来食。",
        "dynasty": "宋",
        "collection_info": null
    },
    {
        "uuid": "44e20378c4fefdda8f0edb1529ede036",
        "title": "过虾蟆泉",
        "author": "袁说友",
        "content": "平生一壑清濯裳，爱泉谨护如堤防。\n酌饮爰至虾蟆涪，水经第四源流长。\n天教神禹使壬甲，幻得蟾蜍半山压。\n建瓴泻出沆瀣清，底事汗流犹背浃。\n惠山车马松江舟，两泉寒冽天下求。\n不知此水更奇品，世间实处多名浮。",
        "dynasty": "宋",
        "collection_info": null
    },
    {
        "uuid": "4b71444532a3b7606c5ae76426cc2574",
        "title": "过渠江渡",
        "author": "袁说友",
        "content": "棹歌江峡三月程，颇厌风涛困征艣。\n驱车山路两旬浃，又觉崎岖萃劳苦。\n甘溪岭下冉村路，一道渠江拆山坞。\n风平雨细无皱面，浥浥寒漪清客暑。\n渡船也学钲鼓声，催上篮舆傍江浒。\n夷犹短檝瞥眼过，却怀江程久如许。\n山踪水迹本游戏，南北东西惯安处。\n兹行两脚不遗力，千里环山几艰阻。\n一江淼淼横目前，如渴得泉旱得雨。\n流波闻向合州去，却入恭江汇西溆。\n便欲挟浪扁舟西，褰裳回首忻从之。\n君恩如天未酬一，一念惓惓繫孤迹。",
        "dynasty": "宋",
        "collection_info": null
    },
    {
        "uuid": "c731d8b341ebb2123ae088938c901452",
        "title": "过故郡渡",
        "author": "袁说友",
        "content": "山路一千三百里，中间四渡今江流。\n天涯作客壮年事，老马长途几日休。\n谁知江深念归客，日向峨岷无尽头。\n举首白云天共远，四方上下与同愁。",
        "dynasty": "宋",
        "collection_info": null
    },
    {
        "uuid": "25e39f65b989e1ede3bbc4ff735a1c1b",
        "title": "过黄泥坂",
        "author": "袁说友",
        "content": "牵车缓上黄泥坂，复岭重岗甚前日。\n跻攀千级下如之，十里三山三降陟。\n平生两脚疲辛酸，岁晚行路熟蹒跚。\n人言蜀道如登天，未必登天如此难。",
        "dynasty": "宋",
        "collection_info": null
    },
    {
        "uuid": "1687dbcf51b2a00c1ccc669aac78177a",
        "title": "登嘉州万景楼",
        "author": "袁说友",
        "content": "我行大江西，胜槩数追逐。\n南楼岳阳上，雄绝快心目。\n今到西南第一楼，嗟哉余子真碌碌。\n岩层嶂迭匝天外，蒲凈葭丛蘸江曲。\n三峩之雪晚在望，九顶之云暗相矗。\n萦纡拱揖俨左右，吞吐澎湃环山腹。\n瀰瀰漭漭三万顷，何止江郊供远瞩。\n俯观大象欲堕地，仰摘星辰几可掬。\n一天万景不可状，尽付此楼归约束。\n危栏徙倚纳清观，蹁跹意已追鸿鹄。\n仙官五千九百到，我亦悠然立于独。\n雾收江际天接水，日动山尖光漾木。\n倚楼拍手叫青天，一笑江横送飞鹜。",
        "dynasty": "宋",
        "collection_info": null
    },
    {
        "uuid": "3167eb751e8635b14b96c4889ac8f42b",
        "title": "舟行遇逆风",
        "author": "袁说友",
        "content": "扁舟直下沧浪绿，百里溪程消一宿。\n天公嘘吸解穷人，逆水衝风何太酷。\n年来矻矻便深居，一动一静诚何如。\n不堪世事苦相逼，政自未免奔走余。\n今朝莫讶东风逆，明日归舟顺如翼。\n世间逆顺岂关人，自是人心长戚戚。",
        "dynasty": "宋",
        "collection_info": null
    },
    {
        "uuid": "314ba8dee12c56f15106de97e3855234",
        "title": "过马肝峡石形与色皆如马肝迸出峭壁之上予观之盖石芝耳大窠一本小者四五不知风雨几百载而质不败赋石芝行",
        "author": "袁说友",
        "content": "巉岩復巉岩，昨日通灵滩。\n通灵二十里，有峡名马肝。\n一山削壁立万仞，中有突兀如芝蟠。\n轮囷累片叶，盘结分枝栾。\n宛然老枝菌，如出枯树端。\n大窠数尺迸崖缝，小者四五高低攒。\n往来竞称马肝石，不悟石芝为异观。\n朝廷日清明，郡国无旷官。\n钟此温厚气，瑞草凝巑岏。\n不见为羊又为马，石芝灵异元非难。\n此芝瑞峡中，一一行人看。\n何人果妙丹青手，便可图上归长安。",
        "dynasty": "宋",
        "collection_info": null
    },
    {
        "uuid": "3da5e094ee707d64fbc91492b6fe059e",
        "title": "舟人强以二锾多取渔人之鱼余增百钱与之作渔父行",
        "author": "袁说友",
        "content": "老父家住逢家洲，无田可种渔为舟。\n春和夏炎网头坐，茫茫不觉秋冬过。\n卖鱼日不满百钱，妻儿三口穷相煎。\n朝餐已了夕不饱，空手归去芦湾眠。\n今朝何人买鲜鲫，直得千钱酬二百。\n抛钱帆去了不譍，却谢君子为增益。\n嗟嗟莫怨行路人，满江风月侬最亲。\n但看渔翁更强健，银刀赤尾长鳞鳞。",
        "dynasty": "宋",
        "collection_info": null
    },
    {
        "uuid": "83e6b8d9b54407e17f3de80fa900a9fb",
        "title": "峡中瀑布泉",
        "author": "袁说友",
        "content": "万石枕山眠，千峰随路转。\n林深暝岩穴，一道寒泉溅。\n分明冰箒垂空壁，隠约珠帘挂苍石。\n深山寂寞有谁知，只与行人润诗笔。",
        "dynasty": "宋",
        "collection_info": null
    },
    {
        "uuid": "af326724d0a90e72299b0ffbe450dd0c",
        "title": "孔明庙柏",
        "author": "袁说友",
        "content": "陵邱冉冉烟草新，丛祠寂寂君与臣。\n千年不死一庭柏，八阵犹余三峡春。\n昔人已化辽东鹤，古往今来事如昨。\n当年鱼水奋云龙，天不兴刘死诸葛。",
        "dynasty": "宋",
        "collection_info": null
    },
    {
        "uuid": "bccfab1623570f9e28df6d6577d4e1a2",
        "title": "题天衣寺",
        "author": "袁说友",
        "content": "稽山道上多名蹟，万顷湖光衬山色。\n云蒸雾集累千年，屈指风流几人物。\n平生佳处身曾经，頼此泉石供余龄。\n爱山何惜买山费，明珠不博娉与婷。\n我闻天衣最奇绝，万顷清凉扫烦热。\n持经夜半鸟鼠听，忽覩金僊起还灭。\n把茅从此成开山，法华妙果僧中贤。\n当时十诏征不起，神奇变化泥生莲。\n山神谨护泥封诏，独有遗风传内教。\n袈裟金缕照琉璃，时放祥光蔽云物。\n我来官守无时閒，着脚未历城南山。\n区区俗眼空自翳，耿耿此意如循环。\n我心岂是真如石，惭愧新诗与推激。\n自怜未到此山中，想见入山深未得。\n要令攻俗如攻城，兹游约与秋风迎。\n吾曹岂办痴儿事，为君一醉南湖清。",
        "dynasty": "宋",
        "collection_info": null
    },
    {
        "uuid": "01d040f80aebe543e0a6eccea8b91d00",
        "title": "朱东父作室",
        "author": "袁说友",
        "content": "贪夫筑室齐云湄，满溢既死不可持。\n佳哉高人世念薄，丈室缉缀如茧丝。\n门前流水照明月，门裏有诗清更绝。\n汲泉欲漱齿怯寒，携杖先登腰易劣。\n客不待速来往频，剥啄扣门有谁譍。\n主人酌酒要客醉，坐客见花心自醒。\n长松古柏垂杨岸，为萁一亩酒无算。\n花开诗酒足逢迎，花谢蝶蜂漫零乱。\n万物荣枯付达观，我欲从君着眼看。\n傥能剩扫床头金，笑彼人间痴死汉。",
        "dynasty": "宋",
        "collection_info": null
    },
    {
        "uuid": "a8470398c28c9bb3b2a251ae8b2f6ee2",
        "title": "扬州堡寨",
        "author": "袁说友",
        "content": "西风一舸来扬州，疋马直上新城头。\n环城九里十六步，一一峭壁临深沟。\n俄焉唯喏两军士，众手指示陈其由。\n扬鞭试问筑城意，曰堡曰寨何所谋。\n诵言长淮十六郡，天险地利兹其尤。\n江横万里限南北，藉此屏翰屯咽喉。\n向来强敌蹈此境，夜半一叱遭虔刘。\n平畴旷野不可限，一城未足防侵牟。\n高城西北古城后，因势决策成楚丘。\n四门大开楼橹备，中有万甲藏戈矛。\n譬如一铠何足恃，被之重铠前无忧。\n乃知旧臣建议仅出此，我亦策马嗟去休。\n不知城二势则一，添足画蛇真赘疣。\n君不见紫岩先生昔经理，钓桥深堑先防秋。\n当时方略岂不究，而使浪策为今羞。\n吁哉成事不復说，只恐说计无时酬。\n书生衔命偶经履，一见敢谓可与不。\n世间万事一笑裏，轻帆送我催行舟。",
        "dynasty": "宋",
        "collection_info": null
    },
    {
        "uuid": "2eb4c10a609fdc291540ab053b0a30cd",
        "title": "题陈日华二友堂",
        "author": "袁说友",
        "content": "书生作吏从朱墨，官事纷纷何日息。\n不堪鴈鹜对敲朴，宁解诗书伴松竹。\n太丘退食何萧然，笔研不落尘埃边。\n前岁读书山水县，今年二友来通川。\n料君捧诏还朝日，老盖寒梢应的皪。\n此时留与后人看，要使清风继前迹。",
        "dynasty": "宋",
        "collection_info": null
    },
    {
        "uuid": "69caf1e6a99dd46d88292736336e6aa2",
        "title": "送陈景斋宰铅山",
        "author": "袁说友",
        "content": "我昔曾为江左国，剩说鹅湖今壮邑。\n频年官府苦催科，百里齐民犹珥笔。\n男儿遇事难是图，猛士缚兽须于菟。\n才高政不较难易，知公此去无趦趄。\n嗟予仰韩如仰斗，公亦登门及予否。\n为言饥饿六年中，两眼犹能记千首。",
        "dynasty": "宋",
        "collection_info": null
    },
    {
        "uuid": "ee893f4744538cfa98fe461f8e55db1e",
        "title": "送周可大守通州",
        "author": "袁说友",
        "content": "丈夫忧国如忧身，疴痒疾痛均伤生。\n胸中百药寒凉明，有疾一试真权衡。\n我观周郎真豪英，落落磊磊通而清。\n少年志欲天下平，夜光无因匹夫惊。\n万卷堆胸兀相撑，尚论千载欣谈兵。\n不堪北首瞻神京，抵掌不平中屡鸣。\n老来符竹疏新荣，捧檄正须堪一行。\n舌翻衮衮倾波瀛，察讥之说何铿鍧。\n龙头悦怿意若迎，领略健论心为倾。\n朱轓好去方北征，黄堂暇日烦经营。\n老狐恋恋巢穴成，两雏竞斗夸纷争。\n料公志略须纵横，边尘一洗诛长鲸。\n片言定可攻聊城，覆巢熏穴无余氓。\n牢盆细务毋太萦，簿书期会毋留情。\n只今了却功与名，大副昔年梁楚声。\n我来踪迹水上萍，与公相望几连甍。\n交情契合踰弟兄，颉颃上下相嘲评。\n有时立论披腹呈，彼此浩气俱峥嵘。\n公今事业行轩轰，我怀礧磈方聋盲。\n愿公不负忠与诚，归来阔步名公卿。\n愿我百念一羽轻，公乎访我惟岩耕。",
        "dynasty": "宋",
        "collection_info": null
    },
    {
        "uuid": "13e45c70d20797d13d194bbe57c7b6c1",
        "title": "送王齐卿教授造朝",
        "author": "袁说友",
        "content": "江浄孤月寒，山空野梅白。\n我是天涯人，却送东行客。\n送君直上蓬山首，莫忘西南困征取。\n功名富贵不须多，只把诗书垂不朽。",
        "dynasty": "宋",
        "collection_info": null
    },
    {
        "uuid": "5a919f00d8747300f6e72c9ae928de2b",
        "title": "寄中都故人",
        "author": "袁说友",
        "content": "千山迭迭高入天，中有缥缈之神仙。\n壁立烟容风虎卧，林深洞启云龙潜。\n长安诗翁有健笔，蜀道客子无新篇。\n尺书万里寄天远，万一故人曾我怜。",
        "dynasty": "宋",
        "collection_info": null
    },
    {
        "uuid": "15f525ce978780c36c5d4ff5259cdc85",
        "title": "用杨诚斋韵题吴梦与集",
        "author": "袁说友",
        "content": "大钧落落元无钩，百尺空卧元龙楼。\n天生斯人竟何用，摇笔仅可供眉愁。\n诗人惯作惊人语，富贵迫人嗟几许。\n世间万事要其终，只今此道犹能东。",
        "dynasty": "宋",
        "collection_info": null
    },
    {
        "uuid": "a4e3f3392889104ed32b0e273087b95b",
        "title": "陈日华删定读书林",
        "author": "袁说友",
        "content": "雄编已汗南山竹，对坐松篁夸鼎足。\n犹嫌官事作痴儿，故向书林巧征逐。\n苍龙宛转鳞之而，此君寂寞清且高。\n晚来鴈鹜无人进，又报明公欲变骚。",
        "dynasty": "宋",
        "collection_info": null
    },
    {
        "uuid": "9403f98a2418dc2aafa2195e60217489",
        "title": "题王顺伯秘书所藏兰亭修禊帖",
        "author": "袁说友",
        "content": "永和九年暮春日，兰亭修禊羣贤集。\n含毫欲下意已先，媚日暄风佐摇笔。\n当时一笔三百字，但说斯文感今昔。\n谁知已作尤物看，流传人间天上得。\n天高地远閟不示，仅许一二翻摹勒。\n忽然飞上白云俱，径入昭陵陪玉骨。\n识真之士已绝少，真者一去嗟难觅。\n纷纷好事眼空眩，只把残碑慕真迹。\n萧郎袖去明真贋，定武传来差甲乙。\n如丁如爪辨形似，不丰不露分肥瘠。\n人亡无復见风流，漫费精神疲得失。\n临川先生天下士，古貌古心成古癖。\n搜奇日富老不厌，如渴欲饮饥欲食。\n有时瞥眼道傍见，倒屣迎之如不及。\n牙籤轴已过三万，集古录多千卷帙。\n平生着意右军处，并蓄兼收一何力。\n赏音本在笔墨外，何必此优而彼劣。\n清波万顷浑一点，明月一轮云半入。\n是中元不碍真趣，气象典刑尤历历。\n知我罪我春秋乎，政尔未容言语直。\n我方随羣厚其嗜，门户弗彊纔仅立。\n几年冥搜政无那，剩欲流涎分半席。\n阅公善本三四五，不觉长歌书卷侧。\n羲之死矣空费公家九万笺，安得斯人写金石。",
        "dynasty": "宋",
        "collection_info": null
    },
    {
        "uuid": "88919b915ace7af8d498f002befc2833",
        "title": "十月雪四白",
        "author": "袁说友",
        "content": "夜来风絮鸣觚棱，纷纷消息何频仍。\n不堪十月已四白，岂暇一岁夸三登。\n祁寒未必小民怨，哭雪政恐樵夫憎。\n穷阎冷市籴贵谷，破竈湿苇烧层冰。\n寒窗又冻诗翁笔，清夜谁怜贫妇织。\n人言宜瑞不宜多，官放论钱不论日。\n请君高吟祈碧苍，愿天今夕开扶桑。\n寄语龙公且相恤，忍待明年莫仓卒。",
        "dynasty": "宋",
        "collection_info": null
    },
    {
        "uuid": "cfc08786f7cf46a74244d10b084a06b4",
        "title": "效东坡从欧阳公咏雪体不用盐玉鹤鹭絮蝶飞舞为比不使皓白洁素等字",
        "author": "袁说友",
        "content": "楼头一夜寒声促，但怪重衾惯藏六。\n小窗起听枯叶鸣，更觉凝寒透肌粟。\n乃知龙公修故事，幻作轻细巧翻覆。\n抟空积势欺檐楹，过眼随风满坑谷。\n云涛衮衮浩无际，顷刻庭前三万斛。\n小山爱我已霜鬓，老尽苍崖垂布瀑。\n儿童爱雪不爱身，堆削形橅笑盈掬。\n风梢袅娜困无奈，一一扶头恣敲朴。\n我来苕霅四寒暑，破漏怜渠数间屋。\n无人推户起僵卧，漫把清风继前躅。\n寒炉夜拨终不焰，冻笔呵吟已先秃。\n人间忧乐有定分，隣家乃奏琵琶曲。\n回飈落屑点翠袖，纷纷花映花奴肉。\n杜陵老眼不禁寒，只有诗筒再三读。\n请君早办雪儿歌，唤取诗翁醉醽醁。",
        "dynasty": "宋",
        "collection_info": null
    },
    {
        "uuid": "547bb889e47de59f0d25e5f6299c9e70",
        "title": "雪中简林子长",
        "author": "袁说友",
        "content": "玉沙飞堕何衮衮，一夜青山损颜色。\n此山底事厌青姿，故学何郎轻傅粉。\n晓来窗户何人开，僵卧欲起惊皑皑。\n微风淅沥捲还起，片片直上双毛来。\n扁舟剩欲敲邻屋，料得羔羊酒初熟。\n琼瑶欲尽不可留，梁园歌吹须君侯。",
        "dynasty": "宋",
        "collection_info": null
    },
    {
        "uuid": "2044a7ceba640871a99b04df0d580580",
        "title": "巫山十二峰二十五韵",
        "author": "袁说友",
        "content": "巫山磊块山林姿，一邱一壑贪成痴。\n寸峰拳石瞥眼过，张皇攫觅惟忧迟。\n东南佳山多秀丽，就中所欠雄与奇。\n饱闻巫山冠巴峡，奇峰十二相参差。\n昔年图画常一见，欲见此山无路之。\n扁舟西泝上三峡，千岩万壑争追随。\n终朝应接已不暇，心目洞骇俱忘疲。\n蓦然钟鼓高唐上，峰峦二六排旌旗。\n一峰霞彩迥在望，一峰展翠开屏帷。\n无心出岫云吐色，偃盖平峦松并枝。\n仙踪鹤驾羽衣近，坛石瑶台阊阖低。\n白云一起凤皇下，清泉四合蛟龙嬉。\n羣峰角立变态异，一一大巧干坤为。\n外堪击拊试声律，中含造化分四时。\n天下名山亦多矣，未有列岫奇如兹。\n九华一景固天巧，惜与江流相背驰。\n南北两峰喧众口，妆抹却恨同西施。\n何如此峰无限好，行行列列临江湄。\n烟云漠漠出寸碧，风雨时时横黛眉。\n舟人渔子漫回首，骚士墨客劳支颐。\n我来穿水入天去，貂裘章甫生尘缁。\n昂头见此大奇特，跻攀不上空嗟嘻。\n吾将欲访三岛登九嶷，上蓬莱道山之壁，绝泰华终南之嵋。\n飞鳬去舄啸沧海，却来巫峡温前诗。",
        "dynasty": "宋",
        "collection_info": null
    },
    {
        "uuid": "8ec8d3a2b070adce135f9a9fed22d52a",
        "title": "喜晴放海棠",
        "author": "袁说友",
        "content": "春日海棠早，媚云开远岚。\n醉容犹未足，睡态已微酣。\n嫩绿千枝衬，殷红一点含。\n东君真有助，落笔为渠谈。",
        "dynasty": "宋",
        "collection_info": null
    },
    {
        "uuid": "1ee82de44ad1736d5204830dbb3dcb07",
        "title": "常通判惠虞美人花亦名双鱼儿花",
        "author": "袁说友",
        "content": "好景无穷巷，名园有异姿。\n春今十分好，花又一番奇。\n比目红绡结，双鱼碧玉枝。\n孤窗还遣伴，空忆美人词。",
        "dynasty": "宋",
        "collection_info": null
    },
    {
        "uuid": "86013fe7a9ff0a05ddf5a9f692edd56f",
        "title": "盆池荷花",
        "author": "袁说友",
        "content": "根向盆池束，华敷菡萏丛。\n细擎深院宇，低袅半窗风。\n蘸水凝绡翠，当轩试脸红。\n化工虽力浅，犹折小莲蓬。",
        "dynasty": "宋",
        "collection_info": null
    },
    {
        "uuid": "7d428af1527f77e02bb7592a9298ff3c",
        "title": "石上玉簪花",
        "author": "袁说友",
        "content": "根啮棱棱石，香衔寸寸心。\n误人猜落蕊，眩眼拾遗簪。\n掬水滋繁种，柔枝倚短岑。\n清姿浮玉润，不受暗尘侵。",
        "dynasty": "宋",
        "collection_info": null
    },
    {
        "uuid": "ca45ee342fea431288a8060119317751",
        "title": "植花于假山",
        "author": "袁说友",
        "content": "岩石棱棱巧，盆池浅浅开。\n空山初幻化，方丈小飞来。\n屈曲清泉溜，参差细草栽。\n只今山在眼，着眼便徘徊。",
        "dynasty": "宋",
        "collection_info": null
    },
    {
        "uuid": "372d6b778499811a10b5d4e0406cd37c",
        "title": "石上水蕉",
        "author": "袁说友",
        "content": "傍石根斜缀，澄波叶半舒。\n气涵流水润，冷彻内心虚。\n带月轩窗外，凝蓝雨露余。\n凭将摩诘画，雪裏细寻渠。",
        "dynasty": "宋",
        "collection_info": null
    },
    {
        "uuid": "16caf34bbc20ff53273ecc275bd5e2ac",
        "title": "和林子长种菰韵",
        "author": "袁说友",
        "content": "城郭千林静，菰蒲二顷宜。\n移根元不费，殖利已先知。\n仅脱黄泥贱，相从白玉炊。\n平生惯藜藿，于此羡耘耔。",
        "dynasty": "宋",
        "collection_info": null
    },
    {
        "uuid": "061c33b05707fb1d8a73208864c7a318",
        "title": "屋后植竹",
        "author": "袁说友",
        "content": "稳袖三年手，新锄十丈园。\n傍山移早筀，扫径斸孤根。\n琐碎梢头影，凄凉竹外村。\n可人风月地，头角见龙孙。",
        "dynasty": "宋",
        "collection_info": null
    },
    {
        "uuid": "bf93247f2a3994b5004ae906097eacc5",
        "title": "丹桂",
        "author": "袁说友",
        "content": "月窟分僊种，人间识此花。\n十分晴殢酒，一抹晚呈霞。\n晓镜匀丹脸，香肌挹绛纱。\n相看秋色凈，独映夕阳斜。",
        "dynasty": "宋",
        "collection_info": null
    },
    {
        "uuid": "7cf581b2708f5a3addf235053205034a",
        "title": "水竹",
        "author": "袁说友",
        "content": "拳石环清泚，龙鬚细屈蟠。\n两峰低峍崒，一簇小琅玕。\n密叶风前影，疎枝水底寒。\n相从此君尔，着意问平安。",
        "dynasty": "宋",
        "collection_info": null
    },
    {
        "uuid": "244e3f351ea496d0da7309e83c6d5a63",
        "title": "杨梅",
        "author": "袁说友",
        "content": "酒着圆腮重，珠联细叶芳。\n绛纱笼蜜颗，朱粉皱新粧。\n色渍桑间椹，甘傅荔子浆。\n轻酸认梅种，草木有他杨。",
        "dynasty": "宋",
        "collection_info": null
    },
    {
        "uuid": "9e98ecc36ca2189c878abd62060ca8b3",
        "title": "莫子章惠蒲萄",
        "author": "袁说友",
        "content": "惯病宜秋早，分甘荷岁寒。\n骊珠初压架，马乳又堆盘。\n酒美夸重醒，书成欠百端。\n不须烦广利，移种眩长安。",
        "dynasty": "宋",
        "collection_info": null
    },
    {
        "uuid": "b05adde9eadbe651522a5042967fd60c",
        "title": "谢周唐卿分惠宣梨二首  其一",
        "author": "袁说友",
        "content": "啄木门初扣，分甘味占高。\n风标夸饤坐，津润忆流膏。\n剩受千梨户，宁辞五藏刀。\n一杯须领意，老欲为渠饕。",
        "dynasty": "宋",
        "collection_info": null
    },
    {
        "uuid": "c089bd6acb5a23548dac90f90f440d9b",
        "title": "谢周唐卿分惠宣梨二首  其二",
        "author": "袁说友",
        "content": "澹澹夕阳远，行秋塞鴈高。\n卷舒连夜烛，长短几檠膏。\n贫岂嗟悬磬，家犹及卖刀。\n藜肠惯羞涩，更觉近来饕。",
        "dynasty": "宋",
        "collection_info": null
    },
    {
        "uuid": "4d21fadf2a225bfb6afa3d8db3912ca4",
        "title": "周可大惠昆崙桃",
        "author": "袁说友",
        "content": "秋雨成萧瑟，缃桃辱记存。\n品高来禁籞，地远想昆崙。\n幸有千年实，愁无五石樽。\n欲修琼玖报，素手愧空言。",
        "dynasty": "宋",
        "collection_info": null
    },
    {
        "uuid": "c034b04ff941cd57b7518b0d41a18df6",
        "title": "谢侃老惠乳糕",
        "author": "袁说友",
        "content": "多病柘浆酒，閒愁梅雨天。\n婆娑清梦断，剥啄好音传。\n怜我虀盐薄，从渠乳酪鲜。\n莫嗟闻道晚，着意问师禅。",
        "dynasty": "宋",
        "collection_info": null
    },
    {
        "uuid": "ac464a12577a2f93c5fa22b1b8310f1f",
        "title": "尝顾渚新茶",
        "author": "袁说友",
        "content": "碧玉团枝种，青山撷草人。\n先春迎晓至，未雨得芽新。\n云迭枪旗细，风生齿颊频。\n何人修故事，香味彻枫宸。",
        "dynasty": "宋",
        "collection_info": null
    },
    {
        "uuid": "514f314ab818881ad0ff705923e25c6e",
        "title": "惠相之惠顾渚芽答以建茗",
        "author": "袁说友",
        "content": "一室环三径，诸郎读五车。\n山高空锁翠，涧阔自流花。\n辍我闽山焙，酬君顾渚芽。\n书来惊岁晚，老去各天涯。",
        "dynasty": "宋",
        "collection_info": null
    },
    {
        "uuid": "b85c7a9d1dafb345d2fec117bc1d09f0",
        "title": "鬬茶",
        "author": "袁说友",
        "content": "截玉夸私斗，烹泉测嫩汤。\n稍堪肤寸舌，一洗苋藜肠。\n千枕消魔障，春芽敌剑铓。\n年年较新品，身老玉瓯尝。",
        "dynasty": "宋",
        "collection_info": null
    },
    {
        "uuid": "b7537aa019cd69e9b239d5f4385555b5",
        "title": "遗建茶于惠老",
        "author": "袁说友",
        "content": "东入吴中晚，团龙第一奁。\n政须香齿颊，莫惯下姜盐。\n笑我便搜搅，从君辨苦甜。\n更烦挥妙手，银粟看纤纤。",
        "dynasty": "宋",
        "collection_info": null
    },
    {
        "uuid": "c9431bdb1744133a60ebf8b1478ec9e6",
        "title": "沈无隠国正惠殿庐所赐香茶",
        "author": "袁说友",
        "content": "公论归吾党，平生只故人。\n近书时遣况，旧雨日相亲。\n茶辍闽山贡，香分御府珍。\n须公文石陛，回首霅溪滨。",
        "dynasty": "宋",
        "collection_info": null
    },
    {
        "uuid": "c7b47ec4bc9a6b3e6d48828fca39fa57",
        "title": "谢吴斗南教授惠贡茶",
        "author": "袁说友",
        "content": "我愧周行久，君方戴席重。\n一缄驰素茧，五玉卧乌龙。\n滴雪浮瓯浅，濡香过齿浓。\n欲酬新句好，官事正填胸。",
        "dynasty": "宋",
        "collection_info": null
    },
    {
        "uuid": "6cba769046db49e9741349ef17415150",
        "title": "谢叶秀州惠酒",
        "author": "袁说友",
        "content": "雅况尊罍重，高情翰墨余。\n寒窗半杯醁，老眼数行书。\n旧雨故人少，因风来雁疎。\n君侯独怀旧，一岁几相于。",
        "dynasty": "宋",
        "collection_info": null
    },
    {
        "uuid": "24b761843db6411dc6a8e222771e6b84",
        "title": "晚春过雨",
        "author": "袁说友",
        "content": "酒恶病成恼，春深愁转加。\n园林三月事，风雨一庭花。\n燕幕自相语，蜂屯争趁衙。\n傍栏迎霁色，溪上几人家。",
        "dynasty": "宋",
        "collection_info": null
    },
    {
        "uuid": "5fbbe90630a0713f320a286ef38d2c2e",
        "title": "梅雨踰月始晴甫两日復大雨",
        "author": "袁说友",
        "content": "猛作连朝雨，愁添一尺溪。\n颓云惊满坐，涨水急平堤。\n泽国几成壑，田家未半犁。\n关心独朝暮，刚认勃姑啼。",
        "dynasty": "宋",
        "collection_info": null
    },
    {
        "uuid": "cf72dfa3d40083db56a62f3e9e3d665c",
        "title": "和林子长池上听雨韵",
        "author": "袁说友",
        "content": "远浦鸣疎雨，平林送落晖。\n霏烟青柳暗，晚霁白鸥归。\n触目怀心赏，凭川念昔非。\n池塘消息近，一笑莫身违。",
        "dynasty": "宋",
        "collection_info": null
    },
    {
        "uuid": "22295361801ec02e7da5e35a056c9fc3",
        "title": "归舟遇大风雨",
        "author": "袁说友",
        "content": "客裏纔三日，归来仅一程。\n片云天外立，短棹雨中行。\n小却黄昏路，犹须半夜晴。\n春光又零落，游子不胜情。",
        "dynasty": "宋",
        "collection_info": null
    },
    {
        "uuid": "3d004773b1d6fdeb8b3786ec468bbe45",
        "title": "夏至日雨",
        "author": "袁说友",
        "content": "烟暝千岩木，溪明一带楼。\n片云封旧恨，急雨罥新愁。\n节又匆匆过，诗从轧轧抽。\n病躯无耐暑，老鬓不禁秋。",
        "dynasty": "宋",
        "collection_info": null
    },
    {
        "uuid": "9ab5e156712ce9342c271415a755f5c3",
        "title": "暑雨",
        "author": "袁说友",
        "content": "猎猎蒲欹岸，斑斑藓渍墙。\n檐低泣蛛网，叶落溅蜂房。\n西嶂暮凝色，北窗新送凉。\n晚来池上过，风擘藕花香。",
        "dynasty": "宋",
        "collection_info": null
    },
    {
        "uuid": "2388162f51a75e723369e5b192ccd196",
        "title": "溽暑雨后",
        "author": "袁说友",
        "content": "多病愁如许，催人暑奈何。\n檐穷风有限，云薄雨无多。\n浪捲连村麦，珠旋小叶荷。\n炎凉苦多变，四月未清和。",
        "dynasty": "宋",
        "collection_info": null
    },
    {
        "uuid": "56683bc72609efca2f7f3e8fe548d492",
        "title": "雨中即事",
        "author": "袁说友",
        "content": "夜雨恰一尺，新秧高九分。\n烟深数峰暗，涧急满山闻。\n苍蔚添新翠，溟蒙蔼暮云。\n田家方乐岁，泥淖也忘勤。",
        "dynasty": "宋",
        "collection_info": null
    },
    {
        "uuid": "b97457b2ee389ee135438d13937caa26",
        "title": "喜晴",
        "author": "袁说友",
        "content": "梦断窗全曙，儿童竞报晴。\n层云擘轻絮，飞鹊噪新声。\n一水长天静，双溪万橹鸣。\n傍檐聊觅句，乐处漫蝇营。",
        "dynasty": "宋",
        "collection_info": null
    },
    {
        "uuid": "3d20f876fe893ad3c63aec898c6c7dea",
        "title": "久雨霁后见月",
        "author": "袁说友",
        "content": "涨水横侵屋，轻舟半宿溪。\n竹风千影乱，帘月一鈎低。\n鼠黠欺残照，鸦啼识故栖。\n余樽纔稍稍，薄露已凄凄。",
        "dynasty": "宋",
        "collection_info": null
    },
    {
        "uuid": "7b40c6727a1fa7eb59ed2ff6d2eaa886",
        "title": "暑夜得月",
        "author": "袁说友",
        "content": "风搅桐声碎，蝼鸣鼓吹长。\n半山蟾吐影，一水鑑浮光。\n冷碧迎秋色，清飈借久凉。\n不堪鷄唱晓，归枕报朝阳。",
        "dynasty": "宋",
        "collection_info": null
    },
    {
        "uuid": "6b8a39f5dafa127ae7069f0f69c9e45f",
        "title": "登屋后城",
        "author": "袁说友",
        "content": "笑傲愁如失，登临酒半醒。\n故将双眼碧，割断半山青。\n土沃差宜竹，城高未着亭。\n可人东郭外，绡翠舞娉婷。",
        "dynasty": "宋",
        "collection_info": null
    },
    {
        "uuid": "ac8eef9713601fc908cdf6dcf49f311e",
        "title": "双溪亭",
        "author": "袁说友",
        "content": "源委萦苕霅，干坤接水云。\n半天孤月照，两派一溪分。\n日落虹垂影，鱼翻縠断纹。\n烟波岂无义，泾渭固难羣。",
        "dynasty": "宋",
        "collection_info": null
    },
    {
        "uuid": "7e64c7bf6c9e637667091868c09445c7",
        "title": "题小隠九曲亭",
        "author": "袁说友",
        "content": "小隠前山入，空亭往事忙。\n放泉杯曲水，环坐客流觞。\n雅不寻丝竹，归宜釂酒浆。\n山阴莫专美，更数水云乡。",
        "dynasty": "宋",
        "collection_info": null
    },
    {
        "uuid": "e4bdff8fed293504e669c71b65cd6ef9",
        "title": "题墨妙亭",
        "author": "袁说友",
        "content": "茧纸奇踪绝，龟趺古意长。\n怜渠风雨厄，为尔屋庐藏。\n寂寂閒庭静，迢迢永昼忙。\n伤心三废碣，犹识汉文章。",
        "dynasty": "宋",
        "collection_info": null
    },
    {
        "uuid": "73658fd01aa71327e1898efa61e75670",
        "title": "白苹亭",
        "author": "袁说友",
        "content": "苕水夸空阔，苹花笑泬寥。\n楼台溪上女，杨柳岸边桥。\n凉月明烟渚，春水称画桡。\n晚来鱼一跃，带雨识鱼跳。",
        "dynasty": "宋",
        "collection_info": null
    },
    {
        "uuid": "36abe7e50018f64834745eefd4a59cad",
        "title": "北园",
        "author": "袁说友",
        "content": "菡萏暑风晓，芙蕖秋露时。\n青山无限好，明月故相宜。\n雨长穿城竹，湖深隔岸池。\n春堂夜留客，举首问南箕。",
        "dynasty": "宋",
        "collection_info": null
    },
    {
        "uuid": "c4c1f04790988fe04dad69ae48b5f160",
        "title": "水西叶氏园",
        "author": "袁说友",
        "content": "风月欲在眼，园林须傍家。\n崚嶒飞翠巘，飐滟舞绡花。\n门近山光入，堂深树影斜。\n犹将小西景，更为石林夸。",
        "dynasty": "宋",
        "collection_info": null
    },
    {
        "uuid": "419e3500b18ce6c01688e97bc1dc8b3e",
        "title": "俞氏园",
        "author": "袁说友",
        "content": "好景环深院，名园得故家。\n楼高春带月，池曲晓催花。\n亭着城头稳，溪浮眼界赊。\n成阴虽岁月，老树看槎牙。",
        "dynasty": "宋",
        "collection_info": null
    },
    {
        "uuid": "cadc4154eecbc2aaf14bd60727726602",
        "title": "王氏山居",
        "author": "袁说友",
        "content": "豆粥通幽径，松杉蔽野门。\n眼空楼外碧，身落洞前村。\n荷静风岩晓，梅开雪月昏。\n环山书未捲，林薄鸟声喧。",
        "dynasty": "宋",
        "collection_info": null
    },
    {
        "uuid": "2c6077c2074e7aff8063a2f7c23ba5e4",
        "title": "六客堂",
        "author": "袁说友",
        "content": "山水吴兴窟，风流一代雄。\n满城溪月裏，六客笑谈中。\n玉骨埋黄陌，云书挂碧空。\n声名百年旧，无復二三公。",
        "dynasty": "宋",
        "collection_info": null
    },
    {
        "uuid": "fe490a3b9843d63205f7bf4549da2016",
        "title": "碧澜堂",
        "author": "袁说友",
        "content": "照影澜飞碧，临深雨过凉。\n夜横千棹月，冷浸一溪堂。\n鱼跃翻寒藻，鸥閒戏夕阳。\n百年数行客，几度落危樯。",
        "dynasty": "宋",
        "collection_info": null
    },
    {
        "uuid": "de837a0d18768f315bff8fbd5b826ee5",
        "title": "题颜鲁公怀忠堂",
        "author": "袁说友",
        "content": "羽化仙家久，祠严霅水东。\n一身终许国，千载独怀忠。\n徙倚丰碑旧，瞻依古像雄。\n堂堂祭如在，从祀有坡公。",
        "dynasty": "宋",
        "collection_info": null
    },
    {
        "uuid": "346e4fb8973584841e7cad743f83f235",
        "title": "慈感寺",
        "author": "袁说友",
        "content": "门近沧浪水，堂深泰华莲。\n光芒珠一粟，相貌佛诸天。\n树老半无叶，僧閒谁问禅。\n雨旸须大士，泽国屡丰年。",
        "dynasty": "宋",
        "collection_info": null
    },
    {
        "uuid": "89e7120ba832520cb41fcfc8753275ec",
        "title": "游慈感寺用壁间赵安石韵",
        "author": "袁说友",
        "content": "薄俗冷还暖，余年春復秋。\n诗穷无限意，身老半生愁。\n饱睡书慵展，居閒客强留。\n功名羞镜裏，白髮奈盈头。",
        "dynasty": "宋",
        "collection_info": null
    },
    {
        "uuid": "87083bf28810a46976440e2bbb19959e",
        "title": "慈感寺放生",
        "author": "袁说友",
        "content": "生灭成宗劫，慈悲种善因。\n纷纷嗟蠢动，一一付波臣。\n物我形声异，人禽爱恶均。\n不堪明月夜，小艇掷丝纶。",
        "dynasty": "宋",
        "collection_info": null
    },
    {
        "uuid": "9dbc5175df01f7e8e164ca98757f3919",
        "title": "慈感寺四月八日浴佛会",
        "author": "袁说友",
        "content": "一剎传经地，诸天诞佛辰。\n犹将清浄水，更浴涅盘身。\n居士应无垢，菩提各有因。\n要须凭苦海，万里涤情尘。",
        "dynasty": "宋",
        "collection_info": null
    },
    {
        "uuid": "32f444c98cdeecd2822f3226dd544b44",
        "title": "同周可大莫子章同游证通寺",
        "author": "袁说友",
        "content": "好友频相过，閒愁一笑忘。\n逶迤萧寺径，淡薄老僧房。\n饱饭溪山足，空门日月长。\n归来怀妙语，心地转清凉。",
        "dynasty": "宋",
        "collection_info": null
    },
    {
        "uuid": "dd784e9f14e94243f877a1c04c94298c",
        "title": "天宁寺有白石曰卞山脚石上多名公题识",
        "author": "袁说友",
        "content": "隠隠来岗续，沈沈土脉萦。\n一峰庭下立，十里地中行。\n石脚犹依佛，山腰恰近城。\n摩挱嗟岁月，风雨几题名。",
        "dynasty": "宋",
        "collection_info": null
    },
    {
        "uuid": "5e71bb8cf222149fe309e6c6b7531b3f",
        "title": "侃老舍天宁寺往游何道二山二首  其一",
        "author": "袁说友",
        "content": "拍手笑无语，挑包去不还。\n行行余一钵，历历上诸山。\n明月随方照，孤云任意閒。\n猊床待师处，猿鸟撤松关。",
        "dynasty": "宋",
        "collection_info": null
    },
    {
        "uuid": "f954b2b062325bff3e9131648a7bffc5",
        "title": "侃老舍天宁寺往游何道二山二首  其二",
        "author": "袁说友",
        "content": "飞锡真游戏，论诗解往还。\n一声狮子吼，十里道场山。\n绿竹静无语，白云长自閒。\n赵州应路滑，无復嘆间关。",
        "dynasty": "宋",
        "collection_info": null
    },
    {
        "uuid": "c09d31c87f137263c3de5c495e8029ee",
        "title": "游清凉寺逢说命者傅会云帅垣星照西方",
        "author": "袁说友",
        "content": "奔走纔千里，辛勤说五行。\n星躔初下照，君命趣东征。\n万壑干坤注，千艘日夜横。\n江山看不暇，此役快平生。",
        "dynasty": "宋",
        "collection_info": null
    },
    {
        "uuid": "1a1891f60f83819d0a1d284a53f683bb",
        "title": "岘山塔院",
        "author": "袁说友",
        "content": "野寺埋荒草，浮屠出近郊。\n松声来葆乐，竹影乱旗梢。\n地僻钟鱼响，庭空燕雀巢。\n断崖流涧远，隠隠下山坳。",
        "dynasty": "宋",
        "collection_info": null
    },
    {
        "uuid": "b245baaa70f90794e3447a855dd341a1",
        "title": "送惠老往住上方",
        "author": "袁说友",
        "content": "又作西山去，潮音鼓一通。\n丛林推此老，诗社得诸公。\n着眼浮生外，衝风逆水中。\n殷勤三请已，此意不雷同。",
        "dynasty": "宋",
        "collection_info": null
    },
    {
        "uuid": "87f67baaef80580a803514cb750cac71",
        "title": "过富池庙",
        "author": "袁说友",
        "content": "祀典名称重，神灵远近闻。\n陈牲共豕一，裹饭集乌羣。\n水旱忧民切，江山护国勤。\n丹诚祷祠下，不敢事虚文。",
        "dynasty": "宋",
        "collection_info": null
    },
    {
        "uuid": "d7116861a3ded6d4eb99341e7dea1dab",
        "title": "霸王庙",
        "author": "袁说友",
        "content": "志大无遗策，天亡有愧心。\n威棱空炯炯，祠殿独阴阴。\n木秀千年古，溪流万折深。\n江东父老意，羯鼓奏新音。",
        "dynasty": "宋",
        "collection_info": null
    },
    {
        "uuid": "9ee415f29b2fd68c53183f81c6c9d766",
        "title": "过三山矶有庙祀李氏女尝以诗託之过客梦中江神曰游奕将尝求经于陈惠公得冥司迁职",
        "author": "袁说友",
        "content": "矶到三山峻，涛奔乱石滨。\n吟哦灵女庙，游奕护江神。\n古往人何在，幽冥事已深。\n平生仗忠信，持此问天津。",
        "dynasty": "宋",
        "collection_info": null
    },
    {
        "uuid": "03c1b616d11ac097127b4d264f1f1b41",
        "title": "访赵王北园荷池",
        "author": "袁说友",
        "content": "小熟乌程酿，重游习氏园。\n乱蝉依柳噪，疎雨趁荷喧。\n短棹双溪静，轻鸥一羽翻。\n青山满归路，新月送黄昏。",
        "dynasty": "宋",
        "collection_info": null
    },
    {
        "uuid": "01ffaa1643cfca12d4cc6eecd0c47aa2",
        "title": "过邻水县横碧川",
        "author": "袁说友",
        "content": "一水横空翠，羣山送远阴。\n临流新柳媚，隔岸小楼深。\n五斗渊明米，朞年子贱琴。\n可人山水县，莫倦读书音。",
        "dynasty": "宋",
        "collection_info": null
    },
    {
        "uuid": "732dc61c16f216602aa806567e1c9bb6",
        "title": "出东城观水",
        "author": "袁说友",
        "content": "浩荡东城外，微茫病眼开。\n烟帆一鸟过，云插乱峰堆。\n绿水漫漫去，青山衮衮来。\n飞边双鹭没，天末晚风迴。",
        "dynasty": "宋",
        "collection_info": null
    },
    {
        "uuid": "1ce0fe067067588b52b1cd1d992ee705",
        "title": "骆驼桥",
        "author": "袁说友",
        "content": "家住水云窟，路分苕霅溪。\n天高横蝃蝀，水阔跨鲸鲵。\n捲浪去还却，行人东望西。\n帆樯惊岁月，桥柱几人题。",
        "dynasty": "宋",
        "collection_info": null
    },
    {
        "uuid": "39b7b42b3a1bc5348d5b7acc85f436c6",
        "title": "甘棠桥",
        "author": "袁说友",
        "content": "波入南溪绿，荷熏夹岸香。\n一川虹倒影，百步带横塘。\n舟榜桥边柳，鱼惊月下榔。\n人亡遗爱远，谁復赋甘棠。",
        "dynasty": "宋",
        "collection_info": null
    },
    {
        "uuid": "cc739be71269e133458da9aebe8c1016",
        "title": "舟行夜过甘棠桥",
        "author": "袁说友",
        "content": "远鼓三更急，长虹十丈低。\n影浮冰鑑月，身渡玉壶溪。\n画烛人应醉，桃源路肯迷。\n疎星与残月，点点下玻璃。",
        "dynasty": "宋",
        "collection_info": null
    },
    {
        "uuid": "447117038f04f2cbffd793d7cb38da21",
        "title": "舟泊竹篠港夜坐诵后山诗",
        "author": "袁说友",
        "content": "沙岸人归后，船窗月上时。\n霜风竹篠港，灯火后山诗。\n岁晚羁怀恶，江空熟路迟。\n邻舟一樽酒，不使老夫知。",
        "dynasty": "宋",
        "collection_info": null
    },
    {
        "uuid": "ef4a6c894bbedfbaee4ccf3fdb28f9b0",
        "title": "舟发黄州连日遇逆风泊赤壁",
        "author": "袁说友",
        "content": "赤壁矶方到，黄州路未遥。\n辛勤四十里，跋涉两三朝。\n戢戢牛羊下，閒閒鸥鹭骄。\n忍将今岁月，容易客中销。",
        "dynasty": "宋",
        "collection_info": null
    },
    {
        "uuid": "20db4bb3889efc50b7d8966d2493e078",
        "title": "舟遇逆风有叶舟坐二小儿以一竿挂二笠代帆而来",
        "author": "袁说友",
        "content": "小艇浮孤苇，垂髫识二童。\n巧将双箬笠，快夺一帆风。\n去去渔歌裏，翩翩麦浪中。\n吴儿惯浮浪，早已逐飘蓬。",
        "dynasty": "宋",
        "collection_info": null
    },
    {
        "uuid": "dbf043e84beebe43fc0f2b17f91d15c2",
        "title": "舟行邂逅别吴子明郎中",
        "author": "袁说友",
        "content": "杜宇催归急，青山送客忙。\n去帆辞断港，过眼接危樯。\n亲戚五年别，尊罍一笑长。\n山西堕残照，不忍酹离觞。",
        "dynasty": "宋",
        "collection_info": null
    },
    {
        "uuid": "60e96fcb14e5beebbbbb3be776039431",
        "title": "庖人舟以风殿后早饭不继",
        "author": "袁说友",
        "content": "帆席搀前去，炊烟落后陈。\n一杯羹已饫，方丈食何因。\n自分贫兼客，休嗟愁杀人。\n江风吹送稳，晚酌待频频。",
        "dynasty": "宋",
        "collection_info": null
    },
    {
        "uuid": "46d9cbe2645e30c81b16bc647f1b93b8",
        "title": "舟中怀稚子",
        "author": "袁说友",
        "content": "远浦三更月，春风一夜程。\n平生惯安静，多病怯征行。\n急橹夸先后，连山护送迎。\n关心小儿女，幽梦落东城。",
        "dynasty": "宋",
        "collection_info": null
    },
    {
        "uuid": "23e6cb8ba13986c19613a09637529147",
        "title": "观渔舟得巨鱼",
        "author": "袁说友",
        "content": "猛作修鳞想，观渔忆故濠。\n横舟排雪浪，敏手夺银刀。\n过熟偏宜酒，余鲜更带糟。\n忍穷须忍口，老矣为渠饕。",
        "dynasty": "宋",
        "collection_info": null
    },
    {
        "uuid": "368537386aeb8dbe67a7dca19acedd23",
        "title": "舟过七里店迓客",
        "author": "袁说友",
        "content": "涨水一篙足，环山七里长。\n维舟横略彴，惊鹭入菰蒋。\n话旧人俱老，相嗟鬓各霜。\n年来慵不出，犹未免迎将。",
        "dynasty": "宋",
        "collection_info": null
    },
    {
        "uuid": "e4a31e00fe10615d61861e60d2057eeb",
        "title": "舟中酒味酸许深父漕使以家酿来亦不欲受",
        "author": "袁说友",
        "content": "樽酒称台馈，牢辞以例陈。\n独醒心已醉，不饮意如春。\n凝望嗟陶令，夸醒笑伯伦。\n兼金有前训，寄谢白衣人。",
        "dynasty": "宋",
        "collection_info": null
    },
    {
        "uuid": "f1e703f0fdea333f900cf5f855a21209",
        "title": "月河",
        "author": "袁说友",
        "content": "路转双溪曲，河湾一径通。\n清秋杨柳月，落日芰荷风。\n直抵濯缨水，当前文笔峰。\n满城佳气聚，擢秀美羣公。",
        "dynasty": "宋",
        "collection_info": null
    },
    {
        "uuid": "df878414c073a35d3396a1b85737721b",
        "title": "练湖",
        "author": "袁说友",
        "content": "练湖四十里，往往半徐州。\n巨浸膏千亩，余波济万艘。\n回旋迷宿鸟，浩荡狎飞鸥。\n父老相迎问，犹怀旱暵忧。",
        "dynasty": "宋",
        "collection_info": null
    },
    {
        "uuid": "94a0f537a5b4b8f0a46c083898ee47b8",
        "title": "入淮",
        "author": "袁说友",
        "content": "桐柏分源远，清流接泗滨。\n于何号边境，不忍问淮民。\n北顾关山在，西风草木新。\n天河如可挽，吾欲洗边尘。",
        "dynasty": "宋",
        "collection_info": null
    },
    {
        "uuid": "eeac36bdafa1c4c4829d44bc11418ab3",
        "title": "上官桀诈令人为燕王旦上书言光疑有非常臣愿归符玺宿卫察变上曰朕知是书诈也后桀燕王等谋废立事觉尽诛",
        "author": "袁说友",
        "content": "燕国归符玺，将军有谤书。\n君王嗟诡诈，党与悉趦趄。\n白日中天照，浮云扫地除。\n狂谋身一败，邪骨满丘墟。",
        "dynasty": "宋",
        "collection_info": null
    },
    {
        "uuid": "3599faacb6ca8d84034b31745bda9ffd",
        "title": "高庙灾董仲舒推说其意稿未上主父偃候仲舒私见嫉之窃其书而奏焉上召视诸儒吕步舒以为大愚下仲舒吏当死诏赦之",
        "author": "袁说友",
        "content": "老学推占后，姦人娼嫉初。\n怀私真诡计，候见窃成书。\n猛欲挤贤辙，宁思戒覆车。\n那知一回首，身已毙诛锄。",
        "dynasty": "宋",
        "collection_info": null
    },
    {
        "uuid": "7a99eddc189ec19699f68030e2998890",
        "title": "文帝登虎圈问尉禽兽簿不能对虎圈啬夫对甚悉上拜啬夫为上林令张释之曰今以口辨超迁恐天下争口辨无实遂不拜",
        "author": "袁说友",
        "content": "辨舌机锋锐，言簧巧意倾。\n一闻贤者议，众鄙啬夫名。\n利口宜深戒，违颜愿力争。\n须知玄默化，帝已久躬行。",
        "dynasty": "宋",
        "collection_info": null
    },
    {
        "uuid": "28e708f04a63c38aebc4bfb812c3930a",
        "title": "文帝议以贾谊任公卿绛灌冯敬等害之乃毁谊曰洛阳年少擅权于是天子疏之以谊为长沙王太傅",
        "author": "袁说友",
        "content": "诸老谗言入，长沙远地留。\n一闻天子议，众嫉少年谋。\n自堕姦谀术，谁宽痛哭忧。\n至今言绛灌，犹为孔门羞。",
        "dynasty": "宋",
        "collection_info": null
    },
    {
        "uuid": "4a9628639db86f1fa8a1d6e5ce744e58",
        "title": "张汤治狱皆穷根本上欲释严助伍被汤曰弗诛后不可治巧排大臣益见尊任后以怀诈面欺上使使簿责汤汤为书谢遂自杀",
        "author": "袁说友",
        "content": "最是慈祥日，为臣惨刻闻。\n弯弓屠善类，刺骨见深文。\n流毒嗟苛吏，伤恩负此君。\n不知惭簿责，一死尚何云。",
        "dynasty": "宋",
        "collection_info": null
    },
    {
        "uuid": "858608db9d342bb8353392c6073fb828",
        "title": "遇张玉叔荆漕自潼州易节来言蜀人两载前以制帅相期矣",
        "author": "袁说友",
        "content": "上愧三朝老，深惭四蜀民。\n君恩无语报，世事有前因。\n叱驭宁论远，扪参敢爱身。\n但思强健日，归计莫因循。",
        "dynasty": "宋",
        "collection_info": null
    },
    {
        "uuid": "2e11e34cd72117914be37ee78c36ad0a",
        "title": "孟子开宰余杭二首  其一",
        "author": "袁说友",
        "content": "畿邑三年令，先声百里春。\n公朝勤恤隠，吾道足亲民。\n不作劳人想，犹堪发刃新。\n从渠清俗论，峩豸已知津。",
        "dynasty": "宋",
        "collection_info": null
    },
    {
        "uuid": "678b764a8a8f11950cd7c2bad0c51de3",
        "title": "孟子开宰余杭二首  其二",
        "author": "袁说友",
        "content": "得友宁论少，登门不愧迟。\n交游今有几，襟抱独相期。\n笑我方椎钝，如公政骤驰。\n我今怀旧意，不敢爱于诗。",
        "dynasty": "宋",
        "collection_info": null
    },
    {
        "uuid": "81f31ba09d7b6a5df9ef2912250e2b0a",
        "title": "武康县治松桂林二首  其一",
        "author": "袁说友",
        "content": "松桂论交久，诗书造道深。\n犹于官事日，不忘岁寒心。\n此地赓酬句，他年蔽芾阴。\n男邦有佳政，应促诏纶音。",
        "dynasty": "宋",
        "collection_info": null
    },
    {
        "uuid": "c588d9ffaf29ddbcd4f7a385b7e0f4ea",
        "title": "武康县治松桂林二首  其二",
        "author": "袁说友",
        "content": "诗竞山川秀，亭随草木新。\n弦歌鲁言偃，吏隠汉梅真。\n淇苑雪霜操，广寒宫殿春。\n相望不百里，一苇要身亲。",
        "dynasty": "宋",
        "collection_info": null
    },
    {
        "uuid": "e66c0be765aa42368f53fc5a9b4e1d35",
        "title": "遗云液新醇花胯正焙于制幕",
        "author": "袁说友",
        "content": "彦聚有英伦，公余无杂宾。\n一樽云送液，寸玉雪先春。\n浮蚁酒中圣，团龙天上珍。\n遣之陪幕府，聊以款车巾。",
        "dynasty": "宋",
        "collection_info": null
    },
    {
        "uuid": "357d07cb65d6afe013e5a271c2c4af80",
        "title": "曾同年南仲至自德清二首  其一",
        "author": "袁说友",
        "content": "岁月飞梭疾，交游旧雨疎。\n故人欣戾止，之子最相于。\n话旧须樽酒，奔忙缺饭蔬。\n不酬千种意，空寄一行书。",
        "dynasty": "宋",
        "collection_info": null
    },
    {
        "uuid": "8090e17534bce2a7dbf8f519672f3ab3",
        "title": "曾同年南仲至自德清二首  其二",
        "author": "袁说友",
        "content": "老去慵驰骛，诗来慰阔疏。\n吾庐聊復尔，仁里盍依于。\n乞米惭书帖，呼儿笑撷蔬。\n强吟鬚捻句，博得玉鈎书。",
        "dynasty": "宋",
        "collection_info": null
    },
    {
        "uuid": "a3c4dcd48d62499505183276b6c5bd95",
        "title": "和同年张唐英怀弟晋英韵二首  其一",
        "author": "袁说友",
        "content": "旧学知何补，丹心早已平。\n过从欣故侣，慨慕熟英声。\n笑洽愁肠释，诗来俗眼清。\n君家好兄弟，何愧洛中程。",
        "dynasty": "宋",
        "collection_info": null
    },
    {
        "uuid": "09bf272ea12cca00cdb4cfe862d12ad1",
        "title": "和同年张唐英怀弟晋英韵二首  其二",
        "author": "袁说友",
        "content": "嗜利终羞涩，论交愧懒昏。\n日高忺闭户，客至倦迎门。\n多谢铿金语，来如挟纩温。\n穷年得佳友，花柳乐村村。",
        "dynasty": "宋",
        "collection_info": null
    },
    {
        "uuid": "dd362a0c4986052dfbf6a6d7ec0b227a",
        "title": "和张思济县尉韵二首  其一",
        "author": "袁说友",
        "content": "作计寻山径，论交独两生。\n相过真有意，多病只垂情。\n老怯终年别，诗烦一夜程。\n怀思几秋梦，月落晓溪横。",
        "dynasty": "宋",
        "collection_info": null
    },
    {
        "uuid": "2db4b5679d005f6e43c9c5e49f0917de",
        "title": "和张思济县尉韵二首  其二",
        "author": "袁说友",
        "content": "书债频年积，舟行一水期。\n稍吟秋夜雨，不尽故人思。\n正为才高累，宁论事了嗤。\n相忘心屡折，落笔更蜚驰。",
        "dynasty": "宋",
        "collection_info": null
    },
    {
        "uuid": "803788482182a6d9a0aac88b9a0ecaa7",
        "title": "和唐英韵",
        "author": "袁说友",
        "content": "客久催归驭，愁牢爱大杯。\n骊驹勤咏叹，行李尚淹回。\n皇甫有书至，盖公何日来。\n巾车莫濡滞，祇此趣盐梅。",
        "dynasty": "宋",
        "collection_info": null
    },
    {
        "uuid": "8da56308dbe60a3fcaeddccc4901a2a8",
        "title": "和丁端叔九日韵",
        "author": "袁说友",
        "content": "风雨重阳候，旌旗五客游。\n清樽烦卜夜，归鬓但惊秋。\n薄暮霭云散，倾城终日留。\n晚楼东望际，萸菊故园丘。",
        "dynasty": "宋",
        "collection_info": null
    },
    {
        "uuid": "fe918e5b338c3e0bef6a13514ef20ba3",
        "title": "和人怀归",
        "author": "袁说友",
        "content": "宦海风波恶，穷途故旧新。\n匹夫犹按剑，夜璧莫投人。\n狎水舟沈羽，防城口累身。\n归来老丘壑，一笑乐吾真。",
        "dynasty": "宋",
        "collection_info": null
    },
    {
        "uuid": "5307416287c323c9534eceb336af23f9",
        "title": "和林子长家庭韵",
        "author": "袁说友",
        "content": "诸郎方竞秀，兰玉谢庭家。\n国士无双誉，蟾宫第一花。\n侍嫔歌采苢，笄鬓绾堆鸦。\n已办如椽笔，绵绵赋瓞瓜。",
        "dynasty": "宋",
        "collection_info": null
    },
    {
        "uuid": "94978af90c95d5a2262fe28ee8e1a023",
        "title": "和惠老自上方来住广福寺",
        "author": "袁说友",
        "content": "岁晚逢三友，身閒爱一丘。\n喜闻孤锡至，又向白苹留。\n失笑拈花手，无人野渡舟。\n个中须具眼，着语待公酬。",
        "dynasty": "宋",
        "collection_info": null
    },
    {
        "uuid": "41f8da121909ebec703b076f444c7476",
        "title": "乡人徐辩道见过自云有升平遗策当挟之西游乞诗祖行聊作一首",
        "author": "袁说友",
        "content": "乡翁初识面，独往定何如。\n客舍风霜急，权门韦布疎。\n北书应有犬，南食尚无鱼。\n身外祇遗策，苍苔空故庐。",
        "dynasty": "宋",
        "collection_info": null
    },
    {
        "uuid": "3a23c7b01f200d73efee3cc88d11e223",
        "title": "故人爽贷粟之约",
        "author": "袁说友",
        "content": "小泊渔舟晚，春风燕子回。\n从渠三月约，误我一舟来。\n风雨故相厄，溪山犹可陪。\n人生竟何有，此抱向谁开。",
        "dynasty": "宋",
        "collection_info": null
    },
    {
        "uuid": "f3526347b3656ad630cb597334aca3ba",
        "title": "谢王进士惠近作",
        "author": "袁说友",
        "content": "秋入淮乡老，风连塞鴈悲。\n一书烦故旧，七字更新奇。\n我已归帆日，公方客馆时。\n天涯每相遇，不敢爱于诗。",
        "dynasty": "宋",
        "collection_info": null
    },
    {
        "uuid": "eb92e0ab62bd72d413457f5b9f5286db",
        "title": "谢李兼善书库寄近作",
        "author": "袁说友",
        "content": "笔下陈无己，香分一瓣奇。\n有孙今见嫡，得髓政忘皮。\n怀旧书来日，惊人语妙时。\n犹思频咀嚼，嚥子百篇诗。",
        "dynasty": "宋",
        "collection_info": null
    },
    {
        "uuid": "74fd973446bc2b7f295815f1e002e420",
        "title": "谢赵周锡制干和篇",
        "author": "袁说友",
        "content": "甫掷抛砖句，俄惊翻水成。\n源泉夸敏思，击钵噤无声。\n白玉雕镌巧，黄金煅炼精。\n我惭非腹稿，不復敢披呈。",
        "dynasty": "宋",
        "collection_info": null
    },
    {
        "uuid": "02093f4145fb68e732a3708ee9f8cd3c",
        "title": "疑独学录屡过仆言诗又遗以成编盖区区每有意于此而拙无佳语为大恨因作鄙言奉报",
        "author": "袁说友",
        "content": "初闻富经术，颇復事风骚。\n作者意不尽，斯人才已高。\n大编来警策，短髮对爬搔。\n好语远相避，独怜曾几遭。",
        "dynasty": "宋",
        "collection_info": null
    },
    {
        "uuid": "0d9c2ee4590e6a4dc52478aa2b633c45",
        "title": "泊金陵得仲元书",
        "author": "袁说友",
        "content": "亲戚不忍别，弟兄那可离。\n枕边鸿鴈信，天外鹡鸰诗。\n老大须长健，音书莫较迟。\n今朝万金至，无语不成思。",
        "dynasty": "宋",
        "collection_info": null
    },
    {
        "uuid": "2d47b11248dc1b7f2b8874dbdc332d3d",
        "title": "兴化吴宰商卿来书",
        "author": "袁说友",
        "content": "百里报消息，一缄劳寄驰。\n但知怀旧切，犹恨得书迟。\n儒者可言政，怀邦当易为。\n问君安否外，别后几篇诗。",
        "dynasty": "宋",
        "collection_info": null
    },
    {
        "uuid": "de254aa44e469449fe47895046474de8",
        "title": "读书",
        "author": "袁说友",
        "content": "宦牒刚驰逐，篇章半扫除。\n稍寻无事日，重理旧诗书。\n笔砚寒灯寂，轩窗昼景舒。\n政须堂下问，糟粕意何如。",
        "dynasty": "宋",
        "collection_info": null
    },
    {
        "uuid": "6a28995daee863b6268829525a6b298a",
        "title": "持课",
        "author": "袁说友",
        "content": "梦接三乘境，香胜一炷熏。\n风窗独趺坐，鸟雀听声闻。\n目想金刚会，心存贝叶文。\n稍蠲烦恼毒，天雨看缤纷。",
        "dynasty": "宋",
        "collection_info": null
    },
    {
        "uuid": "ae690b715a127b094ecb280e472c1603",
        "title": "周可大携子入山读书",
        "author": "袁说友",
        "content": "一日不觌面，三秋应动心。\n刚闻将子去，又惯入山深。\n饭饱羣书乐，窗閒万竹阴。\n扁舟纔十里，得得要相寻。",
        "dynasty": "宋",
        "collection_info": null
    },
    {
        "uuid": "fd1087514a5782625f5e33165c9a50a0",
        "title": "训子",
        "author": "袁说友",
        "content": "投老寻三窟，传家只一经。\n呼儿亲料理，开卷熟叮咛。\n我已头居白，谁堪芥拾青。\n颇怀兰与玉，长忆谢家庭。",
        "dynasty": "宋",
        "collection_info": null
    },
    {
        "uuid": "d5ec21baa63ff9226464928652e7c3c0",
        "title": "展扫先茔",
        "author": "袁说友",
        "content": "寂寞千松老，萦纡一水通。\n重来惊鬓雪，遗恨满春风。\n拱木人何在，伤心泪已穷。\n羁怀不成寐，月落半山空。",
        "dynasty": "宋",
        "collection_info": null
    },
    {
        "uuid": "521445974a32ade8ac3e9e6e2e287afa",
        "title": "展扫先茔省伯氏用前韵",
        "author": "袁说友",
        "content": "久作弟兄别，相看笑语通。\n寒窗酬酒夜，落月对床风。\n志得宁论晚，名高不畏穷。\n君看天下事，一一漫雕空。",
        "dynasty": "宋",
        "collection_info": null
    },
    {
        "uuid": "5a9f786c31a42169190d04b813c3dd16",
        "title": "闭户",
        "author": "袁说友",
        "content": "户屦无人满，庭罗尽日张。\n閒窗书白羽，清梦熟黄粱。\n瓦瓮苕溪渌，铜鑪柏子香。\n出门本无碍，龟穴惯深藏。",
        "dynasty": "宋",
        "collection_info": null
    },
    {
        "uuid": "310a646a3bf8867910acfbc4258000b5",
        "title": "曝书",
        "author": "袁说友",
        "content": "红日庭初熭，青编手自摩。\n乌踆浮竹简，鱼蠹眩阳和。\n眼恨频催老，书惭未触多。\n相看不相弃，同老故山阿。",
        "dynasty": "宋",
        "collection_info": null
    },
    {
        "uuid": "9549889bc52e47c5ad5cf512db1372ac",
        "title": "试砚",
        "author": "袁说友",
        "content": "断璧推良质，寒窗足雅供。\n点分鸜眼秀，色渍马肝浓。\n岩浸端溪月，纹藏古歙峰。\n可怜方寸石，笔下几迎逢。",
        "dynasty": "宋",
        "collection_info": null
    },
    {
        "uuid": "f14396c06b69c3d9bd5561325ad0fe12",
        "title": "治药",
        "author": "袁说友",
        "content": "药采人间足，方从肘后参。\n年来医罕问，老去病多谙。\n风雨关淫疾，刀圭辨苦甘。\n君看不龟手，犹败越人南。",
        "dynasty": "宋",
        "collection_info": null
    },
    {
        "uuid": "d5177d6a71f14a1b08825b79279ab5f1",
        "title": "理髮",
        "author": "袁说友",
        "content": "拣髮亭移昼，临风手独搔。\n愁添丝几缕，老怯鬓双毛。\n自叹头颅薄，空怀胆气豪。\n年华莫相逼，疎栉已如缫。",
        "dynasty": "宋",
        "collection_info": null
    },
    {
        "uuid": "4af60f640747f171e3bb28bb0c2c5c58",
        "title": "怀仲子病目",
        "author": "袁说友",
        "content": "秋日家乡远，西风去鴈迟。\n小儿应药喜，老父数归期。\n昨夜三江梦，今朝五字诗。\n至情如饮水，冷暖自深知。",
        "dynasty": "宋",
        "collection_info": null
    },
    {
        "uuid": "4d61b19ae96235b3fe646f4c826f53d3",
        "title": "家信报仲子目疾已平用前韵",
        "author": "袁说友",
        "content": "岘也平安久，书云传遽迟。\n意宽千里远，归更一旬期。\n眼过无非景，身閒足可诗。\n江湖终欲老，鸥鸟已先知。",
        "dynasty": "宋",
        "collection_info": null
    },
    {
        "uuid": "f43240bdbc8d2dcedb7f13c8f8ca8525",
        "title": "有感",
        "author": "袁说友",
        "content": "万事缘憎爱，孤衷只惷愚。\n归与乖俗好，老矣误时须。\n举世冲霄鹄，何人滥吹竽。\n穷通一不问，无復鬼揶揄。",
        "dynasty": "宋",
        "collection_info": null
    },
    {
        "uuid": "0d3887053139de812de6b682646ccde6",
        "title": "偶成",
        "author": "袁说友",
        "content": "老眼慵开阖，閒窗独欠伸。\n梦残亭过午，漏永箭浮申。\n黄卷卷舒足，黑甜滋味真。\n生涯惟一枕，百虑不关身。",
        "dynasty": "宋",
        "collection_info": null
    },
    {
        "uuid": "d1a029fc273acb644bb1a223369fa593",
        "title": "灯花",
        "author": "袁说友",
        "content": "一点寒釭照，楼头夜鼓挝。\n报人初缀玉，戏我只空花。\n身已遗荣辱，灯应误逞夸。\n焚膏畴昔事，墙角几檠斜。",
        "dynasty": "宋",
        "collection_info": null
    },
    {
        "uuid": "fc11f495957634c60a4c1b1a9a4e9670",
        "title": "自适",
        "author": "袁说友",
        "content": "有地容投老，无田解赋归。\n浮生几朝露，活计一书帏。\n閒只诗添债，愁应带减围。\n人间翻覆手，莫怨是中非。",
        "dynasty": "宋",
        "collection_info": null
    },
    {
        "uuid": "5d826c951ce32b8ae5e2f5f05af3f23c",
        "title": "绝粮",
        "author": "袁说友",
        "content": "旧索长安米，今无负郭田。\n平生一饱计，岁晚百忧煎。\n漂母今何有，王孙空自怜。\n日高亭欲午，寒屋竈无烟。",
        "dynasty": "宋",
        "collection_info": null
    },
    {
        "uuid": "ef16a69739dee79f43c9cf062e8ae58d",
        "title": "淮白",
        "author": "袁说友",
        "content": "未识淮乡味，饕馋老不衰。\n及兹秋水涨，已食小鲜肥。\n众口虽难美，饥肠本易为。\n岂无鲈鲙好，物以罕为奇。",
        "dynasty": "宋",
        "collection_info": null
    },
    {
        "uuid": "c181895e4a3a245b90785be653e85fc1",
        "title": "古镜",
        "author": "袁说友",
        "content": "老眼羞看镜，华颠怯半霜。\n栖迟勋业晚，孤负岁年长。\n月透光深杳，花摇影颉颃。\n衣冠从尔正，不趁晓来粧。",
        "dynasty": "宋",
        "collection_info": null
    },
    {
        "uuid": "0c37bbeafe14d815751db108bd871d23",
        "title": "景山寺古鼎",
        "author": "袁说友",
        "content": "小憩山前路，清谈得道僧。\n爱渠惟一鼎，持此供三乘。\n制作前无古，摩挲喜不胜。\n兹游真可乐，着句忆吾曾。",
        "dynasty": "宋",
        "collection_info": null
    },
    {
        "uuid": "8ceed95d825a016c1f1c8f900f7ea492",
        "title": "灵壁蹲石",
        "author": "袁说友",
        "content": "几朶连峰峻，千年古镜浮。\n气分灵壁秀，声逐泗滨流。\n笑我成孤影，从渠老一丘。\n山川多胜地，击拊嘆中州。",
        "dynasty": "宋",
        "collection_info": null
    },
    {
        "uuid": "7b7d7cd29e28a7efcdf3000894c9ef73",
        "title": "洞庭立峰",
        "author": "袁说友",
        "content": "绝壁横翔势，当轩伟岸姿。\n一峰云欲下，乱藓雨频滋。\n独立霜寒耐，衔空月影筛。\n缅怀黄石事，犹想谷城时。",
        "dynasty": "宋",
        "collection_info": null
    },
    {
        "uuid": "8fbd440222b87015d9f56d9a2082db73",
        "title": "玲珑山",
        "author": "袁说友",
        "content": "颇怪玲珑景，浑疑雷雨穿。\n灯分岩下径，目骇洞中天。\n傍磴莓苔合，环山草木鲜。\n白云时欲下，烟锁闭神仙。",
        "dynasty": "宋",
        "collection_info": null
    },
    {
        "uuid": "6613eabcb5901d8cb6a825c1c7f2f05b",
        "title": "与副伴王领卫论弈象",
        "author": "袁说友",
        "content": "轻兵三十二，一着见安危。\n疋马渡河日，单车驰敌时。\n棘门漫儿戏，淝水付枰棋。\n小试平戎手，将军更出奇。",
        "dynasty": "宋",
        "collection_info": null
    },
    {
        "uuid": "0520c48947fe5b07343bf62517c80407",
        "title": "扇画雪景",
        "author": "袁说友",
        "content": "杖屦祁寒裏，林峦幻景同。\n生绡明月影，淡墨老霜丛。\n点染三冬雪，招邀六月风。\n呼童小挥手，残吹袭帘栊。",
        "dynasty": "宋",
        "collection_info": null
    },
    {
        "uuid": "36520c61617eddc8adcdd125daf5d9f5",
        "title": "壁画竹鹤",
        "author": "袁说友",
        "content": "风月寒窗寂，丹青半堵开。\n南墙看俨立，华表认归来。\n邈想风声唳，求栖鸟雀猜。\n雨余新着色，点点上苍苔。",
        "dynasty": "宋",
        "collection_info": null
    },
    {
        "uuid": "5abea343d5864cdad52e7c4ec6841186",
        "title": "卞山石林",
        "author": "袁说友",
        "content": "物是人非旧，堂空语不譍。\n千重云夭矫，百态玉崚嶒。\n断壁苔封径，悬岩树挂藤。\n搘颐重觅日，犹记昔年曾。",
        "dynasty": "宋",
        "collection_info": null
    },
    {
        "uuid": "73faf66269eda0af5d6e9291a37707bc",
        "title": "午阴小饮",
        "author": "袁说友",
        "content": "草树涧边青，人稀自掩扃。\n阴沈端午水，晴映半天星。\n倦枕敷横榻，枯藜傍小亭。\n谁知一杯酒，小醉不嫌醒。",
        "dynasty": "宋",
        "collection_info": null
    },
    {
        "uuid": "3682e8c0df92d9a278b1ee5af1a511f3",
        "title": "和惠老元日立春復雪韵",
        "author": "袁说友",
        "content": "一声春正晓，雪裏荐新年。\n揽镜星霜久，催人岁月迁。\n化工原着意，物态漫争妍。\n我老心尤远，居閒觉地偏。",
        "dynasty": "宋",
        "collection_info": null
    },
    {
        "uuid": "ee7e40167cef5d3f0030906b7ad1e657",
        "title": "归自郊外遇雪",
        "author": "袁说友",
        "content": "细雨初收脚，飞来已溅身。\n固应宜瑞雪，未必困行人。\n酒裏寒犹重，吟边语未新。\n更怜渠白叟，呵手诉车尘。",
        "dynasty": "宋",
        "collection_info": null
    },
    {
        "uuid": "ff22f7f8d9ea33a37caa4d949887bc7d",
        "title": "和某提举喜雪韵",
        "author": "袁说友",
        "content": "冷彻狐裘薄，风团柳絮堆。\n雪先迎腊至，梅怯后时开。\n晓色连山老，年华两鬓催。\n浮生惊节物，谁与赋归来。",
        "dynasty": "宋",
        "collection_info": null
    },
    {
        "uuid": "f105ef556f83c12d32df9a1ae47b51e8",
        "title": "元日立春",
        "author": "袁说友",
        "content": "春入帘帏线几添，更随桃茢快新瞻。\n晓看密密轻丝堕，晚作纤纤细雨兼。\n可喜田家余谷粟，也应泽国饱鱼盐。\n年丰更乐弦歌化，知是曹装渐趣严。",
        "dynasty": "宋",
        "collection_info": null
    },
    {
        "uuid": "aede9c93ff57caf28c50dbb99d37551c",
        "title": "元日得雨",
        "author": "袁说友",
        "content": "知时膏泽下新正，便觉欣欣物意生。\n细雨寒梢半檐滴，单床孤梦五更声。\n两年元日嗟萍梗，万里殊乡付酒觥。\n不似斗杓容易转，只今迎岁指东城。",
        "dynasty": "宋",
        "collection_info": null
    },
    {
        "uuid": "35eeb82a833a35562a14fe530be4efbe",
        "title": "惜春",
        "author": "袁说友",
        "content": "不缘雨雪不缘风，九十风光半已穷。\n袅娜熟眠杨柳绿，夭娆浓醉海棠红。\n客怀不直韶光好，诗兴犹因景物雄。\n投分东君未应薄，乞花偿酒强迎逢。",
        "dynasty": "宋",
        "collection_info": null
    },
    {
        "uuid": "d08308055c38aea526af499e4d27d93e",
        "title": "梨花",
        "author": "袁说友",
        "content": "东风日日点征衣，野阔林疎四望奇。\n景物剩供行客眼，梨花更索老夫诗。\n登山趁得春三月，带月犹看雪一枝。\n七日崎岖三百里，倡条冶叶故相随。",
        "dynasty": "宋",
        "collection_info": null
    },
    {
        "uuid": "d6f1197512762925308975f3e43557a7",
        "title": "和杨诚斋春雨韵",
        "author": "袁说友",
        "content": "十年此袂与君分，一笑楼头日过晨。\n真箇愁来真似梦，不因诗到不知春。\n云霄元似非关我，风雨何须故恼人。\n犹得吟边慰怀抱，绝知膏馥乞诸邻。",
        "dynasty": "宋",
        "collection_info": null
    },
    {
        "uuid": "584b53213a469c41e5b108cb9830d68b",
        "title": "早行遇雨",
        "author": "袁说友",
        "content": "约得东风二月春，稍陪孤棹晓溪行。\n酒能宽我三更梦，雨不饶人半日程。\n愁对梅残初话别，懒看桃艷欲欣荣。\n红尘未踏心先退，不是宵长故独醒。",
        "dynasty": "宋",
        "collection_info": null
    },
    {
        "uuid": "20e4a2f61b94e183731a0fa8d90a6428",
        "title": "四月雨应祷",
        "author": "袁说友",
        "content": "夜半溶溶四面遮，云峰推起阿香车。\n只今陇上夸多麦，谁为丘中赋有麻。\n喜见绿针初剌水，笑渠青笠趁烧畬。\n偶然精祷诚非昧，应有欢娱田舍家。",
        "dynasty": "宋",
        "collection_info": null
    },
    {
        "uuid": "d035517d9324f23c7e7562357efd70a5",
        "title": "赵再可邦君六月雨应祷",
        "author": "袁说友",
        "content": "长夏何堪日日晴，德音优渥遍羣氓。\n黄堂少试为霖手，赤地今传喜雨声。\n诚意自知关善政，天心正不远人情。\n四郊已报四家语，一饱应无百计营。",
        "dynasty": "宋",
        "collection_info": null
    },
    {
        "uuid": "964e29a2993dfd76f20c6446fa20d0a7",
        "title": "祷雨于保福寺是日大雨至",
        "author": "袁说友",
        "content": "常旸为虐势流金，稽首长松幸屈临。\n一佛等慈清苦海，众生度厄浴甘霖。\n沛然而下期中熟，可以无饥免大祲。\n好雨㥄人愁抱释，退思畴昔尚熏心。",
        "dynasty": "宋",
        "collection_info": null
    },
    {
        "uuid": "205d9714110d5d259b8361695b3aa793",
        "title": "和赵成子提干喜雨韵  其一",
        "author": "袁说友",
        "content": "一天膏泽下民区，此意拳拳敢自居。\n欲写吴歌夸岁好，苦无杰语愧才虚。\n稍留佳客联珠履，共酹余觞笑曲车。\n试问苏州两年熟，岂无名笔作农书。",
        "dynasty": "宋",
        "collection_info": null
    },
    {
        "uuid": "684ca19413217c94fbd23674f85a01df",
        "title": "和赵成子提干喜雨韵  其二",
        "author": "袁说友",
        "content": "十年三已冒为州，每每于民有旱忧。\n午听雷声鸣屋角，晚惊雨脚压云头。\n及时三日为霖好，为汝千箱乐岁求。\n欲办一椽名喜雨，愧无老笔赞宸旒。",
        "dynasty": "宋",
        "collection_info": null
    },
    {
        "uuid": "a8003d78a39cd064acde665ab90d905b",
        "title": "和子西喜雨",
        "author": "袁说友",
        "content": "战龙捲水动诗兵，着语才非喜雨亭。\n但得云秔香颗颗，不愁霜髮短星星。\n秧针刺水轻浮绿，麦浪翻风半挟青。\n只愿年年饱忧国，庶几万里一心宁。",
        "dynasty": "宋",
        "collection_info": null
    },
    {
        "uuid": "885b3b95c38876026822a20b7c2c7d59",
        "title": "鄂渚得雨",
        "author": "袁说友",
        "content": "江头一夜水鸣艖，江外欢声百万家。\n已报主人诗满袖，更夸使者雨随车。\n支离田父烟蓑湿，辟易炎官火伞斜。\n一望阿瞒狼狈地，村村剌水透针芽。",
        "dynasty": "宋",
        "collection_info": null
    },
    {
        "uuid": "4aa642bf548b595ac6e5b23961d3f25d",
        "title": "连雨",
        "author": "袁说友",
        "content": "一月长晴窘漕渠，更留残暑要驱除。\n飘风也解终朝久，骤雨新添二尺余。\n但觉天公真有意，不知民力已潜纾。\n田家是处均膏泽，两岸欢吟使者车。",
        "dynasty": "宋",
        "collection_info": null
    },
    {
        "uuid": "3ad7410f9681c5fd77fabc526895ec5b",
        "title": "大风雷雨",
        "author": "袁说友",
        "content": "雷风一息到山西，欹侧村花不自持。\n际晚甘霖如倒峡，今年香雪可翻匙。\n绿秧蘸脚元非揠，白水齐腰不恨迟。\n浪说随车夸故事，但知忧国愿无饥。",
        "dynasty": "宋",
        "collection_info": null
    },
    {
        "uuid": "66c6e4f13bb975acdfc34d7985546c06",
        "title": "中秋无月",
        "author": "袁说友",
        "content": "皓魄埋云未肯收，佳娥寂寞为谁羞。\n可怜数点不多雨，误却一轮无限秋。\n急扫妖氛天外去，莫教微影暗中流。\n终当永夜清如水，我为停杯便倚楼。",
        "dynasty": "宋",
        "collection_info": null
    },
    {
        "uuid": "06cc6236f604b671cac74e7edd0e1f8a",
        "title": "海棠",
        "author": "袁说友",
        "content": "江行了不按春光，江路欣看得海棠。\n浅蘸深红丛蓓蕾，细开浓白巧梳粧。\n蜀花但斗臙脂湿，荆种新傅腻粉香。\n行客纷纷正寥落，为渠着语快飞觞。",
        "dynasty": "宋",
        "collection_info": null
    },
    {
        "uuid": "ce9557801cf38abb64d4cb5da5a2e6b8",
        "title": "江行得水仙花",
        "author": "袁说友",
        "content": "彻底清姿秀可餐，柔枝不怯胆瓶寒。\n三星细滴黄金盏，六出分成白玉盘。\n是物合陪僊子供，何人遣傍客舟看。\n山矾似俗梅偏瘦，别与诗人较二难。",
        "dynasty": "宋",
        "collection_info": null
    },
    {
        "uuid": "c5a1c842c0096f2308dd12c28ed3af0c",
        "title": "和施德远双莲韵二首  其一",
        "author": "袁说友",
        "content": "老向尘埃度岁华，不堪才拙负州家。\n天公着意成丰岁，地产无心出异葩。\n乱翠绡中双晕脸，抹青山外两凝霞。\n何人欲采莲归去，我有轻舟试一拏。",
        "dynasty": "宋",
        "collection_info": null
    },
    {
        "uuid": "e105d837c6bcd276019bff62dfd209e4",
        "title": "和施德远双莲韵二首  其二",
        "author": "袁说友",
        "content": "政拙才疎祇具员，也应和气到吴边。\n乡来偶尔双岐麦，今復申之并蒂莲。\n颇觉园丁惊创见，正须骚客赋新联。\n天休要是传消息，得得装成大有年。",
        "dynasty": "宋",
        "collection_info": null
    },
    {
        "uuid": "6fa254b00a56525fbc491256e7bdcc1d",
        "title": "迓金国聘使舟中逢玉簪花",
        "author": "袁说友",
        "content": "扁舟伊轧乱秋声，花下新凉暑不侵。\n浓叶衬成螺展髻，芳苞拆尽玉垂簪。\n谁将茉莉评高下，未必清香较浅深。\n把酒问花花不语，微吟空伴小蛩吟。",
        "dynasty": "宋",
        "collection_info": null
    },
    {
        "uuid": "4bcb4994ed308a6e50ae74eef2a33890",
        "title": "新繁县麦秀两岐",
        "author": "袁说友",
        "content": "丰碑喜瑞熟摩挲，后至深惭拙政多。\n鲁国不闻三月治，渔阳敢说两岐歌。\n年丰今日鱼旟梦，农兆前村鹳鹊窠。\n又见东阡西陌雨，倚楼遥望湿轻蓑。",
        "dynasty": "宋",
        "collection_info": null
    },
    {
        "uuid": "2a3fa138086191b3d4984eddf1c245df",
        "title": "麦秀三岐",
        "author": "袁说友",
        "content": "用过其才愧弗宜，但于牧养要张施。\n未应拙政才兼月，森出来牟过两岐。\n长短异形垂美穗，青黄间色识新枝。\n悬知瑞应由明主，自是丰年属圣时。",
        "dynasty": "宋",
        "collection_info": null
    },
    {
        "uuid": "daf62a7634afdeb9edc9279a05af2769",
        "title": "午晴观孔雀",
        "author": "袁说友",
        "content": "异雀逢人正美观，一鸣晴日傍栏干。\n昂头未展云霄翼，掉尾先摇锦绣盘。\n危坐我方诗兴切，薄寒谁伴酒肠宽。\n世间最是羁怀恶，犹得亭花着意看。",
        "dynasty": "宋",
        "collection_info": null
    },
    {
        "uuid": "e2c1a9bf30c17e979369592b6732432e",
        "title": "沿溪转山入野亭小饮甚适",
        "author": "袁说友",
        "content": "惜此青青一日春，爱閒因得两三人。\n放身度密穷山崦，随意居宽趁水滨。\n逸饮不成愁淡薄，苦吟终是喜清新。\n物华时世相流转，今古之间几窖尘。",
        "dynasty": "宋",
        "collection_info": null
    },
    {
        "uuid": "7914ea622176b7c1ba4352057e0e78d5",
        "title": "过霞山小饮",
        "author": "袁说友",
        "content": "霞山书院醉焚香，细雨轻阴见海棠。\n春动旧怀杯酒后，晚吹新恨笛声长。\n或红或白花饶笑，为整为斜草更芳。\n寄语风光易尘土，相看流转且相羊。",
        "dynasty": "宋",
        "collection_info": null
    },
    {
        "uuid": "4875a625f7d59c900843713cecdbaa1f",
        "title": "张守招饮",
        "author": "袁说友",
        "content": "春风吹作万家春，谁得联镳从使君。\n微径问花同载酒，深堂剪烛细论文。\n王郎把臂簪仍盍，严老呼舟首又分。\n安得云龙随上下，佳辰不復叹离羣。",
        "dynasty": "宋",
        "collection_info": null
    },
    {
        "uuid": "3330145e2d5f5dfbefff1539d03e2b91",
        "title": "余应卿招饮",
        "author": "袁说友",
        "content": "东门郭外七桐裏，知有宣州别驾家。\n再世从游心自喜，暂时觞咏语无譁。\n平田寒日行孤鹜，枯木凄风集乱鸦。\n酒圣诗狂休问我，淋漓颠倒任横斜。",
        "dynasty": "宋",
        "collection_info": null
    },
    {
        "uuid": "a22aac0d53cfd2884152ad4e5e224b1f",
        "title": "陈主管招饮",
        "author": "袁说友",
        "content": "鹊拳庭竹语频频，忽有书来寂寞滨。\n盛事许同花烛夜，芳辰仍醉绮罗春。\n璧联香阁初鸣凤，霞泛仙觞定脯麟。\n更办归装攟珠玉，一时人物各诗人。",
        "dynasty": "宋",
        "collection_info": null
    },
    {
        "uuid": "ad8b9b46853603bb8308ca4664407ebb",
        "title": "霞山叶学谕家梅下饮二首  其一",
        "author": "袁说友",
        "content": "岁阑何地看梅花，霜日新晴晚更嘉。\n古观去寻寒士屋，山园来近旧人家。\n香传细密闻仍久，影倒高深落又斜。\n同是溪南閒澹者，暂时相赏醉无譁。",
        "dynasty": "宋",
        "collection_info": null
    },
    {
        "uuid": "59304f6cb2f2d208e2e53bdc5e76fc10",
        "title": "霞山叶学谕家梅下饮二首  其二",
        "author": "袁说友",
        "content": "不待梅梢三两花，任他酒薄漫殽嘉。\n恍然灵运穿林屐，妙矣王维入画家。\n静听喔咿鸡唱晓，明分疎落鴈行斜。\n醉吟却是寻芳客，借取残冬一笑譁。",
        "dynasty": "宋",
        "collection_info": null
    },
    {
        "uuid": "3584e97c87b6ba7e82a3051506738f41",
        "title": "同子隆次公小饮",
        "author": "袁说友",
        "content": "老境昏昏只醉眠，不知门外艷阳天。\n奚为有客携壶至，又以閒人到酒边。\n山路试登桃映日，溪城一望草如烟。\n春分花事今多少，未觉心情胜去年。",
        "dynasty": "宋",
        "collection_info": null
    },
    {
        "uuid": "16f7de62902f17033b053fac48f50454",
        "title": "送彭世昌山台小饮",
        "author": "袁说友",
        "content": "象山只在水西头，云木犹高瀑更流。\n往事何能话师友，时情徒与惜交游。\n东风又绿溪边草，明月还归天际舟。\n白髮苍颜吾亦老，一尊台上洗春愁。",
        "dynasty": "宋",
        "collection_info": null
    },
    {
        "uuid": "de6302f40f6661fc72ce8b50c1374650",
        "title": "登第一山",
        "author": "袁说友",
        "content": "极目俄登最上岩，秋风衰草塞云閒。\n漫游江浙几千里，今识东南第一山。\n志士逢时宁恨晚，壮怀有泪不须潸。\n兴亡自古知多少，天道何曾不好还。",
        "dynasty": "宋",
        "collection_info": null
    },
    {
        "uuid": "de29eda65f6f9119ebad32db622f23ae",
        "title": "和南伯山行韵二首  其一",
        "author": "袁说友",
        "content": "日日登山復下山，崎岖分寸绝难攀。\n已无鱼腹江湖虑，肯怯羊肠道路弯。\n满目诗材供客子，一杯醽醁染衰颜。\n四方弧矢男儿事，扪尽参墟莫畏艰。",
        "dynasty": "宋",
        "collection_info": null
    },
    {
        "uuid": "ee38a9649f32f8a86eecff801027c180",
        "title": "和南伯山行韵二首  其二",
        "author": "袁说友",
        "content": "千峰踏尽又层坡，冠染征尘不暇峩。\n佳处赏心惟酒尔，愁时引睡奈诗何。\n憩亭尚远日先暮，脚力已穷山更多。\n白髮对山聊自醉，如公自富郢中歌。",
        "dynasty": "宋",
        "collection_info": null
    },
    {
        "uuid": "e952fdddc95805fda55d708820310e57",
        "title": "游金焦二山至汲江亭用前韵",
        "author": "袁说友",
        "content": "江山万里忆徐州，十月迎风度小舟。\n极目不知天外景，乱云遥接水中丘。\n此身五十昔未到，着语再三今可酬。\n欲把边尘聊一洗，只今更吸大江流。",
        "dynasty": "宋",
        "collection_info": null
    },
    {
        "uuid": "58ffaa9c1ea87816188b20867e1f8bc4",
        "title": "过扬州平山堂邂逅许深父主漕",
        "author": "袁说友",
        "content": "平生踪迹半江湖，岁晚淮乡识旧都。\n小却车尘行復止，要看山色有还无。\n关山回首嗟何限，风景于人岂不殊。\n犹得故人谈世事，金城方略政堪图。",
        "dynasty": "宋",
        "collection_info": null
    },
    {
        "uuid": "13f06b0906a0cae801c0c9691e888eb1",
        "title": "泊姑苏馆",
        "author": "袁说友",
        "content": "衝风挟雨到苏州，赢得樯乌半日留。\n岂是甘棠无剪伐，浪持使节几经由。\n羣观底事多耆老，一笑犹能认故侯。\n回首齐云旧游处，西山端欲送行舟。",
        "dynasty": "宋",
        "collection_info": null
    },
    {
        "uuid": "e9622ca52fe3393d5d946914daa125a7",
        "title": "游沧浪亭",
        "author": "袁说友",
        "content": "出门犹未识沧浪，胜日能销一咏觞。\n绿障千峦森羽戟，翠绡十顷飐池塘。\n清谈杖履穷幽径，归路篮舆带夕阳。\n岂是此缨无地濯，可怜长说簿书忙。",
        "dynasty": "宋",
        "collection_info": null
    },
    {
        "uuid": "0b684888a6c18f71a0d2cabcd7d8dbea",
        "title": "和应宪使游沧浪亭韵",
        "author": "袁说友",
        "content": "使星两两照前山，笔下高吟万选钱。\n绝景政须终日款，兹游真可以诗传。\n深林遇雨排清昼，晚日迎风浸碧烟。\n千载不浑亭下水，俯栏犹得继前贤。",
        "dynasty": "宋",
        "collection_info": null
    },
    {
        "uuid": "19918b764309d2851d903bcb2fc3eed6",
        "title": "和韩倅沧浪亭韵",
        "author": "袁说友",
        "content": "平生公赏最岩居，肯作痴儿失故吾。\n正尔不堪尘满面，为君何惜酒随车。\n十年夜隔青藜杖，一日身游碧玉壶。\n莫道欲归归未得，买山作计定何如。",
        "dynasty": "宋",
        "collection_info": null
    },
    {
        "uuid": "3bac6f773d897e41c63e47b390cc5ffc",
        "title": "春日怀钱塘西湖",
        "author": "袁说友",
        "content": "只今春色满皇州，料得西湖已纵游。\n出郭竞联城下骑，循堤同上柳边舟。\n恨无两翼从渠去，曾有诸公念我不。\n到底长安风物外，远方何敢诧遨头。",
        "dynasty": "宋",
        "collection_info": null
    },
    {
        "uuid": "f57a4d43c6a16e5731c35f38321c27be",
        "title": "和董显之留西湖韵",
        "author": "袁说友",
        "content": "开门喜得故人音，访我浮生一旅亭。\n老大区区惊岁月，功名落落负簪缨。\n有谁知己头空白，举世如君眼独青。\n羡子百篇诗在手，湖山相望不胜情。",
        "dynasty": "宋",
        "collection_info": null
    },
    {
        "uuid": "fa1de4c10c27cd116466f3fafb05178b",
        "title": "和忠父于先生西湖韵",
        "author": "袁说友",
        "content": "先生摆脱世间缘，老去犹堪十万钱。\n气节向来投匦意，风流今识咏梅篇。\n饱闻东閤抡材久，未许西湖对客眠。\n圣主如天怀谠论，只今此席为君前。",
        "dynasty": "宋",
        "collection_info": null
    },
    {
        "uuid": "53f1665dca4f6773f944dbc5e0d17601",
        "title": "游武昌东湖",
        "author": "袁说友",
        "content": "只说西湖在帝都，武昌新又说东湖。\n一围烟浪六十里，几队寒鸥千百雏。\n野木迢迢遮去鴈，渔舟点点映飞乌。\n如何不作钱塘景，要与江城作画图。",
        "dynasty": "宋",
        "collection_info": null
    },
    {
        "uuid": "1b3f8aacd6d20d7bdb9a1fef88ded8a7",
        "title": "和赵周锡制干峡中韵四首  其一",
        "author": "袁说友",
        "content": "西陵峭壁路初经，但见搀空两岸青。\n天近下连苍玉嶂，山高傍涌翠云屏。\n划开龙虎流三峡，敕下雷霆遣六丁。\n终日横风倚江转，恍疑身世在沧溟。",
        "dynasty": "宋",
        "collection_info": null
    },
    {
        "uuid": "b154f504c85c5b68d40e07f4b1d17538",
        "title": "和赵周锡制干峡中韵四首  其二",
        "author": "袁说友",
        "content": "千仞山头更有山，一山去后一山还。\n林峦有路春回绿，僊洞无人夜启关。\n岫列千屏森葆卫，石藏五色像形颜。\n举头待向峡中望，见说青天近一斑。",
        "dynasty": "宋",
        "collection_info": null
    },
    {
        "uuid": "83d405aba9a80256bcf26164a8eae752",
        "title": "和赵周锡制干峡中韵四首  其三",
        "author": "袁说友",
        "content": "急峡高流日夜东，嵌空怪石浪穿礲。\n涛喧滩口波翻雪，云断山腰气吐虹。\n几阵堂堂峰硉矹，一泉滴滴水玲珑。\n我行天下今将半，安得名山如此工。",
        "dynasty": "宋",
        "collection_info": null
    },
    {
        "uuid": "b0a817dd46c30aaf9239c5d2a6f90087",
        "title": "和赵周锡制干峡中韵四首  其四",
        "author": "袁说友",
        "content": "绝景都忘峡路长，江风时送野花香。\n峰排玉帐腰凝雪，泉溜珠帘乳滴房。\n后日奇山犹续续，而今伟观已堂堂。\n雄篇曲尽形容妙，满袖珠玑到旅囊。",
        "dynasty": "宋",
        "collection_info": null
    },
    {
        "uuid": "6f31e3c6b9988935c2cd4efca090af20",
        "title": "和同年成峡州韵",
        "author": "袁说友",
        "content": "平生踪迹鴈门踦，投老犹甘万里驰。\n夜永尚迷行客梦，晓来新得故人诗。\n秋高莼美念归处，月白江清下水时。\n此日此身无羽翼，输君先去访鸱夷。",
        "dynasty": "宋",
        "collection_info": null
    },
    {
        "uuid": "3dd0114e6fc42028037fb430672810fb",
        "title": "过皂角林",
        "author": "袁说友",
        "content": "南北城高俯堑深，过帆猝猝倦登临。\n两山未远瓜洲渡，十里俄惊皂角林。\n坐想英灵犹炯炯，眼看祠庙独阴阴。\n塘村共说兴亡处，笑指东河血未沉。",
        "dynasty": "宋",
        "collection_info": null
    },
    {
        "uuid": "99a1d379a55d32119a12e7b6a487502b",
        "title": "和罗春伯奉常寄题稽山阁韵",
        "author": "袁说友",
        "content": "公来祗谒自周行，脚踏稽山意远翔。\n迭嶂排云烟杳霭，半天得月夜凄凉。\n无言可状湖山好，有客来时锦绣张。\n底事东吴声价重，螭头椽笔冠文场。",
        "dynasty": "宋",
        "collection_info": null
    },
    {
        "uuid": "cf90b7bfc9af1125370041f9d4e2de2d",
        "title": "游齐山用唐杜紫微韵",
        "author": "袁说友",
        "content": "联镳出郭疾于飞，好景留人倦式微。\n尽日山行惟所适，夕阳堤上咏而归。\n摩挲苔壁嗟前事，徙倚岩亭惜寸晖。\n空忆樊川秋影去，为谁重唱缕金衣。",
        "dynasty": "宋",
        "collection_info": null
    },
    {
        "uuid": "14163de10f96bb1901654e0bbf29ab40",
        "title": "泊沙市",
        "author": "袁说友",
        "content": "雪浪云烟日卷舒，去城远近聚廛居。\n千年堤岸围沙市，十里人烟半竹庐。\n荆国平分荆水阔，楚楼遥接楚天余。\n江民日与波神狎，只把涛雷当噏嘘。",
        "dynasty": "宋",
        "collection_info": null
    },
    {
        "uuid": "c12e981f5783f28647579e362d636259",
        "title": "同莫子章方舟下龟溪",
        "author": "袁说友",
        "content": "一舸相从下碧澜，城南百里话更残。\n绝知未减在家好，政自不愁行路难。\n舒望最堪诗眼纵，忘形只觉酒肠宽。\n归来颇讶山头黑，果是西风一夜寒。",
        "dynasty": "宋",
        "collection_info": null
    },
    {
        "uuid": "300f0400b2c0c02dd3f54457a773dfe1",
        "title": "顺风至采石",
        "author": "袁说友",
        "content": "快哉真得楚王风，钲鼓喧江四面雄。\n但欲帆樯催上水，敢辞井路傍西戎。\n江空岁晚飞烟外，人静霜明过浪中。\n少泊山腰羌笛断，一樽那肯为诗穷。",
        "dynasty": "宋",
        "collection_info": null
    },
    {
        "uuid": "bbe03d48bef3f92fe8acad35ad2ebf35",
        "title": "过楚州用霍希文韵",
        "author": "袁说友",
        "content": "夜入山阳鹢首东，单车出郭更匆匆。\n欲知势扼三江近，政以城高百尺雄。\n此恨终天身未老，何人抵掌气凌空。\n连云细草秋风下，把酒长吁问化工。",
        "dynasty": "宋",
        "collection_info": null
    },
    {
        "uuid": "b95513b87fd35ba5888c8c378548559b",
        "title": "被旨往许浦阅兵风雨中舟过梅里",
        "author": "袁说友",
        "content": "浓云障日卧前山，已觉林深寸步难。\n风雨于人本无意，筋骸如我不禁寒。\n小窗饱听喧江浪，萧寺时惊落岸滩。\n慨念兴亡千古事，夜阑相对说江干。",
        "dynasty": "宋",
        "collection_info": null
    },
    {
        "uuid": "54b5c9844c2fbf5edc966b96b5823b57",
        "title": "铜铁堆",
        "author": "袁说友",
        "content": "千峰插碧绕江面，两石中分铜铁堆。\n东岫附庸方崒嵂，西山俨立更崔嵬。\n悬知造物精神巧，几误良工斧凿来。\n万里西舟今蜀境，安流到此莫辞杯。",
        "dynasty": "宋",
        "collection_info": null
    },
    {
        "uuid": "3f357ccf24572953ce844f8803bc4a46",
        "title": "自常熟敲冰行舟半日一夜仅十里",
        "author": "袁说友",
        "content": "到晓纔通十里冰，颇怜黄帽叹征行。\n半篙不下风霜夜，一日之间水陆程。\n无復稳时村路滑，不胜危处断桥倾。\n驱驰原隰皇华事，筋力犹堪誓此生。",
        "dynasty": "宋",
        "collection_info": null
    },
    {
        "uuid": "4f9f160ab6d9a6c8ecf17721e3c74041",
        "title": "周锡自蜀归浙",
        "author": "袁说友",
        "content": "东瓯西浙两夤缘，齐止金陵万里船。\n风月醉中同客梦，簿书丛裏读诗篇。\n怀归念我方投劾，勇去输君已着鞭。\n岁晚江空帆力满，长安春好正朝天。",
        "dynasty": "宋",
        "collection_info": null
    },
    {
        "uuid": "09cbd74df82c7d1cf35a30d3e82182cd",
        "title": "送叶表侄归乡",
        "author": "袁说友",
        "content": "枌榆离别几春秋，作计吴中祇谬悠。\n回首故园三叹息，喜公归路两经由。\n怀乡谁不思邱首，游宦余方愧督邮。\n千里相忘未归去，家山时向梦中求。",
        "dynasty": "宋",
        "collection_info": null
    },
    {
        "uuid": "ea19123ceb982538232bb686b58d4de7",
        "title": "新河",
        "author": "袁说友",
        "content": "路转风回四面歌，新河磨尽磨盘河。\n一川涨碧分滩远，万柳排青夹岸多。\n此日经行空叹息，当年功绩未镌磨。\n客游为爱潇湘楚，五日之间一再过。",
        "dynasty": "宋",
        "collection_info": null
    },
    {
        "uuid": "9af47c119d3fb2ebc12ed9ed8ef9d04d",
        "title": "荆州道中",
        "author": "袁说友",
        "content": "硉矹奇峰绕復环，淼茫大水枕前湾。\n望迷荆楚山川外，浮遍干坤日夜间。\n举酒欲吞云梦去，倚楼无復利名干。\n雾船风缆经多少，老尽行人只此山。",
        "dynasty": "宋",
        "collection_info": null
    },
    {
        "uuid": "8bfc5a14ad9c53c8b642b25aa532aa83",
        "title": "观潮",
        "author": "袁说友",
        "content": "倏见江头万鼓催，更闻脚底一声雷。\n怒涛直欲浮天去，急浪犹能带雨来。\n岂但皇都夸伟观，要令区宇绝纤埃。\n灵胥勇志嗟何在，共弔江山付此杯。",
        "dynasty": "宋",
        "collection_info": null
    },
    {
        "uuid": "5a60f7ece806c72b2edec094af7f0c7f",
        "title": "闸柱",
        "author": "袁说友",
        "content": "三丈围宽两木灵，千年闸骨状如城。\n扬帆欲过心先动，击柱纔闻念已惊。\n东越梅梁犹逞异，南城老树也为精。\n昔闻求福木居士，今向枯株免祸成。",
        "dynasty": "宋",
        "collection_info": null
    },
    {
        "uuid": "87a55c944ef6f14ebe022bdb2e2bf070",
        "title": "宿邻水县",
        "author": "袁说友",
        "content": "酒余孤馆梦初回，渐觉茅檐淅淅来。\n夜半山前风荐雨，晓来崖底涧鸣雷。\n剩添岗翠三分色，呈出秧针一寸栽。\n恰得乌云天外少，鶑花无数恼人怀。",
        "dynasty": "宋",
        "collection_info": null
    },
    {
        "uuid": "8248a7cc0b9859d05773ff99074bba98",
        "title": "绍兴府学斋宿",
        "author": "袁说友",
        "content": "从容黉舍日西流，浅饮犹看夜气浮。\n小款话时殊淡薄，细论文处转清幽。\n诸公学业方加锐，一战功名要早收。\n我了斋祠便归赋，故园已作梦中游。",
        "dynasty": "宋",
        "collection_info": null
    },
    {
        "uuid": "2850b4857793a5bb82ed83c0c99f02a8",
        "title": "释奠斋宿",
        "author": "袁说友",
        "content": "云高天白夜沉沉，墙外谁家送远砧。\n有月林梢鸣翠羽，无风窗下落黄金。\n百年已老安仁鬓，三径空怀靖节心。\n病眼细书何龃龉，短檠犹得对孤斟。",
        "dynasty": "宋",
        "collection_info": null
    },
    {
        "uuid": "5210a6cb2aafacdb8f5ae3dd04b1cc1b",
        "title": "和薛公叔留都城韵",
        "author": "袁说友",
        "content": "年来更觉一身难，却扫应须早闭关。\n老矣壮怀空岁月，归欤活计只溪山。\n未堪鵾化摇而上，肯类蝇营去復还。\n白璧深藏有余地，区区何必苦跻攀。",
        "dynasty": "宋",
        "collection_info": null
    },
    {
        "uuid": "c94b393e290682bca52628970ff452bf",
        "title": "和刘叔骥司户韵",
        "author": "袁说友",
        "content": "不饮无何一味羶，听渠七字辄欣然。\n念非公子谁堪比，可奈吾衰不待年。\n料得诗魔排锦绣，却从笔力裹山川。\n兰亭若未归修禊，更伴刘郎发秘传。",
        "dynasty": "宋",
        "collection_info": null
    },
    {
        "uuid": "aae27f0e3a08077f86a19ef8c07db9c3",
        "title": "和潘德久韵",
        "author": "袁说友",
        "content": "曾读桐江路上题，斯文便合请君司。\n向来吴会连朝语，晚岁扬州七字诗。\n忧世自怜闻道晚，论心犹恨结交迟。\n帆樯百里孤吟罢，坐爱雄风约雨师。",
        "dynasty": "宋",
        "collection_info": null
    },
    {
        "uuid": "6a30f476f30a233d245862345c20ec8b",
        "title": "和陆成父韵",
        "author": "袁说友",
        "content": "功名落落愧强年，晚到淮乡意惘然。\n问月高歌聊自适，吟秋苦思替渠怜。\n据鞍剩欲夸驰骏，酾酒犹堪醉击鲜。\n坐对晴云浄如拭，水光秋色正连天。",
        "dynasty": "宋",
        "collection_info": null
    },
    {
        "uuid": "324b366ee8ca11c2e71956c0bcef5d2f",
        "title": "和兼善韵",
        "author": "袁说友",
        "content": "江湖踪迹厌萍游，只有诗魔老未休。\n平日故人谈语句，朞年裹眼识风流。\n自能作意閒中趣，无復关心世外愁。\n趁此百年身偶健，为君一语竟须酬。",
        "dynasty": "宋",
        "collection_info": null
    },
    {
        "uuid": "614f52ca14e9d1e0bf1a1957fa4444ca",
        "title": "和惠国博韵",
        "author": "袁说友",
        "content": "平生心赏有高踪，更喜夤缘造化中。\n语次欲传须柳子，诗宗不愧是江翁。\n无言可究称醇德，有眼能看拜下风。\n共覩谢庭兰玉秀，只今攀桂广寒宫。",
        "dynasty": "宋",
        "collection_info": null
    },
    {
        "uuid": "ad0506180134d85332265324765af073",
        "title": "用吴知立韵",
        "author": "袁说友",
        "content": "老去胸中句甚豪，清风应笑我徒劳。\n可怜官事何时了，肯使诗盟取次逃。\n剩欲论交思击节，不妨饮德要投醪。\n如君岂是长贫者，自古诗成得绣袍。",
        "dynasty": "宋",
        "collection_info": null
    },
    {
        "uuid": "784736523d2b03d7ab05b925bab85868",
        "title": "呈浙西张提仓",
        "author": "袁说友",
        "content": "老掾当年意已倾，执鞭虽晚眼仍青。\n绣衣公子初云汉，璧水先生尚典刑。\n负弩前驱容漫叟，下帷覃思媿玄经。\n催科欲付翻羹手，照我山行定几星。",
        "dynasty": "宋",
        "collection_info": null
    },
    {
        "uuid": "d492671733311aebbbcc69831748d133",
        "title": "入山呈孙使君",
        "author": "袁说友",
        "content": "平生懒慢岂能刚，身外微官似漫郎。\n不怪閒居为消渴，何劳多酌本醒狂。\n雪晴欲试穿云履，背冷仍寻曝日床。\n为想骑牛破山碧，晚风吹笛野梅香。",
        "dynasty": "宋",
        "collection_info": null
    },
    {
        "uuid": "9fdac8deabb8efe749ddf9b3e57c46a8",
        "title": "简唐英同年四首  其一",
        "author": "袁说友",
        "content": "春风已落百花中，镜裏空嗟两鬓蓬。\n病懒未能禁酒困，多愁元不为诗穷。\n偶然贞曜生同世，尤喜丁宽易未东。\n聚散由来皆造化，一篇我欲谢天公。",
        "dynasty": "宋",
        "collection_info": null
    },
    {
        "uuid": "02150acf7c429b427c0bc76287750c9e",
        "title": "简唐英同年四首  其二",
        "author": "袁说友",
        "content": "早起孤舟掀浪中，自怜老大要飘蓬。\n风前索酒轻寒杀，梦裏寻诗始意穷。\n帆饱急随山脚去，橹回强趁水头东。\n明朝已作扫门计，未必堂堂舍盖公。",
        "dynasty": "宋",
        "collection_info": null
    },
    {
        "uuid": "144c6642ce5adb5cf016cdaab1710c93",
        "title": "简唐英同年四首  其三",
        "author": "袁说友",
        "content": "书生怀贽大门中，一见归来话小蓬。\n坐喜情文浑不薄，退嗟吾道岂忧穷。\n更将儒术重熙载，要使君心亦欲东。\n若也铭勋在彝鼎，古今何止一周公。",
        "dynasty": "宋",
        "collection_info": null
    },
    {
        "uuid": "dfc3366233d94638dd3f73e3aef3d3b2",
        "title": "简唐英同年四首  其四",
        "author": "袁说友",
        "content": "旧言山色有无中，今日环观在短蓬。\n游子不堪归路冷，篙师愁杀裹囊穷。\n便回溪口风尤急，欲到山头月已东。\n赢得閒言扰诗社，烦君更语主人公。",
        "dynasty": "宋",
        "collection_info": null
    },
    {
        "uuid": "c199b9f3407df0e308d638749f395b8c",
        "title": "丁端叔茶马会同年同庚",
        "author": "袁说友",
        "content": "竹林宾主乐襟期，并榜齐年两见之。\n丙午同生虽共老，甲辰笑我独为雌。\n秋鸿社燕时难值，桂酒椒浆醉莫辞。\n半是天涯老行客，耆英当继洛中诗。",
        "dynasty": "宋",
        "collection_info": null
    },
    {
        "uuid": "826a00c683d265ba978a89049c251160",
        "title": "登蓬莱閤",
        "author": "袁说友",
        "content": "痴儿官事苦相临，每到蓬莱慰赏心。\n一水萦湖连海去，片云带雨入山深。\n自怜老客从渠晚，喜有诗翁到此寻。\n中外升沉政悬绝，强抽荒思续高吟。",
        "dynasty": "宋",
        "collection_info": null
    },
    {
        "uuid": "1d521b1bca2e27b125c26ffa0b2933e1",
        "title": "馈春茶于制司属官",
        "author": "袁说友",
        "content": "戊午新芽上蜀江，表情未有敢先尝。\n几年争斗无双品，万里书来第一纲。\n水截龙章浮碾玉，炉煎蟹眼试凭汤。\n知君文字五千卷，正欲冥搜锦绣肠。",
        "dynasty": "宋",
        "collection_info": null
    },
    {
        "uuid": "7d7d8b40d4c57cb122a50e640b17cae1",
        "title": "求酒于邵元实删定",
        "author": "袁说友",
        "content": "骨相酸寒不足论，平生心赏旧家村。\n七年误索长安米，百病几成楚客魂。\n命薄不堪嗟分定，官閒犹得荷君恩。\n秋风一醉余疴殄，须乞庄生五石樽。",
        "dynasty": "宋",
        "collection_info": null
    },
    {
        "uuid": "8c4cf7fc13f494f15aab4ba0830ebea1",
        "title": "乞酒于林子长通判",
        "author": "袁说友",
        "content": "衰颜得酒尚能赪，笑我维罍耻弗盈。\n无计青州几从事，可怜白面一书生。\n新篘竞说邻家熟，好句惭无健笔成。\n传语白衣人记取，何须秋帽始关情。",
        "dynasty": "宋",
        "collection_info": null
    },
    {
        "uuid": "4a26208d6e53e3e60559655c63703c7a",
        "title": "谢诚斋惠酒",
        "author": "袁说友",
        "content": "褰裳乐得送迎翁，遣句犹烦七字工。\n颇识当年斤斧手，却惭昔日马牛风。\n平生杨敬惟称项，晚岁侯芭只守雄。\n便把黄封红客眼，一尊已当百壶丰。",
        "dynasty": "宋",
        "collection_info": null
    },
    {
        "uuid": "ad11715f8476337aafa67764080bc2f6",
        "title": "馈虾腊弯鱼干于端叔",
        "author": "袁说友",
        "content": "东西万里苦相望，海物时来自故乡。\n两眼尚能驱水族，一弯犹解诧丁香。\n莫孤念远勤将意，且欲均甘未敢尝。\n有诏知君便归去，古人驿寄愿频将。",
        "dynasty": "宋",
        "collection_info": null
    },
    {
        "uuid": "34bdade9d5ac4de6a4aebd61ac46b1ce",
        "title": "和沈德远寄江鳐韵",
        "author": "袁说友",
        "content": "粉身截玉慰渠贪，浪迹泥涂遽着篮。\n坐缺江生嗟不乐，诗来东老谢分甘。\n世间风味鄞江颊，传裏形容太史谈。\n欲报琼瑶无一可，移文空到北山南。",
        "dynasty": "宋",
        "collection_info": null
    },
    {
        "uuid": "dba9436875a49a23130f3a32d182f860",
        "title": "橄榄来自嘉州",
        "author": "袁说友",
        "content": "筠笼相逐到天涯，喜见森森色正佳。\n尚想红盐落青子，未夸黄蜜挂苍崖。\n眼中乡味催归梦，足下跫音慰远怀。\n稍待酒残回齿颊，余甘犹足助谈谐。",
        "dynasty": "宋",
        "collection_info": null
    },
    {
        "uuid": "96a229e268d0ccf73128e2f7207b6784",
        "title": "岳大用寺簿惠佩刀",
        "author": "袁说友",
        "content": "文阵谈锋不可当，小恢游刃向朝行。\n一夫敌尔嗟长剑，十九人中见颖囊。\n徐子身非逢季札，吕虔心已识王祥。\n善刀我亦知藏去，他日犹烦赐尚方。",
        "dynasty": "宋",
        "collection_info": null
    },
    {
        "uuid": "860944b783e4308bf22dd439b8a3d4a0",
        "title": "谢梁饬父通判登楼赏雪之约",
        "author": "袁说友",
        "content": "茏葱天阔晓光浮，满地斜飞玉作毬。\n好趁阳春歌白雪，政须从事谒青州。\n打门报我樽前约，乘兴须君剡上游。\n清绝有人夸盛事，贰车携客醉南楼。",
        "dynasty": "宋",
        "collection_info": null
    },
    {
        "uuid": "4b0f8dcee3b0d871e72857d0a04800eb",
        "title": "和程阁学观雪韵",
        "author": "袁说友",
        "content": "入竹投窗细细添，两山琼玉称遐瞻。\n巧于夜半将新岁，每以风回蹴上帘。\n寒雀栖枝惊落屑，饥乌鸣食讶堆盐。\n正须度腊成三白，已觉西风势转严。",
        "dynasty": "宋",
        "collection_info": null
    },
    {
        "uuid": "6f8c70b041f3380b32eae564d6b99d4f",
        "title": "和梁曹池阳道中遇雪韵",
        "author": "袁说友",
        "content": "痴儿汩汩尚寻梅，点检花梢次第开。\n客裏相逢秋日好，雪中重喜故人来。\n岁寒过我留佳句，夜半论文酹此杯。\n毋疾其驱行有诏，江头准拟送君回。",
        "dynasty": "宋",
        "collection_info": null
    },
    {
        "uuid": "f21ae5c6cd2a1d7b343115e1a63819ae",
        "title": "腊雪二首  其一",
        "author": "袁说友",
        "content": "岁事无多腊近残，谢渠飞屑破天悭。\n褥祠空愧兼旬力，造物惟消一夜间。\n是则化工端有意，要于官政亦相关。\n雪催诗后诗催雪，更欲堆盐满四山。",
        "dynasty": "宋",
        "collection_info": null
    },
    {
        "uuid": "bc54f02a50d1e00f0f7e6d5dd187cf66",
        "title": "腊雪二首  其二",
        "author": "袁说友",
        "content": "无计遮留岁月残，颇惊节物愧才悭。\n可人腊雪偏宜处，屈指春风未到间。\n犹得微吟供午枕，不须高卧闭晨关。\n晚来碎玉零珠后，已老苏州一半山。",
        "dynasty": "宋",
        "collection_info": null
    },
    {
        "uuid": "6a5a35f85e0e5236a67c0fb0c8022a82",
        "title": "喜雪",
        "author": "袁说友",
        "content": "玉龙方急战寒声，满阵江风雪作茵。\n准拟丰年须造物，编排佳境付诗人。\n莫辞樽酒偏劳劝，更喜江梅欲斗新。\n愧我为州无善状，杨花何事已先春。",
        "dynasty": "宋",
        "collection_info": null
    },
    {
        "uuid": "987a812e69ec9e65ccf0026df8375f58",
        "title": "诚斋指檐头雪为诗材二首  其一",
        "author": "袁说友",
        "content": "春风着意向春宵，巧作冰澌细细飘。\n正好千门竞灯火，故添万瓦灿琼瑶。\n谁怜梅蕊犹含玉，大遣杨花为夺标。\n一段风光付诗手，物华正恐为君撩。",
        "dynasty": "宋",
        "collection_info": null
    },
    {
        "uuid": "dd32c2b7a9ccf59517e3a1a178e880a6",
        "title": "诚斋指檐头雪为诗材二首  其二",
        "author": "袁说友",
        "content": "使旌猎猎昼连宵，剩说吟边涌思飘。\n晓枕已哦千树雪，夜船更踏一溪瑶。\n谁将春霰天然巧，来伴寒梅别样标。\n赢得袁家僵卧者，开门今为好诗撩。",
        "dynasty": "宋",
        "collection_info": null
    },
    {
        "uuid": "c14f5ebeba410918643e50db956dde2b",
        "title": "立春日雪",
        "author": "袁说友",
        "content": "料理风光兴未残，老无诗手一何悭。\n新传綵胜排枝上，趁得冰花落鬓间。\n噪雀晓来埋屋角，土牛声已动谯关。\n寒窗我欲觞眉寿，不是羊羔醉玉山。",
        "dynasty": "宋",
        "collection_info": null
    },
    {
        "uuid": "f033ce03db856fce1eb48e616943a201",
        "title": "恭和御制赐进士诗韵二首  其一",
        "author": "袁说友",
        "content": "云汉昭回下建章，鸾翔凤翥灿龙光。\n宸奎错落皆谟训，圣语丁宁示抑扬。\n自古求言开数路，只今兼听极羣方。\n一篇默寓忧勤意，正为成王不敢康。",
        "dynasty": "宋",
        "collection_info": null
    },
    {
        "uuid": "1af428a3f61856f3211b6c66f951e1d6",
        "title": "恭和御制赐进士诗韵二首  其二",
        "author": "袁说友",
        "content": "尧言不数汉文章，漫说唐人万丈光。\n百辟共知尊上指，羣儒何止戴言扬。\n丝纶甫幸来中禁，琬琰俄欣奏上方。\n京邑小臣观盛事，愿输忠悃赞明康。",
        "dynasty": "宋",
        "collection_info": null
    },
    {
        "uuid": "c368a94f6f77678220dfb2793154c603",
        "title": "车驾过重华宫和陈止斋韵",
        "author": "袁说友",
        "content": "晓到觚棱簇仗齐，千官星拱马无嘶。\n清尘警跸来宫阙，夹道欢声浃耄倪。\n孝治未应夸郑隧，皇威今已竦边鼙。\n小臣何以扬君德，手舞相呼醉月溪。",
        "dynasty": "宋",
        "collection_info": null
    },
    {
        "uuid": "d64e0c2afefa7501cc84a04d4bb0826f",
        "title": "拟咏展观太上皇帝御书",
        "author": "袁说友",
        "content": "龙颜祗肃阅尧章，宝轴神毫赫有光。\n八法心传齐帝学，万年奎画与天长。\n袭藏肯比唐三杰，墨妙尤卑晋二王。\n舜治方隆定于一，区区发问陋梁襄。",
        "dynasty": "宋",
        "collection_info": null
    },
    {
        "uuid": "70eed24612282e446c43cdc67d8a153f",
        "title": "拟咏宴羣臣",
        "author": "袁说友",
        "content": "宴锡蓬山焕旧章，羣工列席侍龙光。\n加笾折俎君恩重，合奏迴风韵语长。\n击筑为歌嗤汉祖，举觞隆礼视周王。\n幸哉盛事今逢见，愿赴功名敢入襄。",
        "dynasty": "宋",
        "collection_info": null
    },
    {
        "uuid": "45a34197fae580c0f8095333ae48ca9c",
        "title": "端叔奉诏还朝二首  其一",
        "author": "袁说友",
        "content": "清樽连日话辛酸，正为中年作别难。\n二十年间嗟契阔，八千里外得团栾。\n湖山觉梦俱萍迹，风月题诗徧锦官。\n一舸输君已僊去，微吟空抱屈平嘆。",
        "dynasty": "宋",
        "collection_info": null
    },
    {
        "uuid": "c8857ce9850da14df80d14459add7a22",
        "title": "端叔奉诏还朝二首  其二",
        "author": "袁说友",
        "content": "万目环观一节东，江酣迟日漾春风。\n君王恨见严徐晚，廊庙方资稷契忠。\n四蜀正须烦笔下，一言知已定胸中。\n少焉我欲归田去，拭目期君鼎鼐功。",
        "dynasty": "宋",
        "collection_info": null
    },
    {
        "uuid": "d975a70e26c5e737dc29113ed50998b7",
        "title": "阅兵给赉",
        "author": "袁说友",
        "content": "小臣衔命入云屯，圣主如天诏语温。\n万甲衝风隆士气，一言挟纩荷君恩。\n颇惊霹雳烧残垒，更想蒙衝上海门。\n欲挽长江问豪杰，岂无击檝叹中原。",
        "dynasty": "宋",
        "collection_info": null
    },
    {
        "uuid": "1d1fb124ff15c1cc01b236d2797ada64",
        "title": "卢德华郎中将漕福建",
        "author": "袁说友",
        "content": "畴昔相从在帝关，更于岁晚接清班。\n同朝所恨常疎阔，一岁之中几往还。\n便合横翔来楚路，未应清梦落闽山。\n谁将好雪留征棹，毋疾其驱有诏颁。",
        "dynasty": "宋",
        "collection_info": null
    },
    {
        "uuid": "2efad1cc7d2743d726a2a3c3d2a60e37",
        "title": "和虞仲房潼川运使韵",
        "author": "袁说友",
        "content": "西湖樽俎忆风流，今日樯乌过我州。\n万里相忘嗟又别，九华何惜更同游。\n中郎有字新镌石，小子无言只点头。\n及此公余多暇日，为君作计且邀留。",
        "dynasty": "宋",
        "collection_info": null
    },
    {
        "uuid": "bc9464268210039f155bacee32e85f6a",
        "title": "再赋",
        "author": "袁说友",
        "content": "飘然击檝问中流，仗节观风十四州。\n见说九重天语好，不妨万里蜀山游。\n大书竞照光山色，好句应题滟滪头。\n稍办澄清早归去，周南宁復嘆淹留。",
        "dynasty": "宋",
        "collection_info": null
    },
    {
        "uuid": "636f8158d0ab935b6f82fc6d8acaa5a5",
        "title": "和闾丘资深转运判官送张同年韵",
        "author": "袁说友",
        "content": "造门剥啄笑谈余，过我频迂长者车。\n八咏继吴推翰长，一封谕蜀属相如。\n岷峨诗富追风雅，韶濩声谐復古初。\n仰止骚坛方北面，不堪官事蠹书鱼。",
        "dynasty": "宋",
        "collection_info": null
    },
    {
        "uuid": "646d895509cd754699b0f7a14de0cae3",
        "title": "和浦勉道转运判官巡行出关韵",
        "author": "袁说友",
        "content": "涛雷殷昼候前驱，驷马桥边使者车。\n风约江声喧笑语，山迎雨脚傍阎闾。\n城头北海倾樽后，马耳西风揽辔初。\n关外秋来闻小熟，更将余瘵入呵嘘。",
        "dynasty": "宋",
        "collection_info": null
    },
    {
        "uuid": "01fdb09e1c0fb5ef0142ede2bcea0ec7",
        "title": "和许深父转运判官韵二首  其一",
        "author": "袁说友",
        "content": "我辈难忘故旧情，为君满意说诗清。\n抛砖不愧尘埃想，剖蚌俄惊的皪明。\n宦路几年嗟契阔，长安累月话平生。\n诗筩却趁邮筩急，吟到扬州更袖呈。",
        "dynasty": "宋",
        "collection_info": null
    },
    {
        "uuid": "501f155f6798c9d10e15e028f242727a",
        "title": "和许深父转运判官韵二首  其二",
        "author": "袁说友",
        "content": "诗裏论交淡淡情，箇中风味不胜清。\n锦囊着句知才尽，山色逢人作意明。\n已觉头颅侵晚景，尚堪风月快余生。\n与君握手关心处，媿乏琅玕腹可呈。",
        "dynasty": "宋",
        "collection_info": null
    },
    {
        "uuid": "ae677014b53ad470093ad560eafeda03",
        "title": "送吴子明知阆州",
        "author": "袁说友",
        "content": "圣主方勤西顾忧，大朝临遣遴贤侯。\n兰香昔在潜郎地，符竹今分古阆州。\n蜀道难时虽万里，汉川佳处正三秋。\n莫嗟身落江湖远，魏阙心存记子牟。",
        "dynasty": "宋",
        "collection_info": null
    },
    {
        "uuid": "2f4339afaba9fd1c494656d689d2ba86",
        "title": "送同年曾南仲寺丞知温州",
        "author": "袁说友",
        "content": "久同朝蹟又同年，更送旌麾过海边。\n多士向来亲戴席，斯民今幸得苏天。\n潜心阁上书千卷，鴈荡山中草一川。\n小待公余寻旧迹，便归玉笋听鸣鞭。",
        "dynasty": "宋",
        "collection_info": null
    },
    {
        "uuid": "baa77d7003a647fb285f44deaa60a576",
        "title": "送楼攻愧知婺州二首  其一",
        "author": "袁说友",
        "content": "壮年才气压词场，众已相期白玉堂。\n垣制孰非经大手，斯文无復数他杨。\n诸公政尔需调鼎，一语翻然忽抗章。\n汲黯固知当大用，得君徒欲重淮阳。",
        "dynasty": "宋",
        "collection_info": null
    },
    {
        "uuid": "e243611716074d7a62019a3ee0730793",
        "title": "送楼攻愧知婺州二首  其二",
        "author": "袁说友",
        "content": "三十年间企绝尘，久同朝蹟话平生。\n论文密处虽朋友，投分深时即弟兄。\n自恨我无分袂语，但输君已着鞭行。\n东阳一苇杭之便，毋惜公余蚤寄声。",
        "dynasty": "宋",
        "collection_info": null
    },
    {
        "uuid": "d955c1fda449718104b296ec2a116c77",
        "title": "日华书自通州来言其同僚多唱酬",
        "author": "袁说友",
        "content": "题舆赢得锦囊归，酬唱西昆事可追。\n久不陪君三日语，政须嚥子百篇诗。\n宁甘咄咄痴儿事，稍愧纷纷俗吏为。\n我亦湖山多暇日，秋蝉时解噪寒枝。",
        "dynasty": "宋",
        "collection_info": null
    },
    {
        "uuid": "dbc6112ac5bf13221483e898a4a6483c",
        "title": "饯金使出北关风雨大作",
        "author": "袁说友",
        "content": "出郭初行十里赊，狂风急雨闹田家。\n香秔饱熟云翻浪，荞麦新开雪作花。\n浅水半村环野趣，好山一带接京华。\n晚来踏尽临平路，风脚全收雨脚斜。",
        "dynasty": "宋",
        "collection_info": null
    },
    {
        "uuid": "3b711c4cf3320786ddf2a4e89e378ec3",
        "title": "次常熟县先君旧所摄宰也",
        "author": "袁说友",
        "content": "衝寒一舸下琴川，小缆依依市柳边。\n花县重来听好语，棠阴深处不论年。\n钓游颇忆儿童旧，风物徒惊岁月迁。\n老恐不任奔走力，问侬何日赋归田。",
        "dynasty": "宋",
        "collection_info": null
    },
    {
        "uuid": "6558bf6f18dfa324d81ae8bc6d208817",
        "title": "守郡不能同宪使仓使游灵岩",
        "author": "袁说友",
        "content": "秋风敲叶漾湖光，两两星华古寺傍。\n晓日一川迎使节，晚山十里送归艎。\n风流我已非山简，宾客公应念葛彊。\n岂是清游本无分，纷纷鴈鹜苦相妨。",
        "dynasty": "宋",
        "collection_info": null
    },
    {
        "uuid": "6aae9b7e46d10f6064e76c3fb6bb0a82",
        "title": "司庾会稽道中答衢民綵帜送行",
        "author": "袁说友",
        "content": "征车何事不容征，綵旆歌谣塞路津。\n徒以平生多拙政，偶于岁晚得衢民。\n我方州县惭尸禄，汝向闾阎切爱身。\n料得去思均彼此，一诗聊復慰邦人。",
        "dynasty": "宋",
        "collection_info": null
    },
    {
        "uuid": "68f0992b6db0e19703259eb7a781fd0d",
        "title": "过池阳旧治和吕子西韵",
        "author": "袁说友",
        "content": "浮沈宦海几春秋，岁晚重来旧典州。\n昔日青山虽在眼，故侯白髮已盈头。\n吟边感慨关情久，忙裏工夫着意偷。\n闻说峡江春涨晚，捲帆聊为此邦留。",
        "dynasty": "宋",
        "collection_info": null
    },
    {
        "uuid": "491f1c1f41752a8bdb34dcd338220277",
        "title": "送惠县丞之官",
        "author": "袁说友",
        "content": "立之何事屈蓝田，隠忍功名古已然。\n预信鹓鸿只他日，莫嫌鳬鹜尚频年。\n征帆夜湿三更雨，去路人欣八月天。\n话别匆匆毋重惜，一封丹诏下天边。",
        "dynasty": "宋",
        "collection_info": null
    },
    {
        "uuid": "837705a1fed490827bf59881c57f608a",
        "title": "和魏南伯县丞韵",
        "author": "袁说友",
        "content": "着语相过见一斑，我惭尺寸强跻攀。\n羁怀衮衮三江水，去路迢迢万里山。\n酒盏逢花寻客处，诗筒将月对船间。\n固应侯喜多知己，未必诗声只汗颜。",
        "dynasty": "宋",
        "collection_info": null
    },
    {
        "uuid": "8a3fac09bb9affc5eb1963efbbeafb4c",
        "title": "和洪叔昞主簿浮玉亭韵",
        "author": "袁说友",
        "content": "亭为君来又得名，公余赢取眼双明。\n溪光影碎黄金艷，波面声流白玉琤。\n夜半吴歌缘底恨，晚来山色不胜情。\n风光我欲平分破，故把吟边当结盟。",
        "dynasty": "宋",
        "collection_info": null
    },
    {
        "uuid": "683b1d32e1d86857b03c6b14e47d4f7e",
        "title": "肃客借重金紫绶",
        "author": "袁说友",
        "content": "平生青紫滥于身，更冒金章肃使宾。\n何以假为诚岂敢，乌知非有笑无因。\n猨狙自是羞华服，鹓鹭姑容接后尘。\n回首纷纷天下事，有时宜假不宜真。",
        "dynasty": "宋",
        "collection_info": null
    },
    {
        "uuid": "32a17679df949fa148e8b31c9259107c",
        "title": "成都府学释奠",
        "author": "袁说友",
        "content": "西风淅淅露漙漙，释菜雍容礼可观。\n冠带三千严鹄立，风云九万欲鹏抟。\n锦江曾吐胸中凤，泮水新回笔下澜。\n拭目诸君快秋捷，胪传高压万人看。",
        "dynasty": "宋",
        "collection_info": null
    },
    {
        "uuid": "b9aa0f15db49d1af3990fd06f1ad12d6",
        "title": "送吕武仲司户范纯之司法赴南宫试",
        "author": "袁说友",
        "content": "欣然愿作送行诗，盛事江邦独见之。\n酾酒且同明月醉，驱车未怕朔风吹。\n相逢暂入红莲幕，稳去高攀丹桂枝。\n莫负玉阶方寸地，为言民力要扶持。",
        "dynasty": "宋",
        "collection_info": null
    },
    {
        "uuid": "4168a21aa6441caa28e2b376236099f7",
        "title": "送柯伯东省试",
        "author": "袁说友",
        "content": "道义如君只几人，相从了不见尘侵。\n一樽但觉论文细，三画从知得意深。\n自是强年应折桂，不妨朞月早传音。\n我今已办如椽笔，拟称琼林最后吟。",
        "dynasty": "宋",
        "collection_info": null
    },
    {
        "uuid": "0ed3938e96b33607b36e31dcd2378fce",
        "title": "送惠补之昆仲秋试",
        "author": "袁说友",
        "content": "斑斑兰玉不胜清，长羡于门久日荣。\n共庆两苏离蜀道，从今二宋到神京。\n三年刻楮真余事，一日乘槎定策名。\n想得颐山来岁好，绿袍黄裏照溪明。",
        "dynasty": "宋",
        "collection_info": null
    },
    {
        "uuid": "f8be97ab72cf67cbdb44359213e919c7",
        "title": "送聘儒侄秋试",
        "author": "袁说友",
        "content": "八月灵槎万里秋，乘风得隽要遨头。\n吾家连已跻儒级，汝业今宜济巨舟。\n掘井莫令嗟九仞，善刀终自见全牛。\n儒冠岂解真相误，有志应当万户侯。",
        "dynasty": "宋",
        "collection_info": null
    },
    {
        "uuid": "c3332ee740c7cfe67885379a0d355b7f",
        "title": "送薛公叔秋试",
        "author": "袁说友",
        "content": "流落相逢霅水滨，与君倾盖即平生。\n湖山十里双溪畔，宾主三年一日情。\n学海波澜夸健笔，夜窗灯火几长檠。\n不堪送客杭州路，更听惊人快一鸣。",
        "dynasty": "宋",
        "collection_info": null
    },
    {
        "uuid": "261089508c668670216775a989ccfa70",
        "title": "鹿鸣宴",
        "author": "袁说友",
        "content": "秋影涵江暇日长，银袍济济宴公堂。\n九华佳气眉间色，千佛高名马上郎。\n剩数连珠夸瑞应，会看僊桂满枝芳。\n春风得意归来好，衣锦联镳入故乡。",
        "dynasty": "宋",
        "collection_info": null
    },
    {
        "uuid": "2a64323b93101909f0ac29cc7f68e405",
        "title": "成都府鹿鸣宴",
        "author": "袁说友",
        "content": "大启文明会胜流，同升更合上西楼。\n三春得意桃花浪，八月乘槎桂子秋。\n结绶偏应登凤阙，拏云直欲钓鰲头。\n乘除但看今年好，六八名高五十州。",
        "dynasty": "宋",
        "collection_info": null
    },
    {
        "uuid": "927d03947194ae86b1994e1277d29a49",
        "title": "集同年于聚景图",
        "author": "袁说友",
        "content": "慈恩回首几番春，樽酒相期在帝京。\n人事好乖知岁久，天宫作意得朝晴。\n向来禁籞所未到，同此英游真可荣。\n无奈斜阳又催去，更凭余酌话平生。",
        "dynasty": "宋",
        "collection_info": null
    },
    {
        "uuid": "f262e41ddcdb8adba4e0e153bab7e35c",
        "title": "饯送蜀进士入奉廷对",
        "author": "袁说友",
        "content": "蜀才卓荦照宾筵，秀出斯文万选钱。\n圣主龙飞初策士，皇朝春好正朝天。\n丹墀独对三千字，黄甲重魁四十年。\n归把羣书观未见，要令学业到纯全。",
        "dynasty": "宋",
        "collection_info": null
    },
    {
        "uuid": "5bfea46a7a524c243d847d9be2df248a",
        "title": "宴许成子魏华文二魁吴文伯节判陈表之教授卢仲修军资以考西省试同集",
        "author": "袁说友",
        "content": "昼绣归来自帝京，魁星双照锦官城。\n持衡称职真能事，劝驾何功亦与荣。\n细与论文重款接，要看落笔更纵横。\n我归便作江湖计，试目需君辅太平。",
        "dynasty": "宋",
        "collection_info": null
    },
    {
        "uuid": "88f5e5e063743e61aaa116a44f3f7503",
        "title": "同张元善集癸未同年",
        "author": "袁说友",
        "content": "同年几合几分违，三十年间见日稀。\n尊酒相逢今也幸，诗书论政旧焉依。\n慈恩故事嗟回首，吴地清谈对落晖。\n平世功臣在公等，尚期努力佐龙飞。",
        "dynasty": "宋",
        "collection_info": null
    },
    {
        "uuid": "57779c1dcae9c89d24edacb8751ce430",
        "title": "和薛子晋来庆癸未登第韵二首  其一",
        "author": "袁说友",
        "content": "云雾油然託应龙，姓名偶彻大明宫。\n胪传殿庑千官肃，声到旌旗万马雄。\n黄蝶飞来惊拜命，青衫误着敢言功。\n如何李合犹能第，造物何心本至公。",
        "dynasty": "宋",
        "collection_info": null
    },
    {
        "uuid": "9474b47e2cd7f540a70200e7aab319f5",
        "title": "和薛子晋来庆癸未登第韵二首  其二",
        "author": "袁说友",
        "content": "寒荄也趁百花新，眼懒犹贪上国春。\n五技怪能成薄命，一名却喜继前人。\n唤将好意诗频赋，洗却閒忧酒再巡。\n底事牛堪有归序，韩公平日最相亲。",
        "dynasty": "宋",
        "collection_info": null
    },
    {
        "uuid": "1ff4bd5c34e35b0f9eea3612742eeb2e",
        "title": "会新第进士和陈振享韵",
        "author": "袁说友",
        "content": "梧桐风细月将楼，犹得公余款俊游。\n喜入芳樽凉彻夜，风生绮席气横秋。\n两魁前躅高三辅，八隽飞觞照一州。\n屈指吴门多盛事，眼看勋业佐宸旒。",
        "dynasty": "宋",
        "collection_info": null
    },
    {
        "uuid": "e721f1cb05cb66f870b77550de43def0",
        "title": "蜀进士许成子魁天下用其殿前赋诗韵以志喜",
        "author": "袁说友",
        "content": "岷峨策足问修程，入对明光近太清。\n五十年间多士赋，三千笔下一魁荣。\n斯文焜耀由奎画，是处流传仰蜀缨。\n我已夤缘观盛事，更看公等致隆平。",
        "dynasty": "宋",
        "collection_info": null
    },
    {
        "uuid": "0d7550f2e4bd7a42b33b4861631eff2d",
        "title": "送诚斋二首  其一",
        "author": "袁说友",
        "content": "谁作朝阳一凤鸣，公朝今復叹斯人。\n抗章宁夺三军帅，去国尤轻一叶身。\n政以青蒲姑夕驻，更闻白简为前陈。\n只今小试回天力，它日擎天看柱臣。",
        "dynasty": "宋",
        "collection_info": null
    },
    {
        "uuid": "d9590e19cb8d5c59d3f6b27fe786e29d",
        "title": "送诚斋二首  其二",
        "author": "袁说友",
        "content": "长裾端欲曳宾墀，人事何乖遽别离。\n未尽胸中怀旧意，又吟江上送行诗。\n公名此去如山重，我老谁怜似足踦。\n凭得征鸿寄消息，书来犹记别君时。",
        "dynasty": "宋",
        "collection_info": null
    },
    {
        "uuid": "6ba8f971b3714e9253404810feadab1d",
        "title": "寄李兼善",
        "author": "袁说友",
        "content": "湖山昔日记清游，百遍相过语未休。\n远迩漫劳人室念，东西空望浙江流。\n中年别去情尤恶，幅纸书来意转愁。\n岁晚渐于诗兴好，待君归后饱赓酬。",
        "dynasty": "宋",
        "collection_info": null
    },
    {
        "uuid": "4f4c21b73199a2f522fe269541511308",
        "title": "祝子正从范使君锻以诗寄之",
        "author": "袁说友",
        "content": "柳下嵇郎好在无，深居应得静工夫。\n丹成便许随鸡犬，分定初知豢鹤鳬。\n痒处端能窥鸟爪，梦中不用断龙胡。\n别来亦有閒忙事，日向黄家问酒垆。",
        "dynasty": "宋",
        "collection_info": null
    },
    {
        "uuid": "77cf23f1740fce8ca44e2935d43b3756",
        "title": "赠应童子",
        "author": "袁说友",
        "content": "闽山佳气毓英儒，丱角胸中敌万夫。\n黄石固应传孺子，玄文真可与童乌。\n饱充器识观他日，莫负声名满上都。\n更忆韩公序文好，成人之礼正相须。",
        "dynasty": "宋",
        "collection_info": null
    },
    {
        "uuid": "ac4d7655dbb779d550c8123747599432",
        "title": "姚行简抚干归霅川",
        "author": "袁说友",
        "content": "一见油然慰所望，巾车更辱到他乡。\n相从乐处光阴速，索笑浓时意味长。\n樽酒未堪留好客，湖山早已送归艎。\n秋来尚忆门前路，莫惜溪头屡买航。",
        "dynasty": "宋",
        "collection_info": null
    },
    {
        "uuid": "46a538709fb7050f37ade830667c02ab",
        "title": "和杨诚斋韵谢惠南海集诗三首  其一",
        "author": "袁说友",
        "content": "斯文宗主頼公归，不使它杨僭等夷。\n四海声名今大手，万人辟易几降旗。\n天方欲治将焉往，用不崇朝尚窃迟。\n整顿干坤从小试，南州昔日洗潢池。",
        "dynasty": "宋",
        "collection_info": null
    },
    {
        "uuid": "c21d2ff87f38053dc0cbb850a6fc8176",
        "title": "和杨诚斋韵谢惠南海集诗三首  其二",
        "author": "袁说友",
        "content": "玉海书来喜欲狂，餐霞食瀣齿牙香。\n固应宗派名江右，底用宫袍入建章。\n今代欧黄真有种，向来沈鲍肯同行。\n只今五集三千首，但觉荧煌锦绣张。",
        "dynasty": "宋",
        "collection_info": null
    },
    {
        "uuid": "64d762c43088cb899f725c8e0014599d",
        "title": "和杨诚斋韵谢惠南海集诗三首  其三",
        "author": "袁说友",
        "content": "芸阁登儒拜黼衣，凤凰来泊凤凰枝。\n待教黄阁调元去，暂对青藜下烛时。\n身到三山真得路，君留羣玉几题诗。\n十年前访岷峨事，也作书郎慕左思。",
        "dynasty": "宋",
        "collection_info": null
    },
    {
        "uuid": "5d5d4f1ec4c054fa3424aa8e5ab60ab5",
        "title": "胡元迈编吕仙翁传",
        "author": "袁说友",
        "content": "工夫未达性中天，九转还丹漫费年。\n至理本无多智巧，此公自有一神仙。\n绝知开卷翁如在，剩欲忘言意自传。\n功行世间千百亿，诸天更办笔如椽。",
        "dynasty": "宋",
        "collection_info": null
    },
    {
        "uuid": "ff7c942ec8efe4893bc91e6d88092473",
        "title": "同鄂州都统制司登压云亭",
        "author": "袁说友",
        "content": "一带城头四望全，压云亭上更无边。\n手攀北斗轻飞肉，目盼南楼仅及肩。\n城郭千年高復下，江湖万里后还先。\n平生颇负昂霄志，便欲乘风送上天。",
        "dynasty": "宋",
        "collection_info": null
    },
    {
        "uuid": "7262070db4b3a62ee4bdbf3b8bb9c052",
        "title": "张思济县尉创舞翠亭",
        "author": "袁说友",
        "content": "新筑成时秋事高，满天风月下岧峣。\n佳名欲夺双溪景，淡墨须烦六幅绡。\n一簇穿杨夸箭羽，几番伐鼓动溪潮。\n此亭政合贪山水，百里之间患已销。",
        "dynasty": "宋",
        "collection_info": null
    },
    {
        "uuid": "3ed61c1f15e60f01644a3b7352f4d452",
        "title": "题庙池上新创瀛红舞绡亭",
        "author": "袁说友",
        "content": "高青远绿映回塘，菡萏菰蒲细细凉。\n蘸水瀛红罗袜渡，舞霓绡翠绮襦香。\n琼珠碎落风前雨，兰棹夷犹月下觞。\n老帅如何太风味，两年池上送残阳。",
        "dynasty": "宋",
        "collection_info": null
    },
    {
        "uuid": "73c37a59a9b7981c42fe4d446e13b38d",
        "title": "庙南新创尘外亭",
        "author": "袁说友",
        "content": "城头拄颊俯横塘，尘外跻攀四面凉。\n南渎夜鸣江水泷，北窗晓浥芰荷香。\n着亭尽得山川景，携客同甘醴盎觞。\n寄兴江村家八九，平分我欲卧南阳。",
        "dynasty": "宋",
        "collection_info": null
    },
    {
        "uuid": "d02eee391708830297f045da1c400c1a",
        "title": "和资深同游尘外亭韵",
        "author": "袁说友",
        "content": "城南绝景半林端，城北荷塘十亩宽。\n风月无尘频入座，江山弔古一凭栏。\n瀛红浅露娇啼脸，绡翠轻飔醉倚干。\n日暮对花吟不足，三翁步屧小桥看。",
        "dynasty": "宋",
        "collection_info": null
    },
    {
        "uuid": "106ab6859744420c71c9d20973998e60",
        "title": "用刘汀洲左顾亭韵",
        "author": "袁说友",
        "content": "杖屦东风欲滥巾，小舟重泊一亭春。\n醉看梅月无新语，老与溪山作故人。\n意气不惊双白鬓，功名忍负百年身。\n我来又续题诗柱，敬为刘郎细拂尘。",
        "dynasty": "宋",
        "collection_info": null
    },
    {
        "uuid": "ec042e2401bbab410b95a9108b7a5de0",
        "title": "用陈和父太博韵题江州高远亭四首  其一",
        "author": "袁说友",
        "content": "鲜新栋宇出楼颠，尽得江山四面全。\n高摘星辰风月夜，远迷河岳水云天。\n一湖尚想甘棠爱，万井谁呼大隠廛。\n见说松关频却扫，两贤吟处日回旋。",
        "dynasty": "宋",
        "collection_info": null
    },
    {
        "uuid": "9c07ad3f204ed452786060563df93f07",
        "title": "用陈和父太博韵题江州高远亭四首  其二",
        "author": "袁说友",
        "content": "亭高未涉意先申，五马同来却报春。\n一笑孰知今在旅，兹游端不厌居尘。\n分张好景因人重，排拶佳篇逐日新。\n我是东州西上客，也来吟作社中人。",
        "dynasty": "宋",
        "collection_info": null
    },
    {
        "uuid": "42423adbc5da38c39533947affff69db",
        "title": "用陈和父太博韵题江州高远亭四首  其三",
        "author": "袁说友",
        "content": "浔阳名郡敢言支，最爱江山左右之。\n松盖前倾浑似故，诗兵捷出愈称奇。\n案头朱墨无多事，亭面东风足四时。\n相与平分剩遗爱，未饶白傅去时思。",
        "dynasty": "宋",
        "collection_info": null
    },
    {
        "uuid": "c693b17e3842fa11f099232ce7652f74",
        "title": "用陈和父太博韵题江州高远亭四首  其四",
        "author": "袁说友",
        "content": "久说匡庐喜暂经，遐观但觉眼青青。\n倚栏万事双颓鬓，抚掌千年一古亭。\n珠玉名章方竞赋，江山喜色已先形。\n我来落笔真如助，撩得诗狂不为醒。",
        "dynasty": "宋",
        "collection_info": null
    },
    {
        "uuid": "81c8d7cc4ecf7776c31290500741479c",
        "title": "清晖阁",
        "author": "袁说友",
        "content": "清晖杰阁几朝昏，吟咏曾喧白下门。\n一别朱栏陪绮席，重来青草接荒村。\n名章尚忆江秋句，短些谁招月夜魂。\n老去情怀更萧瑟，懒从孤馆觅清樽。",
        "dynasty": "宋",
        "collection_info": null
    },
    {
        "uuid": "92c5df2c98da8923a04cb00ff222f77c",
        "title": "会文堂",
        "author": "袁说友",
        "content": "束带峩冠集会文，郡侯着语到诸君。\n平居讲习须朋友，退食工夫在典坟。\n士学何先先尚志，书生务业业惟勤。\n鵾鹏他日扶摇上，共致云霄庆策勋。",
        "dynasty": "宋",
        "collection_info": null
    },
    {
        "uuid": "4337573d32014176139a64ac06389c16",
        "title": "善颂堂",
        "author": "袁说友",
        "content": "庭前云盖碧巉严，堂上先生雪满髯。\n说药客来聊下榻，谒斋僧去便垂帘。\n种时法好花难谢，买处钱多石易添。\n子舍光荣身壮健，只将香火事华严。",
        "dynasty": "宋",
        "collection_info": null
    },
    {
        "uuid": "b23bb1a9782858f8e73366e70866fb01",
        "title": "桂椿堂",
        "author": "袁说友",
        "content": "欈李于门伯仲佳，声名籍籍到天涯。\n一经早已传韦氏，五桂今重说窦家。\n满眼衣冠真盛事，几年棠棣看联华。\n兰台曷与编青史，要使文风万世夸。",
        "dynasty": "宋",
        "collection_info": null
    },
    {
        "uuid": "5d23e275a12d59e366ec140e520054d0",
        "title": "白雪堂",
        "author": "袁说友",
        "content": "今代斯文只此翁，干旋坤转独孤忠。\n千年此地江山裏，一日东坡翰墨中。\n莫起黄泉空老泪，可怜赤壁几春风。\n潇潇暮雨双双竹，白雪堂前忍酹公。",
        "dynasty": "宋",
        "collection_info": null
    },
    {
        "uuid": "9763827511071b0d3a56b432fe29dbe6",
        "title": "知止堂",
        "author": "袁说友",
        "content": "先生七十已垂车，父子俱荣出帝都。\n当世若无知止者，公朝何以励贪夫。\n升堂展卷人何在，访竹寻梅色尚臞。\n我老自怜生也后，拊编犹得叹前芜。",
        "dynasty": "宋",
        "collection_info": null
    },
    {
        "uuid": "a83d363e6a3b1b01ced541bfc84687dd",
        "title": "题韩元吉可止斋",
        "author": "袁说友",
        "content": "平生我亦爱知休，三径如公最早谋。\n归意酒醲何切切，宦情纸薄正悠悠。\n书来诲语如亲面，别后光阴叹转头。\n更为苍生须一起，志功元自合封留。",
        "dynasty": "宋",
        "collection_info": null
    },
    {
        "uuid": "882c5f39826762dd3230070824500a93",
        "title": "游扬子云墨池",
        "author": "袁说友",
        "content": "平堤修柏转林塘，飞盖同升吐凤堂。\n后世有传由准易，斯文无復数他扬。\n草玄大启天人奥，池色犹关翰墨场。\n弔古怀贤尚遗恨，不然晁董可相颃。",
        "dynasty": "宋",
        "collection_info": null
    },
    {
        "uuid": "9b270e30aca782af5224a3305c7d21f8",
        "title": "遂宁府境内火池",
        "author": "袁说友",
        "content": "泽中有火犹为革，焰出方池更异常。\n气烈羣山酣土赤，阳潜深地液硫黄。\n书生考订言虽确，造化工夫理甚彰。\n君看舆薪一杯水，物因偏胜故为强。",
        "dynasty": "宋",
        "collection_info": null
    },
    {
        "uuid": "2d077babdff9556c992f356a750f8387",
        "title": "过广安军王恭父大着墓",
        "author": "袁说友",
        "content": "与君执友共为郎，尚忆松江送客艎。\n在昔清班方衮衮，至今衰草恨茫茫。\n百年名世嗟天丧，一日修文在帝傍。\n云槚风杉空挂剑，不胜老泪洒危冈。",
        "dynasty": "宋",
        "collection_info": null
    },
    {
        "uuid": "3712dcb390ba6d9dbfd0a8e77fdc359a",
        "title": "谒洪泽镇龙祠",
        "author": "袁说友",
        "content": "平生忠孝彻幽冥，稽首龙祠鉴此诚。\n自是皇灵频震迭，也知神力解因成。\n片帆以往无多路，百里之间只一程。\n目断长淮嗟往事，孤哀有泪落边城。",
        "dynasty": "宋",
        "collection_info": null
    },
    {
        "uuid": "0432ff775e7ba42820d86032adb09748",
        "title": "游江渎庙用故侯吴龙图韵",
        "author": "袁说友",
        "content": "马嘶杨柳泊林塘，六月城南趁晓凉。\n万古丛祠千木暗，五风十雨一炉香。\n翚飞栋宇新轮奂，鼓奏牺牲荐豆觞。\n努力为民祈福地，年丰今已格阴阳。",
        "dynasty": "宋",
        "collection_info": null
    },
    {
        "uuid": "c5d0925487bb347528fc98ccf76d5076",
        "title": "刘德修殿院持节归蜀",
        "author": "袁说友",
        "content": "堂堂柏府几人过，屈指精忠竟若何。\n正尔浮云遮白日，頼公砥柱立颓波。\n回天力挽千钧重，去国身轻一叶多。\n万里长江向东去，清明无日可镌磨。",
        "dynasty": "宋",
        "collection_info": null
    },
    {
        "uuid": "b48168ce2ad97c67a9df87714ef71afa",
        "title": "过忠州酆都观",
        "author": "袁说友",
        "content": "古柏修篁万木颠，盘山百折叩真僊。\n便疑脚踏如来地，已觉身游洞府天。\n空翠遐观浮海日，偃云时汲濯缨泉。\n我来只恨无僊骨，未必丹炉不再燃。",
        "dynasty": "宋",
        "collection_info": null
    },
    {
        "uuid": "6c67fe6d7cbee5691f6decc2ae02080f",
        "title": "和野堂僧子惠韵",
        "author": "袁说友",
        "content": "与公林下昔閒人，别后书来意转亲。\n老去兴怀空缱绻，诗来得句爱清新。\n眼看吴地千峰月，心在苕溪一钓纶。\n犹得支郎消息好，锦囊时寄笔端春。",
        "dynasty": "宋",
        "collection_info": null
    },
    {
        "uuid": "333c16a26ea2540df6fec60c66aa76dd",
        "title": "坚老住广福",
        "author": "袁说友",
        "content": "高僧七十未龙钟，飞锡飘然百里中。\n正欲逢场施手段，不妨临老入花丛。\n把茅便可传宗旨，一钵由来是祖风。\n直要空门高着眼，看渠拍手任西东。",
        "dynasty": "宋",
        "collection_info": null
    },
    {
        "uuid": "032b2de41dbb35edbb57a5ca95b83206",
        "title": "饭西湖兜率寺",
        "author": "袁说友",
        "content": "风炉煮餠梵王家，一日平湖十里赊。\n游子政须供杖屦，老僧应有痼烟霞。\n绝知咳唾新珠玉，想见冰霜遶齿牙。\n我恨三山无路到，望中赢得眼昏花。",
        "dynasty": "宋",
        "collection_info": null
    },
    {
        "uuid": "2b963ad61ed9627be800aca28ae86670",
        "title": "题浄相寺",
        "author": "袁说友",
        "content": "清诗冷阁更佳名，一段家风太瘦生。\n东老悬知有余乐，西湖今可问前盟。\n年来信觉青山好，老去休惊白髮更。\n欲识箇中无尽意，挑包急急看吾行。",
        "dynasty": "宋",
        "collection_info": null
    },
    {
        "uuid": "117b27b1933da12ea00ac2bcc4c4f739",
        "title": "过怀安军云顶寺",
        "author": "袁说友",
        "content": "拂云绝顶俯金囦，直上重山最上颠。\n一佛嚮来临大地，万松今独近高天。\n枯楠夭矫浑生意，断石盘陀几合年。\n大士重来闻嘱付，毫光端欲扫烽烟。",
        "dynasty": "宋",
        "collection_info": null
    },
    {
        "uuid": "4bd06a119f2c83d1f1753bc4b4f5d3b3",
        "title": "善颂堂",
        "author": "袁说友",
        "content": "家法传忠孝，朝英仰正平。\n抗词严庙制，勇去乐亲荣。\n一室从新扁，羣公咏落成。\n清风天籁静，斜日雪山横。\n养志闵曾重，浮名广受轻。\n闻风千载下，凛凛万夫惊。",
        "dynasty": "宋",
        "collection_info": null
    },
    {
        "uuid": "001f572d11eb64d266f3b8c52abbec93",
        "title": "和程泰之阁学春雪韵",
        "author": "袁说友",
        "content": "妬腊三呈白，欺春六出花。\n玉层浑欲堕，珠霰一何奢。\n巧态穿庭树，余寒恋钓槎。\n积难殊未密，散易已成赊。\n有客门间卧，何人帐裏遮。\n浅斟羞独举，低唱敢言譁。\n故压梅花信，犹先柳絮斜。\n晚澌方历乱，夜橹正咿哑。\n剩把新年雪，初烹改火茶。\n剪裁归妙造，比兴属诗家。\n应有呵纤手，朝窗学画鸦。",
        "dynasty": "宋",
        "collection_info": null
    },
    {
        "uuid": "ba1a0326cd3949a13eda08a8c66b7856",
        "title": "赠相士林石",
        "author": "袁说友",
        "content": "岂是无仙骨，平生百念轻。\n但存方寸地，吾不计前程。",
        "dynasty": "宋",
        "collection_info": null
    },
    {
        "uuid": "9b40fecb3ddbcb83787b0c952b57c66b",
        "title": "题关都官西湖孤山四照阁图",
        "author": "袁说友",
        "content": "三贤堂趣远，四照阁诗传。\n高节无人继，孤山只俨然。",
        "dynasty": "宋",
        "collection_info": null
    },
    {
        "uuid": "7374b6715d3027306d798f8755283bca",
        "title": "跋本朝六名公帖",
        "author": "袁说友",
        "content": "道丧嗟耆旧，人亡独简编。\n家藏六君帖，何必万人传。",
        "dynasty": "宋",
        "collection_info": null
    },
    {
        "uuid": "2340b8baaa41d665d9167680e7ded29f",
        "title": "十三日饮俞园昌甫斯远彦章毕至",
        "author": "袁说友",
        "content": "忽尔严冬设鲙，更于晴日观梅。\n人道荒寻邂逅，我忻良集而来。",
        "dynasty": "宋",
        "collection_info": null
    },
    {
        "uuid": "ceaf0e9c488631acfb1c13ca4047055c",
        "title": "题米元晖太湖图卷",
        "author": "袁说友",
        "content": "水际天低岸远，山腰雾捲云铺。\n拟唤松江小艇，归来好趁莼鲈。",
        "dynasty": "宋",
        "collection_info": null
    },
    {
        "uuid": "350e0eec458be077a696e917a4798b10",
        "title": "题东坡苏公三笑图帖",
        "author": "袁说友",
        "content": "不觉虎溪过却，轩渠一笑而归。\n此笑此心真处，自然鱼跃鸢飞。",
        "dynasty": "宋",
        "collection_info": null
    },
    {
        "uuid": "0d61d8be0d6d1d9cc4ced9915d7a095a",
        "title": "和程泰之阁学泛舟南溪遇雪韵三首  其一",
        "author": "袁说友",
        "content": "目断山前浮玉，春回雪裏宜城。\n得意扁舟乘兴，归来好语增明。",
        "dynasty": "宋",
        "collection_info": null
    },
    {
        "uuid": "ba7129da914b221756bdc538ffda7167",
        "title": "和程泰之阁学泛舟南溪遇雪韵三首  其二",
        "author": "袁说友",
        "content": "怜我闭门卧雪，惭渠有酒盈樽。\n老尽青山晓色，愁添白髮霜根。",
        "dynasty": "宋",
        "collection_info": null
    },
    {
        "uuid": "d596234fa330eb493d6bb22aaa602f1a",
        "title": "和程泰之阁学泛舟南溪遇雪韵三首  其三",
        "author": "袁说友",
        "content": "孤鴈声悲南浦，渔人冷彻归蓑。\n独有耐寒琼玉，一枝先夺阳和。",
        "dynasty": "宋",
        "collection_info": null
    },
    {
        "uuid": "a165cc6753b8e31ae8675ce501dfc001",
        "title": "和康叔探梅韵三首  其一",
        "author": "袁说友",
        "content": "今年人忆去年梅，试问今年花已开。\n见说春风正料理，不应小雨便花摧。",
        "dynasty": "宋",
        "collection_info": null
    },
    {
        "uuid": "e36a7efb6c826c0e60220486cd992625",
        "title": "和康叔探梅韵三首  其二",
        "author": "袁说友",
        "content": "诗坛传檄未应虚，忍负东君自作疎。\n急急花前岩下看，横斜清浅两何如。",
        "dynasty": "宋",
        "collection_info": null
    },
    {
        "uuid": "62fda53b21697238870b11b21330b69d",
        "title": "和康叔探梅韵三首  其三",
        "author": "袁说友",
        "content": "寻梅着语乐清閒，已觉孤山气象还。\n未办轻舟行百里，也须踏脚法华山。",
        "dynasty": "宋",
        "collection_info": null
    },
    {
        "uuid": "1badf2e67efa1234d3e41d9e793d869f",
        "title": "题石上玉簪花  其一",
        "author": "袁说友",
        "content": "欲访招提倦不禁，空怀落落海潮音。\n如今不作维摩病，犹记年时赋玉簪。",
        "dynasty": "宋",
        "collection_info": null
    },
    {
        "uuid": "88b258c56fe7613fb6b66759027a7a4c",
        "title": "题石上玉簪花  其二",
        "author": "袁说友",
        "content": "翠钿琼葩别样芳，凉风微雨淡梳粧。\n姮娥夜半朝天阙，应有遗簪坠帝旁。",
        "dynasty": "宋",
        "collection_info": null
    },
    {
        "uuid": "299f2a7b3ac5f9d7a1b86797543bde2f",
        "title": "和范石湖咏双莲三首  其一",
        "author": "袁说友",
        "content": "江妃瑟裏恨沈沈，万点红边意转深。\n拥出三千歌舞罢，翠绡萦得两同心。",
        "dynasty": "宋",
        "collection_info": null
    },
    {
        "uuid": "9e831d13533429623d3f40226a78313d",
        "title": "和范石湖咏双莲三首  其二",
        "author": "袁说友",
        "content": "天泉池上舞晴晖，一别人家未肯归。\n千载却随湘女泣，风前时学凤凰飞。",
        "dynasty": "宋",
        "collection_info": null
    },
    {
        "uuid": "b13be672945aae3e67dc0c8831f2142d",
        "title": "和范石湖咏双莲三首  其三",
        "author": "袁说友",
        "content": "鑑湖一曲记蓬莱，棹入红蕖挽不回。\n今日池光少公事，好怀聊復为渠开。",
        "dynasty": "宋",
        "collection_info": null
    },
    {
        "uuid": "0bc46ce328921b39210369592311f264",
        "title": "题尤提举惠双莲二首  其一",
        "author": "袁说友",
        "content": "十年踪迹落修门，剩忆西湖菡萏风。\n今日江城秋浦上，舞绡依约旧相逢。",
        "dynasty": "宋",
        "collection_info": null
    },
    {
        "uuid": "3354430c2b491f9d139e1ac87e45b179",
        "title": "题尤提举惠双莲二首  其二",
        "author": "袁说友",
        "content": "六月炎歊苦盛长，一枝遣伴北窗凉。\n此花便合雄文记，拟为君书瑞应堂。",
        "dynasty": "宋",
        "collection_info": null
    },
    {
        "uuid": "72aa0e17f934a8da0c312ae8a7152961",
        "title": "致菊种于子长",
        "author": "袁说友",
        "content": "好花一岁几回开，喜见东篱旧信来。\n不惜移根到邻里，离披也入画堂栽。",
        "dynasty": "宋",
        "collection_info": null
    },
    {
        "uuid": "982818d3c6cdc8faf6e3838b685bcccd",
        "title": "致盆栀子于同年楼大防天官",
        "author": "袁说友",
        "content": "一轮月影涨幽香，碧玉钗头白玉粧。\n持似此花供燕几，玉堂端可寿萱堂。",
        "dynasty": "宋",
        "collection_info": null
    },
    {
        "uuid": "247c31552f5079c9d7c5a14583754256",
        "title": "和程阁学送小春茶韵四首  其一",
        "author": "袁说友",
        "content": "眼看节物去重来，又见寒梢数点梅。\n草木已随新岁好，冬芽豫占一年魁。",
        "dynasty": "宋",
        "collection_info": null
    },
    {
        "uuid": "6c3286328a5f2f4e9a2850840f62e8c2",
        "title": "和程阁学送小春茶韵四首  其二",
        "author": "袁说友",
        "content": "物物呈祥岂偶然，新芽新味更新年。\n灵苗却解为人寿，请为君谟续此篇。",
        "dynasty": "宋",
        "collection_info": null
    },
    {
        "uuid": "1fca2969bc945c380185d8f431049298",
        "title": "和程阁学送小春茶韵四首  其三",
        "author": "袁说友",
        "content": "七椀由来厌八珍，犹堪代酒亦生春。\n箇中风味须知趣，惭愧刘公独倚新。",
        "dynasty": "宋",
        "collection_info": null
    },
    {
        "uuid": "2e9b0ebd7cf7b12bd8f728064ae2614c",
        "title": "和程阁学送小春茶韵四首  其四",
        "author": "袁说友",
        "content": "家山历历未归来，投老江湖祇自咍。\n頼有年年乡信好，一瓯浮玉饱春台。",
        "dynasty": "宋",
        "collection_info": null
    },
    {
        "uuid": "f355459506a2c326bb0d696628a45907",
        "title": "和子长见招韵四首  其一",
        "author": "袁说友",
        "content": "攻击愁城从事裏，消磨日月手谈中。\n不缘我辈真风味，安得尊前笑语同。",
        "dynasty": "宋",
        "collection_info": null
    },
    {
        "uuid": "26afe9aac7f8180ecc0bc4a7bc4a3e36",
        "title": "和子长见招韵四首  其二",
        "author": "袁说友",
        "content": "青林绿幄春归后，翠岫苍崖雨过初。\n作意寻幽还得笑，随宜供客莫求余。",
        "dynasty": "宋",
        "collection_info": null
    },
    {
        "uuid": "9ea444d41dd28551ff6bc4f94b605719",
        "title": "和子长见招韵四首  其三",
        "author": "袁说友",
        "content": "清游已恨朞年别，胜处能消一日情。\n莫对浮山无好语，相逢草木有佳声。",
        "dynasty": "宋",
        "collection_info": null
    },
    {
        "uuid": "d11933a15e510fa8bb700349831e07eb",
        "title": "和子长见招韵四首  其四",
        "author": "袁说友",
        "content": "飞香雨过双溪阁，舞翠荷开十丈花。\n佳处正须供一赏，相从吾亦岂匏瓜。",
        "dynasty": "宋",
        "collection_info": null
    },
    {
        "uuid": "62db895a59494ed11d21de692d3ba5f9",
        "title": "招山阳高徐二生饮二首  其一",
        "author": "袁说友",
        "content": "梅花时节屡开樽，欲赠梅花欠可人。\n今日有人梅样好，逢君同赏雪中春。",
        "dynasty": "宋",
        "collection_info": null
    },
    {
        "uuid": "93e7634d7a7aee399f073f199af1456a",
        "title": "招山阳高徐二生饮二首  其二",
        "author": "袁说友",
        "content": "欲作山阴兴尽回，良思与子把离杯。\n要须人境俱清绝，好抱瑶琴踏雪来。",
        "dynasty": "宋",
        "collection_info": null
    },
    {
        "uuid": "5834406a05f5ca5e96d29112f3ca8f12",
        "title": "到房山交代招饮四首  其二",
        "author": "袁说友",
        "content": "檐外浮岚㬉翠堆，道人清眼为渠开。\n餐钱官薄何须计，直为南山亦合来。",
        "dynasty": "宋",
        "collection_info": null
    },
    {
        "uuid": "7f427f09feb8d6a0ffc3510236a2f7be",
        "title": "到房山交代招饮四首  其四",
        "author": "袁说友",
        "content": "妓围檐额润空青，岫幌云关夜不扃。\n吏隠风流输我辈，不须逋客诧山灵。",
        "dynasty": "宋",
        "collection_info": null
    },
    {
        "uuid": "242840def9b9c383f04d198282bccda8",
        "title": "再次交代韵四首  其二",
        "author": "袁说友",
        "content": "昔夸石廪祝融堆，骤见人家画轴开。\n坐挹高寒吾愿足，此行似为此山来。",
        "dynasty": "宋",
        "collection_info": null
    },
    {
        "uuid": "6525a66fc68b09f649be7a1596eb17b8",
        "title": "再次交代韵四首  其四",
        "author": "袁说友",
        "content": "诗人妙思天同巧，鬼守玄关不及扃。\n閒挹山光诵奇语，断无尘滓溷襟灵。",
        "dynasty": "宋",
        "collection_info": null
    },
    {
        "uuid": "6333d6c7db2600a4e353025244d1c69d",
        "title": "再次交代韵四首  其四",
        "author": "袁说友",
        "content": "传闻洞府锁高清，探着诗成数启扃。\n想见羣僊书玉叶，更应交口叹精灵。",
        "dynasty": "宋",
        "collection_info": null
    },
    {
        "uuid": "68d5c33779cdf7d08eed01a1db521540",
        "title": "復次韵四首  其二",
        "author": "袁说友",
        "content": "昔上瞿塘滟滪堆，盘涡如井放舡开。\n山行欢喜今非错，备见捎濆撇漩来。",
        "dynasty": "宋",
        "collection_info": null
    },
    {
        "uuid": "ef625c5cfa8b65134a7a2be28cf0aca8",
        "title": "復次韵四首  其四",
        "author": "袁说友",
        "content": "病肺还沽竹叶青，小园春去尚深扃。\n春衫红药强相比，婢子可怜无性灵。",
        "dynasty": "宋",
        "collection_info": null
    },
    {
        "uuid": "12d91d523fe6687fa7d96563511548c5",
        "title": "夜饮朱国宝家",
        "author": "袁说友",
        "content": "又见僊潭二月春，一番官柳市桥新。\n重来莫讶星星髮，樽酒相看只故人。",
        "dynasty": "宋",
        "collection_info": null
    },
    {
        "uuid": "c02432056906ca3a5a7bc9d02131e7de",
        "title": "二十日新田清江一曲小饮",
        "author": "袁说友",
        "content": "一曲清江古岸头，茅檐初日照高秋。\n数声又得閒身到，相对绿漪横小舟。",
        "dynasty": "宋",
        "collection_info": null
    },
    {
        "uuid": "755e111f37197db8fa3e193c987ff442",
        "title": "晦日昌甫见过因约伯皋小饮黄守继至三首  其一",
        "author": "袁说友",
        "content": "满檐风动海棠雨，北客江南诗酒中。\n华髮尊前无好句，飞花常望夕阳红。",
        "dynasty": "宋",
        "collection_info": null
    },
    {
        "uuid": "2f7fe28fd824f77f00ed46f47b6be5ad",
        "title": "晦日昌甫见过因约伯皋小饮黄守继至三首  其二",
        "author": "袁说友",
        "content": "章泉泉水在玉山，有客岁时来往间。\n今古风烟只如此，见君生怕又言还。",
        "dynasty": "宋",
        "collection_info": null
    },
    {
        "uuid": "0e251d7ee39dab8529d1df15280a0749",
        "title": "晦日昌甫见过因约伯皋小饮黄守继至三首  其三",
        "author": "袁说友",
        "content": "靖州太守诗自佳，留连浊酒看残花。\n涧上久矣无此乐，落拓尤怜云月家。",
        "dynasty": "宋",
        "collection_info": null
    },
    {
        "uuid": "978a35ccf35abe262f32653d396e3d25",
        "title": "饮归",
        "author": "袁说友",
        "content": "醉饮寒窗惯击鲜，扶头岌岌似乘船。\n赓酬磊落成佳致，糠秕谁令辄在前。",
        "dynasty": "宋",
        "collection_info": null
    },
    {
        "uuid": "c4d63398e215b02a8acdbf9b326a1fa8",
        "title": "谢王提干召饮三首  其三",
        "author": "袁说友",
        "content": "不惯香风拥妓车，分当清坐冷官卫。\n归来自笑杀风景，却把茶瓯对菊花。",
        "dynasty": "宋",
        "collection_info": null
    },
    {
        "uuid": "f8e5f4ecfb6492494e7bce55092d62df",
        "title": "学宫诸生饮邀予与予野同之二首  其二",
        "author": "袁说友",
        "content": "少日峨冠英俊场，课余觞饮共徜徉。\n孰知薄宦江湖去，频梦炉亭餠饦香。",
        "dynasty": "宋",
        "collection_info": null
    },
    {
        "uuid": "422740d4295c63b0685e2ab6bcef777d",
        "title": "求酒于邻",
        "author": "袁说友",
        "content": "太息官寒独养疴，浮生半作病维摩。\n新凉欲学东城醉，亡奈维罍已耻何。",
        "dynasty": "宋",
        "collection_info": null
    },
    {
        "uuid": "f18f305d161dd9d4abb3a6ab59e19beb",
        "title": "求酒于周时仲教授",
        "author": "袁说友",
        "content": "寒窗矻矻数更声，灯火无多独自亲。\n忽报周郎好消息，明朝应遣白衣人。",
        "dynasty": "宋",
        "collection_info": null
    },
    {
        "uuid": "c1e6dee7d9805a7262267febedbd6aa0",
        "title": "谢曹宗臣惠诗酒二首  其一",
        "author": "袁说友",
        "content": "公今自是客中身，更为閒人念客情。\n料得酒肠终易放，一樽相寄拓愁城。",
        "dynasty": "宋",
        "collection_info": null
    },
    {
        "uuid": "79c27ad0b5aefa9902dd96f0acca13d8",
        "title": "谢曹宗臣惠诗酒二首  其二",
        "author": "袁说友",
        "content": "方册相看四十年，客中寻得旧夤缘。\n与君一夜清谈约，已觉羁怀寝不然。",
        "dynasty": "宋",
        "collection_info": null
    },
    {
        "uuid": "fe3d4e8d23a908369fd19e881fd7bdaa",
        "title": "和同年张季良少卿馈家酿韵三首  其一",
        "author": "袁说友",
        "content": "六十衰颓愧鬓蓬，黄花更负一年中。\n白衣谁荐红萸酒，吸尽残荷碧玉筒。",
        "dynasty": "宋",
        "collection_info": null
    },
    {
        "uuid": "a061f10c5dc8191b1951b6a6a246d3ee",
        "title": "和同年张季良少卿馈家酿韵三首  其二",
        "author": "袁说友",
        "content": "与君昔日赋斜阳，绮语曾窥万丈光。\n节物撩人人更老，篱边犹是去年黄。",
        "dynasty": "宋",
        "collection_info": null
    },
    {
        "uuid": "2f6966f8bab1cc33fd7d37f3cdb36b15",
        "title": "和同年张季良少卿馈家酿韵三首  其三",
        "author": "袁说友",
        "content": "拭目高吟陋戴盆，续貂何敢曳诗门。\n百壶荡桨惟公尔，此外应无说尹村。",
        "dynasty": "宋",
        "collection_info": null
    },
    {
        "uuid": "d23ac2f3f14dcd8fb07e25f54427fbd4",
        "title": "谢魏南伯馈假河鲀羹",
        "author": "袁说友",
        "content": "江南风物与君论，芦笋蒌蒿荐晚樽。\n举酒不知身在远，隔江谁送假河鲀。",
        "dynasty": "宋",
        "collection_info": null
    },
    {
        "uuid": "50abf80294485b39da85b2db770dc92b",
        "title": "先遗二子鱼于子长踰旬而子长以四子鱼来",
        "author": "袁说友",
        "content": "诗来愧我秕糠前，四尾堆盘胜酒船。\n席上已无弹铗恨，感恩何止二赢钱。",
        "dynasty": "宋",
        "collection_info": null
    },
    {
        "uuid": "4d6b1f7102e11223c129a76f23780847",
        "title": "泊吴江食莼鲈菰菜二首  其一",
        "author": "袁说友",
        "content": "青丝簇饤莼羹味，白雪堆盘缕鲙鲈。\n我向松江饫鲜美，菜肠今更食新菰。",
        "dynasty": "宋",
        "collection_info": null
    },
    {
        "uuid": "745250663e00bcd695b7c5bddf7255a6",
        "title": "泊吴江食莼鲈菰菜二首  其二",
        "author": "袁说友",
        "content": "一舸清风四牡还，垂虹亭上几栏干。\n季鹰命驾劳千里，如我清游却不难。",
        "dynasty": "宋",
        "collection_info": null
    },
    {
        "uuid": "9bd9a627d492739ea8a355174a9b54d3",
        "title": "庖人舟殿后馁甚以葱虀佐饭",
        "author": "袁说友",
        "content": "黄州狭港半江空，白饭青葱酒一钟。\n莫厌路贫愁欲绝，稍还瓮牖旧家风。",
        "dynasty": "宋",
        "collection_info": null
    },
    {
        "uuid": "7cd0ef9a5ad0648d835e141a7b696bf9",
        "title": "谢侃老送苦笋",
        "author": "袁说友",
        "content": "箨老泥黄千仞种，箇中风味亦佳哉。\n误人政为甘言诱，爱我从渠苦口来。",
        "dynasty": "宋",
        "collection_info": null
    },
    {
        "uuid": "0af976bf647b8b154739b9124c1e0a17",
        "title": "谢侃老惠蜜",
        "author": "袁说友",
        "content": "酿花流蜜傍虚檐，乞我分甘要属餍。\n刚被平生饱辛苦，自怜嚼蜡不知甜。",
        "dynasty": "宋",
        "collection_info": null
    },
    {
        "uuid": "50d850a3bf46d6b722df95712746a6c2",
        "title": "咏墨",
        "author": "袁说友",
        "content": "奚李名高三百秋，只今良法信源流。\n裕陵独宝君家物，犹带祥光灿斗牛。",
        "dynasty": "宋",
        "collection_info": null
    },
    {
        "uuid": "67ac9e35f5d352d4cffa8ca1f6ba56bb",
        "title": "瑞孙周岁",
        "author": "袁说友",
        "content": "头颅七十已看看，喜抱孙来傍晬盘。\n敢望吾家有英物，箕裘且欲恋儒冠。",
        "dynasty": "宋",
        "collection_info": null
    },
    {
        "uuid": "949177fbc9fe8ca055ae259577b37291",
        "title": "题邵氏集瑞图",
        "author": "袁说友",
        "content": "诗歌召伯意怀哉，爱及甘棠勿剪摧。\n自是庆源钟草木，故将多瑞秀云来。",
        "dynasty": "宋",
        "collection_info": null
    },
    {
        "uuid": "b7e03edbaa298003b4fe881861f2ca5b",
        "title": "题江月图",
        "author": "袁说友",
        "content": "剩爱江边月满衣，云高天阔数星稀。\n如今解组浮家去，准拟扁舟满载归。",
        "dynasty": "宋",
        "collection_info": null
    },
    {
        "uuid": "e46c4968614a252f285bc69c652e3b7c",
        "title": "题惠老所藏岁寒图",
        "author": "袁说友",
        "content": "寒梢独挺昂霄意，苍盖犹矜傲雪颜。\n盘膝倦吟无一事，老僧心与白云閒。",
        "dynasty": "宋",
        "collection_info": null
    },
    {
        "uuid": "7bab3c70e548bbd1a43d97fc6c4d08e0",
        "title": "冰解图",
        "author": "袁说友",
        "content": "游鱼岂解知人意，孝子精诚一念深。\n乐事世间如此少，我怀风木只伤心。",
        "dynasty": "宋",
        "collection_info": null
    },
    {
        "uuid": "5311f751593ae8e46cfe30a5aed82f2f",
        "title": "题信相寺黄筌画花竹",
        "author": "袁说友",
        "content": "生成造化夺工夫，尽入黄家几画图。\n可惜春来误游子，攀花不落有还无。",
        "dynasty": "宋",
        "collection_info": null
    },
    {
        "uuid": "1c9fe3ce25f1178e1377cba5e884c8b9",
        "title": "题牧隠二首  其一",
        "author": "袁说友",
        "content": "年来厌索长安米，老去犹居大隠廛。\n岂是红尘故相挽，枉令空愧牧牛篇。",
        "dynasty": "宋",
        "collection_info": null
    },
    {
        "uuid": "431dc9e988633013b7cd58f1899b0d5c",
        "title": "题牧隠二首  其二",
        "author": "袁说友",
        "content": "钟鼎山林志则均，未须牧隠卧漳滨。\n要令天下归吾牧，莫为牛羊遽绝人。",
        "dynasty": "宋",
        "collection_info": null
    },
    {
        "uuid": "f52e4597c1272b9305fdbb5af298a1dc",
        "title": "题寄颜画士姜元恺",
        "author": "袁说友",
        "content": "丹青以意不以色，人不论形当论心。\n我有平生方寸地，烦君更向笔端寻。",
        "dynasty": "宋",
        "collection_info": null
    },
    {
        "uuid": "32e03389fcceff36fa81703a050df1ca",
        "title": "临安邸中即事且谢诚斋惠诗十二首  其一",
        "author": "袁说友",
        "content": "犹得十篇慰旅思，坐吟行咏只相随。\n岂无一箇閒宾客，便有谁来得似诗。",
        "dynasty": "宋",
        "collection_info": null
    },
    {
        "uuid": "5765d6fad1bde7ca9827d83e33997502",
        "title": "临安邸中即事且谢诚斋惠诗十二首  其二",
        "author": "袁说友",
        "content": "东风一夜转西南，分外羁愁分外寒。\n秋裏酒肠浑不放，一杯全似十杯宽。",
        "dynasty": "宋",
        "collection_info": null
    },
    {
        "uuid": "cf1d8b51e67c7972018e2a06c25b8176",
        "title": "临安邸中即事且谢诚斋惠诗十二首  其三",
        "author": "袁说友",
        "content": "老来无復梦清都，到得清都却守株。\n些子行期犹自拙，箇中能巧定应无。",
        "dynasty": "宋",
        "collection_info": null
    },
    {
        "uuid": "7cd32b03f4ad396f0a8461ac85452c63",
        "title": "临安邸中即事且谢诚斋惠诗十二首  其四",
        "author": "袁说友",
        "content": "一去重来髮已星，八年归老卧漳滨。\n似曾相识满天下，不信怜渠未有人。",
        "dynasty": "宋",
        "collection_info": null
    },
    {
        "uuid": "75e6c52791088006ebf93db168724290",
        "title": "临安邸中即事且谢诚斋惠诗十二首  其五",
        "author": "袁说友",
        "content": "闷杀楼居隘似囚，一楼四壁障双眸。\n趁晴下得楼来看，又被西风赶上楼。",
        "dynasty": "宋",
        "collection_info": null
    },
    {
        "uuid": "a6508ee8889afbf8e02c25dd9728b776",
        "title": "临安邸中即事且谢诚斋惠诗十二首  其六",
        "author": "袁说友",
        "content": "有愁无睡照灯青，鼠啮虫吟到五更。\n不分小黥同作祟，呼牌也作百般声。",
        "dynasty": "宋",
        "collection_info": null
    },
    {
        "uuid": "0feac13166100feae8bf32ac012dc45d",
        "title": "临安邸中即事且谢诚斋惠诗十二首  其七",
        "author": "袁说友",
        "content": "世事全无只恁閒，光阴閒裏故相关。\n欲将睡去消磨日，睡得醒时日未阑。",
        "dynasty": "宋",
        "collection_info": null
    },
    {
        "uuid": "a3ab5ca8c6af2b6150a981b56f2978e3",
        "title": "临安邸中即事且谢诚斋惠诗十二首  其八",
        "author": "袁说友",
        "content": "只作离家一月程，如今一月正飘零。\n定非官禄星临命，想见流年是客星。",
        "dynasty": "宋",
        "collection_info": null
    },
    {
        "uuid": "84331b99227f22435e91e33a2cd393b5",
        "title": "临安邸中即事且谢诚斋惠诗十二首  其九",
        "author": "袁说友",
        "content": "急雨斜风一夜狂，客衾愁枕五更长。\n问君箇裏情怀恶，不听鹃啼也断肠。",
        "dynasty": "宋",
        "collection_info": null
    },
    {
        "uuid": "94d8d83ee8a1fcbc8aa356af090c1401",
        "title": "临安邸中即事且谢诚斋惠诗十二首  其一○",
        "author": "袁说友",
        "content": "挑灯拭眼聚诗材，捻断鬚时句欲裁。\n判却三更犹不寐，待渠明月过楼来。",
        "dynasty": "宋",
        "collection_info": null
    },
    {
        "uuid": "cc141d1ee4ab7231cd0bb12380d3302c",
        "title": "临安邸中即事且谢诚斋惠诗十二首  其一一",
        "author": "袁说友",
        "content": "万瓦丛中客裏身，可怜虚度一番春。\n日长寻得宽心术，唤取门前卖卜人。",
        "dynasty": "宋",
        "collection_info": null
    },
    {
        "uuid": "ba339a6f12ba97e96c031d78e17d6306",
        "title": "临安邸中即事且谢诚斋惠诗十二首  其一二",
        "author": "袁说友",
        "content": "男儿弧矢四方居，何以家为莫念渠。\n打扑精神希一遇，书来不必问何如。",
        "dynasty": "宋",
        "collection_info": null
    },
    {
        "uuid": "1ed952e785db8abaa99ec8ddb55c6f72",
        "title": "题端上人诗卷",
        "author": "袁说友",
        "content": "般若经中正续灯，可怜白足赤髭人。\n头陀临水曾观影，应识圆光宝盖身。",
        "dynasty": "宋",
        "collection_info": null
    },
    {
        "uuid": "7fccddf48f663c8c827ecbcb2ac72d56",
        "title": "万元亨名所居为景马堂于其家求书记额",
        "author": "袁说友",
        "content": "公居虽未称潭潭，占尽湖山直到南。\n觅我新题留琬琰，少游高处要同谙。",
        "dynasty": "宋",
        "collection_info": null
    },
    {
        "uuid": "5ace2eba0ea876c9e1838f4302d76930",
        "title": "泊金山观虞仲房书云峰扁榜",
        "author": "袁说友",
        "content": "平生笔法蔡中郎，到处标名忆仲房。\n一涕无从人不见，云峰亭下水茫茫。",
        "dynasty": "宋",
        "collection_info": null
    },
    {
        "uuid": "842201521d9c34c68fd79cff09908f66",
        "title": "题汪伯时家藏颜鲁公书裴将军帖",
        "author": "袁说友",
        "content": "诗成小见英雄手，笔落能令风雨惊。\n万古言言有余烈，从今词翰岂虚名。",
        "dynasty": "宋",
        "collection_info": null
    },
    {
        "uuid": "2225e97e8fa1e9d07cbd321383d5d69c",
        "title": "跋苏文忠公帖",
        "author": "袁说友",
        "content": "世言晚食同于肉，缓步犹云可当车。\n三復文忠二三帖，古人深意在徐徐。",
        "dynasty": "宋",
        "collection_info": null
    },
    {
        "uuid": "d964e7309f797164a4c235f7737d373a",
        "title": "题山谷居士书坡公帖",
        "author": "袁说友",
        "content": "当年二老叹云云，犹喜坡翁返故乡。\n展卷如今但陈迹，丘原无復起苏黄。",
        "dynasty": "宋",
        "collection_info": null
    },
    {
        "uuid": "aa0a7d79239822a2d4e976266e15fb83",
        "title": "跋冯文简公赠朱忠靖公帖四首  其一",
        "author": "袁说友",
        "content": "三魁天下极登庸，具眼相看识巨公。\n翰墨密传心印子，勋名同在百年中。",
        "dynasty": "宋",
        "collection_info": null
    },
    {
        "uuid": "81eec0007e56b0ba2ef9063fb32fcb2c",
        "title": "跋冯文简公赠朱忠靖公帖四首  其二",
        "author": "袁说友",
        "content": "人间事了乞身归，想见萧然闭户时。\n钟鼎山林元不二，惟公全德两无亏。",
        "dynasty": "宋",
        "collection_info": null
    },
    {
        "uuid": "7dbb7f4f7fe58893f175db9050cfe518",
        "title": "跋冯文简公赠朱忠靖公帖四首  其三",
        "author": "袁说友",
        "content": "传家二帖到今存，岁月君看上相言。\n大似涪翁推酉日，永平七禩记盐盘。",
        "dynasty": "宋",
        "collection_info": null
    },
    {
        "uuid": "b4c0b8db5814a505c1e9aa36b9a52410",
        "title": "跋冯文简公赠朱忠靖公帖四首  其四",
        "author": "袁说友",
        "content": "忠靖由来世不殊，昔年我亦见今謩。\n至今犹有家风在，却恨丘原起日无。",
        "dynasty": "宋",
        "collection_info": null
    },
    {
        "uuid": "d5a5a5d890dd1fdfbcc3d9729d8c4c47",
        "title": "题胡待制平贼帖",
        "author": "袁说友",
        "content": "误国何人作计疎，满朝元未识真儒。\n至今恨却无颇牧，不念丘原起日无。",
        "dynasty": "宋",
        "collection_info": null
    },
    {
        "uuid": "f5d223b0dd62367b7677e67b33cdb63c",
        "title": "题徐氏子所藏四贤帖",
        "author": "袁说友",
        "content": "十年寻梦旧江湖，岁晚寻幽爱此居。\n今日门前山色好，客来衔袖有文书。",
        "dynasty": "宋",
        "collection_info": null
    },
    {
        "uuid": "7c030abe900c86ffe79bb7c8a0fd5330",
        "title": "题徐氏手帖二首  其一",
        "author": "袁说友",
        "content": "不作朝家青紫绨，笑看金鼎识刀圭。\n右军六帖家藏在，乞与安西手自题。",
        "dynasty": "宋",
        "collection_info": null
    },
    {
        "uuid": "094a96b04636e127b1d0baca9d22476f",
        "title": "题徐氏手帖二首  其二",
        "author": "袁说友",
        "content": "我昔曾窥玉海书，画图今见泽僊癯。\n为君持似人间世，凛凛犹堪立懦夫。",
        "dynasty": "宋",
        "collection_info": null
    },
    {
        "uuid": "9c7f4c2e4aa18079fb47643b88e15640",
        "title": "将至慎邑寄鼎",
        "author": "袁说友",
        "content": "踏尽琼瑶百里山，欲投城郭暮云间。\n红炉速置一壶酒，故岁谁家新岁还。",
        "dynasty": "宋",
        "collection_info": null
    },
    {
        "uuid": "fe9ad5b073e27e3dee7ddaa03a1ed49b",
        "title": "叶信父家听琵琶",
        "author": "袁说友",
        "content": "娉婷未嫁惜琵琶，借与诗人着意夸。\n不数前人推引曲，只矜赵女绮罗花。",
        "dynasty": "宋",
        "collection_info": null
    },
    {
        "uuid": "9a53e4345e7a1766f60d68572ea8f0f1",
        "title": "观盐井二首  其一",
        "author": "袁说友",
        "content": "桔槹汲水三千丈，顷转轮余一日回。\n蓑笠傍城埋井底，皮囊挈出滷泉来。",
        "dynasty": "宋",
        "collection_info": null
    },
    {
        "uuid": "aac228c526cb44569ba0ed79a61dca7f",
        "title": "观盐井二首  其二",
        "author": "袁说友",
        "content": "私井公盐日夜煎，力劳功寡废民田。\n不如大噫驱东海，捲取洪波向蜀川。",
        "dynasty": "宋",
        "collection_info": null
    },
    {
        "uuid": "e13874b85f65331e831660352fa549e7",
        "title": "和程泰之阁学咏雪十二题 看雪",
        "author": "袁说友",
        "content": "僵卧谁怜此意真，开门羞见玉为尘。\n休穿东郭先生履，要踏蜂巢满地银。",
        "dynasty": "宋",
        "collection_info": null
    },
    {
        "uuid": "5cb854dea1e102a1b6549c50f17fdb07",
        "title": "和程泰之阁学咏雪十二题 煮雪",
        "author": "袁说友",
        "content": "春芽初趁六花光，嫩火新烹唤客尝。\n政藉琼浆浮点乳，浪云胜雪诧余香。",
        "dynasty": "宋",
        "collection_info": null
    },
    {
        "uuid": "41ede232bdbf9a3e16625a9fc93881c6",
        "title": "和程泰之阁学咏雪十二题 留雪",
        "author": "袁说友",
        "content": "相看景物又年华，淅淅投窗意转嘉。\n冷落不堪春信晚，稍留六出待梅花。",
        "dynasty": "宋",
        "collection_info": null
    },
    {
        "uuid": "5c085ff25eb0e07bbf41cbec56a5fdec",
        "title": "和程泰之阁学咏雪十二题 饯雪",
        "author": "袁说友",
        "content": "阳春有脚时难驻，见睍初消意已先。\n我亦鬓蓬飞雪满，与君相遇约年年。",
        "dynasty": "宋",
        "collection_info": null
    },
    {
        "uuid": "70601f947fafbcf1b3dea2527e76a317",
        "title": "和程泰之阁学咏雪十二题 藏雪",
        "author": "袁说友",
        "content": "凛节清姿老更坚，不须藏雪待炎天。\n明年归拜颁冰宠，吉甫清风在舜絃。",
        "dynasty": "宋",
        "collection_info": null
    },
    {
        "uuid": "27021790275a9958e7f47593f13b74b5",
        "title": "和程泰之阁学咏雪十二题 招雪",
        "author": "袁说友",
        "content": "一别瑶池辄去思，明年农事要先知。\n天风夜半旛旗动，便欲欺梅更压枝。",
        "dynasty": "宋",
        "collection_info": null
    },
    {
        "uuid": "9c6cd4a02eed1a574e0cf047a8ff568e",
        "title": "和程泰之阁学咏雪十二题 闻雪",
        "author": "袁说友",
        "content": "洒窗犹作故人来，声到楼头画角猜。\n闻罢更须凭目力，箇中时欲认真梅。",
        "dynasty": "宋",
        "collection_info": null
    },
    {
        "uuid": "4586ce58f337842c95f42672f6dfb5d6",
        "title": "和程泰之阁学咏雪十二题 饮雪",
        "author": "袁说友",
        "content": "饮冰受命元非僻，啮雪充饥岂是狂。\n何似催班僊仗裏，一堂均宴近臣觞。",
        "dynasty": "宋",
        "collection_info": null
    },
    {
        "uuid": "2a250dd9d232a4939cce7cfd00d61f8b",
        "title": "和程泰之阁学咏雪十二题 打雪",
        "author": "袁说友",
        "content": "庭柯风动还筛玉，稍稍柔条醉欲持。\n刚道琼瑶未轻扫，晚鸦栖处已摇枝。",
        "dynasty": "宋",
        "collection_info": null
    },
    {
        "uuid": "9dbd573ce49a2f1f62c6a89614807c04",
        "title": "和程泰之阁学咏雪十二题 嘲雪",
        "author": "袁说友",
        "content": "浪走娇儿意却痴，长安饿客最忧时。\n尤怜甲士寒侵骨，十万边兵政有辞。",
        "dynasty": "宋",
        "collection_info": null
    },
    {
        "uuid": "3da4757412e267c21fbc72e6a58078d3",
        "title": "和程泰之阁学咏雪十二题 弄雪",
        "author": "袁说友",
        "content": "天与骚人景物宜，风流嘲戏恰相知。\n长安道上吟诗罢，笑裏骑馿缓勒羁。",
        "dynasty": "宋",
        "collection_info": null
    },
    {
        "uuid": "e0b62512957905c34f22c3dd8cf7f4a3",
        "title": "和程泰之阁学咏雪十二题 挂雪",
        "author": "袁说友",
        "content": "一庭冰柱初融湿，满阵飞沙又压檐。\n夺得琼花消息早，扬州十里上珠帘。",
        "dynasty": "宋",
        "collection_info": null
    },
    {
        "uuid": "8521af08e12be827d4392086365444ce",
        "title": "江上度元宵节",
        "author": "袁说友",
        "content": "一舟元夕卧孤村，夜半相呼了不应。\n说与儿曹休谇语，黄州明日买残灯。",
        "dynasty": "宋",
        "collection_info": null
    },
    {
        "uuid": "de24d4d8084a622ec5a152d614125c91",
        "title": "上元次日至黄州遇雨",
        "author": "袁说友",
        "content": "谁说黄州斗样微，满城灯火亦相辉。\n痴儿方有揶揄意，却得连江雨解围。",
        "dynasty": "宋",
        "collection_info": null
    },
    {
        "uuid": "37876d2d8cc3ec746f2aff3905fba769",
        "title": "遇顺风",
        "author": "袁说友",
        "content": "天高江阔快飞篷，云去山移过眼中。\n江上鼓鼙惊不断，连朝送我岳阳风。",
        "dynasty": "宋",
        "collection_info": null
    },
    {
        "uuid": "008020c04f1b41af20fb308f72161bca",
        "title": "遇顺风不及到齐山",
        "author": "袁说友",
        "content": "爱渠风伯送行舟，莫作齐山一日留。\n直向峡江千里去，搀天绝壁快吟眸。",
        "dynasty": "宋",
        "collection_info": null
    },
    {
        "uuid": "708422bfa2c5b29e7d59852864e5767d",
        "title": "发山阳得顺风二首  其一",
        "author": "袁说友",
        "content": "晓入山阳古渡头，轻帆猎猎送行舟。\n风师怜我征程滞，顷刻扬舲到泗州。",
        "dynasty": "宋",
        "collection_info": null
    },
    {
        "uuid": "ca3dec1ddb5ead1390362ce1ee1b832d",
        "title": "发山阳得顺风二首  其二",
        "author": "袁说友",
        "content": "一阵南风更带回，轻扶柂橹疾于飞。\n舟行若借帆樯便，细数何须十日归。",
        "dynasty": "宋",
        "collection_info": null
    },
    {
        "uuid": "707485e181b3d0711ea735d13a68e5c5",
        "title": "被旨许浦蒐兵道中冻合舍舟行陆二首  其一",
        "author": "袁说友",
        "content": "已办轻舟着脚登，笑渠河伯故阴凝。\n征车政欲周阡陌，赢得天教一夜冰。",
        "dynasty": "宋",
        "collection_info": null
    },
    {
        "uuid": "0c0556dcaab37488c1add13d1d650ee3",
        "title": "被旨许浦蒐兵道中冻合舍舟行陆二首  其二",
        "author": "袁说友",
        "content": "荒村十里展琉璃，依旧篮舆涉水湄。\n自是小臣怀恐惧，要令履薄但兢危。",
        "dynasty": "宋",
        "collection_info": null
    },
    {
        "uuid": "077ebfebad3908f3407fc34d1cbc04c9",
        "title": "有感",
        "author": "袁说友",
        "content": "半生宦海几途穷，岁晚扁舟繫此中。\n料得江神知我意，明朝好赠一帆风。",
        "dynasty": "宋",
        "collection_info": null
    },
    {
        "uuid": "1f1f4f1ed8688e22d3d13e62906a5b03",
        "title": "解机政得请题归舟",
        "author": "袁说友",
        "content": "浮沉宦海笑童颠，好上鸱夷老子船。\n今日君恩赐骸骨，半篙秋水送归田。",
        "dynasty": "宋",
        "collection_info": null
    },
    {
        "uuid": "29734e0fa919db90bd5d19fa3e47e47b",
        "title": "常熟敲冰行舟三首  其一",
        "author": "袁说友",
        "content": "岸头猛作敲冰势，船下俄闻戛玉声。\n寸进未应容退尺，要于此地卜平生。",
        "dynasty": "宋",
        "collection_info": null
    },
    {
        "uuid": "00dbd51c2c1c0463c29606eb877e2fc2",
        "title": "常熟敲冰行舟三首  其二",
        "author": "袁说友",
        "content": "画鹢悠悠辄退飞，一程百里两程归。\n天公若念羁怀恶，一夜东风便解围。",
        "dynasty": "宋",
        "collection_info": null
    },
    {
        "uuid": "7bbdf71f2f20edc39d7ea0d7b1830478",
        "title": "常熟敲冰行舟三首  其三",
        "author": "袁说友",
        "content": "一枕更阑客梦回，冰声犹作浪声来。\n并刀曾剪松江水，更欲从渠为剪开。",
        "dynasty": "宋",
        "collection_info": null
    },
    {
        "uuid": "a2c2dc0c064719ffe9cf76f242a30724",
        "title": "舟行跨江之南北随流以行夜船多在淮西",
        "author": "袁说友",
        "content": "蜀道登天在一涯，干旋坤转任推排。\n此身已是萍游客，终日行江夜宿淮。",
        "dynasty": "宋",
        "collection_info": null
    },
    {
        "uuid": "c61732670eb72f0b6112b509f6799998",
        "title": "渡杨子江遇颠风和霍希文韵三首  其一",
        "author": "袁说友",
        "content": "危樯恰恰傍金山，风送船回势莫攀。\n忘却波涛望金碧，无边阁上几层栏。",
        "dynasty": "宋",
        "collection_info": null
    },
    {
        "uuid": "639d71d5fb26782c9a6f8088c543fd8a",
        "title": "渡杨子江遇颠风和霍希文韵三首  其二",
        "author": "袁说友",
        "content": "衝涛逐浪不禁寒，何止舟行百丈滩。\n柂橹一声江已转，瓜州岸上报平安。",
        "dynasty": "宋",
        "collection_info": null
    },
    {
        "uuid": "75bd074cab561c13daceb8b1101ba231",
        "title": "渡杨子江遇颠风和霍希文韵三首  其三",
        "author": "袁说友",
        "content": "朝暾下接水光明，风激涛头浪捲层。\n衮衮舟帆来復往，江心笑杀几閒僧。",
        "dynasty": "宋",
        "collection_info": null
    },
    {
        "uuid": "8bf0f95d8b3c1abc52b096dde4970bfd",
        "title": "过赤壁",
        "author": "袁说友",
        "content": "几年青史说周郎，赤壁乌林在武昌。\n明日有人山下过，一樽容我弔兴亡。",
        "dynasty": "宋",
        "collection_info": null
    },
    {
        "uuid": "dc27167abcaa91981fa5b2e28f2b5476",
        "title": "泊荆南二首  其一",
        "author": "袁说友",
        "content": "荆州天险大江蟠，坐制金陵自不难。\n却遣千艘沉赤壁，至今耆老笑曹瞒。",
        "dynasty": "宋",
        "collection_info": null
    },
    {
        "uuid": "b6b0c78cfc07d027c716780b92c1d698",
        "title": "泊荆南二首  其二",
        "author": "袁说友",
        "content": "可怜吴蜀爱荆州，胜赏相当卒罢休。\n何地无城堪保障，此城端为据咽喉。",
        "dynasty": "宋",
        "collection_info": null
    },
    {
        "uuid": "9191fb533ca7cc7b19de6f9c2ca9f242",
        "title": "金陵",
        "author": "袁说友",
        "content": "青衫往事几经秋，白首重来忆旧游。\n今夜台城无限月，更凭樽酒豁羁愁。",
        "dynasty": "宋",
        "collection_info": null
    },
    {
        "uuid": "f39111f36687f2e2a6ab9135fe4e9a52",
        "title": "泊真州沙岸",
        "author": "袁说友",
        "content": "终朝百尺掣风槎，半夜将星到白沙。\n休说元戎夸十乘，且随商橹傍村家。",
        "dynasty": "宋",
        "collection_info": null
    },
    {
        "uuid": "beb4b88aa906ff52e70ca8c1345a6eb9",
        "title": "白鹭洲",
        "author": "袁说友",
        "content": "可惜洲亭已渐荒，了无鸥鹭白双双。\n摩挲石上琳琅句，犹得斯文镇大江。",
        "dynasty": "宋",
        "collection_info": null
    },
    {
        "uuid": "99ef2d682a8e7ecf3a2c3cee6f18c9fc",
        "title": "翻流水",
        "author": "袁说友",
        "content": "荆江七百拗如雠，尽日萦纡倒转舟。\n不必潇湘时逆泛，清波今日不翻流。",
        "dynasty": "宋",
        "collection_info": null
    },
    {
        "uuid": "dc10bfe77c707a360f74262704f80972",
        "title": "西湖",
        "author": "袁说友",
        "content": "西湖历历旧嬉游，佳处欣逢辄少留。\n却恨草堂元不识，故教俗眼为君羞。",
        "dynasty": "宋",
        "collection_info": null
    },
    {
        "uuid": "ef8877170e721232152e49436f85b12b",
        "title": "过洞庭",
        "author": "袁说友",
        "content": "两湖绵亘连千里，万古苍梧说二妃。\n最羡巴童并蜀客，饱看日月去还归。",
        "dynasty": "宋",
        "collection_info": null
    },
    {
        "uuid": "9aebcd2a9fbf2700c1f1ad84ad1ed31a",
        "title": "重湖",
        "author": "袁说友",
        "content": "夷犹画舫入重湖，野蝶閒鸥自笑呼。\n踏遍北园桃李径，又寻芳草到南郛。",
        "dynasty": "宋",
        "collection_info": null
    },
    {
        "uuid": "a3bb4512d438a135d67e858ed3a40de4",
        "title": "楚渚宫",
        "author": "袁说友",
        "content": "楚王下见泝江舟，岂是城隅沮洳头。\n自古循名多失实，不妨犹记旧风流。",
        "dynasty": "宋",
        "collection_info": null
    },
    {
        "uuid": "eba8939ad62301465cdbcf5451f85635",
        "title": "过道人矶",
        "author": "袁说友",
        "content": "几年烟雨锁苍苔，咫尺侯门路不开。\n夜半一声横笛处，道人随月过山来。",
        "dynasty": "宋",
        "collection_info": null
    },
    {
        "uuid": "b07142e6c792ae9a9dc1db180b387dce",
        "title": "汨罗",
        "author": "袁说友",
        "content": "怀沙元不为谗嚣，要与江山作美谣。\n千载孤忠动神物，三湖今向汨罗朝。",
        "dynasty": "宋",
        "collection_info": null
    },
    {
        "uuid": "7cea272628dd5a39f457ef06bb7a8d9e",
        "title": "息壤",
        "author": "袁说友",
        "content": "石城出壤水怀州，息壤藏城水復收。\n千载故侯犹未识，土能胜水有深谋。",
        "dynasty": "宋",
        "collection_info": null
    },
    {
        "uuid": "12501668f564b2100ab8993c52e87bf9",
        "title": "祀江神",
        "author": "袁说友",
        "content": "古庙阴阴不记年，扬帆逆浪几舟船。\n我舟小泊沙洲下，也谂江神问济川。",
        "dynasty": "宋",
        "collection_info": null
    },
    {
        "uuid": "89c601d67cdec2bcb2b234d765c8c01b",
        "title": "游武担山",
        "author": "袁说友",
        "content": "叟邪歌漫遏行云，抔土千年几昼曛。\n石鑑可磨人不见，东西台下泪泉闻。",
        "dynasty": "宋",
        "collection_info": null
    },
    {
        "uuid": "dee1ed6a56c59cb01d5a18bd39451fc4",
        "title": "游中岩",
        "author": "袁说友",
        "content": "篮舆屈曲上中岩，峻壁危峰面面山。\n心月亭前何世界，不知天上与人间。",
        "dynasty": "宋",
        "collection_info": null
    },
    {
        "uuid": "196d787dfeb9a74b0e8e89f5cdedb06a",
        "title": "峡路山行即事十首  其一",
        "author": "袁说友",
        "content": "环山翠幄远尤清，柏叶丛枝到地生。\n恰傍浓阴深处过，无端杜宇两三声。",
        "dynasty": "宋",
        "collection_info": null
    },
    {
        "uuid": "9b37d5a1a97a0b886aeec20102c1b9e9",
        "title": "峡路山行即事十首  其二",
        "author": "袁说友",
        "content": "短篱深閟两三家，门外低畦长豆麻。\n急繫芒鞋看行客，野花犹带一枝斜。",
        "dynasty": "宋",
        "collection_info": null
    },
    {
        "uuid": "2bee3a5fe286ca16f09d09b6c068cf2f",
        "title": "峡路山行即事十首  其三",
        "author": "袁说友",
        "content": "旌旗猎猎晓云风，扑面清微破午烘。\n更度幽香来细细，转头寻见野花红。",
        "dynasty": "宋",
        "collection_info": null
    },
    {
        "uuid": "2a8da723363522ba117a86520304b2fe",
        "title": "峡路山行即事十首  其四",
        "author": "袁说友",
        "content": "跳山踏草笑迎逢，要识新侯过眼中。\n寄语山翁吾老矣，冬裘夏葛与伊同。",
        "dynasty": "宋",
        "collection_info": null
    },
    {
        "uuid": "d7af2bae33e0d7f344d34d11f24fc71f",
        "title": "峡路山行即事十首  其五",
        "author": "袁说友",
        "content": "双牛隻叟一横犁，白水青秧透面肥。\n是处喜经连夜雨，田家十口可无饥。",
        "dynasty": "宋",
        "collection_info": null
    }
]