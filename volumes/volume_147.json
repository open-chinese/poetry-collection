[
    {
        "uuid": "5625327f883cd6eb8ad899ed9daf72b7",
        "title": "小凉",
        "author": "陆游",
        "content": "羸躯一夏困沉绵，不在林间即水边。\n高卧已忘浮世事，小凉渐近早秋天。\n桔槔轧轧鸣幽圃，舴艋遥遥入暮烟。\n余日无多那讳得，逢人自笑说明年。",
        "dynasty": "宋",
        "collection_info": null
    },
    {
        "uuid": "b0cbf72a25aa572c7894bdab10a98d7e",
        "title": "村居",
        "author": "陆游",
        "content": "人笑无才自笑狂，槿篱竹坞得深藏。\n自从病后辜风月，未免愁中读老庄。\n行圃数畦秋菜长，泛溪十里晚荷香。\n丛书坐懒无由续，且补忠州手录方。",
        "dynasty": "宋",
        "collection_info": null
    },
    {
        "uuid": "5afe8b623b990618eca333cd327453b4",
        "title": "城东",
        "author": "陆游",
        "content": "出郭溶溶细縠波，平生此地几经过。\n祭余野庙啼乌乐，酒贱村墟醉叟多。\n亭午疏钟离石佛，敛昏微雨泊曹娥。\n采莲艇子愁衣湿，不为人家惜绿荷。",
        "dynasty": "宋",
        "collection_info": null
    },
    {
        "uuid": "749c3c30079cd7d0af54ae6f410e49c2",
        "title": "初秋露坐作短歌",
        "author": "陆游",
        "content": "房星纵，心星横，斗牛阑干河汉明。\n青天露坐性所乐，不觉庭树秋风生。\n秋风摇落君勿悲，明年花开还满枝。\n人生衰谢则已矣，宁復鬒髮童颜时。",
        "dynasty": "宋",
        "collection_info": null
    },
    {
        "uuid": "44d62cdb2390eb42d80bc416b7723a25",
        "title": "池上",
        "author": "陆游",
        "content": "旋移吟榻并池横，欲出柴门復懒行。\n树罅忽明知月上，竹梢微动觉风生。\n贫无醉日惟坚忍，疾遇凉秋亦渐平。\n二尺灯檠元好在，便思相伴听蛩声。",
        "dynasty": "宋",
        "collection_info": null
    },
    {
        "uuid": "c165685501e2b1f43be0ba64d0815a9f",
        "title": "秋稼渐登识喜",
        "author": "陆游",
        "content": "门外新场滑似油，早禾已庆十分收。\n虹霓不隔郊原雨，蜩蚻争催巷陌秋。\n人乐风传迎社鼓，路长水溅采莲舟。\n老翁自笑无它事，欲隐墙东学侩牛。",
        "dynasty": "宋",
        "collection_info": null
    },
    {
        "uuid": "38dc1303d2aaeb33f55fbcfd03bcfc95",
        "title": "野渡用前韵",
        "author": "陆游",
        "content": "十里平沙到渡头，溪山合向画图收。\n老僧赴供袈黎古，醉叟行歌䆉䅉秋。\n断岸烟迷耕处草，孤村雨送钓时舟。\n龙泉不斸元无恨，莫放神光上斗牛。",
        "dynasty": "宋",
        "collection_info": null
    },
    {
        "uuid": "c7c2e2299e3e7e73b3b8d1f5052f5869",
        "title": "秋后一日风雨",
        "author": "陆游",
        "content": "炎歊数日剧，荡涤及秋初。\n病叶风吹尽，鸣蝉雨打疏。\n趁凉谋社酒，乘润理园蔬。\n分喜宁无处，蒲中鱍鱍鱼。",
        "dynasty": "宋",
        "collection_info": null
    },
    {
        "uuid": "69cfc38869f76cd241f7ac40b016f81c",
        "title": "感事",
        "author": "陆游",
        "content": "曾事高皇接隽游，君恩天地若为酬。\n济时已负终身愧，谋己常从一笑休。\n在昔风尘驰厩置，即今烟雨暗耕畴。\n孤愁欲豁宁无地，野店逢僧每小留。",
        "dynasty": "宋",
        "collection_info": null
    },
    {
        "uuid": "566800c62e737f1a27cf641fb99b7d5e",
        "title": "久无客至戏作",
        "author": "陆游",
        "content": "瘦影支离雪鬓繁，频年老病卧孤村。\n雍容那有客联骑，剥啄尚无僧扣门。\n浊酒香浮新社瓮，晚瓜味敌故侯园。\n茅檐蓬户风烟晚，小酌欣然对子孙。",
        "dynasty": "宋",
        "collection_info": null
    },
    {
        "uuid": "dcbc9cfcccf75dcefa6498143b76f1f8",
        "title": "乍凉",
        "author": "陆游",
        "content": "凉风苏病骨，摇落起诗情。\n一病辄数日，几诗终此生。\n招呼丹竈客，结束玉霄行。\n预想溪桥路，三更待月明。",
        "dynasty": "宋",
        "collection_info": null
    },
    {
        "uuid": "23751e63783a8fafe6b60b8623d1dc9f",
        "title": "闲趣",
        "author": "陆游",
        "content": "绝迹市朝外，结庐云水间。\n心平诗淡泊，身退梦安闲。\n有酒旋寻伴，无门那说关。\n桐江故不远，日暮趁潮还。",
        "dynasty": "宋",
        "collection_info": null
    },
    {
        "uuid": "5b4989161474c271745805ed7c2a2aef",
        "title": "溪上",
        "author": "陆游",
        "content": "溪上秋来风露清，萧然浴罢葛衣轻。\n看云舒卷了穷达，见月亏盈知死生。\n老去关心惟药裹，闲中消日付棋枰。\n故人书札频相问，何日芒鞋上赤城。",
        "dynasty": "宋",
        "collection_info": null
    },
    {
        "uuid": "81e919f1f80d0b5dbd8eae6cf4f6ada7",
        "title": "秋词三首  其一",
        "author": "陆游",
        "content": "东吴七月暑未艾，川云忽兴天昼晦。\n蔽空雨点弩发机，平地成渠屋穿背。\n早禾玉粒自天泻，村北村南喧地碓。\n大牲如阜酒如江，相唤龙祠作秋赛。",
        "dynasty": "宋",
        "collection_info": null
    },
    {
        "uuid": "bebf227e7c7da4e3530631bc5b208962",
        "title": "秋词三首  其二",
        "author": "陆游",
        "content": "八月暑退凉风生，家家场中打稻声。\n穗多粒饱三倍熟，车轴压折人肩頳。\n常年县符闹如雨，道上即今无吏行。\n乡闾老稚迭歌舞，竈釜日餍猪羊烹。",
        "dynasty": "宋",
        "collection_info": null
    },
    {
        "uuid": "a99fe0e769c620d78722f22d299289f2",
        "title": "秋词三首  其三",
        "author": "陆游",
        "content": "蓐收功成将整驾，万顷黄云收晚稼。\n公私逋负一洗空，怀抱喜看儿娅姹。\n从来婚聘不出乡，长自东家适西舍。\n年丰人乐我作诗，朝耕夜织谁能画。",
        "dynasty": "宋",
        "collection_info": null
    },
    {
        "uuid": "cf36346d4da92450136fc8e833b808ed",
        "title": "秋思",
        "author": "陆游",
        "content": "诗人本自易悲伤，何况身更忧患场。\n乌鹊成桥秋又到，梧桐滴雨夜初凉。\n江南江北堠双隻，灯暗灯明更短长。\n安得平生会心侣，一尊相属送年光。",
        "dynasty": "宋",
        "collection_info": null
    },
    {
        "uuid": "87fcbcbe53db039ee295c1aa20d24ba5",
        "title": "老学庵北窗杂书七首  其一",
        "author": "陆游",
        "content": "本慕修真谢俗尘，中年蹭蹬作诗人。\n即今恨养金丹晚，且向江湖作钓缗。",
        "dynasty": "宋",
        "collection_info": null
    },
    {
        "uuid": "6e279146e72763f1e14c76cf7f583e71",
        "title": "老学庵北窗杂书七首  其二",
        "author": "陆游",
        "content": "偶住人间遂许时，残骸自笑尚支持。\n直须消破黄齑尽，始是浮生结局时。",
        "dynasty": "宋",
        "collection_info": null
    },
    {
        "uuid": "dc71e1d8db69fe5e90c3bae1457f00f4",
        "title": "老学庵北窗杂书七首  其三",
        "author": "陆游",
        "content": "茅斋遥夜养心君，静处工夫自策勋。\n正喜残香伴幽独，鸦鸣窗白又纷纷。",
        "dynasty": "宋",
        "collection_info": null
    },
    {
        "uuid": "27033d1158a7c8bdf751e5ffa0bc843b",
        "title": "老学庵北窗杂书七首  其四",
        "author": "陆游",
        "content": "小龙团与长鹰爪，桑苎玉川俱未知。\n自置风炉北窗下，勒回睡思赋新诗。",
        "dynasty": "宋",
        "collection_info": null
    },
    {
        "uuid": "0c9d92087e043be576d9c0f1581f4dba",
        "title": "老学庵北窗杂书七首  其五",
        "author": "陆游",
        "content": "定交鱼鸟欲忘形，独岸纶巾坐草亭。\n不恨囊中无赤仄，且欣案上有黄庭。",
        "dynasty": "宋",
        "collection_info": null
    },
    {
        "uuid": "2c46fecadac1e92f19ae71c10406279e",
        "title": "老学庵北窗杂书七首  其六",
        "author": "陆游",
        "content": "松棚接屋得阴多，石径生苔奈滑何。\n尽道疏篱宜细雨，晴时最好晒渔蓑。",
        "dynasty": "宋",
        "collection_info": null
    },
    {
        "uuid": "7b1b655f0600b40feceb67b8ca3f8cf2",
        "title": "老学庵北窗杂书七首  其七",
        "author": "陆游",
        "content": "龟常曳尾岂非乐，鹤已铩翎徒自伤。\n造物今知不负汝，北窗夜雨默焚香。",
        "dynasty": "宋",
        "collection_info": null
    },
    {
        "uuid": "d15aacf9a5b52887a49a49abe3e4b019",
        "title": "亲旧见过多见贺强健戏作此篇",
        "author": "陆游",
        "content": "偶向人间脱骇机，玉池中夜自生肥。\n据鞍马援虽堪笑，强饭廉颇亦未非。\n道貌安能希睟盎，世缘但可付猗违。\n它年不死君须记，会在天津看落晖。",
        "dynasty": "宋",
        "collection_info": null
    },
    {
        "uuid": "5069d493cbbc601bed88003f018b367f",
        "title": "小病两日而愈",
        "author": "陆游",
        "content": "病骨羸然山泽臞，故应行路笑形模。\n记书身大似椰子，忍事瘿生如瓠壶。\n美酒得钱犹可致，高人折简孰能呼。\n不如凈扫茅斋地，卧看微香起瓦炉。",
        "dynasty": "宋",
        "collection_info": null
    },
    {
        "uuid": "19644abcd17862fa17d8cd8f4bc6844c",
        "title": "秋兴二首  其一",
        "author": "陆游",
        "content": "修蔓丛篁步步迷，山村东下近鱼陂。\n钓归恰值秋风起，棋罢常惊日景移。\n病叶辞枝应有恨，候虫吟壁故知时。\n残年我亦悲摇落，薄暮空囊又有诗。",
        "dynasty": "宋",
        "collection_info": null
    },
    {
        "uuid": "4988898ccb734a1b049c2ccbcbae106b",
        "title": "秋兴二首  其二",
        "author": "陆游",
        "content": "八十仍当过二时，加餐安寝岂前知。\n晨梳脱髮虽无数，社瓮新醅已有期。\n偶为买花经废圃，时因蹋藕下清池。\n尚余一事终关念，安得儿孙少别离。",
        "dynasty": "宋",
        "collection_info": null
    },
    {
        "uuid": "d256473db238629e54c7d5550868d687",
        "title": "日用四首  其一",
        "author": "陆游",
        "content": "旧好疏毛颖，新知得曲生。\n幽居无一事，枕臂听松声。",
        "dynasty": "宋",
        "collection_info": null
    },
    {
        "uuid": "1b25cdad0c8fd55c786ed805e23429ea",
        "title": "日用四首  其二",
        "author": "陆游",
        "content": "舂谷灌园蔬，日长闲有余。\n何妨忍挥汗，合药施乡闾。",
        "dynasty": "宋",
        "collection_info": null
    },
    {
        "uuid": "73a1af531dd75f2f830dabf46bb83684",
        "title": "日用四首  其三",
        "author": "陆游",
        "content": "贫知藜糁美，渴爱粟浆酸。\n食少从奴去，人稀苦屋宽。",
        "dynasty": "宋",
        "collection_info": null
    },
    {
        "uuid": "410f94da73b0b3ce56cb9e43962e91ca",
        "title": "日用四首  其四",
        "author": "陆游",
        "content": "空舍封书箧，多年饱蠹鱼。\n还家贫不死，读尽旧藏书。",
        "dynasty": "宋",
        "collection_info": null
    },
    {
        "uuid": "7b71e29d5e13a87a5de85955e38b1f97",
        "title": "七月十一日见落叶",
        "author": "陆游",
        "content": "叶雕非一日，盛夏则已然。\n一叶復一叶，及此摇落天。\n晨起坐堂上，散若飞鸟翩。\n昔时可藏鸦，今欲不庇蝉。\n顾视庭中草，亦復非阡眠。\n百谷秋皆成，是谓造化权。\n岂为草木计，而欲求两全。\n物理贵见微，勇退差为贤。",
        "dynasty": "宋",
        "collection_info": null
    },
    {
        "uuid": "e067db6d1ab30c2dd70812925f134d5a",
        "title": "龟堂一隅开窗设榻为小憩之地",
        "author": "陆游",
        "content": "栟榈薝卜障斜阳，旋置临阶八尺床。\n小展窗扉无大费，略加苫盖有余凉。\n老来愈觉岁时速，梦裏不知途路长。\n试问神游向何处，月明挥榜上潇湘。",
        "dynasty": "宋",
        "collection_info": null
    },
    {
        "uuid": "a3febaf59eadf7cc872d65aa64d9a4df",
        "title": "南门晚眺",
        "author": "陆游",
        "content": "奚奴前负一胡床，门巷楸梧已渐黄。\n不历尘埃三伏热，孰知风露九秋凉。\n萧萧浦溆渔歌晚，漠漠陂塘稻穗香。\n勿恨行云吞素月，梦回正爱雨淋浪。",
        "dynasty": "宋",
        "collection_info": null
    },
    {
        "uuid": "6f9c755f49b389eff6de60fdb931b0b1",
        "title": "进德",
        "author": "陆游",
        "content": "进德工夫在日新，正如更历自知津。\n迷时误认毒为药，定后始知天胜人。\n四壁不妨身落魄，万夫谁敌胆轮囷。\n遗经在椟君毋厌，灯火青荧渐可亲。",
        "dynasty": "宋",
        "collection_info": null
    },
    {
        "uuid": "d546ac8c908af73c59240c377ed364ae",
        "title": "次韵邢德允见赠",
        "author": "陆游",
        "content": "人间荣瘁固难穷，岁月推迁即老翁。\n马骏初非凡眼识，源深终与大川通。\n细思渭北希高价，终胜淮南诮发蒙。\n莫学三山顽钝叟，一生空耗太仓红。",
        "dynasty": "宋",
        "collection_info": null
    },
    {
        "uuid": "82bda83f3539443e1332a25c6bf4eb29",
        "title": "秋怀十首  其一",
        "author": "陆游",
        "content": "居在三家聚，门纔一木横。\n用宽缘岁乐，敛薄为时平。\n疏树叶迟落，远村灯更明。\n题诗虽草草，亦足写幽情。",
        "dynasty": "宋",
        "collection_info": null
    },
    {
        "uuid": "28a4f01de6067ecf238fd3229ce5a714",
        "title": "秋怀十首  其二",
        "author": "陆游",
        "content": "村晚归牛下，林昏宿鸟喧。\n微升天际月，半掩水边门。\n衣杵悲边信，渔歌断客魂。\n老人交旧尽，此意与谁论。",
        "dynasty": "宋",
        "collection_info": null
    },
    {
        "uuid": "f0b62483bd21c77d8475ff8d0a9f2fb2",
        "title": "秋怀十首  其三",
        "author": "陆游",
        "content": "客思残荷外，农功晚稻前。\n祭多巫得职，税足吏无权。\n浦溆家家钓，村墟点点烟。\n归舟葛衣薄，始觉是秋天。",
        "dynasty": "宋",
        "collection_info": null
    },
    {
        "uuid": "bb839f22870dcabd3f3ba6a8e69d9d7c",
        "title": "秋怀十首  其四",
        "author": "陆游",
        "content": "典琴沽市酿，卖剑买吴牛。\n鸡黍随时具，江山到处留。\n随僧日一浴，笑吏月三休。\n安得沅湘客，相从赋远游。",
        "dynasty": "宋",
        "collection_info": null
    },
    {
        "uuid": "134bddb639fb6825cb27a87fbd044007",
        "title": "秋怀十首  其五",
        "author": "陆游",
        "content": "心常凝不动，形要小劳之。\n活火闲煎茗，残枰静拾棋。\n晒书朝日出，丸药昼阴移。\n意适还休去，悠然到睡时。",
        "dynasty": "宋",
        "collection_info": null
    },
    {
        "uuid": "7629dca23b8dea82b1ce080cdd86325e",
        "title": "秋怀十首  其六",
        "author": "陆游",
        "content": "曩得治中俸，湖山偶卜居。\n身尝着禾谱，儿解读农书。\n遇事绝欣厌，接人均戚疏。\n干坤虽浩浩，等付一蘧庐。",
        "dynasty": "宋",
        "collection_info": null
    },
    {
        "uuid": "10c677e486d6a99c6f30ad97c7b6274b",
        "title": "秋怀十首  其七",
        "author": "陆游",
        "content": "秋暑虽犹在，晨兴气已清。\n蛮童扫荒径，獠婢涤空铛。\n病树有凋叶，残蝉无壮声。\n书生守故态，已復理灯檠。",
        "dynasty": "宋",
        "collection_info": null
    },
    {
        "uuid": "11677ccb452e849f941482a5cd736102",
        "title": "秋怀十首  其八",
        "author": "陆游",
        "content": "种树清阴满，钞书蠹字穿。\n老身犹在世，屈指不知年。\n弃纸储诗稿，长筒聚药钱。\n一生如一日，正可付之天。",
        "dynasty": "宋",
        "collection_info": null
    },
    {
        "uuid": "0951ea03f0d56518b2e87c4b71c181ec",
        "title": "秋怀十首  其九",
        "author": "陆游",
        "content": "望远目犹明，登高脚更轻。\n每思游赤壁，时梦上青城。\n灯下书如蚁，花前饮似鲸。\n古仙曾历考，强半出儒生。",
        "dynasty": "宋",
        "collection_info": null
    },
    {
        "uuid": "c5c96f2962d9e28a472c153963a08891",
        "title": "秋怀十首  其一○",
        "author": "陆游",
        "content": "昨者风雨过，浩然天地秋。\n年光双雪鬓，生计一渔舟。\n卖药来查浦，听猿到沃洲。\n平生畏暑毒，八月记初游。",
        "dynasty": "宋",
        "collection_info": null
    },
    {
        "uuid": "abc90bbe68ed7746a6a687af975e4243",
        "title": "出游二首  其一",
        "author": "陆游",
        "content": "来往人间不计年，一枝筇竹雪垂肩。\n扫除身外闲名利，师友书中古圣贤。\n支遁山前饶石水，葛洪井畔惨风烟。\n小痴大黠君无笑，买断秋光不用钱。",
        "dynasty": "宋",
        "collection_info": null
    },
    {
        "uuid": "4dda3b0276b87a9b56a381c1f671ec4c",
        "title": "出游二首  其二",
        "author": "陆游",
        "content": "行路迢迢入谷斜，繫驴来憩野人家。\n山童负担卖红果，村女缘篱采碧花。\n篝火就炊朝甑饭，汲泉自煮午瓯茶。\n闲游本自无程数，邂逅何妨一笑譁。",
        "dynasty": "宋",
        "collection_info": null
    },
    {
        "uuid": "14f43ba6e912356b110dca876bebdd9f",
        "title": "东窗独坐书怀",
        "author": "陆游",
        "content": "秋豪外物不关心，竹坞梅村惜未深。\n蓬户夜凉灯煜爚，盆山雨润木萧森。\n洁斋入静三熏沐，宴坐降魔七纵擒。\n但恨图书阙调护，不胜鼠嚙与虫侵。",
        "dynasty": "宋",
        "collection_info": null
    },
    {
        "uuid": "3c0a70a22aaf14dd2e66a6926cd3304e",
        "title": "书嘆",
        "author": "陆游",
        "content": "齐民困衣食，如疲马思秣。\n我欲达其情，疏远畏强聒。\n有司或苛取，兼并亦豪夺。\n正如横江网，一举孰能脱。\n政本在养民，此论岂迂阔。\n我今虽退休，尝缀廷议末。\n明恩殊未报，敢自同衣褐。\n吾君不可负，愿治甚饥渴。",
        "dynasty": "宋",
        "collection_info": null
    },
    {
        "uuid": "01949dd57c435ff46b758841187bcf22",
        "title": "荷锄",
        "author": "陆游",
        "content": "五亩畦蔬地，秋来日荷锄。\n何曾笑尔辈，但觉爱吾庐。\n胆怯沽官酿，瞳昏读监书。\n区区尚多事，未解杂樵渔。",
        "dynasty": "宋",
        "collection_info": null
    },
    {
        "uuid": "0526ccf1a1d4522d2d2769a956faef8d",
        "title": "病卧",
        "author": "陆游",
        "content": "老境偏饶卧，秋天不肯晴。\n愁凭书解散，病仗药支撑。\n果熟鸟乌乐，村深鸡犬声。\n边头定何似，颇说募新兵。",
        "dynasty": "宋",
        "collection_info": null
    },
    {
        "uuid": "6920be76e67ee1af1b60e5cc2126c098",
        "title": "秋夜独坐闻里中鼓吹声",
        "author": "陆游",
        "content": "收尽浮云见素娥，青天脉脉映明河。\n时平里巷吹弹闹，岁熟人家嫁娶多。\n高会不知清夜永，散归想见醉颜酡。\n小窗灯火晶荧处，也有人赓七月歌。",
        "dynasty": "宋",
        "collection_info": null
    },
    {
        "uuid": "a99657a6cd8abd35cc0366dc3fb08324",
        "title": "老嘆",
        "author": "陆游",
        "content": "老翁终日饱还嬉，常拾儿童竹马骑。\n食为齿摇艰咀嚼，冠因髮少易倾欹。\n乌乌歌罢人谁问，咄咄书成自不知。\n堪笑残生似蒲柳，秋风未到已先衰。",
        "dynasty": "宋",
        "collection_info": null
    },
    {
        "uuid": "2243f069eda532d363f13dea241592c6",
        "title": "草堂",
        "author": "陆游",
        "content": "南出湖壖有废堤，草堂只在鹳巢西。\n清风满榻眠初起，落叶平沟路欲迷。\n新酒已知迎社熟，秋莺犹作傍檐啼。\n邻翁相遇饶言笑，共喜年丰米价低。",
        "dynasty": "宋",
        "collection_info": null
    },
    {
        "uuid": "adf89934754a743fae56417b19ee8c20",
        "title": "斋中读书罢有感",
        "author": "陆游",
        "content": "少时学问苦匆匆，弦诵光阴转手空。\n圣域渊源虽自力，故交零落与谁同。\n荒村莫恨身垂老，后世元知论自公。\n但掩斋扉凭曲几，忘忧正在寂寥中。",
        "dynasty": "宋",
        "collection_info": null
    },
    {
        "uuid": "e13aea1cdb382bd3d19d049830c6d191",
        "title": "雨欲作步至浦口",
        "author": "陆游",
        "content": "雨作千山暗，风来万木号。\n放怀忘世事，徐步出亭皋。\n野处惟知遯，心期不復豪。\n宋清捐善药，须贾遗绨袍。\n宁乞陶翁食，难餔楚客糟。\n精心穷易老，余力及庄骚。\n杖屦时行乐，锄耰惯作劳。\n正令朝夕死，犹足遂吾高。",
        "dynasty": "宋",
        "collection_info": null
    },
    {
        "uuid": "58c368d2a057643693a3397fb837b7f6",
        "title": "镜湖有鸟名水凫鸣于春夏间若曰打麦作饭偶有所感而作",
        "author": "陆游",
        "content": "人生天地中，赋予各有限。\n所享过所赋，鲜不贻后患。\n玉食害而家，此语禹所难。\n麦饭勿谓薄，耕时泥及骭。\n土塯竹为挟，盐酪调藜苋。\n吾愧人岂知，尚以陋见讪。\n恨亦见事迟，失脚堕名宦。\n千载梁伯鸾，巍然吾无间。",
        "dynasty": "宋",
        "collection_info": null
    },
    {
        "uuid": "1cfa3fe61cf25784768200ff0c87cd9b",
        "title": "自述",
        "author": "陆游",
        "content": "早畏危机避巧丸，长安未到意先阑。\n心如老马虽知路，身似鸣蛙不属官。\n闲驾柴车无远近，旋沽村酒半甜酸。\n群儿何足劳情恕，胸次从初抵海宽。",
        "dynasty": "宋",
        "collection_info": null
    },
    {
        "uuid": "83a9c046701a727fec4afb4ce2e8b6eb",
        "title": "秋兴十二首  其一",
        "author": "陆游",
        "content": "晨兴秋色已凄凄，咿喔犹闻隔浦鸡。\n说与譍门谢来客，要乘微雨理蔬畦。",
        "dynasty": "宋",
        "collection_info": null
    },
    {
        "uuid": "10462db12d7ba52d570f74c3b1320067",
        "title": "秋兴十二首  其二",
        "author": "陆游",
        "content": "村酒甜酸市酒浑，犹胜终日对空樽。\n茅斋不奈秋萧瑟，蹋雨来敲野店门。",
        "dynasty": "宋",
        "collection_info": null
    },
    {
        "uuid": "cde887aacd41a340b96e59f6cc041007",
        "title": "秋兴十二首  其三",
        "author": "陆游",
        "content": "囷储赤米枝梧饭，箧有青毡准拟寒。\n政使堆金无处用，不须常贮一钱看。",
        "dynasty": "宋",
        "collection_info": null
    },
    {
        "uuid": "0c8bfaa194ef176b2a17cabe34404dec",
        "title": "秋兴十二首  其四",
        "author": "陆游",
        "content": "病起残骸不自支，旋烹藜粥解饥羸。\n一编蠹简青灯下，恰似吴僧夜讲时。",
        "dynasty": "宋",
        "collection_info": null
    },
    {
        "uuid": "38e2211dfe996aa54a05354a30a68214",
        "title": "秋兴十二首  其五",
        "author": "陆游",
        "content": "莫笑门庭草棘荒，也能随事答年光。\n半瓶野店沽醇碧，一畚邻园饷矮黄。",
        "dynasty": "宋",
        "collection_info": null
    },
    {
        "uuid": "4df227c34911d6d0a51a98e3398c4e62",
        "title": "秋兴十二首  其六",
        "author": "陆游",
        "content": "白头韭美腌齑熟，頳尾鱼鲜斫鲙成。\n却对盘餐三太息，老年一饱费经营。",
        "dynasty": "宋",
        "collection_info": null
    },
    {
        "uuid": "7e0c028ce069912f81e9da735221b4d0",
        "title": "秋兴十二首  其七",
        "author": "陆游",
        "content": "淹速从来但信缘，襟怀无日不超然。\n唤船渡口因闲立，待饭僧床得暂眠。",
        "dynasty": "宋",
        "collection_info": null
    },
    {
        "uuid": "9122facfe8c693db65141981bbef506c",
        "title": "秋兴十二首  其八",
        "author": "陆游",
        "content": "惩羹吹齑岂其非，亡羊补牢理所宜。\n白头始访金丹术，莫笑龟堂见事迟。",
        "dynasty": "宋",
        "collection_info": null
    },
    {
        "uuid": "eb019fa731f7b9e4287af3ad6ffbb229",
        "title": "秋兴十二首  其九",
        "author": "陆游",
        "content": "赫赫能令京兆死，沾沾正坐魏其愚。\n何如陆子山行乐，胪膊常悬酒一壶。",
        "dynasty": "宋",
        "collection_info": null
    },
    {
        "uuid": "51c599a2e21fb8261e9d9b0e55d85053",
        "title": "秋兴十二首  其一○",
        "author": "陆游",
        "content": "放翁老矣欲何之，采药名山更不疑。\n但入剡中行百里，姓名颜状有谁知。",
        "dynasty": "宋",
        "collection_info": null
    },
    {
        "uuid": "40cdc91f57565d8ff12452d8d339946b",
        "title": "秋兴十二首  其一一",
        "author": "陆游",
        "content": "樵客高僧两断蓬，偶同烟榜泛秋风。\n栖贤雪夜匆匆别，岂意相逢在剡中。",
        "dynasty": "宋",
        "collection_info": null
    },
    {
        "uuid": "fef00dc2a61fa0f1fa5f2177bc84081b",
        "title": "秋兴十二首  其一二",
        "author": "陆游",
        "content": "鼍鼓华鲸响寺廊，残芜落叶弄秋光。\n蹇驴繫着门前柳，闲觅题名拂败墙。",
        "dynasty": "宋",
        "collection_info": null
    },
    {
        "uuid": "f6ca9e9bbb0afc171705c4adcb65e7bd",
        "title": "秋夕书事二首  其一",
        "author": "陆游",
        "content": "秋夕初多露，渔家半掩扉。\n鹊飞山月出，犬吠市船归。\n影瘦悲形瘁，冠偏感髮稀。\n眼中无宿士，老我欲畴依。",
        "dynasty": "宋",
        "collection_info": null
    },
    {
        "uuid": "0b928f0529783a0190afeaa1f12df448",
        "title": "秋夕书事二首  其二",
        "author": "陆游",
        "content": "寂寂青枫岸，萧萧白版扉。\n端居常懒动，偶出却忘归。\n时泰征科简，师还驿置稀。\n江村日无事，烟火自相依。",
        "dynasty": "宋",
        "collection_info": null
    },
    {
        "uuid": "6b9e86730144c003c3112ad710b266e6",
        "title": "薄粥",
        "author": "陆游",
        "content": "薄粥枝梧未死身，饥肠且免转车轮。\n从来不解周家意，养老常须祝骾人。",
        "dynasty": "宋",
        "collection_info": null
    },
    {
        "uuid": "b7711d7413124bbad451e2e0216ab51d",
        "title": "拄杖",
        "author": "陆游",
        "content": "吾尝评拄杖，妙处在轻坚。\n何日提携汝，同登入峡船。",
        "dynasty": "宋",
        "collection_info": null
    },
    {
        "uuid": "207c56a69c0ab0cbef9b0e1b095db442",
        "title": "小筑二首  其一",
        "author": "陆游",
        "content": "小筑清溪尾，萧森万竹蟠。\n庵庐虽偪仄，庭户亦平宽。\n摘果观猿哺，开笼放鹤盘。\n澹然还过日，无处着悲欢。",
        "dynasty": "宋",
        "collection_info": null
    },
    {
        "uuid": "c5316a90e3d90e1f9b0f15c9a4628a54",
        "title": "小筑二首  其二",
        "author": "陆游",
        "content": "小筑随高下，园池皆自然。\n锄山得灵药，斸坎遇寒泉。\n幽槛花房敛，深林果蒂骈。\n邻翁亦好事，相伴送流年。",
        "dynasty": "宋",
        "collection_info": null
    },
    {
        "uuid": "df07a62913208a9f1d238b3fa595f4db",
        "title": "一编",
        "author": "陆游",
        "content": "一编垂首北窗前，皎皎宁当逐物迁。\n道有废兴何与我，心无愧怍始知天。\n昔尝西戍八千里，今復东归三十年。\n死去虽无勋业事，九原犹可见先贤。",
        "dynasty": "宋",
        "collection_info": null
    },
    {
        "uuid": "245f9bf0d91ffbd0fd4b048705d7f90b",
        "title": "埭北",
        "author": "陆游",
        "content": "烟村湖埭北，鱼市庙壖东。\n急雨时时作，轻舟浦浦通。\n薪刍聚津口，箫鼓闹林中。\n乌桕禁愁得，来朝数叶红。",
        "dynasty": "宋",
        "collection_info": null
    },
    {
        "uuid": "53c2d4392ea37ee7e0c89b7a9f629834",
        "title": "风雨",
        "author": "陆游",
        "content": "残暑时当尽，清风势自回。\n重云韫日月，大雨挟风雷。\n老树不自保，毁巢吁可哀。\n却愁新雁到，暮境更禁催。",
        "dynasty": "宋",
        "collection_info": null
    },
    {
        "uuid": "6f0c7038ab8d0a3d70cda4f7a4729c63",
        "title": "解嘲",
        "author": "陆游",
        "content": "心如顽石忘荣辱，身似孤云任去留。\n酒瓮饭囊君勿诮，也胜满腹贮闲愁。",
        "dynasty": "宋",
        "collection_info": null
    },
    {
        "uuid": "a665ae594f0cc4b584a91f29d523be35",
        "title": "识喜",
        "author": "陆游",
        "content": "本自怕沾京洛尘，固应不吐相君茵。\n偶逃鼍作鲸吞地，幸保诗狂酒病身。\n傲世曾歌楚人凤，着书久绝鲁郊麟。\n山村且试筇枝兴，风月秋来正一新。",
        "dynasty": "宋",
        "collection_info": null
    },
    {
        "uuid": "12f9b4acf12d982f8d8daf4117479e2d",
        "title": "寓兴",
        "author": "陆游",
        "content": "穷巷无来客，秋风独浩歌。\n壮年闲处老，佳日病中过。\n甚欲携长镵，仍思拥短蓑。\n逢山皆可隐，不必上三峨。",
        "dynasty": "宋",
        "collection_info": null
    },
    {
        "uuid": "00894c5bac5505a74a21ea1b91517f32",
        "title": "老马行",
        "author": "陆游",
        "content": "老马虺隤依晚照，自计岂堪三品料。\n玉鞭金络付梦想，瘦稗枯萁空咀噍。\n中原蝗旱胡运衰，王师北伐方传诏。\n一闻战鼓意气生，犹能为国平燕赵。",
        "dynasty": "宋",
        "collection_info": null
    },
    {
        "uuid": "25a5e40a93c35a1274e6422de16e8b11",
        "title": "农家",
        "author": "陆游",
        "content": "吴农耕泽泽，吴牛耳湿湿。\n农功何崇崇，农事常汲汲。\n冬休筑陂防，丁壮皆云集。\n春耕人在野，农具已山立。\n房栊鸣机杼，烟雨暗蓑笠。\n尺薪仰有取，断履俯有拾。\n洪水昔滔天，得禹民乃粒。\n食不知所从，汝悔将何及。\n孩提同一初，勤惰在所习。\n周公有遗训，请视七月什。",
        "dynasty": "宋",
        "collection_info": null
    },
    {
        "uuid": "e6e0ea0aca5070662c33268c9b96a640",
        "title": "对酒作",
        "author": "陆游",
        "content": "齿落不废嚼，足跛尚能履。\n书生之所遭，侥倖有如此。\n自知穷事业，元不直杯水。\n徒行若车安，蔬食如肉美。\n或时得斗酒，亦復招邻里。\n不肯歌乌乌，行矣呼起起。",
        "dynasty": "宋",
        "collection_info": null
    },
    {
        "uuid": "c4c4b090d191bbed5a973e24d031d9d6",
        "title": "秋分后顿凄冷有感",
        "author": "陆游",
        "content": "今年秋气早，木落不待黄。\n蟋蟀当在宇，遽已近我床。\n况我老当逝，且復小彷徉。\n岂无一樽酒，亦有书在傍。\n饮酒读古书，慨然想黄唐。\n耄矣狂未除，谁能药膏肓。",
        "dynasty": "宋",
        "collection_info": null
    },
    {
        "uuid": "6bb711d3c4f4327e0ba368aa9fab5c9b",
        "title": "即事示子遹",
        "author": "陆游",
        "content": "四十已悲非少年，耄期何事每欢然。\n游山夜雨眠僧院，沽酒秋风上钓船。\n诸友诗章来亹亹，小儿笔势亦翩翩。\n眼边不是常萧索，终忆巢居访老仙。",
        "dynasty": "宋",
        "collection_info": null
    },
    {
        "uuid": "80eb658293a4b79d05f345b3c38b84ee",
        "title": "醉中绝句二首  其一",
        "author": "陆游",
        "content": "有山有水登临地，无病无愁啸傲身。\n世念秋毫除未尽，曲生应恨白头新。",
        "dynasty": "宋",
        "collection_info": null
    },
    {
        "uuid": "6af73572d4a13406693b10d55900ba0a",
        "title": "醉中绝句二首  其二",
        "author": "陆游",
        "content": "左餐右粥年年饱，南陌东阡处处闲。\n幸免催租败幽兴，岂容对酒惜酡颜。",
        "dynasty": "宋",
        "collection_info": null
    },
    {
        "uuid": "baabb37cbc05f6029d76a8a003572369",
        "title": "种麦",
        "author": "陆游",
        "content": "垦地播宿麦，饭牛临野池。\n未能贪佛日，正恐失农时。\n矻矻锄耰力，勤勤祝史辞。\n嘉平得三白，吾饱岂无期。",
        "dynasty": "宋",
        "collection_info": null
    },
    {
        "uuid": "5f9ddd77939a76c0f2dd3a08fd0d24e6",
        "title": "秋晚二首  其一",
        "author": "陆游",
        "content": "梧桐落井床，蟋蟀在书堂。\n徂岁聿云暮，揽衣慨以慷。\n一生常蹭蹬，万事略更尝。\n赖有铭心语，南华论坐忘。",
        "dynasty": "宋",
        "collection_info": null
    },
    {
        "uuid": "38195373af518758ad0478e1ad4d6e28",
        "title": "秋晚二首  其二",
        "author": "陆游",
        "content": "身世呻吟裏，园庐寂寞中。\n家贫忧酒券，才尽畏诗筒。\n陂水潴犹满，山苗穫欲空。\n儿孙更力作，勿愧禹遗风。",
        "dynasty": "宋",
        "collection_info": null
    },
    {
        "uuid": "c93122081196ff962823d0b633c20e69",
        "title": "秋穫后即事二首  其一",
        "author": "陆游",
        "content": "多稼如云接百城，村村鼓乐赛西成。\n顿宽公赋私逋责，一洗儿啼妇嘆声。\n社酒粥醲供晚酌，秋菰玉洁芼晨烹。\n放翁醉饱摩便腹，自炙毫瓯试雪坑。",
        "dynasty": "宋",
        "collection_info": null
    },
    {
        "uuid": "5b77cfc98f24c7cc4d4a7d6075e8c121",
        "title": "秋穫后即事二首  其二",
        "author": "陆游",
        "content": "秋穫春耕力尚余，雨中袯襫种寒蔬。\n筑居正可茨生草，出市何妨借蹇驴。\n老境朝晡数匙饭，腐儒生死一编书。\n敲门忽有岷山使，惭愧交情未作疏。",
        "dynasty": "宋",
        "collection_info": null
    },
    {
        "uuid": "c3ae791e40ad7af7ec2bdfbef018102f",
        "title": "行饭至湖上",
        "author": "陆游",
        "content": "行饭消摇日有常，青鞋又到古祠傍。\n残芜满路无多绿，落叶投空不待黄。\n只道诗书能发冢，岂知博簺亦亡羊。\n此身只合都无事，时向湖桥看戏场。",
        "dynasty": "宋",
        "collection_info": null
    },
    {
        "uuid": "bcb70a68eb22dd6b44f29f70c3576b88",
        "title": "晨出",
        "author": "陆游",
        "content": "昧爽睡餍足，起扶藜杖行。\n关山开晓色，草木度秋声。\n市晚船初发，奴勤地已耕。\n道边多野菜，小摘助晨烹。",
        "dynasty": "宋",
        "collection_info": null
    },
    {
        "uuid": "3917d3ae7cb1585d24eae96f5fe8f59a",
        "title": "老境",
        "author": "陆游",
        "content": "一生幸免践危机，老境还山饱蕨薇。\n智士固知穷有命，达人元谓死为归。\n临窗蜀纸誊诗草，出户郿縧繫褐衣。\n堪笑街头小儿女，问予君是伯休非。",
        "dynasty": "宋",
        "collection_info": null
    },
    {
        "uuid": "788bad6e145d2900a176e0940d4a20e6",
        "title": "忆昔",
        "author": "陆游",
        "content": "忆昔梁州夜枕戈，东归如此壮心何。\n蹉跎已失邯郸步，悲壮空传敕勒歌。\n今日扁舟钓烟水，当时重铠渡冰河。\n自怜一觉寒窗梦，尚想浯溪石可磨。",
        "dynasty": "宋",
        "collection_info": null
    },
    {
        "uuid": "f17eeab17d25a3321832802d8b462638",
        "title": "自嘲",
        "author": "陆游",
        "content": "清心不醉猩猩酒，省事那营燕燕巢。\n惟有着书殊未厌，暮年铁砚亦成凹。",
        "dynasty": "宋",
        "collection_info": null
    },
    {
        "uuid": "cd5de3414d648e5788862a5f8972e33a",
        "title": "解嘲",
        "author": "陆游",
        "content": "我生学语即耽书，万卷纵横眼欲枯。\n莫道终身作鱼蠹，尔来书外有工夫。",
        "dynasty": "宋",
        "collection_info": null
    },
    {
        "uuid": "af58ef2407f3e92bb67b400a17b952b1",
        "title": "新寒",
        "author": "陆游",
        "content": "小雨戒新寒，衡茆已怯宽。\n甑香炊紫角，门静挂黄团。\n扶杖穿茶坞，移舟傍钓滩。\n欲知秋有信，霜鬓不胜繁。",
        "dynasty": "宋",
        "collection_info": null
    },
    {
        "uuid": "ca8d472b2d15ad3e5cefca7154d49d31",
        "title": "夜归",
        "author": "陆游",
        "content": "野店晡炊饭，溪桥夜据鞍。\n天回河络角，海阔斗阑干。\n牧舍牛生犊，蔬园犬逐獾。\n今年时序早，九月已清寒。",
        "dynasty": "宋",
        "collection_info": null
    },
    {
        "uuid": "21b3986dbc0961f07b6f37e882ea3ea9",
        "title": "梦中作",
        "author": "陆游",
        "content": "万里行求药，三生誓弃官。\n鹤巢投暮宿，松麨续朝餐。\n进火金丹熟，凌风玉宇寒。\n人间日月速，岁历又将残。",
        "dynasty": "宋",
        "collection_info": null
    },
    {
        "uuid": "afd20f393594def0779b46f4d12997f3",
        "title": "自励",
        "author": "陆游",
        "content": "中年已惧小人归，况是骎骎耄及时。\n气惰欲归思友助，学衰不进赖儿规。\n无功追愧清时禄，有命何忧晚节饥。\n羸病今年能未死，潜心更下董生帷。",
        "dynasty": "宋",
        "collection_info": null
    },
    {
        "uuid": "3e88bdf4d9f8de9de29fe66cc6abd098",
        "title": "九月一日未明起坐",
        "author": "陆游",
        "content": "病骨清羸八十余，空斋凄冷五更初。\n忽闻云表新来雁，起读灯前未竟书。\n坐久屡传鸡喔喔，梦残犹化蝶蘧蘧。\n农功渐毕身无事，约束家童种晚蔬。",
        "dynasty": "宋",
        "collection_info": null
    },
    {
        "uuid": "d58c8332d7932aaf8b36c3db3c6363a4",
        "title": "小疾偶书",
        "author": "陆游",
        "content": "书生本愿致时康，自怪秋来疾在床。\n胸次岂无医国策，囊中幸有活人方。\n但知元气为根本，正使长生亦粃糠。\n竖子何劳一除扫，区区犹欲恃膏肓。",
        "dynasty": "宋",
        "collection_info": null
    },
    {
        "uuid": "c0cd3dd33c6fc5ac7648260e37c3e964",
        "title": "初寒晨起",
        "author": "陆游",
        "content": "推枕悠然起，寒灯谁与同。\n晓窗俄已白，宿火尚能红。\n老境呻吟外，年华寂寞中。\n长饥亦可恨，聊復固吾穷。",
        "dynasty": "宋",
        "collection_info": null
    },
    {
        "uuid": "3be12ce4979d42e5e0a97eedbfc1ac52",
        "title": "霜降前四日颇寒",
        "author": "陆游",
        "content": "草木初黄落，风云屡阖开。\n儿童锄麦罢，邻里赛神回。\n鹰击喜霜近，鹳鸣知雨来。\n盛衰君勿嘆，已有復然灰。",
        "dynasty": "宋",
        "collection_info": null
    },
    {
        "uuid": "64b3b52110b802ae6079dff6ae25cbcf",
        "title": "题驿壁",
        "author": "陆游",
        "content": "轮囷古柳驿门前，籴米归迟突未烟。\n随计入都今四纪，驴寒仆瘦只依然。",
        "dynasty": "宋",
        "collection_info": null
    },
    {
        "uuid": "06df3f4868cdd79dc1e450169ab75a52",
        "title": "闲游",
        "author": "陆游",
        "content": "大冠长剑已焉哉，短褐秃巾归去来。\n五世业儒书有种，一生任运仕无媒。\n麦经小雨家家下，菊着新霜处处开。\n自笑闲游心未歇，青鞋蹋碎白云堆。",
        "dynasty": "宋",
        "collection_info": null
    },
    {
        "uuid": "c953347bfe7ac4ce85b1db914805e9ba",
        "title": "贫舍写兴二首  其一",
        "author": "陆游",
        "content": "深山木食犹堪饱，上古巢居亦自安。\n麦饭草庐吾已过，故应高卧有余欢。",
        "dynasty": "宋",
        "collection_info": null
    },
    {
        "uuid": "58b8469e80ea31ed5540918bb791ca23",
        "title": "贫舍写兴二首  其二",
        "author": "陆游",
        "content": "粲粲新霜缟瓦沟，离离寒菜入盘羞。\n赘童拥篲扫枯叶，聩婢挑灯缝破裘。",
        "dynasty": "宋",
        "collection_info": null
    },
    {
        "uuid": "9c6f364d5df9ac6f7ea4d6afa0f3a6fe",
        "title": "秋晚雨中作",
        "author": "陆游",
        "content": "新雁南来岁又残，萧萧风雨暗江干。\n客疏似悉尔来病，酒薄不禁如许寒。\n草络篱头花尚碧，树当浦口叶初丹。\n醉来且拥黄紬睡，莫问何时后土干。",
        "dynasty": "宋",
        "collection_info": null
    },
    {
        "uuid": "ec1a2b0caac123281a9c024bf9d95ca2",
        "title": "待旦",
        "author": "陆游",
        "content": "晨光残淡月，急点杀寒更。\n历历记孤梦，悠悠带宿酲。\n揽衣推枕起，乱髮绕床行。\n嘆息人间事，还随初日生。",
        "dynasty": "宋",
        "collection_info": null
    },
    {
        "uuid": "f88c3de9e9659c586e55c5aaedb4ff1b",
        "title": "夜意",
        "author": "陆游",
        "content": "浮云扫尽天如水，十里疏钟到野堂。\n窗纸月明人不睡，屋茅霜冷夜初长。\n归休固已师沮溺，承学犹能陋汉唐。\n安得子孙常念此，不妨世世业耕桑。",
        "dynasty": "宋",
        "collection_info": null
    },
    {
        "uuid": "aa436e9fd9faff490c9b40791bf0fd6d",
        "title": "湖村",
        "author": "陆游",
        "content": "四十来居湖上村，翩翩七见改初元。\n风梢解箨竹过母，露叶成阴桐有孙。\n渴鹿出林窥药井，驯鸥掠水傍棋轩。\n老人不用夸顽健，时看孙曾浴画盆。",
        "dynasty": "宋",
        "collection_info": null
    },
    {
        "uuid": "a271756ec46ed8dd6404c030bd2652a8",
        "title": "连夕熟睡戏书",
        "author": "陆游",
        "content": "投帻尘机息，捐书困味长。\n早眠犹有日，晚起已无霜。\n蝶入三更枕，龟搘八尺床。\n昏昏君莫笑，差胜醉为乡。",
        "dynasty": "宋",
        "collection_info": null
    },
    {
        "uuid": "53c263c5f756990509813f098a98b84e",
        "title": "小轩",
        "author": "陆游",
        "content": "碪杵声中去日遒，小轩风露一帘秋。\n人间走遍心如石，分付寒螀替说愁。",
        "dynasty": "宋",
        "collection_info": null
    },
    {
        "uuid": "68d08399ec5ab4d0a27e55b47def114a",
        "title": "晓寒",
        "author": "陆游",
        "content": "悠悠残梦伴残更，万木风号晓气清。\n鸡唱欲阑闻井汲，月痕渐浅觉窗明。\n突烟腾碧炊初动，衣焙堆红火已生。\n小閤翻书裘褐暖，早朝霜滑愧公卿。",
        "dynasty": "宋",
        "collection_info": null
    },
    {
        "uuid": "827529cfb2913b118ed84ad75a26d4b6",
        "title": "次韵朝陵叶院察见寄",
        "author": "陆游",
        "content": "忆昨翩然别众仙，秋风吹鬓感凋年。\n虚斋无復客满座，败橐空余诗百篇。\n高谊未忘林下约，清吟重结社中缘。\n不教落在尘埃地，万顷烟波一钓船。",
        "dynasty": "宋",
        "collection_info": null
    },
    {
        "uuid": "5d07e924662e38ae81f16743fa212eb7",
        "title": "书意",
        "author": "陆游",
        "content": "巢山远下湿，止酒谢中干。\n粗得养生妙，孰能非意干。\n挂冠身始贵，屏药疾方安。\n自笑犹多事，时时把钓竿。",
        "dynasty": "宋",
        "collection_info": null
    },
    {
        "uuid": "a531bd207665cc58a4fcaa4dd0c908e4",
        "title": "九月下旬即事",
        "author": "陆游",
        "content": "霜晚知荞熟，山寒喜酒醲。\n黄丝听夜织，赤米看晨舂。\n储药扶持老，收薪准备冬。\n儿扶还客拜，顾影嘆龙钟。",
        "dynasty": "宋",
        "collection_info": null
    },
    {
        "uuid": "b99d061f448fed3c537eb210c3682881",
        "title": "城南",
        "author": "陆游",
        "content": "城南亭榭锁闲坊，孤鹤归飞只自伤。\n尘渍苔侵数行墨，尔来谁为拂颓墙。",
        "dynasty": "宋",
        "collection_info": null
    },
    {
        "uuid": "f6bd63fd8b1bb4e55fbc1172643a7b77",
        "title": "舟中记梦",
        "author": "陆游",
        "content": "石帆山下一渔翁，风雨萧萧卧短篷。\n幽梦觉时还自笑，阆州城北看蚕丛。",
        "dynasty": "宋",
        "collection_info": null
    },
    {
        "uuid": "e5ba7ca472b1358dd6dd070b99c7373b",
        "title": "送周郎",
        "author": "陆游",
        "content": "我居山阴古大泽，四顾茫茫烟水白。\n平时辙迹所不到，玉树郎君肯来客。\n衡门仅可俯首过，陋室真成容膝迮。\n木盘设食菜数箸，共饱知君不予责。\n期年相从无夜旦，一日復有千里隔。\n送君津头泪如绠，老身恨不生羽翮。\n江湖道崄非一二，触处兢畏真良策。\n从今日望平安书，我欲灯前手亲拆。",
        "dynasty": "宋",
        "collection_info": null
    },
    {
        "uuid": "864b6e5a9b57bd86331880ba02ca10a5",
        "title": "村舍得近报有感",
        "author": "陆游",
        "content": "莫谓山村僻，时闻诏令传。\n宽民除宿负，募士戍新边。\n霜重瓦欲裂，月明人少眠。\n残年抱遗恨，终愧祖生鞭。",
        "dynasty": "宋",
        "collection_info": null
    },
    {
        "uuid": "50307a47d58a3c1f8b887a0c3cd31db5",
        "title": "贫嘆",
        "author": "陆游",
        "content": "老叟年年病，书生世世贫。\n盗宁窥破橐，雀亦弃空囷。\n屋坏须撑拄，衣穿厌补纫。\n今朝风日美，且復过比邻。",
        "dynasty": "宋",
        "collection_info": null
    },
    {
        "uuid": "3eb5a8d037a3e6ab4e38f2e19151ff90",
        "title": "明日復作一首自解",
        "author": "陆游",
        "content": "霜寒衣絮薄，日暮爨烟微。\n冀北马空老，辽东鹤幸归。\n飘零旧交少，衰疾壮心违。\n每顾儿童笑，吾贫未解围。",
        "dynasty": "宋",
        "collection_info": null
    },
    {
        "uuid": "86867127f3eb1ff4b9dd541b3dc5db8c",
        "title": "子虡调官行在寓{飠兹}团巷初冬遽寒甚作两绝句寄之  其一",
        "author": "陆游",
        "content": "岁晚江湖行路难，一樽何日共开颜。\n汝方僵卧{飠兹}团巷，我亦饥吟饭颗山。",
        "dynasty": "宋",
        "collection_info": null
    },
    {
        "uuid": "ebe8ea14cc414c2ddc563a9ae34478d2",
        "title": "子虡调官行在寓{飠兹}团巷初冬遽寒甚作两绝句寄之  其二",
        "author": "陆游",
        "content": "知汝弹冠意易阑，苦贫未免觅微官。\n{飠兹}团巷口残灯火，愁绝霜风十月寒。",
        "dynasty": "宋",
        "collection_info": null
    },
    {
        "uuid": "5deb1e61be268f66479daf45f5ac699b",
        "title": "初冬步至东村",
        "author": "陆游",
        "content": "八月风吹粳稻香，九月荞熟天始霜。\n男耕女馌常满野，宿麦覆块皆苍苍。\n丰年比屋喜迎客，花底何曾酒杯迮。\n家人但觅浩歌声，不在东阡在南陌。",
        "dynasty": "宋",
        "collection_info": null
    },
    {
        "uuid": "2987ade3459c7e6362990aa62e5e286f",
        "title": "南门散策二首  其一",
        "author": "陆游",
        "content": "结宇溪一曲，两山左右之。\n横木以为门，断竹作短篱。\n本无剥啄客，门牡固不施。\n甃路坏莫补，石罅生棘茨。\n野蔓不知名，丹实何纍纍。\n村童摘不诃，吾亦爱吾儿。",
        "dynasty": "宋",
        "collection_info": null
    },
    {
        "uuid": "320225c0c5532bfa0743b4ed17dddfcd",
        "title": "南门散策二首  其二",
        "author": "陆游",
        "content": "槐楸阴最茂，秋晚惟空枝。\n今日晴无风，散步适其宜。\n右扶青溪杖，左挟斜川诗。\n石琢四腰鼓，可以休我疲。\n清言出正始，不杂世论卑。\n野僧何处来，成此一段奇。",
        "dynasty": "宋",
        "collection_info": null
    },
    {
        "uuid": "ab8ac559c5176cea5ef9cf0edcd510be",
        "title": "思北邻韩三翁西邻因庵主南邻章老秀才二首  其一",
        "author": "陆游",
        "content": "韩翁生不识官府，半醉长歌老烟浦。\n因师老乃学长斋，白饭青蔬自炊煮。\n二君要是可喜人，未尝一语欺其邻。\n有过无过姑置之，后生孰能如此真。",
        "dynasty": "宋",
        "collection_info": null
    },
    {
        "uuid": "75f88846d16d06384fc705ed845bc1e3",
        "title": "思北邻韩三翁西邻因庵主南邻章老秀才二首  其二",
        "author": "陆游",
        "content": "乡闾耆宿非復前，老章病死今三年。\n朝来出门为太息，不见此翁催社钱。\n我比翁虽差识字，向来推择尝为吏。\n事功自计无一毫，尚不如翁终日醉。",
        "dynasty": "宋",
        "collection_info": null
    },
    {
        "uuid": "4d059f01abe1e2a7af7ff4e6ecf584e6",
        "title": "二毁",
        "author": "陆游",
        "content": "茶杯得之久，石砚日在前。\n一朝忽坠地，质毁不復全。\n附着以胶漆，入用更可怜。\n杯犹奉饮啜，砚不废磨研。\n向使遂破碎，亦当归之天。\n动心则不可，此物何足捐。",
        "dynasty": "宋",
        "collection_info": null
    },
    {
        "uuid": "3e0f47d21da62949148b9c0b39802bc4",
        "title": "大风不能出户",
        "author": "陆游",
        "content": "昨日欲出病见留，今日可出风復作。\n室虚窗白炉火暖，闭户幸有图书乐。\n一杯淡粥饱则已，下箸岂復思藜藿。\n山禽念我太寂寥，故作叩门声剥啄。",
        "dynasty": "宋",
        "collection_info": null
    },
    {
        "uuid": "0d340fc2220b6fc5ccf2b48206577ad3",
        "title": "晚菊",
        "author": "陆游",
        "content": "蒲柳如懦夫，望秋已凋黄。\n菊花如志士，过时有余香。\n眷言东篱下，数株弄秋光。\n粲粲滋夕露，英英傲晨霜。\n高人寄幽情，采以泛酒觞。\n投分真耐久，岁晚归枕囊。",
        "dynasty": "宋",
        "collection_info": null
    },
    {
        "uuid": "42fb53e54e183d7a45466f043205d053",
        "title": "舍南杂兴三首  其一",
        "author": "陆游",
        "content": "淅淅暮风生，晖晖残月明。\n开门喜闲望，扶杖得徐行。\n霜薄树多绿，泉流沟有声。\n儿童殊可念，画地作棋枰。",
        "dynasty": "宋",
        "collection_info": null
    },
    {
        "uuid": "a120e930d33acb23851ca6eb9d1cbf95",
        "title": "舍南杂兴三首  其二",
        "author": "陆游",
        "content": "莎径依山曲，柴扉并水开。\n不因行药出，即为觅诗来。\n戒婢挑蔬甲，催儿斸芋魁。\n随宜也能饱，漂母未须哀。",
        "dynasty": "宋",
        "collection_info": null
    },
    {
        "uuid": "82a10e866cdefad45c0982fe5ce430b2",
        "title": "舍南杂兴三首  其三",
        "author": "陆游",
        "content": "麻菽连枝熟，柴荆尽日关。\n临池惊鹭起，倚柱待云还。\n倦憩石腰鼓，行携铜博山。\n老人无定意，所到即开颜。",
        "dynasty": "宋",
        "collection_info": null
    },
    {
        "uuid": "f3e2db492a63237c72618db4a957164b",
        "title": "自诒二首  其一",
        "author": "陆游",
        "content": "足蹇须人惯，颜衰着黡多。\n饭迟惟静卧，酒至亦高歌。\n蝗死繁蔬甲，霜清长药窠。\n经旬邻父病，且喜復来过。",
        "dynasty": "宋",
        "collection_info": null
    },
    {
        "uuid": "6fb9fec912cff0b001846a1e3640b2c3",
        "title": "自诒二首  其二",
        "author": "陆游",
        "content": "莫笑幽栖僻，谋生亦未疏。\n残囷具薄粥，半俸补残书。\n均节贫无患，安恬疾可除。\n虽云苦寒近，随手蓄薪樗。",
        "dynasty": "宋",
        "collection_info": null
    },
    {
        "uuid": "ef2de12519c6200a1138e7e34002d7ea",
        "title": "风霜",
        "author": "陆游",
        "content": "天上风霜惨，人间日月遒。\n江湖南北雁，原野雨晴鸠。\n莽苍新阡陌，凋零旧辈流。\n惟应赤藤杖，伴我送悠悠。",
        "dynasty": "宋",
        "collection_info": null
    },
    {
        "uuid": "31301eb6ec1647ee706c6ae32baf6f5a",
        "title": "十月",
        "author": "陆游",
        "content": "红树平沙十月天，放翁今作水中仙。\n冬冬林外迎神鼓，隻隻溪头下钓船。\n世事极知吾有命，俗人终与汝无缘。\n菊花枯尽香犹在，又付东篱一醉眠。",
        "dynasty": "宋",
        "collection_info": null
    },
    {
        "uuid": "00ac0e571435ef7876c8b7dfc5de3a57",
        "title": "记梦",
        "author": "陆游",
        "content": "久住人间岂自期，断砧残角助凄悲。\n征行忽入夜来梦，意气尚如年少时。\n绝塞但惊天似水，流年不记鬓成丝。\n此身死去诗犹在，未必无人粗见知。",
        "dynasty": "宋",
        "collection_info": null
    },
    {
        "uuid": "cf3670d75fe96f9568bdd37cda6ffb9d",
        "title": "幽兴",
        "author": "陆游",
        "content": "池水车初满，荆篱补已成。\n身闲诗简淡，心静梦和平。\n雁后寒鸦至，枫先桕叶頳。\n居然足幽兴，未嘆岁峥嵘。",
        "dynasty": "宋",
        "collection_info": null
    },
    {
        "uuid": "770d9c9c5bab0a5016340127df660113",
        "title": "夜闻雨声",
        "author": "陆游",
        "content": "我似骑驴孟浩然，帽边随意领山川。\n忽闻风雨掠窗外，便觉江湖在眼前。\n路过邮亭知几处，身如估客不论年。\n未妨剩拥寒衾卧，赢取孤吟入断编。",
        "dynasty": "宋",
        "collection_info": null
    },
    {
        "uuid": "d93184be157e3c2d05bb93cffd9792ce",
        "title": "访山家",
        "author": "陆游",
        "content": "舍舟步上若耶溪，寿栎修藤路欲迷。\n僧院倚山驯栗鼠，野塘涨水下茭鸡。\n草侵古路迢迢远，云傍行人故故低。\n薄暮但寻遗毳去，山家正在鹤巢西。",
        "dynasty": "宋",
        "collection_info": null
    },
    {
        "uuid": "6d9375b481f6f7360e5e525fcd212411",
        "title": "自法云回过鲁墟故居",
        "author": "陆游",
        "content": "枳篱数掩闭柴扉，臼碓声中烟火微。\n雪暗杜陵无雁下，云迷辽海有人归。\n耕畴且復偿初愿，官路那知脱骇机。\n更有冬来欢喜事，芋魁豆两不胜肥。",
        "dynasty": "宋",
        "collection_info": null
    },
    {
        "uuid": "cf3061a9a98ab527ed4da6de9d769c9b",
        "title": "旅舍",
        "author": "陆游",
        "content": "寺钟吹动四山昏，繫缆来投江上村。\n木落不妨生意足，水归犹有涨痕存。\n炉红手暖书差健，鼎沸汤深酒易温。\n勿为无年忧寇窃，狺狺小犬护篱门。",
        "dynasty": "宋",
        "collection_info": null
    },
    {
        "uuid": "ad76596ac6df1fd4eebc2139f80ad50e",
        "title": "书几试笔",
        "author": "陆游",
        "content": "鬓毛萧飒齿牙疏，九十侵寻八十余。\n屋小苦寒犹省火，窗明新霁倍添书。\n解梁已报偏师入，上谷方看大盗除。\n药笈箸囊幸无恙，莲峰吾亦葺吾庐。",
        "dynasty": "宋",
        "collection_info": null
    },
    {
        "uuid": "96a85df252aa2c7e9569807b764bca16",
        "title": "道室偶书",
        "author": "陆游",
        "content": "置心常在结绳前，纵未登仙亦永年。\n秦不及期周过历，灼然由我不由天。",
        "dynasty": "宋",
        "collection_info": null
    },
    {
        "uuid": "e37e32d72f2123f47b2bc85588cd7f59",
        "title": "观渡江诸人诗",
        "author": "陆游",
        "content": "中朝文有汉唐风，南渡诗人尚数公。\n正使词源有深浅，病怀羁思亦相同。",
        "dynasty": "宋",
        "collection_info": null
    },
    {
        "uuid": "60ea08ccf36b72dcf3fa7967da714229",
        "title": "村居闲甚戏作二首  其一",
        "author": "陆游",
        "content": "人厌尘嚣欲学仙，上天官府更纷然。\n不如啸傲东篱下，且作人间过数年。",
        "dynasty": "宋",
        "collection_info": null
    },
    {
        "uuid": "0177c45fd640870694d84267dee3fe25",
        "title": "村居闲甚戏作二首  其二",
        "author": "陆游",
        "content": "题诗本是闲中趣，却为吟哦占却闲。\n我欲从今焚笔砚，兴来随分看青山。",
        "dynasty": "宋",
        "collection_info": null
    },
    {
        "uuid": "2fecf09f0772d61c6f42dee7b56d82f6",
        "title": "夜投山家四首  其一",
        "author": "陆游",
        "content": "蓦沟上阪到山家，牧竖譍门两髻丫。\n葑火正红煨竽熟，岂知新贵筑堤沙。",
        "dynasty": "宋",
        "collection_info": null
    },
    {
        "uuid": "61228833b1f214b82cd7aac452840413",
        "title": "夜投山家四首  其二",
        "author": "陆游",
        "content": "夜行山步鼓冬冬，小市优场炬火红。\n唤起少年巴蜀梦，宕渠山寺看蚕丛。",
        "dynasty": "宋",
        "collection_info": null
    },
    {
        "uuid": "6ca03c09ff930f677285edfcfce4b4ac",
        "title": "夜投山家四首  其三",
        "author": "陆游",
        "content": "生草茨庐荆作扉，数家烟火自相依。\n大儿饲犊舍边去，小儿捕鱼溪口归。",
        "dynasty": "宋",
        "collection_info": null
    },
    {
        "uuid": "8feab0896f2fe688a75555e944c1e863",
        "title": "夜投山家四首  其四",
        "author": "陆游",
        "content": "房栊深深绩火明，垣屋萧萧砻谷声。\n作官觅饱最缪算，羡尔为农过一生。",
        "dynasty": "宋",
        "collection_info": null
    },
    {
        "uuid": "4671fd941873061d1ab5b9bf7f9966d6",
        "title": "闻西师復华州二首  其一",
        "author": "陆游",
        "content": "西师驿上破番书，鄠杜真成可卜居。\n细肋卧沙非望及，且炊黍饭食河鱼。",
        "dynasty": "宋",
        "collection_info": null
    },
    {
        "uuid": "ec97ed5db3f32b4838d07db0f6a82914",
        "title": "闻西师復华州二首  其二",
        "author": "陆游",
        "content": "青铜三百饮旗亭，关路骑驴半醉醒。\n双鹭斜飞敷水绿，孤云横度华山青。",
        "dynasty": "宋",
        "collection_info": null
    },
    {
        "uuid": "1a5015d3029a700ab3c7542aadbd7927",
        "title": "舟中",
        "author": "陆游",
        "content": "捩柁柯桥北，维舟草市西。\n月添霜气峭，天带斗杓低。\n浦冻无鱼跃，林深有鹤栖。\n不嫌村酒恶，也復醉如泥。",
        "dynasty": "宋",
        "collection_info": null
    },
    {
        "uuid": "fb6941360b3eae1a6cbdb69cdfec9145",
        "title": "得赵昌甫寄予及子遹诗",
        "author": "陆游",
        "content": "去国双蓬鬓，还山一鹿车。\n壮惭稽古浅，老悔养生疏。\n俗态慵开眼，高吟独起予。\n青灯对余子，併为问何如。",
        "dynasty": "宋",
        "collection_info": null
    },
    {
        "uuid": "919c05655a7c872b91c9fe63a28868b7",
        "title": "饭后登东山",
        "author": "陆游",
        "content": "饭已茶未成，褰裳步山径。\n虽云筋力衰，拄杖犹济胜。\n天高楼塔丽，霜落沟港凈。\n岂惟野实丹，已觉林笋迸。\n井桐亦强项，叶脱枝愈劲。\n啼鸟久不去，将无助幽兴。\n盘纡穿翠谷，欹仄下危磴。\n所嗟无客来，谁与持麈柄。",
        "dynasty": "宋",
        "collection_info": null
    },
    {
        "uuid": "ad1e9c208ec8289d6de550eadf682612",
        "title": "东村",
        "author": "陆游",
        "content": "今日风日和，衰病亦少平。\n出门无所之，携幼东村行。\n吴地冬未冰，溅溅沟水声。\n山卉与野蔓，结实丹漆并。\n鸡犬亦萧散，如有世外情。\n举手叩柴扉，病叟喜出迎。\n从我语蝉联，未寒畴昔盟。\n解囊付之药，与尔偕长生。",
        "dynasty": "宋",
        "collection_info": null
    },
    {
        "uuid": "e710910c3f2b726a8a2e4d5ae54dd92e",
        "title": "石堰村",
        "author": "陆游",
        "content": "木落山不蔽，水缩洲自献。\n寒日晚更明，村巷曲折见。\n小妇鸣机杼，童子陈笔砚。\n农家虽苦贫，终胜异乡县。\n君看宦游子，岂无坟墓恋。\n生死在故乡，切勿慕乘传。",
        "dynasty": "宋",
        "collection_info": null
    },
    {
        "uuid": "6bc1411b84be3a54ef808723b39c0450",
        "title": "袖手",
        "author": "陆游",
        "content": "袖手地炉傍，身闲日自长。\n窗明蠹简字，帘约篆盘香。\n道士传琴谱，山僧送药方。\n自然尘事远，不用濯沧浪。",
        "dynasty": "宋",
        "collection_info": null
    },
    {
        "uuid": "7a2d886764bb26b07c56b9b1e6f943fd",
        "title": "幽居遣怀三首  其一",
        "author": "陆游",
        "content": "大患元因有此身，正须枵腹对空囷。\n扶持接客宁嗟老，质贷迎医未厌贫。\n碓下罕遗鸡啄粒，席间不扫鼠行尘。\n时时笑顾儿曹说，纵有烟霄莫问津。",
        "dynasty": "宋",
        "collection_info": null
    },
    {
        "uuid": "d1f26f311d1c196d0ba03fa4ff1f8bfd",
        "title": "幽居遣怀三首  其二",
        "author": "陆游",
        "content": "斜阳孤影嘆伶仃，横按乌藤坐草亭。\n闲久更知贫有味，病多那责药无灵。\n农书甚欲从师授，忍字常须作座铭。\n更喜友生能饷酒，欣然一醉倒长瓶。",
        "dynasty": "宋",
        "collection_info": null
    },
    {
        "uuid": "d6e18c595888644421d7258ba38f6fde",
        "title": "幽居遣怀三首  其三",
        "author": "陆游",
        "content": "习气深知要扫除，时时褊忿独何欤。\n呼童不应自生火，待饭未来还读书。\n世态讵堪闲处看，俗人自与我曹疏。\n作诗未必能传后，要是幽怀得小摅。",
        "dynasty": "宋",
        "collection_info": null
    },
    {
        "uuid": "d6f54b76fee950e2e560a866aeac960d",
        "title": "湖上晚归",
        "author": "陆游",
        "content": "蓬山再别四经秋，来日翩翩去日遒。\n无酒可倾殊省事，有诗浑忘亦良筹。\n梅花遮路如撩客，槲叶飘风已满沟。\n湖上榜舟归薄暮，斜阳红入寺家楼。",
        "dynasty": "宋",
        "collection_info": null
    },
    {
        "uuid": "920417b45e8263d05a498fa437fe8053",
        "title": "宿村舍",
        "author": "陆游",
        "content": "驴瘦童僵小作程，村翁也復解逢迎。\n霜林已熟橙相馈，雪窖初开芋可羹。\n土榻围炉豆郿暖，荻帘当户布机鸣。\n解囊自取残编读，何处人间无短檠。",
        "dynasty": "宋",
        "collection_info": null
    },
    {
        "uuid": "50c57ac0320785d08e6012f51ffb25e9",
        "title": "村饮二首  其一",
        "author": "陆游",
        "content": "雪前雪后梅初动，街北街南酒易赊。\n身健不妨随处醉，有家未必胜无家。",
        "dynasty": "宋",
        "collection_info": null
    },
    {
        "uuid": "d1b83c421527c8b8970e217a00d79878",
        "title": "村饮二首  其二",
        "author": "陆游",
        "content": "醉插江梅老更宜，犹能小树拣繁枝。\n假令住世十小劫，应爱此花无厌时。",
        "dynasty": "宋",
        "collection_info": null
    },
    {
        "uuid": "1e553a6b7dd12d3d86e110a1cdec6e39",
        "title": "食野味包子戏作",
        "author": "陆游",
        "content": "珍饷贫居少，寒云万里宽。\n迭双初中鹄，牢九已登盘。\n放箸摩便腹，呼童破小团。\n犹胜瀼西老，菜把仰园官。",
        "dynasty": "宋",
        "collection_info": null
    },
    {
        "uuid": "fbadf2fa755d80198e65119a340825b4",
        "title": "醉中作",
        "author": "陆游",
        "content": "名酝羔儿拆密封，香粳玉粒出新舂。\n披绵珍𩺃经旬熟，斫雪双螯洗手供。\n吟罢欲沉江渚月，梦回初动寺楼钟。\n炉烟袅袅衣篝暖，未觉家风是老农。",
        "dynasty": "宋",
        "collection_info": null
    },
    {
        "uuid": "bd7a633efe589b509a38b37d04a29b08",
        "title": "感老",
        "author": "陆游",
        "content": "人生六十已为衰，况我颓龄及耄期。\n对酒尚如年少日，爱书不减布衣时。\n远游每动辞家兴，大药方从出世师。\n但向青编观曩事，英雄何代不儿嬉。",
        "dynasty": "宋",
        "collection_info": null
    },
    {
        "uuid": "1b3ff50ca45bc02838a6f20663c911d7",
        "title": "寺壁偶题",
        "author": "陆游",
        "content": "断山支径得行吟，度磵穿林不厌深。\n雉挟两雌飞谷口，乌将数子下墙阴。\n前三喜接高人语，方寸宁容俗虑侵。\n少待新春好风日，不妨携客更相寻。",
        "dynasty": "宋",
        "collection_info": null
    },
    {
        "uuid": "e7bbd92f5bdb7354317c463854dabad8",
        "title": "赠道流",
        "author": "陆游",
        "content": "羽人邂逅饮旗亭，自说经年醉不醒。\n曾伴翰林游赤壁，仍邀内史写黄庭。\n古琴蛇蚹评无价，宝剑鱼肠託有灵。\n太华何时寻此约，九霄风露宿青冥。",
        "dynasty": "宋",
        "collection_info": null
    },
    {
        "uuid": "02a369cb86da4f5ce27d7177c83eb226",
        "title": "冬夕闲咏",
        "author": "陆游",
        "content": "柳眼梅鬚漏泄春，江南又见物华新。\n终年幽兴遗身世，半夜孤吟怆鬼神。\n客有疏亲俱握手，酒无贤圣总濡唇。\n放翁自命君无笑，家世从来是散人。",
        "dynasty": "宋",
        "collection_info": null
    },
    {
        "uuid": "4d26d9618607de4ffb74d50d35dd9c02",
        "title": "饭后自嘲",
        "author": "陆游",
        "content": "岁熟家弥困，天寒酒阙倾。\n仅能炊稻饭，敢望糁藜羹。\n一榻解腰卧，四廊摩腹行。\n诗人要疏瘦，此日愧膨脝。",
        "dynasty": "宋",
        "collection_info": null
    },
    {
        "uuid": "330bd3f3e0344268a080696527f45cab",
        "title": "感旧二首  其一",
        "author": "陆游",
        "content": "忆昔初乘上峡船，雪滩云岫过联翩。\n匆匆不暇寻高隐，遗恨于今四十年。",
        "dynasty": "宋",
        "collection_info": null
    },
    {
        "uuid": "0467898124a7a4dd49c011d939be33c1",
        "title": "感旧二首  其二",
        "author": "陆游",
        "content": "雕鞍送客双流驿，银烛看花万里桥。\n三十三年真一梦，茆檐寒雨夜萧萧。",
        "dynasty": "宋",
        "collection_info": null
    },
    {
        "uuid": "0d3d474637ba855ef88b380b0469b1ac",
        "title": "村老留饮",
        "author": "陆游",
        "content": "乘兴出游眺，初不言所之。\n家人固难求，我亦不自知。\n投杖却人扶，疾步莫能追。\n荒寒野庙壖，枯涸沤菅池。\n过门争邀留，具食不容辞。\n浊醪小瓮酿，香饭别甑炊。\n瓦盆进豚肩，石臼捣花飺。\n新冬不易见，醉倒理亦宜。\n举手谢主人，外强中实衰。\n一觞可以起，它日更为期。",
        "dynasty": "宋",
        "collection_info": null
    },
    {
        "uuid": "2e14bc1bc23a465e8f1dd886fb63c852",
        "title": "醉歌二首  其一",
        "author": "陆游",
        "content": "草书大叫写成图，博簺随声喝作卢。\n何似即今云海上，千钧强弩射天吴。",
        "dynasty": "宋",
        "collection_info": null
    },
    {
        "uuid": "d085eadfe54bd5c2f8f1dcd16db7b81a",
        "title": "醉歌二首  其二",
        "author": "陆游",
        "content": "百骑河滩猎盛秋，至今血渍短貂裘。\n谁知老卧江湖上，犹枕当年虎髑髅。",
        "dynasty": "宋",
        "collection_info": null
    },
    {
        "uuid": "38a902ffad400f222fa77f090075d408",
        "title": "力耕",
        "author": "陆游",
        "content": "力耕岁有一囷米，残俸月无三万钱。\n莫怪穷空心不动，正缘愚拙气差全。\n学经亹亹悬车后，秉礼拳拳易箦前。\n犹恨未能忘笔砚，小儿收拾又成编。",
        "dynasty": "宋",
        "collection_info": null
    },
    {
        "uuid": "36b747240551f366036ce6219b22686e",
        "title": "春近",
        "author": "陆游",
        "content": "开禧忽见第三春，身寄枫林野水滨。\n吾道幸逢天道在，物华又与岁华新。\n郊原处处堪行乐，道路人人可问津。\n剩办青鞋并布袜，若耶已报绿生鳞。",
        "dynasty": "宋",
        "collection_info": null
    },
    {
        "uuid": "9a88ef15f9133c77040d4922da7f2880",
        "title": "夜坐闻鼓声",
        "author": "陆游",
        "content": "村居乐饮鼓冬冬，亭障无虞岁屡丰。\n谁道喧呼妨熟睡，老人自爱地炉红。",
        "dynasty": "宋",
        "collection_info": null
    },
    {
        "uuid": "a74fa76f2d67a670c728f8b06303b7c5",
        "title": "小室",
        "author": "陆游",
        "content": "地褊焚香室，窗昏酿雪天。\n烂炊二龠饭，侧枕一肱眠。\n身似婴儿日，家如太古年。\n狸奴不执鼠，同我爱青毡。",
        "dynasty": "宋",
        "collection_info": null
    },
    {
        "uuid": "c49bd0d4940e65452324080fd55758e0",
        "title": "老景",
        "author": "陆游",
        "content": "老死知无日，天公偶见宽。\n疾行逾百步，健啖每三餐。\n身瘦短裁褐，髮稀低作冠。\n年来更小黠，不据伏波鞍。",
        "dynasty": "宋",
        "collection_info": null
    },
    {
        "uuid": "8f3110fa948ab7069455ff8522a08709",
        "title": "夜坐",
        "author": "陆游",
        "content": "地僻少人迹，屋低便老人。\n炉红得清坐，酒绿慰孤斟。\n吠犬惊飘叶，栖禽换暗林。\n人间固多难，感慨不须深。",
        "dynasty": "宋",
        "collection_info": null
    },
    {
        "uuid": "8fed0096cac662f9ee3a81c69ac5a3d2",
        "title": "晨起",
        "author": "陆游",
        "content": "小疾蠲除尽，闲愁垦闢空。\n时光鸡唱裏，生计碓声中。\n戒婢储猿果，看奴织鹤笼。\n老人新得道，处处见神通。",
        "dynasty": "宋",
        "collection_info": null
    },
    {
        "uuid": "bf382ec2facdf79b8cf6b2f8767f4d79",
        "title": "贫述",
        "author": "陆游",
        "content": "寒生肌粟苦衣单，瘦减头围觉帽宽。\n荒寂在家犹逆旅，穷空养老亦蔬餐。\n柴青竈突腾烟细，膏尽灯缸照字难。\n犹喜新醅三斗熟，半窗梅影助清欢。",
        "dynasty": "宋",
        "collection_info": null
    },
    {
        "uuid": "42f1fef6509681d62976b251833464b3",
        "title": "自述",
        "author": "陆游",
        "content": "勃落为衣隐薜萝，扫空尘抱养天和。\n过期未死更强健，与世不谐犹啸歌。\n野市萧条残叶满，酒家零落废垆多。\n石帆山下孤舟雨，借问君如此老何。",
        "dynasty": "宋",
        "collection_info": null
    },
    {
        "uuid": "4eff084b65fc799d74c11a4bbeb3ff76",
        "title": "十一月廿七日夜分披衣起坐神光自两眦出若初日室中皆明作诗志之",
        "author": "陆游",
        "content": "灵府无思踵息微，神光出眦射窗扉。\n大冠长剑竟何有，尺宅寸园今始归。\n忧患过前皆梦事，功名自古与心违。\n三峰二室烟尘静，要试霜天槲叶衣。",
        "dynasty": "宋",
        "collection_info": null
    },
    {
        "uuid": "c4d653aa28e44e2af37b0dc6aacada18",
        "title": "岁暮遣兴二首  其一",
        "author": "陆游",
        "content": "昔慕骚人赋远游，放怀蜀栈楚山秋。\n橘中尚可着四老，海外谁云无九州。\n薄酒时须浇舌本，闲愁莫遣上眉头。\n幅巾短褐吾差便，实厌衣冠裹沐猴。",
        "dynasty": "宋",
        "collection_info": null
    },
    {
        "uuid": "4f2c2284b187e8499ac773543377e96f",
        "title": "岁暮遣兴二首  其二",
        "author": "陆游",
        "content": "病着愁侵併不支，孤村况遇岁残时。\n水轩客散成舒啸，山寺僧来得剧棋。\n铜鸭香生风袅袅，竹鸡声断雨丝丝。\n新诗煅炼功何似，问着衰翁自不知。",
        "dynasty": "宋",
        "collection_info": null
    },
    {
        "uuid": "55b4c83ecbecaa3794e35053c38f5462",
        "title": "道室即事四首  其一",
        "author": "陆游",
        "content": "看尽吴山看蜀山，归来不减旧朱颜。\n宣和遗老凋零尽，况说祥符景德间。",
        "dynasty": "宋",
        "collection_info": null
    },
    {
        "uuid": "6d7f94fd7911576ecda73b3ae02ad7ed",
        "title": "道室即事四首  其二",
        "author": "陆游",
        "content": "松根茯苓味绝珍，甑中枸杞香动人。\n劝君下筯不领略，终作邙山一窖尘。",
        "dynasty": "宋",
        "collection_info": null
    },
    {
        "uuid": "900ad84590e01d9903242aea300d580f",
        "title": "道室即事四首  其三",
        "author": "陆游",
        "content": "徧游海岳却归秦，除却南山万事新。\n长剑高车何足道，金人十二也成尘。",
        "dynasty": "宋",
        "collection_info": null
    },
    {
        "uuid": "68087d182007a006c106dc52b3662005",
        "title": "道室即事四首  其四",
        "author": "陆游",
        "content": "黄金堆屋无处用，甲第连云谁与居。\n莫笑先生无仆马，风雷万里跨鲸鱼。",
        "dynasty": "宋",
        "collection_info": null
    },
    {
        "uuid": "24e007d8e48e59395aca9f9e4321fd3a",
        "title": "泛舟过金家埂赠卖薪王翁四首  其一",
        "author": "陆游",
        "content": "水生浦溆多浮鸭，风急汀洲有断鸿。\n渺渺江天无限景，一时分付与樵翁。",
        "dynasty": "宋",
        "collection_info": null
    },
    {
        "uuid": "aae2041f29c2cf612a541dc8f15fcdab",
        "title": "泛舟过金家埂赠卖薪王翁四首  其二",
        "author": "陆游",
        "content": "老人不復事农桑，点数鸡豚亦未忘。\n洗脚上床真一快，稚孙渐长解烧汤。",
        "dynasty": "宋",
        "collection_info": null
    },
    {
        "uuid": "de48be279c5c7e5b5af16738598b2103",
        "title": "泛舟过金家埂赠卖薪王翁四首  其三",
        "author": "陆游",
        "content": "卖薪自可了盐酪，治地何妨栽果蔬。\n我老钝顽请半俸，此渠只有不能如。",
        "dynasty": "宋",
        "collection_info": null
    },
    {
        "uuid": "84207c951cee6239e4e88d731ebfd266",
        "title": "泛舟过金家埂赠卖薪王翁四首  其四",
        "author": "陆游",
        "content": "软炊豆饭可支日，厚絮布襦聊过冬。\n闾巷家家歌圣泽，子孙世世业春农。",
        "dynasty": "宋",
        "collection_info": null
    },
    {
        "uuid": "13ed07f7fa32ae429aff60573abb7c2a",
        "title": "冬晴",
        "author": "陆游",
        "content": "岁暮常年雪正豪，今年暄暖减绨袍。\n春回山圃梅争发，睡足茆檐日已高。\n仓庾家家储旧谷，笙歌店店卖新醪。\n太平气象方如许，寄语残胡早遁逃。",
        "dynasty": "宋",
        "collection_info": null
    },
    {
        "uuid": "e5397d66833b673368488a09c58d03f0",
        "title": "寄隐士",
        "author": "陆游",
        "content": "乳窦寒犹滴，岩扉夜不扃。\n奇书窥鸟迹，灵药得人形。\n浩浩天风积，冥冥海气清。\n傥逢王内史，更为乞黄庭。",
        "dynasty": "宋",
        "collection_info": null
    },
    {
        "uuid": "def1d8fdee31dcfddfa288500b461670",
        "title": "幽事",
        "author": "陆游",
        "content": "老大常愁节物催，东皇又挽斗杓回。\n江天惨惨不成雪，山驿萧萧初见梅。\n隐士寄云从地肺，游僧问路上天台。\n戏书幽事无时阙，古锦诗囊暮暮开。",
        "dynasty": "宋",
        "collection_info": null
    },
    {
        "uuid": "9cbbd3797f49ae5c0f67b25bf1dc7a18",
        "title": "去新春纔旬余霁色可爱",
        "author": "陆游",
        "content": "宦游强半侍僊祠，况是悬车耄及时。\n厚薄人情穷易见，阴晴天气病先知。\n绿樽一醉真当勉，白髮千茎莫自疑。\n野渡山村梅柳动，身闲何处不熙熙。",
        "dynasty": "宋",
        "collection_info": null
    },
    {
        "uuid": "eca647fd13551739c6164079e1a262ad",
        "title": "作雪遇大风遂晴",
        "author": "陆游",
        "content": "雪作风散之，雪止风亦定。\n霁日上窗扉，明暖起我病。\n去春财十日，共喜时序正。\n晨兴盥颒罢，白髮满清镜。\n门前无客至，默卧弄麈柄。\n丛竹如有情，代我发孤咏。",
        "dynasty": "宋",
        "collection_info": null
    },
    {
        "uuid": "c7c3b2034aa5b8832d8adb3827f08c1c",
        "title": "冬夜",
        "author": "陆游",
        "content": "我生何多艰，塌地皆九折。\n君恩许归休，幸与世俗绝。\n幽居邻不觌，奚止扫车辙。\n地炉清夜中，危坐灯欲灭。\n开门月满庭，皓皓如积雪。\n隔溪闻鹤鸣，灵府为澄澈。",
        "dynasty": "宋",
        "collection_info": null
    },
    {
        "uuid": "387b9e66f50ba5cc6712a550e8caf169",
        "title": "书意三首  其一",
        "author": "陆游",
        "content": "饮酒以散愁，服药以去病。\n区区赖外物，岂足语性命。\n清晨坐堂上，万事一袖手。\n愁病初无根，孰谓药与酒。\n掀髯笑嵇阮，举袂谢和缓。\n气住则神住，时至骨自换。",
        "dynasty": "宋",
        "collection_info": null
    },
    {
        "uuid": "801398605cd36b1b4d41a015b0010199",
        "title": "书意三首  其二",
        "author": "陆游",
        "content": "解牛悟养生，牧羊知治民。\n通一万事毕，我每思古人。\n小园财三亩，手自艺嘉木。\n先当培其根，又戒无欲速。\n老松卧涧底，千岁陵冰霜。\n我岂樗栎哉，但取无伐伤。",
        "dynasty": "宋",
        "collection_info": null
    },
    {
        "uuid": "804d07ce23d0d4bdfe2275f4fcf89700",
        "title": "书意三首  其三",
        "author": "陆游",
        "content": "唐尧授人时，妙用均造化。\n我读七月诗，周室亦其亚。\n彼用治四海，我敛之一身。\n至理之所在，太山等微尘。\n炼气以成真，岂復有它术。\n譬如尊六经，百氏当尽黜。",
        "dynasty": "宋",
        "collection_info": null
    },
    {
        "uuid": "5c1de270c986305072330f00bece86b3",
        "title": "山房",
        "author": "陆游",
        "content": "扰扰人间岁月移，山房几度换茅茨。\n身游与世相忘地，诗到令人不爱时。\n老鹤初来未丹顶，稚松亲种已虬枝。\n东涂西抹非无意，皱面朱铅太不宜。",
        "dynasty": "宋",
        "collection_info": null
    },
    {
        "uuid": "04e2d3764558bf512dde6c7b547fbdef",
        "title": "即事六首  其一",
        "author": "陆游",
        "content": "老来百事似婴儿，美睡甘餐只自知。\n陋屋略如营窟世，淳风不减结绳时。",
        "dynasty": "宋",
        "collection_info": null
    },
    {
        "uuid": "895366935d0477b9d18b44a9e729c523",
        "title": "即事六首  其二",
        "author": "陆游",
        "content": "鸿冥固自辞矰缴，樗散犹能谢斧斤。\n况是溪山幽绝地，有人高卧百重云。",
        "dynasty": "宋",
        "collection_info": null
    },
    {
        "uuid": "2ea53a144fe4f037fa6899b761395066",
        "title": "即事六首  其三",
        "author": "陆游",
        "content": "闲行静坐乐谁知，红饭青蔬美有余。\n常笑痴人不更事，时时愁嘆欲何须。",
        "dynasty": "宋",
        "collection_info": null
    },
    {
        "uuid": "7c4a042361189b29751c035eda2edbf7",
        "title": "即事六首  其四",
        "author": "陆游",
        "content": "有人叩户皆吾友，得屋施床即我家。\n缓步东西行饭耳，元非看竹探梅花。",
        "dynasty": "宋",
        "collection_info": null
    },
    {
        "uuid": "5c0e32f0c1a1adb0fee0e4cd89bf6098",
        "title": "即事六首  其五",
        "author": "陆游",
        "content": "了事如何省事奇，无心始觉有心痴。\n三更急雨打窗破，正是拥炉危坐时。",
        "dynasty": "宋",
        "collection_info": null
    },
    {
        "uuid": "9f5915d9489e938e34c82b4b61e65c32",
        "title": "即事六首  其六",
        "author": "陆游",
        "content": "高人鬻骆放柳枝，豪士骏马换蛾眉。\n人间解事谁如我，小蹇小童自谓宜。",
        "dynasty": "宋",
        "collection_info": null
    },
    {
        "uuid": "3c761674b92220be69b630c84e0bfc53",
        "title": "戍兵有新婚之明日遂行者予闻而悲之为作绝句二首  其一",
        "author": "陆游",
        "content": "送女忽忽不择日，綵绕羊身花照席。\n暮婚晨别已可悲，犹胜空房未相识。",
        "dynasty": "宋",
        "collection_info": null
    },
    {
        "uuid": "daf291854e4e2252f6b0eabd8db83a6b",
        "title": "戍兵有新婚之明日遂行者予闻而悲之为作绝句二首  其二",
        "author": "陆游",
        "content": "夜静孤村闻笛声，溪头月落欲三更。\n不须吹彻阳关曲，中有征人万里情。",
        "dynasty": "宋",
        "collection_info": null
    },
    {
        "uuid": "5130bda7b2c1f0c4073b09c81ac473e4",
        "title": "梦中作",
        "author": "陆游",
        "content": "野鹤翩僊啄粒微，碧桃缥缈着花稀。\n海山又见春风到，丹竈苔封人未归。",
        "dynasty": "宋",
        "collection_info": null
    },
    {
        "uuid": "5a594265a0c793aabf761f6fc6c89570",
        "title": "啜茶示儿辈",
        "author": "陆游",
        "content": "围坐团栾且勿譁，饭余共举此瓯茶。\n粗知道义死无憾，已迫耄期生有涯。\n小圃花光还满眼，高城漏鼓不停挝。\n闲人一笑真当勉，小榼何妨问酒家。",
        "dynasty": "宋",
        "collection_info": null
    },
    {
        "uuid": "d132a8a5d0036bccdf668398b7131fd2",
        "title": "雨中示邻里",
        "author": "陆游",
        "content": "寒风吹细雨，白昼见日罕。\n经旬废读书，天岂成我懒。\n比邻各无聊，会面苦不款。\n未尝烧茶铛，而况把酒碗。\n高谈极奇趣，散去意亦满。\n痴黠未易名，要是工用短。",
        "dynasty": "宋",
        "collection_info": null
    },
    {
        "uuid": "8617cd450c5f4508bc3277602c64553b",
        "title": "记出游所见",
        "author": "陆游",
        "content": "我行初无折简招，出门十里未觉遥。\n憩装萧萧北崦寺，策蹇渺渺西村桥。\n眉头那可遣愁到，舌本正要着酒浇。\n寒风朝作入裘褐，荒祠暮过奠桂椒。\n平郊烟敛见聚落，细路日落逢渔樵。\n安得丹青王右辖，为写此段传生绡。",
        "dynasty": "宋",
        "collection_info": null
    },
    {
        "uuid": "3243a69aeb7b288e28da8d0b25c14b09",
        "title": "立春前七日闻有预作春盘邀客者戏作",
        "author": "陆游",
        "content": "蓼芽蔬甲簇青红，盘筯纷纷笑语中。\n一饼不分空恨望，暮年知有几春风。",
        "dynasty": "宋",
        "collection_info": null
    },
    {
        "uuid": "62eb67871e156cd0a752acba094f6af1",
        "title": "春前六日作",
        "author": "陆游",
        "content": "夜枕梦回春雨声，晓窗日出春鸟鸣。\n典衣沽酒莫辞醉，自有梅花为解酲。",
        "dynasty": "宋",
        "collection_info": null
    },
    {
        "uuid": "2cfc95f168d4669e9096f0f4ec8e41ce",
        "title": "立春后作",
        "author": "陆游",
        "content": "春不遗穷僻，天如念寂寥。\n鸟鸣知节换，池溜觉冰消。\n冷餠供新荠，轻裘换故貂。\n丰年无疾苦，邻曲递相招。",
        "dynasty": "宋",
        "collection_info": null
    },
    {
        "uuid": "20c53ab248dc61806be10a29818a56fd",
        "title": "舟中",
        "author": "陆游",
        "content": "江天云断漏斜晖，靡迤群山翠作围。\n帆影似经吴赤壁，橹声如下蜀青衣。\n卧闻裂水长鱼出，起看凌风健鹘飞。\n禹会桥边最清绝，忆曾深夜叩渔扉。",
        "dynasty": "宋",
        "collection_info": null
    },
    {
        "uuid": "f10fdf076ea9785757c8b2e4f12e92e9",
        "title": "小园春思二首  其一",
        "author": "陆游",
        "content": "小轩愁入丁香结，幽径春生豆蔻梢。\n若论此时吟思苦，纵磨铁砚也成凹。",
        "dynasty": "宋",
        "collection_info": null
    },
    {
        "uuid": "bb9236842ce1e20917c8824863da7b1d",
        "title": "小园春思二首  其二",
        "author": "陆游",
        "content": "重台谖草初离土，百叶缃梅已满枝。\n莫道山家杀风景，也能醉倒向东篱。",
        "dynasty": "宋",
        "collection_info": null
    },
    {
        "uuid": "6dabb60b7d765c2b19ac31bccc3cb01c",
        "title": "禹祠",
        "author": "陆游",
        "content": "祠宇嵯峨接宝坊，扁舟又繫画桥傍。\n豉添满筯莼丝紫，蜜渍堆盘粉饵香。\n团扇卖时春渐晚，夹衣换后日初长。\n故人零落今何在，空吊颓垣墨数行。",
        "dynasty": "宋",
        "collection_info": null
    },
    {
        "uuid": "614c676bee3018e86a6ca1c14e866783",
        "title": "今年开岁三日上元三夕立春人日皆大晴",
        "author": "陆游",
        "content": "今岁晴和历岁无，江城歌舞溢通衢。\n天心只向人心卜，不用殷勤问紫姑。",
        "dynasty": "宋",
        "collection_info": null
    },
    {
        "uuid": "b63a542953a570703013f02b02d4640d",
        "title": "题野人壁",
        "author": "陆游",
        "content": "身如鱼鸟出池笼，常在陂湖草莽中。\n箫鼓相闻村社密，桑麻无际岁时丰。\n市墟买酒何人识，僧閤煎茶欠客同。\n久欲潇湘寄清啸，它年一棹莫匆匆。",
        "dynasty": "宋",
        "collection_info": null
    },
    {
        "uuid": "d01786c4e8249f36563c6ba412d7f0b0",
        "title": "小市",
        "author": "陆游",
        "content": "春风小市画桥横，桥北桥南次第行。\n绝景惟诗号勍敌，闲愁頼酒作长城。\n楼台到处灵和柳，帘幕谁家子晋笙。\n薄暮归来渔火闹，放翁自笑欲忘情。",
        "dynasty": "宋",
        "collection_info": null
    },
    {
        "uuid": "0163bed1ca04f566281891b8a621adeb",
        "title": "柳",
        "author": "陆游",
        "content": "春来无处不春风，偏在湖桥柳色中。\n看得浅黄成嫩绿，始知造物有全功。",
        "dynasty": "宋",
        "collection_info": null
    },
    {
        "uuid": "13ded27ad6e59c01d5e4887d3f69818f",
        "title": "见事",
        "author": "陆游",
        "content": "流光莫恨去联翩，见事还疑胜昔年。\n细改新诗须枕上，少留剧饮待花前。\n阴阴竹坞安茶竈，浅浅苹汀着钓船。\n物外家风吾岂敢，散人名号亦充员。",
        "dynasty": "宋",
        "collection_info": null
    },
    {
        "uuid": "c45b58c6470f3b5e528c6ed95984d119",
        "title": "夜雨",
        "author": "陆游",
        "content": "江边依旧钓舟横，万事何曾有一成。\n空忆庐山风雨夜，自吹小竈煮蔓菁。",
        "dynasty": "宋",
        "collection_info": null
    },
    {
        "uuid": "1d99ca563cb6b4d7472856d7cbf96e1f",
        "title": "自诒",
        "author": "陆游",
        "content": "一廛东近会稽城，凿破烟芜俋俋耕。\n上药养神非近效，善言铭座要躬行。\n论书尚欲心先正，学道宁容气不平。\n天付吾侪元自足，满园春荠又堪烹。",
        "dynasty": "宋",
        "collection_info": null
    },
    {
        "uuid": "54a49daa895aba98f971e7a1310be935",
        "title": "初春幽居二首  其一",
        "author": "陆游",
        "content": "满榼芳醪手自携，陂湖南北埭东西。\n茂林处处见松鼠，幽圃时时闻竹鷄。\n零落断云斜鄣日，霏微过雨未成泥。\n老民不预人间事，但喜农畴渐可犁。",
        "dynasty": "宋",
        "collection_info": null
    },
    {
        "uuid": "49fdb72aaa15767d78fbca6b4ec6e97c",
        "title": "初春幽居二首  其二",
        "author": "陆游",
        "content": "小筑园林浅凿池，身闲随事得游嬉。\n幽花折得露犹湿，嘉木移来根不知。\n小蝶弄晴飞不去，珍禽喜静语多时。\n风光未忍轻抛掷，聊付诗囊与酒卮。",
        "dynasty": "宋",
        "collection_info": null
    },
    {
        "uuid": "9e2dfef8ddb54ebbebb32a5b6e0d9713",
        "title": "自勉",
        "author": "陆游",
        "content": "学诗当学陶，学书当学颜。\n正復不能到，趣乡已可观。\n养气要使完，处身要使端。\n勿谓在屋漏，人见汝肺肝。\n节义实大闲，忠孝后代看。\n汝虽老将死，更勉未死间。",
        "dynasty": "宋",
        "collection_info": null
    },
    {
        "uuid": "d2a501549b584ea03540f4d0ac670866",
        "title": "春游",
        "author": "陆游",
        "content": "梅市移舟过古城，此行亦未阙逢迎。\n负薪野老无妻子，施药山人隠姓名。\n风雨偏宜宿茅店，盐酰不遣到藜羹。\n宣和版籍今谁在，似是天教乐太平。",
        "dynasty": "宋",
        "collection_info": null
    },
    {
        "uuid": "78b5f62fdc6c558497de4461a7fe5314",
        "title": "昼坐",
        "author": "陆游",
        "content": "早春风雨暗江干，羔酒狐裘不敌寒。\n输与蒲龛深袖手，一炉真火养金丹。",
        "dynasty": "宋",
        "collection_info": null
    },
    {
        "uuid": "2c1a5bf81552098cb82d0117aae1571c",
        "title": "正月十六日送子虡至梅市归舟示子遹",
        "author": "陆游",
        "content": "策府还山白尽头，一廛随分葺菟裘。\n看灯虽幸新春健，无食犹怀卒岁忧。\n稚子与翁俱袯襫，大儿出塞习兜鍪。\n它时别作谋生计，卖药惟当学伯休。",
        "dynasty": "宋",
        "collection_info": null
    },
    {
        "uuid": "3efff60eeb6956acc9f5976e68237a5a",
        "title": "闻百舌",
        "author": "陆游",
        "content": "春鸟虽儳言，春尽能齰舌。\n秋蚓与寒螀，亦各知时节。\n微物顾能此，人乃独不然。\n君看甘陵党，作孽非由天。",
        "dynasty": "宋",
        "collection_info": null
    },
    {
        "uuid": "1985b00be6b806c6ff204a386cab0ca4",
        "title": "畜一鷄报晓声清圆而鸣每晚戏书绝句",
        "author": "陆游",
        "content": "鷄鸣平旦未为迟，恰是山房睡觉时。\n着屐起寻溪上路，野梅犹有未残枝。",
        "dynasty": "宋",
        "collection_info": null
    },
    {
        "uuid": "a1ffb8486653d7c4099866c9b92a1674",
        "title": "书村落间事",
        "author": "陆游",
        "content": "东巷西巷新月明，南村北村戏鼓声。\n家家输赋及时足，耕有让畔桑无争。\n一村婚聘皆邻里，妇姑孝慈均母子。\n儿从城中怀肉归，妇涤铛釜供刀匕。\n再拜进酒寿老人，慈颜一笑温如春。\n太平无象今有象，穷虏何地生烟尘。",
        "dynasty": "宋",
        "collection_info": null
    },
    {
        "uuid": "60f049677ffe45fc976a3afb336d978b",
        "title": "行歌",
        "author": "陆游",
        "content": "孤村小市负薪歌，造物其如此老何。\n灵药已能驱疾竖，醇醪不用战悲魔。",
        "dynasty": "宋",
        "collection_info": null
    },
    {
        "uuid": "e23f8300389e31f1dea10e53af68eb63",
        "title": "开岁颇思江湖游适",
        "author": "陆游",
        "content": "健笔当年赋远游，即今局促但堪羞。\n虽为月下孤舟客，未醉天涯七泽秋。\n丹熟竟当金换骨，客来从笑雪蒙头。\n龙泉本约同归隠，肯为春耕欲换牛。",
        "dynasty": "宋",
        "collection_info": null
    },
    {
        "uuid": "96060951f37e46086f3de9ab80593488",
        "title": "忆昨三首  其一",
        "author": "陆游",
        "content": "入蜀还吴迹已陈，兰亭道上又逢春。\n诸君试取吾诗看，何异前身与后身。",
        "dynasty": "宋",
        "collection_info": null
    },
    {
        "uuid": "817db65d2eb150996251c2c5211c2804",
        "title": "忆昨三首  其二",
        "author": "陆游",
        "content": "当年落魄锦江边，物外常多宿世缘。\n先主庙中逢市隠，丈人观裏识巢僊。",
        "dynasty": "宋",
        "collection_info": null
    },
    {
        "uuid": "d753d6554e150101d3ed38d36cc7ab0e",
        "title": "忆昨三首  其三",
        "author": "陆游",
        "content": "万里曾为汗漫游，岂知白首弄渔舟。\n会骑一鹤凌风去，何处人间无酒楼。",
        "dynasty": "宋",
        "collection_info": null
    },
    {
        "uuid": "9719a97c3db3208caddf570816e087cd",
        "title": "排闷",
        "author": "陆游",
        "content": "抱耒返东皋，初非惮作劳。\n饥寒凛未免，老病适相遭。\n开卷无如懒，飞觥岂復豪。\n不辞穷到死，犹足窃名高。",
        "dynasty": "宋",
        "collection_info": null
    },
    {
        "uuid": "1fc807edc6a43449b02df6d4f18d125e",
        "title": "识喜",
        "author": "陆游",
        "content": "齿摇徐自定，髮脱却重生。\n意适簪花舞，身轻舍杖行。\n僧招决棋战，客让主诗盟。\n尚欲潇湘去，烟帆不计程。",
        "dynasty": "宋",
        "collection_info": null
    },
    {
        "uuid": "a129f01c602f35695e69e42ca56b65f0",
        "title": "枕上作",
        "author": "陆游",
        "content": "谢事还家一老农，悠然高卧听晨舂。\n虽无客共樽中酒，何至僧鸣饭后钟。\n采若未能浮楚泽，思鲈犹欲钓吴松。\n自余万事慵开眼，知结宗门案几重。",
        "dynasty": "宋",
        "collection_info": null
    },
    {
        "uuid": "17a21f40705e7cec3aba9ac212b809f6",
        "title": "近村",
        "author": "陆游",
        "content": "去去柴车十里中，竹林密处路纔通。\n渐闻水硙知村近，遥望禾囷喜岁丰。\n渔艇往来春浪碧，人家高下夕阳红。\n百钱又向旗亭醉，自笑吾生亦未穷。",
        "dynasty": "宋",
        "collection_info": null
    },
    {
        "uuid": "1b8b9804b2e5da22ab878f04cba317c4",
        "title": "读史二首  其一",
        "author": "陆游",
        "content": "人间着脚尽危机，睡觉方知梦境非。\n莫怪富春江上客，一生不厌钓渔矶。",
        "dynasty": "宋",
        "collection_info": null
    },
    {
        "uuid": "92527a5814a00c840ef107e8f199df96",
        "title": "读史二首  其二",
        "author": "陆游",
        "content": "荣悴纷纷醉梦中，转头何事不成空。\n全家采药鹿门去，我忆襄阳庞德公。",
        "dynasty": "宋",
        "collection_info": null
    },
    {
        "uuid": "62dda77f0f9b71249dab28701c81a259",
        "title": "羸卧",
        "author": "陆游",
        "content": "羸卧将如老景何，小园风月且婆娑。\n茶因春困论交密，酒为家贫作态多。\n马上元无听鷄句，原头那有饭牛歌。\n自怜远屏犹多事，卖药归来买钓蓑。",
        "dynasty": "宋",
        "collection_info": null
    },
    {
        "uuid": "de12518fdbedd0cf0e19e068521a0208",
        "title": "春感",
        "author": "陆游",
        "content": "老厌纷纷懒入城，长亭小市近清明。\n陇头下漏初芸草，陌上吹箫正卖饧。\n多病更知生是赘，九原那恨死无名。\n但余一事犹关念，万里唐安阙寄声。",
        "dynasty": "宋",
        "collection_info": null
    },
    {
        "uuid": "b77e7e9b734f4b7a52f0ec4b24be0c11",
        "title": "八十三吟",
        "author": "陆游",
        "content": "石帆山下白头人，八十三回见草春。\n自爱安闲忘寂寞，天将强健报清贫。\n枯桐已爨宁求识，弊帚当捐却自珍。\n桑苎家风君勿笑，它年犹得作茶神。",
        "dynasty": "宋",
        "collection_info": null
    },
    {
        "uuid": "810d16d2a62955b8020a01fc376086e9",
        "title": "小园花盛开",
        "author": "陆游",
        "content": "厌住愁城徙醉乡，春风也肯到山房。\n鸭头绿涨池平岸，猩血红深杏出墙。\n淡薄相遭心已懒，修行无力梦犹狂。\n更嗟着句多尘思，惭愧溪藤似截肪。",
        "dynasty": "宋",
        "collection_info": null
    },
    {
        "uuid": "c196925e9e577a920211c4e68fd964dc",
        "title": "出游归卧得杂诗八首  其一",
        "author": "陆游",
        "content": "江天缺月西南落，村路寒鷄一再鸣。\n自笑此身羁旅惯，野桥孤店每关情。",
        "dynasty": "宋",
        "collection_info": null
    },
    {
        "uuid": "e655ca97add18771044de651f2c894ce",
        "title": "出游归卧得杂诗八首  其二",
        "author": "陆游",
        "content": "江村何处小茅茨，红杏青蒲雨过时。\n半幅生绡大年画，一联新句少游诗。",
        "dynasty": "宋",
        "collection_info": null
    },
    {
        "uuid": "820c3afa96533018e6b8f433ab57d715",
        "title": "出游归卧得杂诗八首  其三",
        "author": "陆游",
        "content": "眼明未了观山债，力在犹能涉水行。\n莫笑轩然夸老健，身存终胜得浮名。",
        "dynasty": "宋",
        "collection_info": null
    },
    {
        "uuid": "345631d63cf96ae6cf43d18e2c8a5197",
        "title": "出游归卧得杂诗八首  其四",
        "author": "陆游",
        "content": "壮岁经春在醉乡，老来数酌不禁当。\n正须独倚蒲团坐，领略明窗半篆香。",
        "dynasty": "宋",
        "collection_info": null
    },
    {
        "uuid": "3ef1b5d4ee5799a429672203bdf76ff1",
        "title": "出游归卧得杂诗八首  其五",
        "author": "陆游",
        "content": "儿扶行饭出柴扉，伛偻方嗟气力微。\n道侧偶逢耘麦叟，倚锄闲话两忘归。",
        "dynasty": "宋",
        "collection_info": null
    },
    {
        "uuid": "d6ad6010d57149fc5bc5cda26c951522",
        "title": "出游归卧得杂诗八首  其六",
        "author": "陆游",
        "content": "久读僊经学养形，未容便应少微星。\n一枝新锻金雅觜，更向名山斸茯苓。",
        "dynasty": "宋",
        "collection_info": null
    },
    {
        "uuid": "84752042ae7b5b1583fba2e39e75451e",
        "title": "出游归卧得杂诗八首  其七",
        "author": "陆游",
        "content": "荠花如雪满中庭，乍出芭蕉一寸青。\n老子掩关常谢客，短蓑锄菜伴园丁。",
        "dynasty": "宋",
        "collection_info": null
    },
    {
        "uuid": "32fe1f8736826cac796811dc249a0440",
        "title": "出游归卧得杂诗八首  其八",
        "author": "陆游",
        "content": "晚交数子多才杰，谁肯频来寂寞乡。\n但寄好诗三四幅，绝胜共笑亿千场。",
        "dynasty": "宋",
        "collection_info": null
    },
    {
        "uuid": "80f2e494d166be2370f82b3a2420c15d",
        "title": "感旧",
        "author": "陆游",
        "content": "自蜀还吴会，先凭剑换牛。\n扫除狂习气，谢绝醉朋俦。\n去死时犹远，余生已觉浮。\n即今真惫矣，闭户尚何求。",
        "dynasty": "宋",
        "collection_info": null
    },
    {
        "uuid": "d1102089715f339d6ea55570270d5f54",
        "title": "寄龚立道",
        "author": "陆游",
        "content": "龚子吴中第一流，老农何幸接英游。\n难逢正似玉杵臼，易散便成风马牛。\n清夜话端思滚滚，暮年心事恐悠悠。\n何由唤得阊门棹，一醉千岩万壑秋。",
        "dynasty": "宋",
        "collection_info": null
    },
    {
        "uuid": "65e2a35a72b853784f037d6f0b6fdbe6",
        "title": "寓嘆",
        "author": "陆游",
        "content": "五福惟无富，嗟予得已多。\n禅房时託宿，酒市每酣歌。\n诗瘦慵看镜，棋鏖恐烂柯。\n残年犹有几，切莫负渔蓑。",
        "dynasty": "宋",
        "collection_info": null
    },
    {
        "uuid": "4cd33a714bc36c44129a48652e0ef785",
        "title": "春晚二首  其一",
        "author": "陆游",
        "content": "客梦初回夜漏残，东村想见杏花繁。\n未能便逐啼鸦起，自掩屏风护晓寒。",
        "dynasty": "宋",
        "collection_info": null
    },
    {
        "uuid": "80f7874abd7cf732eda0d001574e2979",
        "title": "春晚二首  其二",
        "author": "陆游",
        "content": "湖上春寒雁已归，宿酲残梦两依依。\n也知晨起元无事，窗白炉红且揽衣。",
        "dynasty": "宋",
        "collection_info": null
    },
    {
        "uuid": "d19666eed5aa2ac52f9f34a755ac8802",
        "title": "幽事二首  其一",
        "author": "陆游",
        "content": "跌宕人间岁月迁，赏心幽事故依然。\n潮通支浦渔舟活，露湿繁花醉帽偏。\n才尽赋诗愁压倒，气衰对弈怯饶先。\n光阴风月空如昨，怅望兰亭祓禊年。",
        "dynasty": "宋",
        "collection_info": null
    },
    {
        "uuid": "38b1eb1023ba3896a013795d71a50aae",
        "title": "幽事二首  其二",
        "author": "陆游",
        "content": "尘抱年来尽扫空，柴门幽事与谁同。\n水生初涨一溪绿，花落已浮千点红。\n愁頼橐泉存旧法，困凭顾渚策新功。\n故人岷下无消息，尺素凭谁寄断鸿。",
        "dynasty": "宋",
        "collection_info": null
    },
    {
        "uuid": "3c2429bcf69dc04d72940529e99c59ef",
        "title": "读李杜诗",
        "author": "陆游",
        "content": "濯锦沧浪客，青莲澹荡人。\n才名塞天地，身世老风尘。\n士固难推挽，人谁不贱贫。\n明窗数编在，长与物华新。",
        "dynasty": "宋",
        "collection_info": null
    },
    {
        "uuid": "d9499c7dd0157d6f798c4013c10bd962",
        "title": "烟波即事十首  其一",
        "author": "陆游",
        "content": "短髮垂肩不裹巾，世人谁识此翁真。\n阻风江浦诗成束，卖药山城醉过春。",
        "dynasty": "宋",
        "collection_info": null
    },
    {
        "uuid": "7ff9122ffc060372ca79acec24abb77c",
        "title": "烟波即事十首  其二",
        "author": "陆游",
        "content": "烟波深处卧孤篷，宿酒醒时闻断鸿。\n最是平生会心事，芦花千顷月明中。",
        "dynasty": "宋",
        "collection_info": null
    },
    {
        "uuid": "69fa67d82f8ac6a27e39e3e6d90a62b2",
        "title": "烟波即事十首  其三",
        "author": "陆游",
        "content": "家浮野艇无常处，身是闲人不属官。\n但有浊醪吾事足，浮名不作一钱看。",
        "dynasty": "宋",
        "collection_info": null
    },
    {
        "uuid": "e1111661a6b388188dc83a03976eea07",
        "title": "烟波即事十首  其四",
        "author": "陆游",
        "content": "落雁沙边艇子斜，分明清梦上三巴。\n眼明一点炊烟起，不是渔家即酒家。",
        "dynasty": "宋",
        "collection_info": null
    },
    {
        "uuid": "3a0aa6cd30d7fc0ab8227e06374cbd7a",
        "title": "烟波即事十首  其五",
        "author": "陆游",
        "content": "雕胡炊饭芰荷衣，水退浮萍尚半扉。\n莫为风波羡平地，人间处处是危机。",
        "dynasty": "宋",
        "collection_info": null
    },
    {
        "uuid": "8f9f4191ba93f1c4ca9d5fea0d89d98f",
        "title": "烟波即事十首  其六",
        "author": "陆游",
        "content": "梦笔桥边听午钟，无穷烟水似吴松。\n前年送客曾来此，惟有山僧认得侬。",
        "dynasty": "宋",
        "collection_info": null
    },
    {
        "uuid": "e0710687c3a6db23ccc473622db0d69f",
        "title": "烟波即事十首  其七",
        "author": "陆游",
        "content": "浪迹人间数十年，年年散髮醉江天。\n岳阳楼上留三日，聊与潇湘结后缘。",
        "dynasty": "宋",
        "collection_info": null
    },
    {
        "uuid": "0c58ee67662d5ac02d1ff091178da175",
        "title": "烟波即事十首  其八",
        "author": "陆游",
        "content": "烟水苍茫绝四邻，幽栖无地着纤尘。\n萧条鷄犬枫林下，似是无怀太古民。",
        "dynasty": "宋",
        "collection_info": null
    },
    {
        "uuid": "766beb2490e1d0e007810aaebcc6cec3",
        "title": "烟波即事十首  其九",
        "author": "陆游",
        "content": "归老何须乞镜湖，秋来日日饱莼鲈。\n正令霖雨称贤佐，未及烟波号钓徒。",
        "dynasty": "宋",
        "collection_info": null
    },
    {
        "uuid": "361f82b6830c9d22b03331fe1b2284a7",
        "title": "烟波即事十首  其一○",
        "author": "陆游",
        "content": "父子团栾到死时，渔家可乐更何疑。\n高文大策人皆有，且听烟波十绝诗。",
        "dynasty": "宋",
        "collection_info": null
    },
    {
        "uuid": "544e3a361e5e76cb2a16626f86a33c98",
        "title": "茅舍",
        "author": "陆游",
        "content": "茅舍晨鷄復暝鸦，暮年别自是生涯。\n贪眠久已遗人事，对酒犹能惜物华。\n出有儿孙持几杖，归从邻曲话桑麻。\n日长亦莫憎春困，小竈何妨自煮茶。",
        "dynasty": "宋",
        "collection_info": null
    },
    {
        "uuid": "a78f8df51e0e8d9456940cde7c20e8f2",
        "title": "子遹入城三宿而归独坐凄然示以此篇",
        "author": "陆游",
        "content": "吾儿早自立，所惧非饥寒。\n我归自僊蓬，再疏请挂冠。\n明恩华其行，汝亟忝一官。\n得禄宁甚远，惧违菽水欢。\n我年且九十，亦觉去汝难。\n生死要相守，岂惮联征鞍。\n但恐老益衰，千里愁关山。\n官期犹累岁，言之已辛酸。\n村醪泻盎盆，山果亦满盘。\n春风吹桃李，一笑且团栾。",
        "dynasty": "宋",
        "collection_info": null
    },
    {
        "uuid": "5c3dd8140ac1506609eecd818dfae3c0",
        "title": "暮春新路至湖上示元敏",
        "author": "陆游",
        "content": "时雨作未成，蒸溽思出门。\n湖塘直东西，行人各归村。\n翻翻鸟投林，杳杳钟鸣昏。\n羊牛争迮路，烟火出短垣。\n吾儿望未到，谁与共盘餐。\n幽独多恻怆，且復携斯孙。\n归来蓬窗下，聊可与晤言。",
        "dynasty": "宋",
        "collection_info": null
    },
    {
        "uuid": "4b6dbb48ce324c8e020b1481d18e881d",
        "title": "闵雨",
        "author": "陆游",
        "content": "腊雪不濡土，春风吹早尘。\n东吴贵粳稻，布种当及晨。\n千里方嚣嚣，坐视膏泽屯。\n民孽实自作，所頼天公仁。\n何时见秋穫，如山筑高囷。",
        "dynasty": "宋",
        "collection_info": null
    },
    {
        "uuid": "0866a433a965f148011921c141c5459f",
        "title": "春和初迁坐堂中",
        "author": "陆游",
        "content": "九月天始霜，泽中多烈风。\n东厢寻丈地，聊以安我躬。\n薪炭南山来，地炉晨暮红。\n二月春始和，如虫思旧螫。\n草堂虽褊小，门户随事葺。\n闢窗对小山，峰嶂争嶪岌。\n笔砚陈横几，图书罗矮床。\n颉颃燕雀声，左右兰茝芳。\n有时苦顽痹，杖藜寄相羊。\n折花与弄水，自适亦何常。",
        "dynasty": "宋",
        "collection_info": null
    },
    {
        "uuid": "6dcf6e0bda30d1accb987ada69050f0b",
        "title": "春晴暄甚花开略无余矣赋以寓感",
        "author": "陆游",
        "content": "常年看花时，辄苦风雨厄。\n今年独异此，游人满阡陌。\n翩翩出联骑，往往醉堕帻。\n转盼桃杏空，遂见辛夷坼。\n海棠尤可念，不耐暖日炙。\n胭脂成白雪，其意亦自惜。\n曾未淹旬时，春事欲扫迹。\n安得爱花心，坚顽如铁石。",
        "dynasty": "宋",
        "collection_info": null
    },
    {
        "uuid": "dcf7dbf0c1c1a5def1ba66e547871e32",
        "title": "春晚",
        "author": "陆游",
        "content": "南陌东阡自在身，黄尘不污接䍦巾。\n无方可染星星鬓，有酒能留盎盎春。\n下豉已添莼菜美，衔泥又见燕巢新。\n作公何益辛毗事，且是人间九十人。",
        "dynasty": "宋",
        "collection_info": null
    },
    {
        "uuid": "af23a01570cec7890d1ecd71acd1365e",
        "title": "春阴溪上小轩作",
        "author": "陆游",
        "content": "午醉初醒倚钓轩，悠然无与共清言。\n风微仅足吹花片，雨细纔能见水痕。\n杳杳暝钟浮远浦，离离烟树识孤村。\n故人万里岷山下，安得书来慰断魂。",
        "dynasty": "宋",
        "collection_info": null
    },
    {
        "uuid": "230582db5b57f42003d80ccfdd71752b",
        "title": "散策至湖上民家",
        "author": "陆游",
        "content": "曳杖翩然入莽苍，人间有此白云乡。\n风传高树珍禽语，露湿幽丛药草香。\n农事正看春水白，客途渐爱午阴凉。\n余年且就无羁束，社鼓冬冬乐未央。",
        "dynasty": "宋",
        "collection_info": null
    },
    {
        "uuid": "10db7e5032b13fe0415ae7d7f983c870",
        "title": "枕上闻雨声",
        "author": "陆游",
        "content": "小雨廉纤不濡土，忽闻檐溜喜无穷。\n断知不作西山饿，多稼如云在眼中。",
        "dynasty": "宋",
        "collection_info": null
    },
    {
        "uuid": "09e98778994e1d832a5c99090bf9db3b",
        "title": "闻里中有鬬者作此示之",
        "author": "陆游",
        "content": "老翁无所长，惟是更事多。\n生世与人处，乌可伤至和。\n秋毫不能忍，平地寻干戈。\n唾面听自干，彼忿自消磨。\n乡邻皆世旧，何至誓弗过。\n勖哉养子寿，它年住鷄窠。",
        "dynasty": "宋",
        "collection_info": null
    },
    {
        "uuid": "5772f2753ee1097a1004232427c76153",
        "title": "春寒",
        "author": "陆游",
        "content": "渔艇水流去，柴门风自开。\n余寒为醉地，多病作慵媒。\n莎草锄还出，鸥群去復来。\n流年殊衮衮，残鬓不禁催。",
        "dynasty": "宋",
        "collection_info": null
    },
    {
        "uuid": "d3e626bbf2e27b16ee90deb17966be73",
        "title": "石帆山下",
        "author": "陆游",
        "content": "久矣移家住鹿门，偶然信脚到桃源。\n尚嫌名挂东林社，那问尘生北海樽。\n才尽极知诗草草，睡多常觉气昏昏。\n旧闻福地多灵药，安得高人与细论。",
        "dynasty": "宋",
        "collection_info": null
    },
    {
        "uuid": "be11afc61a60d60c998792e6b6bef4ca",
        "title": "余寒",
        "author": "陆游",
        "content": "漠漠余寒透客衣，江村倍觉失春期。\n颉颃燕比常年晚，开落花争数日迟。",
        "dynasty": "宋",
        "collection_info": null
    },
    {
        "uuid": "992ae8099bf518a8d98df04da3633cd8",
        "title": "自九里平水至云门陶山历龙瑞禹祠而归凡四日八首  其一",
        "author": "陆游",
        "content": "桐帽絁裘拥半酣，肩舆咿轧转城南。\n牛过野水将新犊，女采柔桑起稚蚕。\n遗老年光垂九十，故乡春事及重三。\n种花筑室知难办，借地犹能结草庵。",
        "dynasty": "宋",
        "collection_info": null
    },
    {
        "uuid": "1717752a4c1f1520662f90f4e7ad2f5a",
        "title": "自九里平水至云门陶山历龙瑞禹祠而归凡四日八首  其二",
        "author": "陆游",
        "content": "细雨如丝映晚晖，店家小憩换征衣。\n春农耕罢负犁去，村社祭余怀肉归。\n黄犊自依残照卧，白鸥争傍小滩飞。\n道边旧识凋零尽，谁记辽天老令威。",
        "dynasty": "宋",
        "collection_info": null
    },
    {
        "uuid": "f0404bfaeeefa8bb83aa997b48a1c041",
        "title": "自九里平水至云门陶山历龙瑞禹祠而归凡四日八首  其三",
        "author": "陆游",
        "content": "老子无心老尚狂，山程随处寄伥伥。\n云归岫穴初收雨，水入陂塘正下秧。\n野客就林煨燕笋，蚕家负笼采鷄桑。\n远游万里知何乐，却喜东归住故乡。",
        "dynasty": "宋",
        "collection_info": null
    },
    {
        "uuid": "9503b6044ebaeb52c2c85ca0eaa217e1",
        "title": "自九里平水至云门陶山历龙瑞禹祠而归凡四日八首  其四",
        "author": "陆游",
        "content": "老子山行肯遽回，直穿荦确上崔嵬。\n未夸脚力如平昔，且喜眉头得暂开。\n庙后故梁龙化去，山前遗箭鹤衔来。\n囊钱已尽君无笑，草草犹能把一杯。",
        "dynasty": "宋",
        "collection_info": null
    },
    {
        "uuid": "2828554d69df5877e64130a598f0454e",
        "title": "自九里平水至云门陶山历龙瑞禹祠而归凡四日八首  其五",
        "author": "陆游",
        "content": "我来恰值暮春初，昼漏微长小雨余。\n苔蚀秦碑亡旧刻，龙归禹穴护遗书。\n燕巢已垒泥犹湿，花片虽残叶尚疏。\n到处不妨俱可乐，诗人为底爱吾庐。",
        "dynasty": "宋",
        "collection_info": null
    },
    {
        "uuid": "6e66068a4a636f544049527727e4e38a",
        "title": "自九里平水至云门陶山历龙瑞禹祠而归凡四日八首  其六",
        "author": "陆游",
        "content": "舆似鷄栖寄两竿，山程三月尚春寒。\n麦苗吐穗初成实，梅子生仁已带酸。\n买饭犹胜乞墦客，看耕僭学劝农官。\n还家莫道虚怀袖，笋蕨随宜亦满槃。",
        "dynasty": "宋",
        "collection_info": null
    },
    {
        "uuid": "e8c3c84a7f29c169ba61997779f624a2",
        "title": "自九里平水至云门陶山历龙瑞禹祠而归凡四日八首  其七",
        "author": "陆游",
        "content": "点点桃花糁绿苔，入门倚杖意悠哉。\n数声茶饭斋初散，一片溪云雨欲来。\n老宿龙钟嗟独在，高松磊砢忆新栽。\n世间万事俱难料，未死重游更几回。",
        "dynasty": "宋",
        "collection_info": null
    },
    {
        "uuid": "cedf4157a31b45cb542146e75d53a2b1",
        "title": "自九里平水至云门陶山历龙瑞禹祠而归凡四日八首  其八",
        "author": "陆游",
        "content": "我行随处叩岩扉，觅得生薪旋燎衣。\n道士已骖鸾鹤去，山僧初自水云归。\n瓮头酒压松肪熟，盘里蔬供药汞肥。\n老觉论心须世外，溪阴回首尚依依。",
        "dynasty": "宋",
        "collection_info": null
    },
    {
        "uuid": "2a179f8f1c257696d4106619c5bdd70a",
        "title": "春早得雨二首  其一",
        "author": "陆游",
        "content": "春早得甘澍，村邻喜欲狂。\n天公终老手，处处出新秧。",
        "dynasty": "宋",
        "collection_info": null
    },
    {
        "uuid": "0da3bbf748cd3b883451f60eab7b58ba",
        "title": "春早得雨二首  其二",
        "author": "陆游",
        "content": "稻陂方渴雨，蚕箔却忧寒。\n更有难知处，朱门惜牡丹。",
        "dynasty": "宋",
        "collection_info": null
    },
    {
        "uuid": "55fb12d12e9f3577542045ae41ed394b",
        "title": "春晚二首  其一",
        "author": "陆游",
        "content": "窗户迎新燕，阶除集乳鸦。\n欲知春已暮，地上亦无花。",
        "dynasty": "宋",
        "collection_info": null
    },
    {
        "uuid": "a3f70784e6511e11fa725fbbb3a0ef42",
        "title": "春晚二首  其二",
        "author": "陆游",
        "content": "思与春为别，匆匆置一樽。\n明年尚强健，扶杖候柴门。",
        "dynasty": "宋",
        "collection_info": null
    },
    {
        "uuid": "b6f58b3a9b10319f45033fa774b658fd",
        "title": "春晚南堂晨起二首  其一",
        "author": "陆游",
        "content": "秋风树瘦劲，春露叶扶疏。\n夙兴立堂上，短髮未暇梳。\n高谢世俗撄，游于物之初。\n青黄灾断木，三四调群狙。\n长生岂有巧，要令方寸虚。\n今年幸差健，小雨聊荷锄。",
        "dynasty": "宋",
        "collection_info": null
    },
    {
        "uuid": "279a1d5135821b197a008bb073d2ef57",
        "title": "春晚南堂晨起二首  其二",
        "author": "陆游",
        "content": "春阳染柳条，春风落花片。\n化工本无心，谁与催漏箭。\n俯仰财几时，梁间有雏燕。\n人亦随物迁，苍然镜中面。\n要当心铁石，先登酣百战。\n我岂儿女哉，秋风感团扇。",
        "dynasty": "宋",
        "collection_info": null
    },
    {
        "uuid": "f4090e85f0a9d890bb559cee0774f7af",
        "title": "见鹊补巢戏作",
        "author": "陆游",
        "content": "卧看衔枝鹊补巢，方知此老懒堪嘲。\n山村四十余年住，未省曾添一把茅。",
        "dynasty": "宋",
        "collection_info": null
    },
    {
        "uuid": "94aa8ff6186063941eae50eb5919a2fd",
        "title": "予素不工书故砚笔墨皆取具而已作诗自嘲",
        "author": "陆游",
        "content": "我昔生兵间，淮洛靡安宅。\n髧髦入小学，童丱聚十百。\n先生依灵肘，教以兔园册。\n仅能记姓名，笔砚固不择。\n竈煤磨断瓦，荻管随手画。\n稍长游名场，粗若分菽麦。\n偶窥文房谱，虽慕无由获。\n笔惟可把握，墨取黑非白。\n砚得石即已，殆可供捣帛。\n从渠膏粱子，窃视笑哑哑。",
        "dynasty": "宋",
        "collection_info": null
    },
    {
        "uuid": "1d62b3760943c0db3960b4a4745bb898",
        "title": "春晚即事四首  其一",
        "author": "陆游",
        "content": "桑麻夹道蔽行人，桃李随风旋作尘。\n煜煜红灯迎妇担，冬冬画鼓祭蚕神。",
        "dynasty": "宋",
        "collection_info": null
    },
    {
        "uuid": "4fc53ed12bef8d6993983fcbce2680f7",
        "title": "春晚即事四首  其二",
        "author": "陆游",
        "content": "小时抵死愿春留，老大逢春去即休。\n今岁禹祠纔一到，安能分日作遨游。",
        "dynasty": "宋",
        "collection_info": null
    },
    {
        "uuid": "f84fa7878c9c19d9072d695f3b18e5ac",
        "title": "春晚即事四首  其三",
        "author": "陆游",
        "content": "渔村樵市过残春，八十三年老病身。\n残虏游魂苗渴雨，杜门忧国復忧民。",
        "dynasty": "宋",
        "collection_info": null
    },
    {
        "uuid": "92149162899210d36f484b1e53124c85",
        "title": "春晚即事四首  其四",
        "author": "陆游",
        "content": "龙骨车鸣水入塘，雨来犹可望丰穰。\n老农爱犊行泥缓，幼妇忧蚕采叶忙。",
        "dynasty": "宋",
        "collection_info": null
    },
    {
        "uuid": "a242cf6b68663dec0123afd2b631a876",
        "title": "怀昔",
        "author": "陆游",
        "content": "高皇布网收凤麟，我得定交犹数人。\n陈山清真王逸少，李石风流贺季真。",
        "dynasty": "宋",
        "collection_info": null
    },
    {
        "uuid": "de250a3fb052fc174548c55d1f9ae7ed",
        "title": "书感",
        "author": "陆游",
        "content": "一是端能服万人，施行自足扫胡尘。\n南州不可无高士，东国何妨有逐臣。",
        "dynasty": "宋",
        "collection_info": null
    },
    {
        "uuid": "cd08c22124eea3d3734898571fbc0b3b",
        "title": "夜中独步庭下",
        "author": "陆游",
        "content": "山月明如昼，江风冷借秋。\n衰迟亦可嘆，幽独自成愁。\n斗柄垂江渚，笳声下戍楼。\n我惟诗思在，从此亦宜休。",
        "dynasty": "宋",
        "collection_info": null
    },
    {
        "uuid": "5cbb3505d95ea8489e1f194f18d35962",
        "title": "忆昔",
        "author": "陆游",
        "content": "忆昔绍兴中，束带陪众彦。\n沐浴雨露私，草木尽葱蒨。\n一朝穷达异，相遇忘庆唁。\n远官楚蜀间，寂寞返乡县。\n于时同舍郎，贵者至鼎铉。\n数奇益自屏，短褐失贫贱。\n俯仰五十载，未愧金百炼。\n忍饥菰芦间，生理仅如綫。\n穷交谁耐久，晨暮一破砚。\n啸歌枫林下，万事付露电。\n惟有孤舟兴，所至多胜践。\n衡茅无定止，何处非邮传。\n炊烟起沙际，跳鱼裂波面。\n呕哑纬车鸣，隠翳渔火见。\n箫鼓乐水神，钟梵闹竹院。\n我诗虽日衰，得句尚悲健。\n巍巍阙里门，未尝弃狂狷。\n放浪终余年，造物不汝谴。",
        "dynasty": "宋",
        "collection_info": null
    },
    {
        "uuid": "2940dd093a068e876e696eaed722f6e1",
        "title": "杂咏十首  其一",
        "author": "陆游",
        "content": "仕困风波归可乐，生如疣赘死何悲。\n极如此手终无巧，那得随人尽作痴。",
        "dynasty": "宋",
        "collection_info": null
    },
    {
        "uuid": "a60b6cb25e55f73798a81285b5137e14",
        "title": "杂咏十首  其二",
        "author": "陆游",
        "content": "镜中颜状年年改，海内交朋日日疏。\n一恸寝门生意尽，从今无復季长书。",
        "dynasty": "宋",
        "collection_info": null
    },
    {
        "uuid": "7cb6f6991ab30fe6e5b3f67cdbb76a7b",
        "title": "杂咏十首  其三",
        "author": "陆游",
        "content": "女郎花树新移种，官长梅园亦探租。\n作尽人间儿戏事，谁知空橐一钱无。",
        "dynasty": "宋",
        "collection_info": null
    },
    {
        "uuid": "1be518d3a62e6dbe38fb9679a3f8c8c2",
        "title": "杂咏十首  其四",
        "author": "陆游",
        "content": "一日日穷穷不醒，一年年老老如期。\n黄河却有逢清日，白髮应无返黑时。",
        "dynasty": "宋",
        "collection_info": null
    },
    {
        "uuid": "70d67aeeb5ecf3b38789adceeeb1398a",
        "title": "杂咏十首  其五",
        "author": "陆游",
        "content": "世间万事本悠悠，自古诗人易白头。\n莫羡老夫垂九十，一年添得一年愁。",
        "dynasty": "宋",
        "collection_info": null
    },
    {
        "uuid": "b84ec4483b6cf6aaaa80f64a47f203b7",
        "title": "杂咏十首  其六",
        "author": "陆游",
        "content": "夸士骑牛着铁冠，往来城市拥途观。\n争如老子无奇怪，惟是蓑衣伴钓竿。",
        "dynasty": "宋",
        "collection_info": null
    },
    {
        "uuid": "2d9df54312881a60d3a93466781fd24a",
        "title": "杂咏十首  其七",
        "author": "陆游",
        "content": "家圃菜肥忘肉食，村场酒美胜官壶。\n终年醉饱无忧责，莫怪愚公老不枯。",
        "dynasty": "宋",
        "collection_info": null
    },
    {
        "uuid": "3966128f2c7e35c88206e04f423324c3",
        "title": "杂咏十首  其八",
        "author": "陆游",
        "content": "宦途所至尚偷闲，何况湖边昼掩关。\n未爱好风吹醉袖，且贪微雨养盆山。",
        "dynasty": "宋",
        "collection_info": null
    },
    {
        "uuid": "d73bead16382e54aba828e267dddb77a",
        "title": "杂咏十首  其九",
        "author": "陆游",
        "content": "斜风吹雨晚空蒙，独立溪边两鬓蓬。\n便过此生何所恨，百年强半水云中。",
        "dynasty": "宋",
        "collection_info": null
    },
    {
        "uuid": "ab5070a7cd65de74559b4be13fc2546e",
        "title": "杂咏十首  其一○",
        "author": "陆游",
        "content": "病起清臞不自持，纱巾一幅倚筇枝。\n水沉香冷红蕉晚，恰似道山群玉时。",
        "dynasty": "宋",
        "collection_info": null
    },
    {
        "uuid": "fba440c1b2281c89d60f15f8600e9cb5",
        "title": "晓思",
        "author": "陆游",
        "content": "暮年多感怆，孤梦久不成。\n残灯暗无焰，宿雨滴有声。\n食少夜常饥，展转空肠鸣。\n老鷄虽三号，山窗终未明。\n默诵旧记书，更觉负平生。\n披衣搔短髮，壮志浩纵横。",
        "dynasty": "宋",
        "collection_info": null
    },
    {
        "uuid": "d278aebfeaa7aa9c860bd18cb7e79ff2",
        "title": "幽居二首  其一",
        "author": "陆游",
        "content": "策府还家又五年，心常无事气常全。\n平生本不营三窟，此日何须直一钱。\n雨霁桑麻皆沃若，地偏鷄犬亦翛然。\n闭门便造桃源境，不必秦人始是仙。",
        "dynasty": "宋",
        "collection_info": null
    },
    {
        "uuid": "43d849fc43f66d13f1199a0bf9bd8212",
        "title": "幽居二首  其二",
        "author": "陆游",
        "content": "横草无功负主恩，一生强半卧衡门。\n蠹书身世元无憾，伏枥光阴不更论。\n春雨负薪兰渚市，秋风采药石帆村。\n更思旋籴场中麦，暖热尘埃老瓦盆。",
        "dynasty": "宋",
        "collection_info": null
    },
    {
        "uuid": "3bfaa96531d2885a87b7ab9724b07251",
        "title": "幽居即事九首  其一",
        "author": "陆游",
        "content": "采药鹿门山，钓鱼富春渚。\n君看此气象，何止辈伊吕。\n直令终不偶，后人会知汝。\n亦不妨着书，世世秘囊褚。",
        "dynasty": "宋",
        "collection_info": null
    },
    {
        "uuid": "ba0d58fcbcceb1b633111f344f28c035",
        "title": "幽居即事九首  其二",
        "author": "陆游",
        "content": "野寺促晨装，古驿休破橐。\n虽云行役苦，客子心独乐。\n家山幸归来，未免嘆拘缚。\n安得万里天，翩然下孤鹤。",
        "dynasty": "宋",
        "collection_info": null
    },
    {
        "uuid": "bd9434ebf7e8665f5910d215353f727f",
        "title": "幽居即事九首  其三",
        "author": "陆游",
        "content": "暮年乞残骸，穷巷事幽屏。\n晨兴食一箪，有味敌五鼎。\n终日无再炊，奈此夏昼永。\n枯肠不禁搅，戒婢罢煮茗。",
        "dynasty": "宋",
        "collection_info": null
    },
    {
        "uuid": "0e6ec0ebee27181dc46f4d0c27a6d8f4",
        "title": "幽居即事九首  其四",
        "author": "陆游",
        "content": "小硙落雪花，修绠汲牛乳。\n幽人作茶供，爽气生眉宇。\n年来不把酒，杯榼委尘士。\n卧石听松风，萧然老桑苎。",
        "dynasty": "宋",
        "collection_info": null
    },
    {
        "uuid": "485270c4be4d26a6697dc9f42294531b",
        "title": "幽居即事九首  其五",
        "author": "陆游",
        "content": "日铸岁几何，苞苴遍权门。\n野人求其类，金墺实弟晜。\n超然高世韵，何独驱睡昏。\n安得如吾宗，坐致顾渚园。",
        "dynasty": "宋",
        "collection_info": null
    },
    {
        "uuid": "70125c6faa9bb310894f1b5c74d3b2cf",
        "title": "幽居即事九首  其六",
        "author": "陆游",
        "content": "酒能忘事物，不过在醉时。\n曲糵力既尽，万绪如盎丝。\n阿堵雅见疏，欢伯难与期。\n自怜善用短，时诵止酒诗。",
        "dynasty": "宋",
        "collection_info": null
    },
    {
        "uuid": "44d79b54784080cbf82b7175d2e8cd43",
        "title": "幽居即事九首  其七",
        "author": "陆游",
        "content": "熏艾割蜜房，荷锄掘吴朮。\n谁烹弥明鼎，来荐维摩室。\n厚味不腊毒，上药能愈疾。\n今夕风月佳，良会不可失。",
        "dynasty": "宋",
        "collection_info": null
    },
    {
        "uuid": "c94f3720b3ac02abcc5e77ba1b34bacd",
        "title": "幽居即事九首  其八",
        "author": "陆游",
        "content": "古人在山林，躬自事樵汲。\n我虽迫耄期，勤慎亦在习。\n扫地拂几砚，何遽力弗给。\n却笑杜陵翁，多卧少行立。",
        "dynasty": "宋",
        "collection_info": null
    },
    {
        "uuid": "49e6efd8aebc8aa3b7e6969ea4b11df6",
        "title": "幽居即事九首  其九",
        "author": "陆游",
        "content": "屏居江海涯，杳杳菰蒲深。\n俯仰夏令中，泽国正多阴。\n桑椹熟以紫，水鸟时遗音。\n偶得一瓢酒，邻里聊相寻。",
        "dynasty": "宋",
        "collection_info": null
    },
    {
        "uuid": "3243efa88dbf72d56148e8c2fe250776",
        "title": "醉归二首  其一",
        "author": "陆游",
        "content": "夜分饮散酒家垆，归路迢迢月满湖。\n小竖窃言翁未醉，入门犹记露菖蒲。",
        "dynasty": "宋",
        "collection_info": null
    },
    {
        "uuid": "360b60ae626e2a79f4e0c0ab902fae8b",
        "title": "醉归二首  其二",
        "author": "陆游",
        "content": "乌桕阴中把酒杯，山园处处熟杨梅。\n醉行踸踔人争看，蹋尽斜阳蹋月来。",
        "dynasty": "宋",
        "collection_info": null
    },
    {
        "uuid": "55e201191aa19a1985952305a3bb59e2",
        "title": "书南堂壁二首  其一",
        "author": "陆游",
        "content": "数间破屋住荒郊，暑雨时须自补茅。\n多病篇章无杰思，长闲樵牧有新交。\n荒唐但向先师愧，骯脏宁辞薄俗嘲。\n偶有会心成独笑，一林春笋放烟梢。",
        "dynasty": "宋",
        "collection_info": null
    },
    {
        "uuid": "45beea000c3a3e3f696b5a1e0030d68c",
        "title": "书南堂壁二首  其二",
        "author": "陆游",
        "content": "心溷元知面合团，愚公骨相却酸寒。\n云山万迭犹嫌浅，茆屋三间已觉宽。\n菜长何妨供小摘，花开聊得助幽欢。\n今朝忽有西村兴，着起芒鞋不作难。",
        "dynasty": "宋",
        "collection_info": null
    },
    {
        "uuid": "68e19118dd138788169259a2a5044765",
        "title": "五月雨",
        "author": "陆游",
        "content": "空蒙五月雨，景气一番新。\n换尽园林叶，洗空衢路尘。\n山邮恼行客，野渡滞归人。\n独有龟堂叟，凉风吹角巾。",
        "dynasty": "宋",
        "collection_info": null
    },
    {
        "uuid": "21561f52c7aff9c040ad9337525af8d0",
        "title": "蚕麦",
        "author": "陆游",
        "content": "村村桑暗少桑姑，户户麦丰无麦奴。\n又是一年春事了，缫丝捣麨笑相呼。",
        "dynasty": "宋",
        "collection_info": null
    },
    {
        "uuid": "9a58ef8bed1674e1ebb8b2adafe1ca5d",
        "title": "早至园中",
        "author": "陆游",
        "content": "湖上空蒙雨熟梅，清晨岸帻一悠哉。\n幽花不恨草埋没，密树岂知禽去来。\n旧为爱茶分水器，近缘炊爨得琴材。\n小丘仅见山如髻，尚愧韩公八尺台。",
        "dynasty": "宋",
        "collection_info": null
    },
    {
        "uuid": "750036740a388c16b1ef3db14ae4b738",
        "title": "忆云门诸寺",
        "author": "陆游",
        "content": "三百六十日，安可日日愁。\n四百八十寺，要须寺寺游。\n云门若耶间，到处可淹留。\n金像閟古殿，霜钟发重楼。\n临涧见鱼跃，穿林闻鹿呦。\n亦有疏豁处，白鹭下绿畴。\n僧固非尽佳，终胜从公侯。\n夜阑煎蜜汤，岂不贤杯瓯。\n泽居厌溽暑，慨思风露秋。\n晴雨俱可人，亦莫占鸣鸠。",
        "dynasty": "宋",
        "collection_info": null
    },
    {
        "uuid": "3eef67bb0704f8106be0f15558b85c68",
        "title": "赣士曾兴宗字光祖以其居篔筜谷图来求诗",
        "author": "陆游",
        "content": "高人心虚万物宗，家世常以仕易农。\n买山本爱坡上竹，手种已偃岩前松。\n瀑泉三伏凛冰雪，谷声十里酣笙镛。\n了知自是一丘壑，不与金精为附庸。",
        "dynasty": "宋",
        "collection_info": null
    },
    {
        "uuid": "2085ab4bafc5b8d08ca353ed070c8799",
        "title": "以菜茹饮酒自嘲",
        "author": "陆游",
        "content": "山泽有臞儒，残年病满躯。\n拙疏难救药，贫困不枝梧。\n海客留苔脯，山僧饷笋枯。\n衰颜得村酒，犹解暂时朱。",
        "dynasty": "宋",
        "collection_info": null
    },
    {
        "uuid": "fb433be559f5079500e94e7dd4fa6900",
        "title": "五月二十一日风雨大作",
        "author": "陆游",
        "content": "风雨纵横夜彻明，须臾更觉势如倾。\n出门已绝近村路，对面不闻高语声。\n衔舳江关多蜀估，宿师淮浦饱吴粳。\n老民愿忍须臾死，传檄方闻下百城。",
        "dynasty": "宋",
        "collection_info": null
    },
    {
        "uuid": "c1119c579b6088ab1683b6c3108fe5ca",
        "title": "寄题括苍陈伯予主簿平楚亭",
        "author": "陆游",
        "content": "琵琶洲上暮山奇，五十余年役梦思。\n与子定交虽可乐，念身垂老亦成悲。\n远游倦似风枝鹊，愁思多于茧盎丝。\n安得往寻平楚约，一樽相属醉题诗。",
        "dynasty": "宋",
        "collection_info": null
    },
    {
        "uuid": "706d64390743d36763fd4ca531dd3941",
        "title": "即事",
        "author": "陆游",
        "content": "归卧已如狐首丘，不妨解剑换吴牛。\n扫空身外闲荣辱，阅尽樽前旧辈流。\n学道漫希僧坐夏，忧时常愧士防秋。\n一年历日开强半，嘆息人间岁月遒。",
        "dynasty": "宋",
        "collection_info": null
    },
    {
        "uuid": "dee3046c79612a7c838151fa1e780980",
        "title": "梅雨初霁",
        "author": "陆游",
        "content": "梅雨忽已过，松风来飒然。\n吟多锦囊富，影瘦角巾偏。\n客祝加餐饭，儿忧少睡眠。\n衰骸累人久，抚事感余年。",
        "dynasty": "宋",
        "collection_info": null
    },
    {
        "uuid": "8b43160a6bb87d32e90a5e94401d56ea",
        "title": "夏日杂题六首  其一",
        "author": "陆游",
        "content": "东吴五月黄梅雨，南浦孤舟白髮翁。\n貂插朝冠金络马，多年不入梦魂中。",
        "dynasty": "宋",
        "collection_info": null
    },
    {
        "uuid": "804c4446aa5e1a7864d7c67ce1883e9d",
        "title": "夏日杂题六首  其二",
        "author": "陆游",
        "content": "午梦初回理旧琴，竹炉重炷海南沉。\n茅檐三日萧萧雨，又展芭蕉数尺阴。",
        "dynasty": "宋",
        "collection_info": null
    },
    {
        "uuid": "a9fb1dc000acf41c245bf02ca6dd5061",
        "title": "夏日杂题六首  其三",
        "author": "陆游",
        "content": "新缝细葛作蟁裯，簟展风漪凛欲秋。\n啼鸟一声呼梦断，依然书卷在床头。",
        "dynasty": "宋",
        "collection_info": null
    },
    {
        "uuid": "a88ab7a65c992581c84b47b49056093b",
        "title": "夏日杂题六首  其四",
        "author": "陆游",
        "content": "檐前桐影偏宜夏，叶底蝉声渐报秋。\n莫道衰翁怯风露，也能觅醉水边楼。",
        "dynasty": "宋",
        "collection_info": null
    },
    {
        "uuid": "f62fba1dd6b46c6c82bf1fdf165bbe17",
        "title": "夏日杂题六首  其五",
        "author": "陆游",
        "content": "渚蒲经雨送微馨，野鹤凌风有堕翎。\n归入衡门天薄暮，清沟浅浸两三星。",
        "dynasty": "宋",
        "collection_info": null
    },
    {
        "uuid": "9068a450ecee1f94de4f68121fb67c14",
        "title": "夏日杂题六首  其六",
        "author": "陆游",
        "content": "一叶两叶病木霣，一点两点疏萤流。\n水底星河秋脉脉，髮根风露夜飕飕。",
        "dynasty": "宋",
        "collection_info": null
    },
    {
        "uuid": "c456bb5a1d3dd09a11005fd3b0d93ad6",
        "title": "晚兴",
        "author": "陆游",
        "content": "地荒蓬藋与人齐，局促何曾厌屋低。\n村市船归闻犬吠，寺楼钟暝送鸦栖。\n山童新斫朱藤杖，伧婢能腌白苣虀。\n政欲出门寻酒伴，霏霏小雨又成泥。",
        "dynasty": "宋",
        "collection_info": null
    },
    {
        "uuid": "cf8b0fd7fe24640672bea9c705d375c3",
        "title": "急雨",
        "author": "陆游",
        "content": "蜗庐四壁仅容身，赫赫炎曦不贷人。\n正喜风清三伏暑，已看雨压九衢尘。\n寒泉不减中𤃩味，贡茗初尝正焙新。\n安得凌空双健羽，径随猿鹤上嶙峋。",
        "dynasty": "宋",
        "collection_info": null
    },
    {
        "uuid": "93cc080ea64a95c9b1b5ac1a50b76b09",
        "title": "听雨",
        "author": "陆游",
        "content": "老态龙钟疾未平，更堪俗事败幽情。\n纱幮笛簟差堪乐，且听萧萧暮雨声。",
        "dynasty": "宋",
        "collection_info": null
    },
    {
        "uuid": "333256c7c00bf883fcdb6f1085b156a6",
        "title": "穷居戏咏",
        "author": "陆游",
        "content": "赋分虽云薄，谋生亦自疏。\n但令书有种，敢恨食无余。\n身病慵行立，庭荒废扫除。\n寒温虽泛礼，犹辱问何如。",
        "dynasty": "宋",
        "collection_info": null
    },
    {
        "uuid": "8e70baeb3fdab27c395b93dd893679ba",
        "title": "读穷居五字慨然有感復作一首自解",
        "author": "陆游",
        "content": "布褐营身足，茅茨置榻宽。\n食非依漂母，菜不仰园官。\n小蹇鞍鞯黑，羸僮骨相酸。\n丹青能写此，千载尚传观。",
        "dynasty": "宋",
        "collection_info": null
    },
    {
        "uuid": "3618ca1caf281d14e99f22f636c9391f",
        "title": "蒙恩封渭南县伯因刻渭南伯印",
        "author": "陆游",
        "content": "旋着朝衫拜九天，荣光夜半属星躔。\n渭南且作诗人伴，敢望移封向酒泉。",
        "dynasty": "宋",
        "collection_info": null
    },
    {
        "uuid": "1fb4b7664313017cefba3fb461e99383",
        "title": "题门壁",
        "author": "陆游",
        "content": "四十年来住此村，胜衣拜起有曾孙。\n市垆分熟容赊酒，邻舍情亲每馈飧。\n居似穷边荒马驿，身如深谷老桑门。\n幸知岁恶缘陂废，安得农官与细论。",
        "dynasty": "宋",
        "collection_info": null
    },
    {
        "uuid": "09eaf2ecdf92fb2f9880b9a6c4786584",
        "title": "雨霁",
        "author": "陆游",
        "content": "雨霁禽鱼乐，风生草木香。\n老惊时易失，闲觉日偏长。\n閤閤蛙何怒，翩翩蝶许忙。\n闭门真得计，切勿变轩昂。",
        "dynasty": "宋",
        "collection_info": null
    },
    {
        "uuid": "0172420886b140d914c3668379cc2455",
        "title": "西村晚归",
        "author": "陆游",
        "content": "小坞花垂尽，平堤草次迷。\n日长鶑语久，风定絮飞低。\n子响闻棋院，舟横傍钓溪。\n归途不知处，依约埭东西。",
        "dynasty": "宋",
        "collection_info": null
    },
    {
        "uuid": "571732c11847e8ed3e7e6afb65413d5c",
        "title": "连日云兴气浊雨意欲成西南风辄大作比夜月明如昼",
        "author": "陆游",
        "content": "鸠自呼鸣蚓自歌，何时甘澍一滂沱。\n封姨漫妒阳台梦，却付长空与素娥。",
        "dynasty": "宋",
        "collection_info": null
    },
    {
        "uuid": "eb23943b81dc29fc8d5405ed68520a8e",
        "title": "考古",
        "author": "陆游",
        "content": "考古无长昼，忧时少熟眠。\n偷生迫钟漏，战死愧兜鞬。\n莫报干坤施，空惊岁月迁。\n藜羹安用糁，吾事本萧然。",
        "dynasty": "宋",
        "collection_info": null
    },
    {
        "uuid": "39c8b3bc660bf3692d5ee0d31675abe0",
        "title": "残春无几述意二首  其一",
        "author": "陆游",
        "content": "试笔书盈纸，烹茶睡解围。\n新蔬供冷麵，熟练制单衣。\n雏燕飞初稳，残花见渐稀。\n年衰学不进，默默讼吾非。",
        "dynasty": "宋",
        "collection_info": null
    },
    {
        "uuid": "70786f7234c4da1120ffc3d5050bc55e",
        "title": "残春无几述意二首  其二",
        "author": "陆游",
        "content": "衰疾来无已，流年过若驰。\n家贫食易美，身老梦常悲。\n草长增蛙怒，花空失蝶期。\n不堪多难日，更赋送春诗。",
        "dynasty": "宋",
        "collection_info": null
    },
    {
        "uuid": "988ecfbed0b26310151b3f057caa60d8",
        "title": "南堂晨坐",
        "author": "陆游",
        "content": "镜湖清绝似潇湘，晨起焚香坐草堂。\n日暖游丝垂百尺，花残新蜜酿千房。\n绿桑糁箔开蚕食，白水翻车浸稻秧。\n莫道村翁杀风景，也能沽酒答年光。",
        "dynasty": "宋",
        "collection_info": null
    },
    {
        "uuid": "c75531e89d6b5de8aa48ff8e92470ace",
        "title": "记悔",
        "author": "陆游",
        "content": "我悔不学农，力耕泥水中。\n二月始穑事，十月毕农功。\n我悔不学医，早读黄帝书。\n名方手自缉，上药如山储。\n不然去从戎，白首捍塞壖。\n最下作巫祝，为国祈丰年。\n犹胜业文辞，志在斗升禄。\n一朝陪众隽，所望亦已足。\n岂知赋命薄，平地成怨仇。\n生为马伏枥，死为狐首丘。\n已矣何所悲，但悔始谋错。\n赋诗置座傍，聊以志吾怍。",
        "dynasty": "宋",
        "collection_info": null
    },
    {
        "uuid": "15750328c12e512736303be2679ede36",
        "title": "东园晚兴",
        "author": "陆游",
        "content": "宿叶自脱新叶生，东园忽已清阴成。\n老夫东行復西行，乌藤瘦劲青鞋轻。\n竹鷄群号似知雨，鹁鸪相唤还疑晴。\n萋萋幽草上墙绿，㶁㶁细水循阶鸣。\n萧然濯手坐盘石，心地平安体纾适。\n青山缺处红日沉，杳杳长空送归翮。",
        "dynasty": "宋",
        "collection_info": null
    },
    {
        "uuid": "90640487da03f04a03540837b1817320",
        "title": "晨起行园中",
        "author": "陆游",
        "content": "晨日未出林，庭户有爽气。\n僮奴课薪水，老子自拥篲。\n稻陂方闵雨，草木亦憔悴。\n群蛙汝何心，尚復作鼓吹。",
        "dynasty": "宋",
        "collection_info": null
    },
    {
        "uuid": "daf2ff21c63b4acf86d7c752d0a89e3a",
        "title": "雷雨",
        "author": "陆游",
        "content": "云昏失南山，雷过撼北户。\n天其哀此民，畀以三日雨。\n未言高下足，十已得四五。\n雨势殊未已，喜色徧农圃。\n稽手谒龙公，愿言终有秋。\n民饥不敢辞，惧贻明主忧。",
        "dynasty": "宋",
        "collection_info": null
    },
    {
        "uuid": "115ddb9bd2c99e4550529798a8e1a256",
        "title": "戏书燕几二首  其一",
        "author": "陆游",
        "content": "平生万事付天公，白首山林不厌穷。\n一枕鸟声残梦裏，半窗花影独吟中。\n柴荆日晚犹深闭，烟火年来只仅通。\n水品茶经常在手，前身疑是竟陵翁。",
        "dynasty": "宋",
        "collection_info": null
    },
    {
        "uuid": "075b00d9001af25c78d360d3c8f662d4",
        "title": "戏书燕几二首  其二",
        "author": "陆游",
        "content": "饱知此手合锄犁，剩喜东归老故栖。\n僧乞新诗题院壁，人扶半醉下楼梯。\n少通朝籍谗销骨，晚畏京尘悔噬脐。\n尚有远游心未死，梦携猿鹤渡敷溪。",
        "dynasty": "宋",
        "collection_info": null
    },
    {
        "uuid": "46dbbaa1d366b7fbacbf148c07ba1ecf",
        "title": "喜雨",
        "author": "陆游",
        "content": "一雨洗旱尘，吾庐气疏豁。\n土润竹萌出，水长渔舟活。\n桑麻鬰千里，夹道光如泼。\n凭高望归云，更觉原野阔。\n沉忧宽旅食，分喜到僧钵。\n但仰皇天慈，不必尤旱魃。",
        "dynasty": "宋",
        "collection_info": null
    },
    {
        "uuid": "d41342af09fcc2ca53b8fefb8d5ed659",
        "title": "闲适",
        "author": "陆游",
        "content": "闭门万事不相关，饱受人间一味闲。\n琴荐润生谙雨至，衣篝香冷嘆春残。\n早曾寄傲风烟表，晚尚钟情水石间。\n小市酒旗能唤客，试寻邻曲共开颜。",
        "dynasty": "宋",
        "collection_info": null
    },
    {
        "uuid": "5dcf23e7e5d43d6647748765dee4ada1",
        "title": "早晴",
        "author": "陆游",
        "content": "老病常贪睡，萧萧厌雨声。\n翩然两乌鹊，为我报新晴。",
        "dynasty": "宋",
        "collection_info": null
    },
    {
        "uuid": "141eb9e880f684d6711a46cc889663f9",
        "title": "翦牡丹感怀",
        "author": "陆游",
        "content": "雨声点滴漏声残，短褐犹如二月寒。\n闭户自怜今伏老，联鞍谁记旧追欢。\n欲持藤榼沽春碧，自傍朱栏翦牡丹。\n不为挂冠方寂寞，宦游强半是祠官。",
        "dynasty": "宋",
        "collection_info": null
    },
    {
        "uuid": "3e484bb10892aab85ee99385510c780b",
        "title": "偶观旧诗书嘆",
        "author": "陆游",
        "content": "吾道运无积，何至堕畦畛。\n酰鷄舞瓮天，乃復自拘窘。\n外物岂移人，子顾不少忍。\n鹤井与狐妖，正可付一哂。\n繁华梦境闹，零乱空花霣。\n可怜憨书生，尚学居易稹。\n我昔亦未免，吟哦琢肝肾。\n落笔过白雨，聚稿森束笋。\n幸能悟差早，念念常自悯。\n安得从硕儒，稽首谢不敏。",
        "dynasty": "宋",
        "collection_info": null
    },
    {
        "uuid": "0fcb852ee167da010931b03945092097",
        "title": "闻蜀盗已平献馘庙社喜而有述",
        "author": "陆游",
        "content": "北伐西征尽圣谟，天声万里慰来苏。\n横戈已见吞封豕，徒手何难取短狐。\n学士谁陈平蔡雅，将军方上取燕图。\n老生自悯归耕久，无地能捐六尺躯。",
        "dynasty": "宋",
        "collection_info": null
    },
    {
        "uuid": "bde178f33198f9c52096b825f2c5cb6c",
        "title": "晚雨",
        "author": "陆游",
        "content": "万里双芒屩，终年一布裘。\n病侵消壮志，醉着失闲愁。\n琴料凭僧问，巢居与鹤谋。\n晚来疏雨过，探借北窗秋。",
        "dynasty": "宋",
        "collection_info": null
    },
    {
        "uuid": "3eca47f01bfb21b1493ba7527d22263f",
        "title": "雨晴",
        "author": "陆游",
        "content": "旱暵常思雨，沉阴却喜晴。\n放船莲荡远，岸帻竹风清。\n淮浦戎初遁，兴州盗甫平。\n为邦要持重，恐復议消兵。",
        "dynasty": "宋",
        "collection_info": null
    },
    {
        "uuid": "62c95d66d4e81bf7c2f9e6514525dcb7",
        "title": "起晚自嘲",
        "author": "陆游",
        "content": "辛苦一生何所获，老向东阡与南陌。\n头眩眼暗牙齿疏，能作人间几时客。\n尔来偷惰更可笑，卧听场中打新麦。\n老鷄失旦也似侬，引颈一呼窗已白。",
        "dynasty": "宋",
        "collection_info": null
    },
    {
        "uuid": "2e3597a90179675a44735e013b2f5490",
        "title": "闲中偶咏二首  其一",
        "author": "陆游",
        "content": "断编残稿本徒劳，横得虚名亦已叨。\n不识狐书那是博，尚分鹤料敢言高。\n巢山且欲营丹竈，跨海何当看雪涛。\n与世不谐终自许，笑人苦劝学餔糟。",
        "dynasty": "宋",
        "collection_info": null
    },
    {
        "uuid": "1f3e5949c4e7cd06f5962dd6100fcced",
        "title": "闲中偶咏二首  其二",
        "author": "陆游",
        "content": "举世纷纷名利间，天公偏赋此身闲。\n尘衣濯罢沧浪水，茅舍归来会计山。\n邻舍擎盘分麦饭，野人曳杖叩柴关。\n酒逋诗债何时了，未死何妨且旋还。",
        "dynasty": "宋",
        "collection_info": null
    },
    {
        "uuid": "0d68d892b1160b969dfac25036dba7e6",
        "title": "晚步湖塘少休民家",
        "author": "陆游",
        "content": "瓜蔓缘篱竹，芦芽刺岸沙。\n横陂浮雁鹜，古道暗桑麻。\n适遇扶犁叟，同休织屦家。\n村童亦可念，唤客手咤叉。",
        "dynasty": "宋",
        "collection_info": null
    },
    {
        "uuid": "ea717f0d7a0f9ee96faf6167edc6de78",
        "title": "独酌罢夜坐",
        "author": "陆游",
        "content": "不见曲生久，惠然相与娱。\n安能论斗石，仅可具盘盂。\n听雨蒙僧衲，挑灯拥地炉。\n勿生孤寂念，道伴有狸奴。",
        "dynasty": "宋",
        "collection_info": null
    },
    {
        "uuid": "9cb395356c828b28d15764ffa4500498",
        "title": "雨中出门闲望有作",
        "author": "陆游",
        "content": "急雨初来已泻檐，清香欲散更穿帘。\n年开九秩尚不死，坐对一编殊未餍。\n人笑黠痴俱得半，自怜贫病每相兼。\n说梅古谓能蠲渴，戏出街头望酒帘。",
        "dynasty": "宋",
        "collection_info": null
    },
    {
        "uuid": "2aec215ed89b1e6498f97970a18a632d",
        "title": "示二子",
        "author": "陆游",
        "content": "岂不怀荣畏友朋，一生凛凛蹈春冰。\n任真虽笑拘边幅，达节宁容出准绳。\n自喜残年如白傅，更怜诸子慕崔丞。\n耄期尚有江湖兴，顽健人言见未曾。",
        "dynasty": "宋",
        "collection_info": null
    },
    {
        "uuid": "9171391344f200c4be49e75fdf7521ee",
        "title": "道室秋夜二首  其一",
        "author": "陆游",
        "content": "江上穷秋日，庵中独夜时。\n丹灵驱竖子，神定出婴儿。\n粱熟犹余梦，柯摧未毕棋。\n神仙元可学，往矣不须疑。",
        "dynasty": "宋",
        "collection_info": null
    },
    {
        "uuid": "fb4c046183e963e581f14304da488a80",
        "title": "道室秋夜二首  其二",
        "author": "陆游",
        "content": "道室生虚白，仙经写硬黄。\n晨杯擎石髓，夜几照松肪。\n眼力新生犊，心源百炼钢。\n何当登日观，万里看扶桑。",
        "dynasty": "宋",
        "collection_info": null
    },
    {
        "uuid": "e46b21e3d8c892b3c2ba7e43dc4585a7",
        "title": "醉题",
        "author": "陆游",
        "content": "云栖涧饮未为高，起舞行歌亦足豪。\n试问食时观本草，何如酒后读离骚。\n游山不待飞双舄，翦水无因得快刀。\n熟睡市垆君勿笑，年来随事学餔糟。",
        "dynasty": "宋",
        "collection_info": null
    },
    {
        "uuid": "8151cfef180f39d69c6a1a15e73ac269",
        "title": "自咏二首  其一",
        "author": "陆游",
        "content": "忽忽残年及耄期，清晨对镜不须悲。\n远行久立虽差倦，未到人扶见客时。",
        "dynasty": "宋",
        "collection_info": null
    },
    {
        "uuid": "be28c00a728bf839bad50dc39249f0c1",
        "title": "自咏二首  其二",
        "author": "陆游",
        "content": "食饮从来戒失时，衣裘亦復要随宜。\n老人最索调停处，正在初寒与半饥。",
        "dynasty": "宋",
        "collection_info": null
    },
    {
        "uuid": "2fe26002bcf55510355775f64a752e75",
        "title": "秋晴",
        "author": "陆游",
        "content": "身健心闲百虑轻，秋晴未必减春晴。\n晨窗暖日烘花气，午枕微风送鸟声。\n韫玉砚凹宜墨色，冷金笺滑助诗情。\n少年风味嗟犹在，虚道归休学力耕。",
        "dynasty": "宋",
        "collection_info": null
    },
    {
        "uuid": "bbd78189d778ab6eba25cf1fd50986bb",
        "title": "门外独望",
        "author": "陆游",
        "content": "离离远树傍烟津，又见清秋一岁新。\n老眼厌看南北路，流年暗换往来人。\n铸金遗像谁能记，执玉来朝适已陈。\n况我风中断蓬耳，夕阳空復一伤神。",
        "dynasty": "宋",
        "collection_info": null
    },
    {
        "uuid": "4c47d2531b382c1654a6934c1a064ad1",
        "title": "贫歌",
        "author": "陆游",
        "content": "寿居福之首，贫为士之常。\n造物赋我贫，乃以寿见偿。\n处常而受福，每恐不得当。\n掬涧以沃渴，屑柏以为粮。\n虽云未免饥，何至死道傍。\n犹胜辽东丁，化鹤还故乡。",
        "dynasty": "宋",
        "collection_info": null
    },
    {
        "uuid": "81a58a75597f5bb2f83c8410fc6de3fb",
        "title": "秋晚杂兴十二首  其一",
        "author": "陆游",
        "content": "汀树犹青未着霜，垄间稗穗已先黄。\n放翁皓首归民籍，烂醉狂歌坐箦床。",
        "dynasty": "宋",
        "collection_info": null
    },
    {
        "uuid": "de54e767e2badece2c8c94460831d50b",
        "title": "秋晚杂兴十二首  其二",
        "author": "陆游",
        "content": "昔遇高皇起众材，姓名曾得厕邹枚。\n年逾八十犹赊死，却伴邻翁斸芋魁。",
        "dynasty": "宋",
        "collection_info": null
    },
    {
        "uuid": "3a15cd985ce4732e6c039070c2a91c7b",
        "title": "秋晚杂兴十二首  其三",
        "author": "陆游",
        "content": "老病侵凌不可当，时时揽镜自悲伤。\n西风吹散朝来酒，依旧衰颜似叶黄。",
        "dynasty": "宋",
        "collection_info": null
    },
    {
        "uuid": "d711810214c18d90e880a20d93ba3c51",
        "title": "秋晚杂兴十二首  其四",
        "author": "陆游",
        "content": "冷落秋风把酒杯，半酣直欲挽春回。\n今年菰菜尝新晚，正与鲈鱼一併来。",
        "dynasty": "宋",
        "collection_info": null
    },
    {
        "uuid": "741d277f55ce447fec439bb3c7976c63",
        "title": "秋晚杂兴十二首  其五",
        "author": "陆游",
        "content": "置酒何由办咄嗟，清言深愧淡生涯。\n聊将横浦红丝硙，自作蒙山紫笋茶。",
        "dynasty": "宋",
        "collection_info": null
    },
    {
        "uuid": "e999140d56f9e3d7f5ea53ce288acda9",
        "title": "秋晚杂兴十二首  其六",
        "author": "陆游",
        "content": "洗耳高人耻见尧，看渠应不受弓招。\n精神徇物那能久，刀砺君看日日销。",
        "dynasty": "宋",
        "collection_info": null
    },
    {
        "uuid": "5ac65e67160505117924a88a02b8e677",
        "title": "秋晚杂兴十二首  其七",
        "author": "陆游",
        "content": "石帆山下醉清秋，常伴渔翁弄小舟。\n箬笠照溪吾自喜，貂蝉谁管出兜鍪。",
        "dynasty": "宋",
        "collection_info": null
    },
    {
        "uuid": "c9841bda66cdbf5ed2cb47e367d26310",
        "title": "秋晚杂兴十二首  其八",
        "author": "陆游",
        "content": "烟波万顷镜湖秋，清啸虽闻不可求。\n自是世间知者少，山林何代乏巢由。",
        "dynasty": "宋",
        "collection_info": null
    },
    {
        "uuid": "5f3bb5eaede848dddc238765877fef50",
        "title": "秋晚杂兴十二首  其九",
        "author": "陆游",
        "content": "禹巡吾国三千岁，陈迹销沉渺莽中。\n岂独江山无定主，苔矶知换几渔翁。",
        "dynasty": "宋",
        "collection_info": null
    },
    {
        "uuid": "936bc297ae3085853b248a20b1a18ca1",
        "title": "秋晚杂兴十二首  其一○",
        "author": "陆游",
        "content": "江东谁復识重瞳，遗庙欹斜草棘中。\n若比咿嘤念如意，乌江战死尚英雄。",
        "dynasty": "宋",
        "collection_info": null
    },
    {
        "uuid": "04de627d01fa2654b8ed7b58877ec96a",
        "title": "秋晚杂兴十二首  其一一",
        "author": "陆游",
        "content": "漠漠渔村烟雨中，参差苍桧映丹枫。\n古来画手知多少，除却范宽无此工。",
        "dynasty": "宋",
        "collection_info": null
    },
    {
        "uuid": "983ad3ae7f17e6df6d49af64e754baa8",
        "title": "秋晚杂兴十二首  其一二",
        "author": "陆游",
        "content": "渺渺风烟接小江，牛头山色满蓬窗。\n门前西走钱塘路，也有闲人似老庞。",
        "dynasty": "宋",
        "collection_info": null
    },
    {
        "uuid": "0b206c5608e554dcb1a299bd50fdddf0",
        "title": "霜风",
        "author": "陆游",
        "content": "霜风近海夜飕飕，敢效庸人念褐裘。\n关吏虽通西域贡，王师犹护北平秋。\n黄旗驰奏有三捷，金印酬功多列侯。\n愿补颜行身已老，区区畎亩亦私忧。",
        "dynasty": "宋",
        "collection_info": null
    },
    {
        "uuid": "1ce468f6d6f277105b627cd56c71472f",
        "title": "赠丐士",
        "author": "陆游",
        "content": "志士宁闻毕世穷，此间从古混蛇龙。\n尚能忍耻墦间祭，安用追惭饭后钟。",
        "dynasty": "宋",
        "collection_info": null
    },
    {
        "uuid": "e5d97ebce3167964bdc17b5089ca47ed",
        "title": "赠目眇者",
        "author": "陆游",
        "content": "达人所遇有生涯，高卧穷阎自一家。\n阅世正嫌岩下电，开樽且看雾中花。",
        "dynasty": "宋",
        "collection_info": null
    },
    {
        "uuid": "e2166bb14d9fd0266cc46226d8a37f17",
        "title": "闲游所至少留得长句五首  其一",
        "author": "陆游",
        "content": "画桡艇子短馿秋，野店山邮每小留。\n瓜蔓水生初抹岸，梅黄雨细欲遮楼。\n辽东邂逅从归鹤，海上逢迎得狎鸥。\n岂是人间偏好异，暮年难復作沉浮。",
        "dynasty": "宋",
        "collection_info": null
    },
    {
        "uuid": "6cd508e427405892ae4a425a73463738",
        "title": "闲游所至少留得长句五首  其二",
        "author": "陆游",
        "content": "垣屋参差桑竹繁，意行漫漫不知村。\n眼明可数远山迭，足健直穷流水源。\n鹭引钓船经荻浦，牛随牧笛入柴门。\n试寻高处休行李，清绝应须入梦魂。",
        "dynasty": "宋",
        "collection_info": null
    },
    {
        "uuid": "7103c6e6919108c8aed614bfcfa63a05",
        "title": "闲游所至少留得长句五首  其三",
        "author": "陆游",
        "content": "太平人物自谐嬉，及我青鞋布袜时。\n丁壮趁晴收早粟，比邻结伴络新丝。\n圆鼙坎坎迎神社，大字翩翩卖酒旗。\n晤语岂无黄叔度，欲寻幽径过牛医。",
        "dynasty": "宋",
        "collection_info": null
    },
    {
        "uuid": "ceb1b694769f4de9970e87b0faacef98",
        "title": "闲游所至少留得长句五首  其四",
        "author": "陆游",
        "content": "已过樵坞到渔村，逢着人家即叩门。\n僧釜藜羹加糁美，市垆黍酒带醅浑。\n颓龄更愧才能薄，故里方知辈行尊。\n身迫九原儿亦老，一经犹欲教诸孙。",
        "dynasty": "宋",
        "collection_info": null
    },
    {
        "uuid": "ef5826f211433ae8b00783e7a9a37a32",
        "title": "闲游所至少留得长句五首  其五",
        "author": "陆游",
        "content": "高僧宴坐雪蒙头，闲牧从来水牯牛。\n深院阴阴四檐雨，高堂寂寂一帘秋。\n光明本自无余欠，梦幻何曾有去留。\n我亦翛然五湖客，不妨相与试茶瓯。",
        "dynasty": "宋",
        "collection_info": null
    },
    {
        "uuid": "cbb3875e01ed725be9ee6761d8aef5f6",
        "title": "晚雨",
        "author": "陆游",
        "content": "春旱久闵雨，夏潦復望晴。\n米尽薪亦绝，涨水与阶平。\n山信得新粟，欣然听舂声。\n书生易满足，笔砚还施行。\n南风柱础干，西照窗户明。\n雨其遂已乎，努力趣秋成。",
        "dynasty": "宋",
        "collection_info": null
    },
    {
        "uuid": "a9725dcbe541bf8f79aab1859c1d2123",
        "title": "翌日早晴",
        "author": "陆游",
        "content": "泽居傍海壖，暑雨困积潦。\n四顾路俱绝，所至泥浩浩。\n坐卧败屋中，兀若在孤岛。\n得米无束薪，端忧令人老。\n今朝復何朝，浮云散如扫。\n一蝉鸣高槐，两蝶点平草。\n欣然受凉飔，便欲事幽讨。\n呼童羁我驹，东走天台道。",
        "dynasty": "宋",
        "collection_info": null
    },
    {
        "uuid": "f98bbeb8645d9107d839aa4d43909995",
        "title": "一雨二十日",
        "author": "陆游",
        "content": "一雨二十日，雨意殊未阑。\n我庐大泽中，四顾烟水宽。\n东家有小舟，借我不作难。\n鸬鷀与鵁鶄，自是平生欢。\n更作十日期，水浅生小滩。\n相与极幽赏，勿待江月残。",
        "dynasty": "宋",
        "collection_info": null
    },
    {
        "uuid": "91a82e13e79dec56e7455d8626590c5a",
        "title": "入夏多雨虽止復作六月甲寅始大晴",
        "author": "陆游",
        "content": "兼旬大雨无昼夜，积潦深虞败吾稼。\n岂惟一饱堕渺茫，直恐下湿侵腰胯。\n南风忽从木末来，新月徘徊出云罅。\n州家出符县家喜，泄水渐空梁可架。\n放翁亦復扶病起，旋筑颓墙补茆舍。\n便合观身作老禅，安心稳坐今年夏。",
        "dynasty": "宋",
        "collection_info": null
    },
    {
        "uuid": "48a8e1e58ed1b27da7402a23555a2e08",
        "title": "题尊信斋",
        "author": "陆游",
        "content": "于虖孔孟何其卓，如天日月地海岳。\n正令举世皆杨墨，邪正岂復劳商榷。\n虽然此道久横流，执热其谁不思濯。\n鲁邹遗书世皆读，要以尊信为善学。\n吾友希真盖其人，不肯俯首为龌龊。\n羹藜饭豆欲老矣，功虽未竟志则悫。\n我居山阴子在闽，阙然不见千里邈。\n泽中久雨道路绝，叩户忽闻声剥啄。\n尊信二字子所知，妙质岂復须斤斲。\n伏生九十语已讹，失旦自惭犹喔喔。",
        "dynasty": "宋",
        "collection_info": null
    },
    {
        "uuid": "d634f743d21a6583320e6bb1c676fdb5",
        "title": "夏日杂咏四首  其一",
        "author": "陆游",
        "content": "闲居自无客，况復暑如焚。\n百折赴溪水，数峰当户云。\n幽寻穷鹿径，静钓杂鸥群。\n旧爱南华语，今方践所闻。",
        "dynasty": "宋",
        "collection_info": null
    },
    {
        "uuid": "eb48464c21aa43cf7ebb8b078dbceaa2",
        "title": "夏日杂咏四首  其二",
        "author": "陆游",
        "content": "兀兀从谁语，𥉂𥉂寄一床。\n不嗟头似葆，但苦汗如浆。\n欹枕风生竹，鈎帘日转廊。\n非由静胜热，本体自清凉。",
        "dynasty": "宋",
        "collection_info": null
    },
    {
        "uuid": "1d1d0f9596adb029c5c5d58fe187f475",
        "title": "夏日杂咏四首  其三",
        "author": "陆游",
        "content": "蒲苇萧萧晚，楸梧肃肃阴。\n山童惊大鼾，林鸟伴微吟。\n蛮砚深潴墨，吴笺熟捣碪。\n新诗与醉帖，自笑尚童心。",
        "dynasty": "宋",
        "collection_info": null
    },
    {
        "uuid": "1110d020650be79be0bc8d2f415b13da",
        "title": "夏日杂咏四首  其四",
        "author": "陆游",
        "content": "省事心君静，忘情眼界平。\n食便餐酪美，浴试葛衣轻。\n鹤整千年驾，鸥寻万里盟。\n秋风即在眼，作意上青城。",
        "dynasty": "宋",
        "collection_info": null
    },
    {
        "uuid": "eca87669dd5a3e48d49719514bb6cf59",
        "title": "夏日四首  其一",
        "author": "陆游",
        "content": "飕飕风露髮根凉，月落菱歌尽意长。\n分得镜湖纔一曲，吃亏堪笑贺知章。",
        "dynasty": "宋",
        "collection_info": null
    },
    {
        "uuid": "b731bd5436dc5b637e41410e584cbda9",
        "title": "夏日四首  其二",
        "author": "陆游",
        "content": "新闢虚堂痛扫除，萧然终日屏僮奴。\n此间恐是维摩室，除却藜床一物无。",
        "dynasty": "宋",
        "collection_info": null
    },
    {
        "uuid": "e87fb4d888184acac43f0602837f1122",
        "title": "夏日四首  其三",
        "author": "陆游",
        "content": "平明一浴汗无余，坐觉胸中合太虚。\n舂玉作糜天所赐，不妨数筯进山蔬。",
        "dynasty": "宋",
        "collection_info": null
    },
    {
        "uuid": "c7edffab2ca02360812825de4c67ba55",
        "title": "夏日四首  其四",
        "author": "陆游",
        "content": "草芝方出峨眉老，力比金丹似更多。\n秦不及期周过历，始知养寿在中和。",
        "dynasty": "宋",
        "collection_info": null
    },
    {
        "uuid": "33380606a8b8444c347c92994b53e0ea",
        "title": "苦热",
        "author": "陆游",
        "content": "炎歊行中天，曼肤汗翻水。\n纤絺薄如雾，不异铠被体。\n散髮垂两肩，万事弃不理。\n寸阴若度岁，日暮何可俟。\n颇闻交广间，暑又烈于此。\n此如不可耐，彼岂皆暍死。\n聊当扶短策，北涧弄清泚。\n岂必拜赐冰，恩光动闾里。",
        "dynasty": "宋",
        "collection_info": null
    },
    {
        "uuid": "05b8b7d1183121d8a6bcfa7fedcfca8a",
        "title": "予顷游青城数从上官道翁游暑中忽思其人",
        "author": "陆游",
        "content": "往年屡游丈人祠，上官八十如婴儿。\n自言少年聋不治，芝房松鬣可无饥。\n叩之不答但解颐，德人之容端可师。\n我闻学道当精思，毕世不可须臾离。\n公虽泯默意可知，亡羊要是缘多岐。\n逝从公游亦未迟，联杖跨海寻安期。",
        "dynasty": "宋",
        "collection_info": null
    },
    {
        "uuid": "a5e053357f5b51a9293ee26c463004c8",
        "title": "龟堂",
        "author": "陆游",
        "content": "障日松棚正策功，幅巾聊得受微风。\n蝉声不断草堂静，潦水已归村路通。\n拄杖闲行穿荦确，孤云时见起巃嵸。\n东阳醇酎无由到，知负今年几碧筩。",
        "dynasty": "宋",
        "collection_info": null
    },
    {
        "uuid": "284f393b2192521d1f57e4b2326a33f7",
        "title": "梦中作二首  其一",
        "author": "陆游",
        "content": "试说山翁事，诸君且勿譁。\n百年看似梦，万里不思家。\n夜艾犹添酒，春残更觅花。\n却嗤勾漏令，辛苦学丹砂。",
        "dynasty": "宋",
        "collection_info": null
    },
    {
        "uuid": "d1266690c14188e450533bfedc050ab0",
        "title": "梦中作二首  其二",
        "author": "陆游",
        "content": "平羌江上月，伴我故山来。\n幽兴依然在，浮云正尔开。\n清秋纔几日，黄叶已成堆。\n未醉江楼酒，扁舟可得回。",
        "dynasty": "宋",
        "collection_info": null
    },
    {
        "uuid": "6af2a569e3f85a233fb1bd79f3f08dc1",
        "title": "秋近颇有凉意",
        "author": "陆游",
        "content": "平旦麵数箸，晡时饭一杯。\n枝梧长日过，怅望早秋来。\n团扇寻诗写，缁巾借样裁。\n惟应水边坐，待得市船回。",
        "dynasty": "宋",
        "collection_info": null
    },
    {
        "uuid": "68897b67a8f2033d2676f017f43b46ea",
        "title": "夜坐中庭凉甚",
        "author": "陆游",
        "content": "银汉迢迢夜气澄，都忘朝暮困蚊蝇。\n月从东涌行空阔，风自南来洗鬰蒸。\n渴解似尝仙掌露，魂清如近玉壶冰。\n谁知此际超然处，不减庐山入定僧。",
        "dynasty": "宋",
        "collection_info": null
    },
    {
        "uuid": "eb83083940d2dfbeecfc271c4ebe0538",
        "title": "东偏小室去日最远每为逃暑之地戏作五字",
        "author": "陆游",
        "content": "肃肃檐阴转，泠泠笕水鸣。\n高墉日气远，方簟午风清。\n渴爱餐浆美，慵便葛屦轻。\n新秋忽在眼，结束问山程。",
        "dynasty": "宋",
        "collection_info": null
    },
    {
        "uuid": "7f60314a122d98b137df059d1a6c504d",
        "title": "野寺",
        "author": "陆游",
        "content": "僧壁题名半阙讹，重来嘆息屡摩挲。\n林蝉欲断暮復急，竹露如倾秋更多。\n半俸渐偿赊酒券，故衫已换钓鱼蓑。\n西窗一看枯棋罢，归去还忧烂斧柯。",
        "dynasty": "宋",
        "collection_info": null
    },
    {
        "uuid": "e86a962a0cd50bd737cd37f93a311e63",
        "title": "南堂杂兴八首  其一",
        "author": "陆游",
        "content": "车马无声昼漏长，野人与世已相忘。\n屏除长物轩楹爽，洗濯尘襟肺腑凉。\n秋近平郊鸣鹳鹤，日斜荒径下牛羊。\n兴来欲唤筇枝去，更尽铜炉一炷香。",
        "dynasty": "宋",
        "collection_info": null
    },
    {
        "uuid": "f8721d13408079a547a5e9006a0bc130",
        "title": "南堂杂兴八首  其二",
        "author": "陆游",
        "content": "新凉一夜入郊墟，晨起衣巾爽有余。\n燕欲委巢雏尽去，扇犹在手意先疏。\n题诗又满牛腰束，采乐常携鸦觜锄。\n湖上从今风月好，不妨随处命篮舆。",
        "dynasty": "宋",
        "collection_info": null
    },
    {
        "uuid": "dc6517cac1b80c23411fec642d78ace3",
        "title": "南堂杂兴八首  其三",
        "author": "陆游",
        "content": "蛩声每续蝉声起，桐叶仍兼柳叶凋。\n懒惰心情疏笔砚，久长生计属渔樵。\n鬋茅旋补东厢屋，伐石新成北港桥。\n物外高人来往熟，等闲折简也能招。",
        "dynasty": "宋",
        "collection_info": null
    },
    {
        "uuid": "d4197da9a2e4534dce0a4a6f6b7183f0",
        "title": "南堂杂兴八首  其四",
        "author": "陆游",
        "content": "耄齿东归息故庐，聊持顽健託乡闾。\n未忘麈尾清谈兴，常读蝇头细字书。\n贫甚尚能耕有犊，步轻那嘆出无馿。\n南堂又见秋风起，卧看溪云自捲舒。",
        "dynasty": "宋",
        "collection_info": null
    },
    {
        "uuid": "10900ed0c13a6d972dc31b02f63c7bc9",
        "title": "南堂杂兴八首  其五",
        "author": "陆游",
        "content": "奔走当年一念差，归休别觉是生涯。\n茆檐唤客家常饭，竹院随僧自在茶。\n禅欠遍参宁得髓，诗缘独学不名家。\n如今百事无能解，只拟清秋上钓槎。",
        "dynasty": "宋",
        "collection_info": null
    },
    {
        "uuid": "b5882d22a09b73d89dca5dbfb8e60c0d",
        "title": "南堂杂兴八首  其六",
        "author": "陆游",
        "content": "十里城南禾黍村，白头心事与谁论。\n惰偷已坠先人训，迂拙仍辜圣主恩。\n病退时时亲蠹简，兴来往往出柴门。\n斜阳倚杖君知否，收点鷄豚及未昏。",
        "dynasty": "宋",
        "collection_info": null
    },
    {
        "uuid": "cf28d846602391397fcfd6e1528bc343",
        "title": "南堂杂兴八首  其七",
        "author": "陆游",
        "content": "年过八十更应稀，又向清秋听捣衣。\n一片雨来书幔黑，数声钟断钓船归。\n酒垆好事能焚券，齑瓮无情未解围。\n剩欲出门寻一笑，故人零落嘆畴依。",
        "dynasty": "宋",
        "collection_info": null
    },
    {
        "uuid": "c066bbd929e9275420bae892f56bd52f",
        "title": "南堂杂兴八首  其八",
        "author": "陆游",
        "content": "北连大泽惊秋早，东限连林觉晓迟。\n数筯药苗留客话，一炉松火约僧棋。\n人间扫迹虽堪笑，物外论心颇自奇。\n有恨未偿犹绝嘆，青城交旧待多时。",
        "dynasty": "宋",
        "collection_info": null
    },
    {
        "uuid": "59d049abc01703d75b41f0c96c8f7fb2",
        "title": "新秋往来湖山间四首  其一",
        "author": "陆游",
        "content": "车似鷄栖舟似叶，百里何曾劳步屧。\n朝游樵风弄清泚，暮泊石帆登岌嶪。\n旅饭虽舂纔脱粟，僧羹无菜宁用挟。\n归来村落未上灯，除却御风无此捷。",
        "dynasty": "宋",
        "collection_info": null
    },
    {
        "uuid": "010ae15cfdbb4acb9f4e4633e01cce5d",
        "title": "新秋往来湖山间四首  其二",
        "author": "陆游",
        "content": "会稽山下樵风溪，翠屏倒影青玻璃。\n尤奇峭壁立千仞，行子欲上无阶梯。\n商山坐看紫芝老，武陵无奈桃花迷。\n人间得意妄自喜，一鬨怜汝真酰鷄。",
        "dynasty": "宋",
        "collection_info": null
    },
    {
        "uuid": "2e303d2751b26c724a174fddb50bf2ea",
        "title": "新秋往来湖山间四首  其三",
        "author": "陆游",
        "content": "禹祠巍巍阅千代，广殿修廊半倾坏。\n屹然遗窆每摩挲，石长苔侵字犹在。\n去年已愧曳杖来，今者更用儿扶拜。\n聊持一酌荐丹衷，衰疾龙钟神所贷。",
        "dynasty": "宋",
        "collection_info": null
    },
    {
        "uuid": "208d8b8df3d820efe307dafbc031d81a",
        "title": "新秋往来湖山间四首  其四",
        "author": "陆游",
        "content": "健席高樯梅市路，朱桥绿树兰亭步。\n儿时钓游略可记，不料耄年犹此处。\n渔歌相和苇间起，菱船远入烟中去。\n世间万事等浮云，耐久谁如两芒屦。",
        "dynasty": "宋",
        "collection_info": null
    },
    {
        "uuid": "e1f541f502d811f830a2e103ca0fc89a",
        "title": "北崦",
        "author": "陆游",
        "content": "毒热惮轻出，新凉寻旧盟。\n西郊犹近市，北崦渐谋耕。\n松菊有佳色，山林无俗情。\n行行望绩火，一点隔林明。",
        "dynasty": "宋",
        "collection_info": null
    },
    {
        "uuid": "630e0cedf94d0a3cebd724f1d9f20055",
        "title": "小室逃暑",
        "author": "陆游",
        "content": "千顷菰蒲万里风，渔翁散髮卧孤篷。\n何如此室纔寻丈，常在冰壶雪窖中。",
        "dynasty": "宋",
        "collection_info": null
    },
    {
        "uuid": "c08fab37e5f222b49e8705b62c130a0a",
        "title": "秋雨中作",
        "author": "陆游",
        "content": "灯前剧论与谁同，中岁朋侪亦已空。\n行道敢希千载上，会心聊付一编中。\n雨侵坏甃新苔绿，秋入横林数叶红。\n莫怪又生湖海兴，此身元自是孤篷。",
        "dynasty": "宋",
        "collection_info": null
    },
    {
        "uuid": "f4db1f48180de63b55995a8c7b88a709",
        "title": "目昏有感",
        "author": "陆游",
        "content": "两眦眵昏八十余，尔来触事觉空疏。\n何由四目如苍颉，读尽当年倚相书。",
        "dynasty": "宋",
        "collection_info": null
    },
    {
        "uuid": "f2d5fa9a15e30a5398d1f05e755978da",
        "title": "幽居",
        "author": "陆游",
        "content": "一曲清溪带浅山，幽居终日卧林间。\n丹经在昔曾亲授，死籍从今或可删。\n人笑拙疏安淡泊，天教强健享清闲。\n秋来渐有佳风月，拟与飞仙日往还。",
        "dynasty": "宋",
        "collection_info": null
    },
    {
        "uuid": "d558d61712cb93df44b40f1dd5a17025",
        "title": "初秋即事二首  其一",
        "author": "陆游",
        "content": "帘栊雨过不胜清，秋气依依似有情。\n高栋尚余双燕宿，短莎先放百虫鸣。\n挑灯剩欲开书帙，擘蟹时须近酒觵。\n却愧邻家常作苦，探租黄犊待寒耕。",
        "dynasty": "宋",
        "collection_info": null
    },
    {
        "uuid": "86699a62cf522b3d60f25b9a1ec005a6",
        "title": "初秋即事二首  其二",
        "author": "陆游",
        "content": "老来阅世苦匆匆，又见流年入鬓蓬。\n山径湿萤黏露草，井床病叶霣秋风。\n邻翁每共藜羹味，稚子能终汗简功。\n造物于人元不薄，未须抵掌嘆囊空。",
        "dynasty": "宋",
        "collection_info": null
    },
    {
        "uuid": "290b3a26b3ef5d30c1f37e096e35a913",
        "title": "山庖",
        "author": "陆游",
        "content": "新舂䆉䅉滑如珠，旋压犁祁软胜酥。\n更翦药苗挑野菜，山家不必远庖厨。",
        "dynasty": "宋",
        "collection_info": null
    },
    {
        "uuid": "51e380374bdcc546c7aaf7aea7e9cfa3",
        "title": "题道傍壁二首  其一",
        "author": "陆游",
        "content": "晚境那禁岁月催，幽花又见涧边开。\n莫辞剩买旗亭酒，恐有骑馿李白来。",
        "dynasty": "宋",
        "collection_info": null
    },
    {
        "uuid": "98c5e37958f2add29be100cc09c014b7",
        "title": "题道傍壁二首  其二",
        "author": "陆游",
        "content": "湖废财存十二三，拍堤涨水尚如蓝。\n吾庐隠翳初非意，颇欲临流结草庵。",
        "dynasty": "宋",
        "collection_info": null
    },
    {
        "uuid": "15bbdc0d278552e4763407e5f8428bcd",
        "title": "访野老",
        "author": "陆游",
        "content": "农事元知要细评，野人有旧得寻盟。\n林深未见果蔬地，舍近先闻鷄犬声。\n春水筑塘谋竭作，阳坡卧犊约同耕。\n老来常嘆人情薄，深愧今朝倒屐迎。",
        "dynasty": "宋",
        "collection_info": null
    },
    {
        "uuid": "81c9f1a84b0430627f8b09f1931505f4",
        "title": "书适",
        "author": "陆游",
        "content": "架竹苫茅屋数椽，推开窗户即江天。\n微饥未遽愁长日，小疾何妨度厄年。\n孤鹤入秋偏警露，断山欲雨自生烟。\n囊中妙法君知否，买断清闲不用钱。",
        "dynasty": "宋",
        "collection_info": null
    },
    {
        "uuid": "d5882e8708f2baa464ac7d0d41c23c3e",
        "title": "忆蜀",
        "author": "陆游",
        "content": "忆昔西游日，岷峨胜事繁。\n题诗古柏庙，载酒海棠园。\n世故纷难料，年光浩莫论。\n所欣身尚健，短褐醉江村。",
        "dynasty": "宋",
        "collection_info": null
    },
    {
        "uuid": "b322592e368fd436efa8bbbce20f017e",
        "title": "生涯四首  其一",
        "author": "陆游",
        "content": "生涯数畦菜，心事一溪云。\n樵担斜阳下，渔歌静夜闻。\n门无俗驾到，厨有远泉分。\n但了曲糵事，功名乌足云。",
        "dynasty": "宋",
        "collection_info": null
    },
    {
        "uuid": "47cdbc737bf18660b542038068d39bf4",
        "title": "生涯四首  其二",
        "author": "陆游",
        "content": "身世茫如梦，门庭冷似冰。\n逢迎卖药叟，辞谢乞钱僧。\n羸疾时时剧，衰颜日日增。\n人扶亦可出，要是藉乌藤。",
        "dynasty": "宋",
        "collection_info": null
    },
    {
        "uuid": "bf6f8e8f6538a2eca8c161defb80ed87",
        "title": "生涯四首  其三",
        "author": "陆游",
        "content": "旧业桑麻在，颓龄耄耋过。\n虞卿着书晚，伏叟授经讹。\n井上磨樵斫，村东买钓蓑。\n倾身营一饱，自笑又蹉跎。",
        "dynasty": "宋",
        "collection_info": null
    },
    {
        "uuid": "6d20b6ff5a8b9766cfb4772b921c9f11",
        "title": "生涯四首  其四",
        "author": "陆游",
        "content": "残年端有几，寂寞寄沧洲。\n鸟宿千林暮，虫鸣四壁秋。\n风廊动碪杵，月垄把鉏耰。\n衣食随宜具，何心復浪求。",
        "dynasty": "宋",
        "collection_info": null
    },
    {
        "uuid": "087eeb6ff0f8478b0a96a0c5e9678c8f",
        "title": "对食作",
        "author": "陆游",
        "content": "潦余多稼犹中熟，种晚嘉蔬亦半收。\n黄耳蕈生殊自喜，白头韭长復何求。\n比量傍舍惭温饱，诵咏农书儆堕偷。\n偶有一樽难独啜，过门谁肯小迟留。",
        "dynasty": "宋",
        "collection_info": null
    },
    {
        "uuid": "6eb23c743b6fc5e6b0d64f13f08187d9",
        "title": "晓思",
        "author": "陆游",
        "content": "昏昏断梦带余酲，散髮披衣坐待明。\n城角吹残河渐隠，海氛消尽日初生。\n老农自得当年乐，痴子方争后世名。\n莫怪闭门常懒出，即今车盖为谁倾。",
        "dynasty": "宋",
        "collection_info": null
    },
    {
        "uuid": "c818a87ba9aa72cff2d35646629d12cd",
        "title": "戏书",
        "author": "陆游",
        "content": "柳下人家枳作篱，小姑不画入时眉。\n纬车声出窗扉裏，正是新凉夜永时。",
        "dynasty": "宋",
        "collection_info": null
    },
    {
        "uuid": "3243391c5f5e37917933a4a142995333",
        "title": "梅市舟中作",
        "author": "陆游",
        "content": "漕渠北向小桥通，渐入苍茫大泽中。\n造物将无知我醉，故吹急雨打船篷。",
        "dynasty": "宋",
        "collection_info": null
    },
    {
        "uuid": "51aa984b90266d646122dd29d465bbc9",
        "title": "孤店",
        "author": "陆游",
        "content": "孤店门前千万峰，酒浓不抵别愁浓。\n明朝晴雨吾能卜，但听兰亭古寺钟。",
        "dynasty": "宋",
        "collection_info": null
    },
    {
        "uuid": "1e89c2b4eefccf457f04868428b48edd",
        "title": "过鲁墟先太傅旧隠",
        "author": "陆游",
        "content": "桑竹萧条带夕阳，故居依约古河傍。\n颓垣坏甃无寻处，父老犹言学士庄。",
        "dynasty": "宋",
        "collection_info": null
    },
    {
        "uuid": "61cbb6f0a9a455a5901cdf7817828b41",
        "title": "步月",
        "author": "陆游",
        "content": "鸥鹭论交有旧盟，越山胜处着柴荆。\n只思小阁焚香卧，偶作长堤蹋月行。\n湖阔烟钟来缥缈，林疏渔火见分明。\n店家已卖新篘酒，一醉今宵似可成。",
        "dynasty": "宋",
        "collection_info": null
    },
    {
        "uuid": "1ee2139524ad1b9a22a4ae17262b3221",
        "title": "拄杖示子遹",
        "author": "陆游",
        "content": "拄杖相从四十年，交情耐久独依然。\n西穷巫峡岷江路，北抵岐山渭水边。\n早已归休弄泉石，老犹缓步历风烟。\n会同钵袋并禅版，付与儿孙世世传。",
        "dynasty": "宋",
        "collection_info": null
    },
    {
        "uuid": "0f7f4f2bf8dcc970696c287743c1dda8",
        "title": "读道书",
        "author": "陆游",
        "content": "一境有神龙，岁不畏枯旱。\n为国常得贤，百世不可乱。\n吾读黄老书，掩卷每三嘆。\n正使未长生，去死亦差缓。\n如何不自力，白首犹漫漶。\n友朋死略尽，日月难把玩。\n岂无独往愿，儿孙苦羁绊。\n安得葛与陶，相从明此段。",
        "dynasty": "宋",
        "collection_info": null
    },
    {
        "uuid": "161c96796d3b1b5cea552612f6903be9",
        "title": "秋日睡起",
        "author": "陆游",
        "content": "白露已过天益凉，练衣初覆篝炉香。\n天其闵我老且惫，付以美睡声撼墙。\n离骚古文傍倦枕，砥柱巨刻悬高堂。\n睡余一读搔短髮，万壑松风秋兴长。",
        "dynasty": "宋",
        "collection_info": null
    },
    {
        "uuid": "2989444a62cb160fc2bc548410cdf727",
        "title": "书意",
        "author": "陆游",
        "content": "屋漏徙我床，窗破补其罅。\n衣穿傲狐貉，食淡忘脍炙。\n人生老可哀，百事就衰谢。\n我喜在得归，味美如啖蔗。\n虽云茅茨陋，岂不贤传舍。\n儿能牧鷄豚，身自种桑柘。\n市垆酒易赊，邻厩馿可借。\n睡任门生嘲，醉无官长駡。\n见书眼先闭，惰懒亦自赦。\n却后五百年，林间作佳话。",
        "dynasty": "宋",
        "collection_info": null
    },
    {
        "uuid": "fb2c6a001ea82d7fac4179cf5eed1d39",
        "title": "寄题龚立道昆山栖闲堂",
        "author": "陆游",
        "content": "我居山阴古大泽，出门尚恨风烟迮。\n欲求旷快舒眼力，梦中去作栖闲客。\n栖闲主人计不疏，万卷读尽家藏书。\n平时不喜入城府，况肯自屈承明庐。\n听鷄束带谁不尔，明时可仕君独止。\n不妨借地作园林，买山岂是巢由事。",
        "dynasty": "宋",
        "collection_info": null
    },
    {
        "uuid": "1bdda2d1c43fc0fee143790c23fb27dc",
        "title": "秋雨书感二首  其一",
        "author": "陆游",
        "content": "新舂赤米摘青蔬，一饱从来不愿余。\n门外久无温卷客，架中宁有热官书。\n浊醪未废时时啜，短髮犹须日日梳。\n自笑少年风味在，满川烟雨正愁予。",
        "dynasty": "宋",
        "collection_info": null
    },
    {
        "uuid": "b5a967a2ee88329c6d45804f682b89f7",
        "title": "秋雨书感二首  其二",
        "author": "陆游",
        "content": "晨起开门雪满簪，东岗一径得幽寻。\n断云残雨岁华晚，丹实碧花秋意深。\n林下已悲身老病，人间犹与俗浮沉。\n床头小瓮今朝熟，又唤邻翁共浅斟。",
        "dynasty": "宋",
        "collection_info": null
    },
    {
        "uuid": "a3623cc4bf0174596f1df019a7189880",
        "title": "弄笔",
        "author": "陆游",
        "content": "少学文章竟不成，暮年腕弱字欹倾。\n抽毫欲下还休去，棐几空怜似砥平。",
        "dynasty": "宋",
        "collection_info": null
    },
    {
        "uuid": "8eeb579563b6cbe291152bde0492dc15",
        "title": "睡觉作二首  其一",
        "author": "陆游",
        "content": "世言黄帝华胥境，千古蓁荒孰再游。\n但解消摇化蝴蝶，不须富贵慕蚍蜉。",
        "dynasty": "宋",
        "collection_info": null
    },
    {
        "uuid": "7e01ec6d78e4bc09b3635c54370f68fb",
        "title": "睡觉作二首  其二",
        "author": "陆游",
        "content": "邯郸梦事岂关身，未熟黄粱迹已陈。\n输与乌衣老铃下，日中睡觉一颦伸。",
        "dynasty": "宋",
        "collection_info": null
    },
    {
        "uuid": "48041b0b6498753e3fc5917cdbb1bdc1",
        "title": "秋思十首  其一",
        "author": "陆游",
        "content": "露浓压架葡萄熟，日嫩登场䆉䅉香。\n商略人生如意事，及身强健得还乡。",
        "dynasty": "宋",
        "collection_info": null
    },
    {
        "uuid": "bc0038c497abdc88b4377da057791abf",
        "title": "秋思十首  其二",
        "author": "陆游",
        "content": "三三两两戏鱼行，香饵纔投去若惊。\n寄与扁舟五湖客，只当远引过平生。",
        "dynasty": "宋",
        "collection_info": null
    },
    {
        "uuid": "d1fe527415d281479e82afd002f87d31",
        "title": "秋思十首  其三",
        "author": "陆游",
        "content": "一篇旧草天台赋，六幅新传太华图。\n占尽人间清绝事，紫藤香起竹根炉。",
        "dynasty": "宋",
        "collection_info": null
    },
    {
        "uuid": "65a13acb931fe5558d4700533f0f06af",
        "title": "秋思十首  其四",
        "author": "陆游",
        "content": "村南村北鹁鸪鸣，小雨霏霏又作晴。\n拂枕欹眠不成梦，却拖藤杖出门行。",
        "dynasty": "宋",
        "collection_info": null
    },
    {
        "uuid": "1a167c512675edc1146a5a6b5d4748d3",
        "title": "秋思十首  其五",
        "author": "陆游",
        "content": "出门东行復西行，处处人家打稻声。\n小瓮秫醅虽未熟，后园楮蕈已堪烹。",
        "dynasty": "宋",
        "collection_info": null
    },
    {
        "uuid": "e8dda9c0dc01ac0314f8c5d0c1bee5cd",
        "title": "秋思十首  其六",
        "author": "陆游",
        "content": "看云庐阜屏风迭，采药嵩山冠子峰。\n行尽四方心未快，不如一棹醉吴松。",
        "dynasty": "宋",
        "collection_info": null
    },
    {
        "uuid": "47c0d0ece41088ff62d3a5bc4882d697",
        "title": "秋思十首  其七",
        "author": "陆游",
        "content": "桑竹成阴不见门，牛羊分路各归村。\n前山雨过云无迹，别浦潮回岸有痕。",
        "dynasty": "宋",
        "collection_info": null
    },
    {
        "uuid": "97c95ff5544530f5affb9bb6c152ba6d",
        "title": "秋思十首  其八",
        "author": "陆游",
        "content": "邻砧落日数声残，汀树秋风几叶丹。\n冉冉清愁来不断，无方能使酒肠宽。",
        "dynasty": "宋",
        "collection_info": null
    },
    {
        "uuid": "0386091e1fda114ffda5d967969bb29c",
        "title": "秋思十首  其九",
        "author": "陆游",
        "content": "老子斋居罢击鲜，木盘竹筯每随缘。\n邻僧不用分香钵，莲芡犹堪过半年。",
        "dynasty": "宋",
        "collection_info": null
    },
    {
        "uuid": "ddb046d7692736f29f4b1d5167456687",
        "title": "秋思十首  其一○",
        "author": "陆游",
        "content": "存神止虑自长年，黄老遗书汉尚传。\n妙语虽传人不省，却从丹竈觅神仙。",
        "dynasty": "宋",
        "collection_info": null
    },
    {
        "uuid": "e76711439dd273a1224b9399c79cc0dd",
        "title": "秋来苦贫戏作",
        "author": "陆游",
        "content": "闭门高卧养吾真，说着生涯笑倒人。\n奴闵囊空辞雇直，婢愁爨冷拾炊薪。\n羹能有糁犹为泰，地到无锥始是贫。\n一饭不妨支一日，读书常愧聒比邻。",
        "dynasty": "宋",
        "collection_info": null
    },
    {
        "uuid": "d42a11ef37acf7ddfa44ed5a6b354123",
        "title": "晚晴",
        "author": "陆游",
        "content": "雨余残日入疏篱，变化相乘乃尔奇。\n千嶂暮云收尽后，一年秋暑洗空时。\n如山酒券不相贷，隔巷衣砧如许悲。\n剩欲出门纾滞思，交亲零落与谁期。",
        "dynasty": "宋",
        "collection_info": null
    },
    {
        "uuid": "5bd4769df51d923e22b3a75355468537",
        "title": "对月二首  其一",
        "author": "陆游",
        "content": "远客厌征路，流年逢素秋。\n不知今夜月，还照几人愁。",
        "dynasty": "宋",
        "collection_info": null
    },
    {
        "uuid": "89c449b8e93f690d758645856b72ed07",
        "title": "对月二首  其二",
        "author": "陆游",
        "content": "草草治杯盘，三更月露寒。\n茆檐虽隠翳，终胜客中看。",
        "dynasty": "宋",
        "collection_info": null
    },
    {
        "uuid": "ed9a48e7e9e7337b2c4b6f6ba3d3b6d0",
        "title": "出近村晚归二首  其一",
        "author": "陆游",
        "content": "松枝代如意，綀布制单衣。\n出每沾晨露，归当送夕晖。\n野花当路发，沙鸟背人飞。\n到舍灯初上，茅檐闻踏机。",
        "dynasty": "宋",
        "collection_info": null
    },
    {
        "uuid": "c41953e86295f48c840605d2427e2183",
        "title": "出近村晚归二首  其二",
        "author": "陆游",
        "content": "苦雨秋将晚，羁愁酒易醺。\n百年终腐骨，万事尽浮云。\n果熟多猿嗛，林疏过鹿群。\n亦思书触目，老懒不成文。",
        "dynasty": "宋",
        "collection_info": null
    },
    {
        "uuid": "aca3be898280a444207c1bae9b43e9a4",
        "title": "秋晚",
        "author": "陆游",
        "content": "鷄声喔喔频催晓，木叶飕飕已变秋。\n忧患纵多终强项，饥寒未至且优游。\n老罴尚欲身当道，乳虎何疑气食牛。\n但有一愁消未得，大儿白髮戍边头。",
        "dynasty": "宋",
        "collection_info": null
    },
    {
        "uuid": "0b8c55118774717d6b82566770cded48",
        "title": "犬鷄",
        "author": "陆游",
        "content": "小犬一何警，日夜吠篱落。\n老鷄则不然，平旦方喔喔。\n勤惰各其性，于我何厚薄。\n糠粞一施之，且復慰寂寞。",
        "dynasty": "宋",
        "collection_info": null
    },
    {
        "uuid": "06024b619dbd79ea5d0129f180b245f6",
        "title": "卖药翁",
        "author": "陆游",
        "content": "老翁如我老，卖药以代耕。\n得钱付酒家，一毫不自营。\n浩歌和邻叟，苦语诲后生。\n我欲为作传，无人知姓名。",
        "dynasty": "宋",
        "collection_info": null
    },
    {
        "uuid": "1793547af9af508a7e1d199aac0177c9",
        "title": "书里中事",
        "author": "陆游",
        "content": "事近接耳目，诞信良易知。\n颇疑有定数，一惑不可移。\n坐视非所安，忠告反取疑。\n虽抱愚直意，妄发悔曷追。",
        "dynasty": "宋",
        "collection_info": null
    },
    {
        "uuid": "6b35c9623a676564c2c35ae2de917e8c",
        "title": "书室杂兴四首  其一",
        "author": "陆游",
        "content": "秋水浅出滩，秋叶落成阵。\n方喜风露清，已嘆霜霰近。\n衰疾虽向平，不死亦堇堇。\n灯青地炉冷，吾学其少进。",
        "dynasty": "宋",
        "collection_info": null
    },
    {
        "uuid": "1fce58adb83c08fee401aace16f0d0be",
        "title": "书室杂兴四首  其二",
        "author": "陆游",
        "content": "衣多藏之笥，食余积之囷。\n我享既有限，富亦岂胜贫。\n布褐本自温，笋蕨固已珍。\n君看梁伯鸾，寄食终其身。",
        "dynasty": "宋",
        "collection_info": null
    },
    {
        "uuid": "745c07b3583db33d69fd50259eac52c3",
        "title": "书室杂兴四首  其三",
        "author": "陆游",
        "content": "老眼观细书，纷然黑花坠。\n不如袖手坐，嘿诵旧所记。\n但恨志弗强，编简颇失次。\n后身作书生，努力究此事。",
        "dynasty": "宋",
        "collection_info": null
    },
    {
        "uuid": "e3b2c554ba0a0aecf19b27027c8d5683",
        "title": "书室杂兴四首  其四",
        "author": "陆游",
        "content": "学书五十年，其进不及寸。\n未能践绳墨，况敢说豪健。\n虽然亦有用，尚足博粗饭。\n开学教牛经，坐市写馿券。",
        "dynasty": "宋",
        "collection_info": null
    },
    {
        "uuid": "ef78c4bb816b008b6a4605606f464166",
        "title": "秋感",
        "author": "陆游",
        "content": "瘦尽腰围白尽头，悲蛩声裏落梧秋。\n短檠且慰经年别，竖褐犹怀卒岁忧。\n天地无私嗟独困，风霜有信又残秋。\n顽躯安得常强健，更倚东吴寺寺楼。",
        "dynasty": "宋",
        "collection_info": null
    },
    {
        "uuid": "5fd1f10d545e9939f5c5a083ef832f73",
        "title": "秋夜二首  其一",
        "author": "陆游",
        "content": "秋色满江干，江枫已半丹。\n身闲诗简淡，道胜梦轻安。\n偃蹇怜腰折，清癯鄙面团。\n何妨杵衣夜，又见岁将残。",
        "dynasty": "宋",
        "collection_info": null
    },
    {
        "uuid": "5df4f693bf843034c74678f466139282",
        "title": "秋夜二首  其二",
        "author": "陆游",
        "content": "落叶鸣遥夜，啼螀送暮秋。\n不知何许笛，故此作时愁。\n青海三年戍，黄旗万里侯。\n何如石帆下，烟雨钓沧洲。",
        "dynasty": "宋",
        "collection_info": null
    },
    {
        "uuid": "b8855ba5012e8025e46e1b3316603520",
        "title": "秋日村舍二首  其一",
        "author": "陆游",
        "content": "会稽城南古大泽，霜晴水落烟波迮。\n寒风萧萧凋榉柳，暖日晖晖秀荞麦。\n传闻新诏募新军，復道公车纳群策。\n忠诚所感金石开，勉建功名垂竹帛。",
        "dynasty": "宋",
        "collection_info": null
    },
    {
        "uuid": "f3ee2a59a1a29403e851b03502b92978",
        "title": "秋日村舍二首  其二",
        "author": "陆游",
        "content": "川云惨惨欲成雨，宿麦苍苍初覆土。\n芋肥一本可专车，蟹壮两螯能敌虎。\n村村婚嫁花簇檐，庙庙祷祠神降语。\n儿孙力稼供赋租，千年万年报明主。",
        "dynasty": "宋",
        "collection_info": null
    },
    {
        "uuid": "6e32802144fc8df0db067b1ba1986b74",
        "title": "村游",
        "author": "陆游",
        "content": "闭户苦无憀，行行不觉遥。\n人稀废古井，水退筑新桥。\n野店听山雨，僧厨馈药苗。\n湖中有高士，折简恐难招。",
        "dynasty": "宋",
        "collection_info": null
    },
    {
        "uuid": "f20d4fc9a974981f97ec46d2dbb035ac",
        "title": "吴歌",
        "author": "陆游",
        "content": "胜负两蜗角，荣枯一蚁窠。\n人情苦翻覆，吾意久蹉跎。\n困睫凭茶醒，衰颜頼酒酡。\n坐人能听否，试为若吴歌。",
        "dynasty": "宋",
        "collection_info": null
    },
    {
        "uuid": "d8e996727b509941fa3c9ee919e8fe08",
        "title": "秋感二首  其一",
        "author": "陆游",
        "content": "扶杖龙钟迫耄期，江湖木落更堪悲。\n醉中光景似得志，梦裏朋侪如少时。\n落笔龙蛇仲蒙帖，满怀风月季长诗。\n前朝名胜凋零尽，百岁关心只自知。",
        "dynasty": "宋",
        "collection_info": null
    },
    {
        "uuid": "eaeeef35c0438daa37ff2af76e23e9f7",
        "title": "秋感二首  其二",
        "author": "陆游",
        "content": "圣世优容许乞身，归来犹幸齿齐民。\n渔家那有悬车地，蔬食何施祝鲠人。\n獠婢临溪漂衣絮，蛮童扫叶续炊薪。\n生涯如此仍秋暮，頼是从来惯处贫。",
        "dynasty": "宋",
        "collection_info": null
    },
    {
        "uuid": "36e8fc2cb4287dc1b8565c4b45a9f873",
        "title": "绍兴辛未至丙子六年间予年方壮每遇重九多与一时名士登高于蕺山宇泰阁距开禧丁卯六十年忧患契阔何所不有追数同游诸公乃无一人在者而予犹强健惨怆不能已赋诗识之",
        "author": "陆游",
        "content": "故里登高接隽游，即今不计几番秋。\n一樽尚与菊花醉，万事不禁江水流。\n薄命虽多死闾巷，逢时亦有至公侯。\n若论耄岁朱颜在，穷达皆当输一筹。",
        "dynasty": "宋",
        "collection_info": null
    },
    {
        "uuid": "12ff7051a480b471f2bb03fcc86997d5",
        "title": "结茅",
        "author": "陆游",
        "content": "结茆湖曲两三间，客少柴荆尽日关。\n插架图书娱晚暮，满滩鸥鹭伴清闲。\n壁龛吴晋千年字，窗纳秦稽万迭山。\n自怪坚顽推不倒，时来临水照苍颜。",
        "dynasty": "宋",
        "collection_info": null
    },
    {
        "uuid": "49a8f2f803e8947494cf04707873ad2d",
        "title": "老健",
        "author": "陆游",
        "content": "年垂九十身犹健，竹屋荆扉不厌低。\n挈榼自沽深巷酒，拥衾遥听别村鷄。\n家添豚栅还堪赋，路认牛栏每不迷。\n惟恨穷秋开霁少，晚来小雨又成泥。",
        "dynasty": "宋",
        "collection_info": null
    },
    {
        "uuid": "29faee90cb06d33e5727646d7eb22744",
        "title": "幽居即事二首  其一",
        "author": "陆游",
        "content": "壮岁本亡奇，颓龄又及斯。\n极知身有几，惟是醉相宜。\n烧草温新犊，编篱护伏雌。\n谋生未忘念，笑语路傍儿。",
        "dynasty": "宋",
        "collection_info": null
    },
    {
        "uuid": "ff5920ec4d33847dc7d918d980babba3",
        "title": "幽居即事二首  其二",
        "author": "陆游",
        "content": "晚日照茅茨，西风吹接䍦。\n贫思止酒易，老悔养丹迟。\n斸地秋畦药，焚香夜揲蓍。\n呼儿具舟檝，吾欲上湘灕。",
        "dynasty": "宋",
        "collection_info": null
    },
    {
        "uuid": "2f94bb1f35dbf574fb453d8398375eab",
        "title": "秋晚书感",
        "author": "陆游",
        "content": "牺象初心岂愿才，沟中虽断不须哀。\n吾生自信云舒卷，客态谁论燕去来。\n夕露正看沾草棘，晨霜已见落楸槐。\n耄年闭户真无憾，葑火更阑熟芋魁。",
        "dynasty": "宋",
        "collection_info": null
    },
    {
        "uuid": "05b9445bd8b119fd032a5157a04c4366",
        "title": "小市暮归",
        "author": "陆游",
        "content": "爱酒行行访市酤，醉中亦有稚孙扶。\n林梢残叶吹都尽，烟际孤舟远欲无。\n野饷每思羹苜蓿，旅炊犹得饭雕胡。\n青山在眼何时到，堪嘆年来病满躯。",
        "dynasty": "宋",
        "collection_info": null
    },
    {
        "uuid": "1d501e48addd9594d46014065c4acc12",
        "title": "寓嘆三首  其一",
        "author": "陆游",
        "content": "日夕羊牛下，月明乌鹊飞。\n林林皆有託，贸贸独安归。\n疾痼方求药，秋高未制衣。\n岷峨不遂隠，更恨昔谋非。",
        "dynasty": "宋",
        "collection_info": null
    },
    {
        "uuid": "265b1a16e59e4d0e009ba0088749e862",
        "title": "寓嘆三首  其二",
        "author": "陆游",
        "content": "交世非初志，谋生又绝疏。\n家贫思辟谷，人忌悔知书。\n门异回轩巷，乘无秃尾馿。\n老顽君勿怪，万事有乘除。",
        "dynasty": "宋",
        "collection_info": null
    },
    {
        "uuid": "8e6067e7c9ad495733043cd1cf4a991b",
        "title": "寓嘆三首  其三",
        "author": "陆游",
        "content": "短髮不禁搔，纾悲頼浊醪。\n潦收溪濑急，木落寺楼高。\n善饭余何欠，看云亦足豪。\n今朝有奇事，江浦得霜螯。",
        "dynasty": "宋",
        "collection_info": null
    },
    {
        "uuid": "030a88b757341f7ed488614523718566",
        "title": "题僧庵",
        "author": "陆游",
        "content": "细路穿云坞，危桥渡野塘。\n人稀土花碧，屋老瓦松长。\n忧患双蓬鬓，装资一布囊。\n烧薪藉余暖，今夜有新霜。",
        "dynasty": "宋",
        "collection_info": null
    },
    {
        "uuid": "1cd11c66effb88441361434d3d20c915",
        "title": "哭季长二首  其一",
        "author": "陆游",
        "content": "岷山剡曲各天涯，死籍前时偶脱遗。\n三径就荒俱已老，一樽相属永无期。\n寝门哀恸今何及，泉壤从游后不疑。\n邂逅子孙能记此，交情应似两翁时。",
        "dynasty": "宋",
        "collection_info": null
    },
    {
        "uuid": "818979eea7a6d12669729669d6b97a3b",
        "title": "哭季长二首  其二",
        "author": "陆游",
        "content": "我荷锄时君赐环，君归我復造清班。\n无由促席暂握手，每得寄声聊解颜。\n造物不令成老伴，着书犹喜在名山。\n半年仅得陈莼鲫，白首临风涕自潸。",
        "dynasty": "宋",
        "collection_info": null
    },
    {
        "uuid": "ce62ed99e444470f13b53bf3e696645a",
        "title": "魔境作颇思远适赋此自遣",
        "author": "陆游",
        "content": "夜夜燃灯旦旦香，修行老尚堕微茫。\n斋居自许尘心尽，遇事方知业力强。\n两屦生云入灊皖，孤舟载月上潇湘。\n道人行李君毋笑，惟是蓍筒与药囊。",
        "dynasty": "宋",
        "collection_info": null
    },
    {
        "uuid": "0596d3d76aec6148296ebf33d8aed32b",
        "title": "枕上",
        "author": "陆游",
        "content": "窗纸萧萧印月痕，数声新雁过江村。\n孤愁不与梦俱断，羸老岂知身尚存。\n世事万端归蠹简，秋风百感集清樽。\n荷锄家圃知何憾，犹胜生求入玉门。",
        "dynasty": "宋",
        "collection_info": null
    },
    {
        "uuid": "cb01b2c86a80763ff089143af3c90cb3",
        "title": "读豳诗",
        "author": "陆游",
        "content": "我读豳风七月篇，圣贤事事在陈编。\n岂惟王业方兴日，要是淳风未散前。\n屈宋遗音今尚绝，咸韶古奏更谁传。\n吾曹所学非章句，白髮青灯一泫然。",
        "dynasty": "宋",
        "collection_info": null
    },
    {
        "uuid": "a6cd2f1a3caddc32b9af0ccaf7e7ed45",
        "title": "北窗",
        "author": "陆游",
        "content": "半世蝉嘶坐北窗，耄年依旧守残缸。\n买书安得黄金百，觅句如求白璧双。\n老气尚思吞梦泽，壮游曾是钓巴江。\n寒生事业秋毫尽，笔力终惭鼎可扛。",
        "dynasty": "宋",
        "collection_info": null
    },
    {
        "uuid": "32b85a9174ae078610c50daff731357c",
        "title": "小圃醉中作",
        "author": "陆游",
        "content": "摇落园林探借春，耄期诗酒肯输人。\n狂时湖海犹嫌迮，达处羲农亦未淳。\n木叶蔽身如盛服，藜羹加糁即常珍。\n巢由尚隠唐虞代，漫道桃源是避秦。",
        "dynasty": "宋",
        "collection_info": null
    },
    {
        "uuid": "9319a137582f6139ad21fa9fcd16c5e0",
        "title": "秋冬之交杂赋六首  其一",
        "author": "陆游",
        "content": "蓬户终年闭，灵台一事无。\n贫犹能自活，衰未藉人扶。\n儿学无歆异，孙啼有启呱。\n东邻曲道士，折简也能呼。",
        "dynasty": "宋",
        "collection_info": null
    },
    {
        "uuid": "5c6f96c7dc286e370841c3864f677027",
        "title": "秋冬之交杂赋六首  其二",
        "author": "陆游",
        "content": "霁日收残霭，微霜作早寒。\n桐凋无宿叶，水退出新滩。\n室小纔容膝，门低每触冠。\n平生只此是，何物动忧端。",
        "dynasty": "宋",
        "collection_info": null
    },
    {
        "uuid": "bd0ff3744c70f104823cbc962452240d",
        "title": "秋冬之交杂赋六首  其三",
        "author": "陆游",
        "content": "避俗嫌林浅，安贫觉屋宽。\n地炉烧葑火，土榻藉蒲团。\n稚子夸藜糁，高僧辍芋残。\n霜寒固难出，不怕笑蹒跚。",
        "dynasty": "宋",
        "collection_info": null
    },
    {
        "uuid": "0cf557335090fde17f1549d465321e7c",
        "title": "秋冬之交杂赋六首  其四",
        "author": "陆游",
        "content": "岭下晨炊黍，津头暮繫船。\n寒潮吞别浦，老木惨苍烟。\n市徙新山步，耕侵古庙壖。\n闲人不蓄帻，散髮醉江天。",
        "dynasty": "宋",
        "collection_info": null
    },
    {
        "uuid": "e908ce35883e5cf883652ef0ae35dad2",
        "title": "秋冬之交杂赋六首  其五",
        "author": "陆游",
        "content": "雾雨林塘晚，风霜聚落寒。\n衣冠存简朴，农圃备艰难。\n舂簸荞供饵，蒸炊豆作团。\n此心如古井，无地起涛澜。",
        "dynasty": "宋",
        "collection_info": null
    },
    {
        "uuid": "2a10a0465832dccf0477b7828aa3f579",
        "title": "秋冬之交杂赋六首  其六",
        "author": "陆游",
        "content": "碓舍临寒水，渔舟弄夕霏。\n乌将九子过，雉挟两雌飞。\n浮世萍无蒂，流年弩发机。\n常思南郑日，县驿跨骡归。",
        "dynasty": "宋",
        "collection_info": null
    },
    {
        "uuid": "a0fef90845a0d84ce362134434caf544",
        "title": "海山",
        "author": "陆游",
        "content": "补落迦山访旧游，庵摩勒果隘中州。\n秋涛无际明人眼，更作津亭半日留。",
        "dynasty": "宋",
        "collection_info": null
    },
    {
        "uuid": "e1e7941ef03d6ff1c7cf10b65fac9a6d",
        "title": "饮村酒",
        "author": "陆游",
        "content": "湘浦骚人咏啜漓，黄州饮湿又增奇。\n纷纷坐客评清浊，我已昏然睡不知。",
        "dynasty": "宋",
        "collection_info": null
    },
    {
        "uuid": "7ae0d7f3396499124f9a737b937cc884",
        "title": "观诸将除书",
        "author": "陆游",
        "content": "百炼刚非绕指柔，貂蝉要是出兜鍪。\n得官若使皆齐虏，对泣何疑效楚囚。",
        "dynasty": "宋",
        "collection_info": null
    },
    {
        "uuid": "f2ad8ad844e8e6d3e82997fadb398199",
        "title": "扪腹",
        "author": "陆游",
        "content": "身如椰子腹瓠壶，三亩荒园常荷锄。\n着万卷书虽不足，容数百人还有余。",
        "dynasty": "宋",
        "collection_info": null
    },
    {
        "uuid": "c0fd50c26c46bb3320eb73c81d3433ba",
        "title": "醉歌",
        "author": "陆游",
        "content": "却日莫挥戈，君当听我歌。\n花残狂有限，酒熟闷无多。\n生理凭长镵，幽情寄短蓑。\n江湖秋万里，未死且婆娑。",
        "dynasty": "宋",
        "collection_info": null
    },
    {
        "uuid": "7cd0b5a5c2031cfa524e54e78f1a2943",
        "title": "自嘆",
        "author": "陆游",
        "content": "恶杀常根食，安贫但缊袍。\n消摇敢言达，简默本非高。\n入剡逢飞雪，游吴看怒涛。\n平生笑渔父，苦语劝餔糟。",
        "dynasty": "宋",
        "collection_info": null
    },
    {
        "uuid": "f958a082c8abeafd25a64f1aaf116666",
        "title": "村翁",
        "author": "陆游",
        "content": "不入城门三岁余，亦无车马过吾庐。\n食常羹芋已忘肉，年迫盖棺犹爱书。\n处处叩门寻醉叟，时时临水看游鱼。\n半生名宦终何得，作箇村翁计未疏。",
        "dynasty": "宋",
        "collection_info": null
    },
    {
        "uuid": "71449ca806f3c26e3a161576e45c21c3",
        "title": "不寐",
        "author": "陆游",
        "content": "一竿江渚寄沉冥，衰疾侵凌失鬓青。\n困睫日中常欲闭，夜阑枕上却惺惺。",
        "dynasty": "宋",
        "collection_info": null
    },
    {
        "uuid": "33436961aaac10fc48f9a3a52c658808",
        "title": "书志",
        "author": "陆游",
        "content": "平生不喜作鹏抟，常伴寒螀语夜阑。\n一碗淖糜支日过，数椽破屋着身宽。\n衰残虽已嘆垂白，忧患未容侵渥丹。\n后五百年吾话在，笑君虚坐几蒲团。",
        "dynasty": "宋",
        "collection_info": null
    },
    {
        "uuid": "08c694a7dfb3147076746082c75cecd1",
        "title": "东偏纸阁初成",
        "author": "陆游",
        "content": "蚍蜉占雨解移穴，蟋蟀畏寒先近床。\n我亦联屏为燠室，一冬省火又宜香。",
        "dynasty": "宋",
        "collection_info": null
    },
    {
        "uuid": "fe7e1c50bc24be69a69da22a364ed6e6",
        "title": "小竖醉",
        "author": "陆游",
        "content": "漫道樽中酒不空，歌呼谁解和衰翁。\n可怜小竖如猱玃，却有平阳吏舍风。",
        "dynasty": "宋",
        "collection_info": null
    },
    {
        "uuid": "31e064c2d9dac6f72e9b6579e0a448a8",
        "title": "杂兴四首  其一",
        "author": "陆游",
        "content": "寸阴可惜子所知，尺宅治生今未迟。\n虚费年光作闲事，人间信有白头痴。",
        "dynasty": "宋",
        "collection_info": null
    },
    {
        "uuid": "521a8789c695382bd19d98436aa3da6d",
        "title": "杂兴四首  其二",
        "author": "陆游",
        "content": "尧舜桀纣皆腐骨，王侯蝼蚁同丘墟。\n麦苗覆块鸠唤雨，常恨无人同荷锄。",
        "dynasty": "宋",
        "collection_info": null
    },
    {
        "uuid": "fd5ac45f13233e0fb5cf85df4b8b27b6",
        "title": "杂兴四首  其三",
        "author": "陆游",
        "content": "一春妍暖无多日，八十康强有几人。\n学不名家空自苦，路边醉倒却关身。",
        "dynasty": "宋",
        "collection_info": null
    },
    {
        "uuid": "4506fc84fb6cf4669ff142e2ae07e0d0",
        "title": "杂兴四首  其四",
        "author": "陆游",
        "content": "诗人肝肺困雕镌，往往寿非金石坚。\n我独适情无杰句，化工不忌遣长年。",
        "dynasty": "宋",
        "collection_info": null
    },
    {
        "uuid": "d8ceeac11c36220eee4701ac8e1a18c8",
        "title": "示儿孙辈",
        "author": "陆游",
        "content": "昔忝诸生后，初非一世豪。\n但希乡有秩，敢望郡功曹。\n敛版宁为辱，扶犁亦足高。\n儿孙勿妄想，底处不徒劳。",
        "dynasty": "宋",
        "collection_info": null
    },
    {
        "uuid": "3524be107665684f2f10be6f0d7b2115",
        "title": "杂赋六首  其一",
        "author": "陆游",
        "content": "养疾清溪曲，风林几着霜。\n细书如助懒，薄酒不成狂。\n老嘆朋侪尽，闲知岁月长。\n柴门偶一出，倚杖立斜阳。",
        "dynasty": "宋",
        "collection_info": null
    },
    {
        "uuid": "eed85b1232b8780c44ecc24d3f107093",
        "title": "杂赋六首  其二",
        "author": "陆游",
        "content": "孤学违流俗，危机历畏途。\n逢人增戃怳，看镜失肤腴。\n闭户书围坐，移灯影向隅。\n空怀四方志，泯默死东吴。",
        "dynasty": "宋",
        "collection_info": null
    },
    {
        "uuid": "3ba2e7a928063b2fc05f916569cca79b",
        "title": "杂赋六首  其三",
        "author": "陆游",
        "content": "家业贫原宪，年龄老伏生。\n但悲鸾独舞，那羡雁能鸣。\n酿酒秋常醉，驱牛夜亦耕。\n此身当自贵，勿用作投琼。",
        "dynasty": "宋",
        "collection_info": null
    },
    {
        "uuid": "8874d9b120290cdc0b4f7e40bfb5fd9e",
        "title": "杂赋六首  其四",
        "author": "陆游",
        "content": "贵固不如贱，狂应未胜痴。\n闭门真已矣，命驾欲何之。\n碧缕生香袖，清漪涨砚池。\n是中有佳处，不觉昼阴移。",
        "dynasty": "宋",
        "collection_info": null
    },
    {
        "uuid": "992f5dfc7c8fd26d5fef841ee8ebd066",
        "title": "杂赋六首  其五",
        "author": "陆游",
        "content": "海上鱼盐聚，烟中鷄犬声。\n耕农叱牛去，醉叟策馿行。\n敛薄民差乐，烽消盗略平。\n悠然憩松下，我亦有幽情。",
        "dynasty": "宋",
        "collection_info": null
    },
    {
        "uuid": "d86b374079b97107cdf61da5fed13756",
        "title": "杂赋六首  其六",
        "author": "陆游",
        "content": "栉髮晨兴后，宽腰午饷余。\n讲明穷理学，雠校养生书。\n倚杖听啼鸟，临池看戏鱼。\n怡然又终日，底事解愁予。",
        "dynasty": "宋",
        "collection_info": null
    },
    {
        "uuid": "939e92a30cfdd1288f6cdc9924dc10fc",
        "title": "幽居",
        "author": "陆游",
        "content": "人间岁月苦骎骎，白首幽居不厌深。\n懒爱举杯成美睡，静嫌对弈动机心。\n山村野渡双芒屩，夜雪晨霜一布衾。\n不到匡庐三十载，梦携巾钵上东林。",
        "dynasty": "宋",
        "collection_info": null
    },
    {
        "uuid": "80c5add44d8a306454e2ebd550bc1cd4",
        "title": "连日作阴颇有雨雪意",
        "author": "陆游",
        "content": "十分历日过八九，徂岁迫人殊可惊。\n霜木萧萧临古道，雪云惨惨冒高城。\n山头噤雀无生意，水面饥鸢有堕声。\n剩压新醅供旨蓄，从今次第问春耕。",
        "dynasty": "宋",
        "collection_info": null
    },
    {
        "uuid": "70151643d9c87b31632dfe1ca04e22c1",
        "title": "山房",
        "author": "陆游",
        "content": "四纪移家剡曲傍，自茨生草作山房。\n寒侵夜艾知霜重，行遍天涯觉梦长。\n戒婢无劳事钗泽，课奴相率补陂塘。\n无衣已免豳人嘆，数箔春蚕岁有常。",
        "dynasty": "宋",
        "collection_info": null
    },
    {
        "uuid": "f97c067f1ff290691ac32eb82f7f95a0",
        "title": "梅市暮归",
        "author": "陆游",
        "content": "老境惟闭门，不与事物接。\n时逢佳山水，尚復快登涉。\n山程策小蹇，水泛摇短楫。\n今兹税驾地，佳事喜稠迭。\n云生湿行縢，风细掠醉颊。\n旅羹芼玉糁，僧饭敷白氎。\n葑火煨芋魁，瓦甑炊豆荚。\n经行出幽圃，怀抱颇自惬。\n枯篱络丹实，深涧堆黄叶。\n白云横谷口，绿篠穿山胁。\n还家宁迫暮，取路羞径捷。\n何当倚蒲龛，一坐十小劫。",
        "dynasty": "宋",
        "collection_info": null
    },
    {
        "uuid": "27dfc8f878b23ff38e8631041bf9c8f4",
        "title": "法云寺",
        "author": "陆游",
        "content": "法云古兰若，西走钱塘路。\n帆影梅市桥，人语柯山聚。\n吾家昔为邻，来往无晨暮。\n十世三百年，散徙非復故。\n修廊与广殿，亦已化烟雾。\n经营久不倦，大体始略具。\n钟鱼以时鸣，轩槛有幽趣。\n中庭扫芜秽，断碣起颠仆。\n老我绝世缘，随身惟两屦。\n愿言治北窗，寂寞同子住。",
        "dynasty": "宋",
        "collection_info": null
    },
    {
        "uuid": "684c808f67523a09f4cfb626034a812f",
        "title": "郊居",
        "author": "陆游",
        "content": "郊居本宴如，触事自多感。\n况当摇落时，云重天惨惨。\n路穷非通途，地偏无远览。\n残芜连古道，槁叶满幽坎。\n老来厌了了，万事付黮闇。\n地炉炽生柴，唤客烹荠糁。",
        "dynasty": "宋",
        "collection_info": null
    },
    {
        "uuid": "c1809aaef2dbf23fddd8a58ac35ca651",
        "title": "作雪不成独咏",
        "author": "陆游",
        "content": "淡日朝穿雾，浓云夜护霜。\n风声空浩荡，雪意愈微茫。\n棐几闲临帖，铜炉静炷香。\n悠然践残岁，不是傲羲皇。",
        "dynasty": "宋",
        "collection_info": null
    },
    {
        "uuid": "fcda6a34875f58875964b840b04c0412",
        "title": "闻雁",
        "author": "陆游",
        "content": "蜻蜓浦中闻雁声，寒侵短褐客愁生。\n忽思大散关头路，雪压蒙毡夜下程。",
        "dynasty": "宋",
        "collection_info": null
    },
    {
        "uuid": "30d11b4d87bc820275855f0fa4423e91",
        "title": "泛舟至蜻蜓浦小泊渔村",
        "author": "陆游",
        "content": "醉泛蜻蜓浦，咿哑一橹声。\n陂塘秋水瘦，墟落暮烟生。\n野店曾留醉，樵翁不记名。\n相逢虽惘惘，怀抱已先倾。",
        "dynasty": "宋",
        "collection_info": null
    },
    {
        "uuid": "c96f332f5e0fb84251055d89930eb8d9",
        "title": "散策门外邻叟怪其瘦",
        "author": "陆游",
        "content": "八十衰翁力既愆，强扶藤杖出门前。\n朝晡恃粥何劳嘆，齿脱牙摇已数年。",
        "dynasty": "宋",
        "collection_info": null
    },
    {
        "uuid": "fc3bd70fcec8646568ca29fc76a70f99",
        "title": "书警二首  其一",
        "author": "陆游",
        "content": "束带接一客，伸纸报一书。\n未为甚疲劳，已觉不枝梧。\n惟有袖手坐，俨然如斋居。\n尚惧精神衰，药石以自扶。",
        "dynasty": "宋",
        "collection_info": null
    },
    {
        "uuid": "e22e319b9ea24b439218fce94bd3bb73",
        "title": "书警二首  其二",
        "author": "陆游",
        "content": "情慾虽害人，要是自惑溺。\n吾观日用事，饮食真勍敌。\n乃知匕箸间，其祸甚衽席。\n堂堂六尺躯，勿为口腹役。",
        "dynasty": "宋",
        "collection_info": null
    },
    {
        "uuid": "4df8430501cdf066312e6b7aee1621a7",
        "title": "园中",
        "author": "陆游",
        "content": "残菊无復花，游蜂抱枯丛。\n我老復多疾，寄迹穷巷中。\n开门无客至，安取樽不空。\n夕阳挂高树，此日还匆匆。",
        "dynasty": "宋",
        "collection_info": null
    },
    {
        "uuid": "99a521cd2ceef0a9a9b12e518c056411",
        "title": "冬晴行园中二首  其一",
        "author": "陆游",
        "content": "冬温光景如春妍，暮年强健胜壮年。\n手推园门拂石坐，岂暇为客思无毡。\n残芜未死更鬰鬰，晚菊欲槁犹鲜鲜。\n闲愁正得酒弹压，此夕预知当熟眠。",
        "dynasty": "宋",
        "collection_info": null
    },
    {
        "uuid": "8fe01c6f1e11c654d3c80ac62a9c80d6",
        "title": "冬晴行园中二首  其二",
        "author": "陆游",
        "content": "桔槔灌蔬固已非，竹笕浇花宜见讥。\n杏繁梅瘦种性别，一气生杀均天机。\n细推物理孰不尔，抟风未可嘲卑飞。\n君其置之且共酌，白酒方熟黄鸡肥。",
        "dynasty": "宋",
        "collection_info": null
    },
    {
        "uuid": "3f16df98b9581d7c3b18eedf11eba6d2",
        "title": "怀青城旧游",
        "author": "陆游",
        "content": "宦途到处不黔突，惟有剑南縻岁月。\n屡游老泽苍玉嶂，疑是虚皇白银阙。\n松肪捣麨具晨餐，槲叶作衣胜短褐。\n泥饮不容繁杏落，浩歌常送寒蝉没。\n水边洞口适有遇，握手一言换凡骨。\n少陵老子未识真，欲倚黄精除白髮。",
        "dynasty": "宋",
        "collection_info": null
    },
    {
        "uuid": "07b6719ef0dc66c4afdfca70d0ad4d33",
        "title": "晚立",
        "author": "陆游",
        "content": "倦凭小竖立柴门，残角疏钟欲断魂。\n伤雁养翎依荻浦，渡牛浮鼻望烟村。\n壮心已觉随年往，孤学何由与俗论。\n数点雨声催返舍，小窗灯火对壶飧。",
        "dynasty": "宋",
        "collection_info": null
    },
    {
        "uuid": "4222285fc714b605a6d6ede8c3f411de",
        "title": "志喜",
        "author": "陆游",
        "content": "雪鬓萧萧九十翁，短檠犹喜策新功。\n斲轮自得不传处，治水本行无事中。\n山市儿童随小蹇，江村烟雨宿孤篷。\n更知衰疾从今减，万里尘清蜀药通。",
        "dynasty": "宋",
        "collection_info": null
    },
    {
        "uuid": "f1c41a39b29ff6647be364c432507d27",
        "title": "穷居",
        "author": "陆游",
        "content": "仕宦初何得，穷居半士农。\n清宵叔夜锻，平旦伯鸾舂。\n马磨犹支日，牛衣亦过冬。\n湖中有啸父，何计得相从。",
        "dynasty": "宋",
        "collection_info": null
    },
    {
        "uuid": "2da5c6dea2fdf4ab84c13f34ee3dca22",
        "title": "冬暖园中萱草蓊然海棠亦着花可爱作路浚井皆近事也",
        "author": "陆游",
        "content": "暖景变严冬，谁知造化功。\n少留萱草绿，探借海棠红。\n筑路横塘北，疏泉小岭东。\n欣然得佳处，忘却岁将穷。",
        "dynasty": "宋",
        "collection_info": null
    },
    {
        "uuid": "8c4a5d4fb53ed52706c8b515d02a8765",
        "title": "即事示儿辈",
        "author": "陆游",
        "content": "今岁霜迟殊未寒，篱东乌桕叶纔丹。\n病轻渐喜免求药，老甚难夸能据鞍。\n邻舍僧贫分米少，酒坊人熟督钱宽。\n晚来笑向儿孙说，且得无生一话团。",
        "dynasty": "宋",
        "collection_info": null
    },
    {
        "uuid": "ae8b4056a35afe07492a0b8556672066",
        "title": "小雨颇寒",
        "author": "陆游",
        "content": "冬温初喜一寒新，纸阁砖炉养病身。\n残雨已收犹点滴，断云欲散更轮囷。\n衣裳可典宁留笥，口腹虽馋肯累人。\n一事明朝差似乐，探梅闲岸接䍦巾。",
        "dynasty": "宋",
        "collection_info": null
    },
    {
        "uuid": "2a0b3146d9a829536b1d5f1ada6dfa77",
        "title": "题舍壁二首  其一",
        "author": "陆游",
        "content": "身寄瓜牛庐，手持科斗书。\n尚憎驽恋栈，肯羡鹤乘车。\n富贵何加我，山林亦宴如。\n年来常去杀，不嘆食无鱼。",
        "dynasty": "宋",
        "collection_info": null
    },
    {
        "uuid": "f8deddbf7aa8ad7910a253b22de3fbb3",
        "title": "题舍壁二首  其二",
        "author": "陆游",
        "content": "草没孔明庐，尘流倚相书。\n家居四立壁，出驾独辕车。\n穷达本无择，死生良自如。\n镜湖三百里，处处侣禽鱼。",
        "dynasty": "宋",
        "collection_info": null
    },
    {
        "uuid": "f636bb6cb20fe2c88853e10c1928edce",
        "title": "仲冬书事",
        "author": "陆游",
        "content": "边头无警少铃声，病得新霜亦已平。\n赤脚听蛩勤夜绩，苍头租犊待冬耕。\n发奁双兔骈头卧，溢榼芳醪彻底清。\n里巷纷纷夸节物，春盘傩鼓渐关情。",
        "dynasty": "宋",
        "collection_info": null
    },
    {
        "uuid": "928a731e0d5e77c1cbd79208295635b7",
        "title": "醉舞",
        "author": "陆游",
        "content": "渭城朝雨不须歌，烂醉江头舞短蓑。\n自是先生眼根钝，天狐伎俩本无多。",
        "dynasty": "宋",
        "collection_info": null
    },
    {
        "uuid": "2d6e9678e5c103097524611e6b2a6d32",
        "title": "思蜀二首  其一",
        "author": "陆游",
        "content": "白帝城边八阵碛，青城山下丈人祠。\n英雄不生僊又去，零落草间多折碑。",
        "dynasty": "宋",
        "collection_info": null
    },
    {
        "uuid": "0624f0b953d8431e3c8de48f1d01bfbc",
        "title": "思蜀二首  其二",
        "author": "陆游",
        "content": "蜀庄鸣飞隘九区，超然岂止山泽癯。\n荒台古井无处所，行子但觅房公湖。",
        "dynasty": "宋",
        "collection_info": null
    },
    {
        "uuid": "91f48e1649f4b60360995c65f7e189f6",
        "title": "次韵李季章参政哭其夫人七首  其一",
        "author": "陆游",
        "content": "飞盖传呼入省门，依然残梦浣花村。\n遥知最是伤心处，衫袂犹霑扫黛痕。",
        "dynasty": "宋",
        "collection_info": null
    },
    {
        "uuid": "80674e6c75c50d381c4a43f953720839",
        "title": "次韵李季章参政哭其夫人七首  其二",
        "author": "陆游",
        "content": "焚香黄阁退朝归，道话时时正要提。\n九十老翁缘底健，一生强半是单栖。",
        "dynasty": "宋",
        "collection_info": null
    },
    {
        "uuid": "15f53b6d37e5279103f1d9e8c25482a9",
        "title": "次韵李季章参政哭其夫人七首  其三",
        "author": "陆游",
        "content": "万里毡车入凤城，岂知遽已迫斜曛。\n似闻后院思遗爱，掩泪人人说小君。",
        "dynasty": "宋",
        "collection_info": null
    },
    {
        "uuid": "68684e7ea3ff192b8111c13d6bc57c76",
        "title": "次韵李季章参政哭其夫人七首  其四",
        "author": "陆游",
        "content": "佛供斋僧冀万分，幽明路绝竟难论。\n若为可慰重泉念，触事平心无怨恩。",
        "dynasty": "宋",
        "collection_info": null
    },
    {
        "uuid": "1f57191576d83d009b2690ddfe8faebe",
        "title": "次韵李季章参政哭其夫人七首  其五",
        "author": "陆游",
        "content": "焄蒿一去杳难知，数纸遗书手自披。\n切勿轻为归蜀梦，竹枝忍復听吾伊。",
        "dynasty": "宋",
        "collection_info": null
    },
    {
        "uuid": "5c6401a8ad673ab0df37cae3a941aabe",
        "title": "次韵李季章参政哭其夫人七首  其六",
        "author": "陆游",
        "content": "害道无如狥爱嗔，养生尤要啬精神。\n祝公少置空闺忆，天下安危在此身。",
        "dynasty": "宋",
        "collection_info": null
    },
    {
        "uuid": "68b868aadc321e1db94d60f4fa0119ee",
        "title": "次韵李季章参政哭其夫人七首  其七",
        "author": "陆游",
        "content": "富贵思归岂坐迂，岷山种芋已成区。\n独归它日公无憾，天际烟帆与石俱。",
        "dynasty": "宋",
        "collection_info": null
    },
    {
        "uuid": "c41377f3a51e2adb6db74174472eecfc",
        "title": "试笔",
        "author": "陆游",
        "content": "人间元无第一手，万事端如屈伸肘。\n但能看破即超然，何代商山无四叟。\n老民自视中何有，倾身经营一杯酒。\n此外管城差可人，相从且作明窗友。",
        "dynasty": "宋",
        "collection_info": null
    },
    {
        "uuid": "66daa463aec167d9eb8ee326d1f025e2",
        "title": "屠希笔",
        "author": "陆游",
        "content": "屠希一笔价必千，绍兴初载海内传。\n高皇爱赏登玉几，求书蚤暮常差肩。\n一朝希死子孙弱，岁久仅可售百钱。\n宣城晋陵竞声价，外虽甚饰中枵然。\n呜呼世事每如此，使我太息中夕起。",
        "dynasty": "宋",
        "collection_info": null
    },
    {
        "uuid": "70180358fcfcb07c9a3a3aa7b0ef2e98",
        "title": "寒夜吟",
        "author": "陆游",
        "content": "仕宦孰不愿美官，无如两膊耸耸寒。\n可怜误信纸上语，至死功名心未阑。\n骯脏得倚门，矍铄犹据鞍。\n何如百年中，尽付一渔竿。\n布襦可以度雪夕，麦饭可以支朝餐。\n但知禅龛着身稳，莫和诗人行路难。",
        "dynasty": "宋",
        "collection_info": null
    },
    {
        "uuid": "11e003a9f5a00f4c0f68b5e34c58247d",
        "title": "记梦",
        "author": "陆游",
        "content": "衣绅飘举髮飕飗，一鹤聊为太华游。\n每过名山思小憩，天风浩浩不容留。",
        "dynasty": "宋",
        "collection_info": null
    },
    {
        "uuid": "b08be73f2739627e904ff4722e133482",
        "title": "霜夜二首  其一",
        "author": "陆游",
        "content": "月淡霜清夜漏迟，疏钟杳杳度南陂。\n灯残有恨欲谁语，鷄老无声如我衰。\n使入蜀川方在道，书传淮浦定何时。\n若为可遣闲愁得，独拥寒炉爇豆萁。",
        "dynasty": "宋",
        "collection_info": null
    },
    {
        "uuid": "ec5532fac0fa58434e29f84978d6162a",
        "title": "霜夜二首  其二",
        "author": "陆游",
        "content": "土床纸帐卧幽寂，枕上细听城上更。\n榾柮烧残地炉冷，喔咿声断天窗明。\n风霜欲透草茨屋，盐酪不下荠糁羹。\n犹恨扶犁老无力，向来枉是请躬耕。",
        "dynasty": "宋",
        "collection_info": null
    },
    {
        "uuid": "6bafcb7ec63b72cf037bcee9e5f4e1c4",
        "title": "岁暮",
        "author": "陆游",
        "content": "岁暮风霜惨，村深草棘稠。\n力衰行每蹇，衣薄鼻多鼽。\n久矣当长往，悠然尚小留。\n儿童报炊熟，得饱且忘忧。",
        "dynasty": "宋",
        "collection_info": null
    },
    {
        "uuid": "b21cdfbe66fb4a0f672688471ef22f21",
        "title": "与野人散策门外",
        "author": "陆游",
        "content": "春意侵寒律，川云结夕阴。\n闲人了无事，邻叟偶相寻。\n废沼萍黏块，孤村雀满林。\n世间真梦耳，何物可关心。",
        "dynasty": "宋",
        "collection_info": null
    },
    {
        "uuid": "0eef11fc72d24f75061d85b8a84fffa5",
        "title": "十一月十一日夜闻雨声",
        "author": "陆游",
        "content": "入冬殊未寒，尘土冒原野。\n沟溪但枯萍，不闻清湍泻。\n今夕復何夕，急雨鸣屋瓦。\n岂惟宿麦长，分喜到菜把。\n明朝开衡门，想见泥溅踝。\n丰年傥可期，击壤歌豳雅。",
        "dynasty": "宋",
        "collection_info": null
    },
    {
        "uuid": "55400b22f52ddb2911dffc2562dbfbac",
        "title": "自述二首  其一",
        "author": "陆游",
        "content": "怡然气貌渐还婴，淡饭粗裘过此生。\n尽道无方能缩地，梦中夜夜上青城。",
        "dynasty": "宋",
        "collection_info": null
    },
    {
        "uuid": "49ef4231f984f375af8e2ba96076a487",
        "title": "自述二首  其二",
        "author": "陆游",
        "content": "齿卼復牢能咀嚼，足挛渐愈可跏趺。\n短檠非復衰翁事，且与儿孙共地炉。",
        "dynasty": "宋",
        "collection_info": null
    },
    {
        "uuid": "ff0ad3aa83918ff6c8e268ab2edff6b9",
        "title": "岁暮老怀",
        "author": "陆游",
        "content": "粥美忘流啜，灯孤伴独吟。\n衾寒知夜艾，身痛卜天阴。\n薪炭常忧绝，杯觞不厌深。\n故人今已矣，三嘆有遗音。",
        "dynasty": "宋",
        "collection_info": null
    },
    {
        "uuid": "abe449360b0c7bad9abe079b268f57d4",
        "title": "书况",
        "author": "陆游",
        "content": "垂白渭南叟，深居湖上村。\n贫知蔬食美，闲觉布衣尊。\n琴谱从僧借，茶经与客论。\n探梅来直步，沽酒到偏门。\n细织笼安鹤，频求果饲猿。\n旧书编未绝，犹足教诸孙。",
        "dynasty": "宋",
        "collection_info": null
    },
    {
        "uuid": "f4c9ceff215d809d2f1373ba18fa18fd",
        "title": "书道室壁",
        "author": "陆游",
        "content": "余生天地一飞蓬，学道年来似有功。\n习气扫除空劫外，精神澡雪隠书中。\n种瓜溪父时时见，卖药壶公处处同。\n莫谓与人缘苦薄，相随拍手有儿童。",
        "dynasty": "宋",
        "collection_info": null
    },
    {
        "uuid": "3ba5c9b6dfe1494feb01837f8683fb45",
        "title": "书志",
        "author": "陆游",
        "content": "蓬矢桑弧射四方，岂知垂老卧江乡。\n读书虽復具隻眼，贮酒其如无别肠。\n疋马扬鞭游鄠杜，扁舟捩柁上潇湘。\n自悲此志俱难豁，且復狂歌破夜长。",
        "dynasty": "宋",
        "collection_info": null
    },
    {
        "uuid": "e10776ccd5983b7e9b3d4afef91fe25c",
        "title": "雪夕",
        "author": "陆游",
        "content": "目视𥉂𥉂左耳聋，吾衰略与昔人同。\n移灯自看竛竮影，取酒时浇礧磈胸。\n东郭稍能师顺子，北山未敢笑愚公。\n空村雪虐风饕夜，袖手悠然政策功。",
        "dynasty": "宋",
        "collection_info": null
    },
    {
        "uuid": "045e3e8afde5512c72c27e2b2c06a46e",
        "title": "书枕屏四首  其一",
        "author": "陆游",
        "content": "西域兜罗被，南番笃耨香。\n惯眠三丈日，不识五更霜。",
        "dynasty": "宋",
        "collection_info": null
    },
    {
        "uuid": "9a2a978e1ebb8c4f0cef1e99373be006",
        "title": "书枕屏四首  其二",
        "author": "陆游",
        "content": "心若冰将释，貌如儿未孩。\n青城上官叟，时入梦中来。",
        "dynasty": "宋",
        "collection_info": null
    },
    {
        "uuid": "2938474e57ee2456cf9860982ac61c32",
        "title": "书枕屏四首  其三",
        "author": "陆游",
        "content": "甘菊缝为枕，疏梅画作屏。\n改诗眠未稳，闻雪醉初醒。",
        "dynasty": "宋",
        "collection_info": null
    },
    {
        "uuid": "d6529680168e6bdc32f7c98d924978ca",
        "title": "书枕屏四首  其四",
        "author": "陆游",
        "content": "星斗阑干晓，窗扉昽{日怱}明。\n金门与茅店，一种是鷄声。",
        "dynasty": "宋",
        "collection_info": null
    },
    {
        "uuid": "4f529ffca9f4723752b8bdc0177ac68f",
        "title": "二友",
        "author": "陆游",
        "content": "剩储名酒待梅开，凈扫虚窗候月来。\n老子幽居得二友，人间万事信悠哉。",
        "dynasty": "宋",
        "collection_info": null
    },
    {
        "uuid": "082855a8e264060845629a9bbfd17010",
        "title": "寄五郎兼示十五郎",
        "author": "陆游",
        "content": "八十九十老可惊，白髮森然憎镜明。\n身当游岱尚少驻，书欲藏山殊未成。\n大儿为国戍绝塞，季子伴翁亲短檠。\n古人已矣不可作，夜阑抚几嘆平生。",
        "dynasty": "宋",
        "collection_info": null
    },
    {
        "uuid": "a6c64baaf50250ec8f9fd5ce21683144",
        "title": "邻曲相过",
        "author": "陆游",
        "content": "邻曲集山家，相看一笑譁。\n扶行足踸踔，半落齿槎牙。\n农圃乖生理，风霜感岁华。\n老来情话少，更尽此瓯茶。",
        "dynasty": "宋",
        "collection_info": null
    },
    {
        "uuid": "d490aacf607bf7bf4c272e8d59762aeb",
        "title": "东窗",
        "author": "陆游",
        "content": "腊近寒何薄，秋衣着尚宜。\n年光祈雪见，节物卖灯知。\n川日初沉后，楼钟欲动时。\n东窗对儿子，聊与细论诗。",
        "dynasty": "宋",
        "collection_info": null
    },
    {
        "uuid": "14e88a2ec32313492aaf0fbd9c303e9e",
        "title": "晓寒",
        "author": "陆游",
        "content": "落月衔山口，浓霜倒菊丛。\n青毡压衾暖，软火满炉红。\n起晚书亏课，愁多酒策功。\n杜陵如昔否，谁与问征鸿。",
        "dynasty": "宋",
        "collection_info": null
    },
    {
        "uuid": "f5e57cd590eab8517332b4f86ffbd87a",
        "title": "小雪",
        "author": "陆游",
        "content": "檐飞数片雪，瓶插一枝梅。\n童子敲清磬，先生入定回。",
        "dynasty": "宋",
        "collection_info": null
    },
    {
        "uuid": "f3faa6866fbd2928a6a7d0d65071eb3f",
        "title": "书感",
        "author": "陆游",
        "content": "梦裏逢无咎，天涯哭季长。\n吾生亦有几，且復钓沧浪。",
        "dynasty": "宋",
        "collection_info": null
    },
    {
        "uuid": "6b128c77e92b28feeb2eceff8a01608e",
        "title": "家酿颇劲戏作",
        "author": "陆游",
        "content": "千古英雄骨作尘，不如一醉却关身。\n鼎来虽恨王陵戆，熟味方知孟子醇。\n试问浩歌遗世事，何如酣枕养天真。\n竹林嵇阮虽名胜，要是渊明最可人。",
        "dynasty": "宋",
        "collection_info": null
    },
    {
        "uuid": "a0ce899d00e0b8fe1ba898e9f2849d3f",
        "title": "食荠糁甚美盖蜀人所谓东坡羹也",
        "author": "陆游",
        "content": "荠糁芳甘妙绝伦，啜来恍若在峨岷。\n莼羹下豉知难敌，牛乳抨酥亦未珍。\n异味颇思修凈供，秘方常惜授厨人。\n午窗自抚膨脝腹，好住烟村莫厌贫。",
        "dynasty": "宋",
        "collection_info": null
    },
    {
        "uuid": "df49a735cb7a29e9f9405b70137e0fb4",
        "title": "杂兴四首  其一",
        "author": "陆游",
        "content": "锄草春愈茂，养草秋亦衰。\n不如两置之，荣悴渠有时。",
        "dynasty": "宋",
        "collection_info": null
    },
    {
        "uuid": "7edafa54dc188f849ccaa4ea265d2a49",
        "title": "杂兴四首  其二",
        "author": "陆游",
        "content": "栖鷄未旦鸣，粒食固宜报。\n林鸟何预人，哓哓欲谁告。",
        "dynasty": "宋",
        "collection_info": null
    },
    {
        "uuid": "c6facbdacadad4633f478fdf0f677d05",
        "title": "杂兴四首  其三",
        "author": "陆游",
        "content": "硕果坠池响，鱼队散无迹。\n空弦可落雁，此事盖自昔。",
        "dynasty": "宋",
        "collection_info": null
    },
    {
        "uuid": "d2d8b65c343c7f9ee1074366e60fca55",
        "title": "杂兴四首  其四",
        "author": "陆游",
        "content": "涤砚欲其洁，磨镜欲其明。\n愿君试思之，与己孰重轻。",
        "dynasty": "宋",
        "collection_info": null
    },
    {
        "uuid": "405013ea02b87a65d4cc201e8a557a63",
        "title": "幽情",
        "author": "陆游",
        "content": "免归又破六年闲，每寄幽情烟水间。\n清镜不藏新白髮，芳樽犹惜旧朱颜。\n一编蠹简心空在，百瓮寒齑债未还。\n莫为岷峨劳梦想，故乡随分有名山。",
        "dynasty": "宋",
        "collection_info": null
    },
    {
        "uuid": "077d6a2132614c095868aa196423b512",
        "title": "醉歌",
        "author": "陆游",
        "content": "不痴不聋不作翁，平生与世马牛风。\n无材无德痴顽老，尔来对客惟称好。\n相风使帆第一筹，随风倒柁更何忧。\n亦不求作佛，亦不愿封侯。\n亦不须脱裘去换酒，亦不须卖剑来买牛。\n甲第从渠餍粱肉，貂蝉本自出兜鍪。\n燮理阴阳岂不好，纔得闲管晴雨如鹁鸠。\n辛苦筑垒拂云祠，不如吟啸风月登高楼。\n尔作楚舞吾齐讴，身安意适死即休。",
        "dynasty": "宋",
        "collection_info": null
    },
    {
        "uuid": "f4f6093abd14f43f9583e9f0a165a365",
        "title": "霜冷",
        "author": "陆游",
        "content": "梅花消息动江边，渐见新春换故年。\n莫道孤翁心似铁，夜来霜冷透青毡。",
        "dynasty": "宋",
        "collection_info": null
    },
    {
        "uuid": "fe64a291dc8d908691a701e1ef1b07e8",
        "title": "读书杂言",
        "author": "陆游",
        "content": "书亦何用于世哉，圣人之言如造化，巍巍地闢而天开。\n渊源虞唐至周孔，黄河万里昆崙来。\n天不使诸儒为战国血，又不使六艺为亡秦灰。\n豁如盲瞽见皦日，快若聋聩闻春雷。\n插空泰华起突兀，垂天云汉森昭回。\n奈何后世独不省，顾舍夷路趋邛郲。\n不知开眼蹈覆辙，乃欲归罪车轮摧。\n福有基，祸有胎，一朝产祸吁可哀。",
        "dynasty": "宋",
        "collection_info": null
    },
    {
        "uuid": "7d99237bafeef9b075d40a70a20ca240",
        "title": "东岭",
        "author": "陆游",
        "content": "云罅漏斜日，驾言东岭行。\n鸦翻半天黑，鹭起一川明。\n小立照沟水，欲归闻角声。\n君看浮世事，何处异棋枰。",
        "dynasty": "宋",
        "collection_info": null
    },
    {
        "uuid": "6ea9bf93c57d1a51bb8596f9db0f5f70",
        "title": "书戒",
        "author": "陆游",
        "content": "我幼事父师，熟闻忠厚言。\n治身接物间，要使如春温。\n鞭朴不可弛，此语实少恩。\n但能交相爱，余亦何足论。\n家贫頼奴婢，炊汲与譍门。\n余力具茗药，夕饭或至昏。\n有过尚当贳，况可使烦冤。\n出仕推此心，所乐在平反。\n宁坐软弱废，促驾归丘园。\n吾老死无日，作诗遗子孙。",
        "dynasty": "宋",
        "collection_info": null
    },
    {
        "uuid": "e114ca41e03448ade7c902ba7d746ff6",
        "title": "书斋壁",
        "author": "陆游",
        "content": "烟水云山千万重，散人名号继吾宗。\n买雏养就冲霄鹤，拾子栽成偃盖松。\n父老年年同社酒，儿孙世世作春农。\n晚窗睡觉添幽事，卧听兰亭古寺钟。",
        "dynasty": "宋",
        "collection_info": null
    },
    {
        "uuid": "7ed6dbdb6b9c9dab1adbf3599787bb7c",
        "title": "雪意",
        "author": "陆游",
        "content": "风吼江郊雪意浓，云如两阵决雌雄。\n山寒酒过平时量，窗黑书亏半日功。\n闲话更端茶竈熟，清诗分韵地炉红。\n不须遽觅华胥路，更竢天花落坐中。",
        "dynasty": "宋",
        "collection_info": null
    },
    {
        "uuid": "0b38e649fe69bdd2b792ef5d21300cf3",
        "title": "山房",
        "author": "陆游",
        "content": "何处合题诗，山房病起时。\n晨光鸟先觉，春信柳偏知。\n陋学勤何益，虚名悔可追。\n布衾新絮暖，惟与睡相宜。",
        "dynasty": "宋",
        "collection_info": null
    },
    {
        "uuid": "27f665d8eb486ca3acaf885d9bba0a08",
        "title": "晨起",
        "author": "陆游",
        "content": "勋业文章谢不能，生涯分付一枝藤。\n身同湘浦孤舟客，心羡庐山下版僧。\n倦枕厌闻窗外雨，残膏犹在壁间灯。\n草芝要及清晨服，深愧蛮童为扣冰。",
        "dynasty": "宋",
        "collection_info": null
    },
    {
        "uuid": "0f869c7555ee5442b76a06a90db7a06d",
        "title": "两雁",
        "author": "陆游",
        "content": "两雁东西来，合群以南翔。\n镜湖接天台，海阔天茫茫。\n冥飞远矰弋，长路谙冰霜。\n君看此气象，岂復谋稻粱。\n正尔下杜陵，已復掠潇湘。\n超遥万里程，燕雀安能量。",
        "dynasty": "宋",
        "collection_info": null
    },
    {
        "uuid": "8f3f65a43b0d0fd68d27d870a64ce0d7",
        "title": "书文稿后",
        "author": "陆游",
        "content": "上蔡牵黄犬，丹徒作布衣。\n苦言谁解听，临祸始知非。",
        "dynasty": "宋",
        "collection_info": null
    },
    {
        "uuid": "0800b9f91b2209271bd8457e448dc7a0",
        "title": "题唐执中书楼",
        "author": "陆游",
        "content": "吾州唐子他州无，闭户偏读家藏书。\n志气颇闻已山立，神仙固自多楼居。\n终日坐忘对燕几，有时出游骑蹇馿。\n人生如此自可尔，勿羡新贵高门闾。",
        "dynasty": "宋",
        "collection_info": null
    },
    {
        "uuid": "403465ed6d456a6b47faf5db2e923cac",
        "title": "岁晚六首  其一",
        "author": "陆游",
        "content": "云暗郊原雪意稠，天公似欲富来麰。\n布衾岁久真如铁，讵敢私怀一己忧。",
        "dynasty": "宋",
        "collection_info": null
    },
    {
        "uuid": "4f14cd6ec4ad0128f0d90887c3b4fe4b",
        "title": "岁晚六首  其二",
        "author": "陆游",
        "content": "不学空门不学仙，端居胸次自超然。\n绛人甲子君休问，新岁吾儿本命年。",
        "dynasty": "宋",
        "collection_info": null
    },
    {
        "uuid": "f776b09c7e09bcffaee18079cda4a61a",
        "title": "岁晚六首  其三",
        "author": "陆游",
        "content": "戒杀家庖罢馈鱼，病脾亦復禁寒蔬。\n莫惭邻里嘲枯淡，出甑香粳玉不如。",
        "dynasty": "宋",
        "collection_info": null
    },
    {
        "uuid": "d2b24410b13c328cd25293c4133a7271",
        "title": "岁晚六首  其四",
        "author": "陆游",
        "content": "小岫嶙峋炷宝熏，卷书闲对一窗云。\n雁声忽向天边过，起立中庭看断群。",
        "dynasty": "宋",
        "collection_info": null
    },
    {
        "uuid": "d64d64c3d60fc377e1425799de3c2587",
        "title": "岁晚六首  其五",
        "author": "陆游",
        "content": "小坞梅开十二三，曲塘冰绽水如蓝。\n儿童斗采春盘料，蓼茁芹芽欲满篮。",
        "dynasty": "宋",
        "collection_info": null
    },
    {
        "uuid": "87ff570fd625815eb69268f120f47aed",
        "title": "岁晚六首  其六",
        "author": "陆游",
        "content": "久已功名不上心，亦无心要老山林。\n鹿门采药悠然去，千载庞公是赏音。",
        "dynasty": "宋",
        "collection_info": null
    },
    {
        "uuid": "fb369185c7c17579a77c397431ffeccb",
        "title": "雀啄粟",
        "author": "陆游",
        "content": "坡头车败雀啄粟，桑下饷来乌攫肉。\n乘时投隙自谓才，苟得未必为汝福。\n忍饥蓬蒿固亦难，要是少远弹射辱。\n老农辍耒为汝悲，岂信江湖有鸿鹄。",
        "dynasty": "宋",
        "collection_info": null
    },
    {
        "uuid": "9d409b93c2503262a0e6a6b390ee12bf",
        "title": "老翁",
        "author": "陆游",
        "content": "老翁睡少知遥夜，贫士衾单怯苦寒。\n闷裏不嫌村酒薄，瘦来偏觉旧衣宽。\n篱门遇健时能出，书卷乘闲亦取看。\n深愧野人怜寂莫，放锄相唤共朝餐。",
        "dynasty": "宋",
        "collection_info": null
    },
    {
        "uuid": "05701f34b26307caff29d3b1c76eb5f4",
        "title": "寄子虡",
        "author": "陆游",
        "content": "人生恨无年，我老已烂熟。\n退耕镜湖上，风雨有茅屋。\n事君阙补报，得此不啻足。\n余年尚几何，袅袅风中烛。\n大儿戍塞垣，驰马佩矢箙。\n去家千余里，辛苦就微禄。\n书来续三纸，语悲不忍读。\n遹弟在我傍，亦復泪溢目。\n门户嗟日衰，持守頼家督。\n雪云暗淮天，念汝方露宿。",
        "dynasty": "宋",
        "collection_info": null
    },
    {
        "uuid": "fe8f35e162a95bbe02f49a05fb51d722",
        "title": "杂咏四首  其一",
        "author": "陆游",
        "content": "少日狂疏触怒嗔，每缘忧患丧吾真。\n晚收咄咄书空手，却作腾腾任运人。",
        "dynasty": "宋",
        "collection_info": null
    },
    {
        "uuid": "f2b5b03badb5cc67dcbe9139c4366c9c",
        "title": "杂咏四首  其二",
        "author": "陆游",
        "content": "得过一日且一日，安知今吾非故吾。\n袖手明窗读周易，不辜香饭一斋盂。",
        "dynasty": "宋",
        "collection_info": null
    },
    {
        "uuid": "2f6bafd0ae0ae9e30bed8b98a8e88950",
        "title": "杂咏四首  其三",
        "author": "陆游",
        "content": "松肪燎火满炉红，罂粟煎汤到手空。\n试问斋居守丹竈，何如醉卧听松风。",
        "dynasty": "宋",
        "collection_info": null
    },
    {
        "uuid": "6220df7a26a8677156b6bdf221583e4e",
        "title": "杂咏四首  其四",
        "author": "陆游",
        "content": "旧闻五岳多灵药，晚遇高人得秘文。\n梦境此身常是客，几时归卧华山云。",
        "dynasty": "宋",
        "collection_info": null
    },
    {
        "uuid": "cf4c9e2c6ac7fad56ddc89e29da6ae50",
        "title": "晓起折梅",
        "author": "陆游",
        "content": "织女斜河漏已残，长庚配月夜将阑。\n小桥幽径无人见，折得梅花伴晓寒。",
        "dynasty": "宋",
        "collection_info": null
    },
    {
        "uuid": "3639f5a1d4262a02d1302dd331c79e78",
        "title": "累日浓云作雪不成遂有春意",
        "author": "陆游",
        "content": "酿雪经旬竟不成，一霜却作十分晴。\n云归岫穴千峰立，暖入郊原万耦耕。\n菖叶离离丰岁候，梅花眷眷故人情。\n道傍孤店新醅熟，已有幽禽一两声。",
        "dynasty": "宋",
        "collection_info": null
    },
    {
        "uuid": "b0c9596975c9cca9ab498c2b950755f8",
        "title": "晚晴出行近村闲咏景物",
        "author": "陆游",
        "content": "雪云吹尽木阴移，正是先生曳杖时。\n老㹀行将新长犊，空桑卧出寄生枝。\n医翁暮过囊探药，筮叟晨占手布蓍。\n谁谓人间足忧患，未妨古俗自熙熙。",
        "dynasty": "宋",
        "collection_info": null
    },
    {
        "uuid": "98b38b645093e23cde8191945aea4d50",
        "title": "道室戏咏",
        "author": "陆游",
        "content": "道身隠太华，壮岁客青城。\n采药何辞远，烧丹久未成。\n傅生已醉死，韩子得狂名。\n犹有残诗在，他年遗后生。",
        "dynasty": "宋",
        "collection_info": null
    },
    {
        "uuid": "6f6ff67a32205e48166f0e1e5b81a437",
        "title": "书感三首  其一",
        "author": "陆游",
        "content": "人生百忧坐一官，况与群飞接羽翰。\n两具吴牛给耕足，三间茅屋着身宽。\n焄蒿凄怆会不免，简俭寂默差可安。\n康庄坦坦不整驾，可怜平地生涛澜。",
        "dynasty": "宋",
        "collection_info": null
    },
    {
        "uuid": "86c17f8706ec900de1b51bf71aa92353",
        "title": "书感三首  其二",
        "author": "陆游",
        "content": "舞非得谱拍拍错，行未知津步步危。\n劫石消磨会当尽，太行突兀乃可移。\n清晨瓦釜煮藜粥，遥夜地炉烧豆萁。\n此中正自有佳处，区区外慕宁非痴。",
        "dynasty": "宋",
        "collection_info": null
    },
    {
        "uuid": "8094446658ec1ac33241a4a4d75984bc",
        "title": "书感三首  其三",
        "author": "陆游",
        "content": "茅檐住稳胜华屋，芋糁味甘如大烹。\n静观万事付一默，扫空白髮非黄精。\n丈人祠西鹤传信，小姑山前鼍报更。\n兴阑却挥短棹去，晓渡清伊听玉笙。",
        "dynasty": "宋",
        "collection_info": null
    },
    {
        "uuid": "0a36d0a485405869bec801adf40013c9",
        "title": "腊月",
        "author": "陆游",
        "content": "今冬少霜雪，腊月厌重裘。\n渐动园林兴，顿宽薪炭忧。\n山陂泉脉活，村市柳枝柔。\n春餠吾何患，嘉蔬日可求。",
        "dynasty": "宋",
        "collection_info": null
    },
    {
        "uuid": "c1b1568074de77f393700a2ade9c0ffb",
        "title": "雪作",
        "author": "陆游",
        "content": "今年冬暖异常时，造物收功乃尔奇。\n平野忽看吹雪片，清池俄復结冰澌。\n飞蝗扫地无遗种，瑞麦连云有两岐。\n想见市楼增酒价，深居袖手嘆吾衰。",
        "dynasty": "宋",
        "collection_info": null
    },
    {
        "uuid": "0b74fe6876b9ee1a81def60fc5cc2000",
        "title": "即事",
        "author": "陆游",
        "content": "云本无心木不材，平生得丧信悠哉。\n钓鱼每过桐江宿，卖药新从剡县回。\n山圃莴蔓晨灌溉，地炉芋栗夜燔煨。\n人情万变吾何预，笑口何妨处处开。",
        "dynasty": "宋",
        "collection_info": null
    },
    {
        "uuid": "314e0fa761c320b8984f6c6758838c02",
        "title": "或遗以两大瓢因寓物外兴",
        "author": "陆游",
        "content": "槲叶为衣草结庐，生涯正付两葫芦。\n名山历遍家何有，尘念空来梦欲无。\n野鹤巢云元自瘦，涧松埋雪定非枯。\n悠然但觅高楼醉，何处人间无酒徒。",
        "dynasty": "宋",
        "collection_info": null
    },
    {
        "uuid": "74d72be01a3a42b99cede852ed785e79",
        "title": "岁未尽前数日偶题长句五首  其一",
        "author": "陆游",
        "content": "老向人间迹转孤，参差烟火出菰蒲。\n数畦绿菜寒犹茁，一勺清泉手自𣂏。\n谷贱窥篱无狗盗，夜长暖足有狸奴。\n岁阑更喜人强健，小草书成鬰垒符。",
        "dynasty": "宋",
        "collection_info": null
    },
    {
        "uuid": "4c5d3a2466659993c3d0b71998737eb7",
        "title": "岁未尽前数日偶题长句五首  其二",
        "author": "陆游",
        "content": "短褐萧萧一幅巾，明时乞与水云身。\n平生不售屠龙技，投老真为种菜人。\n釜粥芬香饷邻父，阑猪丰腯祭家神。\n联翩节物惊人眼，傩鼓停挝又见春。",
        "dynasty": "宋",
        "collection_info": null
    },
    {
        "uuid": "f1943955171149583d9259aeb743ac68",
        "title": "岁未尽前数日偶题长句五首  其三",
        "author": "陆游",
        "content": "栟榈小弁野人装，八十三年旧话长。\n真笑形骸无藉在，本知生世不牢强。\n茅檐啼鸟初相命，烟渚归鸿渐着行。\n想得城中盛冠盖，家家来往荐椒觞。",
        "dynasty": "宋",
        "collection_info": null
    },
    {
        "uuid": "183981a0107e10151de7f48d8b6ac7f0",
        "title": "岁未尽前数日偶题长句五首  其四",
        "author": "陆游",
        "content": "风号四野云如墨，徂岁消磨不满旬。\n瑞雪便应平地尺，野梅又报一年春。\n长河断渡冰将合，古寺题诗手为皴。\n僵卧闭门行路绝，安知今代独无人。",
        "dynasty": "宋",
        "collection_info": null
    },
    {
        "uuid": "467e207cbcc5cf93aff705a1b37f2574",
        "title": "岁未尽前数日偶题长句五首  其五",
        "author": "陆游",
        "content": "渐近新年日愈长，不辞扶病举椒觞。\n了无一事干灵府，只合终身住醉乡。\n斗饤春盘儿女喜，捣簁腊药婢奴忙。\n蜀州白首犹痴绝，更与梅花赋断肠。",
        "dynasty": "宋",
        "collection_info": null
    },
    {
        "uuid": "d47958490caff8462ddc7d2ef03d1fec",
        "title": "余得芦竹拄杖于舍傍民家似芦非芦坚劲轻滑色如栗玉入手错然微有声它杖莫及作五字唐律记之",
        "author": "陆游",
        "content": "轻坚芦竹杖，入用自龟堂。\n挺节冰霜后，论交岁月长。\n心空无宠辱，时异有行藏。\n老病登临少，何妨日倚床。",
        "dynasty": "宋",
        "collection_info": null
    },
    {
        "uuid": "fb92f3397dbedd276f3defc243e52fd8",
        "title": "八十四吟二首  其一",
        "author": "陆游",
        "content": "新岁八十四，自宜形影孤。\n睡凭书摈相，愁頼酒枝梧。\n儿问离骚字，僧传本草图。\n孰言生计薄，种芋已成区。",
        "dynasty": "宋",
        "collection_info": null
    },
    {
        "uuid": "030dc7c389c171f1187588577de552ab",
        "title": "八十四吟二首  其二",
        "author": "陆游",
        "content": "七十人稀到，吾过十四年。\n交游无辈行，怀抱有曾玄。\n饮敌骑鲸客，行追缩地仙。\n城南春事动，小蹇又翩翩。",
        "dynasty": "宋",
        "collection_info": null
    },
    {
        "uuid": "3829a8da045e501821e687ceefae10ba",
        "title": "岁暮六首  其一",
        "author": "陆游",
        "content": "书房偷得蜗庐样，仅仅能容老病身。\n纸被蒙头方坐稳，却愁转眼又新春。",
        "dynasty": "宋",
        "collection_info": null
    },
    {
        "uuid": "6244cf9b90699c421c29ebba81d3a489",
        "title": "岁暮六首  其二",
        "author": "陆游",
        "content": "浅色染成官柳丝，水沉熏透野梅枝。\n客来莫怪逢迎懒，正伴曾孙竹马嬉。",
        "dynasty": "宋",
        "collection_info": null
    },
    {
        "uuid": "18d13694e0e5e3ab0bb718f7c3c13c9b",
        "title": "岁暮六首  其三",
        "author": "陆游",
        "content": "挹泉石鼎煎崖蜜，候火铜炉炷海沉。\n一坐便应论十劫，不知岁月去骎骎。",
        "dynasty": "宋",
        "collection_info": null
    },
    {
        "uuid": "4ab5ed82f8e68cc61f6c9c699fe4a0a3",
        "title": "岁暮六首  其四",
        "author": "陆游",
        "content": "久衰岂是见人时，健忘偏于养性宜。\n噉饭着衣常苦懒，为谁欲理一团丝。",
        "dynasty": "宋",
        "collection_info": null
    },
    {
        "uuid": "dcf16183c6c09313518557251b133303",
        "title": "岁暮六首  其五",
        "author": "陆游",
        "content": "燕脂斑出古铜鼎，弹子窝深湖石山。\n老去柴门谁復过，天教二友伴清闲。",
        "dynasty": "宋",
        "collection_info": null
    },
    {
        "uuid": "96ed2c0b07b0dc6e7f7a1a36ee4efb4c",
        "title": "岁暮六首  其六",
        "author": "陆游",
        "content": "少慕浮名百种痴，老知世事尽儿嬉。\n从今春困不须卖，睡到日高三丈时。",
        "dynasty": "宋",
        "collection_info": null
    },
    {
        "uuid": "ffc1773baef2c5e9fe9ff34bec776ece",
        "title": "书感",
        "author": "陆游",
        "content": "襁负客淮颍，髧髦逢乱离。\n中原遂乖隔，北望每伤悲。\n泛渭题新赋，游嵩续旧诗。\n死生虽异世，此意未应移。",
        "dynasty": "宋",
        "collection_info": null
    },
    {
        "uuid": "7213a055e819572d884df00df5318934",
        "title": "书适",
        "author": "陆游",
        "content": "细读养生主，长歌归去来。\n山僧借水品，溪父送琴材。\n病退稀求药，身闲日探梅。\n今宵喜无寐，岷下有书回。",
        "dynasty": "宋",
        "collection_info": null
    },
    {
        "uuid": "1e5e5da3be64383aef110aeaac7fb240",
        "title": "学道",
        "author": "陆游",
        "content": "学道知专气，尊生得养形。\n精神生尺宅，虚白集中扃。\n出岫孤云静，凌霜老柏青。\n晨兴取涧水，漱齿读黄庭。",
        "dynasty": "宋",
        "collection_info": null
    },
    {
        "uuid": "f728db006e498706167521d0a3896fda",
        "title": "舟中作",
        "author": "陆游",
        "content": "东浦菰蒲合，南庄桑柘繁。\n潮生无断港，寺废有颓垣。\n籴米寻山步，移舟泊水村。\n野人多旧识，相对两无言。",
        "dynasty": "宋",
        "collection_info": null
    },
    {
        "uuid": "247616cdc48cbb313c6f39ca15f862ec",
        "title": "得蜀信",
        "author": "陆游",
        "content": "齿髮凋零志气衰，强临尊酒祇成悲。\n少年半是投闲日，春事常当卧病时。\n忧患颇疑书作祟，功名不似老如期。\n青城旧友频相约，归养金丹尚未迟。",
        "dynasty": "宋",
        "collection_info": null
    },
    {
        "uuid": "1f41fa94c0db6b4f6c887992e7623e16",
        "title": "送苏赵叟赴省试",
        "author": "陆游",
        "content": "关路谁非观国宾，此君肝胆独轮囷。\n故家遗俗欲坠地，博士议郎方要人。\n久矣扁舟弄江月，往哉骎马踏京尘。\n敕中墨色如鸦湿，日待东归一笑新。",
        "dynasty": "宋",
        "collection_info": null
    },
    {
        "uuid": "69d0672c2fd2cac47af4e0dcecafd98e",
        "title": "新春感事八首终篇因以自解  其一",
        "author": "陆游",
        "content": "九陌风和不起尘，平湖冰解欲生鳞。\n往来朝暮纷如蚁，得见新春有几人。",
        "dynasty": "宋",
        "collection_info": null
    },
    {
        "uuid": "7afb3ae53e9b0c525f449fa04fe6ee05",
        "title": "新春感事八首终篇因以自解  其二",
        "author": "陆游",
        "content": "兴来游衍不辞遥，吹帽风轻过画桥。\n猩血未看开露蕊，曲尘先已上烟条。",
        "dynasty": "宋",
        "collection_info": null
    },
    {
        "uuid": "77b0c43bd3a5687d6f80d4ae8794c233",
        "title": "新春感事八首终篇因以自解  其三",
        "author": "陆游",
        "content": "一年最好早春天，风日初和未脱绵。\n坎坎圆鼙赛神社，翻翻小伞下湖船。",
        "dynasty": "宋",
        "collection_info": null
    },
    {
        "uuid": "39f668bbf0925e9f886e2aecf64f0176",
        "title": "新春感事八首终篇因以自解  其四",
        "author": "陆游",
        "content": "忆到夔门正月初，竹枝歌舞拥肩舆。\n当时光景应如昨，绿鬓治中八十余。",
        "dynasty": "宋",
        "collection_info": null
    },
    {
        "uuid": "4506532c69d03b787d3ebdcffa403ca6",
        "title": "新春感事八首终篇因以自解  其五",
        "author": "陆游",
        "content": "锦城旧事不堪论，回首繁华欲断魂。\n绣毂金羁三十里，至今犹梦小东门。",
        "dynasty": "宋",
        "collection_info": null
    },
    {
        "uuid": "bec655ffcb05696d64daa9c9a661a929",
        "title": "新春感事八首终篇因以自解  其六",
        "author": "陆游",
        "content": "玻璃江上柳如丝，行乐家家要及时。\n只怪今朝空巷出，使君人日宴蟆颐。",
        "dynasty": "宋",
        "collection_info": null
    },
    {
        "uuid": "df0c2248800e58cbcc3e1fc2cb1163c2",
        "title": "新春感事八首终篇因以自解  其七",
        "author": "陆游",
        "content": "梁州陌上女成群，铜绿春衫罨画裙。\n相唤游家园裏去，秋韆高挂欲侵云。",
        "dynasty": "宋",
        "collection_info": null
    },
    {
        "uuid": "67b4448e9ce572cdcac14f68103d60e4",
        "title": "新春感事八首终篇因以自解  其八",
        "author": "陆游",
        "content": "乌藤即是碧油幢，百万天魔指顾降。\n酣枕不知霜缟瓦，下床已见日烘窗。",
        "dynasty": "宋",
        "collection_info": null
    },
    {
        "uuid": "5bbdb78d2b131dbe7cad693e1ca0d1a2",
        "title": "自嘆",
        "author": "陆游",
        "content": "晨兴袖手观空寂，饭罢宽腰习按摩。\n堪嘆一生闲日月，为身时少为人多。",
        "dynasty": "宋",
        "collection_info": null
    },
    {
        "uuid": "85160d1c41b1204d4996a1792e6db6d8",
        "title": "初春二首  其一",
        "author": "陆游",
        "content": "春入陂湖已折冰，流年谁解繫长绳。\n土膏动后麦苗长，桑眼绽来蚕事兴。\n税足了无征欠吏，饭香时有乞斋僧。\n开正父老频占候，已决今年百稼登。",
        "dynasty": "宋",
        "collection_info": null
    },
    {
        "uuid": "9b8f36f6791017fcedf75f1135a4d2ff",
        "title": "初春二首  其二",
        "author": "陆游",
        "content": "漠漠春寒罢对棋，霏霏春雨却催诗。\n梅花一树映疏竹，茅屋三间围短篱。\n醉倒幸无官长駡，出游自有老人期。\n年光满眼吾何憾，又近吴蚕浴种时。",
        "dynasty": "宋",
        "collection_info": null
    },
    {
        "uuid": "7057d7212a625cbfd33e14172433495d",
        "title": "简傅十八官",
        "author": "陆游",
        "content": "朋旧凋零尽，新交得隽人。\n文章谐律吕，议论足精神。\n甚欲邀联骑，无如困负薪。\n兰亭修禊近，为记永和春。",
        "dynasty": "宋",
        "collection_info": null
    },
    {
        "uuid": "3adcd2b1d7f44ba454246fb83d600121",
        "title": "开岁愈贫戏咏",
        "author": "陆游",
        "content": "谢事贫过筮仕初，归装仅有一柴车。\n笥衣尽典仍耽酒，囷米无炊尚买书。\n涧底饱观苗鬰鬰，梦中聊喜蝶蘧蘧。\n商山几许功名事，老子如今却笑渠。",
        "dynasty": "宋",
        "collection_info": null
    },
    {
        "uuid": "cc4184d6d43daf4a76630a7ca2b73e2c",
        "title": "戊辰立春日二首  其一",
        "author": "陆游",
        "content": "昨夜风摇斗柄回，典衣也復一传杯。\n故人久作天涯别，新句空从枕上来。\n清镜岂堪看鬓色，小园剩欲觅桃栽。\n颓然却恨贪春睡，不尽城头画角哀。",
        "dynasty": "宋",
        "collection_info": null
    },
    {
        "uuid": "3eff4315d4b121b5544b69b190f8865d",
        "title": "戊辰立春日二首  其二",
        "author": "陆游",
        "content": "卧听城门出土牛，罗旛应笑雪蒙头。\n但须晨起一卮酒，聊洗人间千种愁。\n处处楼台多侠客，家家船舫待春游。\n梅花未遍枝南北，定为余寒得小留。",
        "dynasty": "宋",
        "collection_info": null
    },
    {
        "uuid": "259200581a8a430412a0beb80d45b5bd",
        "title": "早春出游",
        "author": "陆游",
        "content": "地炉久厌拨寒灰，一笑真成病眼开。\n不恨城笳催日落，且欣巷柳报春回。\n蹇馿破帽人人看，南陌东阡处处来。\n闻道禹祠游渐盛，也谋随例一持杯。",
        "dynasty": "宋",
        "collection_info": null
    },
    {
        "uuid": "fe0e7ff124d3cbfee01088a72f2b5e41",
        "title": "春寒",
        "author": "陆游",
        "content": "故岁无多雪，新春乃尔寒。\n柴车归里社，茅舍老江干。\n客熟沽醨啜，孙痴索饭抟。\n更怜菘芥长，殊胜仰园官。",
        "dynasty": "宋",
        "collection_info": null
    },
    {
        "uuid": "9d5a1c37d8932a2f9ef464959b3fd00c",
        "title": "园居",
        "author": "陆游",
        "content": "欲出还中止，微阴却快晴。\n槛花栽尽活，笼鸟教初成。\n身寄江湖久，心知富贵轻。\n还婴吾所证，手自写庵名。",
        "dynasty": "宋",
        "collection_info": null
    },
    {
        "uuid": "0d8572430d1e8796567d56a26ced2b6c",
        "title": "郊行",
        "author": "陆游",
        "content": "山色扫石黛，江流涨曲尘。\n春晴不终日，老病动经旬。\n竹密有啼鸟，村深多醉人。\n东阡与南陌，处处寄闲身。",
        "dynasty": "宋",
        "collection_info": null
    },
    {
        "uuid": "619b95be744840c405ae04c9307a0ac8",
        "title": "野望",
        "author": "陆游",
        "content": "偶携一小竖，徙倚望南山。\n船笛为谁怨，溪云如我闲。\n洲长归雁下，天迥暮鸦还。\n安得一竿去，终年烟水间。",
        "dynasty": "宋",
        "collection_info": null
    },
    {
        "uuid": "80965bd6cfa1e9f254407dc46faa877a",
        "title": "晨起",
        "author": "陆游",
        "content": "日高霜渐释，睡起髮犹蓬。\n小圃经行外，新蔬检校中。\n水开闻跃鲤，天远看飞鸿。\n粥熟还归舍，吾生亦未穷。",
        "dynasty": "宋",
        "collection_info": null
    },
    {
        "uuid": "1ed7c5dbff2a79c2fd492b4b8d4dff20",
        "title": "午坐",
        "author": "陆游",
        "content": "茶杯凝细乳，香岫起微云。\n树影窗间见，禽声屋角闻。\n流年易抛掷，旧学失锄耘。\n师友今零落，何人为运斤。",
        "dynasty": "宋",
        "collection_info": null
    },
    {
        "uuid": "a9f446303f7cc1c775be9771c03f71a0",
        "title": "自警",
        "author": "陆游",
        "content": "生世如梦境，淹速无定时。\n少壮不可恃，况汝迫耄期。\n五官及百骸，自揣日益衰。\n客来能送迎，要是强支持。\n百口皆新人，所至无旧知。\n绍兴同朝者，扫地靡復遗。\n虽云穷耐久，造物岂汝私。\n余日真几何，得酒且伸眉。",
        "dynasty": "宋",
        "collection_info": null
    },
    {
        "uuid": "099926bbe86c89fb0cf30916098fb4e6",
        "title": "春雨",
        "author": "陆游",
        "content": "春阴不肯晴，春雨断人行。\n惨澹柴荆色，萧条鷄犬声。\n香分豆子粥，美啜芋魁羹。\n犹胜梁州路，蒙毡夜下程。",
        "dynasty": "宋",
        "collection_info": null
    },
    {
        "uuid": "d141bb7231b45d31c0239edd63e7acc9",
        "title": "春寒",
        "author": "陆游",
        "content": "冉冉年华过上元，梅花如雪照江村。\n云归翠窦初收雨，人怕清寒懒出门。\n香烬已残炉未冷，客谈方剧酒重温。\n尚嫌尘境妨幽致，过埭船声暮正喧。",
        "dynasty": "宋",
        "collection_info": null
    },
    {
        "uuid": "45c9df7befecc09664eeecd06e8208d6",
        "title": "自喜二首  其一",
        "author": "陆游",
        "content": "了了復惺惺，蓍龟未是灵。\n闲中有富贵，寿外更康宁。\n身备乡三老，家传子一经。\n春回元不记，出户四山青。",
        "dynasty": "宋",
        "collection_info": null
    },
    {
        "uuid": "fbb39005bd09c1616077c9ab6fb15b61",
        "title": "自喜二首  其二",
        "author": "陆游",
        "content": "身寄人间世，心常古镜如。\n唤醒狂蝶梦，扫尽老狐书。\n年出乡闾右，贫过仕宦初。\n村村是桃李，岂独爱吾庐。",
        "dynasty": "宋",
        "collection_info": null
    },
    {
        "uuid": "8d72211c86ea2637792c3259888e6142",
        "title": "简湖中隠者",
        "author": "陆游",
        "content": "夫子终年醉不醒，若为问我故丁宁。\n书因遣仆驮黄檗，诗许登山斸茯苓。\n畴昔但知悲骥老，即今谁不羡鸿冥。\n清宵定许敲门否，拟问黄庭两卷经。",
        "dynasty": "宋",
        "collection_info": null
    },
    {
        "uuid": "9af82cd809b0f0b57794dcc2432a8772",
        "title": "短歌示诸稚",
        "author": "陆游",
        "content": "流年去不还，老状来无那。\n虽甚颜原贫，尚胜夷齐饿。\n再归又六年，疲马欣解驮。\n姑幸棰辔空，敢復希豆莝。\n好山懒出游，败屋得偃卧。\n饥能储粟盎，病亦有药裹。\n酒蚁溢皤罂，茗雪落小䃺。\n香火失惰偷，编简谨程课。\n岂惟洗幻妄，亦以起衰懦。\n向来名宦事，回首如弃唾。\n义理开诸孙，闵闵待其大。\n贤愚未易知，尚冀得一个。\n如其尽为农，亦未可吊贺。\n归耕岂不佳，努力求寡过。",
        "dynasty": "宋",
        "collection_info": null
    },
    {
        "uuid": "2f66d66f7f4c025e8099d9e389309869",
        "title": "王子猷谓竹为此君白乐天谓酒为此君余野处无客每对竹独酌得小诗",
        "author": "陆游",
        "content": "新种疏篁对小轩，旋沽薄酒实空尊。\n门无车辙亦何恨，有此两君堪与言。",
        "dynasty": "宋",
        "collection_info": null
    },
    {
        "uuid": "dca416939a2e49c1d6aa096c9479e975",
        "title": "会稽行",
        "author": "陆游",
        "content": "我欲游蓬壶，安得身插羽。\n我欲隠嵩华，嘆息非吾土。\n会稽多名山，开迹自往古。\n岂惟颂刻秦，乃有庙祀禹。\n山形舞鸾凤，泉脉流湩乳。\n家家富水竹，处处生兰杜。\n方舟泛曹娥，健席拂天姥。\n朱楼入烟霄，白塔临云雨。\n修梁看龙化，遗箭遣鹤取。\n茶荈可作经，杨梅亦着谱。\n湖莼山蕨辈，一一难遽数。\n终年游不厌，冰玉生肺腑。\n诵诗有樵童，乞字到俚妪。\n况復青青衿，盛不减邹鲁。\n古诗三千篇，安知阙吴楚。\n土风聊补亡，吾言岂夸诩。",
        "dynasty": "宋",
        "collection_info": null
    },
    {
        "uuid": "4ed3bf1463a2c7e6480969350b4ba5fd",
        "title": "野饮",
        "author": "陆游",
        "content": "春雨行路难，春寒客衣薄。\n客衣薄尚可，泥深畏馿弱。\n溪桥有孤店，村酒亦可酌。\n鳬茈小甑炊，丹柿青篾络。\n人生忧患窟，骇机日夜作。\n野饮君勿轻，名宦无此乐。",
        "dynasty": "宋",
        "collection_info": null
    },
    {
        "uuid": "536090601015105c97bc97220115656c",
        "title": "作野饮诗后一日復作此篇反之",
        "author": "陆游",
        "content": "世事如海沙，巧历不能数。\n身居忧患中，殆若堕阱虎。\n又如住败屋，岌岌日撑拄。\n中夜风雨至，摧压固其所。\n孰能知其然，徙义以为主。\n要于一念间，不敢欺仰俯。\n兢兢日三省，宁可自莽卤。\n君看昔先师，乃愧不若禹。",
        "dynasty": "宋",
        "collection_info": null
    },
    {
        "uuid": "3403e16a1981ef3dddfff14d45028b6c",
        "title": "春晴二首  其一",
        "author": "陆游",
        "content": "雨断云归两作晴，夕阳鼓角动高城。\n客愁正得酒排去，草色直疑烟染成。\n鶑为风和初命友，鸥缘水长欲寻盟。\n不须苦问春深浅，陌上吹箫已卖饧。",
        "dynasty": "宋",
        "collection_info": null
    },
    {
        "uuid": "35705035a5c165bdfa933cca146e4f70",
        "title": "春晴二首  其二",
        "author": "陆游",
        "content": "常年春日少春晴，拂面今朝暖吹轻。\n水阁家家横小舫，园亭处处听新鶑。\n桃花不管诗人老，菖叶空催野叟耕。\n自笑此生余几许，铜驼荆棘尚关情。",
        "dynasty": "宋",
        "collection_info": null
    },
    {
        "uuid": "eee200881ec4fc520f81f0ede18a2da3",
        "title": "遣兴二首  其一",
        "author": "陆游",
        "content": "莫笑龟堂礌磈胸，此中元可贮虚空。\n尚饶灵运先成佛，那计辛毗不作公。\n采药偶逢丹井客，买蓑因过玉霄翁。\n不须更问归何许，散髮飘然万里风。",
        "dynasty": "宋",
        "collection_info": null
    },
    {
        "uuid": "dec403d0b3f08ae5c6f62eaaf5eb56b4",
        "title": "遣兴二首  其二",
        "author": "陆游",
        "content": "我是仙蓬旧主人，一生常得自由身。\n退归自合称山长，变化犹应侍帝晨。\n得酒不妨开口笑，学人难作捧心颦。\n尘中且復随缘住，又见湖边草木新。",
        "dynasty": "宋",
        "collection_info": null
    },
    {
        "uuid": "3f8c87a8cf2d17f20c58dd8086a1382c",
        "title": "开岁屡作雨不成正月二十六日夜乃得雨明日行家圃有赋",
        "author": "陆游",
        "content": "东风催雨破天悭，行圃归来剩解颜。\n百草吹香蝴蝶闹，一溪涨绿鹭鸶闲。\n老来每嘆论心少，贫甚方知觅醉艰。\n犹頼篮舆无恙在，呼儿结束入南山。",
        "dynasty": "宋",
        "collection_info": null
    },
    {
        "uuid": "a740b35413f7161a7c5caf03b54e28ff",
        "title": "书屋壁二首  其一",
        "author": "陆游",
        "content": "筑室镜湖滨，于今四十春。\n放生鱼自乐，施食鸟常驯。\n土润观锄药，灯清论养真。\n桃源处处有，不独武陵人。",
        "dynasty": "宋",
        "collection_info": null
    },
    {
        "uuid": "96c76d077e226da8a87bc9e24d9e0f02",
        "title": "书屋壁二首  其二",
        "author": "陆游",
        "content": "鸟道经行稳，巢居卧起宽。\n鹿衣裁短褐，龟屋制危冠。\n旧慕嵇中散，今师靖长官。\n蛟龙云雨上，未必胜泥蟠。",
        "dynasty": "宋",
        "collection_info": null
    },
    {
        "uuid": "589ccc894135c14d07d1a779567b8c2c",
        "title": "与儿孙同舟泛湖至西山旁憩酒家遂咏任氏茅庵而归",
        "author": "陆游",
        "content": "过埭维舟古柳根，却扶拄杖入烟村。\n印泥接迹牛羊过，投宿争林鸟雀喧。\n酒保殷勤邀瀹茗，道翁伛偻出迎门。\n郊居不与人间事，惟有耕桑得细论。",
        "dynasty": "宋",
        "collection_info": null
    },
    {
        "uuid": "ffb6e3879b9f17f5d4ac91e23b933447",
        "title": "日暮自大汇村归",
        "author": "陆游",
        "content": "笋舆伊轧暮山昏，水败陂塘路仅存。\n出谷钟声知过寺，隔林人语喜逢村。\n庙壖荒寂新犁地，堤草凄迷旧烧痕。\n儿子念翁霜露冷，遥持炬火出柴门。",
        "dynasty": "宋",
        "collection_info": null
    },
    {
        "uuid": "2337b0758a7ff6d4deaa32e63642b374",
        "title": "八十四吟",
        "author": "陆游",
        "content": "八十仍逾四，迟留未告行。\n筮言灾退散，医贺脉和平。\n耕牧犹能力，痴顽每自惊。\n所嗟经学废，心愧济南生。",
        "dynasty": "宋",
        "collection_info": null
    },
    {
        "uuid": "1bdfacd9371edffdcd1e97db7cce31aa",
        "title": "晚步至湖上",
        "author": "陆游",
        "content": "柴车无与驾，篷艇亦须人。\n頼有拄杖子，能扶羸病身。\n云山翠屏合，烟月玉鈎新。\n萧散湖塘路，微风吹葛巾。",
        "dynasty": "宋",
        "collection_info": null
    },
    {
        "uuid": "c7f09e24560766fdde386367e21cd32c",
        "title": "春阴",
        "author": "陆游",
        "content": "窗昏不见字，今日罢观书。\n迹寄浮生内，心游旷劫初。\n太山均蚁垤，圣域亦蘧庐。\n兀坐还成倦，荒畦去荷锄。",
        "dynasty": "宋",
        "collection_info": null
    },
    {
        "uuid": "a1af2c740c34dc8affd88dbecac0b2c9",
        "title": "题野店壁",
        "author": "陆游",
        "content": "断稿投衣橐，残壶挂马鞍。\n寺荒寻店久，桥败涉溪寒。\n道里逢人问，题名拂壁看。\n平生惯行役，随处得加餐。",
        "dynasty": "宋",
        "collection_info": null
    },
    {
        "uuid": "08890359c28cbc0cfcff543f91198f0e",
        "title": "题寺壁",
        "author": "陆游",
        "content": "庵居浑似罢参僧，除却痴憨百不能。\n意倦有时凭曲几，兴来随处曳枯藤。\n云山直去宁须伴，藓磴高攀不计层。\n闻道鼍鸣天欲雨，松门小住看云兴。",
        "dynasty": "宋",
        "collection_info": null
    },
    {
        "uuid": "864f89e11027105449928123e1172f6e",
        "title": "题幽居壁二首  其一",
        "author": "陆游",
        "content": "青山四抱路盘纡，天与先生卜草庐。\n云冷数声闻断雁，溪清百尺见游鱼。\n新醪薄薄闲寻醉，残髮萧萧闷忆梳。\n莫谓躬耕便无事，百年京洛尚丘墟。",
        "dynasty": "宋",
        "collection_info": null
    },
    {
        "uuid": "7007e2abc0d0a98853f7bad9520451bb",
        "title": "题幽居壁二首  其二",
        "author": "陆游",
        "content": "声利场中偶解围，悠然高枕谢招挥。\n山前曳杖寻僧去，林下收棋送客归。\n城市氛埃那许到，比邻烟火自相依。\n缨冠束带前身事，散髮今惟勃落衣。",
        "dynasty": "宋",
        "collection_info": null
    },
    {
        "uuid": "8739d118222869900b7a3f7a86ce62f8",
        "title": "思夔州二首  其一",
        "author": "陆游",
        "content": "老来百念尽消磨，无奈云安入梦何。\n壮忆公孙剑器舞，愁思宾客竹枝歌。",
        "dynasty": "宋",
        "collection_info": null
    },
    {
        "uuid": "dcdfa0c9df4fdc593a608c903014f578",
        "title": "思夔州二首  其二",
        "author": "陆游",
        "content": "武侯八阵孙吴法，工部十诗韶頀音。\n遗碛故祠春草合，略无人解两公心。",
        "dynasty": "宋",
        "collection_info": null
    },
    {
        "uuid": "6e1202dd057fa7e5f5c036e569f72075",
        "title": "梅开绝晚有感二首  其一",
        "author": "陆游",
        "content": "年年踏雪探梅开，二月今年始见梅。\n从此逢春心转懒，小诗不拟觅花裁。",
        "dynasty": "宋",
        "collection_info": null
    },
    {
        "uuid": "7dd5446b33c2d6459dba431e7c0b7851",
        "title": "梅开绝晚有感二首  其二",
        "author": "陆游",
        "content": "寻梅不负雪中期，醉倒犹须插一枝。\n莫讳衰迟杀风景，卷中今岁欠梅诗。",
        "dynasty": "宋",
        "collection_info": null
    },
    {
        "uuid": "2ff336844272c5df85109a826e8e7211",
        "title": "园中晚饭示儿子",
        "author": "陆游",
        "content": "一饱何心慕万钟，小园父子自相从。\n蚍蜉布阵雨将作，蛱蝶成团春已浓。\n涧底束薪供晚爨，街头籴米续晨舂。\n盘餐莫恨无兼味，自绕荒畦摘芥菘。",
        "dynasty": "宋",
        "collection_info": null
    },
    {
        "uuid": "44588849860fafe969c46a81030a7b92",
        "title": "自诘",
        "author": "陆游",
        "content": "修行力量浅，触事常寡悰。\n端居本无事，奈此百忧攻。\n今晨默自语，世岂不汝容。\n漱濯临清流，啸歌荫长松。\n缓步有夷途，远眺多奇峰。\n野叟时相寻，村酒亦自醲。\n于道忽少进，一扫芥蒂胸。\n轑釜本常情，宁说饭后钟。",
        "dynasty": "宋",
        "collection_info": null
    },
    {
        "uuid": "dab3273a0221937e911be174cd7ce11c",
        "title": "野饮",
        "author": "陆游",
        "content": "农事未兴思一笑，春荠可采鱼可钓。\n霏霏小雨忽已晴，堤上相携踏残照。\n村场酒薄亦有力，把盏相娱不辞釂。\n眼花耳热言语多，霍然已醒如过烧。\n人生百年会有尽，世事万变谁能料。\n酒空人散寂无声，为君试作苏门啸。",
        "dynasty": "宋",
        "collection_info": null
    },
    {
        "uuid": "d5d35cb5ab9ff9fce3d65ce02dba076c",
        "title": "茆亭",
        "author": "陆游",
        "content": "读罢楞伽四卷经，其余终日坐茆亭。\n静听溪碓舂云母，细斸松根采茯苓。\n大道粗尝闻海若，高情未至愧山灵。\n寒泉新渫甘于乳，晨起何妨挈半瓶。",
        "dynasty": "宋",
        "collection_info": null
    },
    {
        "uuid": "c1490b600bab8987ac1ca6c84ebe3d3f",
        "title": "身世",
        "author": "陆游",
        "content": "身世飘然似断云，时人误许与斯文。\n旋偿碑债动千里，强理诗情无一分。\n子美旧悲残酒炙，幼安今老白襦裙。\n余生自喜浑无事，清夜铜炉炷宝熏。",
        "dynasty": "宋",
        "collection_info": null
    },
    {
        "uuid": "36221923893f8f6c30c02a2bc6adec6e",
        "title": "家有两瓢分贮酒药出则使一童负之戏赋五字句",
        "author": "陆游",
        "content": "长物消磨尽，犹存两大瓢。\n药能扶困惫，酒可沃枯焦。\n童负来山店，人看度野桥。\n画工殊好事，传写入生绡。",
        "dynasty": "宋",
        "collection_info": null
    },
    {
        "uuid": "e4c30c27624c0bf64b5852995e3b11ed",
        "title": "禹寺",
        "author": "陆游",
        "content": "禹寺荒残钟鼓在，我来又见物华新。\n绍兴年上曾题壁，观者多疑是古人。",
        "dynasty": "宋",
        "collection_info": null
    },
    {
        "uuid": "efbc4d11ffd7f39daac3f79006bcc864",
        "title": "旅游二首  其一",
        "author": "陆游",
        "content": "壮志蹉跎雪满头，久将余日付沧洲。\n闲云不入老人梦，邻笛似知孤客愁。\n小筑聊须傍兰渚，片帆那復到樟楼。\n生涯草草真堪笑，三十年来一破裘。",
        "dynasty": "宋",
        "collection_info": null
    },
    {
        "uuid": "6a56c168550a8109a15b70b90e5aa064",
        "title": "旅游二首  其二",
        "author": "陆游",
        "content": "本自无心落市朝，不妨随处狎渔樵。\n螺青点出暮山色，石绿染成春浦潮。\n县驿下时人语闹，寺楼倚处客魂消。\n流年不贷君知否，素扇团团又可摇。",
        "dynasty": "宋",
        "collection_info": null
    },
    {
        "uuid": "b831d9444c7a79f80a95b41b9f7b843a",
        "title": "贫嘆",
        "author": "陆游",
        "content": "贫到今年极，萧然四壁家。\n弊袍生虮虱，粗饭杂泥沙。\n浩浩干坤大，茫茫岁月赊。\n故乡烟水窟，别拟卜生涯。",
        "dynasty": "宋",
        "collection_info": null
    },
    {
        "uuid": "a608383a784620d688363947f9122a47",
        "title": "东窗四首  其一",
        "author": "陆游",
        "content": "九折危途寸步艰，至今回首尚心寒。\n元来自有安身处，茆屋三间似海宽。",
        "dynasty": "宋",
        "collection_info": null
    },
    {
        "uuid": "00da7d593b4798ea73156822ee26e009",
        "title": "东窗四首  其二",
        "author": "陆游",
        "content": "才薄常为世俗轻，还山力不给躬耕。\n即今赢得都无事，袖手东窗听雨声。",
        "dynasty": "宋",
        "collection_info": null
    },
    {
        "uuid": "f7fdbf0d168dfb0b58b142ee0a5729ba",
        "title": "东窗四首  其三",
        "author": "陆游",
        "content": "俗事纷纷意不摅，兀如头垢念爬梳。\n东窗且復焚香坐，闲看微云自卷舒。",
        "dynasty": "宋",
        "collection_info": null
    },
    {
        "uuid": "bca13fefda2ef71d96ca5648898ce1bf",
        "title": "东窗四首  其四",
        "author": "陆游",
        "content": "寂寂东窗午梦残，更堪春雨作春寒。\n蛮童未报煎茶熟，一卷南华枕上看。",
        "dynasty": "宋",
        "collection_info": null
    },
    {
        "uuid": "53af6e95390bf5c7010b13e8922be3c1",
        "title": "近村",
        "author": "陆游",
        "content": "家居每思出，出亦无与游。\n江山岂不佳，乃復生我愁。\n不如适近村，家家业农畴。\n深巷鸣鷄犬，长陂下羊牛。\n枣熟稻当穫，桑落酒可篘。\n宁无宾祭须，柿栗良易求。\n医翁日过门，得药疾自瘳。\n婚嫁不出村，百世加绸缪。\n我来每绝嘆，恨不终岁留。\n人生正应尔，底事须王侯。",
        "dynasty": "宋",
        "collection_info": null
    },
    {
        "uuid": "fed1519828eb2a91b4cb4119685242f2",
        "title": "石帆山下作",
        "author": "陆游",
        "content": "石帆山下古苔矶，回首人间万事非。\n能饮上池何患死，不营尺宅欲安归。\n寒龟瑟缩搘床老，倦鹤翩跹带箭飞。\n堪笑年来殊省事，就凭樵女绽春衣。",
        "dynasty": "宋",
        "collection_info": null
    },
    {
        "uuid": "b6bfe35dd436eba60e623fc6bfbe2323",
        "title": "旦起二首  其一",
        "author": "陆游",
        "content": "残灯冷火待窗明，稍觉今朝病体轻。\n已頼林鸠知宿雨，更烦檐鹊报新晴。",
        "dynasty": "宋",
        "collection_info": null
    },
    {
        "uuid": "94c7318a482db29685aa87a231ad66a9",
        "title": "旦起二首  其二",
        "author": "陆游",
        "content": "地炉晨起拨寒灰，困睫蒙蒙尚懒开。\n正倚蒲团觅残梦，一声啼鸟又惊回。",
        "dynasty": "宋",
        "collection_info": null
    },
    {
        "uuid": "dade9ea8ab8830774d23db13c83ea4ad",
        "title": "书况",
        "author": "陆游",
        "content": "自从请老镜湖滨，万事不关林下人。\n鸦去鸦归还过日，花开花落又经春。\n官微也过千重浪，身在依然一幅巾。\n晨突有烟吾事了，浊醪不復恼比邻。",
        "dynasty": "宋",
        "collection_info": null
    },
    {
        "uuid": "b57a03915e6605027e4e97b62dd663d7",
        "title": "闲中戏赋村落景物二首  其一",
        "author": "陆游",
        "content": "游宦才能薄，还山日月长。\n买牛捐宝剑，取酒解金章。\n泉脉疏供啜，松肪炼按方。\n北窗贪兀傲，南陌喜彷徉。\n僧过传蓍法，医来寄药囊。\n泛舟经姥庙，策蹇上伧塘。\n懒似嵇中散，痴如顾长康。\n人间须扫迹，随处是羊肠。",
        "dynasty": "宋",
        "collection_info": null
    },
    {
        "uuid": "4d04007a7c196014c8f9e5241bffd455",
        "title": "闲中戏赋村落景物二首  其二",
        "author": "陆游",
        "content": "覆篠初成屋，编荆旋作门。\n孤云生钓濑，微雨过棋轩。\n柳种来傍县，花栽乞近村。\n石欹聊可坐，地褊不成园。\n酒榼刳枫瘿，香炉断竹根。\n海鸥呼可下，陇鸟教能言。\n抟饭迎双鹤，联縚繫小猿。\n山家虽寂寞，随事有盘餐。",
        "dynasty": "宋",
        "collection_info": null
    },
    {
        "uuid": "391fed987130a3eac4c200624ffe2ace",
        "title": "予好把酒常以小户为苦戏述",
        "author": "陆游",
        "content": "我非恶旨酒，好饮而不能。\n方其临觞时，直欲举斗升。\n若有物制之，合龠已不胜。\n岂独观者笑，心亦甚自憎。\n正如疾逆虏，愤切常横膺。\n蹭蹬忽衰老，何由效先登。\n上天无长梯，繫日无长绳。\n可嘆固非一，壮志空飞腾。",
        "dynasty": "宋",
        "collection_info": null
    },
    {
        "uuid": "5f14f0c7281fe6ffa793bd109ccb3a73",
        "title": "春日对花有感",
        "author": "陆游",
        "content": "夭夭枝头花，鬰鬰地上草。\n方春万物遂，我乃独衰槁。\n少时喜方药，晚亦学黄老。\n又非爱名宦，壮岁迹已扫。\n如何过八十，尚復未闻道。\n伛行阡陌间，齿摇而髮缟。\n名山可巢居，决去恨不早。\n宴坐精思床，犹能养梨枣。",
        "dynasty": "宋",
        "collection_info": null
    },
    {
        "uuid": "3c1bf351feb627ab4e7caba0a883023e",
        "title": "出游遇雨而返二首  其一",
        "author": "陆游",
        "content": "柴门方出雨霏霏，未到湖边促驾归。\n深炷炉香掩屏卧，谁知不为湿春衣。",
        "dynasty": "宋",
        "collection_info": null
    },
    {
        "uuid": "06a0f5fd252fc4e74132f9f8f2b2a2f1",
        "title": "出游遇雨而返二首  其二",
        "author": "陆游",
        "content": "荒山前头野水边，东行西行不自怜。\n天公岂亦哀老子，风雨留教终日眠。",
        "dynasty": "宋",
        "collection_info": null
    },
    {
        "uuid": "3adcc68799f561f0306236a90741ba1b",
        "title": "记闲",
        "author": "陆游",
        "content": "白云堆裏看青山，猿鸟为邻日往还。\n黄绮后身应我是，再来依旧一生闲。",
        "dynasty": "宋",
        "collection_info": null
    },
    {
        "uuid": "8b0b186cd9b1301e9d8c509a1ef57c4e",
        "title": "二感",
        "author": "陆游",
        "content": "狸奴睡被中，鼠横若不闻。\n残我架上书，祸乃及斯文。\n干鹊下屋檐，鸣噪不待晨。\n但为得食计，何曾问行人。\n惰得暖而安，饥得饱而驯。\n汝计则善矣，我忧难具陈。",
        "dynasty": "宋",
        "collection_info": null
    },
    {
        "uuid": "53935085a21f80364ed036d807d4962a",
        "title": "题柴言山水四首  其一",
        "author": "陆游",
        "content": "阴阴山木合，幽处着柴荆。\n喧中有静意，水车终日鸣。",
        "dynasty": "宋",
        "collection_info": null
    },
    {
        "uuid": "07614b2d10d6a0b3af91061fb9da0b7a",
        "title": "题柴言山水四首  其二",
        "author": "陆游",
        "content": "悬水三十仞，疾雷闻数里。\n正暑凛生秋，倚杖者谁子。",
        "dynasty": "宋",
        "collection_info": null
    },
    {
        "uuid": "c83c0b31f1176c635318998c1b96bb6e",
        "title": "题柴言山水四首  其三",
        "author": "陆游",
        "content": "高秋风雨天，幽居诗酒地。\n君看此气象，其可折简致。",
        "dynasty": "宋",
        "collection_info": null
    },
    {
        "uuid": "fa47cb5f3d7f0a238b76b319a8af187e",
        "title": "题柴言山水四首  其四",
        "author": "陆游",
        "content": "草亭临峭绝，霜嶂起嶙峋。\n危磴傥可上，老夫思卜邻。",
        "dynasty": "宋",
        "collection_info": null
    },
    {
        "uuid": "ba7249281703a9387260ca7196a763f9",
        "title": "草亭独坐",
        "author": "陆游",
        "content": "扫地垂帘坐草亭，东风吹颊醉初醒。\n睡蛇死后魔无力，疾竖降来药有灵。\n在手残梅香淡泊，傍檐幽鸟语丁宁。\n老人不是神通妙，世事元来要饱经。",
        "dynasty": "宋",
        "collection_info": null
    },
    {
        "uuid": "6021919856673e4810a1b21ee2b5452b",
        "title": "修居室赋诗自警",
        "author": "陆游",
        "content": "荒园二三亩，败屋八九间。\n初至如逆旅，忽逾四十年。\n屋日已朽蠹，我老不自还。\n茅可刈之野，木可伐之山。\n尚復不能具，日夜忧其颠。\n况我虚幻身，念念随化迁。\n齿堕髮亦缟，镜中失朱颜。\n其危甚于屋，何恃能牢坚。\n丰汝梨与枣，养汝汞与铅。\n防疾如待敌，爱气如守关。\n谋于履霜初，惧在横流前。\n书绅铭席端，虽老尚可全。",
        "dynasty": "宋",
        "collection_info": null
    },
    {
        "uuid": "3e6530503ebf8c3b3ed417784f6e7f36",
        "title": "遯迹",
        "author": "陆游",
        "content": "遯迹荒村惯忍贫，秋毫不使丧其真。\n家居亦以古为鉴，事过始知天胜人。\n临食致思方下箸，读书有得每书绅。\n放翁耄矣当知幸，布褐藜羹毕此身。",
        "dynasty": "宋",
        "collection_info": null
    },
    {
        "uuid": "fcb66c0a545d11f35a400696205ebd83",
        "title": "春晴登小台",
        "author": "陆游",
        "content": "不管筇枝破绿苔，闲穿万竹上荒台。\n幽花经雨自开落，啼鸟喜晴时去来。\n河岸家家装彩舫，儿曹处处唱青梅。\n谁家老子痴顽甚，看改新元十一回。",
        "dynasty": "宋",
        "collection_info": null
    },
    {
        "uuid": "6c7a2ee7961f414785375c4e6a31b26d",
        "title": "鲁墟舟中作",
        "author": "陆游",
        "content": "春浦南来元不到，画桡偶復入鸥群。\n人家远火林间见，船底微波枕上闻。\n山口正衔初出月，渡头未散欲归云。\n锦囊诗草新寥落，得句犹堪寄一欣。",
        "dynasty": "宋",
        "collection_info": null
    },
    {
        "uuid": "f0618fa95eba669f1e136b3686185a40",
        "title": "贫病戏书二首  其一",
        "author": "陆游",
        "content": "得米还忧无束薪，今年真欲甑生尘。\n椎奴跣婢皆辞去，始觉卢仝未苦贫。",
        "dynasty": "宋",
        "collection_info": null
    },
    {
        "uuid": "3f0e42f216efd84b396076a72f13c86c",
        "title": "贫病戏书二首  其二",
        "author": "陆游",
        "content": "头痛涔涔齿动摇，医骄折简不能招。\n亦知客疾无根柢，少健还能起负樵。",
        "dynasty": "宋",
        "collection_info": null
    },
    {
        "uuid": "50624f6ad81f4638e3a4f4955a3dd38b",
        "title": "又作二首自解  其一",
        "author": "陆游",
        "content": "尽日溪边艇子斜，治生不种邵平瓜。\n已分邻舍红莲米，更啜僧房紫笋茶。",
        "dynasty": "宋",
        "collection_info": null
    },
    {
        "uuid": "9c3156ae68b6b18bf2e7e19231c9adb3",
        "title": "又作二首自解  其二",
        "author": "陆游",
        "content": "灵府安平四体和，经时止酒颊常酡。\n老生要是常谈尔，吐纳余闲即按摩。",
        "dynasty": "宋",
        "collection_info": null
    },
    {
        "uuid": "51c2d34bc7607ed1ffb4b88fe52e4bf3",
        "title": "挟书一卷至湖上戏作",
        "author": "陆游",
        "content": "买地孤村结草庐，萧然身世落樵渔。\n一编在手君无怪，曾典蓬山四库书。",
        "dynasty": "宋",
        "collection_info": null
    },
    {
        "uuid": "e3d1c5c3718a3db2e938b24e82dd6007",
        "title": "谢客相过",
        "author": "陆游",
        "content": "我力日愈衰，人事不敢倡。\n穷巷春多泥，何以税客鞅。\n诸君顾何取，勤恳问亡恙。\n赋诗代尺书，跂望徒悢悢。",
        "dynasty": "宋",
        "collection_info": null
    },
    {
        "uuid": "3ab843d0369d6300eba40e778d9c5a69",
        "title": "书幸",
        "author": "陆游",
        "content": "土盎常余菜，山庖不绝烟。\n罢医翻少疾，无术自长年。\n小舫烟波宅，闲身陆地仙。\n东窗最佳处，日对坐忘编。",
        "dynasty": "宋",
        "collection_info": null
    },
    {
        "uuid": "085d33dce942a0dd1a4b5c9b18ca9351",
        "title": "书嘆",
        "author": "陆游",
        "content": "髧髦承学绍兴前，历看人间七十年。\n扑满终归弃道侧，鸱夷犹得载车边。\n钓船夜泛吴江月，醉眼秋看楚泽天。\n造物未容书鬼录，残春又藉落花眠。",
        "dynasty": "宋",
        "collection_info": null
    },
    {
        "uuid": "975fc129fa376619bfa2ce7c5b6402c6",
        "title": "古兴二首  其一",
        "author": "陆游",
        "content": "草衰何预人，每起徂年悲。\n日月纔几何，又见青青时。\n青青虽满眼，行矣当復衰。\n盛衰还无端，其理可前知。\n人生死则已，千载无还期。",
        "dynasty": "宋",
        "collection_info": null
    },
    {
        "uuid": "fe85552f9ee255e8b0e13d52bff19b58",
        "title": "古兴二首  其二",
        "author": "陆游",
        "content": "月出横林上，宿鸟无定枝。\n物生各畏祸，所託辄蹈危。\n老人倚壁坐，大鼾惊群儿。\n虽云差自适，见事亦太迟。\n犹有一可喜，永谢世俗羁。",
        "dynasty": "宋",
        "collection_info": null
    },
    {
        "uuid": "4e937e2ba8f509656d124aac06eb6d06",
        "title": "病中有述二首  其一",
        "author": "陆游",
        "content": "万事有常理，中智皆能知。\n祸福如白黑，不待诹蓍龟。\n疾患初萌芽，未有旦夕危。\n每能自省察，百鬼安能窥。\n一怠生百疾，速死乃自诒。",
        "dynasty": "宋",
        "collection_info": null
    },
    {
        "uuid": "0b0728c912d05942f2ac68c1d5888585",
        "title": "病中有述二首  其二",
        "author": "陆游",
        "content": "为国恃久安，变起最莫测。\n释楚为外惧，此实计之得。\n吾侪学养生，事事当自克。\n老无声色娱，戒惧在饮食。\n要须铭盘盂，下箸如对敌。",
        "dynasty": "宋",
        "collection_info": null
    },
    {
        "uuid": "8ccd69c1bb9869a6327f4c69ee50d4c5",
        "title": "黄鸦吟",
        "author": "陆游",
        "content": "嗟哉黄鸦一何陋，性喜隠翳藏荒囿。\n烟深翅重飞不起，鸣声谷谷知雨候。\n夜与妖鵩群，又似恶白昼。\n羽毛不足辱弹射，滋味不足登俎豆。\n捕之既无用，鬻之又不售。\n譬之人以支离而全，木以拥肿而寿。\n若予者智不能知农圃，学不能举孝秀。\n名不譁世，动得嘲诟。\n是亦天下不材之尤，尚何议乎汝后。",
        "dynasty": "宋",
        "collection_info": null
    },
    {
        "uuid": "fdcc0b3b07919d9ee68f7f9c2fd27ca3",
        "title": "恩封渭南伯唐诗人赵嘏为渭南尉当时谓之赵渭南后来将以予为陆渭南乎戏作长句",
        "author": "陆游",
        "content": "老向人间久倦游，君恩乞与渭川秋。\n虚名定作陈惊坐，好句真惭赵倚楼。\n栈豆十年霑病马，烟波万里着浮鸥。\n就封他日轻裘去，应过三峰处处留。",
        "dynasty": "宋",
        "collection_info": null
    },
    {
        "uuid": "443bcfd25a9b151e1791e6306cf85685",
        "title": "幽居",
        "author": "陆游",
        "content": "宿志在人外，清心游物初。\n犹轻天上福，那习世间书。\n荠菜挑供餠，槐芽采作葅。\n朝晡两摩腹，未可笑幽居。",
        "dynasty": "宋",
        "collection_info": null
    },
    {
        "uuid": "e4b11976ffcb7014570d12ac61b0acc0",
        "title": "肩舆至湖桑埭",
        "author": "陆游",
        "content": "篮舆随意出衡门，日已沉山野未昏。\n小市丛祠湖上路，短垣高柳埭西村。\n麦苗极目无闲土，塘水平堤失旧痕。\n明诏裕民闻屡下，老农何以报君恩。",
        "dynasty": "宋",
        "collection_info": null
    },
    {
        "uuid": "ce1779a3f9d8b88cf4648b41a2f6248b",
        "title": "半俸自戊辰二月置不復言作绝句二首  其一",
        "author": "陆游",
        "content": "力请还山又几年，何功月费水衡钱。\n君恩深厚犹惭惧，敢向他人更乞怜。",
        "dynasty": "宋",
        "collection_info": null
    },
    {
        "uuid": "99df2cc9b638405906ca38a7eb2c17fd",
        "title": "半俸自戊辰二月置不復言作绝句二首  其二",
        "author": "陆游",
        "content": "俸券新同废纸收，迎宾仅有一絁裘。\n日锄幽圃君无笑，犹腾墙东学侩牛。",
        "dynasty": "宋",
        "collection_info": null
    },
    {
        "uuid": "3b7f3089ab9b4affd258b93a5e75830e",
        "title": "头风戏作",
        "author": "陆游",
        "content": "出门处处皆桃李，我独呻吟一室中。\n只道有诗驱疟鬼，谁知无檄愈头风。",
        "dynasty": "宋",
        "collection_info": null
    },
    {
        "uuid": "141dda67feb91b5246c26ff9dfd0362a",
        "title": "茅斋",
        "author": "陆游",
        "content": "茆斋虽绝小，老子策新勋。\n硙落霏霏雪，炉生袅袅云。\n心将鸥共远，巢与鹤中分。\n几许人间事，吾庐寂不闻。",
        "dynasty": "宋",
        "collection_info": null
    },
    {
        "uuid": "b524e69166206ac66aa92f9a2db9bf01",
        "title": "耕桑",
        "author": "陆游",
        "content": "老病虽俱至，耕桑亦未迟。\n儿童夸犊健，妇女闵蚕饥。\n月落枭鸣夜，灯残鼠嚙时。\n但当寻熟睡，万事不须思。",
        "dynasty": "宋",
        "collection_info": null
    },
    {
        "uuid": "abb45ab12915cba34ef9dd705acc5439",
        "title": "春咏四首  其一",
        "author": "陆游",
        "content": "方舟衝破湖波绿，联骑蹋残花径红。\n七十年间人换尽，放翁依旧醉春风。",
        "dynasty": "宋",
        "collection_info": null
    },
    {
        "uuid": "364d00c4e4724c10f848e00b64e2fa0a",
        "title": "春咏四首  其二",
        "author": "陆游",
        "content": "熟食从来少天色，东吴况是足春寒。\n城南藉草可痛饮，安得酒肠如海宽。",
        "dynasty": "宋",
        "collection_info": null
    },
    {
        "uuid": "a4ab30e884f1da65f6e626f18ccbfa3e",
        "title": "春咏四首  其三",
        "author": "陆游",
        "content": "兰亭路上换春衣，梅市桥边送夕晖。\n闻有水仙翁是否，轻舟如叶桨如飞。",
        "dynasty": "宋",
        "collection_info": null
    },
    {
        "uuid": "4064c49c62e4c1b20150e4346b1af2c3",
        "title": "春咏四首  其四",
        "author": "陆游",
        "content": "沈家园裏花如锦，半是当年识放翁。\n也信美人终作土，不堪幽梦太匆匆。",
        "dynasty": "宋",
        "collection_info": null
    },
    {
        "uuid": "0e3ebb27a60f821953975183a2b24622",
        "title": "蔬饭",
        "author": "陆游",
        "content": "春事已阑珊，山村未褪寒。\n笋生初入馔，荠老尚登盘。\n僧饭时分钵，园蔬不仰官。\n枯肠更禁搅，姑置密云团。",
        "dynasty": "宋",
        "collection_info": null
    },
    {
        "uuid": "ece113a83ece8319a6652f8d8162cd78",
        "title": "海棠歌",
        "author": "陆游",
        "content": "我初入蜀鬓未霜，南充樊亭看海棠。\n当时已谓目未睹，岂知更有碧鷄坊。\n碧鷄海棠天下绝，枝枝似染猩猩血。\n蜀姬艷粧肯让人，花前顿觉无颜色。\n扁舟东下八千里，桃李真成仆奴尔。\n若使海棠根可移，扬州芍药应羞死。\n风雨春残杜鹃哭，夜夜寒衾梦还蜀。\n何从乞得不死方，更看千年未为足。",
        "dynasty": "宋",
        "collection_info": null
    },
    {
        "uuid": "dcd2b14589f542249df1d6cf94f9b1d4",
        "title": "园中作",
        "author": "陆游",
        "content": "湖曲旧诛茆，松阴近结巢。\n安闲多熟睡，衰退少新交。\n雨渍丁香结，春生豆蔻梢。\n良晨不把酒，新燕解相嘲。",
        "dynasty": "宋",
        "collection_info": null
    },
    {
        "uuid": "035036219d275ce7d42e7216dd145763",
        "title": "书意三首  其一",
        "author": "陆游",
        "content": "整书拂几当闲嬉，时取曾孙竹马骑。\n故故小劳君会否，户枢流水即吾师。",
        "dynasty": "宋",
        "collection_info": null
    },
    {
        "uuid": "7f4a50cc78628af197bd2605ae5b619b",
        "title": "书意三首  其二",
        "author": "陆游",
        "content": "人生祇要常无事，忿欲纷纷喜见侵。\n赠子秘传安乐法，秋毫莫遣动吾心。",
        "dynasty": "宋",
        "collection_info": null
    },
    {
        "uuid": "4aef063d2ebaf64662db41520c313399",
        "title": "书意三首  其三",
        "author": "陆游",
        "content": "篱角绯桃落渐稀，晚风吹去点苔矶。\n挥金岂必如疏傅，二亩春秧也是归。",
        "dynasty": "宋",
        "collection_info": null
    },
    {
        "uuid": "a6f9d22f86c16fc42e6608e5ed6af054",
        "title": "晚春二首  其一",
        "author": "陆游",
        "content": "世事纷纷不足论，流年去似海涛翻。\n莫因齿髮悲残景，且喜柴荆是故园。\n千里桑麻无旷土，数家鷄犬自成村。\n邻翁过我夸秧信，雨后春泥一尺浑。",
        "dynasty": "宋",
        "collection_info": null
    },
    {
        "uuid": "e20db63337628642a3ff15930867d811",
        "title": "晚春二首  其二",
        "author": "陆游",
        "content": "莫笑花前醉堕巾，放翁又看一年春。\n寻巢燕熟频穿户，酿蜜蜂喧不避人。\n楚庙恙豚初散社，稽山笋蕨正尝新。\n要知不负年光处，南陌东阡自在身。",
        "dynasty": "宋",
        "collection_info": null
    },
    {
        "uuid": "21330c91d8cc71dd605482538c513abd",
        "title": "湖上",
        "author": "陆游",
        "content": "纶巾羽扇影翩翩，湖上彷徉莫计年。\n桃李已忘畴昔分，禽鱼犹结后来缘。\n山前虚市初多笋，江外人家不禁烟。\n莫恨幽情无与共，一双白鹭导吾前。",
        "dynasty": "宋",
        "collection_info": null
    },
    {
        "uuid": "cee144e6070d8d704d32193913edfa12",
        "title": "即事",
        "author": "陆游",
        "content": "成败归青史，悲欢付浩歌。\n病从今岁减，诗比去春多。\n高枕观浮世，持杯养太和。\n功名亦易尔，难负此渔蓑。",
        "dynasty": "宋",
        "collection_info": null
    },
    {
        "uuid": "1c5266fbeffb284bb2bf3b57934c3b51",
        "title": "东篱杂书四首  其一",
        "author": "陆游",
        "content": "芳草初侵路，青梅已破枝。\n雨来鸠逐妇，日出雉求雌。\n莽莽江湖远，悠悠岁月移。\n老人观物化，隠几独多时。",
        "dynasty": "宋",
        "collection_info": null
    },
    {
        "uuid": "afdcc3e07f91d106a5dcc40fd308189c",
        "title": "东篱杂书四首  其二",
        "author": "陆游",
        "content": "桃李成尘土，来禽始着花。\n病夫犹枕上，春事又天涯。\n巷陌秋韆梦，帘栊燕子家。\n野僧来问讯，强把半瓯茶。",
        "dynasty": "宋",
        "collection_info": null
    },
    {
        "uuid": "294e82fb4383007844c82966be4543a6",
        "title": "东篱杂书四首  其三",
        "author": "陆游",
        "content": "老厌人间事，闲知造物功。\n草生三径绿，花发一窗红。\n幽境嚣尘外，流年啸傲中。\n所嗟侪辈尽，论旧只春风。",
        "dynasty": "宋",
        "collection_info": null
    },
    {
        "uuid": "ba83feae55f2a115d0d7769000a4f398",
        "title": "东篱杂书四首  其四",
        "author": "陆游",
        "content": "身与春俱老，愁随日渐长。\n帘栊听语燕，涧谷撷幽芳。\n酒榼常从后，诗囊亦在傍。\n闲行无定处，随意据胡床。",
        "dynasty": "宋",
        "collection_info": null
    },
    {
        "uuid": "5f55869ef5862bac7514b70a01ccef65",
        "title": "山行",
        "author": "陆游",
        "content": "山鸟啼孤戍，烟芜入废亭。\n堤成陂水白，雨细稻秧青。\n草市少行旅，丛祠多乞灵。\n最怜投宿处，微火暮晶荧。",
        "dynasty": "宋",
        "collection_info": null
    },
    {
        "uuid": "83f8cc21ec8f39577816cc1c62baeb7a",
        "title": "稻陂",
        "author": "陆游",
        "content": "白水满稻陂，投种未三宿。\n新秧出水面，已作纤纤绿。\n年来残俸绝，所望在一熟。\n见之喜欲舞，不復忧半菽。\n想当西成时，载重压车轴。\n病齿幸已牢，往矣分社肉。",
        "dynasty": "宋",
        "collection_info": null
    },
    {
        "uuid": "77681ffe556b85700e49ab25ba2a339c",
        "title": "雨夜思子虚",
        "author": "陆游",
        "content": "兀兀过遥夜，悠悠拥破衾。\n峭寒侵病骨，残雨滴愁心。\n人别易千里，书来真万金。\n醉眠差似可，谁与伴孤斟。",
        "dynasty": "宋",
        "collection_info": null
    },
    {
        "uuid": "4416128aa291f842cc32cee78c12fd94",
        "title": "醉中示客",
        "author": "陆游",
        "content": "四座无譁听我歌，百年生计一烟蓑。\n清尊潋潋犹狂在，白髮萧萧奈老何。\n远适安能缩地脉，高眠聊足养天和。\n吾徒看尽人间事，莫爱车前印几窠。",
        "dynasty": "宋",
        "collection_info": null
    },
    {
        "uuid": "51a7a90714f4f70de191ffe9b21f91f6",
        "title": "散髮",
        "author": "陆游",
        "content": "散髮垂肩懒更簪，一窗竹水对萧森。\n从来耻作资身策，老去终怀报国心。\n雷起鼻端秋枕石，泉鸣指下夜横琴。\n不缘羸病愁迎客，经岁何人肯见临。",
        "dynasty": "宋",
        "collection_info": null
    },
    {
        "uuid": "7e4ca9326a7944eee065e5994ca6efb4",
        "title": "病中观辛夷花",
        "author": "陆游",
        "content": "余生垂九十，一病理一衰。\n旬月不自保，敢作期岁期。\n粲粲女郎花，忽满庭前枝。\n繁华虽少减，高雅亦足奇。\n持杯酹花前，事亦未可知。\n明年傥未死，一笑当解颐。",
        "dynasty": "宋",
        "collection_info": null
    },
    {
        "uuid": "8e10b02cd7b7ee4fdb61350417cc1128",
        "title": "小艇",
        "author": "陆游",
        "content": "放翁小艇轻如叶，只载蓑衣不载家。\n清晓长歌何处去，武陵溪上看桃花。",
        "dynasty": "宋",
        "collection_info": null
    },
    {
        "uuid": "fc1666b846d68c816f0ef6f94fe9f72f",
        "title": "杂题四首  其一",
        "author": "陆游",
        "content": "贺公在朝雅吴语，庄舄仕楚犹越吟。\n我幸归休在闾巷，灯前感慨不须深。",
        "dynasty": "宋",
        "collection_info": null
    },
    {
        "uuid": "6cffe4ff528bae6795fe68022742dc26",
        "title": "杂题四首  其二",
        "author": "陆游",
        "content": "茆屋三间已太奢，柴干米白喜无涯。\n非贤敢窃优贤禄，愿折莼丝与蕨芽。",
        "dynasty": "宋",
        "collection_info": null
    },
    {
        "uuid": "d20e61aeb0a09b614577d94c07822fd7",
        "title": "杂题四首  其三",
        "author": "陆游",
        "content": "野花红碧自争春，村酒酸甜也醉人。\n解放船头便千里，不愁无处着闲身。",
        "dynasty": "宋",
        "collection_info": null
    },
    {
        "uuid": "af78d32f873bb881190254e2cbb966aa",
        "title": "杂题四首  其四",
        "author": "陆游",
        "content": "湖堤疏瘦水杨柳，村舍殷红山石榴。\n推户本来随意入，乞浆因得片时留。",
        "dynasty": "宋",
        "collection_info": null
    },
    {
        "uuid": "045ee6f1000962bd747d45fc9ee9f1f8",
        "title": "闲游",
        "author": "陆游",
        "content": "柴车去去度横陂，正是春残入夏时。\n果熟多藏新密叶，鶑啼偏占最高枝。\n迷途每就佣耕问，薄饭时从逆旅炊。\n随意题诗无杰思，还家犹足诧吾儿。",
        "dynasty": "宋",
        "collection_info": null
    },
    {
        "uuid": "0235fa761d0af71f7033c325ad7b30bb",
        "title": "病起初夏",
        "author": "陆游",
        "content": "头风间作已全轻，山雨虽频却快晴。\n窗外时时度花片，林梢处处送鶑声。\n地偏无客谈闲事，麦熟逢人乐太平。\n不为衰迟辜节物，一瓯羊骆荐朱樱。",
        "dynasty": "宋",
        "collection_info": null
    },
    {
        "uuid": "444b44c5ece1e5c372a46a31878eff7f",
        "title": "衡门独立",
        "author": "陆游",
        "content": "春归堪笑又匆匆，水白秧青细雨蒙。\n溪鸟低飞画桥外，路人相值绿阴中。\n宋清药券贫来积，李贺诗囊病后空。\n惟有剧谈能一洗，芳尊那得故人同。",
        "dynasty": "宋",
        "collection_info": null
    },
    {
        "uuid": "7d252233ea6ea4d7cd8b3c1839ce9601",
        "title": "雨夜",
        "author": "陆游",
        "content": "吴中地多雨，海角客常愁。\n羸疾须医药，残年忆辈流。\n解装孤驿晚，捩柁小江秋。\n莫起潇湘兴，无才赋远游。",
        "dynasty": "宋",
        "collection_info": null
    },
    {
        "uuid": "1aea444eeb3f6ba65d8efb58a91449a2",
        "title": "山麓",
        "author": "陆游",
        "content": "草合路如綫，偶随樵子行。\n林间遇盘石，少憩看春耕。",
        "dynasty": "宋",
        "collection_info": null
    },
    {
        "uuid": "a1c7253542e83ac961225d9c67b9d64d",
        "title": "北斋",
        "author": "陆游",
        "content": "质衣葺北斋，欹坏略撑拄。\n窗扉则虚名，聊足度寒暑。\n独学无与论，推覈实劳苦。\n审观古人意，十亦得四五。\n无功与子光，相可岂待语。\n一床宽有余，高卧听檐雨。",
        "dynasty": "宋",
        "collection_info": null
    },
    {
        "uuid": "2de03b748583a57c6b875429ee4dc251",
        "title": "禽言四首  其一",
        "author": "陆游",
        "content": "架犁架犁，南村北村雨凄凄。\n夜起饭牛鷄未啼，日暮矻矻行千畦。\n没足勿恨一尺泥，西成收薄汝噬脐。",
        "dynasty": "宋",
        "collection_info": null
    },
    {
        "uuid": "de3e6eb0f86bb498b273a356d4fbda9a",
        "title": "禽言四首  其二",
        "author": "陆游",
        "content": "拔笋拔笋，入箐不辞风雨窘。\n养成会见高拂云，取供口腹初不忍。\n独持两把慰倚门，慈颜一笑如春温。",
        "dynasty": "宋",
        "collection_info": null
    },
    {
        "uuid": "b97a84e232680c6df564313287319505",
        "title": "禽言四首  其三",
        "author": "陆游",
        "content": "老翁老尚健，打麦持作饭。\n终岁陇亩间，劳苦孰敢怨。\n人生为农最可愿，得饱正如持左券。\n碓舂樵爨小甑香，岂不胜汝耗太仓。",
        "dynasty": "宋",
        "collection_info": null
    },
    {
        "uuid": "a9dca27b2527b7dee02c54cd6234cdb9",
        "title": "禽言四首  其四",
        "author": "陆游",
        "content": "堂前捉绩子，力作忘朝餐。\n鹅黄雪白相照耀，插茅作簇高如山。\n蠢女采桑至煮茧，何暇膏沐梳髻鬟。\n缫成蜀锦与楚縠，舞妹缠头不论束。",
        "dynasty": "宋",
        "collection_info": null
    },
    {
        "uuid": "43e394693e89ea969e403b8e1d3a069d",
        "title": "道院偶述二首  其一",
        "author": "陆游",
        "content": "景德祥符草野臣，登封曾望属车尘。\n已经成住坏空劫，犹是东西南北人。",
        "dynasty": "宋",
        "collection_info": null
    },
    {
        "uuid": "3513a02d38784c5ec1e9ed9efe93d7a2",
        "title": "道院偶述二首  其二",
        "author": "陆游",
        "content": "忆在青城炼大丹，丹成垂欲上仙班。\n飘零未忍尘中老，犹待时平隠华山。",
        "dynasty": "宋",
        "collection_info": null
    },
    {
        "uuid": "16f4e36c0dd339a27c0773b515a38800",
        "title": "初夏书感",
        "author": "陆游",
        "content": "春与人俱老，花随梦已空。\n游蜂黏落蕊，轻燕接飞虫。\n桑悴知蚕起，牲肥赛麦丰。\n为农当自力，相戒勿匆匆。",
        "dynasty": "宋",
        "collection_info": null
    },
    {
        "uuid": "17f05e45c86ddb4581f1e16c5f9168bc",
        "title": "赠邢刍甫",
        "author": "陆游",
        "content": "割愁何处有并刀，倾座谁能夺锦袍。\n堪笑陆翁邻鬼录，尚推邢友擅人豪。\n杜门虽少客载酒，落笔已能奴命骚。\n安得相从北窗下，丐君剩馥与残膏。",
        "dynasty": "宋",
        "collection_info": null
    },
    {
        "uuid": "fe2bd7a5c22b6035e65028652ce8f9c4",
        "title": "昔从戎南郑日范西叔为予书小卧屏今三十有八年矣怅然有怀",
        "author": "陆游",
        "content": "梁州风月今何在，每忆朋俦泪溅裾。\n戎幕已如它世事，素屏犹对故人书。",
        "dynasty": "宋",
        "collection_info": null
    },
    {
        "uuid": "8fedc3b583777d449b86ee5670b43197",
        "title": "小雨",
        "author": "陆游",
        "content": "川云迭迭密如鳞，山雨霏霏细似尘。\n未必便为耕陇喜，天公分付与诗人。",
        "dynasty": "宋",
        "collection_info": null
    },
    {
        "uuid": "79bb2b1d4efacfca79e88b178ade76fc",
        "title": "遣怀二首  其一",
        "author": "陆游",
        "content": "山泽荒寒外，门庭寂寞中。\n厌闻鸠唤雨，常羡鹊知风。\n逆境嗟行徧，闲愁幸扫空。\n今晨有奇事，箫鼓赛年丰。",
        "dynasty": "宋",
        "collection_info": null
    },
    {
        "uuid": "95eae60ff447bfe60070d14dd646e6b5",
        "title": "遣怀二首  其二",
        "author": "陆游",
        "content": "风月资吟啸，渔樵约往还。\n贫犹能酿酒，病不废游山。\n乱石卧牛马，流泉鸣佩环。\n豁除羁旅日，犹有半生闲。",
        "dynasty": "宋",
        "collection_info": null
    },
    {
        "uuid": "32fa1d8920647ea1dbc36cd3367f72a5",
        "title": "初夏喜事",
        "author": "陆游",
        "content": "箕颍元非争夺场，潇湘自古水云乡。\n采茶歌裏春光老，煮茧香中夏景长。\n敛版早知游宦恶，署门晚悟世情常。\n茹芝却粒虽无术，散髮犹当效楚狂。",
        "dynasty": "宋",
        "collection_info": null
    },
    {
        "uuid": "f2128771869ae8f1229754eb9cb443f0",
        "title": "梦蜀",
        "author": "陆游",
        "content": "自计前生定蜀人，锦官来往九经春。\n堆盘丙穴鱼腴美，下箸峨眉栮脯珍。\n联骑隽游非復昔，数编残稿尚如新。\n最怜栩栩西窗梦，路入青衣不问津。",
        "dynasty": "宋",
        "collection_info": null
    },
    {
        "uuid": "2e9f8f79897785a92d8af6467ec03126",
        "title": "闲游二首  其一",
        "author": "陆游",
        "content": "一见溪山病眼开，青鞋处处蹋苍苔。\n平生长物扫除尽，犹带笔床茶竈来。",
        "dynasty": "宋",
        "collection_info": null
    },
    {
        "uuid": "2f22d015838b1830ae33e821e6c7610c",
        "title": "闲游二首  其二",
        "author": "陆游",
        "content": "好事湖边卖酒家，杖头钱尽惯曾赊。\n垆边烂醉眠经日，开过红薇一架花。",
        "dynasty": "宋",
        "collection_info": null
    },
    {
        "uuid": "4df6cc988412ad24d04ee81f95e552cf",
        "title": "初夏二首  其一",
        "author": "陆游",
        "content": "床有蒲团坐负墙，室无童子自烧香。\n人图作佛虽堪笑，我爱逃禅亦太狂。\n樱笋久忘晨入省，莼鲈犹喜老还乡。\n汗青未绝茶经笔，那暇投文吊战场。",
        "dynasty": "宋",
        "collection_info": null
    },
    {
        "uuid": "876be65730b993ccf13af385cd68fa49",
        "title": "初夏二首  其二",
        "author": "陆游",
        "content": "梅子生仁已带酸，楝花堕地尚微寒。\n室无长物惟空榻，头不加巾但小冠。\n蚕簇倚墙丝盎起，稻秧经雨水陂宽。\n郊原清润身差健，剩欲闲游一跨鞍。",
        "dynasty": "宋",
        "collection_info": null
    },
    {
        "uuid": "e6364ed30b7872b99de7660b934822b0",
        "title": "野兴二首  其一",
        "author": "陆游",
        "content": "东望城闉十里遥，野人生计日萧条。\n棋枰弃置机心息，肉食蠲除业境消。\n送药时时过邻父，放鱼日日度溪桥。\n自怜爱物还成癖，门巷春来草没腰。",
        "dynasty": "宋",
        "collection_info": null
    },
    {
        "uuid": "c0d6ec81b5616ddc611aee6bec577769",
        "title": "野兴二首  其二",
        "author": "陆游",
        "content": "涉涧穿林信意行，翠崖朱栈惬幽情。\n关关幽鸟将雏语，簌簌幽篁解箨声。\n藉草一壶消永日，出门几屐了平生。\n川云正作遮山计，浩荡南风又快晴。",
        "dynasty": "宋",
        "collection_info": null
    },
    {
        "uuid": "b6c7ad351d7927ea480eb417b318bf08",
        "title": "自笑",
        "author": "陆游",
        "content": "宦途昔似伏辕驹，退处今如纵壑鱼。\n手自扫除松菊径，身常枕藉老庄书。\n郊居本自依农圃，社饮何妨逐里闾。\n白髮萧然还自笑，风流犹见过江初。",
        "dynasty": "宋",
        "collection_info": null
    },
    {
        "uuid": "7e4a150273a14704ea9f73a960d666ab",
        "title": "喜晴",
        "author": "陆游",
        "content": "正厌鸠呼雨，俄闻鹊噪晴。\n路开知潦退，书展喜窗明。\n日透疏帘影，风传暮角声。\n儿童竞相报，门有卖朱樱。",
        "dynasty": "宋",
        "collection_info": null
    },
    {
        "uuid": "dc1303a832294a0d2610e7681be81287",
        "title": "过邻曲",
        "author": "陆游",
        "content": "黄云卷尽绿针齐，夏木阴阴满古堤。\n耆老往来无负戴，比邻问道有提携。\n暑天渐近便餐酪，吴俗相传尚鲙齑。\n共喜丰年多乐事，扶归先判醉如泥。",
        "dynasty": "宋",
        "collection_info": null
    },
    {
        "uuid": "a9c66aacdc255c7c5c1a10d57f3d712e",
        "title": "题苏虞叟岩壑隠居",
        "author": "陆游",
        "content": "苏子飘然古胜流，平生高兴在沧洲。\n千岩万壑旧卜筑，一马二僮时出游。\n香断钟残僧阁晚，鲸吞鼍作海山秋。\n极知处处多奇语，肯草吴笺寄我不。",
        "dynasty": "宋",
        "collection_info": null
    },
    {
        "uuid": "e3679c496c799225971d71648ec8921c",
        "title": "纵笔二首  其一",
        "author": "陆游",
        "content": "骑鹤翩翩过月傍，浩然风露九秋凉。\n忽闻捲地潮声起，始觉江山近故乡。",
        "dynasty": "宋",
        "collection_info": null
    },
    {
        "uuid": "9c32cc590f1bb276ccfc4a159526a547",
        "title": "纵笔二首  其二",
        "author": "陆游",
        "content": "百尺松根结茯苓，千年长养似人形。\n谁知金鼎烹初熟，恰直山翁醉欲醒。",
        "dynasty": "宋",
        "collection_info": null
    },
    {
        "uuid": "dc5cf5ba10532098b7dcee4f14e77a0c",
        "title": "北窗即事二首  其一",
        "author": "陆游",
        "content": "衡茅随力葺幽居，扫地焚香乐有余。\n分食时能下檐鹊，作洲常悔诳池鱼。\n游归又失相寻客，睡起重开未了书。\n袖手悠然便终日，不辞世俗笑迂疏。",
        "dynasty": "宋",
        "collection_info": null
    },
    {
        "uuid": "b1e2b0eb8bc7e46d0119b5493e417c2f",
        "title": "北窗即事二首  其二",
        "author": "陆游",
        "content": "北窗最与懒相宜，世上纷纷了不知。\n露井甘寒初浚后，小山葱蒨乍晴时。\n粗餐岂復须鲑菜，蓬户何曾设扊扅。\n幸有床头藤杖在，登临未遽嘆吾衰。",
        "dynasty": "宋",
        "collection_info": null
    },
    {
        "uuid": "580dd416a4041db4eb28a17fcc044443",
        "title": "感物",
        "author": "陆游",
        "content": "提壶劝客饮，架犁课农耕。\n鸠方喜妇还，蚁又以族行。\n大化职雨旸，我窗更晦明。\n芸芸观万物，一笑了此生。",
        "dynasty": "宋",
        "collection_info": null
    },
    {
        "uuid": "7518b9d815c91523ac310bf0fbd8b262",
        "title": "园中把酒示邻曲二首  其一",
        "author": "陆游",
        "content": "畏途半世困风波，老返家山得已多。\n野饷虽无食指动，村醅也解醉颜酡。\n梦残正欲还君枕，棋罢那知烂客柯。\n松菊未荒风月在，应容老子且婆娑。",
        "dynasty": "宋",
        "collection_info": null
    },
    {
        "uuid": "3baf287d46861b86c0dbf0a651c9a8ed",
        "title": "园中把酒示邻曲二首  其二",
        "author": "陆游",
        "content": "煮豆烹蔬当果殽，固应杯酌尽陶匏。\n池塘潋潋荷浮叶，门巷阴阴笋放梢。\n三亩荒园存故业，一编蠹简得深交。\n弊庐经雨穿将徧，欲向村东自割茅。",
        "dynasty": "宋",
        "collection_info": null
    },
    {
        "uuid": "83f5e0db82ed549363a752a07c42e124",
        "title": "书忧",
        "author": "陆游",
        "content": "时人应怪我何求，白尽从来未白头。\n磅礴昆崙三万里，不知何地可薶忧。",
        "dynasty": "宋",
        "collection_info": null
    },
    {
        "uuid": "aceb7ff3bf3ab379f740d5f99641b585",
        "title": "门外独立",
        "author": "陆游",
        "content": "朝看出市暮看归，数尽行人尚倚扉。\n要见先生无尽兴，少须高树挂残晖。",
        "dynasty": "宋",
        "collection_info": null
    },
    {
        "uuid": "db6d9a2b4e7fac81da3b7760591e03b0",
        "title": "感事六言八首  其一",
        "author": "陆游",
        "content": "老去转无饱计，醉来暂豁忧端。\n双鬓多年作雪，寸心至死如丹。",
        "dynasty": "宋",
        "collection_info": null
    },
    {
        "uuid": "2685abf3a151f4099625da26a367d2a2",
        "title": "感事六言八首  其二",
        "author": "陆游",
        "content": "黑犊养来纯白，睡蛇死后安眠。\n但有漉篱可卖，不妨到处随缘。",
        "dynasty": "宋",
        "collection_info": null
    },
    {
        "uuid": "2e084d9d4bf6470896ac621cd8043e58",
        "title": "感事六言八首  其三",
        "author": "陆游",
        "content": "五尺童知大义，三家市有公言。\n但使一眠得熟，自余万事宁论。",
        "dynasty": "宋",
        "collection_info": null
    },
    {
        "uuid": "679b9c6e7a8da6870e529a10f09fa3f0",
        "title": "感事六言八首  其四",
        "author": "陆游",
        "content": "麦熟与人同喜，虏骄为国私忧。\n身似五更春梦，家如一宿山邮。",
        "dynasty": "宋",
        "collection_info": null
    },
    {
        "uuid": "15ea0446045a7f33455cfc6b1f24c83b",
        "title": "感事六言八首  其五",
        "author": "陆游",
        "content": "早岁已归南陌，暮年常在东篱。\n短衣幸能掩胫，长剑何须拄颐。",
        "dynasty": "宋",
        "collection_info": null
    },
    {
        "uuid": "98a764f34cac38f8879a7116bba38602",
        "title": "感事六言八首  其六",
        "author": "陆游",
        "content": "高岸眼看为谷，寸根手种成阴。\n一卷楚骚细读，数行晋帖闲临。",
        "dynasty": "宋",
        "collection_info": null
    },
    {
        "uuid": "a08f20a3e7ad4a4cd02a0baaae719e0a",
        "title": "感事六言八首  其七",
        "author": "陆游",
        "content": "李白嵚崎历落，嵇康潦倒粗疏。\n生世当行所乐，巢山喜遂吾初。",
        "dynasty": "宋",
        "collection_info": null
    },
    {
        "uuid": "58d53ff06226cbb33ffa28e5aefa1be4",
        "title": "感事六言八首  其八",
        "author": "陆游",
        "content": "有饭那思肉味，安居敢厌茅茨。\n未论颜渊陋巷，老农自是吾师。",
        "dynasty": "宋",
        "collection_info": null
    },
    {
        "uuid": "6366cc6ed79d5aafe9c1d2b4fb2200fa",
        "title": "幽居记今昔事十首以诗书从宿好林园无俗情为韵  其一",
        "author": "陆游",
        "content": "总角入家塾，学经至豳诗。\n治道本耕桑，此理在不疑。\n今兹垂九十，谢事居海涯。\n戴星理农业，未嘆筋力衰。\n四月筑麦场，五月潴稻陂。\n秉火去螟蝗，磨刀剪棘茨。\n西成大作社，歌鼓乐圣时。",
        "dynasty": "宋",
        "collection_info": null
    },
    {
        "uuid": "4e34923ebe2d7e58a2c788b8cba83dd7",
        "title": "幽居记今昔事十首以诗书从宿好林园无俗情为韵  其二",
        "author": "陆游",
        "content": "上世本为农，辍耕业诗书。\n我少学不成，固应返其初。\n冥冥不自揣，乡校参群居。\n中岁偶拔擢，清班久趑趄。\n典奏入南宫，细书长石渠。\n及其乞身归，旧业已丘墟。\n衰疾或小间，力尚给荷锄。\n寄声谢故人，毋为笑迂疏。",
        "dynasty": "宋",
        "collection_info": null
    },
    {
        "uuid": "e6f2e006b60203a17632738db77d06ca",
        "title": "幽居记今昔事十首以诗书从宿好林园无俗情为韵  其三",
        "author": "陆游",
        "content": "我昔挥短楫，终年钓吴松。\n亦尝携长镵，采药玉霄峰。\n为计晚大缪，朝路偶见容。\n晨趋大明班，夜听长乐钟。\n白髮迫归休，居然鲜欢悰。\n上恩许乞骸，一日收孤踪。\n蓬茅略补葺，甑碓勤炊舂。\n故交零落尽，岁晚当谁从。",
        "dynasty": "宋",
        "collection_info": null
    },
    {
        "uuid": "9cc2fe5d8acbf3c2490670e528f0ed9e",
        "title": "幽居记今昔事十首以诗书从宿好林园无俗情为韵  其四",
        "author": "陆游",
        "content": "还乡老未死，举目少耆宿。\n邑屋亦或非，所余但乔木。\n曩时列鼎家，今不饱半菽。\n盛衰迭变迁，何者非陵谷。\n羸然九十翁，世故见已熟。\n偶能达一理，万事等破竹。\n布缝一称衣，藜煮半釜粥。\n余年更何为，枕藉糟与曲。",
        "dynasty": "宋",
        "collection_info": null
    },
    {
        "uuid": "606575c1a549fa18d1db9b2b75e4cf78",
        "title": "幽居记今昔事十首以诗书从宿好林园无俗情为韵  其五",
        "author": "陆游",
        "content": "癸亥辞修门，拜赐散人号。\n一出非本心，欢喜归祭竈。\n故乡多名山，幸得遂所好。\n舟舆虽难具，信步亦可到。\n清溪无尘滓，奇峰有云冒。\n雨垫林宗巾，风落孟嘉帽。\n岂惟狂故在，望远亦未眊。\n一醉傥可谋，敢爱将军告。",
        "dynasty": "宋",
        "collection_info": null
    },
    {
        "uuid": "6221f6c21f3c7b8e974ae8fc88abbeb1",
        "title": "幽居记今昔事十首以诗书从宿好林园无俗情为韵  其六",
        "author": "陆游",
        "content": "入蜀过匡庐，秋风宿东林。\n月出断山口，满窗松竹阴。\n袅袅一枝烛，道人语夜深。\n亦设餠果供，慰此羁旅心。\n犹恨非远公，无酒遣我斟。\n明日下山去，嘆息难重寻。\n回首四十年，驹隙何骎骎。\n旧游不可到，怅望空长吟。",
        "dynasty": "宋",
        "collection_info": null
    },
    {
        "uuid": "67dcaa7f7639598523f0ba778e83d4eb",
        "title": "幽居记今昔事十首以诗书从宿好林园无俗情为韵  其七",
        "author": "陆游",
        "content": "昔戍西陲时，凭高望中原。\n愿欲乘天风，往吊绮与园。\n有志莫能遂，怅望商山魂。\n遥想山中人，岁时奠芳荪。\n夕阳箫鼓散，高柳拥庙门。\n老来更事多，考古见本根。\n乃知当时事，祸福未易言。\n千载信悠悠，浩嘆掩绿尊。",
        "dynasty": "宋",
        "collection_info": null
    },
    {
        "uuid": "b15d0f2a8dabc990641cd978cc5715fc",
        "title": "幽居记今昔事十首以诗书从宿好林园无俗情为韵  其八",
        "author": "陆游",
        "content": "客舟挂烟帆，千里过楚都。\n七泽渺无际，大不数具区。\n浪翻出长蛟，云拆浮天吴。\n峨峨来如山，碎船不须臾。\n江行幸已尽，三峡尤畏途。\n槎牙人䱹瓮，小失即见屠。\n叩头祷鬼神，已脱犹号呼。\n愿君勤自励，忧患何时无。",
        "dynasty": "宋",
        "collection_info": null
    },
    {
        "uuid": "6cbedda750f145f4c46d6a3dbf4b11d8",
        "title": "幽居记今昔事十首以诗书从宿好林园无俗情为韵  其九",
        "author": "陆游",
        "content": "昔自京口归，卜居得剡曲。\n地偏无市人，民淳有古俗。\n陋屋仅结茆，粗饭财脱粟。\n典衣以沽酒，九月未能赎。\n宁负翁子薪，耻售卞和玉。\n老身已如此，儿子亦碌碌。\n藏书幸无恙，自计不啻足。\n拾穗且浩歌，行矣堕鬼录。",
        "dynasty": "宋",
        "collection_info": null
    },
    {
        "uuid": "e871b2f69aa7c6c090350aee40f2d2f6",
        "title": "幽居记今昔事十首以诗书从宿好林园无俗情为韵  其一○",
        "author": "陆游",
        "content": "少小喜读书，终夜守短檠。\n其实无甚解，不幸误有声。\n劳苦亦何得，空失东皋耕。\n暮年乃小黠，告归学养生。\n采药作远游，把钓适幽情。\n高楼笛数曲，小轩棋一枰。\n余年置勿忧，不卿何由烹。",
        "dynasty": "宋",
        "collection_info": null
    },
    {
        "uuid": "87f3988fdb6f48499c1d90a30f1524f4",
        "title": "喜雨",
        "author": "陆游",
        "content": "入夏久不雨，旱势已岌岌。\n蛙蛤徒自喧，蛟龙卧如蛰。\n何由白水满，但守青秧泣。\n上天忽悔祸，川云起呼吸。\n虚檐雨竞泻，平野苗尽立。\n儿停蹋沟车，妇免忧谷汲。\n人言雨非雨，乃是倾玉粒。\n移床亦细事，敢嘆屋漏湿。",
        "dynasty": "宋",
        "collection_info": null
    },
    {
        "uuid": "4dbe2379a66d5aa5a5774f4e12d9830d",
        "title": "初夏杂兴六首  其一",
        "author": "陆游",
        "content": "老子今朝不用扶，雨凉百病一时苏。\n扇题杜牧故园赋，屏对王维初雪图。\n把钓溪头蹋湍濑，煎茶林下置风炉。\n箇中莫谓无同赏，逋客能从折简呼。",
        "dynasty": "宋",
        "collection_info": null
    },
    {
        "uuid": "4adfc3c6b2a2864a3f5e886e48e93c43",
        "title": "初夏杂兴六首  其二",
        "author": "陆游",
        "content": "巾脱冠欹八尺床，竹阴槐影有余凉。\n随风花堕残棋上，引睡书抛倦枕傍。\n水长沙鸥向人熟，雨余巢燕哺雏忙。\n尚嫌未惬幽情在，又唤渔舟渡野塘。",
        "dynasty": "宋",
        "collection_info": null
    },
    {
        "uuid": "2b875f2e50a0efe1ff2cc7ed2b05f0e4",
        "title": "初夏杂兴六首  其三",
        "author": "陆游",
        "content": "自断残年莫问天，吾侪何处不随缘。\n家贫却得身差健，夜短何妨昼熟眠。\n未历名山采灵药，且从同社乐丰年。\n卖丝粜麦偿逋负，犹有余钱买钓船。",
        "dynasty": "宋",
        "collection_info": null
    },
    {
        "uuid": "4ce399816b8a7e72c4a189e641ead7bd",
        "title": "初夏杂兴六首  其四",
        "author": "陆游",
        "content": "缪算狂言悔莫追，杜门省事不妨奇。\n欹倾淡墨诗成后，缥缈乌巾浴出时。\n筇杖闲行穿密篠，绳床移坐照清漪。\n眼边好景真须惜，渐近浮生结局时。",
        "dynasty": "宋",
        "collection_info": null
    },
    {
        "uuid": "a3a2a3368f0189a90e33b12b49edf43a",
        "title": "初夏杂兴六首  其五",
        "author": "陆游",
        "content": "趁雨东园去荷锄，归庵却展读残书。\n幸能胸着云梦泽，何恨家无担石储。\n水泛时须借篷艇，山行亦或命巾车。\n懒心惟怕游城市，非向交亲故作疏。",
        "dynasty": "宋",
        "collection_info": null
    },
    {
        "uuid": "1efb3ef16ce9309e20704065097c669e",
        "title": "初夏杂兴六首  其六",
        "author": "陆游",
        "content": "终日颓然蠹简中，门前烟水浩无穷。\n百年等是一枯冢，四海应无两放翁。\n栗玉长枝挑苦笋，胭脂小把翦防风。\n地偏日永闲无事，拟着珍蔬谱一通。",
        "dynasty": "宋",
        "collection_info": null
    },
    {
        "uuid": "b3572729045221a883ca64cb906a1d20",
        "title": "对酒作",
        "author": "陆游",
        "content": "饮酒豪如卷白波，遣愁难似塞黄河。\n多闻只解为身累，后死空令见事多。\n未试神仙餐玉法，且赓壮士入关歌。\n此心不道无人识，雪鬓萧萧奈老何。",
        "dynasty": "宋",
        "collection_info": null
    },
    {
        "uuid": "15ec58aa9ffb4c0c00e30a3f5af8646b",
        "title": "独坐闲咏二首  其一",
        "author": "陆游",
        "content": "书生亦有功名愿，与世无缘每背驰。\n一寸丹心空计国，满头白髮却缘诗。",
        "dynasty": "宋",
        "collection_info": null
    },
    {
        "uuid": "8dbf5690fe51fd6e48f0168113b9e42d",
        "title": "独坐闲咏二首  其二",
        "author": "陆游",
        "content": "深掩柴荆谢世纷，南山时看起孤云。\n残年所幸身犹健，闲事惟求耳不闻。",
        "dynasty": "宋",
        "collection_info": null
    },
    {
        "uuid": "eed91bad42d44e2cfbd05b330e2f3d73",
        "title": "水亭二首  其一",
        "author": "陆游",
        "content": "水亭不受俗尘侵，葛帐筠床弄素琴。\n一片风光谁画得，红蜻蜓点绿荷心。",
        "dynasty": "宋",
        "collection_info": null
    },
    {
        "uuid": "b6aaff666cb843bd00433865552858d3",
        "title": "水亭二首  其二",
        "author": "陆游",
        "content": "莫道山翁老病侵，静中理得旧传琴。\n朝来有喜君知否，雨展芭蕉二尺心。",
        "dynasty": "宋",
        "collection_info": null
    },
    {
        "uuid": "e4026ec316566348e497ae3cba7555c8",
        "title": "书兴",
        "author": "陆游",
        "content": "占得溪山卜数椽，饱经世故气犹全。\n入门明月真堪友，满榻清风不用钱。\n便死也胜千百辈，少留更过二三年。\n湖桥酒美能来醉，一棹何妨作水仙。",
        "dynasty": "宋",
        "collection_info": null
    },
    {
        "uuid": "4dee56700914bb86a77b0ae20623e8fa",
        "title": "书感二首  其一",
        "author": "陆游",
        "content": "翟公冷落客散去，萧尹谴死人所怜。\n输与桐君山下叟，一生散髮醉江天。",
        "dynasty": "宋",
        "collection_info": null
    },
    {
        "uuid": "7121bef20651797a70540eebfadd1219",
        "title": "书感二首  其二",
        "author": "陆游",
        "content": "驱山不障东逝波，一尊莫惜醉颜酡。\n斜风细雨苕溪路，我是后身张志和。",
        "dynasty": "宋",
        "collection_info": null
    },
    {
        "uuid": "40596f3997d96501dfd237ee37c6cebe",
        "title": "暑雨二首  其一",
        "author": "陆游",
        "content": "欲雨未雨云车奔，欲睡不睡人思昏。\n蛮童正报煮茶熟，忽有野僧来叩门。",
        "dynasty": "宋",
        "collection_info": null
    },
    {
        "uuid": "4ff7fbb71a8fac0cbc7318f1569ef7d3",
        "title": "暑雨二首  其二",
        "author": "陆游",
        "content": "草茂水长蛙群鸣，涯深路坏人断行。\n故侯老退守瓜垄，翠蔓黄花偏眼明。",
        "dynasty": "宋",
        "collection_info": null
    },
    {
        "uuid": "d4aef0a26e417475dbed1878022c3298",
        "title": "池亭夏昼二首  其一",
        "author": "陆游",
        "content": "造物宁非念老生，池亭幽事悉施行。\n群鱼聚散忽无迹，孤蝶去来如有情。\n小硙落茶纷雪片，寒泉得火作松声。\n曲肱假寐翛然寤，不为敲门梦不成。",
        "dynasty": "宋",
        "collection_info": null
    },
    {
        "uuid": "317d37afc7f6c5990a65aed63bd4eaef",
        "title": "池亭夏昼二首  其二",
        "author": "陆游",
        "content": "茅舍芦藩枕小滩，萧森那復畏炎官。\n醉床酒解香初过，懒架书横梦未残。\n馋爱流匙菰米滑，渴便满杓粟浆酸。\n儿孙幸有团栾乐，未觉浮生一笑难。",
        "dynasty": "宋",
        "collection_info": null
    },
    {
        "uuid": "78ae5501a0b7251a192b3096aaf93080",
        "title": "顷岁从戎南郑屡往来兴凤间暇日追怀旧游有赋",
        "author": "陆游",
        "content": "昔戍蚕丛北，频行凤集南。\n烽传戎垒密，驿远客程贪。\n春尽花犹坼，云低雨半含。\n种畬多菽粟，艺木杂松楠。\n妇汲惟陶器，民居半草庵。\n风烟迷栈阁，雷霆起湫潭。\n城郭秦风近，村墟蜀语参。\n快心逢旷野，刮目望浮岚。\n考古时兴感，无诗日每惭。\n嘉陵最堪忆，迎马柳毵毵。",
        "dynasty": "宋",
        "collection_info": null
    },
    {
        "uuid": "9d56fbd82c6413248acdadc6a926b294",
        "title": "扫除小园未竟归卧",
        "author": "陆游",
        "content": "竹叶扫仍落，莎根锄更生。\n阴阳常代谢，今昔各施行。\n勋业须时至，衰荣忌力争。\n径归差省事，高枕听蝉声。",
        "dynasty": "宋",
        "collection_info": null
    },
    {
        "uuid": "a85a5fde209858255aeaa1ad0ce7141c",
        "title": "暑中北窗昼卧有作",
        "author": "陆游",
        "content": "御疾如治河，但当导之东。\n下流既有归，自然行地中。\n养生如艺木，培植要得宜。\n常使无夭伤，自有干云时。\n我少本多疾，屡亦频危殆。\n皇天实相之，警告意有在。\n中年弃嗜慾，晚岁节饮食。\n中坚却外慕，魔盛有定力。\n死生虽天命，人事常相参。\n茫茫九衢中，百祸起一贪。\n郊虚暑雨余，巾堕脚不袜。\n高卧北窗凉，超然寄疏豁。",
        "dynasty": "宋",
        "collection_info": null
    },
    {
        "uuid": "6204cc32588372b064ee9269bb90c63c",
        "title": "羁怀",
        "author": "陆游",
        "content": "羁怀不復耐悲欢，清镜朝朝雪鬓繁。\n谢傅畏逢亲友别，庞公思遗子孙安。\n残骸累岁归民伍，半俸今春上县官。\n闭户惟须学坚坐，不知更败几蒲团。",
        "dynasty": "宋",
        "collection_info": null
    },
    {
        "uuid": "ee5875c76ab87f13680675c75538ed28",
        "title": "自贻四首  其一",
        "author": "陆游",
        "content": "寒暑衣一称，朝晡饭数匙。\n钱能祸扑满，酒不负鸱夷。",
        "dynasty": "宋",
        "collection_info": null
    },
    {
        "uuid": "393e8f5322cb540f1cf077b22267219c",
        "title": "自贻四首  其二",
        "author": "陆游",
        "content": "家风本韦布，生事但渔樵。\n惯就下乡食，莫烦东阁招。",
        "dynasty": "宋",
        "collection_info": null
    },
    {
        "uuid": "cc85d85ec912429c9d7546dae5723fdd",
        "title": "自贻四首  其三",
        "author": "陆游",
        "content": "痴孙护雀雏，馋仆放池鱼。\n怀药问邻疾，典衣收旧书。",
        "dynasty": "宋",
        "collection_info": null
    },
    {
        "uuid": "92e31af1737140e369a7232433eb4d94",
        "title": "自贻四首  其四",
        "author": "陆游",
        "content": "退士愤骄虏，闲人忧旱年。\n耄期身未病，贫困气犹全。",
        "dynasty": "宋",
        "collection_info": null
    },
    {
        "uuid": "61b58c4d8d4a2adbedbe3df1b533cdc5",
        "title": "得雨霑足遂有丰年意欣然口占",
        "author": "陆游",
        "content": "人事销沉渺莽中，此身元合付天公。\n儒生可逐惟求忘，社酒常辞不怕聋。\n鬰鬰稻苗欣出穗，汪汪陂水告成功。\n老民莫道浑无用，能为明时祝岁丰。",
        "dynasty": "宋",
        "collection_info": null
    },
    {
        "uuid": "43172f9a592be0e57681a4c14d6de458",
        "title": "浴罢闲步门外而归",
        "author": "陆游",
        "content": "两扇荆扉数掩篱，幽人浴罢得娱嬉。\n南临大泽风来远，东限连山月出迟。\n沙上无泥藤屦健，水边弄影葛巾欹。\n径归却就东窗卧，要及蝉声未歇时。",
        "dynasty": "宋",
        "collection_info": null
    },
    {
        "uuid": "17eba0351fb6bd078e14ab39429464f9",
        "title": "初晴",
        "author": "陆游",
        "content": "暑雨初收体为轻，远山尽出眼偏明。\n诗凭写兴忘工拙，酒取浇愁任浊清。\n绿树有阴休倦步，澄溪无滓濯尘缨。\n老人本少凋年感，不奈江城暮角声。",
        "dynasty": "宋",
        "collection_info": null
    },
    {
        "uuid": "f23d2c842659cf534d7b53d1653d11d9",
        "title": "枕上二首  其一",
        "author": "陆游",
        "content": "青丝玉井辘轳声，露叶风枝鹎鵊鸣。\n造物未容闲到死，又从枕上得诗情。",
        "dynasty": "宋",
        "collection_info": null
    },
    {
        "uuid": "40d13da7048cdf70a5da6354a2897c2c",
        "title": "枕上二首  其二",
        "author": "陆游",
        "content": "冥冥梅雨暗江天，汗浃衣裳失夜眠。\n商略明朝当少霁，南檐风佩已锵然。",
        "dynasty": "宋",
        "collection_info": null
    },
    {
        "uuid": "62f7d1c492daac2fc96e910102291e49",
        "title": "读史",
        "author": "陆游",
        "content": "马周浪迹新丰市，阮籍兴怀广武城。\n用舍虽殊才气似，不妨也是一书生。",
        "dynasty": "宋",
        "collection_info": null
    },
    {
        "uuid": "46c076d05d9d1bf4cf90db1849f35ce6",
        "title": "今岁六月望后一日立秋故比常年凉意差早",
        "author": "陆游",
        "content": "九衢车马困炎曦，正是山中散髮时。\n秋近梧桐已摇落，阴生蟋蟀最先知。\n稻陂水白宁忧旱，灶突烟青幸续炊。\n谁谓吾庐太岑寂，茶瓜亦有野人期。",
        "dynasty": "宋",
        "collection_info": null
    },
    {
        "uuid": "3059f5e256e5a1477941a5d6f7be3d77",
        "title": "异梦",
        "author": "陆游",
        "content": "山中有异梦，重铠奋雕戈。\n敷水西通渭，潼关北控河。\n凄凉鸣赵瑟，慷慨和燕歌。\n此事终当在，无如老死何。",
        "dynasty": "宋",
        "collection_info": null
    },
    {
        "uuid": "ccea4af96ac66fd419d9964a62dba7dd",
        "title": "贫病",
        "author": "陆游",
        "content": "贫至今年剧，真无地置锥。\n判愁停贳酒，忍病罢迎医。\n性懒非关老，天穷岂坐诗。\n秋风还欲到，便可数期颐。",
        "dynasty": "宋",
        "collection_info": null
    },
    {
        "uuid": "52fcd771d61f703320e8c8fd426eee7d",
        "title": "涉溪",
        "author": "陆游",
        "content": "挥汗欲成雨，聚蟁真若雷。\n山翁在何许，赤脚步溪来。",
        "dynasty": "宋",
        "collection_info": null
    },
    {
        "uuid": "d858ddf0a9b22062dbd9f248dc5365ae",
        "title": "即事四首  其一",
        "author": "陆游",
        "content": "身向人间阅事多，杜门聊得养天和。\n盛衰莫问萧京兆，壮老空悲马伏波。\n日暮城楼传戍角，风生岭路下樵歌。\n君知此段神通否，竖拂能降百万魔。",
        "dynasty": "宋",
        "collection_info": null
    },
    {
        "uuid": "c61ccd2ba0f5b661198d8a84ff8df8c4",
        "title": "即事四首  其二",
        "author": "陆游",
        "content": "唐虞千载仰巍巍，太息儒生每背驰。\n经未尽亡君更考，古无不死我何悲。\n钓耕本是求贤地，宵旰今逢愿治时。\n寄谢公卿各努力，为吾君筑太平基。",
        "dynasty": "宋",
        "collection_info": null
    },
    {
        "uuid": "e9e5d4f7ebd5c1e71a1d575f3eef7916",
        "title": "即事四首  其三",
        "author": "陆游",
        "content": "我爱湖山清绝地，抱琴携鹤住茆堂。\n药苗自采盘蔬美，菰米新舂钵饭香。\n南浦风烟无限好，北轩雷雨不胜凉。\n旧交散落无消息，借问黄尘有底忙。",
        "dynasty": "宋",
        "collection_info": null
    },
    {
        "uuid": "51d538bd31cef7fe5df00a25b19ea95d",
        "title": "即事四首  其四",
        "author": "陆游",
        "content": "放翁老去未忘情，镜裏森然白髮生。\n一片常愁见花落，三声最怕听猿鸣。\n年年双隻路傍堠，夜夜短长城上更。\n晚悟一条差似可，孤舟渔火看潮平。",
        "dynasty": "宋",
        "collection_info": null
    },
    {
        "uuid": "1500c10e0957dbb1905780b13fc3e9c1",
        "title": "野性",
        "author": "陆游",
        "content": "野性从来与世疏，俗尘自不到吾庐。\n醉中往往得新句，梦裏时时见异书。\n稚子那偷服药酒，家僮尚护放生鱼。\n今朝更有欣然处，引得清泉灌晚蔬。",
        "dynasty": "宋",
        "collection_info": null
    },
    {
        "uuid": "948a52f53250db4ba40493c8d4239a44",
        "title": "闲行",
        "author": "陆游",
        "content": "出户莽悠悠，东西本不谋。\n阻溪因小涉，逢店得中休。\n鸟没千山暝，蝉吟一院秋。\n诗成还自笑，信笔愧冥搜。",
        "dynasty": "宋",
        "collection_info": null
    },
    {
        "uuid": "14317b6c2633b9c4f98c1a581626434d",
        "title": "伏中热不可过中夜起坐作诗寄五郎",
        "author": "陆游",
        "content": "众星若银砾，老桂卧海底。\n中夜热不解，病叟推枕起。\n悲虫号草根，孤萤照野水。\n树头风急生，喘汗真一洗。\n追忆总角初，学古颇自喜。\n祝身愿耆老，常恐抱志死。\n岂知才术疏，空自凋髮齿。\n功名永无期，禄不饱妻子。\n归耕力又惫，得粟半糠秕。\n诗书不可頼，如倚折足几。\n大儿逾六十，逐食走千里。\n路途况艰梗，累月书一纸。\n岂不念归省，屡请辄见柅。\n幸吾未极衰，汝行姑少止。",
        "dynasty": "宋",
        "collection_info": null
    },
    {
        "uuid": "fe127db7680e157f009a46692b43d158",
        "title": "暑中自遣",
        "author": "陆游",
        "content": "名山处处得幽寻，破砚时时出苦吟。\n上药和平无近效，古诗简淡有遗音。\n苏门隠去闻孤啸，栗里归来弄素琴。\n尚恐俗尘除未尽，每思雪夜宿东林。",
        "dynasty": "宋",
        "collection_info": null
    },
    {
        "uuid": "8ea6064393a8a855d3b787068b801eba",
        "title": "夜坐中庭",
        "author": "陆游",
        "content": "萧散坐中庭，三更月未生。\n遡风凉醉颊，汲井濯尘缨。\n草露沾衣冷，天河隔树明。\n裴回不能睡，鼓角下高城。",
        "dynasty": "宋",
        "collection_info": null
    },
    {
        "uuid": "65b97698a844aa7bd070abe10aa39ee9",
        "title": "夜坐门外示子遹",
        "author": "陆游",
        "content": "秋意遽如许，体中殊未佳。\n滩深无宿鹭，草茂有鸣蛙。\n栖遯从吾好，吟哦与汝偕。\n云门渐可到，剩判几青鞋。",
        "dynasty": "宋",
        "collection_info": null
    },
    {
        "uuid": "350b1ccae54f8c7d9ff0af478af18a98",
        "title": "夜坐小饮",
        "author": "陆游",
        "content": "零落槐花已满沟，江湖又见一番秋。\n冰轮有辙凌空上，银汉无声接地流。\n丹荔甘寒劳远致，玉醅醇冽喜新篘。\n移床坐对西南电，好雨心知不待求。",
        "dynasty": "宋",
        "collection_info": null
    },
    {
        "uuid": "30fabfa45eea218924f62ba3b2d3c799",
        "title": "闲思",
        "author": "陆游",
        "content": "毕世为农不復疑，还东六见岁阴移。\n闭门旋了和诗债，卖药不偿沽酒资。\n意倦投床效龟息，齿疏嚼饭类牛呞。\n兀然过日君无怪，一念功名恐过悲。",
        "dynasty": "宋",
        "collection_info": null
    },
    {
        "uuid": "f19649b358e19477e517db3f479c5efe",
        "title": "书村店壁",
        "author": "陆游",
        "content": "裹茶来就店家煎，手解馿鞍古柳边。\n寺阁重重出山崦，渔舟两两破溪烟。\n近秋渐动寻幽兴，绝俸难营觅醉钱。\n到处不妨闲着句，他年好事或能传。",
        "dynasty": "宋",
        "collection_info": null
    },
    {
        "uuid": "3e7fdd481145e4af2c212a67c3fea527",
        "title": "幽居",
        "author": "陆游",
        "content": "毒暑流金石，吾庐乃尔幽。\n松棚香带露，竹簟冷生秋。\n荡桨苹花浦，垂竿杜若洲。\n非关遗世事，聊以解吾愁。",
        "dynasty": "宋",
        "collection_info": null
    },
    {
        "uuid": "55148a4daa20d58ffa227e7e2d929bbe",
        "title": "立秋前九日大雨凉甚二首  其一",
        "author": "陆游",
        "content": "天暑正三伏，雨来俄九秋。\n寒声入檐户，爽气袭巾褠。\n山色凝深黛，溪流战怒虬。\n身轻更何苦，处处可闲游。",
        "dynasty": "宋",
        "collection_info": null
    },
    {
        "uuid": "7ec28ba93048aa3fe320377523efeed4",
        "title": "立秋前九日大雨凉甚二首  其二",
        "author": "陆游",
        "content": "雨暗初疑暮，云开已变秋。\n有风生枕簟，无汗渍衣褠。\n漉酒尝浮螘，题诗走黑虬。\n呼儿治书笈，吾欲剡中游。",
        "dynasty": "宋",
        "collection_info": null
    },
    {
        "uuid": "d0bb91d421ed6f994a1030d50d0a27f6",
        "title": "寄太湖隠者",
        "author": "陆游",
        "content": "青松伐作薪，白玉碎作尘。\n虽云质已毁，见者犹悲辛。\n磊砢任栋梁，温润中琮璧。\n岂以捐空山，遂比凡木石。\n郦生吏高阳，马周客新丰。\n从来豪杰士，大指亦略同。\n具区古大泽，烟水渺千里。\n可望不可到，中有隠君子。\n图书兼河雒，成毁穷干坤。\n有时跨蛟鲸，指撝雷雨奔。\n嗟我独何人，乃许望颜色。\n逝将从之游，变化那得测。",
        "dynasty": "宋",
        "collection_info": null
    },
    {
        "uuid": "3abbc3c1bac20e2f9f3a71519765156d",
        "title": "读史四首  其一",
        "author": "陆游",
        "content": "湘帙牙籤满架书，流泉决决竹疏疏。\n人生得志宁无命，一室何妨且扫除。",
        "dynasty": "宋",
        "collection_info": null
    },
    {
        "uuid": "5e3848d7dcf6ee8eaa64f5900d5c2670",
        "title": "读史四首  其二",
        "author": "陆游",
        "content": "王侯到底是虚名，何物能为我重轻。\n徒步出关胡不可，向来常笑弃繻生。",
        "dynasty": "宋",
        "collection_info": null
    },
    {
        "uuid": "4537884021e73b2a1f99288ca6027e2c",
        "title": "读史四首  其三",
        "author": "陆游",
        "content": "男子胸中正要奇，立谈能立太平基。\n君王玉钺无穷恨，千载茫茫谁復知。",
        "dynasty": "宋",
        "collection_info": null
    },
    {
        "uuid": "1b7bdf0b497fb3ee8135550708f24a06",
        "title": "读史四首  其四",
        "author": "陆游",
        "content": "自古功名亦偶谐，胸中要使浩无涯。\n可怜赫赫丹阳尹，数颗槟榔尚繫怀。",
        "dynasty": "宋",
        "collection_info": null
    },
    {
        "uuid": "690e6c71135940aa0a8a4ef5ba2c96da",
        "title": "病戒",
        "author": "陆游",
        "content": "忧身如忧国，畏病如畏乱。\n此身虽幸健，敢作无事看。\n祸福在呼吸，恐惧兼寝饭。\n人所忽不省，我思尝熟烂。\n夜卧不安席，晨起宁待旦。\n虽云亲药石，得失每参半。\n人情喜一快，往往触剽悍。\n收功宁使迟，覆败不可玩。",
        "dynasty": "宋",
        "collection_info": null
    },
    {
        "uuid": "e9fc0afa06c5a216c97cd855451b3dc0",
        "title": "夏夜纳凉",
        "author": "陆游",
        "content": "河汉微茫月渐低，风声正在草堂西。\n莎根唧唧虫相吊，木末翻翻鹊未栖。\n屯甲近闻如积水，守关不假用丸泥。\n孤臣报国嗟无地，只有东皋更饱犁。",
        "dynasty": "宋",
        "collection_info": null
    },
    {
        "uuid": "9e847d097ed24d073ee225db3379325e",
        "title": "铭座",
        "author": "陆游",
        "content": "身退仍怀退，心平更欲平。\n直嫌绳尚曲，重觉鼎犹轻。\n力学能除翳，深居可息黥。\n圣门初岂远，妙处在躬行。",
        "dynasty": "宋",
        "collection_info": null
    },
    {
        "uuid": "907337fa9dd18603a02d9aa281225665",
        "title": "独坐绝句二首  其一",
        "author": "陆游",
        "content": "蛙鸣乃是怒，鵩啸固非妖。\n独宿空山夜，何妨伴寂寥。",
        "dynasty": "宋",
        "collection_info": null
    },
    {
        "uuid": "88592ab0ba6b2da254cdd46c42c44727",
        "title": "独坐绝句二首  其二",
        "author": "陆游",
        "content": "轻雷不成雨，阙月却穿云。\n独倚南斋柱，长吟到夜分。",
        "dynasty": "宋",
        "collection_info": null
    },
    {
        "uuid": "f100b31c0395662da757bca8b8576679",
        "title": "初秋骤凉",
        "author": "陆游",
        "content": "我比严光胜一筹，不教俗眼识羊裘。\n沧波万顷江湖晚，渔唱一声天地秋。\n饮酒何尝能作病，登楼是处可消忧。\n名山海内知何限，准拟从今更烂游。",
        "dynasty": "宋",
        "collection_info": null
    },
    {
        "uuid": "40ad7039177bbb86c84fd441b4ee0a70",
        "title": "新凉",
        "author": "陆游",
        "content": "家住山阴剡曲傍，一番风雨送新凉。\n亦知病得清秋健，无奈愁随独夜长。\n日落川原横惨淡，月明洲渚远苍茫。\n老民无復忧时意，齿豁头童只自伤。",
        "dynasty": "宋",
        "collection_info": null
    },
    {
        "uuid": "2defea588bfbd37333d80e8c97cd887e",
        "title": "书幸",
        "author": "陆游",
        "content": "才薄无能役，穷途不意全。\n得书娱晚暮，遇药起沉绵。\n漂母能分食，偷儿肯恕毡。\n不知从此去，更度几流年。",
        "dynasty": "宋",
        "collection_info": null
    },
    {
        "uuid": "37f98cd596ca27a79ca67546b2bcacd3",
        "title": "独游",
        "author": "陆游",
        "content": "地僻少人迹，身闲思独游。\n荒村更阻雨，衰鬓不禁秋。\n断续呼牛笛，横斜放鸭舟。\n残年澹无事，随处送悠悠。",
        "dynasty": "宋",
        "collection_info": null
    },
    {
        "uuid": "3b0d49d3212e6588dcca53c7e9ef3eb6",
        "title": "记梦",
        "author": "陆游",
        "content": "梦游异境不可识，翠壁苍崖立千尺。\n楼台缥缈出其上，挥手直登无羽翼。\n门楣扁牓作八分，奇劲非復人间迹。\n主人鹿弁紫绮裘，相见欢如有畴昔。\n探怀示我数纸书，妙句玄言皆造极。\n我即钞之杂行草，主人戃怳如甚惜。\n梦中亦復知是梦，意恐觉时无处觅。\n自量强记可不忘，鸡唱梦回空叹息。",
        "dynasty": "宋",
        "collection_info": null
    },
    {
        "uuid": "146efbabcd279355dbbba06b45532aa0",
        "title": "初秋自述",
        "author": "陆游",
        "content": "平生偶有爱山僻，垂老常无沽酒资。\n破屋颓垣吾已矣，大冠长剑汝为谁。\n邮亭历历关河远，鬓髮萧萧岁月移。\n残暑不禁随手过，东篱又近菊花时。",
        "dynasty": "宋",
        "collection_info": null
    },
    {
        "uuid": "78f2f33a08bee3b82a2213d0f455089b",
        "title": "秋暑夜起追凉二首  其一",
        "author": "陆游",
        "content": "漱罢寒泉弄月明，浩然风露欲三更。\n曲阑干畔踟躇久，静听空廊络纬声。",
        "dynasty": "宋",
        "collection_info": null
    },
    {
        "uuid": "6b6d5bf9b3ca49e1a8df39fbdb60ab78",
        "title": "秋暑夜起追凉二首  其二",
        "author": "陆游",
        "content": "道士矶边浪蹴天，郎官湖上月侵船。\n暮年自度无因到，且与沙鸥作后缘。",
        "dynasty": "宋",
        "collection_info": null
    },
    {
        "uuid": "9ccc49823a397a3461598b832413d2cd",
        "title": "小筑",
        "author": "陆游",
        "content": "小筑并湖堤，茅茨不厌低。\n引泉浇药圃，砟竹树鸡栖。\n夕霭山常淡，秋芜路欲迷。\n平生草玄手，老去学鉏犂。",
        "dynasty": "宋",
        "collection_info": null
    },
    {
        "uuid": "8bd34a05ad00f5d2bbf1a830332e5861",
        "title": "喜雨二首  其一",
        "author": "陆游",
        "content": "黑云横绝天汉津，父老佥言候当雨。\n未论秋稼绵千里，且喜滂沱洗残暑。\n我起呼儿扶再拜，汗垢得凉真一快。\n桔槔抱瓮两置之，日日斋盂饱菘芥。",
        "dynasty": "宋",
        "collection_info": null
    },
    {
        "uuid": "391fa61dcb19d6c94fc17b11e88a9753",
        "title": "喜雨二首  其二",
        "author": "陆游",
        "content": "雨声萧萧集庭树，雨气森森入窗户。\n玉川茆屋久不葺，破漏无復施床处。\n我于万事本悠悠，危坐读书忘百忧。\n明朝秋水增三尺，且復沙边弄钓舟。",
        "dynasty": "宋",
        "collection_info": null
    },
    {
        "uuid": "86e14c98766618624ee85e5580e22156",
        "title": "秋夜",
        "author": "陆游",
        "content": "大枕空床梦不成，草堂悄悄四无声。\n月明渐见天窗白，风起忽闻檐佩鸣。\n客子未忘悲故里，老人无念到浮名。\n江村岁岁先凉冷，且復寻盟向短檠。",
        "dynasty": "宋",
        "collection_info": null
    },
    {
        "uuid": "88af22f81b290cdf2b49a53d99686a6e",
        "title": "白鸥",
        "author": "陆游",
        "content": "平生崖异每自笑，一接俗人三祓除。\n惟有白鸥真我客，尔来底事向人疏。",
        "dynasty": "宋",
        "collection_info": null
    },
    {
        "uuid": "5303829a63a510a2953b314ed568c4ce",
        "title": "静室",
        "author": "陆游",
        "content": "静室床横一素琴，尔来殊觉道根深。\n唤回倦枕功名梦，洗尽浮生幻妄心。\n两屦云烟游少室，一窗风雪宿东林。\n细思却是关身事，无奈残年老病侵。",
        "dynasty": "宋",
        "collection_info": null
    },
    {
        "uuid": "294e90d543284f097030f56c8b361e6d",
        "title": "秋兴",
        "author": "陆游",
        "content": "秋眠怯簟冷，晨饭喜蔬香。\n宁使衣百结，肯储钱一囊。\n杜门虽局促，负气尚轩昂。\n死去真无憾，曾孙似我长。",
        "dynasty": "宋",
        "collection_info": null
    },
    {
        "uuid": "28bfff9ae2d404465c8e50d8317f466d",
        "title": "欲雨二首  其一",
        "author": "陆游",
        "content": "徙穴中庭蚁，争巢后圃鸠。\n物情犹虑患，人事得忘忧。",
        "dynasty": "宋",
        "collection_info": null
    },
    {
        "uuid": "b973eec0b35cc61654a7bf0c7d945ea9",
        "title": "欲雨二首  其二",
        "author": "陆游",
        "content": "荷锸决新渠，芟茅补旧庐。\n共知秋必雨，有备即安居。",
        "dynasty": "宋",
        "collection_info": null
    },
    {
        "uuid": "2ee25764bdff14a4b90dc1a93d38d408",
        "title": "杂感十首以野旷沙岸浄天高秋月明为韵  其一",
        "author": "陆游",
        "content": "吕钓渭水滨，说筑傅岩野。\n虽曰古盛时，得士盖亦寡。\n天将启治乱，人才有用舍。\n向非万牛力，孰与成大厦。",
        "dynasty": "宋",
        "collection_info": null
    },
    {
        "uuid": "3f95150b523eefa1a9218cbb1b869000",
        "title": "杂感十首以野旷沙岸浄天高秋月明为韵  其二",
        "author": "陆游",
        "content": "洙泗日已远，儒术日已丧。\n学者称孔墨，为国杂伯王。\n书生幸有闻，力薄不能倡。\n默默世俗间，汝职无乃旷。",
        "dynasty": "宋",
        "collection_info": null
    },
    {
        "uuid": "e096c3fef64cfd123aaefbb95a76a4fd",
        "title": "杂感十首以野旷沙岸浄天高秋月明为韵  其三",
        "author": "陆游",
        "content": "我昔下三峡，百丈堆两车。\n初发公安城，已过长风沙。\n早知世路恶，恨不常浮家。\n至今清夜梦，双橹闻讴哑。",
        "dynasty": "宋",
        "collection_info": null
    },
    {
        "uuid": "c465f780d68ef9e69147e56e27897d89",
        "title": "杂感十首以野旷沙岸浄天高秋月明为韵  其四",
        "author": "陆游",
        "content": "斗杓运四序，寒暑忽已换。\n人生知几何，去日难把玩。\n凭高望烟海，青山忽中断。\n秋风肺病苏，为子巾一岸。",
        "dynasty": "宋",
        "collection_info": null
    },
    {
        "uuid": "0f14d6d168e1267221547e60feb4427c",
        "title": "杂感十首以野旷沙岸浄天高秋月明为韵  其五",
        "author": "陆游",
        "content": "磨镜要使明，拭几要使浄。\n奈何视吾心，不若几与镜。\n垢污倘未除，秋毫即为病。\n吾曹亦圣徒，可不学颜孟。",
        "dynasty": "宋",
        "collection_info": null
    },
    {
        "uuid": "6dccc4ac5cefd1d47aabecff5059d931",
        "title": "杂感十首以野旷沙岸浄天高秋月明为韵  其六",
        "author": "陆游",
        "content": "天人本一理，祸福常昭然。\n人众何足恃，妄谓能胜天。\n适燕当北辕，调瑟当解弦。\n五行未可忽，洪范禹所传。",
        "dynasty": "宋",
        "collection_info": null
    },
    {
        "uuid": "a6e670c7c417aadcb01aa443bd6365ad",
        "title": "杂感十首以野旷沙岸浄天高秋月明为韵  其七",
        "author": "陆游",
        "content": "镜湖一何清，稽山一何高。\n浙江百里远，夜枕闻惊涛。\n子胥死吴下，千载无人豪。\n遗魂招不来，我欲续楚骚。",
        "dynasty": "宋",
        "collection_info": null
    },
    {
        "uuid": "5e50fb6d9b88d481f8430fcb76ac5c0a",
        "title": "杂感十首以野旷沙岸浄天高秋月明为韵  其八",
        "author": "陆游",
        "content": "归耕无袯襫，出战无兜鍪。\n已失西畴春，空怀北平秋。\n提携一束书，蹭蹬至白头。\n鬴中有轑饭，一饱吾何求。",
        "dynasty": "宋",
        "collection_info": null
    },
    {
        "uuid": "0015bc4aa470f760b91864e8d57f7410",
        "title": "杂感十首以野旷沙岸浄天高秋月明为韵  其九",
        "author": "陆游",
        "content": "我昔游剑南，烂醉平羌月。\n一杯玻瓈春，万里望吴越。\n岂知有天幸，故山得归骨。\n扁舟小江上，夜半看月没。",
        "dynasty": "宋",
        "collection_info": null
    },
    {
        "uuid": "71c5d98a111526bec1f167868f926e6d",
        "title": "杂感十首以野旷沙岸浄天高秋月明为韵  其一○",
        "author": "陆游",
        "content": "入东多名山，天台连四明。\n路穷寺门出，林阙溪桥横。\n岂无一月闲，结束与子行。\n会拣最幽处，煨芋听雪声。",
        "dynasty": "宋",
        "collection_info": null
    },
    {
        "uuid": "46cc2982b1beed5fde3f8b88afd19c1f",
        "title": "秋思十首  其一",
        "author": "陆游",
        "content": "秋云易簇日常阴，西望山村每欲寻。\n屏掩数峰临峭绝，蛇蟠一径入幽深。",
        "dynasty": "宋",
        "collection_info": null
    },
    {
        "uuid": "8e429d5f6421d789aef8109b15a0bdd1",
        "title": "秋思十首  其二",
        "author": "陆游",
        "content": "山步溪桥入早秋，飘然无处不堪游。\n僧廊偶为题诗入，鱼市常因施药留。",
        "dynasty": "宋",
        "collection_info": null
    },
    {
        "uuid": "e7461a069243e271cf1a6cbc5e936961",
        "title": "秋思十首  其三",
        "author": "陆游",
        "content": "临海铜灯喜夜长，蕲春笛簟怨秋凉。\n世间生灭无穷境，尽付山房一炷香。",
        "dynasty": "宋",
        "collection_info": null
    },
    {
        "uuid": "9e4c885dac173ba45a229a0ddfb47899",
        "title": "秋思十首  其四",
        "author": "陆游",
        "content": "才不才间未必全，胸中元自要超然。\n黄金不博身强健，且醉江湖万里天。",
        "dynasty": "宋",
        "collection_info": null
    }
]