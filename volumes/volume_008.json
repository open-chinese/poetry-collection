[
    {
        "uuid": "f536042ffb9a2c7a0c06b1efb288ba1e",
        "title": "醉中赠符载",
        "author": "窦庠",
        "content": "白社会中尝共醉，青云路上未相逢。\n时人莫小池中水，浅处无妨有卧龙。",
        "dynasty": "唐",
        "collection_info": null
    },
    {
        "uuid": "2e4810e12d5b13664b1d5e47daf3dc4b",
        "title": "龙门看花",
        "author": "窦庠",
        "content": "无叶无枝不见空，连天扑地径纔通。\n山莺惊起酒醒处，火焰烧人雪喷风。",
        "dynasty": "唐",
        "collection_info": null
    },
    {
        "uuid": "e9c13f8b07bd871820e076e839b62186",
        "title": "陪留守韩仆射巡内至上阳宫感兴二首 一",
        "author": "窦庠",
        "content": "翠辇西归七十春，玉堂珠缀俨埃尘。\n武皇弓剑埋何处，泣问上阳宫裏人。",
        "dynasty": "唐",
        "collection_info": null
    },
    {
        "uuid": "bb913cddcf2783dfc6f5583c7660c0ab",
        "title": "陪留守韩仆射巡内至上阳宫感兴二首 二",
        "author": "窦庠",
        "content": "愁云漠漠草离离，太乙句陈处处疑。\n薄暮毁垣春雨裏，残花犹发万年枝。",
        "dynasty": "唐",
        "collection_info": null
    },
    {
        "uuid": "fa4f39adc115c7d4e197480b1a3ddb78",
        "title": "老将行",
        "author": "窦巩",
        "content": "烽烟犹未尽，年鬓暗相催。\n轻敌心空在，弯弓手不开。\n马依秋草病，柳傍故营摧。\n唯有酬恩客，时听说剑来。",
        "dynasty": "唐",
        "collection_info": null
    },
    {
        "uuid": "5fd17f29177be837de5ef34b2859f531",
        "title": "赠萧都官",
        "author": "窦巩",
        "content": "萧郎自小贤，爱客不言钱。\n有酒轻寒夜，无愁倚少年。\n闲寻织锦字，醉上看花船。\n好是关身事，从人道性偏。",
        "dynasty": "唐",
        "collection_info": null
    },
    {
        "uuid": "e7cc9bde63f577dd94aab95b15f1da06",
        "title": "忝职武昌初至夏口书事献府主相公",
        "author": "窦巩",
        "content": "白髮放橐鞬，梁王爱旧全。\n竹篱江畔宅，梅雨病中天。\n时奉登楼讌，闲修上水船。\n邑人兴谤易，莫遣鹤支钱。",
        "dynasty": "唐",
        "collection_info": null
    },
    {
        "uuid": "8df93da64a6d450fee21cda8a594430a",
        "title": "早秋江行",
        "author": "窦巩",
        "content": "迴望湓城远，西风吹荻花。\n暮潮江势阔，秋雨鴈行斜。\n多醉浑无梦，频愁欲到家。\n渐惊云树转，数点是晨鵶。",
        "dynasty": "唐",
        "collection_info": null
    },
    {
        "uuid": "1120e85039360addb4e2e5f253cbd077",
        "title": "题任处士幽居",
        "author": "窦巩",
        "content": "红叶江邨夕，孤烟草舍贫。\n水清鱼识钓，林静犬随人。\n采掇山无主，扶持药有神。\n客来唯劝酒，蝴蝶是前身。",
        "dynasty": "唐",
        "collection_info": null
    },
    {
        "uuid": "c9a0338f8bf368b90a53e23339893889",
        "title": "汉阴驿与宇文十相遇旋归西川因以赠别",
        "author": "窦巩",
        "content": "吴蜀何年别，相逢汉水头。\n望乡心共醉，握手泪先流。\n宿雾千山晓，春霖一夜愁。\n离情方浩荡，莫说去刀州。",
        "dynasty": "唐",
        "collection_info": null
    },
    {
        "uuid": "13b7b7385c90c9eb39fe69d18ae8111b",
        "title": "早春松江野望",
        "author": "窦巩",
        "content": "江邨风雪霁，晓望忽惊春。\n畊地人来早，营巢鹊语频。\n带花移树小，插槿作篱新。\n何事胜无事，穷通任此身。",
        "dynasty": "唐",
        "collection_info": null
    },
    {
        "uuid": "a55fd40b1d2a464f0399ad3752fe9584",
        "title": "少妇词",
        "author": "窦巩",
        "content": "坐惜年光变，辽阳信未通。\n燕迷新画屋，春识旧花丛。\n梦绕天山外，愁翻锦字中。\n昨来谁是伴，鹦鹉在帘栊。",
        "dynasty": "唐",
        "collection_info": null
    },
    {
        "uuid": "0d5d613a21e7fb3c9f34a1a5cfd878f9",
        "title": "岁晚喜远兄弟至书情",
        "author": "窦巩",
        "content": "几年沧海别，相见竟多违。\n鬓髮缘愁白，音书为懒稀。\n新诗徒有赠，故国未同归。\n人事那堪问，无言是与非。",
        "dynasty": "唐",
        "collection_info": null
    },
    {
        "uuid": "2a46cff7084710f0a94f3947343cd772",
        "title": "登玉鈎亭奉献淮南李相公",
        "author": "窦巩",
        "content": "西南城上高高处，望月分明似玉鈎。\n朱槛人云看鸟灭，绿杨如荠遶江流。\n定知有客嫌陈榻，从此无人上庾楼。\n今日卷帘天气好，不劳骑马看扬州。",
        "dynasty": "唐",
        "collection_info": null
    },
    {
        "uuid": "96f2507d49cc0310b165ca0b7aa7d532",
        "title": "南阳道中作",
        "author": "窦巩",
        "content": "东风雨洗顺阳川，蜀锦花开绿草田。\n彩雉鬬时频驻马，酒旗翻处亦留钱。\n新晴日照山头雪，薄暮人争渡口船。\n早晚到家春欲尽，今年寒食月初圆。",
        "dynasty": "唐",
        "collection_info": null
    },
    {
        "uuid": "8e586873b9ff2d8ed8f5759714f01ae5",
        "title": "哭吕衡州八郎中",
        "author": "窦巩",
        "content": "今朝血泪问苍苍，不分先悲旅馆丧。\n人送剑来归陇上，鴈飞书去呌衡阳。\n还家路远儿童小，埋玉泉深昼夜长。\n望尽素车秋草外，欲将身赎返魂香。",
        "dynasty": "唐",
        "collection_info": null
    },
    {
        "uuid": "e20f53648acc917481c6f1073a330079",
        "title": "江陵遇元九李六二侍御纪事书情呈十二韵",
        "author": "窦巩",
        "content": "自见人相爱，如君爱我稀。\n好闲容问道，攻短每言非。\n梦想何曾间，追欢未省违。\n看花怜后到，避酒许先归。\n柳寺春堤远，津桥曙月微。\n渔翁随去处，禅客共因依。\n蓬阁初疑义，霜台晚畏威。\n学深通古字，心直触危机。\n肯滞荆州掾，犹香柏署衣。\n山连巫峡秀，田傍渚宫肥。\n美玉方齐价，迁鸎尚怯飞。\n伫看霄汉上，连步侍彤闱。",
        "dynasty": "唐",
        "collection_info": null
    },
    {
        "uuid": "5c959d7d064b88a27768041635fb43ba",
        "title": "游仙词",
        "author": "窦巩",
        "content": "海上神山绿，溪边杏树红。\n不知何处去，月照玉楼空。",
        "dynasty": "唐",
        "collection_info": null
    },
    {
        "uuid": "d387edb83de9229a46b698aa509cca58",
        "title": "赠阿史那都尉",
        "author": "窦巩",
        "content": "较猎燕山经几春，雕弓白羽不离身。\n年来马上浑无力，望见飞鸿指似人。",
        "dynasty": "唐",
        "collection_info": null
    },
    {
        "uuid": "fb2d97f12cf666fdbfad56c2e948c4a3",
        "title": "陕府宾堂览房杜二公仁寿年中题纪手迹",
        "author": "窦巩",
        "content": "仁寿元和二百年，蒙笼水墨淡如烟。\n当时憔悴题名日，汉祖龙潜未上天。",
        "dynasty": "唐",
        "collection_info": null
    },
    {
        "uuid": "0d65edffbb5ea5ea1fede54a1a5487ca",
        "title": "早春送宇文十归吴",
        "author": "窦巩",
        "content": "春迟不省似今年，二月无花雪满天。\n村店闭门何处宿，夜深遥唤渡江船。",
        "dynasty": "唐",
        "collection_info": null
    },
    {
        "uuid": "27f5ed6be2d695a0594fec230cfecef5",
        "title": "经窦车骑故城",
        "author": "窦巩",
        "content": "荒陂古堞欲千年，名振图书剑在泉。\n今日诸孙拜坟树，愧无文字续燕然。",
        "dynasty": "唐",
        "collection_info": null
    },
    {
        "uuid": "e9394fe7e127b5c4536314046696d0c3",
        "title": "赠王氏小儿",
        "author": "窦巩",
        "content": "竹林会裏偏怜小，淮水清时最觉贤。\n莫倚儿童轻岁月，丈人曾共尔同年。",
        "dynasty": "唐",
        "collection_info": null
    },
    {
        "uuid": "2c3fe1867307ab8447b4c39592ffd1e7",
        "title": "唐州东途作",
        "author": "窦巩",
        "content": "绿林兵起结愁云，白羽飞书未解纷。\n天子欲开三面网，莫将弓箭射官军。",
        "dynasty": "唐",
        "collection_info": null
    },
    {
        "uuid": "8c48ab3bd3f51e12e7211ce31a348aec",
        "title": "新罗进白鹰",
        "author": "窦巩",
        "content": "御马新骑禁苑秋，白鹰来自东海头。\n汉皇无事须游猎，雪乱争飞锦臂鞴。",
        "dynasty": "唐",
        "collection_info": null
    },
    {
        "uuid": "e38df6c51c9ad3ececd88c9e453a7a6b",
        "title": "秋夕",
        "author": "窦巩",
        "content": "护霜云映月朦胧，乌鹊争飞井上桐。\n半夜酒醒人不觉，满池荷叶动秋风。",
        "dynasty": "唐",
        "collection_info": null
    },
    {
        "uuid": "5436625fa2c4f52be45cd6896ef867b1",
        "title": "襄阳寒食寄宇文籍",
        "author": "窦巩",
        "content": "烟水初销见万家，东风吹柳万条斜。\n大堤欲上谁相伴，马踏春泥半是花。",
        "dynasty": "唐",
        "collection_info": null
    },
    {
        "uuid": "9ecedde08d23381c58ad1d16a61bab74",
        "title": "奉使蓟门",
        "author": "窦巩",
        "content": "自从身属富人侯，蝉噪槐花已四秋。\n今日一茎新白髮，懒骑官马到幽州。",
        "dynasty": "唐",
        "collection_info": null
    },
    {
        "uuid": "c48db58f5352246cf84062afea7af7f9",
        "title": "送刘禹锡",
        "author": "窦巩",
        "content": "十年憔悴武陵溪，鹤病深林玉在泥。\n今日太行平似砥，九霄初倚入云梯。",
        "dynasty": "唐",
        "collection_info": null
    },
    {
        "uuid": "8140f44a26d0b5abedf4be466cedb765",
        "title": "送元稹西归",
        "author": "窦巩",
        "content": "南州风土滞龙媒，黄纸初飞勅字来。\n二月曲江连旧宅，阿婆情熟牡丹开。",
        "dynasty": "唐",
        "collection_info": null
    },
    {
        "uuid": "5691a739b6d37bddc68d9f39df9577cc",
        "title": "过骊山",
        "author": "窦巩",
        "content": "翠辇红旌去不回，苍苍宫树锁青苔。\n有人说得当时事，曾见长生玉殿开。",
        "dynasty": "唐",
        "collection_info": null
    },
    {
        "uuid": "81bdeac856e4ff49cc24bf6c1b0dbe9c",
        "title": "洛中即事",
        "author": "窦巩",
        "content": "高梧叶尽鸟巢空，洛水潺湲夕照中。\n寂寂天桥车马绝，寒鸦飞入上阳宫。",
        "dynasty": "唐",
        "collection_info": null
    },
    {
        "uuid": "43125078d02b15b35c31d718d147fa73",
        "title": "寻道者所隐不遇",
        "author": "窦巩",
        "content": "篱外涓涓涧水流，槿花半点夕阳收。\n欲题名字知相访，又恐芭蕉不奈秋。",
        "dynasty": "唐",
        "collection_info": null
    },
    {
        "uuid": "18edac8f267ce83fcb234aa4a080dd74",
        "title": "寄南游兄弟",
        "author": "窦巩",
        "content": "书来未报几时还，知在三湘五岭间。\n独立衡门秋水阔，寒鸦飞去日衔山。",
        "dynasty": "唐",
        "collection_info": null
    },
    {
        "uuid": "05897edb6da96a785dea9c0846057ae9",
        "title": "宫人斜",
        "author": "窦巩",
        "content": "离宫路远北原斜，生死恩深不到家。\n云雨今归何处去，黄鹂飞上野棠花。",
        "dynasty": "唐",
        "collection_info": null
    },
    {
        "uuid": "1033de7d70640c0735e7ce7be0bc97ba",
        "title": "代邻叟",
        "author": "窦巩",
        "content": "年来七十罢耕桑，就暖支羸强下床。\n满眼儿孙身外事，闲梳白髮对残阳。",
        "dynasty": "唐",
        "collection_info": null
    },
    {
        "uuid": "577016dc8a99dd434faa78f38aedb761",
        "title": "新营别墅寄家兄",
        "author": "窦巩",
        "content": "懒性如今成野人，行藏由兴不由身。\n莫惊此度归来晚，买得西山正值春。",
        "dynasty": "唐",
        "collection_info": null
    },
    {
        "uuid": "56bf6e56f495f875e7eaf782e9bfb277",
        "title": "南游感兴",
        "author": "窦巩",
        "content": "伤心欲问前朝事，惟见江流去不回。\n日暮东风春草绿，鹧鸪飞上越王台。",
        "dynasty": "唐",
        "collection_info": null
    },
    {
        "uuid": "7bc5bcd44937c20fb22c54143646a365",
        "title": "题剑津",
        "author": "窦巩",
        "content": "风前推折千年剑，岩下澄空万古潭。\n双剑变成龙化去，两溪相并水归南。",
        "dynasty": "唐",
        "collection_info": null
    },
    {
        "uuid": "24144c797330fabe48583955678b2078",
        "title": "放鱼",
        "author": "窦巩",
        "content": "金钱赎得免刀痕，闻道禽鱼亦感恩。\n好去长江千万里，不须辛苦上龙门。",
        "dynasty": "唐",
        "collection_info": null
    },
    {
        "uuid": "aaddc88dc4ce387e1d7142861a22fe8b",
        "title": "永宁小园寄接近校书",
        "author": "窦巩",
        "content": "故里心期奈别何，手栽芳树忆庭柯。\n东皋黍熟君应醉，梨叶初红白露多。",
        "dynasty": "唐",
        "collection_info": null
    },
    {
        "uuid": "8dbe2511b5081c0fe3d1549bcd5fc150",
        "title": "从军别家",
        "author": "窦巩",
        "content": "自笑儒生着战袍，书斋壁上挂弓刀。\n如今便是征人妇，好织迴文寄窦滔。",
        "dynasty": "唐",
        "collection_info": null
    },
    {
        "uuid": "b7498965c87962380b88c20b5eced41d",
        "title": "悼妓东东",
        "author": "窦巩",
        "content": "芳菲美艳不禁风，未到春残已坠红。\n惟有侧轮车上铎，耳边长似呌东东。",
        "dynasty": "唐",
        "collection_info": null
    },
    {
        "uuid": "7a4f35b79b7246d2aa898d352ebb241f",
        "title": "木兰歌",
        "author": "韦元甫",
        "content": "木兰抱杼嗟，借问復为谁。\n欲闻所戚戚，感激彊其颜。\n老父隶兵籍，气力日衰耗。\n岂足万里行，有子復尚少。\n胡沙没马足，朔风裂人肤。\n老父旧羸病，何以彊自扶。\n木兰代父去，秣马备戎行。\n易却纨绮裳，洗却铅粉妆。\n驰马赴军幕，慷慨携干将。\n朝屯雪山下，暮宿青海傍。\n夜袭燕支虏，更携于阗羌。\n将军得胜归，士卒还故乡。\n父母见木兰，喜极成悲伤。\n木兰能承父母颜，却卸巾鞴理丝簧。\n昔为烈士雄，今为娇子容。\n亲戚持酒贺父母，始知生女与男同。\n门前旧军都，十年共崎岖。\n本结弟兄交，死战誓不渝。\n今者见木兰，言声虽是颜貌殊。\n惊愕不敢前，叹息徒嘻吁。\n世有臣子心，能如木兰节。\n忠孝两不渝，千古之名焉可灭。",
        "dynasty": "唐",
        "collection_info": null
    },
    {
        "uuid": "22971cc1f1295686315acd5775055253",
        "title": "登越王楼见乔公诗偶题",
        "author": "王铤",
        "content": "云架重楼出郡城，虹梁雅韵仲宣情。\n越王空置千年迹，丞相兼扬万古名。\n过鸟时时衝客会，闲风往往弄江声。\n谬将蹇步寻高躅，鱼目骊珠岂继明。",
        "dynasty": "唐",
        "collection_info": null
    },
    {
        "uuid": "31810ed90910fb9473b29efe2925b18c",
        "title": "清如玉壶冰",
        "author": "潘炎",
        "content": "琰玉性惟坚，成壶体更圆。\n虚心含景象，应物受寒泉。\n温润资天质，清贞禀自然。\n日融光乍散，雪照色逾鲜。\n至鉴功宁宰，无私照岂偏。\n明将冰镜对，白与粉花连。\n拂拭终为美，提携伫见传。\n勿令毫髪累，遗恨鲍公篇。",
        "dynasty": "唐",
        "collection_info": null
    },
    {
        "uuid": "119ffdd2c129debf7ca64f4765774b2b",
        "title": "长至日上公献寿",
        "author": "张叔良",
        "content": "凤阙晴钟动，鸡人晓漏长。\n九重初启钥，三事正称觞。\n日至龙颜近，天旋圣历昌。\n休光连雪净，瑞气杂炉香。\n化被君臣洽，恩霑士庶康。\n不因稽旧典，谁得纪朝章。",
        "dynasty": "唐",
        "collection_info": null
    },
    {
        "uuid": "3049ab9ba38dea8a51c35cad53713cb6",
        "title": "泾渭扬清浊",
        "author": "吕牧",
        "content": "泾渭横秦野，逶迤近帝城。\n二渠通作润，万户映皆清。\n明晦看殊色，潺湲听一声。\n岸虚深草掩，波五晓烟轻。\n御猎思投钓，渔歌好濯缨。\n合流知禹力，同共到沧瀛。",
        "dynasty": "唐",
        "collection_info": null
    },
    {
        "uuid": "30c957da5cf44e61a6b4bfc9790a3578",
        "title": "别张贾",
        "author": "韦夏卿",
        "content": "束简下高阁，买符驱短辕。\n故人惜分袂，结念醉芳罇。\n切切别思缠，萧萧征骑烦。\n临归无限意，相视却忘言。",
        "dynasty": "唐",
        "collection_info": null
    },
    {
        "uuid": "cba3b8791290e9d0650a2fdb590200c1",
        "title": "送顾况归茅山",
        "author": "韦夏卿",
        "content": "圣代为迁客，虚皇作近臣。\n法尊称大洞，学浅忝初真。\n鸾凤文章丽，烟霞翰墨新。\n羡君寻句曲，白鹄是三神。",
        "dynasty": "唐",
        "collection_info": null
    },
    {
        "uuid": "ec27cd67c83e738f562ac2a245264936",
        "title": "和丘员外题湛长史旧居",
        "author": "韦夏卿",
        "content": "道胜物能齐，累轻身易退。\n苟安一丘上，何必三山外。\n云霞长若绮，松石常如黛。\n徒有昔王过，竟遗青史载。\n诗因埜寺咏，酒向山椒酹。\n异时逢尔知，兹辰驻余斾。",
        "dynasty": "唐",
        "collection_info": null
    },
    {
        "uuid": "749ae0fb6c2a787d0c744e95c8f43b77",
        "title": "同韦夏卿送顾况归茅山",
        "author": "綦毋诚",
        "content": "谪宦闻尝赋，游仙便作诗。\n白银双阙恋，青竹一龙骑。\n先入茅君洞，旋过葛稚陂。\n无然列御寇，五日有还期。",
        "dynasty": "唐",
        "collection_info": null
    },
    {
        "uuid": "0b0f4733da3d0c9b4dc7ffcbd7feacb9",
        "title": "感秋",
        "author": "姚伦",
        "content": "试向疎林望，方知节候殊。\n乱声千叶下，寒影一巢孤。\n不蔽秋天雁，惊飞夜月乌。\n霜风与春日，几度遣荣枯。",
        "dynasty": "唐",
        "collection_info": null
    },
    {
        "uuid": "061423b5d34ada903bb31baabb1062fa",
        "title": "过章秀才洛阳客舍",
        "author": "姚伦",
        "content": "达人心自适，旅舍当闲居。\n不出来时径，重看读了书。\n晚山岚色近，斜日树阴疎。\n尽是忘言客，听君诵子虚。",
        "dynasty": "唐",
        "collection_info": null
    },
    {
        "uuid": "b0454e647bb4f1ee7ddb5c95348d5c85",
        "title": "赋得生刍一束",
        "author": "于结",
        "content": "比玉人应重，为刍物自轻。\n向风倾弱叶，裛露示纤茎。\n蒨练宜春景，芊绵对雨情。\n每惭苹藻用，多谢𦶜兰荣。\n孺子才虽远，公孙策未行。\n咨询如不弃，终冀及微生。",
        "dynasty": "唐",
        "collection_info": null
    },
    {
        "uuid": "9fa982ca1331e37eacdde79aea446eac",
        "title": "赋得生刍一束",
        "author": "郑孺华",
        "content": "孙弘期射策，长倩赠生刍。\n至洁心将比，忘忧道不孤。\n芝兰方入室，萧艾莫同途。\n馥馥香犹在，青青色更殊。\n芳宁九春歇，熏岂十年无。\n葑菲如堪采，山苗自可逾。",
        "dynasty": "唐",
        "collection_info": null
    },
    {
        "uuid": "596e107be1c6064bdabe010772719abe",
        "title": "空灵岸",
        "author": "张叔卿",
        "content": "寒尽鸿先去，江迴客未归。\n早知名是幻，不敢绣为衣。\n雾积川原暗，山多郡县稀。\n今朝下湘岸，更逐鹧鸪飞。",
        "dynasty": "唐",
        "collection_info": null
    },
    {
        "uuid": "79a4eb98fa98d42b8a69fc3daaf0ac46",
        "title": "流桂州",
        "author": "张叔卿",
        "content": "莫问苍梧远，而今世路难。\n胡尘不到处，即是小长安。",
        "dynasty": "唐",
        "collection_info": null
    },
    {
        "uuid": "73f311bbfc4e1758f2c44aeb3d8468ac",
        "title": "酬窦大闲居见寄",
        "author": "房孺復",
        "content": "来自三湘到五溪，青枫无树不猨啼。\n名惭竹使宦情少，路隔桃源归思迷。\n鵩鸟赋成知性命，鲤鱼书至恨暌携。\n烦君强着潘年比，骑省风流讵可齐。",
        "dynasty": "唐",
        "collection_info": null
    },
    {
        "uuid": "0ccbfcf9470c51b58668e016fc2717b4",
        "title": "送妓人出家",
        "author": "杨郇伯",
        "content": "尽出花钿与四隣，云鬟剪落厌残春。\n暂惊风烛难留世，便是莲花不染身。\n贝叶欲翻迷锦字，梵声初学悞梁尘。\n从今艳色归空后，湘浦应无解佩人。",
        "dynasty": "唐",
        "collection_info": null
    },
    {
        "uuid": "79a35405e417c7c6de56f9fea8b9a162",
        "title": "宿北乐馆",
        "author": "陈润",
        "content": "欲眠不眠夜深浅，越鸟一声空山远。\n庭木萧萧落叶时，溪声雨声听不辨。\n溪流潺潺雨习习，灯影山光满窗入。\n栋里不知浑是云，晓来但觉衣裳湿。",
        "dynasty": "唐",
        "collection_info": null
    },
    {
        "uuid": "2827429a276e1e973613ab4d943d9c1e",
        "title": "东都所居寒食下作",
        "author": "陈润",
        "content": "江南寒食早，二月杜鹃鸣。\n日暖山初绿，春寒雨欲晴。\n浴蚕当社日，改火待清明。\n更喜瓜田好，令人忆邵平。",
        "dynasty": "唐",
        "collection_info": null
    },
    {
        "uuid": "1b20fd71ecee296f53f254fe46e52b93",
        "title": "登西灵塔",
        "author": "陈润",
        "content": "塔庙出招提，登临碧海西。\n不知人意远，渐觉鸟飞低。\n稍与云霞近，如将日月齐。\n迁乔未得意，徒欲蹑云梯。",
        "dynasty": "唐",
        "collection_info": null
    },
    {
        "uuid": "d4bd5135dc65afd305b34e1947ae9e05",
        "title": "送骆征君",
        "author": "陈润",
        "content": "野人膺辟命，溪上掩柴扉。\n黄卷犹将去，青山岂更归。\n马留苔藓迹，人脱薜萝衣。\n他日相思处，天边望少微。",
        "dynasty": "唐",
        "collection_info": null
    },
    {
        "uuid": "964136b6d478151b7a91fcdaefe13658",
        "title": "赋得浦外虹送人",
        "author": "陈润",
        "content": "日影化为虹，弯弯出浦东。\n一条微雨后，五色片云中。\n轮势随天度，桥形跨海通。\n还将饮水处，持送使车雄。",
        "dynasty": "唐",
        "collection_info": null
    },
    {
        "uuid": "2d65e5e294937e2871a80ef5775c87dd",
        "title": "赋得秋河曙耿耿",
        "author": "陈润",
        "content": "晚望秋高夜，微明欲曙河。\n桥成鹊已去，机罢女应过。\n月上殊开练，云行类动波。\n寻源不可到，耿耿復如何。",
        "dynasty": "唐",
        "collection_info": null
    },
    {
        "uuid": "3be158f58d66fd6eea5bbb61f1803012",
        "title": "赋得池塘生春草",
        "author": "陈润",
        "content": "谢公遗咏处，池水夹通津。\n古往人何在，年来草自春。\n色宜波际绿，香爱雨中新。\n今日青青意，空悲行路人。",
        "dynasty": "唐",
        "collection_info": null
    },
    {
        "uuid": "52939400a374349f31532c41aa68eb0c",
        "title": "阙题",
        "author": "陈润",
        "content": "丈夫不感恩，感恩宁有泪。\n心头感恩血，一滴染天地。",
        "dynasty": "唐",
        "collection_info": null
    },
    {
        "uuid": "3e118dc5ff6f6cf6fd3161e63431858a",
        "title": "哭长孙侍郎",
        "author": "杜诵",
        "content": "道为诗书重，名因赋颂雄。\n礼闱曾擢桂，宪府既乘骢。\n流水生涯尽，浮云世事空。\n唯余旧台柏，萧瑟九原中。",
        "dynasty": "唐",
        "collection_info": null
    },
    {
        "uuid": "5ce122c7655ebddd52d9f2f1b651962a",
        "title": "明皇帝挽歌",
        "author": "郑丹",
        "content": "律历千年会，车书万里同。\n固期常戴日，岂意厌观风。\n地惨新[疆]理，城摧旧战功。\n山河万古壮，今夕尽归空。",
        "dynasty": "唐",
        "collection_info": null
    },
    {
        "uuid": "ea238c69fe687ac31f2e40cc0b8bd5a0",
        "title": "肃宗挽歌",
        "author": "郑丹",
        "content": "国以重明受，天从谅闇移。\n诸侯方北面，白日忽西驰。\n龙影当泉落，鸿名向庙垂。\n永言青史上，还见戴无为。",
        "dynasty": "唐",
        "collection_info": null
    },
    {
        "uuid": "9b905e7b93effd754356b98fd63d1a3b",
        "title": "落花",
        "author": "郑昈",
        "content": "早春见花枝，朝朝恨发迟。\n直看花落尽，却意未开时。\n以此方人世，弥令感盛衰。\n始知山简遶，频向习家池。",
        "dynasty": "唐",
        "collection_info": null
    },
    {
        "uuid": "0f2656be1b2ffd71c4a513359f46b80d",
        "title": "宿新安江深渡馆寄郑州王使君",
        "author": "朱长文",
        "content": "霜飞十月中，摇落众山空。\n孤馆闭寒木，大江生夜风。\n赋诗忙有意，沈约在关东。",
        "dynasty": "唐",
        "collection_info": null
    },
    {
        "uuid": "c78c603edb0800e1e50fa4efb4b9745b",
        "title": "春眺扬州西上岗寄徐员外",
        "author": "朱长文",
        "content": "芜城西眺极苍流，漠漠春烟间曙楼。\n瓜步早潮吞建业，蒜山晴雪照扬州。\n隋家故事不能问，鹤在仙池期我游。",
        "dynasty": "唐",
        "collection_info": null
    },
    {
        "uuid": "b52353ac14f31a8d7594a9c86014a979",
        "title": "送李司直归浙东幕兼寄鲍将军",
        "author": "朱长文",
        "content": "翩翩书记早曾闻，二十年来愿见君。\n今日相逢悲白髮，同时几许在青云。\n人从北固山边去，水到西陵渡口分。\n会作王门曳裾客，为余前谢鲍将军。",
        "dynasty": "唐",
        "collection_info": null
    },
    {
        "uuid": "ece909746f5a4aa7023b6637ec613314",
        "title": "望中有怀",
        "author": "朱长文",
        "content": "龙向洞中衔雨出，鸟从花里带香飞。\n白云断处见明月，黄叶落时闻捣衣。",
        "dynasty": "唐",
        "collection_info": null
    },
    {
        "uuid": "d1591d89f7d4d92f0fc343424b574f08",
        "title": "题虎丘山西寺",
        "author": "朱长文",
        "content": "王氏家山昔在兹，陆机为赋陆云诗。\n青莲香匝东西宇，日月与僧无尽时。",
        "dynasty": "唐",
        "collection_info": null
    },
    {
        "uuid": "8f071c5baea78a4b42cbfcfce3581155",
        "title": "吴兴送梁补阙归朝赋得荻花",
        "author": "朱长文",
        "content": "柳家汀洲孟冬月，云寒水清荻花发。\n一枝持赠朝天人，愿比蓬莱殿前雪。",
        "dynasty": "唐",
        "collection_info": null
    },
    {
        "uuid": "50aad33c750f5c3c59f2a88a181ebcec",
        "title": "句",
        "author": "朱长文",
        "content": "夜静忽疑身是梦，更闻寒雨滴芭蕉。",
        "dynasty": "唐",
        "collection_info": null
    },
    {
        "uuid": "559af3c1c9eda08bc7a112cd5d57cfa6",
        "title": "独不见",
        "author": "戴叔伦",
        "content": "前宫路非远，旧苑春将遍。\n玉户看早梅，雕梁数飞燕。\n身轻逐舞袖，香暖传歌扇。\n自和秋风词，长侍昭阳殿。\n谁信后庭人，年年独不见。",
        "dynasty": "唐",
        "collection_info": null
    },
    {
        "uuid": "9d3a72f8fbce6670af58a2a2efa33e63",
        "title": "去妇怨",
        "author": "戴叔伦",
        "content": "出户不敢啼，风悲日悽悽。\n心知恩义绝，谁忍分明别。\n下坂车辚辚，畏逢乡里亲。\n空持床前幔，却寄家中人。\n忽辞王吉去，为是秋胡死。\n若比今日情，烦冤不相似。",
        "dynasty": "唐",
        "collection_info": null
    },
    {
        "uuid": "e4da8a0b6ce2b5f9a7616d7f1ccba4d2",
        "title": "古意",
        "author": "戴叔伦",
        "content": "悠悠南山云，濯濯东流水。\n念我平生欢，託居在东里。\n失既不足忧，得亦不为喜。\n安贫固其然，处贱宁独耻。\n云闲虚我心，水清澹吾味。\n云水俱无心，斯可长伉俪。",
        "dynasty": "唐",
        "collection_info": null
    },
    {
        "uuid": "1e32f29bafc39864fc80cc0b215f6523",
        "title": "南野",
        "author": "戴叔伦",
        "content": "治田长山下，引流坦溪曲。\n东山有遗茔，南野起新筑。\n家世素业儒，子孙鄙食禄。\n披云朝出畊，带月夜归读。\n身勚竟亡疲，团团欣在目。\n野芳绿可采，泉美清可掬。\n茂树延晚凉，早田候秋熟。\n茶烹松火红，酒吸荷杯绿。\n解佩临清池，抚琴看修竹。\n此怀谁与同，此乐君所独。",
        "dynasty": "唐",
        "collection_info": null
    },
    {
        "uuid": "e17e2412c3122e772f8aa2be98dc0aac",
        "title": "曾游",
        "author": "戴叔伦",
        "content": "泊舟古城下，高阁快登眺。\n大江会彭蠡，羣峰豁玄峤。\n清影涵空明，黛色凝远照。\n碑留太史书，词刻长公调。\n绝粒感楚囚，丹衷犹照耀。\n怀哉不可招，凭阑一悲啸。",
        "dynasty": "唐",
        "collection_info": null
    },
    {
        "uuid": "6ea51d1f482b8f9034432dc3c66e31cb",
        "title": "江行",
        "author": "戴叔伦",
        "content": "漾舟晴川裏，挂席候风生。\n临泛何容与，爱此江水清。\n芦洲隐遥嶂，露日映孤城。\n自顾疎野性，屡忘鸥鸟情。\n聊復于时顾，暂欲解尘缨。\n驱驰非吾愿，虚怀浩已盈。",
        "dynasty": "唐",
        "collection_info": null
    },
    {
        "uuid": "0ed234cd5878b153206a0f289258ddab",
        "title": "孤鸿篇",
        "author": "戴叔伦",
        "content": "江上双飞鸿，饮啄行相随。\n翔风一何厉，中道伤其雌。\n顾影明月下，哀鸣声正悲。\n已无矰𥐊患，岂乏稻梁资。\n嗈嗈慕俦匹，远集清江湄。\n中有孤文鹓，翩翩好容仪。\n共欣相知遇，毕志同栖迟。\n野田鸱鸮鸟，相妒復相疑。\n鸿志不汝较，奋翼起高飞。\n焉随腐鼠欲，负此云霄期。",
        "dynasty": "唐",
        "collection_info": null
    },
    {
        "uuid": "e9b2c4840f3bb47112a33c0318da2854",
        "title": "感怀二首 一",
        "author": "戴叔伦",
        "content": "尺帛无长裁，浅水无长流。\n水浅易成枯，帛短谁人收。\n人生取舍间，趋竞固非优。\n旧交迹虽疎，中心自云稠。\n新交意虽密，中道生怨尤。\n踟蹰復踟蹰，世路今悠悠。",
        "dynasty": "唐",
        "collection_info": null
    },
    {
        "uuid": "2da069369a3f4e6f3bad561eee9bbb0b",
        "title": "感怀二首 二",
        "author": "戴叔伦",
        "content": "主人饮君酒，劝君弗相违。\n但当尽弘量，觞至无復辞。\n人生百年中，会合能几时。\n不见枝上花，昨满今渐稀。\n花落还再开，人老无少期。\n古来贤达士，饮酒不復疑。",
        "dynasty": "唐",
        "collection_info": null
    },
    {
        "uuid": "4629e4901bac63ee5d68a24340e6b260",
        "title": "喜雨",
        "author": "戴叔伦",
        "content": "闲居倦时燠，开轩俯平林。\n雷声殷遥空，云气布层阴。\n川上风雨来，洒然涤烦襟。\n田家共欢笑，沟浍亦已深。\n团团聚邻曲，斗酒相与斟。\n樵歌野田中，渔钓沧江浔。\n苍天暨有念，悠悠终我心。",
        "dynasty": "唐",
        "collection_info": null
    },
    {
        "uuid": "1a4b73455488de7eea1d07e2bbffcced",
        "title": "叹葵花",
        "author": "戴叔伦",
        "content": "今日见花落，明日见花开。\n花开能向日，花落委苍苔。\n自不同凡卉，看时几日迴。",
        "dynasty": "唐",
        "collection_info": null
    },
    {
        "uuid": "1634f8d30dca09790ba1ac9b11163dc5",
        "title": "从军行",
        "author": "戴叔伦",
        "content": "丈夫四方志，结髮事远游。\n远游历燕蓟，独戍边城陬。\n西风壠水寒，明月关山悠。\n酬恩仗孤剑，十年弊貂裘。\n封侯属何人，磋跎雪盈头。\n老马思故枥，穷鳞忆深流。\n弹铗动深慨，浩歌气横秋。\n报国期努力，功名良见收。",
        "dynasty": "唐",
        "collection_info": null
    },
    {
        "uuid": "94bdcba0c1094dfe0641ec94531b049b",
        "title": "九日与敬处士左学士同赋采菊上东山便为首句",
        "author": "戴叔伦",
        "content": "采菊上东山，山高路非远。\n江湖乍辽敻，城郭亦在眼。\n昼日市井喧，闰年禾稼晚。\n开尊会佳客，长啸临绝巘。\n戏鹤唳且闲，断云轻不卷。\n乡心各万里，醉话时一展。\n乔木列遥天，残阳贯平坂。\n徒忧征车重，自笑谋虑浅。\n却顾郡斋中，寄傲与君同。",
        "dynasty": "唐",
        "collection_info": null
    },
    {
        "uuid": "f07181e3214ebd3d42c332eb90ff9812",
        "title": "奉天酬别郑谏议云逵卢拾遗景亮见别之作",
        "author": "戴叔伦",
        "content": "巨孽盗都城，传闻天下惊。\n陪臣九江畔，走马来赴难。\n伏奏见龙颜，旋持手诏还。\n单车不可驻，朱槛未遑攀。\n故人出相饯，共悲行路难。\n临岐荷赠言，对酒独伤魂。\n世故山川险，忧多思虑昏。\n重阴蔽芳月，迭岭明旧雪。\n泥积辙更深，木冰花不发。\n郑君间世贤，忠孝乃双全。\n大义弃妻子，至淳易生死。\n知心三四人，越境千余里。\n骏马帐前发，惊尘路旁起。\n楼头俛首看，莫敢相留止。\n拜阙奏良图，留中沃圣谟。\n洗兵救衞郡，诱敌讨幽都。\n名亚典属国，良选谏大夫。\n从容九霄上，谈笑授阴符。\n卢生富才术，特立居近密。\n采掇献吾君，朝廷视听新。\n宽饶狂自比，汲黯直为邻。\n就列继三事，主文当七人。\n可怜长守道，不觉五逢春。\n昔去城南陌，各为天际客。\n关河烟雾深，寸步音尘隔。\n羁旅忽相遇，别离又兹夕。\n前悲涕未干，后喜心已戚。\n而我方老大，颇为风眩迫。\n夫君幷少年，何尔鬓鬚白。\n惆怅语不尽，裴回情转剧。\n一尊自共持，以慰长相忆。",
        "dynasty": "唐",
        "collection_info": null
    },
    {
        "uuid": "25a2959eb1441839bd4d6d838ab882c6",
        "title": "梧桐",
        "author": "戴叔伦",
        "content": "亭亭南轩外，贞干修且直。\n广叶结青阴，繁花连素色。\n天资韶雅性，不愧知音识。",
        "dynasty": "唐",
        "collection_info": null
    },
    {
        "uuid": "0a7b3621741c654a39a20545d814ac3e",
        "title": "孤石",
        "author": "戴叔伦",
        "content": "迥若千仞峰，孤危不盈尺。\n早晚他山来，犹带烟雨迹。\n贞坚自有分，不乱和氏璧。",
        "dynasty": "唐",
        "collection_info": null
    },
    {
        "uuid": "c203771fc478a2faf8b966c5a8a6153b",
        "title": "花",
        "author": "戴叔伦",
        "content": "花发炎景中，芳春独能久。\n因风任开落，向日无先后。\n若待秋霜来，兰荪共何有。",
        "dynasty": "唐",
        "collection_info": null
    },
    {
        "uuid": "d4a553c11a0dd6bd943156f8c1bfacc0",
        "title": "竹",
        "author": "戴叔伦",
        "content": "卷箨正离披，新枝復蒙密。\n翛翛月下闻，褭褭林际出。\n岂独对芳菲，终年色如一。",
        "dynasty": "唐",
        "collection_info": null
    },
    {
        "uuid": "94fdb8d1d645e5b345a8dd0e31b7e73b",
        "title": "怀素上人草书歌",
        "author": "戴叔伦",
        "content": "楚僧怀素工草书，古法尽能新有余。\n神清骨竦意真率，醉来为我挥健笔。\n始从破体变风姿，一一花开春景迟。\n忽为壮丽就枯涩，龙蛇腾盘兽屹立。\n驰毫骤墨剧奔驷，满座失声看不及。\n心手相师势转奇，诡形怪状翻合宜。\n人人细问此中妙，怀素自言初不知。",
        "dynasty": "唐",
        "collection_info": null
    },
    {
        "uuid": "b8a5aaa12699132cb23b705b33df9e44",
        "title": "女耕田行",
        "author": "戴叔伦",
        "content": "乳燕入巢笋成竹，谁家二女种新谷。\n无人无牛不及犁，持刀斫地翻作泥。\n自言家贫母年老，长兄从军未娶嫂。\n去年灾疫牛囤空，截绢买刀都市中。\n头巾掩面畏人识，以刀代牛谁与同。\n姊妹相携心正苦，不见路人唯见土。\n疏通畦陇防乱苗，整顿沟塍待时雨。\n日正南冈下饷归，可怜朝雉扰惊飞。\n东邻西舍花发尽，共惜余芳泪满衣。",
        "dynasty": "唐",
        "collection_info": null
    },
    {
        "uuid": "6d74e38af6721cd3be63ccdcaed36d50",
        "title": "柳花歌送客往桂阳",
        "author": "戴叔伦",
        "content": "沧浪渡头柳花发，断续因风飞不绝。\n摇烟拂水积翠间，缀雪含霜谁忍攀。\n夹岸纷纷送君去，鸣棹孤寻到何处。\n移家深入桂水源，种柳新成花更繁。\n定知别后消散尽，却忆今朝伤旅魂。",
        "dynasty": "唐",
        "collection_info": null
    },
    {
        "uuid": "3d2c743026a2148ca6b1c749df687d37",
        "title": "边城曲",
        "author": "戴叔伦",
        "content": "人生莫作远行客，远行莫戍黄沙碛。\n黄沙碛下八月时，霜风裂肤百草衰。\n尘沙晴天迷道路，河水悠悠向东去。\n胡笳听彻双泪流，羁魂惨惨生边愁。\n原头猎火夜相向，马蹄蹴蹋层冰上。\n不似京华侠少年，清歌妙舞落花前。",
        "dynasty": "唐",
        "collection_info": null
    },
    {
        "uuid": "6dcd4d4dd02f8b923c1fad6c42f77f84",
        "title": "屯田词",
        "author": "戴叔伦",
        "content": "春来耕田遍沙碛，老稚欣欣种禾麦。\n麦苗渐长天苦晴，土干确确鉏不得。\n新禾未熟飞蝗至，青苗食尽余枯茎。\n捕蝗归来守空屋，囊无寸帛缾无粟。\n十月移屯来向城，官教去伐南山木。\n驱牛驾车入山去，霜重草枯牛冻死。\n艰辛历尽谁得知，望断天南泪如雨。",
        "dynasty": "唐",
        "collection_info": null
    },
    {
        "uuid": "ad6f786f0dfa0700355946f82ca7d94e",
        "title": "巫山高",
        "author": "戴叔伦",
        "content": "巫山峨峨高插天，危峰十二凌紫烟。\n瞿塘嘈嘈急如弦，洄流势逆将覆船。\n云梯岂可进，百[丈]那能牵，陆行巉岩水不前。\n洒泪向流水，泪归东海边。\n含愁对明月，明月空自圆。\n故乡回首思绵绵，侧身天地心茫然。",
        "dynasty": "唐",
        "collection_info": null
    },
    {
        "uuid": "b2ee52b0d40581bb0d4b9f6729bef659",
        "title": "早春曲",
        "author": "戴叔伦",
        "content": "青楼昨夜东风转，锦帐凝寒觉春浅。\n垂杨摇丝莺乱啼，褭褭烟光不堪翦。\n博山吹云龙脑香，铜壶滴愁更漏长。\n玉颊啼红梦初醒，羞见青鸾镜中影。\n侬家少年爱游逸，万里轮蹄去无迹。\n朱颜未衰消息稀，肠断天涯草空碧。",
        "dynasty": "唐",
        "collection_info": null
    },
    {
        "uuid": "bf1dfce69968400a0caa6cc655d98942",
        "title": "白苎词",
        "author": "戴叔伦",
        "content": "馆娃宫中露华冷，月落啼鵶散金井。\n吴王扶头酒初醒，秉烛张筵乐清景。\n美人不眠怜夜永，起舞亭亭乱花影。\n新裁白苎胜红绡，玉佩珠缨金步摇。\n回鸾转凤意自娇，银筝锦瑟声相调。\n君恩如水流不断，但愿年年此同宵。\n东风吹花落庭树，春色催人等闲去。\n大家为欢莫延伫，顷刻铜龙报天曙。",
        "dynasty": "唐",
        "collection_info": null
    },
    {
        "uuid": "669771d7f0fff0ae182e613032ee2061",
        "title": "行路难",
        "author": "戴叔伦",
        "content": "出门行路难，富贵安可期。\n淮阴不免恶少辱，阮生亦作穷途悲。\n颠倒英雄古来有，封侯却属屠沽儿。\n长安车马随轻肥，青云宾从纷交驰。\n白眼向人多意气，宰牛烹羊如折葵。\n讌乐宁知白日短，时时醉拥双蛾眉。\n扬雄闭门空读书，门前碧草春离离。\n不如拂衣且归去，世上浮名徒尔为。",
        "dynasty": "唐",
        "collection_info": null
    },
    {
        "uuid": "adceb1e2001552615ab54d75d4653375",
        "title": "相思曲",
        "author": "戴叔伦",
        "content": "高楼重重闭明月，肠断僊郎隔年别。\n紫箫横笛寂无声，独向瑶窗坐愁绝。\n鱼沈鴈杳天涯路，始信人间别离苦。\n恨满牙床翡翠衾，怨折金钗凤皇股。\n井深辘轳嗟绠短，衣带相思日应缓。\n将刀斫水水復连，挥刃割情情不断。\n落红乱逐东流水，一点芳心为君死。\n妾身愿作巫山云，飞入仙郎梦魂裏。",
        "dynasty": "唐",
        "collection_info": null
    },
    {
        "uuid": "4459cb0a8dfc20d4d6c2ca6d5bc84fb5",
        "title": "送别钱起",
        "author": "戴叔伦",
        "content": "阳关多古调，无奈醉中闻。\n归梦吴山远，离情楚水分。\n孤舟经暮雨，征路入秋云。\n后夜同明月，山窗定忆君。",
        "dynasty": "唐",
        "collection_info": null
    },
    {
        "uuid": "660cc4d060c5a365c7373eed185f6d62",
        "title": "送张南史",
        "author": "戴叔伦",
        "content": "陋巷无车辙，烟萝总是春。\n贾生独未达，原宪竟忘贫。\n草座留山月，荷衣远洛尘。\n最怜知己在，林下访闲人。",
        "dynasty": "唐",
        "collection_info": null
    },
    {
        "uuid": "5116c0a09548a27cef2cc34550fb45b5",
        "title": "春日早朝应制",
        "author": "戴叔伦",
        "content": "仙仗肃朝官，承平圣主欢。\n月沈宫漏静，雨湿禁花寒。\n丹荔来金阙，朱樱贡玉盘。\n六龙扶御日，只许近臣看。",
        "dynasty": "唐",
        "collection_info": null
    },
    {
        "uuid": "ce9456bbf95275cc2c744686d4e7dc88",
        "title": "早行寄朱山人放",
        "author": "戴叔伦",
        "content": "山晓旅人去，天高秋气悲。\n明河川上没，芳草露中衰。\n此别又千里，少年能几时。\n心知剡溪路，聊且寄前期。",
        "dynasty": "唐",
        "collection_info": null
    },
    {
        "uuid": "bc433848b69f8672a52197c53ef93fd2",
        "title": "除夜宿石头驿",
        "author": "戴叔伦",
        "content": "旅馆谁相问，寒灯独可亲。\n一年将尽夜，万里未归人。\n寥落悲前事，支离笑此身。\n愁颜与衰鬓，明日又逢春。",
        "dynasty": "唐",
        "collection_info": null
    },
    {
        "uuid": "d31bb59822b2c9cb0cdc72c14f854b38",
        "title": "吴明府自远而来留宿",
        "author": "戴叔伦",
        "content": "出门逢故友，衣服满尘埃。\n岁月不可问，山川何处来。\n绮城容弊宅，散职寄灵台。\n自此留君醉，相欢得几回。",
        "dynasty": "唐",
        "collection_info": null
    },
    {
        "uuid": "b02ed5c05ca63f82479da971dc71b69a",
        "title": "客夜与故人偶集",
        "author": "戴叔伦",
        "content": "天秋月又满，城阙夜千重。\n还作江南会，翻疑梦裏逢。\n风枝惊暗鹊，露草覆寒蛩。\n羁旅长堪醉，相留畏晓钟。",
        "dynasty": "唐",
        "collection_info": null
    },
    {
        "uuid": "d3019016892d51d16daf35c8eddf0b1f",
        "title": "送友人东归",
        "author": "戴叔伦",
        "content": "万里杨柳色，出关送故人。\n轻烟拂流水，落日照行尘。\n积梦江湖阔，忆家兄弟贫。\n裴回灞亭上，不语自伤春。",
        "dynasty": "唐",
        "collection_info": null
    },
    {
        "uuid": "edd1e5f4f69629d24f6f12a596d4c01e",
        "title": "江上别张欢",
        "author": "戴叔伦",
        "content": "年年五湖上，厌见五湖春。\n长醉非关酒，多愁不为贫。\n山川迷道路，伊洛困风尘。\n今日扁舟别，俱为沧海人。",
        "dynasty": "唐",
        "collection_info": null
    },
    {
        "uuid": "84759c98e96dc3e3ca2dde6c2eed740e",
        "title": "广陵送赵主簿自蜀归绛州宁觐",
        "author": "戴叔伦",
        "content": "将归汾水上，远省锦城来。\n已泛西江尽，仍随北鴈迴。\n暮云征马速，晓月故关开。\n渐向庭闱近，留君醉一杯。",
        "dynasty": "唐",
        "collection_info": null
    },
    {
        "uuid": "d989f568fa6aa1146b17fcd916ea0a89",
        "title": "别友人",
        "author": "戴叔伦",
        "content": "扰扰倦行役，相逢陈蔡间。\n如何百年内，不见一人闲。\n对酒惜余景，问程愁乱山。\n秋风万里道，又出穆陵关。",
        "dynasty": "唐",
        "collection_info": null
    },
    {
        "uuid": "c3b0e3eccefb74ed2f8394cc48f4a0fb",
        "title": "宿城南盛本道怀皇甫冉",
        "author": "戴叔伦",
        "content": "暑夜宿[南城]，怀人梦不成。\n高楼邀落月，迭鼓送残更。\n隔浦云林近，满川风露清。\n东碕不可见，矫首若为情。",
        "dynasty": "唐",
        "collection_info": null
    },
    {
        "uuid": "168455513d9a62dadeaaf4134537e8c8",
        "title": "晖上人独坐亭",
        "author": "戴叔伦",
        "content": "萧条心境外，兀坐独参禅。\n萝月明盘石，松风落润泉。\n性空长入定，心悟自通玄。\n去住浑无迹，青山谢世缘。",
        "dynasty": "唐",
        "collection_info": null
    },
    {
        "uuid": "2cdcea748d215d048e4bf522200c9dd2",
        "title": "送崔融",
        "author": "戴叔伦",
        "content": "王者应无敌，天兵动远征。\n建牙连朔漠，飞骑入胡城。\n夜月边城影，秋风陇水声。\n陈琳能草檄，含笑出长平。",
        "dynasty": "唐",
        "collection_info": null
    },
    {
        "uuid": "a8001e67d6ff8508734dc5dfcb5d1909",
        "title": "游少林寺",
        "author": "戴叔伦",
        "content": "步入招提路，因之访道林。\n石龛苔藓积，香径白云深。\n双树含秋色，孤峰起夕阴。\n屧廊行欲遍，回首一长吟。",
        "dynasty": "唐",
        "collection_info": null
    },
    {
        "uuid": "421503430a31bf6fcf7b9bcad403002b",
        "title": "崇德道中",
        "author": "戴叔伦",
        "content": "暖日菜心稠，晴烟麦穗抽。\n客心双去翼，归梦一扁舟。\n废塔巢双鹤，长波漾白鸥。\n关山明月到，怆恻十年游。",
        "dynasty": "唐",
        "collection_info": null
    },
    {
        "uuid": "0b5bd4945504fcb5978f34efd9c4c2aa",
        "title": "雨",
        "author": "戴叔伦",
        "content": "历历愁心乱，迢迢独夜长。\n春帆江上雨，晓镜鬓边霜。\n啼鸟云山静，落花溪水香。\n家人亦念我，与汝黯相忘。",
        "dynasty": "唐",
        "collection_info": null
    },
    {
        "uuid": "ffff181f4ce064887543f7505117a93f",
        "title": "过贾谊宅",
        "author": "戴叔伦",
        "content": "一谪长沙地，三年叹逐臣。\n上书忧汉室，作赋弔灵均。\n旧宅秋荒草，西风客荐苹。\n凄凉回首处，不见洛阳人。",
        "dynasty": "唐",
        "collection_info": null
    },
    {
        "uuid": "cbc68335b3778d543f24f3b340edf6c5",
        "title": "冬日有怀李贺长吉",
        "author": "戴叔伦",
        "content": "岁晚斋居寂，情人动我思。\n每因一尊酒，重和百篇诗。\n月冷猨啼惨，天高鴈去迟。\n夜郎流落久，何日是归期。",
        "dynasty": "唐",
        "collection_info": null
    },
    {
        "uuid": "1c7920d99f4d93ce825b430e93c17f17",
        "title": "送郎士元",
        "author": "戴叔伦",
        "content": "白髮金陵客，怀归不暂留。\n交情分两地，行色载孤舟。\n黄叶蝉吟晚，沧江鴈送秋。\n何年重会此，诗酒復追游。",
        "dynasty": "唐",
        "collection_info": null
    },
    {
        "uuid": "7e0994dd88be01aaf26ed38c8e759797",
        "title": "春江独钓",
        "author": "戴叔伦",
        "content": "独钓春江上，春江引趣长。\n断烟栖草碧，流水带花香。\n心事同沙鸟，浮生寄野航。\n荷衣尘不染，何用濯沧浪。",
        "dynasty": "唐",
        "collection_info": null
    },
    {
        "uuid": "4a64d1f739544169f166037cdefd49e9",
        "title": "山居即事",
        "author": "戴叔伦",
        "content": "岩云掩竹扉，去鸟带余晖。\n地僻生涯薄，山深俗事稀。\n养花分宿雨，翦叶补秋衣。\n野渡逢渔子，同舟荡月归。",
        "dynasty": "唐",
        "collection_info": null
    },
    {
        "uuid": "5bca40261d8892a851d53934a35e80ce",
        "title": "赋得长亭柳",
        "author": "戴叔伦",
        "content": "濯濯长亭柳，阴连灞水流。\n雨搓金缕细，烟褭翠丝柔。\n送客添新恨，听莺忆旧游。\n赠行多折取，那得到深秋。",
        "dynasty": "唐",
        "collection_info": null
    },
    {
        "uuid": "24d0056acad77a8a9df3b348fe84c7b7",
        "title": "客中言怀",
        "author": "戴叔伦",
        "content": "白髮照乌纱，逢人只自嗟。\n官闲如致仕，客久似无家。\n夜雨孤灯梦，春风几度花。\n故园归有日，诗酒老生涯。",
        "dynasty": "唐",
        "collection_info": null
    },
    {
        "uuid": "1ac99b00ed0c1ae7e99558e7df1b7710",
        "title": "山行",
        "author": "戴叔伦",
        "content": "山行分曙色，一路见人稀。\n野鸟啼还歇，林花堕不飞。\n云迷栖鹤寺，水涩钓鱼矶。\n回首天将暝，逢僧话未归。",
        "dynasty": "唐",
        "collection_info": null
    },
    {
        "uuid": "cc1bcdef49272d4c7cf66c0f83abe602",
        "title": "春日访山人",
        "author": "戴叔伦",
        "content": "远访山中客，分泉谩煮茶。\n相携林下坐，共惜鬓边华。\n归路逢残雨，沿溪见落花。\n候门童子问，游乐到谁家。",
        "dynasty": "唐",
        "collection_info": null
    },
    {
        "uuid": "72581bb0acbbb466e02673bb368851be",
        "title": "卧病",
        "author": "戴叔伦",
        "content": "门掩青山卧，莓苔积雨深。\n病多知药性，客久见人心。\n众鸟趋林健，孤蝉抱叶吟。\n沧洲诗社散，无梦盍朋簪。",
        "dynasty": "唐",
        "collection_info": null
    },
    {
        "uuid": "4d59911b4021dba8a169290a0420b3fd",
        "title": "赠月溪羽士",
        "author": "戴叔伦",
        "content": "月明溪水上，谁识步虚声。\n夜静金波冷，风微玉练平。\n自知尘梦远，一洗道心清。\n更弄瑶笙罢，秋空鹤又鸣。",
        "dynasty": "唐",
        "collection_info": null
    },
    {
        "uuid": "023a75c6ff1e2ed687c6159311f1ca1e",
        "title": "赠行脚僧",
        "author": "戴叔伦",
        "content": "补衲随缘住，难违尘外踪。\n木杯能渡水，铁钵肯降龙。\n到处栖云榻，何年卧雪峰。\n知师归日近，应偃旧房松。",
        "dynasty": "唐",
        "collection_info": null
    },
    {
        "uuid": "6cfd0a6076f07dfc79a2c6ad767a0efb",
        "title": "重游长真寺",
        "author": "戴叔伦",
        "content": "同到长真寺，青山四面同。\n鸟啼花竹暗，人散户庭空。\n蒲润千年雨，松门午夜风。\n旧游悲往日，回首各西东。",
        "dynasty": "唐",
        "collection_info": null
    },
    {
        "uuid": "406f46b21b17e2034383d13438921b4a",
        "title": "晚望",
        "author": "戴叔伦",
        "content": "山气碧氤氲，深林带夕曛。\n人归孤嶂晚，犬吠隔溪云。\n杉竹何年种，烟尘此地分。\n桃源宁异此，犹恐世间闻。",
        "dynasty": "唐",
        "collection_info": null
    },
    {
        "uuid": "3aa289145962e11bdca0af9b6e24221d",
        "title": "寄赠翠岩奉上人",
        "author": "戴叔伦",
        "content": "兰若倚西冈，年深松桂长。\n似闻葛洪井，还近赞公房。\n挂衲云林静，翻经石榻凉。\n下方一回首，烟露日苍苍。",
        "dynasty": "唐",
        "collection_info": null
    },
    {
        "uuid": "da300052aa568c897a6cdf81235e9e11",
        "title": "过龙湾五王阁访友人不遇",
        "author": "戴叔伦",
        "content": "野桥秋水落，江阁暝烟微。\n白日又欲午，高人犹未归。\n青林依古塔，虚馆静柴扉。\n坐久思题字，翻怜柿叶稀。",
        "dynasty": "唐",
        "collection_info": null
    },
    {
        "uuid": "d3cd46ea88ef05eb48dddfa30bd16462",
        "title": "与友人过山寺",
        "author": "戴叔伦",
        "content": "共有春山兴，幽寻此日同。\n谈诗访灵彻，入社愧陶公。\n竹暗闭房雨，茶香别院风。\n谁知尘境外，路与白云通。",
        "dynasty": "唐",
        "collection_info": null
    },
    {
        "uuid": "264d93547d16c22038d8d78c82768b3d",
        "title": "赋得古井送王明府",
        "author": "戴叔伦",
        "content": "古井庇幽亭，涓涓一窦明。\n仙源通海水，灵液孕山精。\n久旱宁同涸，长年秪自清。\n欲彰贞白操，酌献使君行。",
        "dynasty": "唐",
        "collection_info": null
    },
    {
        "uuid": "09a20a1a541d7eace5c017a08b4981e3",
        "title": "送耿十三湋復往辽海",
        "author": "戴叔伦",
        "content": "仗剑万里去，孤城辽海东。\n旌旗愁落日，鼓角壮悲风。\n野迥边尘息，烽消戍垒空。\n辕门正休暇，投策拜元戎。",
        "dynasty": "唐",
        "collection_info": null
    },
    {
        "uuid": "9b779250be18aa6bb8afbcd72657272e",
        "title": "寄禅师寺华上人次韵三首 一",
        "author": "戴叔伦",
        "content": "百年浑是客，白髮总盈颠。\n佛国三秋别，云台五色连。\n朝盘香积饭，夜瓮落花泉。\n遥忆谈玄地，月高人未眠。",
        "dynasty": "唐",
        "collection_info": null
    },
    {
        "uuid": "33449e3e9018caf58469cbe3c059a108",
        "title": "寄禅师寺华上人次韵三首 二",
        "author": "戴叔伦",
        "content": "禅心如落叶，不逐晓风颠。\n猊坐翻萧瑟，皋比喜接连。\n芙蓉开紫雾，湘玉映清泉。\n白昼谈经罢，闲从石上眠。",
        "dynasty": "唐",
        "collection_info": null
    },
    {
        "uuid": "951a2180cafec474a99b2e832d56c9d5",
        "title": "寄禅师寺华上人次韵三首 三",
        "author": "戴叔伦",
        "content": "德士名难避，风流学济颠。\n礼罗加璧至，荐鹗与云连。\n尘世休飞锡，松林且枕泉。\n近闻离讲席，听雨半山眠。",
        "dynasty": "唐",
        "collection_info": null
    },
    {
        "uuid": "f21c7f83c63c5539abf1958f53c0f411",
        "title": "独坐",
        "author": "戴叔伦",
        "content": "白髮怀闽峤，丹心恋蓟门。\n官闲胜道院，宅远类荒村。\n二月霜花薄，羣山雨气昏。\n东菑春事及，好向野人论。",
        "dynasty": "唐",
        "collection_info": null
    },
    {
        "uuid": "5f1c55752dd55e10e103ad1ac95d37f1",
        "title": "李大夫见赠因之有呈",
        "author": "戴叔伦",
        "content": "何言访衰疾，旌斾重淹留。\n谢礼诚难荅，裁诗岂易酬。\n江清寒照动，山迥野云秋。\n一醉龙沙上，终欢胜旧游。",
        "dynasty": "唐",
        "collection_info": null
    },
    {
        "uuid": "880e7eb17d83770083f8842e47de4f50",
        "title": "长沙送梁副端归京",
        "author": "戴叔伦",
        "content": "奏书归阙下，祖帐出湘东。\n满座他乡别，何年此会同。\n藉芳怜岸草，闻笛怨江风。\n且莫乘流去，心期在醉中。",
        "dynasty": "唐",
        "collection_info": null
    },
    {
        "uuid": "a50fee7f1f72b9ee1fe73fd9ce1657da",
        "title": "和尉迟侍郎夏杪闻蝉",
        "author": "戴叔伦",
        "content": "楚人方苦热，柱史独闻蝉。\n晴日暮江上，惊风一叶前。\n荡摇清管杂，幽咽野风传。\n旅舍闻君听，无由更昼眠。",
        "dynasty": "唐",
        "collection_info": null
    },
    {
        "uuid": "e566bc605ac8dcbdda300121eef35c20",
        "title": "和李相公勉晦日蓬池游宴",
        "author": "戴叔伦",
        "content": "高会吹台中，新年月桂空。\n貂蝉临野水，旌斾引春风。\n细草萦斜岸，纤条出故丛。\n微文復看猎，宁与解神同。",
        "dynasty": "唐",
        "collection_info": null
    },
    {
        "uuid": "181ee0e11baa4c233c18580b4c7459c8",
        "title": "彭婆馆逢韦判官使还",
        "author": "戴叔伦",
        "content": "受辞分路远，会府见君稀。\n雨雪经年去，轩车此日归。\n暮春愁见别，久客顺相依。\n寂寞伊川上，杨花空自飞。",
        "dynasty": "唐",
        "collection_info": null
    },
    {
        "uuid": "b77a81ebeb64dfaf13220276275caf7f",
        "title": "酬别刘九郎评事传经同泉字",
        "author": "戴叔伦",
        "content": "举袂掩离弦，枉君愁思篇。\n忽惊池上鹭，下咽陇头泉。\n对牖墙阴满，临扉日影圆。\n赖闻黄太守，章句此中传。",
        "dynasty": "唐",
        "collection_info": null
    },
    {
        "uuid": "6ba65b26aed2f8a2174d7a2604f2d0fd",
        "title": "汉南遇方评事",
        "author": "戴叔伦",
        "content": "移家住汉阴，不復问华簪。\n贳酒宜城近，烧田梦泽深。\n暮山逢鸟入，寒水见鱼沈。\n与物皆无累，终年惬本心。",
        "dynasty": "唐",
        "collection_info": null
    },
    {
        "uuid": "90747df2ba11b8d559cbba7ce428779b",
        "title": "湘中怀古",
        "author": "戴叔伦",
        "content": "昔人从逝水，有客弔秋风。\n何意千年隔，论心一日同。\n楚亭方作乱，汉律正酬功。\n倏忽桑田变，谗言亦已空。",
        "dynasty": "唐",
        "collection_info": null
    },
    {
        "uuid": "1393e0e3097622f403e3abbad0f11119",
        "title": "京口怀古",
        "author": "戴叔伦",
        "content": "大江横万里，古渡渺千秋。\n浩浩波声险，苍苍天色愁。\n三方归汉鼎，一水限吴州。\n霸国今何在，清泉长自流。",
        "dynasty": "唐",
        "collection_info": null
    },
    {
        "uuid": "6242efdb651d7adee4e0aab3877fe0c8",
        "title": "逢友生言怀",
        "author": "戴叔伦",
        "content": "安亲非避地，羁旅十余年。\n道长时流许，家贫故旧怜。\n相逢今岁暮，远别一方偏。\n去住俱难说，江湖正渺然。",
        "dynasty": "唐",
        "collection_info": null
    },
    {
        "uuid": "23c8d5f0b5b86b74f7728da15f4e09d4",
        "title": "长门怨",
        "author": "戴叔伦",
        "content": "自忆专房宠，曾居第一流。\n移恩向他处，暂妒不容收。\n夜静管弦绝，月明宫殿秋。\n空将旧时意，长望凤皇楼。",
        "dynasty": "唐",
        "collection_info": null
    },
    {
        "uuid": "ccc329173f228c89c5696337583d0f3f",
        "title": "郊园即事寄萧侍郎",
        "author": "戴叔伦",
        "content": "衰鬓辞余秩，秋风入故园。\n结茅成暖室，汲井及清源。\n邻里桑麻接，儿童笑语喧。\n终朝非役役，聊寄远人言。",
        "dynasty": "唐",
        "collection_info": null
    },
    {
        "uuid": "7a2a4fd1da7a5e483755e48f6f8740b9",
        "title": "赠韦评事攒",
        "author": "戴叔伦",
        "content": "与道共浮沈，人间岁月深。\n是非园吏梦，忧喜塞翁心。\n细草谁开径，芳条自结阴。\n由来居物外，无事可抽簪。",
        "dynasty": "唐",
        "collection_info": null
    },
    {
        "uuid": "f5ff72c6ded93816190a92c8495939bf",
        "title": "送少微上人入蜀",
        "author": "戴叔伦",
        "content": "十方俱是梦，一念偶寻山。\n望剎经巴寺，持瓶向蜀关。\n乱猨心本定，流水性长闲。\n世俗多离别，王城几日还。",
        "dynasty": "唐",
        "collection_info": null
    },
    {
        "uuid": "6b03e9873d3610ad705ed0ee260f4f1f",
        "title": "送道虔上人游方",
        "author": "戴叔伦",
        "content": "律仪通外学，诗思入禅关。\n烟景随缘到，风姿与道闲。\n贯花留静室，咒水度空山。\n谁识浮云意，悠悠天地间。",
        "dynasty": "唐",
        "collection_info": null
    },
    {
        "uuid": "78a89f6511c287c681053efb3261666b",
        "title": "送嵩律师头陁寺",
        "author": "戴叔伦",
        "content": "相传五部学，更有一人成。\n此日灵山去，何方半座迎。\n麻衣逢雪暖，草履蹑云轻。\n若见中林石，应知第四生。",
        "dynasty": "唐",
        "collection_info": null
    },
    {
        "uuid": "e9185132b968c2d99e2b0d6fd2f3c081",
        "title": "舟中见雨",
        "author": "戴叔伦",
        "content": "今夜初听雨，江南杜若青。\n功名何卤莽，兄弟总雕零。\n梦远愁蝴蝶，情深愧鹡鸰。\n抚孤终日意，身世尚流萍。",
        "dynasty": "唐",
        "collection_info": null
    },
    {
        "uuid": "b45567cdc03c3262b7834aa48d19da25",
        "title": "送僧南归",
        "author": "戴叔伦",
        "content": "兵尘犹澒洞，僧舍亦征求。\n师向江南去，予方毂下留。\n风霜两足白，宇宙一身浮。\n归及梅花发，题诗寄陇头。",
        "dynasty": "唐",
        "collection_info": null
    },
    {
        "uuid": "354649fe787c18f57b3e6e042f6c3264",
        "title": "江干",
        "author": "戴叔伦",
        "content": "江干望不极，楼阁影缤纷。\n水气多为雨，人烟远是云。\n予生何濩落，客路转辛勤。\n杨柳牵愁思，和春上翠帬。",
        "dynasty": "唐",
        "collection_info": null
    },
    {
        "uuid": "c902b97a284d1092454e0ddbb1d29b44",
        "title": "过友人隐居",
        "author": "戴叔伦",
        "content": "潇洒绝尘喧，清溪流遶门。\n水声鸣石濑，萝影到林轩。\n地静留眠鹿，庭虚下饮猨。\n春花正夹岸，何必问桃源。",
        "dynasty": "唐",
        "collection_info": null
    },
    {
        "uuid": "f359ac0444680ccc74398ebfe231b385",
        "title": "宿天竺寺晓发罗源",
        "author": "戴叔伦",
        "content": "黄昏投古寺，深院一灯明。\n水砌长杉列，风廊败叶鸣。\n山云留别偈，王事速归程。\n迢遰罗源路，轻舆候晓行。",
        "dynasty": "唐",
        "collection_info": null
    },
    {
        "uuid": "89ed1594bc070e269432f942fbffb09f",
        "title": "留宿罗源西峰寺示辉上人",
        "author": "戴叔伦",
        "content": "一宿西峰寺，尘烦暂觉清。\n远林生夕籁，高阁起钟声。\n山寂僧初定，廊深火自明。\n虽云殊出处，聊与说无生。",
        "dynasty": "唐",
        "collection_info": null
    },
    {
        "uuid": "bd4ea5227fea9a67e5bb6a90b9045caa",
        "title": "题横山寺",
        "author": "戴叔伦",
        "content": "偶入横山寺，湖山景最幽。\n露涵松翠湿，风涌浪花浮。\n老衲供茶盌，斜阳送客舟。\n自缘归思促，不得更迟留。",
        "dynasty": "唐",
        "collection_info": null
    },
    {
        "uuid": "2faedb40fc3953f5a46fbb91043ea24c",
        "title": "泛舟",
        "author": "戴叔伦",
        "content": "风软扁舟稳，行依绿水堤。\n孤尊秋露滑，短棹晚烟迷。\n夜静月初上，江空天更低。\n飘飘信流去，悞过子猷溪。",
        "dynasty": "唐",
        "collection_info": null
    },
    {
        "uuid": "7ed1d395fbc4ea4ad390244daf252894",
        "title": "宿灵岩寺",
        "author": "戴叔伦",
        "content": "马疲盘道峻，投宿入招提。\n雨急山溪涨，云迷岭树低。\n凉风来殿角，赤日下天西。\n偃腹虚檐外，林空鸟恣啼。",
        "dynasty": "唐",
        "collection_info": null
    },
    {
        "uuid": "9013ba6a308965dde6a8f2ac368858ef",
        "title": "江上别刘驾",
        "author": "戴叔伦",
        "content": "天涯芳草遍，江路又逢春。\n海月留人醉，山花笑客贫。\n离杯倾祖帐，征骑逐行尘。\n回首风流地，登临少一人。",
        "dynasty": "唐",
        "collection_info": null
    },
    {
        "uuid": "5101b47f6e121c2b1f5575e9be55354c",
        "title": "南轩",
        "author": "戴叔伦",
        "content": "野居何处是，轩外一横塘。\n座纳熏风细，帘垂白日长。\n面山如对画，临水坐流觞。\n更爱闲花木，欣欣得向阳。",
        "dynasty": "唐",
        "collection_info": null
    },
    {
        "uuid": "0273069324279ccb26cd12bbe9f82106",
        "title": "泊鴈",
        "author": "戴叔伦",
        "content": "泊鴈鸣深渚，收霞落晚川。\n柝随风敛阵，楼映月低弦。\n漠漠汀帆转，幽幽岸火然。\n壑危通细路，沟曲绕平田。",
        "dynasty": "唐",
        "collection_info": null
    },
    {
        "uuid": "781ac91e68eaa8b50449ec627b9205ac",
        "title": "巡诸州渐次空灵戍",
        "author": "戴叔伦",
        "content": "寒尽鸿先至，春回客未归。\n蚤知名是病，不敢绣为衣。\n雾积川原暗，山多郡县稀。\n明朝下湘岸，更逐鹧鸪飞。",
        "dynasty": "唐",
        "collection_info": null
    },
    {
        "uuid": "218899f1013936b5c24b86c08bd65948",
        "title": "潭州使院书情寄江夏贺兰副端",
        "author": "戴叔伦",
        "content": "云雨一萧散，悠悠关復河。\n俱从泛舟役，近隔洞庭波。\n楚水去不尽，秋风今又过。\n无因得相见，却恨寄书多。",
        "dynasty": "唐",
        "collection_info": null
    },
    {
        "uuid": "218c7762b00a763c8a56ba8059cbd403",
        "title": "过柳州",
        "author": "戴叔伦",
        "content": "地尽江南戍，山分桂北林。\n火云三月合，石路九疑深。\n暗谷随风过，危桥共鸟寻。\n羁魂愁似绝，不復待猨吟。",
        "dynasty": "唐",
        "collection_info": null
    },
    {
        "uuid": "9e82f913db5416ba3dbd4f12df5d0769",
        "title": "经巴东岭",
        "author": "戴叔伦",
        "content": "巴山不可上，徒驭亦裴回。\n旧栈歌难度，朝云湿未开。\n瀑泉飞雪雨，惊兽走风雷。\n此去无停候，征人几日回。",
        "dynasty": "唐",
        "collection_info": null
    },
    {
        "uuid": "434b1eba634394a7ff3684c7f2442bae",
        "title": "过申州",
        "author": "戴叔伦",
        "content": "万人曾战死，几处见休兵。\n井邑初安堵，儿童未长成。\n凉风吹古木，野火入残营。\n牢落千余里，山空水復清。",
        "dynasty": "唐",
        "collection_info": null
    },
    {
        "uuid": "898a945cb90f1b94281894b7e084dd10",
        "title": "次下牢韵",
        "author": "戴叔伦",
        "content": "独立荒亭上，萧萧对晚风。\n天高吴塞阔，日落楚山空。\n猨叫三声断，江流一水通。\n前程千万里，一夕宿巴东。",
        "dynasty": "唐",
        "collection_info": null
    },
    {
        "uuid": "f580d9f08eff006af2ece57a1369cbea",
        "title": "潘处士宅会别",
        "author": "戴叔伦",
        "content": "相邀寒影晚，惜别故山空。\n邻里疎林在，池塘野水通。\n十年难遇后，一醉几人同。\n復此悲行子，萧萧逐转蓬。",
        "dynasty": "唐",
        "collection_info": null
    },
    {
        "uuid": "870dbc95adbb07e9613d078285de0ea7",
        "title": "暮春沐髮晦日书怀寄韦功曹沨李录事从训王少府纯",
        "author": "戴叔伦",
        "content": "朝沐敞南闱，盘跚待日晞。\n持梳髮更落，览镜意多违。\n吾友见尝少，春风去不归。\n登高取一醉，犹可及芳菲。",
        "dynasty": "唐",
        "collection_info": null
    },
    {
        "uuid": "9eb237fb4a0201380ebe60539e9601fa",
        "title": "长安早春赠万评事",
        "author": "戴叔伦",
        "content": "春风归戚里，晓日上花枝。\n清管新莺发，重门细柳垂。\n经过千骑客，调笑五陵儿。\n何事灵台客，狂歌自不知。",
        "dynasty": "唐",
        "collection_info": null
    },
    {
        "uuid": "b0938807e8b70f16d20bcd385288c538",
        "title": "留别宋处士",
        "author": "戴叔伦",
        "content": "留欢方继烛，此会岂他人。\n乡里游从旧，儿童内外亲。\n夜深愁不醉，老去别何频。\n莫折园中柳，相看惜暮春。",
        "dynasty": "唐",
        "collection_info": null
    },
    {
        "uuid": "4c136b882772a0f73f680bc0c0fbac6c",
        "title": "留别道州李使君圻",
        "author": "戴叔伦",
        "content": "泷路下丹徼，邮童挥画桡。\n山回千骑隐，云断两乡遥。\n渔沪拥寒溜，畬田落远烧。\n维舟更相忆，惆怅坐空宵。",
        "dynasty": "唐",
        "collection_info": null
    },
    {
        "uuid": "65892cd799419917a39337f499c79489",
        "title": "将游东都留别包谏议",
        "author": "戴叔伦",
        "content": "衰客惭墨绶，素舸逐秋风。\n云雨恩难报，江湖意已终。\n县当仙洞口，路出故园东。\n唯有新离恨，长留梦寐中。",
        "dynasty": "唐",
        "collection_info": null
    },
    {
        "uuid": "7fe12ecf864aab22f30857089558fb23",
        "title": "灞岸别友",
        "author": "戴叔伦",
        "content": "车马去迟迟，离言未尽时。\n看花一醉别，会面几年期。\n樵路高山馆，渔洲楚帝祠。\n南登回首处，犹得望京师。",
        "dynasty": "唐",
        "collection_info": null
    },
    {
        "uuid": "95c2469638ed6e46565b7624f19699aa",
        "title": "临川从事还别崔法曹",
        "author": "戴叔伦",
        "content": "谬官辞获免，滥狱会平反。\n远与故人别，龙钟望所言。\n阴天寒不雨，古木夜多猨。\n老病北归去，余年学灌园。",
        "dynasty": "唐",
        "collection_info": null
    },
    {
        "uuid": "4b167ac2f5ef818d2edaee9fc222a781",
        "title": "海上别薛舟",
        "author": "戴叔伦",
        "content": "行旅悲摇落，风波厌别离。\n客程秋草远，心事故人知。\n暮鸟翻江岸，征徒起路岐。\n自应无定所，还似欲相随。",
        "dynasty": "唐",
        "collection_info": null
    },
    {
        "uuid": "b3e450bcfe80695f9beb77954b4934eb",
        "title": "婺州路别录事",
        "author": "戴叔伦",
        "content": "府中相见少，江上独行遥。\n会日起离恨，新年别旧僚。\n春云犹伴雪，寒渚未通潮。\n回首羣山暝，思君转寂寥。",
        "dynasty": "唐",
        "collection_info": null
    },
    {
        "uuid": "b418c3fc543157abb026d67ba67d42bc",
        "title": "建中癸亥岁奉天除夜宿武当山北茅平村",
        "author": "戴叔伦",
        "content": "岁除日又暮，山险路仍新。\n驱传迷深谷，瞻星记北辰。\n古亭聊假寐，中夜忽逢人。\n相问皆呜咽，伤心不待春。",
        "dynasty": "唐",
        "collection_info": null
    },
    {
        "uuid": "a2befe48d57ed0b3239782df26c94bf8",
        "title": "京口送皇甫司马副端曾舒州辞满归去东都",
        "author": "戴叔伦",
        "content": "潮水忽復过，云帆俨欲飞。\n故园双阙下，左宦十年归。\n晚景照华髮，凉风吹绣衣。\n淹留更一醉，老去莫相违。",
        "dynasty": "唐",
        "collection_info": null
    },
    {
        "uuid": "614ea398f3c62a9ff70a38a57138911a",
        "title": "送李审之桂州谒中丞叔",
        "author": "戴叔伦",
        "content": "知音不可遇，才子向天涯。\n远水下山急，孤舟上路赊。\n乱云收暮雨，杂树落疎花。\n到日应文会，风流胜阮家。",
        "dynasty": "唐",
        "collection_info": null
    },
    {
        "uuid": "6ef9b49367f6eeabadf1bc8c9c0eee72",
        "title": "送王翁信及第归江东旧隐",
        "author": "戴叔伦",
        "content": "南行无俗侣，秋鴈与寒云。\n野趣自多惬，名香日总闻。\n吴山中路断，浙水半江分。\n此地登临惯，含情一送君。",
        "dynasty": "唐",
        "collection_info": null
    },
    {
        "uuid": "5c3cff84612a654f59615e45c7da782e",
        "title": "送李明府之任",
        "author": "戴叔伦",
        "content": "身为百里长，家宠五诸侯。\n含笑听猨狖，摇鞭望斗牛。\n梅花堪比雪，芳草不知秋。\n别后南风起，相思梦岭头。",
        "dynasty": "唐",
        "collection_info": null
    },
    {
        "uuid": "2d0496d516a1a67f0cdc66ff234c7c7b",
        "title": "送郭太祝中孚归江东",
        "author": "戴叔伦",
        "content": "乡人去欲尽，北鴈又南飞。\n京洛风尘久，江湖音信稀。\n旧山知独往，一醉莫相违。\n未得辞羁旅，无劳问是非。",
        "dynasty": "唐",
        "collection_info": null
    },
    {
        "uuid": "1cd4627cfd676bd0ff5142942cb0bb2f",
        "title": "新秋夜寄江右友人",
        "author": "戴叔伦",
        "content": "遥夜独不寐，寂寥蓬户中。\n河明五陵上，月满九门东。\n旧知亲友散，故园江海空。\n怀归正南望，此夕起秋风。",
        "dynasty": "唐",
        "collection_info": null
    },
    {
        "uuid": "4b75c629b4bbb1d55076f35ae143b41f",
        "title": "清明日送邓芮二子还乡",
        "author": "戴叔伦",
        "content": "钟鼓喧离日，车徒促夜装。\n晓厨新变火，轻柳暗翻霜。\n传镜看华髮，持杯话故乡。\n每嫌儿女泪，今日自霑裳。",
        "dynasty": "唐",
        "collection_info": null
    },
    {
        "uuid": "9bc9d6eee28966c8df15ffc78d447cc5",
        "title": "送谢夷甫宰余姚县",
        "author": "戴叔伦",
        "content": "君去方为宰，干戈尚未销。\n邑中残老小，乱后少官僚。\n廨宇经兵火，公田没海潮。\n到时应变俗，新政满余姚。",
        "dynasty": "唐",
        "collection_info": null
    },
    {
        "uuid": "5e70fcb7824120893d79bf99473678cf",
        "title": "送柳道时余北还",
        "author": "戴叔伦",
        "content": "征役各异路，烟波同旅愁。\n轻桡上桂水，大艑下扬州。\n何处成后会，今朝分旧游。\n离心比杨柳，萧飒不胜秋。",
        "dynasty": "唐",
        "collection_info": null
    },
    {
        "uuid": "febc7d2020585238d900a51d409e4963",
        "title": "送万户曹之任扬州便归旧隐",
        "author": "戴叔伦",
        "content": "拟归云壑去，聊寄宦名中。\n俸禄资生事，文章实国风。\n听潮回楚浪，看月照隋宫。\n傥有登楼望，还应伴庾公。",
        "dynasty": "唐",
        "collection_info": null
    },
    {
        "uuid": "c0ede613e9929b1e14c0ee6841129fea",
        "title": "送李长史纵之任常州",
        "author": "戴叔伦",
        "content": "不与名利隔，且为江汉游。\n吴山本佳丽，谢客旧淹留。\n狭道通陵口，贫家住蒋州。\n思归復怨别，寥落讵关秋。",
        "dynasty": "唐",
        "collection_info": null
    },
    {
        "uuid": "04edbf04b248f0b4e091f16b4b70c66c",
        "title": "南宾送蔡侍御游蜀",
        "author": "戴叔伦",
        "content": "巴江秋欲尽，远别更凄然。\n月照高唐峡，人随贾客船。\n积云藏崄路，流水促行年。\n不料相逢日，空悲尊酒前。",
        "dynasty": "唐",
        "collection_info": null
    },
    {
        "uuid": "0a75e85864853f671f11fd0cbc6ffdb9",
        "title": "送崔拾遗峒江淮访图书",
        "author": "戴叔伦",
        "content": "九门思谏议，万里采风谣。\n关外逢秋月，天涯过晚潮。\n鴈来云杳杳，木落浦萧萧。\n空怨他乡别，迴舟暮寂寥。",
        "dynasty": "唐",
        "collection_info": null
    },
    {
        "uuid": "92d7ef87e7d1aea99648b48d52583c1c",
        "title": "九日送洛阳李丞之任",
        "author": "戴叔伦",
        "content": "为文通绝境，从宦及良辰。\n洛下知名早，腰边结绶新。\n且倾浮菊酒，聊拂染衣尘。\n独恨沧波侣，秋来别故人。",
        "dynasty": "唐",
        "collection_info": null
    },
    {
        "uuid": "3681aa28d1f4f950adcbbb9a3e8d0e61",
        "title": "奉陪李大夫九日宴龙沙",
        "author": "戴叔伦",
        "content": "邦君采菊地，近接旅人居。\n一命招衰疾，清光照里闾。\n去官惭比谢，下榻贵同徐。\n莫怪沙边倒，偏霑杯酌余。",
        "dynasty": "唐",
        "collection_info": null
    },
    {
        "uuid": "d602432ce3a5009cc8d497ea7c760fed",
        "title": "送车参军江陵",
        "author": "戴叔伦",
        "content": "槐花落尽柳阴清，萧索凉天楚客情。\n海上旧山无的信，东门归路不堪行。\n身随幻境劳多事，迹学禅心厌有名。\n公子道存知不弃，欲依刘表住南荆。",
        "dynasty": "唐",
        "collection_info": null
    },
    {
        "uuid": "96d20002f800d472183720e086055e01",
        "title": "游清溪兰若",
        "author": "戴叔伦",
        "content": "西看迭嶂几千重，秀色孤标此一峰。\n丹竈久闲荒宿草，碧溪深处有潜龙。\n灵仙已去空岩室，到客唯闻古寺钟。\n远对白云幽隐在，年年不离旧杉松。",
        "dynasty": "唐",
        "collection_info": null
    },
    {
        "uuid": "814b28c69c555b4925a06785a564e7d5",
        "title": "赠史开府",
        "author": "戴叔伦",
        "content": "南天胡马独悲嘶，白首相逢话鼓鼙。\n野战频年沙朔外，旌竿高与雪峰齐。\n扁舟远泛轻全楚，落日愁看旧紫泥。\n早晚瑶阶归伏奏，独能画地取关西。",
        "dynasty": "唐",
        "collection_info": null
    },
    {
        "uuid": "11e5db92a3a43ae948ae66b12fb49a67",
        "title": "登楼望月寄凤翔李少尹",
        "author": "戴叔伦",
        "content": "陌上凉风槐叶凋，夕阳清露湿寒条。\n登楼望月楚山迥，月到南楼山独遥。\n心送情人趋凤阙，目随阳鴈极烟霄。\n轩辕不重无名客，此地还能访寂寥。",
        "dynasty": "唐",
        "collection_info": null
    },
    {
        "uuid": "8ebfb46b26d06a4d1835ec3292da5476",
        "title": "和汴州李相公勉人日喜春",
        "author": "戴叔伦",
        "content": "年来日日春光好，今日春光好更新。\n独献菜羹怜应节，遍传金胜喜逢人。\n烟添柳色看犹浅，鸟踏梅花落已频。\n东閤此时闻一曲，翻令和者不胜春。",
        "dynasty": "唐",
        "collection_info": null
    },
    {
        "uuid": "35daf2a7c4449874c40961962cdc7fdc",
        "title": "奉酬卢端公饮后赠诸公见示之作",
        "author": "戴叔伦",
        "content": "佐幕临戎旌斾间，五营无事万家闲。\n风吹杨柳渐拂地，日映楼台欲下山。\n绮席昼开留上客，朱门半掩拟重关。\n当时不敢辞先醉，误逐羣公倒载还。",
        "dynasty": "唐",
        "collection_info": null
    },
    {
        "uuid": "1523a5ed67c8c7c12ad1908f2bac7452",
        "title": "赠司空拾遗",
        "author": "戴叔伦",
        "content": "侍臣何事辞云陛，江上弹冠见雪花。\n望阙未承丹凤诏，开门空对楚人家。\n陈琳草奏才还在，王粲登楼兴不赊。\n高馆更容尘外客，仍令归去待琼华。",
        "dynasty": "唐",
        "collection_info": null
    },
    {
        "uuid": "2b5e2a9091bf5becd87282d90c368f37",
        "title": "越溪村居",
        "author": "戴叔伦",
        "content": "年来桡客寄禅扉，多话贫居在翠微。\n黄雀数声催柳变，清溪一路踏花归。\n空林野寺经过少，落日深山伴侣稀。\n负米到家春未尽，风萝闲扫钓鱼矶。",
        "dynasty": "唐",
        "collection_info": null
    },
    {
        "uuid": "09bd9028f1eefaa80c6b0604bec3f822",
        "title": "赠韩道士",
        "author": "戴叔伦",
        "content": "日暮秋风吹野花，上清归客意无涯。\n桃源寂寂烟霞闭，天路悠悠星汉斜。\n还似世人生白髮，定知仙骨变黄芽。\n东城南陌频相见，应是壶中别有家。",
        "dynasty": "唐",
        "collection_info": null
    },
    {
        "uuid": "b5354fe7b70ff25d2b4f57ed1cea6622",
        "title": "寄万德躬故居",
        "author": "戴叔伦",
        "content": "日暮山风吹女萝，故人舟楫定如何。\n吕仙祠下寒砧急，帝子阁前秋水多。\n闽海风尘鸣戍鼓，江湖烟雨暗渔蓑。\n何时醉把黄花酒，听尔南征长短歌。",
        "dynasty": "唐",
        "collection_info": null
    },
    {
        "uuid": "984be874fad7ce12b36fe0396dc8b548",
        "title": "寄司空曙",
        "author": "戴叔伦",
        "content": "细雨柴门生远愁，向来诗句若为酬。\n林花落处频中酒，海燕飞时独倚楼。\n北郭晚晴山更远，南塘春尽水争流。\n可能相别还相忆，莫遣杨花笑白头。",
        "dynasty": "唐",
        "collection_info": null
    },
    {
        "uuid": "f8f7af0ddce996bcb925272ce35d2bae",
        "title": "过故人陈羽山居",
        "author": "戴叔伦",
        "content": "向来携酒共追攀，此日看云独未还。\n不见山中人半载，依然松下屋三间。\n峰攒仙境丹霞上，水遶渔矶绿玉湾。\n却望夏洋怀二妙，满崖霜树晓斑斑。",
        "dynasty": "唐",
        "collection_info": null
    },
    {
        "uuid": "89fcadffd7b5935b5219c09175ab410c",
        "title": "弔畅当",
        "author": "戴叔伦",
        "content": "万里江南一布衣，早将佳句动京畿。\n徒闻子敬遗琴在，不见相如驷马归。\n朔雪恐迷新冢草，秋风愁老故山薇。\n玉堂知己能铭述，犹得精魂慰所依。",
        "dynasty": "唐",
        "collection_info": null
    },
    {
        "uuid": "70888dd312212677664c6b58e9b8d916",
        "title": "寄刘禹锡",
        "author": "戴叔伦",
        "content": "谢相园西石径斜，知君习隐暂为家。\n有时出郭行芳草，长日临池看落花。\n春去能忘诗共赋，客来应是酒频赊。\n五年不见西山色，怅望浮云隐落霞。",
        "dynasty": "唐",
        "collection_info": null
    },
    {
        "uuid": "bc398fe974d1578649f738a7ce3dbf1e",
        "title": "寄孟郊",
        "author": "戴叔伦",
        "content": "乱余城郭怕经过，到处闲门长薜萝。\n用世空悲闻道浅，入山偏喜识僧多。\n醉归花径云生履，樵罢松岩雪满蓑。\n石上幽期春又暮，何时载酒听高歌。",
        "dynasty": "唐",
        "collection_info": null
    },
    {
        "uuid": "72a50f0398c8b4badbfbf8337508a6d3",
        "title": "赠徐山人",
        "author": "戴叔伦",
        "content": "乱余山水半凋残，江上逢君春正阑。\n针自指南天窅窅，星犹拱北夜漫漫。\n汉陵帝子黄金盌，晋代神仙白玉棺。\n回首风尘千里外，故园烟雨五峰寒。",
        "dynasty": "唐",
        "collection_info": null
    },
    {
        "uuid": "a960914cf709829bd6cb3cc53c0a41e8",
        "title": "过贾谊旧居",
        "author": "戴叔伦",
        "content": "楚乡卑湿叹殊方，鵩赋人非宅已荒。\n谩有长书忧汉室，空将哀些弔沅湘。\n雨余古井生秋草，叶尽疎林见夕阳。\n过客不须频太息，咸阳宫殿亦凄凉。",
        "dynasty": "唐",
        "collection_info": null
    },
    {
        "uuid": "504b5e66ab63e381fd9089405dc9d7e9",
        "title": "宫词",
        "author": "戴叔伦",
        "content": "紫禁迢迢宫漏鸣，夜深无语独含情。\n春风鸾镜愁中影，明月羊车梦裏声。\n尘暗玉阶綦迹断，香飘金屋篆烟清。\n贞心一任蛾眉妒，买赋何须问马卿。",
        "dynasty": "唐",
        "collection_info": null
    },
    {
        "uuid": "de13515950503a3e00cac778653433f5",
        "title": "汉宫人入道",
        "author": "戴叔伦",
        "content": "萧萧白髮出宫门，羽服星冠道意存。\n霄汉九重辞凤阙，云山何处访桃源。\n瑶池醉月劳仙梦，玉辇乘春却帝恩。\n回首吹箫天上伴，上阳花落共谁言。",
        "dynasty": "唐",
        "collection_info": null
    },
    {
        "uuid": "7615e47feb847cd13e54f71a7f504b6f",
        "title": "二灵寺守岁",
        "author": "戴叔伦",
        "content": "守岁山房迥绝缘，灯光香灺共萧然。\n无人更献椒花颂，有客同参栢子禅。\n已悟化城非乐界，不知今夕是何年。\n忧心悄悄浑忘寐，坐待扶桑日丽天。",
        "dynasty": "唐",
        "collection_info": null
    },
    {
        "uuid": "1f28a0ec696ce6ced3a5e28933cd2b9e",
        "title": "暮春感怀 一",
        "author": "戴叔伦",
        "content": "杜宇声声唤客愁，故园何处此登楼。\n落花飞絮成春梦，剩水残山异昔游。\n歌扇多情明月在，舞衣无意綵云收。\n东皇去后韶华尽，老圃寒香别有秋。",
        "dynasty": "唐",
        "collection_info": null
    },
    {
        "uuid": "15826aafbf2d4fb6c5bab9eb24825fd1",
        "title": "暮春感怀 二",
        "author": "戴叔伦",
        "content": "四十无闻懒慢身，放情丘壑任天真。\n悠悠往事杯中物，赫赫时名扇外尘。\n短策看云松寺晚，疎帘听雨草堂春。\n山花水鸟皆知己，百遍相过不厌贫。",
        "dynasty": "唐",
        "collection_info": null
    },
    {
        "uuid": "8c2fb2b1c27ed50dd910422dad624087",
        "title": "哭朱放",
        "author": "戴叔伦",
        "content": "几年湖海挹余芳，岂料兰摧一夜霜。\n人世空传名耿耿，泉台杳隔路茫茫。\n碧窗月落琴声断，华表云深鹤梦长。\n最是不堪回首处，九泉烟冷树苍苍。",
        "dynasty": "唐",
        "collection_info": null
    },
    {
        "uuid": "b146854e766db5f19beabce0dbc8021a",
        "title": "酬盩厔耿少府湋见寄",
        "author": "戴叔伦",
        "content": "方丈萧萧落叶中，暮天深巷起悲风。\n流年不尽人自老，外事无端心已空。\n家近小山当海畔，身留环衞荫墙东。\n遥闻相访频逢雪，一醉寒宵谁与同。",
        "dynasty": "唐",
        "collection_info": null
    },
    {
        "uuid": "01ba5ec9263415857f0ea0f15c856d22",
        "title": "赠慧上人",
        "author": "戴叔伦",
        "content": "仙槎江口槎溪寺，几度停舟访未能。\n自恨频年为远客，喜从异郡识高僧。\n云霞色酽禅房衲，星月光涵古殿灯。\n何日却飞真锡返，故人丘木翳寒藤。",
        "dynasty": "唐",
        "collection_info": null
    },
    {
        "uuid": "cb5f2f02c8be8bd908920a92f79e23e4",
        "title": "渐至涪州先寄王员外使君纵",
        "author": "戴叔伦",
        "content": "文教通夷俗，均输问火田。\n江分巴字水，树入夜郎烟。\n毒瘴含秋气，阴崖蔽曙天。\n路难空计日，身老不由年。\n将命宁知远，归心讵可传。\n星郎復何意，出守五溪边。",
        "dynasty": "唐",
        "collection_info": null
    },
    {
        "uuid": "b37f7eda4f3b5d98996fccce7d48d8bd",
        "title": "和河南罗主簿送校书兄归江南",
        "author": "戴叔伦",
        "content": "兄弟泣殊方，天涯指故乡。\n断云无定处，归鴈不成行。\n草莽人烟少，风波水驿长。\n上虞亲渤澥，东楚隔潇湘。\n古戍阴传火，寒芜晓带霜。\n海门潮滟滟，沙岸荻苍苍。\n京辇辞芸阁，蘅芳忆草堂。\n知君始宁隐，还缉旧荷裳。",
        "dynasty": "唐",
        "collection_info": null
    },
    {
        "uuid": "d6001839b3891c456590fa7a5958e0ca",
        "title": "晓闻长乐钟声",
        "author": "戴叔伦",
        "content": "汉苑钟声早，秦郊曙色分。\n霜凌万户彻，风散一城闻。\n已启蓬莱殿，初朝鸳鹭羣。\n虚心方应物，大扣欲干云。\n近杂鸡人唱，新传凫氏文。\n能令翰苑客，流听思氛氲。",
        "dynasty": "唐",
        "collection_info": null
    },
    {
        "uuid": "b45489cff8ef2942bba49d10d41df9a9",
        "title": "听霜钟",
        "author": "戴叔伦",
        "content": "渺渺飞霜夜，寥寥远岫钟。\n出云疑断续，入户乍舂容。\n度枕频惊梦，随风几韵松。\n悠扬来不已，杳霭去何从。\n髣髴烟岚隔，依稀岩峤重。\n此时聊一听，余响绕千峰。",
        "dynasty": "唐",
        "collection_info": null
    },
    {
        "uuid": "c7ef8cfefcb6a2928711b1b6f43bd867",
        "title": "听霜钟",
        "author": "戴叔伦",
        "content": "寥亮来丰岭，分明辨古钟。\n应霜如自击，中节每相从。\n静听非闲扣，潜应蕴圣踪。\n风间时断续，云外更舂容。\n虚警和清籁，雄鸣隔乱峰。\n因知谕知己，感激更难逢。",
        "dynasty": "唐",
        "collection_info": null
    },
    {
        "uuid": "ee7809aab36c356be67d5bb2848884a0",
        "title": "酬崔法曹遗劒",
        "author": "戴叔伦",
        "content": "临风脱佩劒，相劝静胡尘。\n自料无筋力，何由荅故人。",
        "dynasty": "唐",
        "collection_info": null
    },
    {
        "uuid": "8c1ba1cab816105170e68577975ee1cd",
        "title": "敬报孙常州二首 一",
        "author": "戴叔伦",
        "content": "衰病苦奔走，未尝追旧游。\n何言问憔悴，此日驻方舟。",
        "dynasty": "唐",
        "collection_info": null
    },
    {
        "uuid": "e72aef19bbab28dce903c5d5df135d07",
        "title": "敬报孙常州二首 二",
        "author": "戴叔伦",
        "content": "远道曳故屐，余春会高斋。\n因言别离久，得尽平生怀。",
        "dynasty": "唐",
        "collection_info": null
    },
    {
        "uuid": "fa8f842830dad8b28da85908782c641b",
        "title": "将赴东阳留上包谏议",
        "author": "戴叔伦",
        "content": "敝邑连山远，仙舟数刻同。\n多惭屡回首，前路在泥中。",
        "dynasty": "唐",
        "collection_info": null
    },
    {
        "uuid": "af98fe312b6f4dd17ba2030c1ae5017f",
        "title": "荅崔法曹",
        "author": "戴叔伦",
        "content": "后会知不远，今欢亦愿留。\n江天梅雨散，况在月中楼。",
        "dynasty": "唐",
        "collection_info": null
    },
    {
        "uuid": "2cd76c97cf5c3a43902b5c9a428c36e8",
        "title": "问严居士易",
        "author": "戴叔伦",
        "content": "自公来问易，不復待加年。\n更有垂帘会，遥知续草玄。",
        "dynasty": "唐",
        "collection_info": null
    },
    {
        "uuid": "be667c01de72b25a4ef2f0cb8b02231d",
        "title": "新年第二夜荅处上人宿玉芝观见寄",
        "author": "戴叔伦",
        "content": "阳春已三日，会友闻昨夜。\n可爱剡溪僧，独寻陶景舍。",
        "dynasty": "唐",
        "collection_info": null
    },
    {
        "uuid": "956fdf109c055c7484423c9b9fb5e4c1",
        "title": "赴抚州对酬崔法曹夜雨滴空阶五首 一",
        "author": "戴叔伦",
        "content": "雨落湿孤客，心惊比栖鸟。\n空阶夜滴繁，相乱应到晓。",
        "dynasty": "唐",
        "collection_info": null
    },
    {
        "uuid": "10789205fe205afb6cc9c37309bdaeed",
        "title": "赴抚州对酬崔法曹夜雨滴空阶五首 二",
        "author": "戴叔伦",
        "content": "高会枣树宅，清言莲社僧。\n两乡同夜雨，旅馆又无灯。",
        "dynasty": "唐",
        "collection_info": null
    },
    {
        "uuid": "c227b39c6b184d4ac7de8863a66cb041",
        "title": "赴抚州对酬崔法曹夜雨滴空阶五首 三",
        "author": "戴叔伦",
        "content": "谤议不自辨，亲朋那得知。\n雨中驱马去，非是独伤离。",
        "dynasty": "唐",
        "collection_info": null
    },
    {
        "uuid": "e23dc8f1141fe7b85c1056aebea49e6b",
        "title": "赴抚州对酬崔法曹夜雨滴空阶五首 四",
        "author": "戴叔伦",
        "content": "离室雨初晦，客程云陡暗。\n方为对吏人，敢望邮童探。",
        "dynasty": "唐",
        "collection_info": null
    },
    {
        "uuid": "d0ca6f321c797f2b7db0911cdeb1fe7b",
        "title": "赴抚州对酬崔法曹夜雨滴空阶五首 五",
        "author": "戴叔伦",
        "content": "纵酒常掷盏，狂歌时入室。\n离羣怨雨声，幽抑方成疾。",
        "dynasty": "唐",
        "collection_info": null
    },
    {
        "uuid": "73c7d0a14116ced6008f532a4ec69926",
        "title": "又酬晓灯[离暗]室五首 一",
        "author": "戴叔伦",
        "content": "知疑姦叟谤，闲与情人话。\n犹是别时灯，不眠同此夜。",
        "dynasty": "唐",
        "collection_info": null
    },
    {
        "uuid": "17186eb5e4a047e6196f4271ba296fe1",
        "title": "又酬晓灯[离暗]室五首 二",
        "author": "戴叔伦",
        "content": "寒灯扬晓焰，重屋惊春雨。\n应想远行人，路逢泥泞阻。",
        "dynasty": "唐",
        "collection_info": null
    },
    {
        "uuid": "09e74ce315241918109f59a64a2a4fe1",
        "title": "又酬晓灯[离暗]室五首 三",
        "author": "戴叔伦",
        "content": "灯光照虚屋，雨影悬空壁。\n一向檐下声，远来愁处滴。",
        "dynasty": "唐",
        "collection_info": null
    },
    {
        "uuid": "d0619fec20ed7edc3100ff18ed2b3af1",
        "title": "又酬晓灯[离暗]室五首 四",
        "author": "戴叔伦",
        "content": "楚僧话寂灭，俗虑比虚空。\n赖有残灯喻，相传昏暗中。",
        "dynasty": "唐",
        "collection_info": null
    },
    {
        "uuid": "1784fd62ceda3a1ec9acbfa3631caf1b",
        "title": "又酬晓灯[离暗]室五首 五",
        "author": "戴叔伦",
        "content": "雨声乱灯影，明灭在空阶。\n併枉五言赠，知同万里怀。",
        "dynasty": "唐",
        "collection_info": null
    },
    {
        "uuid": "af15234746284e1133a43a72c0fc8b49",
        "title": "同赋龙沙墅",
        "author": "戴叔伦",
        "content": "回转沙岸近，欹斜林岭重。\n因君访遗迹，此日见真龙。",
        "dynasty": "唐",
        "collection_info": null
    },
    {
        "uuid": "ecdebe892141566c3cc09d1db2cf4ccb",
        "title": "昭君词",
        "author": "戴叔伦",
        "content": "汉宫若远近，路在寒沙上。\n到死不得归，何人共南望。",
        "dynasty": "唐",
        "collection_info": null
    },
    {
        "uuid": "2b3f75fe387abbcaaeaf2a1b9d9c4d26",
        "title": "劝陆三饮酒",
        "author": "戴叔伦",
        "content": "寒郊好天气，劝酒莫辞频。\n扰扰钟陵市，无穷不醉人。",
        "dynasty": "唐",
        "collection_info": null
    },
    {
        "uuid": "2ac141033378740cffa3a6b79f773a13",
        "title": "关山月二首 一",
        "author": "戴叔伦",
        "content": "月出照关山，秋风人未还。\n清光无远近，乡泪半书间。",
        "dynasty": "唐",
        "collection_info": null
    },
    {
        "uuid": "0c4a38cb6ca002ce14c4611d121e66be",
        "title": "关山月二首 二",
        "author": "戴叔伦",
        "content": "一鴈过连营，繁霜覆古城。\n胡笳在何处，半夜起边声。",
        "dynasty": "唐",
        "collection_info": null
    },
    {
        "uuid": "26008ac90c4988f9e385869a4352965c",
        "title": "送王司直",
        "author": "戴叔伦",
        "content": "西塞云山远，东风道路长。\n人心胜潮水，相送过浔阳。",
        "dynasty": "唐",
        "collection_info": null
    },
    {
        "uuid": "b10115b5aa2854dd95022f447763c4ea",
        "title": "宿无可上人房",
        "author": "戴叔伦",
        "content": "偶来人境外，何处染嚣尘。\n倘许栖林下，僧中老此身。",
        "dynasty": "唐",
        "collection_info": null
    },
    {
        "uuid": "e67a37425ed3d6120437e9bc7be7284a",
        "title": "山居",
        "author": "戴叔伦",
        "content": "麋鹿自成羣，何人到白云。\n山中无外事，终日醉醺醺。",
        "dynasty": "唐",
        "collection_info": null
    },
    {
        "uuid": "a0a6c7939089d08e19c762c7f61f203b",
        "title": "口号",
        "author": "戴叔伦",
        "content": "白髮千茎雪，寒窗懒着书。\n最怜吟苜蓿，不及向桑榆。",
        "dynasty": "唐",
        "collection_info": null
    },
    {
        "uuid": "593bde5fd33cf2209b3648edc58a2aba",
        "title": "夜坐",
        "author": "戴叔伦",
        "content": "夜静河汉高，独坐庭前月。\n忽起故园思，动作经年别。",
        "dynasty": "唐",
        "collection_info": null
    },
    {
        "uuid": "77cc73a04f61ea2669d0e6654ac91f3f",
        "title": "堤上柳",
        "author": "戴叔伦",
        "content": "垂柳万条丝，春来织别离。\n行人攀折处，闺妾断肠时。",
        "dynasty": "唐",
        "collection_info": null
    },
    {
        "uuid": "bde579ebfecf2fd44a1971f5f24010ca",
        "title": "遣兴",
        "author": "戴叔伦",
        "content": "明月临沧海，闲云恋故山。\n诗名满天下，终日掩柴关。",
        "dynasty": "唐",
        "collection_info": null
    },
    {
        "uuid": "a67f29380ea001d57b57770017e5c780",
        "title": "赠张挥使",
        "author": "戴叔伦",
        "content": "谪戍孤城小，思家万里遥。\n汉廷求衞霍，劒佩上青霄。",
        "dynasty": "唐",
        "collection_info": null
    },
    {
        "uuid": "8073aaeaef8cb6d92bd20a90c04a9d97",
        "title": "偶成",
        "author": "戴叔伦",
        "content": "野水连天碧，峯峦入海青。\n沧浪者谁子，一曲醉中听。",
        "dynasty": "唐",
        "collection_info": null
    },
    {
        "uuid": "4865a2e34c9da125d3eefd7b897f1a6e",
        "title": "画蝉",
        "author": "戴叔伦",
        "content": "饮露身何洁，吟风韵更长。\n斜阳千万树，无处避螳螂。",
        "dynasty": "唐",
        "collection_info": null
    },
    {
        "uuid": "17930c3f7a27d457610d1b2f5eaf1772",
        "title": "题天柱山图",
        "author": "戴叔伦",
        "content": "拔翠五云中，擎天不计功。\n谁能凌绝顶，看取日升东。",
        "dynasty": "唐",
        "collection_info": null
    },
    {
        "uuid": "99b03690c42bcf96703875120c0da251",
        "title": "松鹤",
        "author": "戴叔伦",
        "content": "雨湿松阴凉，风落松花细。\n独鹤爱清幽，飞来不飞去。",
        "dynasty": "唐",
        "collection_info": null
    },
    {
        "uuid": "f1cdf689a63ccbee286fe315b58b91c8",
        "title": "草堂一上人",
        "author": "戴叔伦",
        "content": "一公持一钵，相復度遥岑。\n地瘦无黄独，春来草更深。",
        "dynasty": "唐",
        "collection_info": null
    },
    {
        "uuid": "89b1fee499a629b0f7ecf1900fb74798",
        "title": "题黄司直园",
        "author": "戴叔伦",
        "content": "为忆去年梅，凌寒特地来。\n门前空腊尽，浑未有花开。",
        "dynasty": "唐",
        "collection_info": null
    },
    {
        "uuid": "39a9a6093f4d45f8fd21be58a2395f9c",
        "title": "北山游亭",
        "author": "戴叔伦",
        "content": "西崦水泠泠，沿冈有游亭。\n自从春草长，遥见祗青青。",
        "dynasty": "唐",
        "collection_info": null
    },
    {
        "uuid": "0696ac688fca109ac0d61e6a06246851",
        "title": "赠李唐山人",
        "author": "戴叔伦",
        "content": "此意无所欲，闭门风景迟。\n柳条将白髮，相对共垂丝。",
        "dynasty": "唐",
        "collection_info": null
    },
    {
        "uuid": "67281612f1381b895a1d0f6199a55c6e",
        "title": "题秦隐君丽句亭",
        "author": "戴叔伦",
        "content": "北人归欲尽，犹自住萧山。\n闭户不曾出，诗名满世间。",
        "dynasty": "唐",
        "collection_info": null
    },
    {
        "uuid": "4d71e647a8155b7238de11add1a221cf",
        "title": "荅孙常州见忆",
        "author": "戴叔伦",
        "content": "画鹢春风裏，迢遥去若飞。\n那能寄相忆，不并子猷归。",
        "dynasty": "唐",
        "collection_info": null
    },
    {
        "uuid": "d2c846b55c4914bbe5068b8a9037ba34",
        "title": "送裴明州效南朝体",
        "author": "戴叔伦",
        "content": "沅水连湘水，千波万浪中。\n知郎未得去，惭愧石尤风。",
        "dynasty": "唐",
        "collection_info": null
    },
    {
        "uuid": "5d0dad0db21a59690f28c2e9af2a101f",
        "title": "戏留顾十一明府",
        "author": "戴叔伦",
        "content": "江明雨初歇，山暗云犹湿。\n未可动归桡，前程风浪急。",
        "dynasty": "唐",
        "collection_info": null
    },
    {
        "uuid": "6d5ebbb962d852309fef844af3bff25a",
        "title": "荅崔载华",
        "author": "戴叔伦",
        "content": "文案日成堆，愁眉拽不开。\n偷归瓮间卧，逢箇楚狂来。",
        "dynasty": "唐",
        "collection_info": null
    },
    {
        "uuid": "563cb391afa68dbaf9567f1c4584d55d",
        "title": "将赴行营劝客同醉",
        "author": "戴叔伦",
        "content": "丝管霜天夜，烟尘淮水西。\n明朝上征去，相伴醉如泥。",
        "dynasty": "唐",
        "collection_info": null
    },
    {
        "uuid": "b8e1b88a0b1a714352f270ebcbef7efd",
        "title": "夏夜江楼会别",
        "author": "戴叔伦",
        "content": "不作十日别，烦君此相留。\n雨余江上月，好醉竹间楼。",
        "dynasty": "唐",
        "collection_info": null
    },
    {
        "uuid": "9283c62d38b57e823ab832861d8b68cf",
        "title": "岁除日奉推事使牒追赴抚州辨对留别崔法曹陆大祝处士上人同赋人字口号",
        "author": "戴叔伦",
        "content": "上国杳未到，流年忽復新。\n回车不自识，君定送何人。",
        "dynasty": "唐",
        "collection_info": null
    },
    {
        "uuid": "fced6beaf6c038cd139298803230d08c",
        "title": "江馆会别",
        "author": "戴叔伦",
        "content": "离亭一会宿，能有几人同。\n莫以回车泣，前途不尽穷。",
        "dynasty": "唐",
        "collection_info": null
    },
    {
        "uuid": "8e23afd50894daa96a041ebd8895cdf5",
        "title": "容州回逢陆三别",
        "author": "戴叔伦",
        "content": "西南积水远，老病喜生归。\n此地故人别，空余泪满衣。",
        "dynasty": "唐",
        "collection_info": null
    },
    {
        "uuid": "75907d4c48f35ff2ce70cc94c324f704",
        "title": "古意寄呈王侍郎",
        "author": "戴叔伦",
        "content": "夜光贮怀袖，待报一顾恩。\n日向江湖老，此心谁为论。",
        "dynasty": "唐",
        "collection_info": null
    },
    {
        "uuid": "f8991e223b713311ad354ece339f08b8",
        "title": "送李大夫渡口阻风",
        "author": "戴叔伦",
        "content": "浪息定何时，龙门到恐迟。\n轻舟不敢渡，空立望旌旗。",
        "dynasty": "唐",
        "collection_info": null
    },
    {
        "uuid": "6c4968a7be6eaa8ad87d8225397224b6",
        "title": "过三闾庙",
        "author": "戴叔伦",
        "content": "沅湘流不尽，屈宋怨何深。\n日暮秋烟起，萧萧枫树林。",
        "dynasty": "唐",
        "collection_info": null
    },
    {
        "uuid": "c04b2ebb34099c1955b9bb7ffcd520ae",
        "title": "泊湘口",
        "author": "戴叔伦",
        "content": "湘山千岭树，桂水九秋波。\n露重猨声绝，风清月色多。",
        "dynasty": "唐",
        "collection_info": null
    },
    {
        "uuid": "3151d78973cf2cef8bcd84b8c3eaa60d",
        "title": "游道林寺",
        "author": "戴叔伦",
        "content": "佳山路不远，俗侣到常稀。\n及此烟霞暮，相看復欲归。",
        "dynasty": "唐",
        "collection_info": null
    },
    {
        "uuid": "f0577b6827b1637dcb3a00d7a4e55510",
        "title": "后宫曲",
        "author": "戴叔伦",
        "content": "初入长门宫，谓言君戏妾。\n宁知秋风至，吹尽庭前叶。",
        "dynasty": "唐",
        "collection_info": null
    },
    {
        "uuid": "0dd0a2a0bb3d4244dace0f6efb5a2b7d",
        "title": "新别离",
        "author": "戴叔伦",
        "content": "手把杏花枝，未曾经别离。\n黄昏掩闺后，寂寞心自知。",
        "dynasty": "唐",
        "collection_info": null
    },
    {
        "uuid": "0ca77541b0e28f5d5d842b0dde347a86",
        "title": "夏日登鹤岩偶成",
        "author": "戴叔伦",
        "content": "天风吹我上层冈，露洒长松六月凉。\n愿借老僧双白鹤，碧云深处共翱翔。",
        "dynasty": "唐",
        "collection_info": null
    },
    {
        "uuid": "a3c4ea46f58cfb11c81066a86a174609",
        "title": "题净居寺",
        "author": "戴叔伦",
        "content": "玉壶山下云居寺，六百年来选佛场。\n满地白云关不住，石泉流出落花香。",
        "dynasty": "唐",
        "collection_info": null
    },
    {
        "uuid": "ef18332f79fef8e6c65f93a18822109e",
        "title": "昭君词",
        "author": "戴叔伦",
        "content": "汉家宫阙梦中归，几度毡房泪湿衣。\n惆怅不如边鴈影，秋风犹得向南飞。",
        "dynasty": "唐",
        "collection_info": null
    },
    {
        "uuid": "4dd0e067b4c1a0628696756e6f95a9a5",
        "title": "织女词",
        "author": "戴叔伦",
        "content": "凤梭停织鹊无音，梦忆仙郎夜夜心。\n难得相逢容易别，银河争似妾愁深。",
        "dynasty": "唐",
        "collection_info": null
    },
    {
        "uuid": "76ca0a545b17f8744655d4f1ea9786b9",
        "title": "塞上曲二首 一",
        "author": "戴叔伦",
        "content": "军门频纳受降书，一劒横行万里余。\n汉祖谩夸娄敬策，却将公主嫁单于。",
        "dynasty": "唐",
        "collection_info": null
    },
    {
        "uuid": "e52144a090127f67d477ee547574b0cc",
        "title": "塞上曲二首 二",
        "author": "戴叔伦",
        "content": "汉家旌帜满阴山，不遣胡儿匹马还。\n愿得此身长报国，何须生入玉门关。",
        "dynasty": "唐",
        "collection_info": null
    },
    {
        "uuid": "b3e7f3d4a4372d93e8b3c350740745a7",
        "title": "闺怨",
        "author": "戴叔伦",
        "content": "看花无语泪如倾，多少春风怨别情。\n不识玉门关外路，梦中昨夜到边城。",
        "dynasty": "唐",
        "collection_info": null
    },
    {
        "uuid": "330c94acc3e3ae4ac02d08b6c5782697",
        "title": "春怨",
        "author": "戴叔伦",
        "content": "金鸭香消欲断魂，棃花春雨掩重门。\n欲知别后相思意，回看罗衣积泪痕。",
        "dynasty": "唐",
        "collection_info": null
    },
    {
        "uuid": "35c7c06d37abb3c2d640caee46ce9014",
        "title": "旅次寄湖南张郎中",
        "author": "戴叔伦",
        "content": "闭门茅底偶为邻，北阮那怜南阮贫。\n却是梅花无世态，隔墙分送一枝春。",
        "dynasty": "唐",
        "collection_info": null
    },
    {
        "uuid": "f6f95272698b59020818985b83ac9073",
        "title": "题友人山居",
        "author": "戴叔伦",
        "content": "四郭青山处处同，客怀无计荅秋风。\n数家茅屋清溪上，千树蝉声落日中。",
        "dynasty": "唐",
        "collection_info": null
    },
    {
        "uuid": "ca9dd02ef17c9932b179695a7468e8d2",
        "title": "别郑谷",
        "author": "戴叔伦",
        "content": "朝阳斋前桃李树，手栽清荫接比邻。\n明年此地看花发，愁向东风忆故人。",
        "dynasty": "唐",
        "collection_info": null
    },
    {
        "uuid": "ee306f096a2b7e3255c418cb6fd98c94",
        "title": "赠鹤林上人",
        "author": "戴叔伦",
        "content": "日日涧边寻茯苓，岩扉常掩凤山青。\n归来挂衲高林下，自翦芭蕉写佛经。",
        "dynasty": "唐",
        "collection_info": null
    },
    {
        "uuid": "b5a82de18f2f3b079e7da0e4d505dd3f",
        "title": "题稚川山水",
        "author": "戴叔伦",
        "content": "松下茅亭五月凉，汀沙云树晚苍苍。\n行人无限秋风思，隔水青山似故乡。",
        "dynasty": "唐",
        "collection_info": null
    },
    {
        "uuid": "d60fdfc901ad0c06879b25cfd910c548",
        "title": "过柳溪道院",
        "author": "戴叔伦",
        "content": "溪上谁家掩竹扉，鸟啼浑似惜春晖。\n日斜深巷无人迹，时见棃花片片飞。",
        "dynasty": "唐",
        "collection_info": null
    },
    {
        "uuid": "a92821ee8d172a319d7999fdb95039fa",
        "title": "荔枝",
        "author": "戴叔伦",
        "content": "红颗真珠诚可爱，白鬚太守亦何痴。\n十年结子知谁在，自向中庭种荔枝。",
        "dynasty": "唐",
        "collection_info": null
    },
    {
        "uuid": "feb75696bd2d6aca0861cb3835daf6d3",
        "title": "忆原上人",
        "author": "戴叔伦",
        "content": "一两棕鞋八尺藤，广陵行遍又金陵。\n不知竹雨竹风夜，吟对秋山那寺灯。",
        "dynasty": "唐",
        "collection_info": null
    },
    {
        "uuid": "3b1986a8e03e4a3cfaed5d39a6334d5a",
        "title": "闲思",
        "author": "戴叔伦",
        "content": "伯劳东去鹤西还，云总无心亦度山。\n何似严陵滩上客，一竿长伴白鸥闲。",
        "dynasty": "唐",
        "collection_info": null
    },
    {
        "uuid": "0630620913c33631d71361600e6b865a",
        "title": "兰溪棹歌",
        "author": "戴叔伦",
        "content": "凉月如眉挂柳湾，越中山色镜中看。\n兰溪三日桃花雨，半夜鲤鱼来上滩。",
        "dynasty": "唐",
        "collection_info": null
    },
    {
        "uuid": "61fb82e76be7947ffab90d64ee10b3c0",
        "title": "苏溪亭",
        "author": "戴叔伦",
        "content": "苏溪亭上草漫漫，谁倚东风十二阑。\n燕子不归春事晚，一汀烟雨杏花寒。",
        "dynasty": "唐",
        "collection_info": null
    },
    {
        "uuid": "10b21bc2699330dc7905284998769e7d",
        "title": "敬酬陆山人二首 一",
        "author": "戴叔伦",
        "content": "党议连诛不可闻，直臣高士去纷纷。\n当时漏夺无人问，出宰东阳笑杀君。",
        "dynasty": "唐",
        "collection_info": null
    },
    {
        "uuid": "554f3fe251165e548319b5a29ed5f36c",
        "title": "敬酬陆山人二首 二",
        "author": "戴叔伦",
        "content": "由来海畔逐樵渔，奉诏因乘使者车。\n却掌山中子男印，自看犹是旧潜夫。",
        "dynasty": "唐",
        "collection_info": null
    },
    {
        "uuid": "b02f3e6182fb2bc4c1cc08564efe1aa3",
        "title": "荅崔法曹赋四雪",
        "author": "戴叔伦",
        "content": "楚僧蹑雪来招隐，先访高人积雪中。\n已别剡溪逢雪去，雪山修道与师同。",
        "dynasty": "唐",
        "collection_info": null
    },
    {
        "uuid": "699d33b7027a9c24b85d1915a3989f40",
        "title": "抚州被推昭雪荅陆太祝三首 一",
        "author": "戴叔伦",
        "content": "求理由来许便宜，汉朝龚遂不为疵。\n如今谤起翻成累，唯有新人子细知。",
        "dynasty": "唐",
        "collection_info": null
    },
    {
        "uuid": "dc2af40fe9e1a41d9ba0e3e2faf32b9e",
        "title": "抚州被推昭雪荅陆太祝三首 二",
        "author": "戴叔伦",
        "content": "贫交相爱果无疑，共向人间听直词。\n从古以来何限枉，惭知暗室不曾欺。",
        "dynasty": "唐",
        "collection_info": null
    },
    {
        "uuid": "a154c0f81a294ef23b5368a4acb4b6b5",
        "title": "抚州被推昭雪荅陆太祝三首 三",
        "author": "戴叔伦",
        "content": "春风旅馆长庭芜，俯首低眉一老夫。\n已对铁冠穷事本，不知廷尉念冤无。",
        "dynasty": "唐",
        "collection_info": null
    },
    {
        "uuid": "aa2b71e3445ebaf6ddd2d4c0e6350342",
        "title": "送独孤𢘽还京",
        "author": "戴叔伦",
        "content": "举家相逐还乡去，不向秋风怨别时。\n湖水两重山万里，定知行尽到京师。",
        "dynasty": "唐",
        "collection_info": null
    },
    {
        "uuid": "e84ee3fcdd636ad332b926972eb4fdb9",
        "title": "临流送顾东阳",
        "author": "戴叔伦",
        "content": "海上独归惭不及，邑中遗爱定无双。\n兰桡起唱逐流去，却恨山溪通外江。",
        "dynasty": "唐",
        "collection_info": null
    },
    {
        "uuid": "e54a19bc7612a98ce0f6a169cf40deb2",
        "title": "行营送马侍御",
        "author": "戴叔伦",
        "content": "万里羽书来未绝，五关烽火昼仍传。\n故人多病尽归去，唯有刘桢不得眠。",
        "dynasty": "唐",
        "collection_info": null
    },
    {
        "uuid": "866d0db3f5e81c49383f10cd60e1e65c",
        "title": "送秦系",
        "author": "戴叔伦",
        "content": "五都来往无旧业，一代公卿尽故人。\n不肯低头受羁束，远师溪上拂缨尘。",
        "dynasty": "唐",
        "collection_info": null
    },
    {
        "uuid": "f3dbe7bd6e51080667df75d8fed61a6f",
        "title": "送裴判官回湖南",
        "author": "戴叔伦",
        "content": "莫怕南风且尽欢，湘山多雨夏中寒。\n送君万里不觉远，此地曾为心铁官。",
        "dynasty": "唐",
        "collection_info": null
    },
    {
        "uuid": "88e39a5d516927bfd4a9b92e3e9c3c56",
        "title": "再巡道永留别",
        "author": "戴叔伦",
        "content": "鬓下初惊白髮时，更逢离别助秋悲。\n从今不学四方事，已共家人海上期。",
        "dynasty": "唐",
        "collection_info": null
    },
    {
        "uuid": "48c76aeea20a1937c0766ffa9da7d7fb",
        "title": "别崔法曹",
        "author": "戴叔伦",
        "content": "欲作别离西入秦，芝田枣径往来频。\n东湖此夕更留醉，逢着庐山学道人。",
        "dynasty": "唐",
        "collection_info": null
    },
    {
        "uuid": "a268d03454673796c2de876c782727db",
        "title": "送萧二",
        "author": "戴叔伦",
        "content": "拟向田间老此身，寒郊怨别甚于春。\n又闻故里朋游尽，到日知逢何处人。",
        "dynasty": "唐",
        "collection_info": null
    },
    {
        "uuid": "48d35aa113694cc9fbee2ab25c61bc3a",
        "title": "湘川野望",
        "author": "戴叔伦",
        "content": "怀王独与佞人谋，闻道忠臣入乱流。\n今日登高望不见，楚云湘水各悠悠。",
        "dynasty": "唐",
        "collection_info": null
    },
    {
        "uuid": "6ce4003e3091f262912eaef82f64eb80",
        "title": "将至道州寄李使君",
        "author": "戴叔伦",
        "content": "九疑深路遶山回，木落天清猨昼哀。\n犹隔箫韶一峯在，遥传五马向东来。",
        "dynasty": "唐",
        "collection_info": null
    },
    {
        "uuid": "fedcede5fe4a38ab3aa455c29a121688",
        "title": "与虞沔州谒藏真上人",
        "author": "戴叔伦",
        "content": "故侯将我到山中，更上西峯见远公。\n共问置心何处好，主人挥手指虚空。",
        "dynasty": "唐",
        "collection_info": null
    },
    {
        "uuid": "26840863fc814779d903f364c41797a2",
        "title": "题招隐寺",
        "author": "戴叔伦",
        "content": "昨日临川谢病还，求田问舍独相关。\n宋时有井如今在，却种胡麻不买山。",
        "dynasty": "唐",
        "collection_info": null
    },
    {
        "uuid": "8ecca05fd7529cf89f30149d6c26986f",
        "title": "过珥渎单老",
        "author": "戴叔伦",
        "content": "毫末成围海变田，单家依旧住溪边。\n比来已向人间老，今日相过却少年。",
        "dynasty": "唐",
        "collection_info": null
    },
    {
        "uuid": "4e2d818f566c6fdc756021636745b213",
        "title": "族兄各年八十余见招游洞",
        "author": "戴叔伦",
        "content": "鹤髮婆娑乡里亲，相邀共看往年春。\n拟将儿女归来住，且是茅山见老人。",
        "dynasty": "唐",
        "collection_info": null
    },
    {
        "uuid": "f234eb4b19509a4f3571fcf1601a8d87",
        "title": "登高回乘月寻僧",
        "author": "戴叔伦",
        "content": "插鬓茱萸来未尽，共随明月下沙堆。\n高缁寂寂不相问，醉客无端入定来。",
        "dynasty": "唐",
        "collection_info": null
    },
    {
        "uuid": "ffd8f6d5656fbd64f0c00fd5f3cd9938",
        "title": "赠殷亮",
        "author": "戴叔伦",
        "content": "日日河边见水流，伤春未已復悲秋。\n山中旧宅无人住，来往风尘共白头。",
        "dynasty": "唐",
        "collection_info": null
    },
    {
        "uuid": "a573971b508e6bb0a030fdd41d30a1f5",
        "title": "夜发袁江寄李颍川刘侍御",
        "author": "戴叔伦",
        "content": "半夜回舟入楚乡，月明山水共苍苍。\n孤猨更叫秋风裏，不是愁人亦断肠。",
        "dynasty": "唐",
        "collection_info": null
    },
    {
        "uuid": "b3004e1b95408b6fc6c6bbd6d50cee6a",
        "title": "对酒示申屠学士",
        "author": "戴叔伦",
        "content": "三重江水万重山，山裏春风度日闲。\n且向白云求一醉，莫教愁梦到乡关。",
        "dynasty": "唐",
        "collection_info": null
    },
    {
        "uuid": "e7d7527f3f3f304db4d0df69bd14ea48",
        "title": "对月荅袁明府",
        "author": "戴叔伦",
        "content": "山下孤城月上迟，相留一醉本无期。\n明年此夕游何处，纵有清光知对谁。",
        "dynasty": "唐",
        "collection_info": null
    },
    {
        "uuid": "689202631db2fd035358f5e6250a64e1",
        "title": "送前上饶严明府摄玉山",
        "author": "戴叔伦",
        "content": "家在故林吴楚间，冰为溪水玉为山。\n更将旧政化邻邑，遥见逋人相逐还。",
        "dynasty": "唐",
        "collection_info": null
    },
    {
        "uuid": "42818f635d2761a8e25b944737ee0766",
        "title": "听歌回马上赠崔法曹",
        "author": "戴叔伦",
        "content": "秋风裏许杏花开，杏树傍边醉客来。\n共待夜深听一曲，醒人骑马断肠迴。",
        "dynasty": "唐",
        "collection_info": null
    },
    {
        "uuid": "33c63fc82e2ee248c4c324e1601bdee2",
        "title": "酬骆侍御荅诗",
        "author": "戴叔伦",
        "content": "风传画阁空知晓，雨湿江城不见春。\n堆案遶床君莫怪，已经愁思古时人。",
        "dynasty": "唐",
        "collection_info": null
    },
    {
        "uuid": "fba03e8c87544957568b49dd5fc876e9",
        "title": "送孙直游郴州",
        "author": "戴叔伦",
        "content": "孤舟上水过湘沅，桂岭南枝花正繁。\n行客自知心有托，不闻惊浪与啼猨。",
        "dynasty": "唐",
        "collection_info": null
    },
    {
        "uuid": "19892954c62a58eb0ebfcd8df115c778",
        "title": "麓山寺会送尹秀才",
        "author": "戴叔伦",
        "content": "湖上逢君亦不闲，暂将离别到深山。\n飘蓬惊鸟那自定，强欲相留云树间。",
        "dynasty": "唐",
        "collection_info": null
    },
    {
        "uuid": "f4d6007890082ab29188e9b1fcc1dc5d",
        "title": "送董颋",
        "author": "戴叔伦",
        "content": "霜鴈羣飞下楚田，羁人掩泪望秦天。\n君行江海无定所，别后相思何处边。",
        "dynasty": "唐",
        "collection_info": null
    },
    {
        "uuid": "ed8af92909a46da15dbdc9ffd96ecdb3",
        "title": "别张员外",
        "author": "戴叔伦",
        "content": "木叶纷纷湘水滨，此中何事往频频。\n临风自笑归时晚，更送浮云逐故人。",
        "dynasty": "唐",
        "collection_info": null
    },
    {
        "uuid": "3b92b428c3eb1a09ef84b3e26579a1ff",
        "title": "送张评事",
        "author": "戴叔伦",
        "content": "城郭喧喧争送远，危梁褭褭渡东津。\n杨花展转引征骑，莫怪山中多看人。",
        "dynasty": "唐",
        "collection_info": null
    },
    {
        "uuid": "3dbd18d5781e668c12b4a17c59968077",
        "title": "送吕少府",
        "author": "戴叔伦",
        "content": "共醉流芳独归去，故园高士日相亲。\n深山古路无杨柳，折取桐花寄远人。",
        "dynasty": "唐",
        "collection_info": null
    },
    {
        "uuid": "70b3f4a4e94f4685abca14dbcf8ca297",
        "title": "送人游岭南",
        "author": "戴叔伦",
        "content": "少别华阳万里游，近南风景不曾秋。\n红芳绿笋是行路，纵有啼猨听却幽。",
        "dynasty": "唐",
        "collection_info": null
    },
    {
        "uuid": "f0a73f8f5afee342d7de9776507c4404",
        "title": "妻亡后别妻弟",
        "author": "戴叔伦",
        "content": "杨柳青青满路垂，赠行惟折古松枝。\n停舟一对湘江哭，哭罢无言君自知。",
        "dynasty": "唐",
        "collection_info": null
    },
    {
        "uuid": "24c1a4e2971f1e8530c3404b1c11d736",
        "title": "和崔法曹建溪闻猨",
        "author": "戴叔伦",
        "content": "曾向巫山峡裏行，羁猨一叫一回惊。\n闻道建溪肠欲断，的知断着第三声。",
        "dynasty": "唐",
        "collection_info": null
    },
    {
        "uuid": "7e12f470d3d2580ddd20572c84791fa6",
        "title": "湘南即事",
        "author": "戴叔伦",
        "content": "卢橘花开枫叶衰，出门何处望京师。\n沅湘日夜东流去，不为愁人住少时。",
        "dynasty": "唐",
        "collection_info": null
    },
    {
        "uuid": "3d5e44ada9e9d0c88690229d0d92f09c",
        "title": "代书寄京洛旧游",
        "author": "戴叔伦",
        "content": "今年十月温风起，湘水悠悠生白苹。\n欲寄远书还不敢，却愁惊动故乡人。",
        "dynasty": "唐",
        "collection_info": null
    },
    {
        "uuid": "0dfe9cedb9a0a842d4baefc7bec86cb7",
        "title": "蕲州行营作",
        "author": "戴叔伦",
        "content": "蕲水城西向北看，桃花落尽柳花残。\n朱旗半捲山川小，白马连嘶草树寒。",
        "dynasty": "唐",
        "collection_info": null
    },
    {
        "uuid": "ec97fec07496ae32490c2a5cbcb909e7",
        "title": "题武当逸禅师兰若",
        "author": "戴叔伦",
        "content": "我身本似远行客，况是乱时多病身。\n经山涉水向何处，羞见竹林禅定人。",
        "dynasty": "唐",
        "collection_info": null
    },
    {
        "uuid": "338680aa9f08689e194c33fe9ce26d65",
        "title": "谷城逢杨评事",
        "author": "戴叔伦",
        "content": "远自五陵独窜身，筑阳山中归路新。\n横流夜长不得渡，驻马荒亭逢故人。",
        "dynasty": "唐",
        "collection_info": null
    },
    {
        "uuid": "551a1e6ea0be68e8c6da8f980cb48237",
        "title": "听韩使君美人歌",
        "author": "戴叔伦",
        "content": "仙人此夜忽凌波，更唱瑶台一遍歌。\n嫁与将军天上住，人间可得再相过。",
        "dynasty": "唐",
        "collection_info": null
    },
    {
        "uuid": "2751dc27d6d706ac350d6d47c8e9d921",
        "title": "转应词",
        "author": "戴叔伦",
        "content": "边草，边草，边草尽来共老。\n山南山北雪晴，千里万里月明。\n明月，明月，胡笳一声愁绝。",
        "dynasty": "唐",
        "collection_info": null
    },
    {
        "uuid": "39ee1c264039b33f5b8579e87a12b1a4",
        "title": "精舍对雨",
        "author": "戴叔伦",
        "content": "空门寂寂澹吾身，溪雨微微洗客尘。\n卧向白云晴未尽，任他黄鸟醉芳春。",
        "dynasty": "唐",
        "collection_info": null
    },
    {
        "uuid": "a4db0c58ab81e43f9981667093dee452",
        "title": "宿灌阳滩",
        "author": "戴叔伦",
        "content": "十月江边芦叶飞，灌阳滩冷上舟迟。\n今朝未遇高风便，还与沙鸥宿水湄。",
        "dynasty": "唐",
        "collection_info": null
    },
    {
        "uuid": "1fa536bc9a10d5a9c596bd40156f9619",
        "title": "酬赠张众甫",
        "author": "戴叔伦",
        "content": "野人无本意，散木任天材。\n分向空山老，何言上苑来。\n迢遥千里道，依倚九层台。\n出处宁知命，轮辕岂自媒。\n更惭张处士，相与别蒿莱。",
        "dynasty": "唐",
        "collection_info": null
    },
    {
        "uuid": "6df34d0d0c491fd3b8e83d80f30ea48f",
        "title": "客舍秋怀呈骆正字士则",
        "author": "戴叔伦",
        "content": "无言堪自喩，偶坐更相悲。\n木落惊年长，门闲惜草衰。\n买山犹未得，谏猎又非时。\n设被浮名繫，归休渐欲迟。",
        "dynasty": "唐",
        "collection_info": null
    },
    {
        "uuid": "bf60131b9c9eba612ae6a7f9437239b5",
        "title": "寄中书李舍人纾",
        "author": "戴叔伦",
        "content": "萍翻蓬自卷，不共本心期。\n復入重城裏，频看百草滋。\n水流归思远，花发长年悲。\n尽日春风起，无人见此时。",
        "dynasty": "唐",
        "collection_info": null
    },
    {
        "uuid": "eaf461ceb5d8012f6407b3c23d1d294e",
        "title": "赠康老人洽",
        "author": "戴叔伦",
        "content": "酒泉布衣旧才子，少小知名帝城裏。\n一篇飞入九重门，乐府喧喧闻至尊。\n宫中美人皆唱得，七贵因之尽相识。\n南邻北里日经过，处处淹留乐事多。\n不脱弊裘轻锦绮，长吟佳句掩笙歌。\n贤王贵主于我厚，骏马苍头如己有。\n暗将心事隔风尘，尽掷年光逐杯酒。\n青门几度见春归，折柳寻花送落晖。\n杜陵往往逢秋暮，望月临风攀古树。\n繁霜入鬓何足论，旧国连天不知处。\n尔来倏忽五十年，却忆当时思眇然。\n多识故侯悲宿草，曾看流水没桑田。\n百人会中一身在，被褐饮瓢终不改。\n陌头车马共营营，不解如君任此生。",
        "dynasty": "唐",
        "collection_info": null
    },
    {
        "uuid": "02194588f512b7f1e3f4e6233f45496d",
        "title": "暮春游长沙东湖赠辛兖州巢父二首 一",
        "author": "戴叔伦",
        "content": "湘流分曲浦，缭绕古城东。\n岸转千家合，林开一镜空。\n人生无事少，心赏几回同。\n且復忘羁束，悠悠落照中。",
        "dynasty": "唐",
        "collection_info": null
    },
    {
        "uuid": "5974c6710a692765a414dd9ac082a460",
        "title": "暮春游长沙东湖赠辛兖州巢父二首 二",
        "author": "戴叔伦",
        "content": "回环路不尽，历览意弥新。\n古木畬田火，澄江荡桨人。\n缓歌寻极浦，一醉送残春。\n莫恨长沙远，他年忆此辰。",
        "dynasty": "唐",
        "collection_info": null
    },
    {
        "uuid": "d5c988b32c2d3b0f8d5a34e1950036d5",
        "title": "同兖州张秀才过王侍御参谋宅赋十韵",
        "author": "戴叔伦",
        "content": "十年官不进，敛迹无怨咎。\n漂荡海内游，淹留楚乡久。\n因参戎幕下，寄宅湘川口。\n翦竹开广庭，瞻山敞虚牖。\n闲门早春至，陋巷新晴后。\n覆地落残梅，和风褭轻柳。\n逢迎车马客，邀结风尘友。\n意惬时会文，夜长聊饮酒。\n秉心转孤直，沈照随可否。\n岂学屈大夫，忧惭对渔叟。",
        "dynasty": "唐",
        "collection_info": null
    },
    {
        "uuid": "b1a65c8bb5430ed78daeb0586df15aef",
        "title": "同辛兖州巢父卢副端岳相思献酬之作因抒归怀兼呈辛魏二院长杨长宁",
        "author": "戴叔伦",
        "content": "暮角发高城，情人坐中起。\n临觞不及醉，分散秋风裏。\n虽有明日期，离心若千里。\n前欢反惆怅，后会还如此。\n焉得夜淹留，一回终宴喜。\n羁游復牵役，皆去重湖水。\n早晚泛归舟，吾从数君子。",
        "dynasty": "唐",
        "collection_info": null
    },
    {
        "uuid": "9b880928dbedd01af3944257ee11746d",
        "title": "酬袁太祝长卿小湖村山居书怀见寄",
        "author": "戴叔伦",
        "content": "背江居隙地，辞职作遗人。\n耕凿资余力，樵渔逐四邻。\n麦秋桑叶大，梅雨稻田新。\n篱落栽山果，池塘养海鳞。\n放歌聊自足，幽思忽相亲。\n余亦归休者，依君老此身。",
        "dynasty": "唐",
        "collection_info": null
    },
    {
        "uuid": "516430be6b69a3898b7aa23b5bce5a1c",
        "title": "送汶水王明府",
        "author": "戴叔伦",
        "content": "何时别故乡，归去佩铜章。\n亲族移家尽，闾阎百战场。\n背关余古木，近塞足风霜。\n遗老应相贺，知君不下堂。",
        "dynasty": "唐",
        "collection_info": null
    },
    {
        "uuid": "cbc3648ab928d97206c4a835a12da3d3",
        "title": "奉同汴州李相公勉送郭布殿中出巡",
        "author": "戴叔伦",
        "content": "轩车出东阁，都邑遶南河。\n马首先春至，人心比岁和。\n省风传隐恤，持法去烦苛。\n却想埋轮者，论功此日多。",
        "dynasty": "唐",
        "collection_info": null
    },
    {
        "uuid": "7507f9e416cbb1c069ccb54da27d8f78",
        "title": "送东阳顾明府罢归",
        "author": "戴叔伦",
        "content": "祖帐临鲛室，黎人拥鹢舟。\n坐蓝高士去，继组鄙夫留。\n白日落寒水，青枫遶曲洲。\n相看作离别，一倍不禁愁。",
        "dynasty": "唐",
        "collection_info": null
    },
    {
        "uuid": "3a37fc8a7fa34aa303634d66644c6454",
        "title": "抚州对事后送外生宋垓归饶州觐侍呈上姊夫",
        "author": "戴叔伦",
        "content": "淮汴初丧乱，蒋山烽火起。\n与君随亲族，奔迸辞故里。\n京口附商客，海门正狂风。\n忧心不敢住，夜发惊浪中。\n云开方见日，潮尽炉峯出。\n石壁转棠阴，鄱阳寄茅室。\n淹留三十年，分种越人田。\n骨肉无半在，乡园犹未旋。\n尔家习文艺，旁究天人际。\n父子自相传，优游聊卒岁。\n学成不求达，道胜那厌贫。\n时入闾巷醉，好是羲皇人。\n顷因物役牵，偶逐簪组辈。\n谤书喧朝市，抚己惭浅昧。\n世业大小礼，近通颜谢诗。\n念渠还领会，非敢独为师。",
        "dynasty": "唐",
        "collection_info": null
    },
    {
        "uuid": "0c17d4ef77abc2ef45369e3e09cc5b5e",
        "title": "永康孙明府颋秩满将归枉路访别",
        "author": "戴叔伦",
        "content": "门前水流咽，城下乱山多。\n非是还家路，宁知枉骑过。\n风烟復欲隔，悲笑屡相和。\n不学陶公醉，无因奈别何。",
        "dynasty": "唐",
        "collection_info": null
    },
    {
        "uuid": "4aefb31be105bf5df7231b181c5dc863",
        "title": "将赴湖南留别东阳旧僚兼示吏人",
        "author": "戴叔伦",
        "content": "智力苦不足，黎甿殊未安。\n忽从新命去，復隔旧寮欢。\n晓路整车马，离亭会衣冠。\n冰坚细流咽，烧尽乱峯寒。\n耆老相饯送，儿童亦悲酸。\n桐乡寄生怨，欲话此情难。",
        "dynasty": "唐",
        "collection_info": null
    },
    {
        "uuid": "82d3b18649134fe13f53813f41435c4a",
        "title": "抚州处士胡泛见送北迴两馆至南昌县界查溪兰若别",
        "author": "戴叔伦",
        "content": "移罇铺山曲，祖帐查溪阴。\n铺山即远道，查溪非故林。\n凄然诵新诗，落泪霑素襟。\n郡政我何有，别情君独深。\n禅庭古树秋，宿雨清沈沈。\n挥袂千里远，悲伤去住心。",
        "dynasty": "唐",
        "collection_info": null
    },
    {
        "uuid": "5d5e954412bf31d7ae772f99e9626049",
        "title": "将巡郴永途中作",
        "author": "戴叔伦",
        "content": "行役留三楚，思归又一春。\n自疑冠下髮，聊此镜中人。\n机息知名误，形衰恨道贫。\n空将旧泉石，长与梦相亲。",
        "dynasty": "唐",
        "collection_info": null
    },
    {
        "uuid": "6e41406b33a0ba9b084353f9b2cd46b8",
        "title": "桂阳北岭偶过野人所居聊书即事呈王永州邕李道州圻",
        "author": "戴叔伦",
        "content": "犬吠空山响，林深一径存。\n隔云寻板屋，渡水到柴门。\n日昼风烟静，花明草树繁。\n乍疑秦世客，渐识楚人言。\n不记逃乡里，居然长子孙。\n种田烧险谷，汲井凿高原。\n畦叶藏春雉，庭柯宿旅猨。\n岭阴无瘴疠，地隙有兰荪。\n内户均皮席，枯瓢沃野餐。\n远心知自负，幽赏讵能论。\n转步重崖合，瞻途落照昏。\n他时愿携手，莫比武陵源。",
        "dynasty": "唐",
        "collection_info": null
    },
    {
        "uuid": "4dddba132069d4a91240719a0014f3df",
        "title": "下鼻亭泷行八十里聊状艰险寄青苗郑副端朔阳",
        "author": "戴叔伦",
        "content": "泷水天际来，鼻山地中坼。\n盘涡几十处，迭溜皆千尺。\n直写卷沈沙，惊翻衝绝壁。\n淙淙振崖谷，汹汹竟朝夕。\n人语不自闻，日光乱相射。\n舣舟始摇漾，举棹旋奔激。\n既下同建瓴，半空方避石。\n前危苦未尽，后险何其迫。\n倏闪疾风雷，苍皇荡魂魄。\n因随伏流出，忽与跳波隔。\n远想欲回轩，岂兹还泛鹢。\n云涯多候馆，努力勤登历。",
        "dynasty": "唐",
        "collection_info": null
    },
    {
        "uuid": "89a72a0e3837b31413c3f6c50f408a42",
        "title": "少女生日感怀",
        "author": "戴叔伦",
        "content": "五逢晬日今方见，置尔怀中自惘然。\n乍喜老身辞远役，翻悲一笑隔重泉。\n欲教针线娇难解，暂弄琴书性已便。\n还有蔡家残史籍，可能分与外人传。",
        "dynasty": "唐",
        "collection_info": null
    },
    {
        "uuid": "2e5cb166151099bd27d4af4073f63af6",
        "title": "张评事涉秦居士系见访郡斋即同赋中字",
        "author": "戴叔伦",
        "content": "轺车忽枉辙，郡府自生风。\n遣吏山禽在，开罇野客同。\n古墙抽腊笋，乔木扬春鸿。\n能赋传幽思，清言尽至公。\n城欹残照入，池曲大江通。\n此地人来少，相欢一醉中。",
        "dynasty": "唐",
        "collection_info": null
    },
    {
        "uuid": "627c16fd3068e36fdb84a3e5ecf4474f",
        "title": "小雪",
        "author": "戴叔伦",
        "content": "花雪随风不厌看，更多还肯失林峦。\n愁人正在书窗下，一片飞来一片寒。",
        "dynasty": "唐",
        "collection_info": null
    },
    {
        "uuid": "8e252f4b69f1d3f52605d5cb5e49d483",
        "title": "句",
        "author": "戴叔伦",
        "content": "邻里龙沙北。\n麦秋桑叶大，梅雨稻田新。\n篱落栽山果，池塘养锦鳞。",
        "dynasty": "唐",
        "collection_info": null
    },
    {
        "uuid": "e706af56bd1493d3aa6a3c33716f3f76",
        "title": "竞渡歌",
        "author": "张建封",
        "content": "五月五日天晴明，杨花绕江啼晓莺。\n使君未出郡斋外，江上早闻齐和声。\n使君出时皆有准，马前已被红旗引。\n两岸罗衣破晕香，银钗照日如霜刃。\n鼓声三下红旗开，两龙跃出浮水来。\n棹影斡波飞万劒，鼓声劈浪鸣千雷。\n鼓声渐急标将近，两龙望标目如瞬。\n坡上人呼霹雳惊，竿头綵挂虹蜺晕。\n前船抢水已得标，后船失势空挥桡。\n疮眉血首争不定，输岸一朋心似烧。\n只将输赢分罚赏，两岸十舟五来往。\n须臾戏罢各东西，竞脱文身请书上。\n吾今细观竞度儿，何殊当路权相持。\n不思得岸各休去，会到摧车折檝时。",
        "dynasty": "唐",
        "collection_info": null
    },
    {
        "uuid": "6bbbb95c9f2c5e9fbc9d440fb59c32ad",
        "title": "酬韩校书愈打毬歌",
        "author": "张建封",
        "content": "仆本修文持笔者，今来帅领红旌下。\n不能无事习虵矛，闲就平场学使马。\n军中伎痒骁智材，竞驰骏逸随我来。\n护军对引相向去，风呼月旋朋先开。\n俯身仰击復傍击，难于古人左右射。\n齐观百步透短门，谁羡养由遥破的。\n儒生疑我新发狂，武夫爱我生雄光。\n杖移鬃底拂尾后，星从月下流中场。\n人不约，心自一，马不鞭，蹄自疾。\n凡情莫辨捷中能，拙目翻惊巧时失。\n韩生讶我为斯艺，劝我徐驱作安计。\n不知戎事竟何成，且愧吾人一言惠。",
        "dynasty": "唐",
        "collection_info": null
    },
    {
        "uuid": "af748e8e150b9cd83ae5f51ec3755d11",
        "title": "春山夜月",
        "author": "于良史",
        "content": "春山多胜事，赏翫夜忘归。\n掬水月在手，弄花香满衣。\n兴来无远近，欲去惜芳菲。\n南望鸣钟处，楼台深翠微。",
        "dynasty": "唐",
        "collection_info": null
    },
    {
        "uuid": "6cab113c68ef7dd540c353da095bc786",
        "title": "宿蓝田山口奉寄沈员外",
        "author": "于良史",
        "content": "山暝飞羣鸟，川长泛四邻。\n烟归河畔草，月照渡头人。\n朋友怀东道，乡关恋北辰。\n去留无所适，岐路独迷津。",
        "dynasty": "唐",
        "collection_info": null
    },
    {
        "uuid": "e5daa52ef7b347ada065d5d482c5810e",
        "title": "冬日野望寄李赞府",
        "author": "于良史",
        "content": "地际朝阳满，天边宿雾收。\n风兼残雪起，河带断冰流。\n北阙驰心极，南图尚旅游。\n登临思不已，何处得销愁。",
        "dynasty": "唐",
        "collection_info": null
    },
    {
        "uuid": "a1b5d57c4add82367933857958165b52",
        "title": "闲居寄薛华",
        "author": "于良史",
        "content": "隐几读黄老，闲居耳目清。\n僻居人事少，多病道心生。\n雨洗山林湿，鸦鸣池馆晴。\n晚来因废卷，行药至西城。",
        "dynasty": "唐",
        "collection_info": null
    },
    {
        "uuid": "0b92b2bbd9ef661521abb35833c39d62",
        "title": "江上送友人",
        "author": "于良史",
        "content": "看尔动行棹，未收离别筵。\n千帆忽见及，乱却故人船。\n纷泊雁羣起，逶迤沙溆连。\n长亭十里外，应是少人烟。",
        "dynasty": "唐",
        "collection_info": null
    },
    {
        "uuid": "72757149236482bfc4fc300e13f11951",
        "title": "田家秋日送友",
        "author": "于良史",
        "content": "苍茫日初宴，遥野云初收。\n残雨北山裏，夕阳东渡头。\n舟依渔溓合，水入田家流。\n何意君迷驾，山林应有秋。",
        "dynasty": "唐",
        "collection_info": null
    },
    {
        "uuid": "cea1717667f6871d1063037e995ff9ab",
        "title": "自吟",
        "author": "于良史",
        "content": "出身三十年，髮白衣犹碧。\n日暮倚朱门，从朱污袍赤。",
        "dynasty": "唐",
        "collection_info": null
    },
    {
        "uuid": "c470d6f99829bcf6db06a637821a9495",
        "title": "感兴",
        "author": "崔膺",
        "content": "富贵难义合，困穷易感恩。\n古来忠烈士，多出贫贱门。\n世上桃李树，但结繁华子。\n白屋抱关人，青云壮心死。\n本以势利交，势尽交情已。\n如何失情后，始叹门易轨。",
        "dynasty": "唐",
        "collection_info": null
    },
    {
        "uuid": "1924cfd421f22bb38c796e7aecf51473",
        "title": "别佳人",
        "author": "崔膺",
        "content": "壠上流泉壠下分，断肠呜咽不堪闻。\n嫦娥一入月中去，巫峡千秋空白云。",
        "dynasty": "唐",
        "collection_info": null
    },
    {
        "uuid": "a8139d09acfea827a674a6e11cae09dc",
        "title": "御沟新柳",
        "author": "冯宿",
        "content": "夹道天渠远，垂丝御柳新。\n千条宜向日，万户共迎春。\n轻翠含烟发，微音逐吹频。\n静看思渡口，迴望忆江滨。\n袅袅分游骑，依依驻旅人。\n阳和如可及，攀折在兹辰。",
        "dynasty": "唐",
        "collection_info": null
    },
    {
        "uuid": "a1500f67b7de6e2f19110d09ceb8273d",
        "title": "酬白乐天刘梦得",
        "author": "冯宿",
        "content": "共称洛邑难其选，何幸天书用不才。\n遥约和风新草木，且令新雪静尘埃。\n临岐有愧倾三省，别酌无辞醉百杯。\n明岁杏园花下集，须知春色自东来。",
        "dynasty": "唐",
        "collection_info": null
    },
    {
        "uuid": "c2794b628de6d276c29a735053a07ad0",
        "title": "乐府荅孟东野戏赠",
        "author": "陆长源",
        "content": "芙蓉初出水，菡萏露中花。\n风吹着枯木，无奈值空槎。",
        "dynasty": "唐",
        "collection_info": null
    },
    {
        "uuid": "3f38809841c5daf1c30d8b3355e4d629",
        "title": "詶孟十二新居见寄",
        "author": "陆长源",
        "content": "大道本夷旷，高情亦冲虚。\n因随白云意，偶逐青萝居。\n青萝纷蒙密，四序无惨舒。\n余清濯子襟，散彩还吾庐。\n去岁登美第，策名在公车。\n将必继管萧，岂惟蹑应徐。\n首夏尚清和，残芳遍丘墟。\n褰帏荫窗柳，汲井滋园蔬。\n达者贵知心，古人不愿余。\n爱君蒋生径，且着茂陵书。",
        "dynasty": "唐",
        "collection_info": null
    },
    {
        "uuid": "f2f695f5a77cb669f3692312d5222c0e",
        "title": "荅东野夷门雪",
        "author": "陆长源",
        "content": "好丹与素道不同，失意得途事皆别。\n东隣少年乐未央，南客思归肠欲绝。\n千里长河冰復冰，云鸿冥冥楚山雪。",
        "dynasty": "唐",
        "collection_info": null
    },
    {
        "uuid": "604c9aca6a421c82e367c48e500e7628",
        "title": "句",
        "author": "陆长源",
        "content": "忽然一曲称君心，破却中人百家产。\n城外平人驱欲尽，帐中犹打衮花球。",
        "dynasty": "唐",
        "collection_info": null
    },
    {
        "uuid": "ff6c7080b242beeb77d729b5c95b0b31",
        "title": "寄兴国池鹤上刘相公",
        "author": "张众甫",
        "content": "驯狎经时久，䙰褷短翮存。\n不随淮海变，空媿稻粱恩。\n独立秋天静，单栖夕露繁。\n欲飞还敛翼，讵敢望乘轩。",
        "dynasty": "唐",
        "collection_info": null
    },
    {
        "uuid": "c717c035651bc6a5b539904c7a0fd3ac",
        "title": "送李司直使吴",
        "author": "张众甫",
        "content": "使臣方拥传，王事远辞家。\n震泽逢残雨，新丰过落花。\n水萍千叶散，风柳万条斜。\n何处看离恨，春江无限沙。",
        "dynasty": "唐",
        "collection_info": null
    },
    {
        "uuid": "dd927ecbd80805d085c9b670fcd52f3d",
        "title": "送李观之宣州谒袁中丞赋得三州渡",
        "author": "张众甫",
        "content": "古渡大江滨，西南距要津。\n自当舟檝路，应济往来人。\n翻浪惊飞鸟，回风起绿苹。\n君看波上客，岁晚独垂纶。",
        "dynasty": "唐",
        "collection_info": null
    },
    {
        "uuid": "113db2c913fb0054fa216d6b097770f1",
        "title": "宿慧山寺",
        "author": "王武陵",
        "content": "秋日游古寺，秋山正苍苍。\n泛舟次岩壑，稽首金仙堂。\n下有寒泉流，上有珍禽翔。\n石门吐明月，竹木涵清光。\n中夜河沈沈，但闻松桂香。\n旷然出尘境，忧虑澹已忘。",
        "dynasty": "唐",
        "collection_info": null
    },
    {
        "uuid": "3b8743df502f716717faf36f5813245c",
        "title": "秋暮登北楼",
        "author": "王武陵",
        "content": "秋满空山悲客心，山楼晴望散幽襟。\n一川红树迎霜老，数曲清溪绕寺深。\n寒气急催遥塞雁，夕风高送远城砧。\n三年海上音书绝，乡国萧条惟梦寻。",
        "dynasty": "唐",
        "collection_info": null
    },
    {
        "uuid": "9562e02ac6f3de6ac5acb51b2e121709",
        "title": "宿慧山寺 一",
        "author": "朱宿",
        "content": "古寺隐秋山，登攀度林樾。\n悠然清莲界，此地尘境绝。\n机闲任昼昏，虑澹知生灭。\n微吹递遥泉，疎松对残月。\n庭虚露华缀，池净荷香发。\n心悟形未留，迟迟履归辙。",
        "dynasty": "唐",
        "collection_info": null
    },
    {
        "uuid": "ea6f81eb236cda584e9d4757c5629369",
        "title": "宿慧山寺 二",
        "author": "朱宿",
        "content": "岁月人间促，烟霞此地多。\n殷勤竹林寺，更得几迴过。",
        "dynasty": "唐",
        "collection_info": null
    },
    {
        "uuid": "8f48f7f067619efbf0c1795e734becb3",
        "title": "送惟良上人归江南",
        "author": "卢纶",
        "content": "落日映危樯，归僧向岳阳。\n注瓶寒浪静，读律夜船香。\n苦雾沈山影，阴霾发海光。\n羣生一何负，多病礼医王。",
        "dynasty": "唐",
        "collection_info": null
    },
    {
        "uuid": "dd5c485710c2e83ab6151b1b31bdfaf2",
        "title": "送韩都护还边",
        "author": "卢纶",
        "content": "好勇知名早，争雄上将间。\n战多春入塞，猎惯夜登山。\n阵合龙蛇动，军移草木闲。\n今来部曲尽，白首过萧关。",
        "dynasty": "唐",
        "collection_info": null
    },
    {
        "uuid": "4bdf0e579b64d5b87628df869b9a37f2",
        "title": "送吉中孚校书归楚州旧山",
        "author": "卢纶",
        "content": "青袍芸阁郎，谈笑挹侯王。\n旧箓藏云穴，新诗满帝乡。\n名高闲不得，到处人争识。\n谁知冰雪颜，已杂风尘色。\n此去復如何，东皋岐路多。\n藉芳临紫陌，回首忆沧波。\n年来倦萧索，但说淮南乐。\n并檝湖上游，连樯月中泊。\n沿溜入阊门，千灯夜市喧。\n喜逢邻舍伴，遥语问乡园。\n下淮风自急，树杪分郊邑。\n送客随岸行，离人出帆立。\n渔村绕水田，澹澹隔晴烟。\n欲就林中醉，先期石上眠。\n林昏天未曙，但向云边去。\n暗入无路山，心知有花处。\n登高日转明，下望见春城。\n洞裏草空长，冢边人自耕。\n寥寥行异境，过尽千峰影。\n露色凝古坛，泉声落寒井。\n仙成不可期，多别自堪悲。\n为问桃源客，何人见乱时。",
        "dynasty": "唐",
        "collection_info": null
    },
    {
        "uuid": "da49ad86a38e177c4deacdd28265efa4",
        "title": "送姨弟裴均尉诸曁",
        "author": "卢纶",
        "content": "相悲得成长，同是外家恩。\n旧业废三亩，弱年成一门。\n城开山日早，吏散渚禽喧。\n东阁谬容止，予心君冀言。",
        "dynasty": "唐",
        "collection_info": null
    },
    {
        "uuid": "ad91f818ce4e54cfccda9533c18624ee",
        "title": "送邓州崔长史",
        "author": "卢纶",
        "content": "出山车骑次诸侯，坐领图书见督邮。\n遶郭桑麻通淅口，满川风景接襄州。\n高城鸟过方催夜，废垒蝉鸣不待秋。\n闻说元规偏爱月，知君常得伴登楼。",
        "dynasty": "唐",
        "collection_info": null
    },
    {
        "uuid": "689e6a5526e253e281a2841b75c2e623",
        "title": "送盐铁裴判官入蜀",
        "author": "卢纶",
        "content": "传诏收方贡，登车着赐衣。\n榷商蛮客富，税地芋田肥。\n云白风雷歇，林清洞穴稀。\n炎凉君莫问，见即在忘归。",
        "dynasty": "唐",
        "collection_info": null
    },
    {
        "uuid": "849006d34476527135fccf0f1384054d",
        "title": "送魏广下第归扬州",
        "author": "卢纶",
        "content": "楚乡云水内，春日众山开。\n淮浪参差起，江帆次第来。\n独归初失桂，共醉忽停杯。\n汉诏年年有，何愁掩上才。",
        "dynasty": "唐",
        "collection_info": null
    },
    {
        "uuid": "5eff737c56d158487786a76c16ff321a",
        "title": "送潘述应宏词下第归江南",
        "author": "卢纶",
        "content": "愁与醉相和，昏昏竟若何。\n感年怀阙久，失意梦乡多。\n雨裏行青草，山前望白波。\n江楼覆棋好，谁引仲宣过。",
        "dynasty": "唐",
        "collection_info": null
    },
    {
        "uuid": "5e09e42a4a6652a7e6b6cd8438b0870e",
        "title": "送从舅成都县丞广归蜀",
        "author": "卢纶",
        "content": "襃谷通岷岭，青冥此路深。\n晚程椒瘴热，野饭荔枝阴。\n古郡三刀夜，春桥万里心。\n唯应对杨柳，暂醉卓家琴。",
        "dynasty": "唐",
        "collection_info": null
    },
    {
        "uuid": "0c5b5d98e1010292e5e53ea3e0b53479",
        "title": "送宋校书赴宣州幕",
        "author": "卢纶",
        "content": "南想宣城郡，清江野戍闲。\n艨艟高映浦，睥睨曲随山。\n名寄图书内，威生将吏间。\n春行板桥暮，应伴庾公还。",
        "dynasty": "唐",
        "collection_info": null
    },
    {
        "uuid": "83fe5e8ff25f0295bfd79965c465eb04",
        "title": "送李纵别驾加员外郎却赴常州幕",
        "author": "卢纶",
        "content": "霄汉正联飞，江湖又独归。\n暂欢同赐被，不待易朝衣。\n山雨迎军晚，芦风候火微。\n还当宴铃阁，谢守亦光辉。",
        "dynasty": "唐",
        "collection_info": null
    },
    {
        "uuid": "a007bff4f7a107219685444a01c39852",
        "title": "送元赞府重任龙门县",
        "author": "卢纶",
        "content": "二职亚陶公，归程与梦同。\n柳垂平泽雨，鱼跃大河风。\n混迹威长在，孤清志自雄。\n应嗤向隅者，空寄路尘中。",
        "dynasty": "唐",
        "collection_info": null
    },
    {
        "uuid": "ec5d04dd0863403d802c2cc1b6a06afc",
        "title": "送黎燧尉阳翟",
        "author": "卢纶",
        "content": "玉貌承严训，金声称上才。\n列筵青草偃，骤马绿杨开。\n潘县花添发，梅家鹤暂来。\n谁知望恩者，空逐路人回。",
        "dynasty": "唐",
        "collection_info": null
    },
    {
        "uuid": "f95aa1f44204aab08c86772838185988",
        "title": "送丹阳赵少府",
        "author": "卢纶",
        "content": "恭闻林下别，未至亦霑裳。\n荻岸雨声尽，江天虹影长。\n佩韦宗懒慢，偷橘爱芳香。\n遥想从公后，称荣在上堂。",
        "dynasty": "唐",
        "collection_info": null
    },
    {
        "uuid": "341e9841ac2f0853b26a0e6e9ac07bf5",
        "title": "送菊潭王明府",
        "author": "卢纶",
        "content": "组绶掩衰颜，辉光里第间。\n晚凉经灞水，清昼入商山。\n行境逢花发，弹琴见鹤还。\n唯应理农后，乡老贺君闲。",
        "dynasty": "唐",
        "collection_info": null
    },
    {
        "uuid": "33483e61912a6608dc8a6a586d119bb1",
        "title": "送陈明府赴萍县",
        "author": "卢纶",
        "content": "素舸载陶公，南随万里风。\n梅花成雪岭，橘树当家僮。\n祠掩荒山下，田开野荻中。\n岁终书善绩，应与古碑同。",
        "dynasty": "唐",
        "collection_info": null
    },
    {
        "uuid": "0a9bdd2d0c6580162b322f3e871aefdb",
        "title": "送申屠正字往湖南迎亲兼谒赵和州因呈上侍郎使君幷戏简前历阳李明府",
        "author": "卢纶",
        "content": "晓月朣朦映水关，水边因到历阳山。\n千艘财货朱桥下，一曲闾阎青荻间。\n坦腹定逢潘令醉，上楼应伴庾公闲。\n欢余若问南行计，知念天涯负米还。",
        "dynasty": "唐",
        "collection_info": null
    },
    {
        "uuid": "adc12924c7823fcfd47afc9c4a926938",
        "title": "送李尚书郎君昆季侍从归觐滑州",
        "author": "卢纶",
        "content": "凤雏联翼美王孙，綵服戎装拟塞垣。\n金鼎对筵调野膳，玉鞭齐骑引行轩。\n冰河一曲旌旗满，墨诏千封雨露繁。\n更说务农能罢战，敢持謌颂庆晨昏。",
        "dynasty": "唐",
        "collection_info": null
    },
    {
        "uuid": "910e6dc26abfdae047eba16592323441",
        "title": "送张调参军侍从归觐荆南因寄长林司空十四曙",
        "author": "卢纶",
        "content": "玉勒侍行襜，郄超未有髯。\n守儒轻猎骑，承诲访沈潜。\n云势将峰杂，江声与屿兼。\n还当见王粲，应念二毛添。",
        "dynasty": "唐",
        "collection_info": null
    },
    {
        "uuid": "3a829cd3ba8aaf7fc82d2b294477c18a",
        "title": "送马尚书郎君侍从归觐太原",
        "author": "卢纶",
        "content": "玉人垂玉鞭，百骑带櫜鞬。\n从赏野邮静，献新秋果鲜。\n塞屯丰雨雪，虏帐失山川。\n遥想称觞后，唯当共被眠。",
        "dynasty": "唐",
        "collection_info": null
    },
    {
        "uuid": "8cb48c2909ffa144d5bcaf99e459576b",
        "title": "送张成季往江上赋得垂杨",
        "author": "卢纶",
        "content": "垂杨真可怜，地胜觉春偏。\n一穗雨声裏，千条池色前。\n露繁光的皪，日丽影团圆。\n若到隋堤望，应逢花满船。",
        "dynasty": "唐",
        "collection_info": null
    },
    {
        "uuid": "8a6c1c5b220b5471e73337b4926a86c6",
        "title": "送陕府王司法",
        "author": "卢纶",
        "content": "东门雪覆尘，出送陕城人。\n粉郭朝喧市，朱桥夜掩津。\n上寮应重学，小吏已甘贫。\n谢朓曾为掾，希君一比邻。",
        "dynasty": "唐",
        "collection_info": null
    },
    {
        "uuid": "4559214de9f1343fae24b117bb7ee6a9",
        "title": "送太常李主簿归觐省",
        "author": "卢纶",
        "content": "粲粲美仍都，清闲一贵儒。\n定交分玉劒，发咏写冰壶。\n风景随台位，河山入障图。\n上堂多庆乐，肯念谷中愚。",
        "dynasty": "唐",
        "collection_info": null
    },
    {
        "uuid": "11de1247e3b52e1b21d9300649812bdd",
        "title": "送从叔程归西川幕",
        "author": "卢纶",
        "content": "千山冰雪晴，山静锦花明。\n羣鹤栖莲府，诸戎拜柳营。\n浪依巴字息，风入蜀关清。\n岂念在贫巷，竹林鸣鸟声。",
        "dynasty": "唐",
        "collection_info": null
    },
    {
        "uuid": "f1c3f2d78a773f58c4f0923fb902ea1f",
        "title": "送万巨",
        "author": "卢纶",
        "content": "把酒留君听琴，难堪岁暮离心。\n霜叶无风自落，秋云不雨空阴。\n人愁荒村路细，马怯寒溪水深。\n望断青山独立，更知何处相寻。",
        "dynasty": "唐",
        "collection_info": null
    },
    {
        "uuid": "12b044362ec94b68cc911be2394ac107",
        "title": "途中遇雨马上口号留别张刘二端公",
        "author": "卢纶",
        "content": "阴雷慢转野云长，骏马双嘶爱雨凉。\n应念龙钟在泥滓，欲摧肝胆事王章。",
        "dynasty": "唐",
        "collection_info": null
    },
    {
        "uuid": "cedd70a24a442e76bffe7785e5c47e5d",
        "title": "送夔州班使君",
        "author": "卢纶",
        "content": "晓日照楼船，三军拜峡前。\n白云随浪散，青壁与城连。\n万岭岷峨雪，千家橘柚川。\n还知楚河内，天子许经年。",
        "dynasty": "唐",
        "collection_info": null
    },
    {
        "uuid": "d2d229c55ffc72177fb3f360d06599e8",
        "title": "送从舅成都丞广归蜀",
        "author": "卢纶",
        "content": "巴字天边水，秦人去是归。\n栈长山雨响，溪乱火田稀。\n俗富行应乐，官雄禄岂微。\n魏舒终有泪，还识宁家衣。",
        "dynasty": "唐",
        "collection_info": null
    },
    {
        "uuid": "591b3e8d704ee15cfb2dd154e555c55d",
        "title": "无题",
        "author": "卢纶",
        "content": "耻将名利託交亲，只向尊前乐此身。\n才大不应成滞客，时危且喜是闲人。\n高歌犹爱思归引，醉语惟夸漉酒巾。\n囗囗囗囗囗囗囗，岂能偏遣老风尘。",
        "dynasty": "唐",
        "collection_info": null
    },
    {
        "uuid": "f5115c7b8b1de3ebc1a5d6dde62690ff",
        "title": "题念济寺",
        "author": "卢纶",
        "content": "灵空闻偈夜清静，雨裏花枝朝暮开。\n故友九泉留语别，逐臣千里寄书来。",
        "dynasty": "唐",
        "collection_info": null
    },
    {
        "uuid": "eb87994d716699010f136301ba5d4b44",
        "title": "河口逢江州朱道士因听琴",
        "author": "卢纶",
        "content": "庐山道士夜携琴，映月相逢辨语音。\n引坐霜中弹一弄，满船商客有归心。",
        "dynasty": "唐",
        "collection_info": null
    },
    {
        "uuid": "39bef0b08c6f3e54cb6a529184137671",
        "title": "送夏侯校书归华阴别墅",
        "author": "卢纶",
        "content": "山前白鹤村，竹雪覆柴门。\n候客定为黍，务农因燎原。\n乳冰悬暗井，莲石照晴轩。\n贳酒邻里睦，曝衣场圃喧。\n依然望君去，余性亦何昏。",
        "dynasty": "唐",
        "collection_info": null
    },
    {
        "uuid": "666525c66f5b2cf089cd2d7b54b0546e",
        "title": "送绛州郭参军",
        "author": "卢纶",
        "content": "炎天故绛路，千里麦花香。\n董泽雷声发，汾桥水气凉。\n府趋随宓贱，野宴接王祥。\n送客今何幸，经宵醉玉堂。",
        "dynasty": "唐",
        "collection_info": null
    },
    {
        "uuid": "37a2772235b9fb275e72563b89b8f468",
        "title": "中书舍人李座上送颍阳徐少府",
        "author": "卢纶",
        "content": "颍阳春色似河阳，一望繁花一县香。\n今日送官君最恨，可怜才子白鬚长。",
        "dynasty": "唐",
        "collection_info": null
    },
    {
        "uuid": "7fef229e6f4babc2ebc6cf5016b5483c",
        "title": "与从弟瑾同下第后出关言别 一",
        "author": "卢纶",
        "content": "同作金门献赋人，二年悲见故园春。\n到阙不沾新雨露，还家空带旧风尘。",
        "dynasty": "唐",
        "collection_info": null
    },
    {
        "uuid": "9d57185c48d7c40821dd94ebfe61c3a2",
        "title": "与从弟瑾同下第后出关言别 二",
        "author": "卢纶",
        "content": "杂花飞尽柳阴阴，官路逶迤绿草深。\n对酒已成千里客，望山空寄两乡心。",
        "dynasty": "唐",
        "collection_info": null
    },
    {
        "uuid": "4074d4a38f68671847a1bd49dad56707",
        "title": "与从弟瑾同下第后出关言别 三",
        "author": "卢纶",
        "content": "出关愁暮一沾裳，满野蓬生古战场。\n孤村树色昏残雨，远寺钟声带夕阳。",
        "dynasty": "唐",
        "collection_info": null
    },
    {
        "uuid": "353fd3e2d4b41f2f0238ae33aa89583e",
        "title": "与从弟瑾同下第后出关言别 四",
        "author": "卢纶",
        "content": "谁怜苦志已三冬，却欲躬耕学老农。\n流水白云寻不尽，期君何处得相逢。",
        "dynasty": "唐",
        "collection_info": null
    },
    {
        "uuid": "453ea2e57910bd2cd71815ef67d33357",
        "title": "赴虢州留别故人",
        "author": "卢纶",
        "content": "世故相逢各未闲，百年多在别离间。\n昨夜秋风今夜雨，不知何处入空山。",
        "dynasty": "唐",
        "collection_info": null
    },
    {
        "uuid": "7215f368efc49a55c8766ef8d336ca2c",
        "title": "冬夜赠别友人",
        "author": "卢纶",
        "content": "愁听千家流水声，相思独向月中行。\n侵阶暗草秋霜重，遍郭寒山夜月明。\n连年客舍唯多病，数亩田园又废耕。\n更送乘轺归上国，应怜贡禹未成名。",
        "dynasty": "唐",
        "collection_info": null
    },
    {
        "uuid": "57ccf847df3bc87d05e98fd4d715d844",
        "title": "送顾秘书献书后归岳州",
        "author": "卢纶",
        "content": "黄叶落不尽，苍苔随雨生。\n当轩置尊酒，送客归江城。\n竹裏闻机杼，舟中见弟兄。\n岳阳贤太守，应为改乡名。",
        "dynasty": "唐",
        "collection_info": null
    },
    {
        "uuid": "c722db9d5740e88cca0b17968cb90e57",
        "title": "送衞司法河中觐省",
        "author": "卢纶",
        "content": "出身因强学，不以外家荣。\n年少无遗事，官闲有政声。\n晓山临野渡，落日照军营。\n共赏高堂下，连行弟与兄。",
        "dynasty": "唐",
        "collection_info": null
    },
    {
        "uuid": "d6277a5373fb3f8ab1f7bed6ba2bee29",
        "title": "送从叔牧永州",
        "author": "卢纶",
        "content": "五侯轩盖行何疾，零陵太守登车日。\n零陵太守泪盈巾，此日长安方欲春。\n虎符龙节照岐路，何苦愁为江海人。\n彼方韶景无时节，山水诸花恣开发。\n客投津戍少闻猨，鴈过潇湘更逢雪。\n郡斋无事好闲眠，秔稻油油绿满川。\n浪裏争迎三蜀货，月中喧泊九江船。\n今朝小阮同夷老，欲闻明年借几年。",
        "dynasty": "唐",
        "collection_info": null
    },
    {
        "uuid": "b6d91308192d00edb873b1570ea54691",
        "title": "送赵真长归夏县旧山依阳征君读书",
        "author": "卢纶",
        "content": "临杯忽泫然，非是恶离弦。\n尘陌望松雪，我衰君少年。\n幽僧曝山果，寒鹿守冰泉。\n感物如有待，况依回也贤。",
        "dynasty": "唐",
        "collection_info": null
    },
    {
        "uuid": "7fbc279a5e1bf6f7241a6bc0d1910532",
        "title": "留别耿湋侯钊冯着",
        "author": "卢纶",
        "content": "相识少相知，与君俱已衰。\n笙镛新宅第，岐路古山陂。\n学道功难就，为儒事本迟。\n惟当与渔者，终老遂其私。",
        "dynasty": "唐",
        "collection_info": null
    },
    {
        "uuid": "66c9dc633d48a5a7c8b7ed37dda51533",
        "title": "送浑炼归觐却赴阙庭",
        "author": "卢纶",
        "content": "露幕拥簪裾，台庭饯伯鱼。\n綵衣人竞看，银诏帝亲书。\n知子当元老，为臣饯二疎。\n执珪期已迫，捧膳步宁徐。\n而我诚愚者，夫君岂病诸。\n探题多决胜，馔玉每分余。\n荣比成功后，恩同造化初。\n甑尘方欲合，笼翮或将舒。\n榆荚钱难比，杨花雪不如。\n明朝古堤路，心断玉人车。",
        "dynasty": "唐",
        "collection_info": null
    },
    {
        "uuid": "e22d07594b99e81fe760b0970f30fc8e",
        "title": "送崔邠拾遗",
        "author": "卢纶",
        "content": "皎洁无瑕清玉壶，晓乘华幰向天衢。\n石建每闻宗谨孝，刘歆不敢衒师儒。\n谏修郊庙开宸虑，议按休征浅瑞图。\n今日攀车復何者，辕门垂白一愚夫。",
        "dynasty": "唐",
        "collection_info": null
    },
    {
        "uuid": "87d8345f72b246676e3427386e9b9dc7",
        "title": "送浑别驾赴舒州",
        "author": "卢纶",
        "content": "江平芦荻齐，五两贴樯低。\n遶郭覆晴雪，满船闻曙鸡。\n鳣鲂宜入贡，橘柚亦成蹊。\n还似海沂日，风清无鼓鼙。",
        "dynasty": "唐",
        "collection_info": null
    },
    {
        "uuid": "3e8e6ccb48b8ef86d6f2e62def33fed0",
        "title": "送从叔士准赴任润州司士",
        "author": "卢纶",
        "content": "云起山城暮，沈沈江上天。\n风吹建业雨，浪入广陵船。\n久是吴门客，尝闻谢守贤。\n终悲去国远，泪尽竹林前。",
        "dynasty": "唐",
        "collection_info": null
    },
    {
        "uuid": "5966d85f267dcddb78516acd7d260c30",
        "title": "送尹枢令狐楚及第后归觐",
        "author": "卢纶",
        "content": "佳人比香草，君子即芳兰。\n宝器金罍重，清音玉佩寒。\n贡文齐受宠，献礼两承欢。\n鞍马幷汾地，争迎陆与潘。",
        "dynasty": "唐",
        "collection_info": null
    },
    {
        "uuid": "262403083ff8f9a6cc0d5e9322913c00",
        "title": "东潭宴饯河南赵少府",
        "author": "卢纶",
        "content": "十载奉戎轩，日闻君子言。\n方将贺荣爵，遽乃怆离尊。\n岸转台阁丽，潭清弦管繁。\n松篁难晦节，雨露不私恩。\n坐使吏相勉，居为儒所尊。\n可怜桃李树，先发信陵门。",
        "dynasty": "唐",
        "collection_info": null
    },
    {
        "uuid": "43fc0271c7ea4199561a83af7ca45593",
        "title": "赋得馆娃宫送王山人游江东",
        "author": "卢纶",
        "content": "苍苍枫树林，草合废宫深。\n越水风浪起，吴王歌管沈。\n燕归巢已尽，鹤语冢难寻。\n旅泊彼何夜，希君抽玉琴。",
        "dynasty": "唐",
        "collection_info": null
    },
    {
        "uuid": "c9ee10c8736cf6dc0f812dc317e952b4",
        "title": "送畅当还旧山",
        "author": "卢纶",
        "content": "常逢明月马尘间，是夜照君归处山。\n山中松桂花尽发，头白属君如等闲。",
        "dynasty": "唐",
        "collection_info": null
    },
    {
        "uuid": "5c95891d00272554670be93e98ff984f",
        "title": "斅颜鲁公送挺赟归翠微寺",
        "author": "卢纶",
        "content": "挺赟惠学该儒释，袖有颜徐真草迹。\n一斋三请纪行诗，诮我垂鞭弄鸣镝。\n寺悬金榜半山隅，石路荒凉松树枯。\n虎迹印雪大如斗，闰月暮天过得无。",
        "dynasty": "唐",
        "collection_info": null
    },
    {
        "uuid": "c647e4e014fb3684149fd7378ade3268",
        "title": "送契玄法师赴内道场",
        "author": "卢纶",
        "content": "昏昏醉老夫，灌顶遇醍醐。\n嫔御呈心镜，君王赐髻珠。\n降魔须战否，问疾敢行无。\n深契何相秘，儒宗本不殊。",
        "dynasty": "唐",
        "collection_info": null
    },
    {
        "uuid": "cbe2421610be1053dbd174eef5b8754e",
        "title": "送畅当赴山南幕",
        "author": "卢纶",
        "content": "含情脱佩刀，持以佐贤豪。\n是月霜霰下，伊人行役劳。\n事将名共易，文与行空高。\n去矣奉戎律，悲君为我曹。",
        "dynasty": "唐",
        "collection_info": null
    },
    {
        "uuid": "c651604ac65fcd96ad77ee5d95496931",
        "title": "颜侍御厅丛篁咏送薛存诚",
        "author": "卢纶",
        "content": "玉干百余茎，生君此堂侧。\n拂帘寒雨响，拥砌深溪色。\n何事凤皇雏，兹焉理归翼。",
        "dynasty": "唐",
        "collection_info": null
    },
    {
        "uuid": "b6091460c292a146c054ac7f24784f75",
        "title": "秋晚河西县楼送浑中允赴朝阙",
        "author": "卢纶",
        "content": "高楼吹玉箫，车马上河桥。\n岐路自奔隘，壶觞终寂寥。\n芳兰生贵里，片玉立清朝。\n今日台庭望，心遥非地遥。",
        "dynasty": "唐",
        "collection_info": null
    },
    {
        "uuid": "ea6daec6e116ced5813482ec7da278e1",
        "title": "达奚中丞东斋壁画山水各赋一物得树杪悬泉送长安赵元阳少府",
        "author": "卢纶",
        "content": "素壁画飞泉，从云落树颠。\n练垂疑叶响，云幷觉枝偏。\n利物得双劒，为儒当一贤。\n应思洒尘陌，调膳亦芳鲜。",
        "dynasty": "唐",
        "collection_info": null
    },
    {
        "uuid": "71265962311f46c2b4498113c2c694f9",
        "title": "送信州姚使君",
        "author": "卢纶",
        "content": "朱幡徐转候羣官，猨鸟无声郡宇宽。\n楚国上腴收赋重，汉家良牧得人难。\n铜铅满穴山能富，鸿鴈连羣地亦寒。\n几日政声闻户外，九江行旅得相欢。",
        "dynasty": "唐",
        "collection_info": null
    },
    {
        "uuid": "34ae0196de28ca6e1a31bce2c0895d6a",
        "title": "送畅当",
        "author": "卢纶",
        "content": "四望无极路，千里流大河。\n秋风满离袂，唯老事唯多。",
        "dynasty": "唐",
        "collection_info": null
    },
    {
        "uuid": "bd0a461e02b16a1f35774becfc484083",
        "title": "送史兵曹判官赴楼烦",
        "author": "卢纶",
        "content": "渥洼龙种散云时，千里繁花乍别离。\n中有重臣承霈泽，外无轻虏犯旌旗。\n山川自与郊垧合，帐幕时因水草移。\n敢谢亲贤得琼玉，仲宣能赋亦能诗。",
        "dynasty": "唐",
        "collection_info": null
    },
    {
        "uuid": "9a134b4d1101eedfeaca0a4b935e21a7",
        "title": "送昙延法师讲罢赴上都",
        "author": "卢纶",
        "content": "金缕架裟国大师，能销坏宅火烧时。\n復来拥膝说无住，知向人天何处期。",
        "dynasty": "唐",
        "collection_info": null
    },
    {
        "uuid": "6a0700163a12aaf694f8cd0b56131758",
        "title": "送道士郄彝素归内道场",
        "author": "卢纶",
        "content": "病老正相仍，忽逢张道陵。\n羽衣风淅淅，仙貌玉棱棱。\n叱我问中寿，教人祈上昇。\n楼居五云裏，几与武皇登。",
        "dynasty": "唐",
        "collection_info": null
    },
    {
        "uuid": "88e0823818ec6c8592971cf7b211537f",
        "title": "赋得彭祖楼送杨德宗归徐州幕",
        "author": "卢纶",
        "content": "四户八窗明，玲珑逼上清。\n外栏黄鹄下，中柱紫芝生。\n每带云霞色，时闻箫管声。\n望君兼有月，幢盖俨层城。",
        "dynasty": "唐",
        "collection_info": null
    },
    {
        "uuid": "3dca7a0b178ddfba2cba454d8464266b",
        "title": "送饯从叔辞丰州幕归嵩阳旧居",
        "author": "卢纶",
        "content": "白鬚宗孙侍坐时，愿持寿酒前致词。\n鄙词何所拟，请自边城始。\n边城贵者李将军，战鼓遥疑天上闻。\n屯田布锦周千里，牧马攒花溢万羣。\n白云本是乔松伴，来遶青营復飞散。\n三声画角咽不通，万里蓬根一时断。\n丰州闻说似凉州，沙塞晴明部落稠。\n行客已去依独戍，主人犹自在高楼。\n梦亲旌斾何由见，每阻清风一回面。\n洞裏先生那怪迟，人天无路自无期。\n砂泉丹井非同味，桂树榆林不并枝。\n吾翁致身殊得计，地仙亦是三千岁。\n莫着戎衣期上清，东方曼倩逢人轻。",
        "dynasty": "唐",
        "collection_info": null
    },
    {
        "uuid": "9a63dd20fd6d77474565822cbc73c32e",
        "title": "送静居法师",
        "author": "卢纶",
        "content": "五色香幢重復重，宝舆升座发神钟。\n薝卜名花飘不断，醍醐法味洒何浓。\n九天论道当宸眷，七祖传心合圣踪。\n愿比灵山前世别，多生还得此相逢。",
        "dynasty": "唐",
        "collection_info": null
    },
    {
        "uuid": "2b4221080222a08a0f773c9a80c33601",
        "title": "送刘判官赴丰州",
        "author": "卢纶",
        "content": "衔杯吹急管，满眼起风砂。\n大漠山沈雪，长城草发花。\n策行须耻战，虏在莫言家。\n余亦祈勋者，如何别左车。",
        "dynasty": "唐",
        "collection_info": null
    },
    {
        "uuid": "f8e00715035bf2f7f078dcf4df0d853f",
        "title": "将赴京留献令公",
        "author": "卢纶",
        "content": "沙鹤惊鸣野雨收，大河风物飒然秋。\n力微恩重谅难报，不是行人不解愁。",
        "dynasty": "唐",
        "collection_info": null
    },
    {
        "uuid": "24703758a1685c8d563510667dc21a56",
        "title": "落第后归山下旧居留别刘起居昆季",
        "author": "卢纶",
        "content": "寂寞过朝昏，沈忧岂易论。\n有时空卜命，无事可酬恩。\n寄食依邻里，成家望子孙。\n风尘知世路，衰贱到君门。\n醉裏因多感，愁中欲强言。\n花林逢废井，战地识荒园。\n怅别临晴野，悲春上古原。\n鸟归山外树，人过水边村。\n潘岳方称老，嵇康本厌喧。\n谁堪将落羽，迴首仰飞翻。",
        "dynasty": "唐",
        "collection_info": null
    },
    {
        "uuid": "524010602cfde4083b6b5dc5d4885340",
        "title": "将赴阌乡灞上留别钱起员外",
        "author": "卢纶",
        "content": "暖景登桥望，分明春色来。\n离心自惆怅，车马亦裴回。\n远雪和霜积，高花占日开。\n从官竟何事，忧患已相催。",
        "dynasty": "唐",
        "collection_info": null
    },
    {
        "uuid": "7ca68f51c013ca4b87f4175ba8619acf",
        "title": "虢州逢侯钊同寻南观因赠别",
        "author": "卢纶",
        "content": "相见翻惆怅，应怜责废官。\n过深惭禄在，识浅赖刑宽。\n独失耕农业，同思弟侄欢。\n衰贫羞客过，卑束会君难。\n放鹤登云壁，浇花遶石坛。\n兴远江海上，迹在是非端。\n林密风声细，山高雨色寒。\n悠然此中别，宾仆亦阑干。",
        "dynasty": "唐",
        "collection_info": null
    },
    {
        "uuid": "6b477ff1a5d34ad0809bb92302c0dfde",
        "title": "赴池州拜觐舅氏留上考功郎中舅",
        "author": "卢纶",
        "content": "孤贱易磋砣，其如酷似何。\n衰荣同族少，生长外家多。\n别国桑楡在，沾衣血泪和。\n应怜失行鴈，霜霰寄烟波。",
        "dynasty": "唐",
        "collection_info": null
    },
    {
        "uuid": "27700166c98ff67f30b57b6543eb38ee",
        "title": "送从侄滁州觐省",
        "author": "卢纶",
        "content": "爱尔似龙媒，翩翩千里迴。\n书从外氏学，竹自晋时栽。\n拥棹逢鸥舞，凭阑见雨来。\n上堂多庆乐，不醉莫停杯。",
        "dynasty": "唐",
        "collection_info": null
    },
    {
        "uuid": "53f064fc8d2192ce0da22feab3a396d4",
        "title": "奉和圣制麟德殿宴百僚",
        "author": "卢纶",
        "content": "云闢御筵张，山呼圣寿长。\n玉栏丰瑞草，金陛立神羊。\n台鼎资庖膳，天星奉酒浆。\n蛮夷陪作位，犀象舞成行。\n网已祛三面，歌因守四方。\n千秋不可极，花发满宫香。",
        "dynasty": "唐",
        "collection_info": null
    },
    {
        "uuid": "3e024c92be2e7655e937588bb720c9f4",
        "title": "和考功王员外杪秋忆终南旧居",
        "author": "卢纶",
        "content": "静忆溪边宅，知君许谢公。\n晓霜凝耒耜，初日照梧桐。\n涧鼠喧藤蔓，山禽窜石藂。\n白云当岭雨，黄叶遶阶风。\n野果垂桥上，高泉落水中。\n欢荣来自间，羸贱赏曾同。\n月满珠藏海，天晴鹤在笼。\n余阴如可寄，愿得隐墙东。",
        "dynasty": "唐",
        "collection_info": null
    },
    {
        "uuid": "d4c85eed58cd977f3f2cf0ef9ed8af4d",
        "title": "詶畅当寻嵩岳麻道士见寄",
        "author": "卢纶",
        "content": "闻逐樵夫闲看棋，忽逢人世是秦时。\n开云种玉嫌山浅，渡海传书怪鹤迟。\n阴洞石床微有字，古坛松树半无枝。\n烦君远示青囊箓，愿得相从一问师。",
        "dynasty": "唐",
        "collection_info": null
    },
    {
        "uuid": "5579a6adb755a2f4cc9bb2d9d5a7754f",
        "title": "詶李端长安寓居偶咏见寄",
        "author": "卢纶",
        "content": "自别前峰隐，同为外累侵。\n几年亲酒会，此日有僧寻。\n学稼功还弃，论边事亦沈。\n众欢徒满目，专爱久离心。\n览鬓丝垂镜，弹琴泪洒襟。\n访田悲洛下，寄宅忆山阴。\n薄溜漫青石，横云架碧林。\n坏檐藤障密，衰菜棘篱深。\n流散俱多故，忧伤併在今。\n唯当竢高躅，归止共抽簪。",
        "dynasty": "唐",
        "collection_info": null
    },
    {
        "uuid": "2ff2e10267fa0a37b1b8faaa83c3676e",
        "title": "和常舍人晚秋集贤院即事十二韵寄赠江南徐薛二侍郎",
        "author": "卢纶",
        "content": "纶阁九华前，森沈綵仗连。\n洞门开旭日，清禁肃秋天。\n霜满朝容备，钟余漏唱传。\n摇珰陪羽扇，端弁入炉烟。\n麟笔删金篆，龙绡荐玉编。\n汲书荀勖定，汉史蔡邕专。\n御竹潜通笋，宫池暗泻泉。\n乱藂萦弱蕙，堕叶洒枯莲。\n列署齐游日，重江并谪年。\n登封思议草，侍讲忆同筵。\n沧海风涛广，黝山瘴雨偏。\n唯应缄上宝，赠远一呈妍。",
        "dynasty": "唐",
        "collection_info": null
    },
    {
        "uuid": "9b9b212381f89b98d26b6c5925b57d20",
        "title": "詶苗员外仲夏归郊居遇雨见寄",
        "author": "卢纶",
        "content": "雷响风仍急，人归鸟亦还。\n乱云方至水，骤雨已喧山。\n田鼠依林上，池鱼戏草间。\n因兹屏埃雾，一咏一开颜。",
        "dynasty": "唐",
        "collection_info": null
    },
    {
        "uuid": "08b7eb4b26978b48b8a606c91856bc5f",
        "title": "和太常王卿立秋日即事",
        "author": "卢纶",
        "content": "嵩高云日明，潘岳赋初成。\n篱槿花无色，阶桐叶有声。\n绛纱垂簟净，白羽拂衣轻。\n鸿鴈悲天远，龟鱼觉水清。\n别弦添楚思，牧马动边情。\n田雨农官问，林风苑吏惊。\n松篁终茂盛，蓬艾自衰荣。\n遥仰凭轩夕，惟应喜宋生。",
        "dynasty": "唐",
        "collection_info": null
    },
    {
        "uuid": "6577601b45ff0e13b50b2bea07e21020",
        "title": "和李使君三郎早秋城北亭楼宴崔司士因寄关中弟张评事时遇",
        "author": "卢纶",
        "content": "黄花古城路，上尽见青山。\n桑柘晴川口，牛羊落照间。\n野情随卷幔，军士隔重关。\n道合偏多赏，官微独不闲。\n鹤分琴久罢，书到鴈应还。\n为谢登龙客，琼枝寄一攀。",
        "dynasty": "唐",
        "collection_info": null
    },
    {
        "uuid": "ddeda5d18cfb2dd88ebee0d0b58cac8a",
        "title": "和赵端公九日登石亭上和州家兄",
        "author": "卢纶",
        "content": "洛浦想江津，悲懽共此辰。\n采花湖岸菊，望国旧楼人。\n鴈别声偏苦，松寒色转新。\n传书问渔叟，借寇尔何因。",
        "dynasty": "唐",
        "collection_info": null
    },
    {
        "uuid": "b9d9dc2d88121620da67825faf3f579e",
        "title": "酬赵少尹戏示诸侄元阳等因以见赠",
        "author": "卢纶",
        "content": "八龙三虎俨成行，琼树花开鹤翼张。\n且请同观舞鸜鹆，何须竟哂食槟榔。\n归时每爱怀朱橘，戏处常闻佩紫囊。\n谬入阮家逢庆乐，竹林因得奉壶觞。",
        "dynasty": "唐",
        "collection_info": null
    },
    {
        "uuid": "419ecb69a29e8b03759ff5775eaf96ed",
        "title": "奉和户曹叔夏夜寓直寄呈同曹诸公幷见示",
        "author": "卢纶",
        "content": "敛板捧清词，恭闻侍直时。\n暮尘归众骑，邃宇舍诸司。\n华月先灯至，清风与簟随。\n乱萤光熠熠，行树影离离。\n龙卧人宁识，鹏抟鷃岂知。\n便因当五夜，敢望竹林期。",
        "dynasty": "唐",
        "collection_info": null
    },
    {
        "uuid": "7e4b2d546155e78163f3184c51e0e3cf",
        "title": "和金吾裴将军使往河北宣慰因访张氏昆季旧居兼寄赵侍郎赵卿拜陵未迴",
        "author": "卢纶",
        "content": "飞轩不驻轮，感激汉儒臣。\n气慑千夫勇，恩传万里春。\n古原收野燎，寒笛怨空邻。\n书此达良友，五陵风雨频。",
        "dynasty": "唐",
        "collection_info": null
    },
    {
        "uuid": "9524ce39c15adcd17d0a0c9cba7302c5",
        "title": "和太常李主簿秋中山下别墅即事",
        "author": "卢纶",
        "content": "清秋来几时，宋玉已先知。\n旷朗霞映竹，澄明山满池。\n葺桥双鹤赴，收果众猨随。\n韶乐方今奏，云林徒蔽亏。",
        "dynasty": "唐",
        "collection_info": null
    },
    {
        "uuid": "1ea8b7c8d04eb7936dd6063d12e79a27",
        "title": "詶韦渚秋夜有怀见寄",
        "author": "卢纶",
        "content": "萧条良夜永，秋草对衰颜。\n露下鸟初定，月明人自闲。\n独悲无旧业，共喜出时艰。\n为问功成后，同游何处山。",
        "dynasty": "唐",
        "collection_info": null
    },
    {
        "uuid": "eba5a25a1fb5719601b09da7405910e7",
        "title": "同吉中孚梦桃源 一",
        "author": "卢纶",
        "content": "春雨夜不散，梦中山亦阴。\n云中碧潭水，路暗红花林。\n花水自深浅，无人知古今。",
        "dynasty": "唐",
        "collection_info": null
    },
    {
        "uuid": "64a49a762b4ddebf3f6b4d7ca357b054",
        "title": "同吉中孚梦桃源 二",
        "author": "卢纶",
        "content": "夜静春梦长，梦逐仙山客。\n园林满芝朮，鸡犬傍篱栅。\n几处花下人，看予笑头白。",
        "dynasty": "唐",
        "collection_info": null
    },
    {
        "uuid": "7ab90661802077da02c837dca9e6ea6d",
        "title": "同柳侍郎题侯钊侍郎新昌里",
        "author": "卢纶",
        "content": "清源君子居，左右尽图书。\n三径春自足，一飘欢有余。\n庭莎成野席，阑药是家蔬。\n幽显岂殊迹，昔贤徒病诸。",
        "dynasty": "唐",
        "collection_info": null
    },
    {
        "uuid": "9ca61a573e6e0af27dcdc693a0ad2cbb",
        "title": "詶孙侍御春日见寄",
        "author": "卢纶",
        "content": "经过里巷春，同是谢家邻。\n愿我觉衰早，荷君留醉频。\n松高犹覆草，鹤起暂萦尘。\n始悟达人志，患名非患贫。",
        "dynasty": "唐",
        "collection_info": null
    },
    {
        "uuid": "4f9bbbac5676d74e8e8c835717fcbe49",
        "title": "和王员外冬夜寓直",
        "author": "卢纶",
        "content": "高步长裾锦帐郎，居然自是汉贤良。\n潘岳叙年因鬓髮，扬雄託谏在文章。\n九天韶乐飘寒月，万户香尘裛晓霜。\n坐见重门俨朝骑，可怜云路独翱翔。",
        "dynasty": "唐",
        "collection_info": null
    },
    {
        "uuid": "9f80c41a6095fb0d685fcb0d033a5f2c",
        "title": "詶金部王郎中省中春日见寄",
        "author": "卢纶",
        "content": "南宫树色晓森森，虽有春光未有阴。\n鹤侣正疑芳景引，玉人那为簿书沈。\n山含瑞气偏当日，莺逐轻风不在林。\n更有阮郎迷路处，万株红树一溪深。",
        "dynasty": "唐",
        "collection_info": null
    },
    {
        "uuid": "d2044d6c401f17914537f01ba8ed84ef",
        "title": "奉和陕州十四翁中丞寄雷州二十翁司户",
        "author": "卢纶",
        "content": "联飞独不前，迥落海南天。\n贾傅竟行矣，邵公唯泫然。\n瘴开山更远，路极水无边。\n沈劣本多感，况闻原上篇。",
        "dynasty": "唐",
        "collection_info": null
    },
    {
        "uuid": "07776e4baac3be1ddfda33e28a36b440",
        "title": "和李中丞詶万年房署少府过汾州景云观因以寄上房与李早年同居此观",
        "author": "卢纶",
        "content": "显晦澹无迹，贤哉常晏如。\n如何警孤鹤，忽乃传双鱼。\n叙以泉石旧，怅然风景余。\n低回青油幕，梦寐白云居。\n玉洞桂香满，雪坛松影疎。\n沈思瞩仙侣，纾组正军书。\n积学早成道，感恩难遂初。\n梅生谅多感，归止岂吾庐。",
        "dynasty": "唐",
        "collection_info": null
    },
    {
        "uuid": "a5b70245784c4449fc5434e1dc7d7161",
        "title": "詶陈翃郎中冬至携柳郎窦郎归河中旧居见寄",
        "author": "卢纶",
        "content": "三旬一休沐，清景满林庐。\n南郭羣儒从，东床两客居。\n烧烟浮雪野，麦陇润冰渠。\n班白皆持酒，蓬茅尽有书。\n终期买寒渚，同此利蒲鱼。",
        "dynasty": "唐",
        "collection_info": null
    },
    {
        "uuid": "edbc13eea86d39c1dcebc955dee0b548",
        "title": "詶李益端公夜宴见赠",
        "author": "卢纶",
        "content": "戚戚一西东，十年今始同。\n可怜歌酒夜，相对两衰翁。",
        "dynasty": "唐",
        "collection_info": null
    },
    {
        "uuid": "1422684766376ccb039ba019c0b0b144",
        "title": "和陈翃郎中拜本府少尹兼侍御史献上侍中因呈同院诸公",
        "author": "卢纶",
        "content": "金印垂鞍白马肥，不同疏广老方归。\n三千士裏文章伯，四十年来锦绣衣。\n节比青松当涧直，心随黄雀绕檐飞。\n乡中贺者唯争路，不识传呼獬豸威。",
        "dynasty": "唐",
        "collection_info": null
    },
    {
        "uuid": "3d7707dd7ab80c34d2957e2eb3401799",
        "title": "和王仓少尹暇日言怀",
        "author": "卢纶",
        "content": "清秋多暇日，况乃是夫君。\n习静通仙事，书空阅篆文。\n劒飞终上汉，鹤梦不离云。\n无限烟霄路，何嗟迹未分。",
        "dynasty": "唐",
        "collection_info": null
    },
    {
        "uuid": "7076f45600a29a6403df9baf4e7b4583",
        "title": "和崔侍郎游万固寺",
        "author": "卢纶",
        "content": "闻说中方高树林，曙华先照啭春禽。\n风云才子冶游思，蒲柳老人惆怅心。\n石路青苔花漫漫，雪檐垂溜玉森森。\n贺君此去君方至，河水东流西日沈。",
        "dynasty": "唐",
        "collection_info": null
    },
    {
        "uuid": "f40721705539df11391501fcc397a9bb",
        "title": "和裴延龄尚书寄题果州谢舍人仙居",
        "author": "卢纶",
        "content": "飘然去谒八仙翁，自地从天香满空。\n紫盖迥标双鹤上，语音犹在五云中。\n青溪不接渔樵路，丹井唯传草木风。\n歌此因思捧金液，露盘长庆汉皇宫。",
        "dynasty": "唐",
        "collection_info": null
    },
    {
        "uuid": "3226ddbdc6af2838971669b18fcf0f5e",
        "title": "詶崔侍御早秋卧病书情见寄时君亦抱疾在假中",
        "author": "卢纶",
        "content": "掷地金声信有之，莹然冰玉见清词。\n元凯癖成官始贵，相如渴甚貌逾衰。\n荒园每觉虫鸣早，华馆常闻客散迟。\n寂寞罢琴风满树，几多黄叶落蛛丝。",
        "dynasty": "唐",
        "collection_info": null
    },
    {
        "uuid": "3ff417dbf9676234e9b69cdd6380b732",
        "title": "詶灵澈上人",
        "author": "卢纶",
        "content": "军人奉役本无期，落叶花开总不知。\n走马城中头雪白，若为将面见汤师。",
        "dynasty": "唐",
        "collection_info": null
    },
    {
        "uuid": "d8cf60bacefdba8e97cff7d2f75def54",
        "title": "敬詶大府二十四舅览诗卷因以见示",
        "author": "卢纶",
        "content": "郄公怜戆亦怜愚，忽赠金盘径寸珠。\n彻底碧潭滋涸溜，压枝红艳照枯株。\n九门洞启延高论，百辟联行挹大儒。\n顾己文章非酷似，敢将幽劣俟洪炉。",
        "dynasty": "唐",
        "collection_info": null
    },
    {
        "uuid": "250aa11dd074b5c15770f168e240c270",
        "title": "雨中酬友人",
        "author": "卢纶",
        "content": "看山独行归竹院，水遶前阶草生遍。\n空林细雨暗无声，唯有愁心两相见。",
        "dynasty": "唐",
        "collection_info": null
    },
    {
        "uuid": "e47edaf3da527e065d2acaecda42db24",
        "title": "詶人失题",
        "author": "卢纶",
        "content": "孤鸾将鹤羣，晴日丽春云。\n何幸晚飞者，清音长此闻。",
        "dynasty": "唐",
        "collection_info": null
    },
    {
        "uuid": "fe041c673cbe67c85c2048d701e05401",
        "title": "哭司农苗主簿",
        "author": "卢纶",
        "content": "原头殡御遶新茔，原下行人望哭声。\n更想秋山连古木，唯应石上见君名。",
        "dynasty": "唐",
        "collection_info": null
    },
    {
        "uuid": "22830097d11e4a0962db9798ba1d85e9",
        "title": "得耿湋司法书因叙长安故友零落兵部苗员外发秘省李校书端相次倾逝潞府崔功曹峒长林司空丞曙俱谪远方余以摇落之时对书增叹因呈河中郑仓曹畅参军昆季",
        "author": "卢纶",
        "content": "鬓似衰蓬心似灰，惊悲相集老相催。\n故友九泉留语别，逐臣千里寄书来。\n尘容带病何堪问，泪眼逢秋不喜开。\n幸接野居宜屣步，冀君清夜一申哀。",
        "dynasty": "唐",
        "collection_info": null
    },
    {
        "uuid": "61556dbb4251f467717c45806ad2e451",
        "title": "同兵部李纾侍郎刑部包佶侍郎哭皇甫侍御曾",
        "author": "卢纶",
        "content": "攀龙与泣麟，哀乐不同尘。\n九陌霄汉侣，一灯冥漠人。\n舟沈惊海阔，兰折怨霜频。\n已矣復何见，故山应更春。",
        "dynasty": "唐",
        "collection_info": null
    },
    {
        "uuid": "44222b9c2dcbf94c6ddfc428b68b4e25",
        "title": "纶与吉侍郎中孚司空郎中曙苗员外发崔补阙峒耿拾遗湋李校书端风尘追游向三十载数公皆负当时盛称荣耀未几俱沈下泉畅博士当感怀前踪有五十韵见寄輙有所詶以申悲旧兼寄夏侯侍御审侯仓曹钊",
        "author": "卢纶",
        "content": "禀命孤且贱，少为病所婴。\n八岁始读书，四方遂有兵。\n童心幸不羁，此去负平生。\n是月胡入洛，明年天陨星。\n夜行登灞陵，惝怳靡所征。\n云海一翻荡，鱼龙俱不宁。\n因浮襄江流，远寄鄱阳城。\n鄱阳富学徒，诮我戆无营。\n谕以诗礼义，朂随宾荐名。\n舟车更滞留，水陆互阴晴。\n晓望怯云阵，夜愁惊鹤声。\n凄凄指宋郊，浩浩入秦京。\n沴气既风散，皇威如日明。\n方逢粟比金，未识公与卿。\n十上不可待，三年竟无成。\n偶为达者知，扬我于王廷。\n素志且不立，青袍徒见萦。\n昏孱夙自保，静躁本殊形。\n始趋甘棠阴，旋遇密人迎。\n考实绩无取，责能才固轻。\n新丰古离宫，宫树锁云扃。\n中復莅兹邑，往惟曾所经。\n缭垣何逶迤，水殿亦峥嵘。\n夜雨滴金砌，阴风吹玉楹。\n官曹虽检率，国步日夷平。\n命蹇固安分，祸来非有萌。\n因逢骇浪飘，几落无辜刑。\n巍巍登坛臣，独正天柱倾。\n悄悄失途子，分将秋草幷。\n百年甘守素，一顾乃拾青。\n相逢十月交，众卉飘已零。\n感旧谅戚戚，问孤恳茕茕。\n侍郎文章宗，杰出淮楚灵。\n掌赋若吹籁，司言如建瓴。\n郎中善余庆，雅韵与琴清。\n郁郁松带雪，萧萧鸿入冥。\n员外真贵儒，弱冠被华缨。\n月香飘桂实，乳溜滴琼英。\n补阙思冲融，巾拂艺亦精。\n綵蝶戏芳圃，瑞云凝翠屏。\n拾遗兴难侔，逸调旷无程。\n九酝贮弥洁，三花寒转馨。\n校书才智雄，举世一娉婷。\n赌墅鬼神变，属词鸾凤惊。\n差肩曳长裾，总辔奉和铃。\n共赋瑶台雪，同观金谷筝。\n倚天方比劒，沈井忽如瓶。\n神昧不可问，天高莫尔听。\n君持玉盘珠，泻我怀袖盈。\n读罢涕交颐，愿言跻百龄。",
        "dynasty": "唐",
        "collection_info": null
    },
    {
        "uuid": "cd4cca8a68f7e7191aa74094eff58c02",
        "title": "詶李叔度秋夜喜相遇因伤关东僚友丧逝见赠",
        "author": "卢纶",
        "content": "寒月照秋城，秋风泉涧鸣。\n过时见兰蕙，独夜感衰荣。\n酒散同移疾，心悲似远行。\n以愚求作友，何德敢称兄。\n谷变波长急，松枯药未成。\n恐看新鬓色，怯问故人名。\n野泽云阴散，荒原日气生。\n羁飞本难定，非是恶弦惊。",
        "dynasty": "唐",
        "collection_info": null
    },
    {
        "uuid": "1b24ebf16d81298866f3a5c1a2e9b671",
        "title": "同李益伤秋",
        "author": "卢纶",
        "content": "岁去人头白，秋来树叶黄。\n搔头向黄叶，与尔共悲伤。",
        "dynasty": "唐",
        "collection_info": null
    },
    {
        "uuid": "0bf58bee933d4654cf0fb9ac2f2d58bf",
        "title": "白髮嘆",
        "author": "卢纶",
        "content": "髮白晓梳头，女惊妻泪流。\n不知丝色后，堪得几回秋。",
        "dynasty": "唐",
        "collection_info": null
    },
    {
        "uuid": "4a817c64b59367e417a1ebe3dd413a27",
        "title": "逢病军人",
        "author": "卢纶",
        "content": "行多有病住无粮，万里还乡未到乡。\n蓬鬓哀吟古城下，不堪秋气入金疮。",
        "dynasty": "唐",
        "collection_info": null
    },
    {
        "uuid": "c47e3cd35077869a1b52a5688103d450",
        "title": "村南逢病叟",
        "author": "卢纶",
        "content": "双膝过颐顶在肩，四邻知姓不知年。\n卧驱鸟雀惜禾黍，犹恐诸孙无社钱。",
        "dynasty": "唐",
        "collection_info": null
    },
    {
        "uuid": "1073304a4cebfa0f47a1506193ccad55",
        "title": "七夕诗",
        "author": "卢纶",
        "content": "祥光若可求，闺女夜登楼。\n月露浩方下，河云凝不流。\n铅华潜警曙，机杼暗传秋。\n迴想敛余睠，人天俱是愁。",
        "dynasty": "唐",
        "collection_info": null
    },
    {
        "uuid": "497fecc1e61e7456ca7a3d4da6620b5a",
        "title": "七夕诗",
        "author": "卢纶",
        "content": "凉风吹玉露，河汉有幽期。\n星彩光仍隐，云容掩復离。\n良宵惊曙早，闰岁怨秋迟。\n何事金闺子，空传得网丝。",
        "dynasty": "唐",
        "collection_info": null
    },
    {
        "uuid": "67a949c814b590f516d1c26f6e45eee0",
        "title": "长门怨",
        "author": "卢纶",
        "content": "空空古廊殿，寒月落斜晖。\n卧听未央曲，满箱歌舞衣。",
        "dynasty": "唐",
        "collection_info": null
    },
    {
        "uuid": "2f2c836b3595be97f515708d2b0cb239",
        "title": "妾薄命",
        "author": "卢纶",
        "content": "妾年初二八，两度嫁狂夫。\n薄命今犹在，坚贞扫地无。",
        "dynasty": "唐",
        "collection_info": null
    },
    {
        "uuid": "1ee30ac6e6009b9539ec6518fe90d56e",
        "title": "伦开府席上赋得咏美人名解愁",
        "author": "卢纶",
        "content": "不敢苦相留，明知不自由。\n嚬眉乍欲语，敛笑又低头。\n舞态兼些醉，歌声似带羞。\n今朝总见也，只不解人愁。",
        "dynasty": "唐",
        "collection_info": null
    },
    {
        "uuid": "15413179256e751771e3aeb38c48c061",
        "title": "王评事驸马花烛诗 一",
        "author": "卢纶",
        "content": "万条银烛引天人，十月长安半夜春。\n步障三千隘将断，几多珠翠落香尘。",
        "dynasty": "唐",
        "collection_info": null
    },
    {
        "uuid": "0e9a70d8547ae440920b40d96ea4861c",
        "title": "王评事驸马花烛诗 二",
        "author": "卢纶",
        "content": "一人女壻万人怜，一夜调疎抵百年。\n为报司徒好将息，明珠解转又能圆。",
        "dynasty": "唐",
        "collection_info": null
    },
    {
        "uuid": "55a907db5e2b2aaa7b26e3dee07b5328",
        "title": "王评事驸马花烛诗 三",
        "author": "卢纶",
        "content": "人主人臣是亲家，千秋万岁保荣华。\n几时曾向高天上，得见今宵月裏花。",
        "dynasty": "唐",
        "collection_info": null
    },
    {
        "uuid": "7371e027a4b5f38f9e318be4eac20f59",
        "title": "王评事驸马花烛诗 四",
        "author": "卢纶",
        "content": "比翼和鸣双凤皇，欲栖金帐满城香。\n平明却入天泉裏，日气曈昽五色光。",
        "dynasty": "唐",
        "collection_info": null
    },
    {
        "uuid": "2bb7648dd96c81b39456a4ee65397526",
        "title": "和赵给事白蝇拂歌",
        "author": "卢纶",
        "content": "华堂多众珍，白拂称殊异。\n柄裁沈节香袭人，上结为文下垂穗。\n霜缕霏微莹且柔，虎鬚乍细龙髯稠。\n皎然素色不因染，淅尔凉风非为秋。\n羣蝇青苍恣游息，广庖万品无颜色。\n金屏成点玉成瑕，昼眠宛转空咨嗟。\n此时满筵看一举，荻花忽旋杨花舞。\n砉如寒隼惊暮禽，飒若繁埃得轻雨。\n主人说是故人留，每诫如新比白头。\n若将挥玩闲临水，愿接波中一白鸥。",
        "dynasty": "唐",
        "collection_info": null
    },
    {
        "uuid": "9d15018437fea22dfa6c6d864193a77e",
        "title": "萧常侍瘿柏亭歌",
        "author": "卢纶",
        "content": "柏之异者山中灵，何人断绝为君亭。\n云翻浪卷不可识，鸟兽成形花倒植。\n莓苔旧点色尚青，霹雳残痕节犹黑。\n金貂主人汉三老，构此穷年下朝早。\n心规目制不暂疲，匠者受之无一词。\n清晨拂匣菱生镜，落日凭阑星满池。\n攒甍鬬拱无斤迹，根瘿联悬同素壁。\n数层乱泻云裏峯，万片争呈雪中石。\n重帘不动自飘香，似到瀛洲白玉堂。\n水精如意刁金色，云母屏风透掩光。\n四阶绵绵被纤草，草上依微众山道。\n松间汲井烟翠寒，洞裏围碁天景好。\n愚儒敢欲贺成功，鸾凤栖翔固不同。\n应念废材今接地，一枝思寄户庭中。",
        "dynasty": "唐",
        "collection_info": null
    },
    {
        "uuid": "74be48c0d59e6d2d95f53f2733a2a6b5",
        "title": "慈恩寺石磬歌",
        "author": "卢纶",
        "content": "灵山石磬生海西，海涛平处与山齐。\n长眉老僧同佛力，呪使鲛人往求得。\n珠穴沈成绿浪痕，天衣拂尽苍苔色。\n星汉徘徊山有风，禅翁静扣月明中。\n羣仙下云龙出水，鸾鹤交飞半空裏。\n山精木魅不可听，落叶秋砧一时起。\n花宫杳杳响泠泠，无数沙门昏梦醒。\n古廊灯下见行道，疎林池边闻诵经。\n徒壮洪钟秘高阁，万金费尽工雕凿。\n岂如全质挂青松，数叶残云一片峯。\n吾师宝之寿中国，愿同劫石无终极。",
        "dynasty": "唐",
        "collection_info": null
    },
    {
        "uuid": "94d5609bc751e51a529df3911edfd08c",
        "title": "送张郎中还蜀歌",
        "author": "卢纶",
        "content": "秦家御史汉家郎，亲专两印征殊方。\n功成走马朝天子，伏槛论边若流水。\n晓离僊署趋紫微，夜接高儒读青史。\n泸南五将望君还，愿以天书示百蛮。\n曲栈重江初过雨，前旌后骑不同山。\n迎车拜舞多耆老，旧卒新营遍青草。\n塞口云生火候迟，烟中鹤唳军行早。\n黄花川下水交横，远映孤霞蜀国晴。\n邛竹笋长椒瘴起，荔枝花发杜鹃鸣。\n迴首岷峨半天黑，传觞接膝何由得。\n空令豪士仰威名，无復贫交恃颜色。\n垂杨不动雨纷纷，锦帐胡瓶争送君。\n须臾醉起箫笳发，空见红旌入白云。",
        "dynasty": "唐",
        "collection_info": null
    },
    {
        "uuid": "3b437e0cd2663ecb54ef4af7347f60cf",
        "title": "宴席赋得姚美人拍筝歌",
        "author": "卢纶",
        "content": "出帘仍有钿筝随，见罢翻令恨识迟。\n微收皓腕缠红袖，深遏朱弦低翠眉。\n忽然高张应繁节，玉指迴旋若飞雪。\n凤箫韶管寂不喧，绣幕纱窗俨秋月。\n有时轻弄和郎歌，慢处声迟情更多。\n已愁红脸能佯醉，又恐朱门难再过。\n昭阳伴裏最聪明，出到人间纔长成。\n遥知禁曲难翻处，犹是君王说小名。",
        "dynasty": "唐",
        "collection_info": null
    },
    {
        "uuid": "80b02b7f0a43b8ad79926afcf5edacf7",
        "title": "陈翃郎中北亭送侯钊侍御赋得带冰流歌",
        "author": "卢纶",
        "content": "溪中鸟鸣春景旦，一派寒冰忽开散。\n璧方镜员流不断，白云鳞鳞满河汉。\n迭处浅，旋处深。\n撇捩寒鱼上復沈，羣鹅鼓舞扬清音。\n主人有客簪白笔，玉壶贮水光如一。\n持此赠君君饮之，圣君识君冰玉姿。",
        "dynasty": "唐",
        "collection_info": null
    },
    {
        "uuid": "46617a6e08e37270b6303b4761adee2e",
        "title": "栖岩寺隋文帝马脑盏歌",
        "author": "卢纶",
        "content": "天宫宝器隋朝物，鏁在金函比金骨。\n开函捧之光乃发，阿修罗王掌中月。\n五云如拳轻復浓，昔曾噀酒今藏龙。\n规形环影相透彻，乱雪繁花千万重。\n可怜贞质无今名，可嘆隋陵一抔土。\n宫中艳女满宫春，得亲此宝能几人。\n一留寒殿殿将坏，唯有幽光通隙尘。\n山中老僧眉似雪，忍死相传保扃鐍。",
        "dynasty": "唐",
        "collection_info": null
    },
    {
        "uuid": "2b7bad20d7b451cbd34c51f13bdac810",
        "title": "难绾刀子歌",
        "author": "卢纶",
        "content": "黄金鞘裏青芦叶，丽若翦成铦且翣。\n轻冰薄玉状不分，一尺寒光堪决云。\n吹毛可试不可触，似有虫搜阙裂文。\n淬之几堕前池水，焉知不是蛟龙子。\n割鸡刺虎皆若空，愿应君心逐君指。\n幷州难绾竟何人，每成此物如有神。",
        "dynasty": "唐",
        "collection_info": null
    },
    {
        "uuid": "3fcbe441f4d665ff5ee44df698fbaf57",
        "title": "腊日观咸宁王部曲娑勒擒豹歌",
        "author": "卢纶",
        "content": "山头曈曈日将出，山下猎围照初日。\n前林有兽未识名，将军促骑无人声。\n潜形踠伏草不动，双鵰旋转羣鸦鸣。\n阴方质子才三十，译语受词蕃语揖。\n舍鞍解甲疾如风，人忽虎蹲兽人立。\n歘然扼颡批其颐，爪牙委地涎淋漓。\n既苏復吼拗仍怒，果叶英谋生致之。\n拖自深丛目如电，万夫失容千马战。\n传呼贺拜声相连，杀气腾凌阴满川。\n始知缚虎如缚鼠，败虏降羌生眼前。\n祝尔嘉词尔无苦，献尔将随犀象舞。\n苑中流水禁中山，期尔攫搏开天颜。\n非熊之兆庆无极，愿纪雄名传百蛮。",
        "dynasty": "唐",
        "collection_info": null
    },
    {
        "uuid": "16362fddfafa52b29a76036ccaf746a0",
        "title": "赋得白鸥歌送李伯康归使",
        "author": "卢纶",
        "content": "积水深源，白鸥翻翻。\n倒影光素，于潭之间。\n衔鱼鱼落乱惊鸣，争扑莲藂莲叶倾。\n尔不见波中鸥鸟闲无营，何必汲汲劳其生。\n柳花冥蒙大堤口，悠扬相和乍无有。\n轻随去浪杳不分，细舞清风亦何有。\n似君换得白鹅时，独凭阑干雪满池。\n今日还同看鸥鸟，如何羽翮復参差。\n復参差，海涛澜漫何由期。",
        "dynasty": "唐",
        "collection_info": null
    },
    {
        "uuid": "810f80877cf5c86f5f312dbfd0826600",
        "title": "皇帝感词 一",
        "author": "卢纶",
        "content": "提劒风雷动，垂衣日月明。\n禁花呈瑞色，国老见星精。\n发棹鱼先跃，窥巢鸟不惊。\n山呼一万岁，直入九重城。",
        "dynasty": "唐",
        "collection_info": null
    },
    {
        "uuid": "017787f8dfb5f79daab26785ef5dfdfb",
        "title": "皇帝感词 二",
        "author": "卢纶",
        "content": "天香五凤彩，御马六龙文。\n雨露清驰道，风雷翊上军。\n高旍花外转，行漏乐前闻。\n时见金鞭举，空中指瑞云。",
        "dynasty": "唐",
        "collection_info": null
    },
    {
        "uuid": "7a36d7e394409ce4006fef5c0b9baed0",
        "title": "皇帝感词 三",
        "author": "卢纶",
        "content": "妙算干戈止，神谋宇宙清。\n两阶文物盛，七德武功成。\n校猎长杨苑，屯军细柳营。\n归来献明主，歌舞溢春城。",
        "dynasty": "唐",
        "collection_info": null
    },
    {
        "uuid": "80aef4308fe96dda5ce3224959fb4a27",
        "title": "皇帝感词 四",
        "author": "卢纶",
        "content": "天乐下天中，云輧俨在空。\n铅黄艳河汉，笑语合笙镛。\n已见长随凤，仍闻不避熊。\n君王亲试舞，阊阖静无风。",
        "dynasty": "唐",
        "collection_info": null
    },
    {
        "uuid": "2bdb7863c11e6c4abf44e10d82a179d9",
        "title": "天长久词 一",
        "author": "卢纶",
        "content": "玉砌红花树，香风不敢吹。\n春光解天意，偏发殿南枝。",
        "dynasty": "唐",
        "collection_info": null
    },
    {
        "uuid": "b1cd4d9f66f1230c99bcbcb3458db103",
        "title": "天长久词 二",
        "author": "卢纶",
        "content": "虹桥千步廊，半在水中央。\n天子方清暑，宫娃起夜妆。",
        "dynasty": "唐",
        "collection_info": null
    },
    {
        "uuid": "d35afdc0947d277af67c89d7bb35f8fb",
        "title": "天长久词 三",
        "author": "卢纶",
        "content": "辞辇復当熊，倾心奉六宫。\n君王若看貌，甘在众妃中。",
        "dynasty": "唐",
        "collection_info": null
    },
    {
        "uuid": "65b5b3359164105860bb607230f4012f",
        "title": "天长久词 四",
        "author": "卢纶",
        "content": "云日呈祥礼物殊，彤庭生献五单于。\n塞垣万里无飞鸟，可是边城用郅都。",
        "dynasty": "唐",
        "collection_info": null
    },
    {
        "uuid": "72728c9cbe72e9f78c1c2a3a281cfdf5",
        "title": "天长久词 五",
        "author": "卢纶",
        "content": "台殿云深秋色微，君王初赐六宫衣。\n楼船泛罢归犹早，行遣才人鬬射飞。",
        "dynasty": "唐",
        "collection_info": null
    },
    {
        "uuid": "1ee5c1013e51545d6446ccd7ca5316a6",
        "title": "和张仆射塞下曲 一",
        "author": "卢纶",
        "content": "鹫翎金仆姑，燕尾绣蝥弧。\n独立扬新令，千营共一呼。",
        "dynasty": "唐",
        "collection_info": null
    },
    {
        "uuid": "74b2b6d519fcb06cbbc92bb1841247d2",
        "title": "和张仆射塞下曲 二",
        "author": "卢纶",
        "content": "林暗草惊风，将军夜引弓。\n平明寻白羽，没在石棱中。",
        "dynasty": "唐",
        "collection_info": null
    },
    {
        "uuid": "e66022a7fed85fc7dce3f570a7f4a0f2",
        "title": "和张仆射塞下曲 三",
        "author": "卢纶",
        "content": "月黑鴈飞高，单于夜遁逃。\n欲将轻骑逐，大雪满弓刀。",
        "dynasty": "唐",
        "collection_info": null
    },
    {
        "uuid": "ad92c13bddcaaf3460b497087bd8e928",
        "title": "和张仆射塞下曲 四",
        "author": "卢纶",
        "content": "野幕敞琼筵，羌戎贺劳旋。\n醉和金甲舞，雷鼓动山川。",
        "dynasty": "唐",
        "collection_info": null
    },
    {
        "uuid": "bb1a000581a340c26836162c9be93f62",
        "title": "和张仆射塞下曲 五",
        "author": "卢纶",
        "content": "调箭又呼鹰，俱闻出世能。\n奔狐将迸雉，扫尽古丘陵。",
        "dynasty": "唐",
        "collection_info": null
    },
    {
        "uuid": "ca6a3da8e9f343b9c0ab34aa239d01c1",
        "title": "和张仆射塞下曲 六",
        "author": "卢纶",
        "content": "亭亭七叶贵，荡荡一隅清。\n他日题麟阁，唯应独不名。",
        "dynasty": "唐",
        "collection_info": null
    },
    {
        "uuid": "0fdb9ba55e9147edde3df78e59e4e2a8",
        "title": "古艳诗 一",
        "author": "卢纶",
        "content": "残妆色浅髻鬟开，笑映朱帘觑客来。\n推醉谁知弄花钿，潘郎不敢使人催。",
        "dynasty": "唐",
        "collection_info": null
    },
    {
        "uuid": "40308ab3a82893d8fe39fef632cd58a3",
        "title": "古艳诗 二",
        "author": "卢纶",
        "content": "自拈裙带结同心，暖处偏知香气深。\n爱捉狂夫问闲事，不知歌舞用黄金。",
        "dynasty": "唐",
        "collection_info": null
    },
    {
        "uuid": "b4dc38dc950eaf50bffa4e5b8dc0a27a",
        "title": "孤松吟詶浑赞善",
        "author": "卢纶",
        "content": "深山荒松枝，雪压半离披。\n朱门青松树，万叶承清露。\n露重色逾鲜，吟风似远泉。\n天寒香自发，日丽影常圆。\n阴郊一夜雪，榆柳皆枯折。\n迴首望君家，翠盖满琼花。\n捧君青松曲，自顾同衰木。\n曲罢不相亲，深山头白人。",
        "dynasty": "唐",
        "collection_info": null
    },
    {
        "uuid": "9f6eae724809d3a4b6f6ad84b32d325d",
        "title": "从军行",
        "author": "卢纶",
        "content": "二十在边城，军中得勇名。\n卷旗收败马，占碛拥残兵。\n覆阵乌鸢起，烧山草木明。\n塞闲思远猎，师老厌分营。\n雪岭无人迹，冰河足鴈声。\n李陵甘此没，惆怅汉公卿。",
        "dynasty": "唐",
        "collection_info": null
    },
    {
        "uuid": "28fad080222eb5ebed6d72086df2c562",
        "title": "和马郎中画鹤赞",
        "author": "卢纶",
        "content": "高高华亭，有鹤在屏。\n削玉点漆，乘轩姓丁。\n暮云冥冥，双垂雪翎。\n晨光炯炯，一直朱顶。\n含音俨容，绝粒遗影。\n君以为真，相期缑岭。",
        "dynasty": "唐",
        "collection_info": null
    },
    {
        "uuid": "49aa72f074df053d47bca75e0de35f79",
        "title": "送朝长史赴荆南旧幕",
        "author": "卢纶",
        "content": "元瑜思旧幕，几夜梦旌旃。\n暑退蒹葭雨，秋生鼓角天。\n月明三峡路，浪裏九江船。\n囗囗囗囗囗，囗囗囗囗囗。",
        "dynasty": "唐",
        "collection_info": null
    },
    {
        "uuid": "99ca569f54411546287de7d71b860681",
        "title": "送渭南崔少府归徐郎中幕",
        "author": "卢纶",
        "content": "叶下山边路，行人见自悲。\n夜寒逢雪处，日暖到村时。\n语少心常苦，愁深醉自迟。\n囗囗囗囗囗，羡有幕中期。",
        "dynasty": "唐",
        "collection_info": null
    },
    {
        "uuid": "f6b7f233c67e87e775e154dc0d0ef991",
        "title": "寄郑七纲",
        "author": "卢纶",
        "content": "小来落托復迍邅，一辱君知二十年。\n舍去形骸容傲慢，引随兄弟共团圆。\n羁游不定同云聚，薄宦相萦若网牵。\n他日吴公如记问，愿将黄绶比青毡。",
        "dynasty": "唐",
        "collection_info": null
    },
    {
        "uuid": "aa147402c6872ab6a4a48622d5b544ec",
        "title": "逢南中使因寄岭外故人",
        "author": "卢纶",
        "content": "见说南来处，苍梧接桂林。\n过秋天更暖，边海日长阴。\n巴路缘云出，蛮乡入洞深。\n信迴人自老，梦到月应沈。\n碧水通春色，青山寄远心。\n炎方难久客，为尔一沾襟。",
        "dynasty": "唐",
        "collection_info": null
    },
    {
        "uuid": "581904ce9edb43f91e0089fa17930c57",
        "title": "代员将军罢战后归旧里赠朔北故人",
        "author": "卢纶",
        "content": "结髮事疆场，全生俱到乡。\n连云防铁岭，同日破渔阳。\n牧马胡天晚，移军碛路长。\n枕戈眠古戍，吹角立繁霜。\n归老勋仍在，酬恩虏未亡。\n独行过邑里，多病对农桑。\n雄劒依尘橐，阴符寄药囊。\n空余麾下将，犹逐羽林郎。",
        "dynasty": "唐",
        "collection_info": null
    },
    {
        "uuid": "c718bee26da1345d9e90af25851121d1",
        "title": "江北忆崔汶",
        "author": "卢纶",
        "content": "夜问江西客，还知在楚乡。\n全身出部伍，尽室逐渔商。\n晴日游瓜步，新年对汉阳。\n月昏惊浪白，瘴起觉云黄。\n望岭家何处，登山泪几行。\n闽中传有雪，应且住南康。",
        "dynasty": "唐",
        "collection_info": null
    },
    {
        "uuid": "245460214911ee4d9aa1bb69bbff69eb",
        "title": "早春归盩厔旧居却寄耿拾遗湋李校书端",
        "author": "卢纶",
        "content": "野日初晴麦壠分，竹园相接鹿成羣。\n几家废井生青草，一树繁花傍古坟。\n引水忽惊冰满涧，向田空见石和云。\n可怜荒岁青山下，惟有松枝好寄君。",
        "dynasty": "唐",
        "collection_info": null
    },
    {
        "uuid": "b99731f4841448a9925883d224471511",
        "title": "春日山中忆崔峒吉中孚",
        "author": "卢纶",
        "content": "延步爱清晨，空山日照春。\n蜜房那有主，石室自无邻。\n泉急鱼依藻，花繁鸟近人。\n谁言失徒侣，唯与老相亲。",
        "dynasty": "唐",
        "collection_info": null
    },
    {
        "uuid": "5adb63bca06c6311c57db7dfcc545ef5",
        "title": "客舍喜崔补阙司空拾遗访宿",
        "author": "卢纶",
        "content": "步月访诸邻，蓬居宿近臣。\n乌裘先醉客，清镜早朝人。\n坏壁烟垂网，香街火照尘。\n悲荣俱是分，吾亦乐吾贫。",
        "dynasty": "唐",
        "collection_info": null
    },
    {
        "uuid": "26d284d7de62555d4e3927a4c4cdaddc",
        "title": "苦雨闻包谏议欲见访戏赠",
        "author": "卢纶",
        "content": "草气厨烟咽不开，绕床连壁尽生苔。\n常时多病因多雨，那敢烦君车马来。",
        "dynasty": "唐",
        "collection_info": null
    },
    {
        "uuid": "92c741cb1e6039929d6320da8456c596",
        "title": "客舍苦雨即事寄钱起郎士元二员外",
        "author": "卢纶",
        "content": "积雨暮凄凄，羁人状鸟栖。\n响空宫树接，覆水野云低。\n穴蚁多随草，巢蜂半坠泥。\n遶池墙藓合，拥溜瓦松齐。\n旧圃平如海，新沟曲似溪。\n坏阑留众蝶，欹栋止羣鸡。\n莠盛终无实，槎枯返有荑。\n绿萍藏废井，黄叶隐危堤。\n闾里欢将绝，朝昏望亦迷。\n不知霄汉侣，何路可相携。",
        "dynasty": "唐",
        "collection_info": null
    },
    {
        "uuid": "803d09dfd66c43d3e060112d44822a1b",
        "title": "郊居对雨寄赵涓给事包佶郎中",
        "author": "卢纶",
        "content": "暑雨青山裏，随风到野居。\n乱沤浮曲砌，悬溜响前除。\n尘镜愁多掩，蓬头懒更梳。\n夜窗凄枕席，阴壁润图书。\n萧飒宜新竹，龙钟拾野蔬。\n石泉空自咽，药圃不堪锄。\n浊水淙深辙，荒兰拥败渠。\n繁枝留宿鸟，碎浪出寒鱼。\n桑屐时登望，荷衣自卷舒。\n应怜在泥滓，无路託高车。",
        "dynasty": "唐",
        "collection_info": null
    },
    {
        "uuid": "d37ed9359ab4e7f5c5659b6279eada89",
        "title": "蓝溪期萧道士采药不至",
        "author": "卢纶",
        "content": "春风生百药，几处术苗香。\n人远花空落，溪深日復长。\n病多知药性，老近忆仙方。\n清节何由见，三山桂自芳。",
        "dynasty": "唐",
        "collection_info": null
    },
    {
        "uuid": "2f394726f03ec554e18ad88a94ef76bb",
        "title": "雪谤后书事上皇甫大夫",
        "author": "卢纶",
        "content": "盛德总羣英，高标仰国桢。\n独安巡狩日，曾掩赵张名。\n业就难辞宠，朝回更授兵。\n晓川分牧马，夜雪覆连营。\n长策威殊俗，嘉谋翊圣明。\n画图规阵势，梦笔纪山行。\n绶拂池中影，珂摇竹外声。\n赐欢征妓乐，陪醉问公卿。\n却忆经前事，翻疑得此生。\n分深存没感，恩在子孙荣。\n览镜愁将老，扪心喜復惊。\n岂言沈族重，但觉杀身轻。\n有泪沾坟典，无家集弟兄。\n东西遭世难，流浪识交情。\n阅古宗文举，推才慕正平。\n应怜守贫贱，又欲事躬耕。",
        "dynasty": "唐",
        "collection_info": null
    },
    {
        "uuid": "358b95edda127b81384c29e45da00cd5",
        "title": "春日忆司空文明",
        "author": "卢纶",
        "content": "桃李风多日欲阴，百劳飞处落花深。\n贫居静久难逢信，知隔春山不可寻。",
        "dynasty": "唐",
        "collection_info": null
    },
    {
        "uuid": "a4950b6c076c467e91ec36cc849aa1bd",
        "title": "卧病寓居龙兴观枉冯十七着作书知罢摄洛阳赴缑氏因题十四韵寄冯生幷赠乔尊师",
        "author": "卢纶",
        "content": "乞假依山宅，蹉跎属岁周。\n弱荑轻采拾，钝质称归休。\n潘岳衰将至，刘桢病未瘳。\n步迟乘羽客，起晏滞书邮。\n幸以编方验，终贻骨肉忧。\n灼龟炉气冷，曝药树阴稠。\n语命心堪醉，伤离梦亦愁。\n荤羶居已绝，鸾鹤见无由。\n世累如尘积，年光剧水流。\n蹑云知有路，济海岂无舟。\n倚玉翻成难，投砖敢望詶。\n卑栖君就禄，羸惫我逢秋。\n腐叶填荒辙，阴萤出古沟。\n依然在遐想，愿子励风猷。",
        "dynasty": "唐",
        "collection_info": null
    },
    {
        "uuid": "3486cba9b0e1a921e3889054dfc70fa3",
        "title": "秋夜寄冯着作",
        "author": "卢纶",
        "content": "河汉净无云，鸿声此夜闻。\n素心难比石，苍鬓欲如君。\n露槿月中落，风萤池上分。\n何言千载友，同迹不同羣。",
        "dynasty": "唐",
        "collection_info": null
    },
    {
        "uuid": "7a9a50d764bdd175cd96687d9360dd7d",
        "title": "洛阳早春忆吉中孚校书司空曙主簿因寄清江上人",
        "author": "卢纶",
        "content": "值迥逢高驻马频，雪晴闲看洛阳春。\n莺声报远同芳信，柳色邀欢似故人。\n酒貌昔将花共艳，鬓毛今与草争新。\n年来百事皆无绪，唯与汤师结净因。",
        "dynasty": "唐",
        "collection_info": null
    },
    {
        "uuid": "364227e397ca33d875482b9d46996170",
        "title": "偶逢姚校书凭附书达河南郄推官因以戏赠",
        "author": "卢纶",
        "content": "寄书常切到常迟，今日凭君君莫辞。\n若问玉人殊易识，莲花府裏最清羸。",
        "dynasty": "唐",
        "collection_info": null
    },
    {
        "uuid": "aeced85a2d96cc6c814bf7dcdfde8cb6",
        "title": "夜中得循州赵司马侍郎书因寄回使",
        "author": "卢纶",
        "content": "瘴海寄双鱼，中宵达我居。\n两行灯下泪，一纸岭南书。\n地说炎蒸极，人称老病余。\n殷勤报贾傅，莫共酒杯疎。",
        "dynasty": "唐",
        "collection_info": null
    },
    {
        "uuid": "10c89517c3a29965f4f1aefb2e49c5ae",
        "title": "晚次新丰北野老家书事呈赠韩质明府",
        "author": "卢纶",
        "content": "机鸣舂响日暾暾，鸡犬相和汉古村。\n数派清泉黄菊盛，一林寒露紫棃繁。\n衰翁正席矜新社，稚子齐襟读古论。\n共说年来但无事，不知何者是君恩。",
        "dynasty": "唐",
        "collection_info": null
    },
    {
        "uuid": "b62c7efbf2ee2e40b65e60b8c58f4214",
        "title": "书情上大尹十兄",
        "author": "卢纶",
        "content": "紫陌绝纤埃，油幢千骑来。\n剖辞纷若雨，犇吏殷成雷。\n圣泽初忧壅，羣心本在台。\n海鳞方泼刺，云翼暂徘徊。\n芳室芝兰茂，春蹊桃李开。\n江湖余派少，鸿鴈远声哀。\n命厌蓍龟诱，年惊弟侄催。\n磨铅惭砥砺，挥策愧驽骀。\n玉管能喧谷，金炉可变灰。\n应怜费思者，衔泪亦衔枚。",
        "dynasty": "唐",
        "collection_info": null
    },
    {
        "uuid": "ca8c4433f3c979ee61c880febe13df5b",
        "title": "春思贻李方陵",
        "author": "卢纶",
        "content": "长安三月春，难别復难亲。\n不识冶游伴，多逢憔悴人。\n渐知欢澹薄，转觉老殷勤。\n去矣尽如此，此辞悲未陈。",
        "dynasty": "唐",
        "collection_info": null
    },
    {
        "uuid": "86ea8fa1a29efffbf6320e99f82c1f00",
        "title": "驿中望山戏赠渭南陆贽主簿",
        "author": "卢纶",
        "content": "官微多惧事多同，拙性偏无主驿功。\n山在门前登不得，鬓毛衰尽路尘中。",
        "dynasty": "唐",
        "collection_info": null
    },
    {
        "uuid": "f2a1068f23c533cc58e26fa4d385ae20",
        "title": "太白西峯偶宿车祝二尊师石室晨登前巘凭眺书怀即事寄呈凤翔齐员外张侍御",
        "author": "卢纶",
        "content": "弱龄诚昧鄙，遇胜惟求止。\n如何羁滞中，得步青冥裏。\n青冥有桂藂，冰雪两仙翁。\n毛节未归海，丹梯闲倚空。\n逍遥拟上清，洞府不知名。\n醮罢雨雷至，客辞山忽明。\n山明鸟声乐，日气生嵓壑。\n嵓壑树修修，白云如水流。\n白云消散尽，陇塞俨然秋。\n积阻关河固，绵联烽戍稠。\n五营承庙略，四野失边愁。\n吁嗟繫尘役，又负灵仙迹。\n芝朮自芳香，泥沙几沈溺。\n书此欲沾衣，平生事每违。\n烟霄不可仰，鸾鹤自追随。",
        "dynasty": "唐",
        "collection_info": null
    },
    {
        "uuid": "c6b8caa05818ac7c15955f97d2b426db",
        "title": "赠韩山人",
        "author": "卢纶",
        "content": "见君何事不惭颜，白髮生来未到山。\n更嘆无家又无药，往来唯在酒徒间。",
        "dynasty": "唐",
        "collection_info": null
    },
    {
        "uuid": "332e48a7dc89b16f55f134156ebc02ce",
        "title": "赠李果毅",
        "author": "卢纶",
        "content": "向日磨金镞，当风着锦衣。\n上城邀贼语，走马截鵰飞。",
        "dynasty": "唐",
        "collection_info": null
    },
    {
        "uuid": "cc3f918935b767dff9dd4a5cafcef53c",
        "title": "春日书情赠别司空曙",
        "author": "卢纶",
        "content": "壮志随年尽，谋身意未安。\n风尘交契阔，老大别离难。\n腊近晴多暖，春迟夜却寒。\n谁堪少兄弟，三十又无官。",
        "dynasty": "唐",
        "collection_info": null
    },
    {
        "uuid": "87d05f7b9f14dd42c233cee222b16ddd",
        "title": "冬晓呈邻里",
        "author": "卢纶",
        "content": "终夜寝衣冷，开门思曙光。\n空阶一藂叶，华室四邻霜。\n望阙觉天迥，忆山愁路荒。\n途中一留滞，双鬓飒然苍。",
        "dynasty": "唐",
        "collection_info": null
    },
    {
        "uuid": "dc2b3ff8521caef8a28971eb00b66c56",
        "title": "首冬寄河东昭德里书事贻郑损仓曹",
        "author": "卢纶",
        "content": "清冬和暖天，老钝昼多眠。\n日爱闾巷静，每闻官吏贤。\n寒葅供家食，腐叶宿厨烟。\n且復执杯酒，无烦轻议边。",
        "dynasty": "唐",
        "collection_info": null
    },
    {
        "uuid": "34be29da070c411f27a9059f2845cb58",
        "title": "浑赞善东斋戏赠陈归",
        "author": "卢纶",
        "content": "长裾珠履飒轻尘，閒以琴书列上宾。\n公子无讐可邀请，侯嬴此坐是何人。",
        "dynasty": "唐",
        "collection_info": null
    },
    {
        "uuid": "2d74f549c2ec33d5dd6a9af9944fc38a",
        "title": "春日卧病示赵季黄",
        "author": "卢纶",
        "content": "病中饶泪眼常昏，闻说花开亦闭门。\n语少渐知琴思苦，卧多唯觉鸟声喧。\n黄埃满市图书贱，黑雾连山虎豹尊。\n今日支离顾形影，向君凡在几重恩。",
        "dynasty": "唐",
        "collection_info": null
    },
    {
        "uuid": "c8eba2a885b17afcccda0d337f3e1b9d",
        "title": "秋幕中夜独坐迟明因陪陈翃郎中晨谒上公因书即事兼呈同院诸公",
        "author": "卢纶",
        "content": "风凄露泫然，明月在山巅。\n独倚古庭树，仰看深夜天。\n叶翻萤不定，虫思草无边。\n南舍机杼发，东方云景鲜。\n簪裘肃已整，车骑俨将前。\n百雉拱双戟，万夫尊一贤。\n琳琅多谋蕴，律吕更相宣。\n晓桂香浥露，新鸿晴满川。\n熙熙造化功，穆穆唐尧年。\n顾己草同贱，誓心金匪坚。\n蹇辞惭自寡，渴病老难痊。\n书此更何问，边韶唯昼眠。",
        "dynasty": "唐",
        "collection_info": null
    },
    {
        "uuid": "12de0f6b7347a1ea02cc3c83a1c24474",
        "title": "寄赠库部王郎中",
        "author": "卢纶",
        "content": "谔谔汉名臣，从天令若春。\n叙辞皆诏旨，称宦即星辰。\n草木承风偃，云雷施泽均。\n威惩治粟尉，恩洽让田人。\n泉货方将散，京坻自此陈。\n五营俱益竈，千里不停轮。\n未远金门籍，旋清玉塞尘。\n硕儒推庆重，良友颂公频。\n鹤髮逢新镜，龙门跃旧鳞。\n荷君偏有问，深感浩难申。",
        "dynasty": "唐",
        "collection_info": null
    },
    {
        "uuid": "d3ee58c9da1f58dc3c18d06970e4694c",
        "title": "寄赠畅当山居",
        "author": "卢纶",
        "content": "古村荒石路，岁晏独言归。\n山雪厚三尺，社楡麄十围。\n虬龙宁守蛰，鸾鹤岂矜飞。\n君子固安分，毋听劳者讥。",
        "dynasty": "唐",
        "collection_info": null
    },
    {
        "uuid": "abdb728b12fe89d87c92ea0a0d125110",
        "title": "偶宿山中忆畅当",
        "author": "卢纶",
        "content": "深山夜雪晴，坐忆晓山明。\n读易罢三卷，弹琴当五更。\n薜萝枯有影，嵓壑冻无声。\n此夕一相望，君应知我诚。",
        "dynasty": "唐",
        "collection_info": null
    },
    {
        "uuid": "f6c331950c342caf4a9c3eb99e9cde04",
        "title": "秋中野望寄舍弟绶兼令呈上西川尚书舅",
        "author": "卢纶",
        "content": "忧来思远望，高处殊非惬。\n夜露湿苍山，秋陂满黄叶。\n人随鴈迢遰，栈与云重迭。\n骨肉暂分离，形神遂疲薾。\n红旌渭阳骑，几日劳登涉。\n蜀道蔼松筠，巴江盛舟檝。\n小生即何限，简诲偏盈箧。\n旧恨尚填膺，新悲復萦睫。\n因求种瓜利，自喜归耕捷。\n井臼赖依邻，儿童亦胜汲。\n尘容不在照，雪鬓那堪镊。\n唯有飡霞心，知夫与天接。",
        "dynasty": "唐",
        "collection_info": null
    },
    {
        "uuid": "5ebf2322ebde199d0af45fe6256bdc1f",
        "title": "行药前轩呈董山人",
        "author": "卢纶",
        "content": "不觉老将至，瘦来方自惊。\n朝昏多病色，起坐有劳声。\n腠暖苦肌痒，藏虚唯耳鸣。\n桑公富灵术，一为保余生。",
        "dynasty": "唐",
        "collection_info": null
    },
    {
        "uuid": "ec16414e3e181a9cb8abd7c1d7d2743d",
        "title": "翫春因寄冯衞二补阙戏呈李益",
        "author": "卢纶",
        "content": "掖垣春色自天来，红药当阶次第开。\n萱草藂藂尔何物，等闲穿破绿莓苔。",
        "dynasty": "唐",
        "collection_info": null
    },
    {
        "uuid": "3447070c0cddadd8c46677d7db41ae3e",
        "title": "新移北厅因贻同院诸公兼呈畅博士",
        "author": "卢纶",
        "content": "华轩迩台座，顾影忝时伦。\n弱质偃弥旷，清风来亦频。\n恩辉坐凌迈，景物恣芳新。\n终乃愧吾友，无容私此身。",
        "dynasty": "唐",
        "collection_info": null
    },
    {
        "uuid": "517a700bf363797d6f5b99d56605ef42",
        "title": "与张擢对酌",
        "author": "卢纶",
        "content": "张翁对卢叟，一榼山村酒。\n倾酒请予歌，忽蒙张翁呵。\n呵予官非屈，曲有怨词多。\n歌罢谢张翁，所思殊不同。\n予悲方为老，君责一何空。\n曾看乐官录，向是悲翁曲。\n张老闻此词，汪汪泪盈目。\n卢叟醉言麄，一杯凡数呼。\n迴头顾张老，敢欲戏为儒。",
        "dynasty": "唐",
        "collection_info": null
    },
    {
        "uuid": "37da4bd29c8f55fd66e006e944fbb56f",
        "title": "喜从弟激初至",
        "author": "卢纶",
        "content": "儒服策羸车，惠然过我庐。\n叙年惭已长，称从意何疎。\n作吏清无比，为文丽有余。\n应嗤受恩者，头白读兵书。",
        "dynasty": "唐",
        "collection_info": null
    },
    {
        "uuid": "bd4e8131841d4cc2e5bf990c53226350",
        "title": "寻贾尊师",
        "author": "卢纶",
        "content": "玉洞秦时客，焚香映绿萝。\n新传左慈诀，曾与右军鹅。\n井臼阴苔遍，方书古字多。\n成都今日雨，应与酒相和。",
        "dynasty": "唐",
        "collection_info": null
    },
    {
        "uuid": "58b0eb55425c8990a4ac557ec1974c2c",
        "title": "秋中过独孤郊居",
        "author": "卢纶",
        "content": "开园过水到郊居，共引家童拾野蔬。\n高树夕阳连古巷，菊花棃叶满荒渠。\n秋山近处行过寺，夜雨寒时起读书。\n帝里诸亲别来久，岂知王粲爱樵渔。",
        "dynasty": "唐",
        "collection_info": null
    },
    {
        "uuid": "a435228055780871164440fbf56c846f",
        "title": "同耿拾遗春中题第四郎新修书院",
        "author": "卢纶",
        "content": "得接西园会，多因野性同。\n引藤连树影，移石间花丛。\n学就晨昏外，欢生礼乐中。\n春游随墨客，夜宿伴潜公。\n散帙灯惊燕，开帘月带风。\n朝朝在门下，自与五侯通。",
        "dynasty": "唐",
        "collection_info": null
    },
    {
        "uuid": "e61ae8b048ae9c285d0105ad55c34648",
        "title": "春日题杜叟山下别业",
        "author": "卢纶",
        "content": "白鸟羣飞山半晴，渚田相接有泉声。\n园中晓露青丛合，桥上春风绿野明。\n云影断来峯影出，林花落尽草花生。\n今朝醉舞同君乐，始信幽人不爱荣。",
        "dynasty": "唐",
        "collection_info": null
    },
    {
        "uuid": "ca44ec564f0a54bff01a4ca1e6a998de",
        "title": "过终南柳处士",
        "author": "卢纶",
        "content": "五老正相寻，围棋到煮金。\n石摧丹井闭，月过洞门深。\n猨鸟三时下，藤萝十里阴。\n绿泉多草气，青壁少花林。\n自愧非仙侣，何言见道心。\n悠哉宿山口，雷雨夜沈沈。",
        "dynasty": "唐",
        "collection_info": null
    },
    {
        "uuid": "36d1e2d2b5fc5cb4f4cb071bb5780756",
        "title": "宿澄上人院",
        "author": "卢纶",
        "content": "竹窗闻远水，月出似溪中。\n香覆经年火，幡飘后夜风。\n性昏知道晚，学浅喜言同。\n一悟归身处，何山路不通。",
        "dynasty": "唐",
        "collection_info": null
    },
    {
        "uuid": "db5d553cc5b5e52409d70bb69a4f35ee",
        "title": "题李沆林园",
        "author": "卢纶",
        "content": "古巷牛羊出，重门接柳阴。\n闲看入竹路，自有向山心。\n种药齐幽石，耕田到远林。\n愿同词赋客，得兴谢家深。",
        "dynasty": "唐",
        "collection_info": null
    },
    {
        "uuid": "5df7d60b63d54296033ae865ddd931c0",
        "title": "过司空曙村居",
        "author": "卢纶",
        "content": "南北与山邻，蓬庵庇一身。\n繁霜疑有雪，枯草似无人。\n遂性在耕稼，所交唯贱贫。\n何言张掾傲，每重德璋亲。",
        "dynasty": "唐",
        "collection_info": null
    },
    {
        "uuid": "beccbce485786b097589f257f7f6a533",
        "title": "题念济寺晕上人院",
        "author": "卢纶",
        "content": "泉响竹潇潇，潜公居处遥。\n虚空闻偈夜，清净雨花朝。\n放鹤临山阁，降龙步石桥。\n世尘徒委积，劫火定焚烧。\n苔壁云难聚，风篁露易摇。\n浮生亦无着，况乃是芭蕉。",
        "dynasty": "唐",
        "collection_info": null
    },
    {
        "uuid": "ace162deb1a7f964fffd40607dbee096",
        "title": "题杨虢县竹亭",
        "author": "卢纶",
        "content": "夜宿密公室，话馀将昼兴。\n遶阶三径雪，当户一池冰。\n家训资风化，心源隐政能。\n明朝復何见，莱草古沟堘。",
        "dynasty": "唐",
        "collection_info": null
    },
    {
        "uuid": "9e3d5ce05dd7827c315d265f0ac4dda1",
        "title": "过楼观李尊师",
        "author": "卢纶",
        "content": "城阙望烟霞，常悲仙路赊。\n宁知樵子径，得到葛洪家。\n犬吠松间月，人行洞裏花。\n留诗千岁鹤，送客五云车。\n访世山空在，观棋日未斜。\n不知尘俗士，谁解种胡麻。",
        "dynasty": "唐",
        "collection_info": null
    },
    {
        "uuid": "a31d903a01f649751be0950025d4bc70",
        "title": "雪谤后逢李叔度",
        "author": "卢纶",
        "content": "相逢空握手，往事不堪思。\n见少情难尽，愁深语自迟。\n草生分路处，雨散出山时。\n强得宽离恨，唯当说后期。",
        "dynasty": "唐",
        "collection_info": null
    },
    {
        "uuid": "777ca9d5960b940ff6531975f01c2026",
        "title": "春日过李侍御",
        "author": "卢纶",
        "content": "高柳满春城，东园有鸟声。\n折花朝露滴，漱石野泉清。\n心许陶家醉，诗逢谢客呈。\n应怜末行吏，曾是鲁诸生。",
        "dynasty": "唐",
        "collection_info": null
    },
    {
        "uuid": "8264f97637c337494722c70fef18068f",
        "title": "出山逢耿湋",
        "author": "卢纶",
        "content": "云雪离披山万里，别来曾住最高峰。\n暂到人间归不得，长安陌上又相逢。",
        "dynasty": "唐",
        "collection_info": null
    },
    {
        "uuid": "8ebae82cb24383617c96d52120f73209",
        "title": "题金吾郭将军石伏茅堂",
        "author": "卢纶",
        "content": "云戟曙沈沈，轩墀清且深。\n家传成栋美，尧宠结茅心。\n玉佩多依石，油幢亦在林。\n炉香诸洞暖，殿影众山阴。\n草奏风生笔，筵开雪满琴。\n客从龙阙至，僧自虎溪寻。\n萧洒延清赏，风流会素襟。\n终朝息尘步，一醉间华簪。",
        "dynasty": "唐",
        "collection_info": null
    },
    {
        "uuid": "a084adc89c3c37e951dd5eeb9f3f3987",
        "title": "题贾山人园林",
        "author": "卢纶",
        "content": "竹影朦胧松影长，素琴清簟好风凉。\n连春诗会烟花满，半夜酒醒兰蕙香。\n五字每将称玉友，一尊曾不顾金囊。\n长沙流谪君非远，莫遣英名负洛阳。",
        "dynasty": "唐",
        "collection_info": null
    },
    {
        "uuid": "3b2c3ed63d5b1351448e9e6dcba9a00f",
        "title": "秋夜同畅当宿藏公院",
        "author": "卢纶",
        "content": "礼足一垂泪，医王知病由。\n风萤方喜夜，露槿已伤秋。\n顾以儿童爱，每从仁者求。\n将祈竟何得，灭迹在缁流。",
        "dynasty": "唐",
        "collection_info": null
    },
    {
        "uuid": "a992e2b7cc7561d490255f00f33691e8",
        "title": "重同畅当奘公院闻琴",
        "author": "卢纶",
        "content": "悞以音声祈远公，请将徽轸付秋风。\n漾漾硖流吹不尽，月华如在白波中。",
        "dynasty": "唐",
        "collection_info": null
    },
    {
        "uuid": "4df309d0dbc3729c6bf7c2bd472404d9",
        "title": "同耿湋宿陆澧旅舍",
        "author": "卢纶",
        "content": "当轩云月开，清夜故人桮。\n拥褐觉霜下，抱琴闻鴈来。\n迎风君顾步，临路我迟迴。\n双鬓共如此，此懽非易陪。",
        "dynasty": "唐",
        "collection_info": null
    },
    {
        "uuid": "f4d49ace68aaa8a82c760c28837549d1",
        "title": "题苗员外竹间亭",
        "author": "卢纶",
        "content": "高甃绝行尘，开帘似有春。\n风倾竹上雪，山对酒边人。\n步暖先逢日，书空远见邻。\n还同内斋暇，登赏及诸姻。",
        "dynasty": "唐",
        "collection_info": null
    },
    {
        "uuid": "d231287aa231322ec3f14b1cd7d3def6",
        "title": "奉陪侍中登白楼",
        "author": "卢纶",
        "content": "高楼倚玉梯，朱槛与云齐。\n顾盼亲霄汉，谈谐息鼓鼙。\n洪河斜更直，野雨急仍低。\n今日陪尊俎，唯当醉似泥。",
        "dynasty": "唐",
        "collection_info": null
    },
    {
        "uuid": "4fccee20e83f462c72562baac4b6d808",
        "title": "九日奉陪侍郎登白楼",
        "author": "卢纶",
        "content": "碧霄孤鹤发清音，上宰因添望阙心。\n睥睨三层连步障，茱萸一朵映华簪。\n红霞似绮河如带，白露团珠菊散金。\n此日所从何所问，俨然冠剑拥成林。",
        "dynasty": "唐",
        "collection_info": null
    },
    {
        "uuid": "2b38fcf8fb5533ec68fee1c6b04cbf31",
        "title": "春日喜雨奉和马侍中宴白楼",
        "author": "卢纶",
        "content": "鹳鹤相呼绿野宽，鼎臣闲倚玉栏干。\n洪河拥沫流仍急，苍岭和云色更寒。\n艳艳风光呈瑞岁，泠泠歌颂振琱盘。\n今朝醉舞共乡老，不觉倾欹獬豸冠。",
        "dynasty": "唐",
        "collection_info": null
    },
    {
        "uuid": "3561257a1f8465eade6f5c6494be431c",
        "title": "奉陪侍中游石笋溪十二韵",
        "author": "卢纶",
        "content": "朝日照灵山，山溪浩纷错。\n图书无旧记，鲧禹应新凿。\n双壁泻天河，一峰吐莲萼。\n潭心乱雪卷，嵓腹繁珠落。\n彩蛤攒锦囊，芳萝袅花索。\n猨羣曝阳岭，龙穴腥阴壑。\n静得渔者言，闲闻洞仙博。\n欹松倚朱幰，广石屯油幕。\n国泰事留侯，山春纵康乐。\n间关殊状鸟，烂熳无名药。\n欲验少君方，还吟大隐作。\n旌幢不可驻，古塞新沙漠。",
        "dynasty": "唐",
        "collection_info": null
    },
    {
        "uuid": "415188b2a03f147bbbf6c1292795ae68",
        "title": "九日奉陪侍中宴白楼",
        "author": "卢纶",
        "content": "露白菊氛氲，西楼盛袭文。\n玉筵秋令节，金钺汉元勋。\n说剑风生座，抽琴鹤遶云。\n謏儒无以荅，愿得备前军。",
        "dynasty": "唐",
        "collection_info": null
    },
    {
        "uuid": "faa1102ee6f9896c9bfef43bc58fc3ef",
        "title": "九日奉陪侍中宴后亭",
        "author": "卢纶",
        "content": "玉壶倾菊酒，一顾得淹留。\n彩笔征枚叟，花筵舞莫愁。\n管弦能驻景，松桂不停秋。\n为谢蓬蒿辈，如何霜霰稠。",
        "dynasty": "唐",
        "collection_info": null
    },
    {
        "uuid": "0d5e54485648d8c73f6fed05c72dc613",
        "title": "九日奉陪令公登白楼同咏菊",
        "author": "卢纶",
        "content": "琼尊犹有菊，可以献留侯。\n愿比三花秀，非同百卉秋。\n金英分蘂细，玉露结房稠。\n黄雀知恩在，衔飞亦上楼。",
        "dynasty": "唐",
        "collection_info": null
    },
    {
        "uuid": "b325df6a31d5c92deb6fa9425ba825b0",
        "title": "奉陪浑侍中上巳日泛渭河",
        "author": "卢纶",
        "content": "青舸锦帆开，浮天接上台。\n晚莺和玉笛，春浪动金罍。\n舟檝方朝海，鲸鲵自曝腮。\n应怜似萍者，空逐榜人回。",
        "dynasty": "唐",
        "collection_info": null
    },
    {
        "uuid": "9f83ca04f5595718f33d841514d1d13a",
        "title": "奉陪侍中春日过武安君庙",
        "author": "卢纶",
        "content": "长裾间貔虎，遗庙盛攀登。\n白羽三千骑，红林一万层。\n元臣达幽契，祝史告明征。\n抚坐悲今古，瞻容感废兴。\n迴风卷藂栢，骤雨湿诸陵。\n倏忽烟花霁，当营看月生。",
        "dynasty": "唐",
        "collection_info": null
    },
    {
        "uuid": "5d499507eae17c31680da8b68805563b",
        "title": "过玉[真]公主影殿",
        "author": "卢纶",
        "content": "夕照临窗起暗尘，青松绕殿不知春。\n君看白髮诵经者，半是宫中歌舞人。",
        "dynasty": "唐",
        "collection_info": null
    },
    {
        "uuid": "989383b5d7786f329f5411f3d8aebaa5",
        "title": "题嘉祥殿南溪印禅师壁画影堂",
        "author": "卢纶",
        "content": "双屐参差锡杖斜，衲衣交膝对天花。\n瞻容悟问修持劫，似指前溪无数沙。",
        "dynasty": "唐",
        "collection_info": null
    },
    {
        "uuid": "1996bf1ca4fd7ea64e5594109b33c604",
        "title": "题伯夷庙",
        "author": "卢纶",
        "content": "中条山下黄礓石，垒作夷齐庙裏神。\n落叶满阶尘满座，不知浇酒为何人。",
        "dynasty": "唐",
        "collection_info": null
    },
    {
        "uuid": "b4ffc1bcea66dbd6041dd7b1ed3a2eb0",
        "title": "早春游樊川野居却寄李端校书兼呈崔峒补阙司空曙主簿耿湋拾遗",
        "author": "卢纶",
        "content": "白水遍沟堘，青山对杜陵。\n晴明人望鹤，旷野鹿随僧。\n古柳连巢折，荒堤带草崩。\n阴桥全覆雪，瀑溜半垂冰。\n鬬鼠摇松影，游龟落石层。\n韶光偏不待，衰败巧相仍。\n桂树曾争折，龙门几共登。\n琴师阮校尉，诗和柳吴兴。\n舐笔求书扇，张屏看画蝇。\n卜邻空遂约，问卦独无征。\n投足经危路，收才遇直绳。\n守农穷自固，行乐病何能。\n掩帙蓬蒿晚，临川景气澄。\n飒然成一叟，谁更慕骞腾。",
        "dynasty": "唐",
        "collection_info": null
    },
    {
        "uuid": "1fdd177deaf5b7170a261e0218dbafde",
        "title": "同钱郎中晚春过慈恩寺",
        "author": "卢纶",
        "content": "不见僧中旧，仍逢雨后春。\n惜花将爱寺，俱是白头人。",
        "dynasty": "唐",
        "collection_info": null
    },
    {
        "uuid": "1630076aa79c582ddc515b7ad552223f",
        "title": "曲江春望 一",
        "author": "卢纶",
        "content": "菖蒲飜叶柳交枝，暗上莲舟鸟不知。\n更到无花最深处，玉楼金殿影参差。",
        "dynasty": "唐",
        "collection_info": null
    },
    {
        "uuid": "f0556ee209f20a059d1960844c000ac4",
        "title": "曲江春望 二",
        "author": "卢纶",
        "content": "翠黛红粧画鹢中，共惊云色带微风。\n箫管曲长吹未尽，花南水北雨蒙蒙。",
        "dynasty": "唐",
        "collection_info": null
    },
    {
        "uuid": "435bab262eff1660e7e63bba4d33eb8f",
        "title": "曲江春望 三",
        "author": "卢纶",
        "content": "泉声遍野入芳洲，拥沫吹花草上流。\n落日行人渐无路，巢乌乳燕满高楼。",
        "dynasty": "唐",
        "collection_info": null
    },
    {
        "uuid": "f6f1a52d48a3ebe302bc431dcc4c862c",
        "title": "春日陪李庶子遵善寺东院晓望",
        "author": "卢纶",
        "content": "映竹水田分，当山起鴈羣。\n阳峰高对寺，阴井下通云。\n雪昼唯逢鹤，花时此见君。\n由来禅诵地，多有谢公文。",
        "dynasty": "唐",
        "collection_info": null
    },
    {
        "uuid": "595bac9b85410bcf31bdd3ffd43848ac",
        "title": "华清宫 一",
        "author": "卢纶",
        "content": "汉家天子好经过，白日青山宫殿多。\n见说只今生草处，禁泉荒石已相和。",
        "dynasty": "唐",
        "collection_info": null
    },
    {
        "uuid": "dcf4785196a801e0441a652fa6a8b6d4",
        "title": "华清宫 二",
        "author": "卢纶",
        "content": "水气朦胧满画梁，一迴开殿满山香。\n宫娃几许经歌舞，白首翻令忆建章。",
        "dynasty": "唐",
        "collection_info": null
    },
    {
        "uuid": "f52e328a8072266be4dd5f80ea8392ca",
        "title": "题兴善寺后池",
        "author": "卢纶",
        "content": "隔窗栖白鹤，似与镜湖邻。\n月照何年树，花逢几遍人。\n岸莎青有路，苔径绿无尘。\n永愿容依止，僧中老此身。",
        "dynasty": "唐",
        "collection_info": null
    },
    {
        "uuid": "f91c9179cdc5c2e388f1ccb6116220ae",
        "title": "陪中书李纾舍人夜泛东池",
        "author": "卢纶",
        "content": "看月復听琴，移舟出树阴。\n夜村机杼急，秋水芰荷深。\n石静龟潜上，萍开果暗沈。\n何言奉杯酒，得见五湖心。",
        "dynasty": "唐",
        "collection_info": null
    },
    {
        "uuid": "80923d5d2025dad96786b9470e739917",
        "title": "宴赵氏昆季书院因与会文幷率尔投赠",
        "author": "卢纶",
        "content": "诗礼挹余波，相懽在琢磨。\n琴尊方会集，珠玉忽骈罗。\n谢族风流盛，于门福庆多。\n花攒骐骥枥，锦绚凤凰窠。\n咏雪因饶妹，书经为爱鹅。\n仍闻广练被，更有远儒过。",
        "dynasty": "唐",
        "collection_info": null
    },
    {
        "uuid": "dfd7f83095845596cd2b215370cbfeb9",
        "title": "题天华观",
        "author": "卢纶",
        "content": "峰嶂徘徊霞景新，一潭寒水绝纤鳞。\n朱字灵书千万轴，苍髯道士两三人。\n芝童解说壶中事，玉管能留天上春。\n眼见仙丹求不得，汉家簪绂在羸身。",
        "dynasty": "唐",
        "collection_info": null
    },
    {
        "uuid": "baaa2ca95edab19cefb2444a5ba52e10",
        "title": "宿石瓮寺",
        "author": "卢纶",
        "content": "殿有寒灯草有萤，千林万壑寂无声。\n烟凝积水龙蛇蛰，露湿空山星汉明。\n昏霭雾中悲世界，曙霞光裏见王城。\n迴瞻相好因垂泪，苦海波涛何日平。",
        "dynasty": "唐",
        "collection_info": null
    },
    {
        "uuid": "f6c6c7ac57c4ca3877b45e456e5f8c20",
        "title": "题悟真寺",
        "author": "卢纶",
        "content": "万峯交掩一峰开，晓色常从天上来。\n似到西方诸佛国，莲花影裏数楼台。",
        "dynasty": "唐",
        "collection_info": null
    },
    {
        "uuid": "8f6363c218522dd2e89638f1d4a00962",
        "title": "题云际寺上方",
        "author": "卢纶",
        "content": "松高萝蔓轻，中有石床平。\n下界水长急，上方灯自明。\n空门不易启，初地本无程。\n迴步忽山尽，万缘从此生。",
        "dynasty": "唐",
        "collection_info": null
    },
    {
        "uuid": "8f783a7d98f2aca4c0160586ccbbea0d",
        "title": "九日同司直九叔崔侍御登宝鸡南楼",
        "author": "卢纶",
        "content": "把菊叹将老，上楼悲未还。\n短长新白髮，重迭旧青山。\n霜气清衿袖，琴声引醉颜。\n竹林唯七友，何幸亦登攀。",
        "dynasty": "唐",
        "collection_info": null
    },
    {
        "uuid": "c6b07ce39d98167e153335f9c3bc805e",
        "title": "同王员外雨后登开元寺南楼因寄西岩警上人",
        "author": "卢纶",
        "content": "过雨开楼看晚虹，白云相逐水相通。\n寒蝉噪暮野无日，古树伤秋天有风。\n数穗远烟凝壠上，一枝繁果忆山中。\n何言暂别东林友，惆怅人间事不同。",
        "dynasty": "唐",
        "collection_info": null
    },
    {
        "uuid": "3eac7506aa2d2ceb1fe2f6d860eddc18",
        "title": "同赵进马元阳春日登长春宫古城望河中因寄郑损仓曹",
        "author": "卢纶",
        "content": "城头春霭晓蒙蒙，指望关桥满袖风。\n云骑闲嘶宫柳外，玉人愁立草花中。\n钟分寺路山光绿，河绕军州日气红。\n迹忝已成方恋赏，此时离恨与君同。",
        "dynasty": "唐",
        "collection_info": null
    },
    {
        "uuid": "acc762dd94097148bc5d64f41faac9ec",
        "title": "同崔峒补阙慈恩寺避暑",
        "author": "卢纶",
        "content": "寺凉高树合，卧石绿阴中。\n伴鹤惭僊侣，依僧学老翁。\n鱼沈荷叶露，鸟散竹林风。\n始悟尘居者，应将火宅同。",
        "dynasty": "唐",
        "collection_info": null
    },
    {
        "uuid": "bce71badd3aa04ff69bdb1a1982ce8cc",
        "title": "春日登楼有怀",
        "author": "卢纶",
        "content": "花正浓时人正愁，逢花却欲替花羞。\n年来笑伴皆归去，今日晴明独上楼。",
        "dynasty": "唐",
        "collection_info": null
    },
    {
        "uuid": "9b7d8df6751ec91287c0c59bfc77822b",
        "title": "长安春望",
        "author": "卢纶",
        "content": "东风吹雨过青山，却望千门草色闲。\n家在梦中何日到，春生江上几人还。\n川原缭绕浮云外，宫阙参差落照间。\n谁念为儒逢世难，独将衰鬓客秦关。",
        "dynasty": "唐",
        "collection_info": null
    },
    {
        "uuid": "65cb9b3869e762ba166478bb4a7815bf",
        "title": "冬日登城楼有怀因赠程腾",
        "author": "卢纶",
        "content": "生涯何事多羁束，赖此登临畅心目。\n郭南郭北无数山，万井逶迤流水间。\n弹琴对酒不知暮，岸帻题诗身自闲。\n风声肃肃鴈飞绝，云色茫茫欲成雪。\n遥思海客天外归，坐想征人两头别。\n世情多以风尘隔，泣尽无因画筹策。\n谁知白首窗下人，不接朱门坐中客。\n贱亦不足叹，贵亦不足陈。\n长卿未遇杨朱泣，蔡泽无媒原宪贫。\n如今万乘方用武，国命天威借貔虎。\n穷达皆为身外名，公侯可废刀头取。\n君不见汉家边将在边庭，白羽三千出井陉。\n当风看猎拥珠翠，岂在终年穷一经。",
        "dynasty": "唐",
        "collection_info": null
    },
    {
        "uuid": "f8f83e8aa3f96fcfa840f1a18a290ebb",
        "title": "过仙游寺",
        "author": "卢纶",
        "content": "上方下方雪中路，白云流水如闲步。\n数峰行尽犹未归，寂寞经声竹阴暮。",
        "dynasty": "唐",
        "collection_info": null
    },
    {
        "uuid": "f442e369b51bf4cf4b8dd9b688d3eadf",
        "title": "同路郎中韩侍御春日题野寺",
        "author": "卢纶",
        "content": "寺前山远古陂宽，寺裏人稀春草寒。\n何事最堪悲色相，折花将与老僧看。",
        "dynasty": "唐",
        "collection_info": null
    },
    {
        "uuid": "68550b02a4446ad1dda364db900f8489",
        "title": "奉和李益游栖岩寺",
        "author": "卢纶",
        "content": "林香雨气新，山寺绿无尘。\n遂结云外赏，共游天上春。\n鹤鸣金阙丽，僧语竹房邻。\n待月水流急，惜花风起频。\n何方非坏境，此地有归人。\n迴首空门路，皤然一幻身。",
        "dynasty": "唐",
        "collection_info": null
    },
    {
        "uuid": "4b2722d2b4afcf88980aedb7198499e0",
        "title": "秋夜同畅当宿潭上西亭",
        "author": "卢纶",
        "content": "圆月出山头，七贤林下游。\n梢梢寒叶坠，滟滟月波流。\n凫鹄共思晓，菰蒲相与秋。\n明当此中别，一为望汀洲。",
        "dynasty": "唐",
        "collection_info": null
    },
    {
        "uuid": "5ecaf6fe438a2d5af80ab843aefddd04",
        "title": "山中一绝",
        "author": "卢纶",
        "content": "饥食松花渴饮泉，偶从山后到山前。\n阳坡软草厚如织，因与鹿麛相伴眠。",
        "dynasty": "唐",
        "collection_info": null
    },
    {
        "uuid": "e4bbe2066e3f9298c0f3c1b73c733a3a",
        "title": "与畅当夜泛秋潭",
        "author": "卢纶",
        "content": "萤火扬莲丛，水凉多夜风。\n离人将落叶，俱在一船中。",
        "dynasty": "唐",
        "collection_info": null
    },
    {
        "uuid": "06d0f36b38eb47372aaa9d7e955c7c75",
        "title": "秋夜宴集陈翃郎中圃亭美校书郎张正元归乡",
        "author": "卢纶",
        "content": "泉清兰菊稠，红果落城沟。\n保庆台榭古，感时琴瑟秋。\n硕儒欢颇至，名士礼能周。\n为谢邑中少，无惊池上鸥。",
        "dynasty": "唐",
        "collection_info": null
    },
    {
        "uuid": "e0eb34d0c68c8b24bc4747750de6f38c",
        "title": "春游东潭",
        "author": "卢纶",
        "content": "移舟试望家，漾漾似天涯。\n日暮满潭雪，白鸥和柳花。",
        "dynasty": "唐",
        "collection_info": null
    },
    {
        "uuid": "5d4bd0ceae39b49f16a2931bf47243e1",
        "title": "同薛存诚登栖岩寺",
        "author": "卢纶",
        "content": "衰蹇步难前，上山如上天。\n尘泥来自晚，猨鹤到何先。\n万壑应孤磬，百花通一泉。\n苍苍此明月，下界正沈眠。",
        "dynasty": "唐",
        "collection_info": null
    },
    {
        "uuid": "df782c32127e1e7b4136234183f43d74",
        "title": "河中府崇福寺看花",
        "author": "卢纶",
        "content": "闻道山花如火红，平明登寺已经风。\n老僧无见亦无说，应与看人心不同。",
        "dynasty": "唐",
        "collection_info": null
    },
    {
        "uuid": "093c661e451ce6a9a96115604fcc778e",
        "title": "冬日宴郭监林亭",
        "author": "卢纶",
        "content": "玉勒聚如云，森森鸾鹤羣。\n据梧花罽接，沃盥石泉分。\n华味惭初识，新声喜尽闻。\n此山招老贱，敢不谢夫君。",
        "dynasty": "唐",
        "collection_info": null
    },
    {
        "uuid": "2df1852609025d89143f8fd511567c5a",
        "title": "奉和李舍人昆季咏玫瑰花寄赠徐侍郎",
        "author": "卢纶",
        "content": "独鹤寄烟霜，双鸾思晚芳。\n旧阴依谢宅，新艳出萧墙。\n蝶散摇轻露，莺衔入夕阳。\n雨朝胜濯锦，风夜剧焚香。\n断日千层艳，孤霞一片光。\n密来惊叶少，动处觉枝长。\n布影期高赏，留春为远方。\n尝闻赠琼玖，叨和愧升堂。",
        "dynasty": "唐",
        "collection_info": null
    },
    {
        "uuid": "0ef9bc7ce7bae049ff7b823f0c8ae728",
        "title": "同耿湋司空曙二拾遗题韦员外东斋花树",
        "author": "卢纶",
        "content": "绿砌红花树，狂风独未吹。\n光中疑有燄，密处似无枝。\n鸟动香轻发，人愁影屡移。\n今朝数片落，为报汉郎知。",
        "dynasty": "唐",
        "collection_info": null
    },
    {
        "uuid": "c348b9abd9aa5933873e5f5ebdd4feef",
        "title": "观袁修侍郎涨新池",
        "author": "卢纶",
        "content": "引水香山近，穿云復遶林。\n纔闻篱外响，已觉石边深。\n满处侵苔色，澄来见柳阴。\n微风月明夜，知有五湖心。",
        "dynasty": "唐",
        "collection_info": null
    },
    {
        "uuid": "864c2f9e5f5a0d271e3b2440c74c9c91",
        "title": "和徐法曹赠崔洛阳斑竹杖以诗见荅",
        "author": "卢纶",
        "content": "玉干一寻余，苔花锦不如。\n劲堪和醉倚，轻好向空书。\n采拂稽山曲，因依释氏居。\n方辰将独步，岂与此君疎。",
        "dynasty": "唐",
        "collection_info": null
    },
    {
        "uuid": "d1e39e0a673e7b50fa1a8a39490f1fee",
        "title": "早秋望华清宫中树因以成咏",
        "author": "卢纶",
        "content": "可怜云木藂，满禁碧蒙蒙。\n色润灵泉近，阴清辇路通。\n玉坛标八桂，金井识双桐。\n交映凝寒露，相和起夜风。\n数枝盘石上，几叶落云中。\n燕拂宜秋霁，蝉鸣觉昼空。\n翠屏更隐见，珠缀共玲珑。\n雷雨生成早，樵苏禁令雄。\n野藤高助绿，仙果迥呈红。\n惆怅缭垣暮，兹山闻暗蛩。",
        "dynasty": "唐",
        "collection_info": null
    },
    {
        "uuid": "648e0b7c6ac194715c6f5354078012f5",
        "title": "小鱼咏寄泾州杨侍郎",
        "author": "卢纶",
        "content": "莲花影裏暂相离，纔出浮萍值罟师。\n上得龙门还失浪，九江何处是归期。",
        "dynasty": "唐",
        "collection_info": null
    },
    {
        "uuid": "9e21d7e47fda4146f19e19a115f4133b",
        "title": "贼中与严越卿曲江看花",
        "author": "卢纶",
        "content": "红枝欲折紫枝殷，隔水连宫不用攀。\n会待长风吹落尽，始能开眼向青山。",
        "dynasty": "唐",
        "collection_info": null
    },
    {
        "uuid": "50f16d27fa67d04badbae81bbcba8667",
        "title": "同畅当咏蒲团",
        "author": "卢纶",
        "content": "团团锦花结，乃是前溪蒲。\n拥坐称儒褐，倚眠宜病夫。\n唯当学禅寂，终老与之俱。",
        "dynasty": "唐",
        "collection_info": null
    },
    {
        "uuid": "86dc05f1baeb526e6af83a5b3b3f509b",
        "title": "焦篱店醉题",
        "author": "卢纶",
        "content": "洛下渠头百卉新，满筵歌笑独伤春。\n何须更弄邵翁伯，即我此身如此人。",
        "dynasty": "唐",
        "collection_info": null
    },
    {
        "uuid": "b7bdd2f0cbcc2ace36ef058688ebce4c",
        "title": "陈翃中丞东斋赋白玉簪",
        "author": "卢纶",
        "content": "美矣新成太华峰，翠莲枝折叶重重。\n松阴满涧闲飞鹤，潭影通云暗上龙。\n漠漠水香风颇馥，涓涓乳溜味何浓。\n因声远报浮丘子，不奏登封时不容。",
        "dynasty": "唐",
        "collection_info": null
    },
    {
        "uuid": "638287eccd9abff85d7c61fbed1d0f4e",
        "title": "新茶咏寄上西川相公二十三舅大夫二十舅",
        "author": "卢纶",
        "content": "三献蓬莱始一尝，日调金鼎阅芳香。\n贮之玉合才半饼，寄与阿连题数行。",
        "dynasty": "唐",
        "collection_info": null
    },
    {
        "uuid": "fd2d063f5b33b1988d5f18a2c8ea447d",
        "title": "泊扬子江岸",
        "author": "卢纶",
        "content": "山映南徐暮，千帆入古津。\n鱼惊出浦火，月照渡江人。\n清镜催双鬓，沧波寄一身。\n空怜莎草色，长接故园春。",
        "dynasty": "唐",
        "collection_info": null
    },
    {
        "uuid": "39cf7fdddc2cb397157e0d7a8c23abc3",
        "title": "晚次鄂州",
        "author": "卢纶",
        "content": "云开远见汉阳城，犹是孤帆一日程。\n估客昼眠知浪静，舟人夜语觉潮生。\n三湘衰鬓逢秋色，万里归心对月明。\n旧业已随征战尽，更堪江上鼓鼙声。",
        "dynasty": "唐",
        "collection_info": null
    },
    {
        "uuid": "b1159468172f8fd6cbf5fd0381e26263",
        "title": "夜投丰德寺谒海上人",
        "author": "卢纶",
        "content": "半夜中峰有磬声，偶逢樵者问山名。\n上方月晓闻僧语，下路林疎见客行。\n野鹤巢边松最老，毒龙潜处水偏清。\n愿得远公知姓字，焚香洗钵过浮生。",
        "dynasty": "唐",
        "collection_info": null
    },
    {
        "uuid": "f2d77aec6f19e4fdfbcce27a08918c8e",
        "title": "江行次武昌县",
        "author": "卢纶",
        "content": "家寄五湖间，扁舟往復还。\n年年生白髮，处处上青山。\n去国空知远，安身竟不闲。\n更悲江畔柳，长是北人攀。",
        "dynasty": "唐",
        "collection_info": null
    },
    {
        "uuid": "a9c31bde7f85e3122f35caf93338b21f",
        "title": "夜泊金陵",
        "author": "卢纶",
        "content": "圆月出高城，苍苍照水营。\n江中正吹笛，楼上又无更。\n洛下仍传箭，关西欲进兵。\n谁知五湖外，诸将但争名。",
        "dynasty": "唐",
        "collection_info": null
    },
    {
        "uuid": "f9a39149e52f2de67b69d23e95395289",
        "title": "渡浙江",
        "author": "卢纶",
        "content": "前船后船未相及，五两头平北风急。\n飞沙卷地日色昏，一半征帆浪花湿。",
        "dynasty": "唐",
        "collection_info": null
    },
    {
        "uuid": "1ec93308d99a096b01a2b52518e7c487",
        "title": "李端公",
        "author": "卢纶",
        "content": "故关衰草遍，离别自堪悲。\n路出寒云外，人归暮雪时。\n少孤为客早，多难识君迟。\n掩泪空相向，风尘何处期。",
        "dynasty": "唐",
        "collection_info": null
    },
    {
        "uuid": "8fcd0c8d570de5f7485c71083412ef37",
        "title": "秋晚山中别业",
        "author": "卢纶",
        "content": "树老野泉清，幽人好独行。\n去闲知路静，归晚喜山明。\n兰芰通荒井，牛羊出古城。\n茂陵秋最冷，谁念一书生。",
        "dynasty": "唐",
        "collection_info": null
    },
    {
        "uuid": "3ffe0be143cb975506d8945ba74ae10d",
        "title": "关口逢徐迈",
        "author": "卢纶",
        "content": "废寺连荒垒，那知见子真。\n关城夜有雪，冰渡晓无人。\n酒裏唯多病，山中愿作邻。\n常闻兄弟乐，谁肯信家贫。",
        "dynasty": "唐",
        "collection_info": null
    },
    {
        "uuid": "4b8ab7ed11b5448b48e63892aeccabac",
        "title": "山中咏古木",
        "author": "卢纶",
        "content": "高木已萧索，夜雨復秋风。\n坠叶鸣藂竹，斜根拥断蓬。\n半侵山色裏，长在水声中。\n此地何人到，云门去亦通。",
        "dynasty": "唐",
        "collection_info": null
    },
    {
        "uuid": "356f4a3f2992bfe19eba6813baaf8e42",
        "title": "詶李端公野寺病居见寄",
        "author": "卢纶",
        "content": "野寺钟昏山正阴，乱藤高竹水声深。\n田夫就饷还依草，野雉惊飞不过林。\n斋沫暂思同静室，清羸已觉助禅心。\n寂寞日长谁问疾，料君惟取古方寻。",
        "dynasty": "唐",
        "collection_info": null
    },
    {
        "uuid": "22e15ccd49f68ad8820d45ea112c3ef8",
        "title": "送少微上人游蜀",
        "author": "卢纶",
        "content": "瓶钵绕禅衣，连宵宿翠微。\n树开巴水远，山晓蜀星稀。\n识遍中朝贵，多谙外学非。\n何当一传付，道侣愿知归。",
        "dynasty": "唐",
        "collection_info": null
    },
    {
        "uuid": "9f07407e3f59b169d49f13bb6ffb4126",
        "title": "送宁国夏侯丞",
        "author": "卢纶",
        "content": "楚国青芜上，秋云似白波。\n五湖长路少，九派乱山多。\n谢守通诗宴，陶公许醉过。\n怃然饯离阻，年鬓两蹉跎。",
        "dynasty": "唐",
        "collection_info": null
    },
    {
        "uuid": "5c0658426686205765bf0d8d2b82def4",
        "title": "送袁偁",
        "author": "卢纶",
        "content": "谏猎名空久，多因病与贫。\n买书行几市，带雨别何人。\n客路山连水，军州日映尘。\n凄凉一分手，俱恨老相亲。",
        "dynasty": "唐",
        "collection_info": null
    },
    {
        "uuid": "a5066e6f3e11c4bd3b60e29d576bece4",
        "title": "赠别李纷",
        "author": "卢纶",
        "content": "头白乘驴悬布囊，一迴言别泪千行。\n儿孙满眼无归处，唯到尊前似故乡。",
        "dynasty": "唐",
        "collection_info": null
    },
    {
        "uuid": "6df9870e8f5e1d5df959b1f6cdcd173e",
        "title": "罪所送苗员外上都",
        "author": "卢纶",
        "content": "谋身当议罪，宁遣友朋闻。\n祸近防难及，愁长事未分。\n寂寥惊远语，幽闭望归云。\n亲戚如相见，唯应泣向君。",
        "dynasty": "唐",
        "collection_info": null
    },
    {
        "uuid": "7958e70989e7e72e74876642d057551b",
        "title": "送李校书赴东川幕",
        "author": "卢纶",
        "content": "泥坂望青城，浮云与栈平。\n字形知国号，眉势识山名。\n编简尘封阁，戈鋋雪照营。\n男儿须聘用，莫信笔堪耕。",
        "dynasty": "唐",
        "collection_info": null
    },
    {
        "uuid": "8526c0b356833d35d57b2c5d8accb7fc",
        "title": "至德中赠内兄刘赞",
        "author": "卢纶",
        "content": "时难访亲戚，相见喜还悲。\n好学年空在，从戎事已迟。\n听琴泉落处，步履雪深时。\n惆怅多边信，青山共有期。",
        "dynasty": "唐",
        "collection_info": null
    },
    {
        "uuid": "776eae112ff4ca4c06622a513a0c577d",
        "title": "春日灞亭同苗员外寄皇甫侍御",
        "author": "卢纶",
        "content": "坐见春云暮，无因报所思。\n川平人去远，日暖鴈飞迟。\n对酒山长在，看花鬓自衰。\n谁堪登灞岸，还作旧乡悲。",
        "dynasty": "唐",
        "collection_info": null
    },
    {
        "uuid": "9c79b6a4b9de8b408867ec1be3ff8664",
        "title": "送颜推官游银夏谒韩大夫",
        "author": "卢纶",
        "content": "丛篁叫寒笛，满眼塞山青。\n才子尊前画，将军石上铭。\n猎声云外响，战血雨中腥。\n苦乐从来事，因君一涕零。",
        "dynasty": "唐",
        "collection_info": null
    },
    {
        "uuid": "44cd0974ed42302a0ed90e1824215b63",
        "title": "咸阳送房济侍御归太原幕",
        "author": "卢纶",
        "content": "旧居无旧邻，似见故乡春。\n復对别离酒，欲成衰老人。\n客衣频染泪，军旅亦多尘。\n握手重相勉，平生心所因。",
        "dynasty": "唐",
        "collection_info": null
    },
    {
        "uuid": "96adec32fe3a8e1f7cc8b0c73452a2fc",
        "title": "宝泉寺送李益端公归邠宁幕",
        "author": "卢纶",
        "content": "参差岩障东，云日晃龙宫。\n石净非因雨，松凉不为风。\n恋泉将鹤并，偷果与猨同。\n眼界尘虽染，心源蔽已通。\n莲花国何限，贝叶字无穷。\n早晚登麟阁，慈门欲付公。",
        "dynasty": "唐",
        "collection_info": null
    },
    {
        "uuid": "2c66d4302ece2b033699fedfe1a06725",
        "title": "送何召下第后归蜀",
        "author": "卢纶",
        "content": "襃斜行客过，栈道响危空。\n路湿云初上，山明日正中。\n水程通海货，地利杂吴风。\n一别金门远，何人復荐雄。",
        "dynasty": "唐",
        "collection_info": null
    },
    {
        "uuid": "30fcc9e43a98e6931b286b93587b4cb1",
        "title": "宿定陵寺",
        "author": "卢纶",
        "content": "古塔荒台出禁墙，磬声初尽漏声长。\n云生紫殿幡花湿，月照青山松栢香。\n禅室夜闻风过竹，奠筵朝启露霑裳。\n谁悟威灵同寂灭，更堪砧杵发昭阳。",
        "dynasty": "唐",
        "collection_info": null
    },
    {
        "uuid": "a88e1110f2114b12dc96e82be8668959",
        "title": "送彭开府往云中觐使君兄",
        "author": "卢纶",
        "content": "一门三代贵，非是主恩偏。\n破虏山铭在，承家剑艺全。\n夺旗貂帐侧，射虎雪林前。\n鴈塞逢兄弟，云州发管弦。\n冻河光带日，枯草净无烟。\n儒者曾修武，因贻上将篇。",
        "dynasty": "唐",
        "collection_info": null
    },
    {
        "uuid": "c3077dd3931aaa51f44a4609e2c7499d",
        "title": "送李缃",
        "author": "卢纶",
        "content": "旧国仍连五将营，儒衣何处谒公卿。\n波翻远水蒹葭动，路入寒村机杼鸣。\n嵇康书论多归兴，谢氏家风有学名。\n为问西来雨中客，空山几处是前程。",
        "dynasty": "唐",
        "collection_info": null
    },
    {
        "uuid": "05e9910df0a4113d4a9835ad691b1f44",
        "title": "送内弟韦宗仁归信州觐省",
        "author": "卢纶",
        "content": "常嗟外族兄弟稀，转觉心孤是送归。\n醉掩壶觞人有泪，梦惊波浪日无辉。\n烹鱼绿岸烟浮草，摘橘青溪露湿衣。\n闻说江楼长卷幔，几回风起望胡威。",
        "dynasty": "唐",
        "collection_info": null
    },
    {
        "uuid": "e69e4b65143a1f06b3fb5e955700180c",
        "title": "长安疾后首秋夜即事",
        "author": "卢纶",
        "content": "九重深锁禁城秋，月过南宫渐映楼。\n紫陌夜深槐露滴，碧空云尽火星流。\n清风刻漏传三殿，甲第歌钟乐五侯。\n楚客病来乡思苦，寂寥灯下不胜愁。",
        "dynasty": "唐",
        "collection_info": null
    },
    {
        "uuid": "0a5b3d31c9637e6cb387bfd9a2cc4a06",
        "title": "送崔琦赴宣州幕",
        "author": "卢纶",
        "content": "五马临流待幕宾，羡君谈笑出风尘。\n身闲就养宁辞远，世难移家莫厌贫。\n天际晓山三峡路，津头腊市九江人。\n何处遥知最惆怅，满湖青草鴈声春。",
        "dynasty": "唐",
        "collection_info": null
    },
    {
        "uuid": "ec5f9a0303888f478731eb986dce9773",
        "title": "送杨皞东归",
        "author": "卢纶",
        "content": "登楼掩泣话归期，楚树荆云发远思。\n日裏扬帆闻戍鼓，舟中酹酒见山祠。\n西江风浪何时尽，北客音书欲寄谁。\n若说湓城杨司马，知君望国有新诗。",
        "dynasty": "唐",
        "collection_info": null
    },
    {
        "uuid": "0cc7e4ea240e6f70611095249e9c5362",
        "title": "至德中途中书事却寄李僴",
        "author": "卢纶",
        "content": "乱离无处不伤情，况復看碑对古城。\n路遶寒山人独去，月临秋水鴈空惊。\n颜衰重喜归乡国，身贱多惭问姓名。\n今日主人还共醉，应怜世故一儒生。",
        "dynasty": "唐",
        "collection_info": null
    },
    {
        "uuid": "52d2d75c4aecc06d3167e9730f94b12f",
        "title": "奉和太常王卿酬中书李舍人中书寓直春夜对月见寄",
        "author": "卢纶",
        "content": "露如轻雨月如霜，不见星河见鴈行。\n虚晕入池波自泛，满轮当苑桂多香。\n春台几望黄龙阙，云路宁分白玉郎。\n是夜巴歌应金石，岂殊萤影对清光。",
        "dynasty": "唐",
        "collection_info": null
    },
    {
        "uuid": "6c0b698839605f9632e27771ede306fe",
        "title": "詶包佶郎中览拙卷后见寄",
        "author": "卢纶",
        "content": "令伯支离晚读书，岂知词赋称相如。\n枉逢花木无新思，拙就溪潭损旧居。\n禁路看山歌自缓，云司玩月漏应疎。\n沈忧敢望金门召，空媿巴歈并子虚。",
        "dynasty": "唐",
        "collection_info": null
    },
    {
        "uuid": "c45a334631612f59417cb7003c0c1c03",
        "title": "送史寀滑州谒贾仆射",
        "author": "卢纶",
        "content": "朱门洞启俨行车，金鐍装囊半是书。\n君向东州问徐胤，羊公何事灭吹鱼。",
        "dynasty": "唐",
        "collection_info": null
    },
    {
        "uuid": "ad7f2d94f4120e30a158024f36d2d249",
        "title": "送鲍中丞赴太原",
        "author": "卢纶",
        "content": "分路引鸣驺，喧喧似陇头。\n暂移西掖望，全解北门忧。\n专幕临都护，分曹制督邮。\n积冰营不下，盛雪猎方休。\n白草连胡帐，黄云拥戍楼。\n今朝送旌斾，一减鲁儒羞。",
        "dynasty": "唐",
        "collection_info": null
    },
    {
        "uuid": "e521d70f870db89220aca65c734ebc02",
        "title": "送耿拾遗湋充括图书使往江淮",
        "author": "卢纶",
        "content": "传令收遗籍，诸儒喜饯君。\n孔家唯有地，禹穴但生云。\n编简知还续，虫鱼亦自分。\n如逢北山隐，一为谢移文。",
        "dynasty": "唐",
        "collection_info": null
    },
    {
        "uuid": "f48f096fb53304e4989ef2f26ba300e6",
        "title": "送郭判官赴振武",
        "author": "卢纶",
        "content": "黄河九曲流，缭绕古边州。\n鸣鴈飞初夜，羌胡正晚秋。\n凄凉金管思，迢遰玉人愁。\n七叶推多庆，须怀杀敌忧。",
        "dynasty": "唐",
        "collection_info": null
    },
    {
        "uuid": "3799c8d9ae11e779976b2e3b01ca1d17",
        "title": "春江夕望",
        "author": "卢纶",
        "content": "洞庭芳草遍，楚客莫思归。\n经难人空老，逢春鴈自飞。\n东西兄弟远，存没友朋稀。\n独立还垂泪，天南一布衣。",
        "dynasty": "唐",
        "collection_info": null
    },
    {
        "uuid": "676ae3325197d6e38bfcfabcc6a2df19",
        "title": "送元昱尉义兴",
        "author": "卢纶",
        "content": "欲成云海别，一夜梦天涯。\n白浪缘江雨，青山绕县花。\n风标当剧部，冠带称儒家。\n去矣谢亲爱，知予髮已华。",
        "dynasty": "唐",
        "collection_info": null
    },
    {
        "uuid": "dedb2f1d93a5b134716df4738b349f9f",
        "title": "送黎兵曹往陕府结亲",
        "author": "卢纶",
        "content": "郎马两如龙，春朝上路逢。\n鸳鸯初集水，薜荔欲依松。\n步帐歌声转，妆台烛影重。\n何言在阴者，得是戴侯宗。",
        "dynasty": "唐",
        "collection_info": null
    },
    {
        "uuid": "6b8704338dbc2dda1ce658b7185920dc",
        "title": "送乐平苗明府",
        "author": "卢纶",
        "content": "累职比柴桑，清秋入楚乡。\n一船灯照浪，两岸树凝霜。\n亭吏趋寒雾，山城敛曙光。\n无辞折腰久，仲德在鸳行。",
        "dynasty": "唐",
        "collection_info": null
    },
    {
        "uuid": "4ee401ecad8364d743edc833463ffbe4",
        "title": "晚到盩厔耆老家",
        "author": "卢纶",
        "content": "老翁曾旧识，相引出柴门。\n苦话别时事，因寻溪上村。\n数年何处客，近日几家存。\n冒雨看禾黍，逢人忆子孙。\n乱藤穿井口，流水到篱根。\n惆怅不堪住，空山月又昏。",
        "dynasty": "唐",
        "collection_info": null
    },
    {
        "uuid": "85a51a4d5609bc07aae54b79b113d1ea",
        "title": "卧病书怀",
        "author": "卢纶",
        "content": "苦心三十载，白首遇艰难。\n旧地成孤客，全家赖钓竿。\n貌衰缘药尽，起晚为山寒。\n老病今如此，无人更问看。",
        "dynasty": "唐",
        "collection_info": null
    },
    {
        "uuid": "dffff45b36de3088496ad14ab2ab852e",
        "title": "落第后归终南别业",
        "author": "卢纶",
        "content": "久为名所误，春尽始归山。\n落羽羞言命，逢人强破颜。\n交疎贫病裏，身老是非间。\n不及东溪月，渔翁夜往还。",
        "dynasty": "唐",
        "collection_info": null
    },
    {
        "uuid": "cb013744f5b9d973deea4da4b8307405",
        "title": "送朝邑张明府",
        "author": "卢纶",
        "content": "千室暮山西，浮云与树齐。\n剖辞云落纸，拥吏雪成泥。\n野火芦千顷，河田水万畦。\n不知琴月夜，谁得听乌啼。",
        "dynasty": "唐",
        "collection_info": null
    },
    {
        "uuid": "72d6b30f961a72be03f97580c38cbdf0",
        "title": "送李方东归",
        "author": "卢纶",
        "content": "故交三四人，闻别共霑巾。\n举目是陈事，满城无至亲。\n身从丧日病，家自俭年贫。\n此去何堪远，遗孤在旧邻。",
        "dynasty": "唐",
        "collection_info": null
    },
    {
        "uuid": "ac049a76a70604170e69350cf11fd65f",
        "title": "秋晚霁后野望忆夏侯审",
        "author": "卢纶",
        "content": "天晴禾黍平，畅目亦伤情。\n野店云日丽，孤庄砧杵鸣。\n川原唯寂寞，岐路自纵横。\n前后无俦侣，此怀谁与呈。",
        "dynasty": "唐",
        "collection_info": null
    },
    {
        "uuid": "68beae416d8eb9218411c7ac66998718",
        "title": "送王尊师",
        "author": "卢纶",
        "content": "梦别一仙人，霞衣满鹤身。\n旌幢天路晚，桃杏海山春。\n种玉非求稔，烧金不为贫。\n自怜头白早，难与葛洪亲。",
        "dynasty": "唐",
        "collection_info": null
    },
    {
        "uuid": "eadd79981b62cd585d10d763b3785132",
        "title": "送抚州周使君",
        "author": "卢纶",
        "content": "周郎三十余，天子赐鱼书。\n龙节随云水，金铙动里闾。\n松声三楚远，乡思百花初。\n若转弘农守，萧咸事不如。",
        "dynasty": "唐",
        "collection_info": null
    },
    {
        "uuid": "f6406ad80e09ba258f978955fe8ecdf2",
        "title": "赠别司空曙",
        "author": "卢纶",
        "content": "有月曾同赏，无秋不共悲。\n如何与君别，又是菊花时。",
        "dynasty": "唐",
        "collection_info": null
    },
    {
        "uuid": "43d7a888a52bf43ec3c4945c574cf577",
        "title": "送王录事赴任苏州",
        "author": "卢纶",
        "content": "古堤迎拜路，万里一帆前。\n潮作浇田雨，云成煮海烟。\n吏闲唯重法，俗富不忧边。\n西掖今宵咏，还应寄阿连。",
        "dynasty": "唐",
        "collection_info": null
    },
    {
        "uuid": "1c332ceb0e5b8154fc1133bf0f154ca3",
        "title": "大梵山寺院奉呈趣上人赵中丞",
        "author": "卢纶",
        "content": "渐欲休人事，僧房学闭关。\n伴鱼浮水上，看鹤向林间。\n寺古秋仍早，松深暮更闲。\n月中随道友，夜夜坐空山。",
        "dynasty": "唐",
        "collection_info": null
    },
    {
        "uuid": "2e430e4a349f93468a413360bf21bbf8",
        "title": "送恆操上人归江外觐省",
        "author": "卢纶",
        "content": "依佛不违亲，高堂与寺邻。\n问安双树晓，求膳一僧贫。\n持呪过龙庙，翻经化海人。\n还同惠休去，儒者亦霑巾。",
        "dynasty": "唐",
        "collection_info": null
    },
    {
        "uuid": "b213b58a3350fb052a8bd5a340fb9a7e",
        "title": "上巳日陪齐相公花楼宴",
        "author": "卢纶",
        "content": "钟陵暮春月，飞观延羣英。\n晨霞耀中轩，满席罗金琼。\n持杯凝远睇，触物结幽情。\n树色参差绿，湖光潋滟明。\n礼卑瞻绛帐，恩浃厕华缨。\n徒记山阴兴，祓禊乃为荣。",
        "dynasty": "唐",
        "collection_info": null
    },
    {
        "uuid": "7b7249af263812d9068e3758ccd673da",
        "title": "寒食",
        "author": "卢纶",
        "content": "孤客飘飘岁载华，况逢寒食倍思家。\n莺啼远墅多从柳，人哭荒坟亦有花。\n浊水秦渠通渭急，黄埃京洛上原斜。\n驱车西近长安好，宫观参差半隐霞。",
        "dynasty": "唐",
        "collection_info": null
    },
    {
        "uuid": "c5d6e9ed33290bfdd820f92ca06c33c6",
        "title": "舟中寒食",
        "author": "卢纶",
        "content": "寒食空江曲，孤舟渺水前。\n鬬鸡沙鸟异，禁火岸花然。\n日霁开愁望，波喧警醉眠。\n因看数茎鬓，倍欲惜芳年。",
        "dynasty": "唐",
        "collection_info": null
    },
    {
        "uuid": "152f5d4991f90cc277cca287920a7261",
        "title": "元日早朝呈故省诸公",
        "author": "卢纶",
        "content": "万戟凌霜布，森森瑞气间。\n垂衣当晓日，上寿对南山。\n济济延多士，跹跹舞百蛮。\n小臣无事谏，空愧伴鸣环。",
        "dynasty": "唐",
        "collection_info": null
    },
    {
        "uuid": "1a51b1e58f4757b4c3010ec4859e0f37",
        "title": "元日朝迴中夜书情寄南宫二故人",
        "author": "卢纶",
        "content": "鸣佩随鹓鹭，登阶见冕旒。\n无能裨圣代，何事别沧洲。\n闲夜贫还醉，浮名老渐羞。\n凤城春欲晚，郎吏忆同游。",
        "dynasty": "唐",
        "collection_info": null
    },
    {
        "uuid": "4b216c716030de50e63c2f23140708f1",
        "title": "裴给事宅白牡丹",
        "author": "卢纶",
        "content": "长安豪贵惜春残，争翫街西紫牡丹。\n别有玉盘承露冷，无人起就月中看。",
        "dynasty": "唐",
        "collection_info": null
    },
    {
        "uuid": "5dbaed015e86890b99728944a92001e5",
        "title": "送韦判官得雨中山",
        "author": "卢纶",
        "content": "前峰后岭碧蒙蒙，草拥惊泉树带风。\n人语马嘶听不得，更堪长路在云中。",
        "dynasty": "唐",
        "collection_info": null
    },
    {
        "uuid": "56eb0c8a37390b4ac420a8779132d455",
        "title": "送宛丘任少府",
        "author": "卢纶",
        "content": "带绶别乡亲，东为千里人。\n俗讹唯竞祭，地古不留春。\n野戍云藏火，军城树拥尘。\n少年何所重，才子又清贫。",
        "dynasty": "唐",
        "collection_info": null
    },
    {
        "uuid": "01e563f707c2133ac825d665d2ebc84e",
        "title": "送永阳崔明府",
        "author": "卢纶",
        "content": "鹤唳蒹葭晓，中流见楚城。\n浪清风乍息，山白月犹明。\n废路开荒木，归人种古营。\n悬闻正讹俗，邴曼更知名。",
        "dynasty": "唐",
        "collection_info": null
    },
    {
        "uuid": "ffa55644185c7c4c325fedbdbd602140",
        "title": "割飞二刀子歌",
        "author": "卢纶",
        "content": "我家有翦刀，人云鬼国铁。\n裁罗裁绮无钝时，用来三年一股折。\n南中匠人淳用钢，再令盘屈随手伤。\n改锻割飞二刀子，色迎霁雪锋含霜。\n两条神物秋冰薄，刃淬初蟾鞘金错。\n越戟吴钩不足夸，斩犀切玉应怀怍。\n日试曾磨汉水边，掌中恄栗声冷然。\n神惊魄悸却收得，刃头已吐微微烟。\n刀乎刀乎何烨烨，魑魅须藏怪须慑。\n若非良工变尔形，只向裁缝委箱箧。",
        "dynasty": "唐",
        "collection_info": null
    },
    {
        "uuid": "945c1f3ff0f72287160c402ccf25f0a6",
        "title": "送郎士元使君赴郢州",
        "author": "卢纶",
        "content": "赐衣兼授节，行日郢中闻。\n花发登山庙，天晴阅水军。\n渔商三楚接，郡邑九江分。\n高兴应难遂，元戎有大勋。",
        "dynasty": "唐",
        "collection_info": null
    },
    {
        "uuid": "9a1604b2c59aeb2edb1e2a954a397d7e",
        "title": "春词",
        "author": "卢纶",
        "content": "北苑罗裙带，尘衢锦绣鞵。\n醉眠芳树下，半被落花埋。",
        "dynasty": "唐",
        "collection_info": null
    },
    {
        "uuid": "6a0cbddc6c2b244666b6bcb3569650c4",
        "title": "清如玉壶冰",
        "author": "卢纶",
        "content": "玉壶冰始结，循吏政初成。\n既有虚心鉴，还如照胆清。\n瑶池惭洞澈，金镜让澄明。\n气若朝霜动，形随夜月盈。\n临人能不蔽，待物本无情。\n怯对圆光裹，妍蚩自此呈。",
        "dynasty": "唐",
        "collection_info": null
    },
    {
        "uuid": "a9042df0c92799a179ebdbf6d6702232",
        "title": "山店",
        "author": "卢纶",
        "content": "登登山路行时尽，决决溪泉到处闻。\n风动叶声山犬吠，一家松火隔秋云。",
        "dynasty": "唐",
        "collection_info": null
    },
    {
        "uuid": "ad2734157c809c4bc21d3c11797167b9",
        "title": "长至日上公献寿",
        "author": "崔琮",
        "content": "应律三阳首，朝天万国同。\n斗边看子月，台上候祥风。\n五夜钟初动，千门日正融。\n玉阶文物盛，仙仗武貔雄。\n率舞皆羣辟，称觞即上公。\n南山为圣寿，长对未央宫。",
        "dynasty": "唐",
        "collection_info": null
    },
    {
        "uuid": "b433a8c6c194ba2808bb40917d515445",
        "title": "长至日上公献寿",
        "author": "李竦",
        "content": "候晓金门闢，乘时玉历长。\n羽仪瞻上宰，云物丽初阳。\n汉礼方传佩，尧年正捧觞。\n日行临观阙，帝锡洽珪璋。\n盛美超三代，洪休降百祥。\n自怜朝末坐，空此咏无[疆]。",
        "dynasty": "唐",
        "collection_info": null
    },
    {
        "uuid": "2af485bb75ddd180501b849293ece3a2",
        "title": "赋得西戎献白玉环",
        "author": "李竦",
        "content": "当时无外守，方物四夷通。\n列土金河北，朝天玉塞东。\n自将荆璞比，不与郑环同。\n正朔虽传汉，衣冠尚带戎。\n幸承提佩宠，多媿琢磨功。\n绝域知文教，争趋上国风。",
        "dynasty": "唐",
        "collection_info": null
    },
    {
        "uuid": "650023c9fef16ba36df7e34cd053dd92",
        "title": "新安江行",
        "author": "章八元",
        "content": "江源南去永，野渡暂维梢。\n古戍悬鱼网，空林露鸟巢。\n雪晴山脊见，沙浅浪痕交。\n自笑无媒者，逢人作解嘲。",
        "dynasty": "唐",
        "collection_info": null
    },
    {
        "uuid": "7149477a0d69d79fea3f15f3fef5a8f1",
        "title": "酬刘员外月下见寄",
        "author": "章八元",
        "content": "夜凉河汉白，卷箔出南轩。\n过月鸿争远，辞枝叶暗翻。\n独谣闻丽曲，缓步接清言。\n宣室思前席，行看拜主恩。",
        "dynasty": "唐",
        "collection_info": null
    },
    {
        "uuid": "8c4381c6799fc9f1cbfe41849c414af6",
        "title": "寄都官刘员外",
        "author": "章八元",
        "content": "旧宅平津邸，槐阴接汉宫。\n鸣驺驰道上，寒日直庐中。\n白雪歌偏丽，青云宦早通。\n悠然一缝掖，千里限清风。",
        "dynasty": "唐",
        "collection_info": null
    },
    {
        "uuid": "f6964b223286a8a750ad8a4cb1174642",
        "title": "题慈恩寺塔",
        "author": "章八元",
        "content": "十层突兀在虚空，四十门开面面风。\n却怪鸟飞平地上，自惊人语半天中。\n迴梯暗踏如穿洞，绝顶初攀似出笼。\n落日凤城佳气合，满城春树雨蒙蒙。",
        "dynasty": "唐",
        "collection_info": null
    },
    {
        "uuid": "6be178b2112158edc378976867fabd28",
        "title": "归桐庐旧居寄严长史",
        "author": "章八元",
        "content": "昨辞夫子棹归舟，家在桐庐忆旧丘。\n三月暖时花竞发，两溪分处水争流。\n近闻江老传乡语，遥见家山减旅愁。\n或在醉中逢夜雪，怀贤应向剡川游。",
        "dynasty": "唐",
        "collection_info": null
    },
    {
        "uuid": "f8cf3d2c2dc58096f1b96973fb995f2c",
        "title": "天台道中示同行",
        "author": "章八元",
        "content": "八重岩崿迭晴空，九色烟霞遶洞宫。\n仙道多因迷路得，莫将心事问樵翁。",
        "dynasty": "唐",
        "collection_info": null
    },
    {
        "uuid": "17e0d81e7dbdce21eafc95d0a7be41dd",
        "title": "元日望含元殿御扇开合",
        "author": "章八元",
        "content": "万国来朝岁，千年觐圣君。\n辇迎仙杖出，扇匝御香焚。\n俯对朝容近，先知曙色分。\n冕旒开处见，钟磬合时闻。\n影动承朝日，花攒似庆云。\n蒲葵那可比，徒用隔炎氛。",
        "dynasty": "唐",
        "collection_info": null
    },
    {
        "uuid": "8bf37380ffabf575e392f5e84b20a767",
        "title": "清明日赐百僚新火",
        "author": "史延",
        "content": "上苑连侯第，清明及暮春。\n九天初改火，万井属良辰。\n颁赐恩逾洽，承时庆自均。\n翠烟和柳嫩，红焰出花新。\n宠命尊三老，祥光烛万人。\n太平当此日，空復荷陶甄。",
        "dynasty": "唐",
        "collection_info": null
    },
    {
        "uuid": "37bcea1604c9a4963ee738117297d98c",
        "title": "清明日赐百僚新火",
        "author": "韩浚",
        "content": "朱骑传红烛，天厨赐近臣。\n火随黄道见，烟遶白榆新。\n荣耀分他日，恩光共此辰。\n更调金鼎膳，还暖玉堂人。\n灼灼千门晓，辉辉万井春。\n应怜萤聚夜，瞻望及东邻。",
        "dynasty": "唐",
        "collection_info": null
    },
    {
        "uuid": "aea1b66128e594a637cb471d1d5fb650",
        "title": "清明日赐百僚新火",
        "author": "韩浚",
        "content": "改火清明后，优恩赐近臣。\n漏残丹禁晚，燧发白榆新。\n瑞彩来双阙，神光焕四邻。\n气回侯第暖，烟散帝城春。\n利用调羹鼎，余辉烛缙绅。\n皇明如照隐，愿及聚萤人。",
        "dynasty": "唐",
        "collection_info": null
    },
    {
        "uuid": "017bfee0407119d5a5aad50f74674c14",
        "title": "清明日赐百僚新火",
        "author": "韩浚",
        "content": "御火传香殿，华光及侍臣。\n星流中使马，烛耀九衢人。\n转影连金屋，分辉丽锦茵。\n焰迎红蘂发，烟染绿条春。\n助律和风早，添炉暖气新。\n谁怜一寒士，犹望照东邻。",
        "dynasty": "唐",
        "collection_info": null
    },
    {
        "uuid": "09d681e488f350b8a75d628c225b5125",
        "title": "投珠于泉",
        "author": "独孤绶",
        "content": "至道归淳朴，明珠被弃捐。\n天真来照乘，成性却沈泉。\n不是灵蛇吐，非缘合浦还。\n岸傍随月落，波底共星悬。\n致远终无胫，怀贪遂息肩。\n欲知恭俭德，所宝在惟贤。",
        "dynasty": "唐",
        "collection_info": null
    },
    {
        "uuid": "5632f01a71437e5191c40e96a68d7a18",
        "title": "秦镜",
        "author": "独孤绶",
        "content": "万古秦时镜，从来抱至精。\n依台月自吐，在匣水常清。\n烂烂金光发，澄澄物象生。\n云天皆洞鉴，表裏尽虚明。\n但见人窥胆，全胜响应声。\n妍媸定可识，何处更逃情。",
        "dynasty": "唐",
        "collection_info": null
    },
    {
        "uuid": "64a2e5906247a6da3683de53543ecb7e",
        "title": "秦镜",
        "author": "张佐",
        "content": "楼上秦时镜，千秋独有名。\n菱花寒不落，冰质夏长清。\n龙在形难掩，人来胆易呈。\n昇台宜远照，开匣乍藏明。\n皎色新磨出，圆规旧铸成。\n愁容如可鉴，当欲拂尘缨。",
        "dynasty": "唐",
        "collection_info": null
    },
    {
        "uuid": "3c9c2a3885789875cbf2a0adbba1b2a6",
        "title": "忆游天台寄道流",
        "author": "张佐",
        "content": "忆昨天台到赤城，几朝仙籁耳中生。\n云龙出水风声急，海鹤鸣皋日色清。\n石笋半山移步险，桂花当涧拂衣轻。\n今来尽是人间梦，刘阮茫茫何处行。",
        "dynasty": "唐",
        "collection_info": null
    },
    {
        "uuid": "fc00f79f13e9ab25299aaf2861d3caf2",
        "title": "龟负图",
        "author": "张佐",
        "content": "天意将垂象，神龟出负图。\n五方行有配，八卦义宁孤。\n作瑞旌君德，披文叶帝谟。\n乘流喜得路，逢圣幸存躯。\n莲叶池通泛，桃花水自浮。\n还寻九江去，安肯曳泥途。",
        "dynasty": "唐",
        "collection_info": null
    },
    {
        "uuid": "a72948945e27591876979bd29e4ed931",
        "title": "上元日梦王母献白玉环",
        "author": "张佐",
        "content": "梦中朝上日，阙下拜天颜。\n彷佛瞻王母，分明献玉环。\n灵姿趋甲帐，悟道契玄关。\n似见霜姿白，如看月彩弯。\n霓裳归物外，凤历晓人寰。\n仙圣非相远，昭昭寤寐间。",
        "dynasty": "唐",
        "collection_info": null
    },
    {
        "uuid": "016750439696184072423c9e21e68f0a",
        "title": "良田无晚岁",
        "author": "张佐",
        "content": "人功虽未及，地力信非常。\n不任耕耘早，偏宜黍稷良。\n无年皆有获，后种亦先芳。\n膴膴盈千亩，青青保万箱。\n何须祭田祖，讵要察农祥。\n况是春三月，和风日又长。",
        "dynasty": "唐",
        "collection_info": null
    },
    {
        "uuid": "8eab1d69a7afe0217aef081c397584f3",
        "title": "下第献座主张谓",
        "author": "阎济美",
        "content": "謇谔王臣直，文明雅量全。\n望炉金自跃，应物镜何偏。\n南国幽沈尽，东堂礼乐宣。\n转令游艺士，更惜至公年。\n芳树欢新景，青云泣暮天。\n唯愁凤池拜，孤贱更谁怜。",
        "dynasty": "唐",
        "collection_info": null
    },
    {
        "uuid": "4636c0c3f9bebfd993905a701f33a103",
        "title": "天津桥望洛城残雪",
        "author": "阎济美",
        "content": "新霁洛城端，千家积雪寒。\n未收清禁色，偏向上阳残。",
        "dynasty": "唐",
        "collection_info": null
    },
    {
        "uuid": "0b91f19cd707197ef9aa1cff6af621c9",
        "title": "尚书郎上直闻春漏",
        "author": "张少博",
        "content": "建礼含香处，重城待漏辰。\n徐声传凤阙，晓唱辨鸡人。\n银箭听将尽，铜壶滴更新。\n催筹当五夜，移刻及三春。\n杳杳从天远，泠泠出禁频。\n直庐残响曙，肃穆对钩陈。",
        "dynasty": "唐",
        "collection_info": null
    },
    {
        "uuid": "3c5df521be361213b77770260168cfee",
        "title": "雪夜观象阙待漏",
        "author": "张少博",
        "content": "残雪初睛后，鸣珂奉阙庭。\n九门传晓漏，五夜候晨扃。\n北斗横斜汉，东方落曙星。\n烟氛初动色，簪佩未分形。\n雪重犹垂白，山遥不辨青。\n鸡人更唱处，偏入此时听。",
        "dynasty": "唐",
        "collection_info": null
    },
    {
        "uuid": "86d98172fd64a608f078fd5f3b097f44",
        "title": "尚书郎上直闻春漏",
        "author": "周彻",
        "content": "建礼通华省，含香直紫宸。\n静闻铜史漏，暗识桂宫春。\n滴沥疑将绝，清泠发更新。\n寒声临鴈沼，疎韵应鸡人。\n迥入千门彻，行催五夜频。\n高台闲自听，非是驻征轮。",
        "dynasty": "唐",
        "collection_info": null
    },
    {
        "uuid": "b36252f44b526389b1cf6f79cd24b75d",
        "title": "及第后赠试官",
        "author": "高拯",
        "content": "公子求贤未识真，欲将毛遂比常伦。\n当时不及三千客，今日何如十九人。",
        "dynasty": "唐",
        "collection_info": null
    },
    {
        "uuid": "8eed73d29d72bbbbe1b533c8d50a7289",
        "title": "赋得花发上林",
        "author": "王表",
        "content": "御苑春何早，繁花已绣林。\n笑迎明主仗，香拂美人簪。\n地接楼台近，天垂雨露深。\n晴光来戏蝶，夕景动栖禽。\n欲托凌云势，先开捧日心。\n方知桃李树，从此别成阴。",
        "dynasty": "唐",
        "collection_info": null
    },
    {
        "uuid": "7aab072f113cf4ba9b719071c6adf851",
        "title": "清明日登城春望寄大夫使君",
        "author": "王表",
        "content": "春城闲望爱睛天，何处风光不眼前。\n寒食花开千树雪，清明日出万家烟。\n兴来促席唯同舍，醉后狂歌尽少年。\n闻说莺啼却惆怅，诗成不见谢临川。",
        "dynasty": "唐",
        "collection_info": null
    },
    {
        "uuid": "ec4dd60b713354a8c10df794eebcd5e1",
        "title": "成德乐",
        "author": "王表",
        "content": "赵女乘春上画楼，一声歌发满城秋。\n无端更唱关山曲，不是征人亦泪流。",
        "dynasty": "唐",
        "collection_info": null
    },
    {
        "uuid": "5067acf4781192fd37d324647c465be6",
        "title": "花发上林",
        "author": "独孤授",
        "content": "上苑韶容早，芳菲正吐花。\n无言向春日，闲笑任年华。\n润色笼轻霭，睛光艳晚霞。\n影连千户竹，香散万人家。\n幸遶楼台近，仍怀雨露赊。\n愿君垂采摘，不使落风沙。",
        "dynasty": "唐",
        "collection_info": null
    },
    {
        "uuid": "64891778eb7309e600263f838efe781f",
        "title": "赋得花发上林",
        "author": "王储",
        "content": "东陆和风至，先开上苑花。\n秾枝藏宿鸟，香蘂拂行车。\n散白怜睛日，舒红爱晚霞。\n桃间留御马，梅处入胡笳。\n城郭连增媚，楼台映转华。\n岂同幽谷草，春至发犹赊。",
        "dynasty": "唐",
        "collection_info": null
    },
    {
        "uuid": "87f17d27719e2e058cd719488beb20ab",
        "title": "赋得花发上林",
        "author": "周渭",
        "content": "灼灼花凝雪，春来发上林。\n向风初散蘂，垂叶欲成阴。\n人过香随远，烟晴色自深。\n净时空结雾，疎处未藏禽。\n菶茸何年植，间关几日吟。\n一枝如可冀，不负折芳心。",
        "dynasty": "唐",
        "collection_info": null
    },
    {
        "uuid": "faed3882b68dbdd19704718ca02ecb8a",
        "title": "赠龙兴观主吴崇岳",
        "author": "周渭",
        "content": "楮为冠子布为裳，吞得丹霞寿最长。\n混俗性灵常乐道，出尘风格早休粮。\n枕中经妙谁传与，肘后方新自写将。\n百尺松梢几飞步，鹤栖板上礼虚皇。",
        "dynasty": "唐",
        "collection_info": null
    },
    {
        "uuid": "12435b82d8cb5093e9c3c4a28f6eeef1",
        "title": "从军有苦乐行",
        "author": "李益",
        "content": "劳者且莫歌，我欲送君觞。\n从军有苦乐，此曲乐未央。\n仆居在陇上，陇水断人肠。\n东过秦宫路，宫路入咸阳。\n时逢汉帝出，谏猎至长杨。\n讵驰游侠窟，非结少年场。\n一旦承嘉惠，轻身重恩光。\n秉笔参帷帟，从军至朔方。\n边地多阴风，草木自凄凉。\n断绝海云去，出没胡沙长。\n参差引雁翼，隐辚腾军装。\n劒文夜如水，马汗冻成霜。\n侠气五都少，矜功六郡良。\n山河起目前，睚眦死路傍。\n北逐驱獯虏，西临復旧疆。\n昔还赋余资，今出乃赢粮。\n一矢弢夏服，我弓不再张。\n寄语丈夫雄，苦乐身自当。",
        "dynasty": "唐",
        "collection_info": null
    },
    {
        "uuid": "e89ac9d00547b75a533f5e6910f2f1ef",
        "title": "登长城",
        "author": "李益",
        "content": "汉家今上郡，秦塞古长城。\n有日云长惨，无风沙自惊。\n当今圣天子，不战四夷平。",
        "dynasty": "唐",
        "collection_info": null
    },
    {
        "uuid": "a2b451b0e72bc24270231922148d23a3",
        "title": "杂曲",
        "author": "李益",
        "content": "妾本蚕家女，不识贵门仪。\n藁砧持玉斧，交结五陵儿。\n十日或一见，九日在路岐。\n人生此夫壻，富贵欲何为。\n杨柳徒可折，南山不可移。\n妇人贵结髮，宁有再嫁资。\n嫁女莫望高，女心愿所宜。\n宁从贱相守，不愿贵相离。\n蓝叶郁重重，蓝花若榴色。\n少妇归少年，华光自相得。\n谁言配君子，以奉百年身。\n有义即夫壻，无义还他人。\n爱如寒炉火，弃若秋风扇。\n山岳起面前，相看不相见。\n丈夫非小儿，何用强相知。\n不见朝生菌，易成还易衰。\n征客欲临路，居人还出门。\n北风河梁上，四野愁云繁。\n岂不恋我家，夫壻多感恩。\n前程有日月，勋绩在河源。\n少妇马前立，请君听一言。\n春至草亦生，谁能无别情。\n殷勤展心素，见新莫忘故。\n遥望孟门山，殷勤报君子。\n既为随阳雁，勿学西流水。\n尝闻生别离，悲莫悲于此。\n同器不同荣，堂下即千里。\n与君贫贱交，何异萍上水。\n託身天使然，同生復同死。",
        "dynasty": "唐",
        "collection_info": null
    },
    {
        "uuid": "afef7a856963132960f358d1b1c8d3a8",
        "title": "送辽阳使还军",
        "author": "李益",
        "content": "征人歌且行，北上辽阳城。\n二月戎马息，悠悠边草生。\n青山出塞断，代地入云平。\n昔者匈奴战，多闻杀汉兵。\n平生报国愤，日夜角弓鸣。\n勉君万里去，勿使虏尘惊。",
        "dynasty": "唐",
        "collection_info": null
    },
    {
        "uuid": "3ae1b3a02211ca095a49a9f9d3fe84cc",
        "title": "赋得早燕送别",
        "author": "李益",
        "content": "碧草缦如綫，去来双[飞燕]。\n长门未有春，先入班姬殿。\n梁空绕不息，檐寒窥欲遍。\n今至随红萼，昔还悲素扇。\n一别与秋鸿，差池讵相见。",
        "dynasty": "唐",
        "collection_info": null
    },
    {
        "uuid": "0c02aa37cfefc42bf8b2d0dc08d8b512",
        "title": "秋晚溪中寄怀大理齐司直",
        "author": "李益",
        "content": "凤翔属明代，羽翼文葳蕤。\n昆崙进琪树，飞舞下瑶池。\n振仪自西睠，东夏復分釐。\n国典唯平法，伊人方在斯。\n荒岳宁桁杨肃，芳辉兰玉滋。\n明质鹜高景，飘飖服缨绥。\n天寒清洛苑，秋夕白云司。\n况復空岩侧，苍苍幽桂期。\n岁寒坐流霰，山川犹别离。\n浩思凭尊酒，氛氲独含辞。",
        "dynasty": "唐",
        "collection_info": null
    },
    {
        "uuid": "79a806335d201db7bc4e2aee09ae8ac7",
        "title": "溪中月下寄杨子尉封亮",
        "author": "李益",
        "content": "蘅若夺幽色，衔思恍无悰。\n宵长霜雾多，岁晏淮海风。\n团团山中月，三五离夕同。\n露凝朱弦绝，觞至兰玉空。\n清光液流波，盛明难再逢。\n尝恐河汉远，坐窥烟景穷。\n小人谅处阴，君子树大功。\n永愿厉高翼，慰我丹桂丛。",
        "dynasty": "唐",
        "collection_info": null
    },
    {
        "uuid": "2d213896c817e633c81c38bf0a44681f",
        "title": "春晚赋得余花落",
        "author": "李益",
        "content": "留春春竟去，春去花如此。\n蝶舞遶应稀，鸟惊飞讵已。\n衰红辞故萼，繁绿扶雕蕊。\n自委不胜愁，庭风那更起。",
        "dynasty": "唐",
        "collection_info": null
    },
    {
        "uuid": "f8b7c9ec6507d1402536830203ab2daa",
        "title": "闻亡友王七嘉禾寺得素琴",
        "author": "李益",
        "content": "故人惜此去，留琴明月前。\n今来我访旧，泪洒白云天。\n讵欲匣孤响，送君归夜泉。\n抚琴犹可绝，况此故无弦。\n何必雍门奏，然后泪潺湲。",
        "dynasty": "唐",
        "collection_info": null
    },
    {
        "uuid": "63b7bb129b54af33e76b625dd862de1b",
        "title": "校书郎杨凝往年以古镜贶别今追赠以诗",
        "author": "李益",
        "content": "明镜出匣时，明如云间月。\n一别青春鑑，回光照华髪。\n美人昔自爱，鞶带手中结。\n愿以三五期，经天无玷缺。",
        "dynasty": "唐",
        "collection_info": null
    },
    {
        "uuid": "30bd77408f322fb4b3dcf4e7e0b79740",
        "title": "置酒行",
        "author": "李益",
        "content": "置酒命所欢，凭觞遂为戚。\n日往不再来，兹辰坐成昔。\n百龄非久长，五十将半百。\n胡为劳我形，已鬚还復白。\n西山鸾鹤羣，矫矫烟雾翮。\n明霞发金丹，阴洞潜水碧。\n安得凌风羽，崦嵫驻灵魄。\n无然坐衰老，惭叹东陵柏。",
        "dynasty": "唐",
        "collection_info": null
    },
    {
        "uuid": "9686a2a5735697c77e9d3f55b1680e4b",
        "title": "长社窦明府宅夜送王屋道士常究子",
        "author": "李益",
        "content": "旦随三鸟去，羽节凌霞光。\n暮与双凫宿，云车下紫阳。\n天坛临月近，洞水出山长。\n海峤年年别，丘陵徒自伤。",
        "dynasty": "唐",
        "collection_info": null
    },
    {
        "uuid": "ea23f99ec619b12028034ee8cd8345a6",
        "title": "观回军三韵",
        "author": "李益",
        "content": "行行上陇头，陇月暗悠悠。\n万里将军没，回旌陇戍秋。\n谁令呜咽水，重入故营流。",
        "dynasty": "唐",
        "collection_info": null
    },
    {
        "uuid": "8647111133bffc79836dfa87493034de",
        "title": "华山南庙",
        "author": "李益",
        "content": "阴山临古道，古庙闭山碧。\n落日春草中，搴芳荐瑶席。\n明灵达精意，髣髴如不隔。\n岩雨神降时，回飙入松栢。\n常闻坑儒后，此地返秦璧。\n自古害忠良，神其辅宗祏。",
        "dynasty": "唐",
        "collection_info": null
    },
    {
        "uuid": "256de50f71d123ea7e97f637adb1a268",
        "title": "喜邢校书远至对雨同赋远晚饭阮返五韵",
        "author": "李益",
        "content": "雀噪空城阴，木衰羇思远。\n已蔽青山望，徒悲白云晚。\n别离千里风，雨中同一饭。\n开径说逢康，临觞方接阮。\n旅宦竟何如，劳飞思自返。",
        "dynasty": "唐",
        "collection_info": null
    },
    {
        "uuid": "91c8cdc90c0adb9091fe0e7a5c2afae6",
        "title": "城西竹园送裴佶王达",
        "author": "李益",
        "content": "葳蕤凌风竹，寂寞离人觞。\n怆怀非外至，沈郁自中肠。\n远行从此始，别袂重凄霜。",
        "dynasty": "唐",
        "collection_info": null
    },
    {
        "uuid": "91ed8ceacb7c8dabc994f2f5903c43ef",
        "title": "月下喜邢校书至自洛",
        "author": "李益",
        "content": "天河夜未央，漫漫復苍苍。\n重君远行至，及此明目光。\n华星暎衰柳，暗水入寒塘。\n客心定何似，余欢方自长。",
        "dynasty": "唐",
        "collection_info": null
    },
    {
        "uuid": "7786c77f0692328ae3a42834912ab28b",
        "title": "北至太原",
        "author": "李益",
        "content": "炎祚昔昏替，皇基此郁盘。\n玄命久已集，抚运良乃艰。\n南阨羊肠险，北走雁门寒。\n始于一戎定，垂此亿世安。\n唐风本忧思，王业寔艰难。\n中历虽横溃，天纪未可干。\n圣明所兴国，灵岳固不殚。\n咄咄薄游客，斯言殊不刊。",
        "dynasty": "唐",
        "collection_info": null
    },
    {
        "uuid": "c42f5fc94a577ed500faf64604c19606",
        "title": "入华山访隐者经仙人石坛",
        "author": "李益",
        "content": "三考四岳下，官曹少休沐。\n久负青山诺，今还获所欲。\n尝闻玉清洞，金简受玄箓。\n夙驾昇天行，云游恣霞宿。\n平明矫轻策，扪石入空曲。\n仙人古石坛，苔遶青瑶局。\n阳桂凌烟紫，阴萝冒水绿。\n隔世闻丹经，悬泉注明玉。\n前惊羽人会，白日天居肃。\n问我将致辞，笑之自相目。\n竦身云遂起，仰见双白鹄。\n堕其一纸书，文字类鸟足。\n视之了不识，三返又三復。\n归来问方士，举世莫解读。\n何必若蜉蝣，然后为跼促。\n鄙哉宦游子，身志俱降辱。\n再往不及期，劳歌叩山木。",
        "dynasty": "唐",
        "collection_info": null
    },
    {
        "uuid": "7f3000db7b189b1c8c45f71bce061a76",
        "title": "罢镜",
        "author": "李益",
        "content": "手中青铜镜，照我少年时。\n衰飒一如此，清光难復持。\n欲令孤月掩，从遣半心疑。\n纵使逢人见，犹胜自见悲。",
        "dynasty": "唐",
        "collection_info": null
    },
    {
        "uuid": "e1f208b9696ffd76e1a5d2e4079abd21",
        "title": "华阴东泉同张处士诣藏律师兼简县内同官因寄齐中书",
        "author": "李益",
        "content": "苍崖抱寒泉，沦照洞金碧。\n潜鳞孕明晦，山灵閟幽赜。\n前峯何其诡，万变穷日夕。\n松老风易悲，山秋云更白。\n故人邑中吏，五里仙雾隔。\n美质简琼瑶，英声铿金石。\n烦君竟相问，问我此何适。\n我因赞时理，书寄西飞翮。\n哲匠熙百工，日月被光泽。\n大国本多士，荆岑无遗璧。\n高网弥八纮，皇图明四闢。\n羣材既兼畅，顾我在草泽。\n贵无身外名，贱有区中役。\n忽忽百龄内，殷殷千虑迫。\n人生已如寄，在寄復为客。\n旧国不得归，风尘满阡陌。",
        "dynasty": "唐",
        "collection_info": null
    },
    {
        "uuid": "95518feacba5d563cafa8cb268b79162",
        "title": "答郭黄中孤云首章见赠",
        "author": "李益",
        "content": "孤云生西北，从风东南飘。\n帝乡日已远，苍梧无还飙。\n已矣玄凤叹，严霜集灵苕。\n君其勉我怀，岁暮孰不雕。",
        "dynasty": "唐",
        "collection_info": null
    },
    {
        "uuid": "625ef304b53abbf281351309fb7fa1a4",
        "title": "合源溪期张计不至",
        "author": "李益",
        "content": "霜露肃时序，缅然方独寻。\n暗溪迟仙侣，寒涧闻松禽。\n寂历兹夜永，清明秋序深。\n微波澹澄夕，烟景含虚林。\n素志久沦否，幽怀方自吟。",
        "dynasty": "唐",
        "collection_info": null
    },
    {
        "uuid": "5b5d09031dfae8aa9a5db85e84452a73",
        "title": "竹溪",
        "author": "李益",
        "content": "访竹越云崖，即林若溪绝。\n宁知修干下，漠漠秋苔洁。\n清光溢空曲，茂色临幽澈。\n采摘愧芳鲜，奉君岁暮节。",
        "dynasty": "唐",
        "collection_info": null
    },
    {
        "uuid": "213f6bd423607ec8dc8ac1d568888e49",
        "title": "送诸曁王主簿之任",
        "author": "李益",
        "content": "别愁已万绪，离曲方三奏。\n远宦一辞乡，南天异风候。\n秦城岁芳老，越国春山秀。\n落日望寒涛，公门闭清昼。\n何用慰相思，裁书寄关右。",
        "dynasty": "唐",
        "collection_info": null
    },
    {
        "uuid": "491bec07b4e8f9f2c0ce0e97dd3fe7e4",
        "title": "罢秩后入华山采茯苓逢道者",
        "author": "李益",
        "content": "委绶来名山，观奇恣所停。\n山中若有闻，言此不死庭。\n遂逢五老人，一谓西岳灵。\n或闻樵人语，飞去入昴星。\n授我出云路，苍然凌石屏。\n视之有文字，乃古黄庭经。\n左右长松列，动摇风露零。\n上蟠千年枝，阴虬负青冥。\n下结九秋霰，流膏为茯苓。\n取之砂石间，异若龟鹤形。\n况闻秦宫女，华髮变已青。\n有如上帝心，与我千万龄。\n始疑有仙骨，炼魂可永宁。\n何事逐豪游，饮啄以羶腥。\n神物亦自閟，风雷护此扃。\n欲传山中宝，回策忽已暝。\n乃悲世上人，求醒终不醒。",
        "dynasty": "唐",
        "collection_info": null
    },
    {
        "uuid": "5a2475008acf47258d1968907b221673",
        "title": "自朔方还与郑式瞻崔称郑子周岑赞同会法云寺三门避暑",
        "author": "李益",
        "content": "予本疎放士，朅来非外矫。\n误落边尘中，爱山见山少。\n始投清凉宇，门值烟岫表。\n参差互明灭，彩翠竟昏晓。\n泠泠远风来，过此羣木杪。\n英英二三彦，襟旷去烦扰。\n游川出潜鱼，息阴倦飞鸟。\n徇物不可穷，唯于此心了。",
        "dynasty": "唐",
        "collection_info": null
    },
    {
        "uuid": "b1c3c8a666519d92b2e80395d27365cf",
        "title": "来从窦车骑行",
        "author": "李益",
        "content": "束髮逢世屯，怀恩抱明义。\n读书良有感，学劒惭非智。\n遂别鲁诸生，来从窦车骑。\n追兵赴边急，络马黄金辔。\n出入燕南陲，由来重意气。\n自经皋兰战，又破楼烦地。\n西北护三边，东南留一尉。\n时过歘如云，参差不自意。\n将军失恩泽，万事从此异。\n置酒高台上，薄暮秋风至。\n长戟与我归，归来同弃置。\n自酌还自饮，非名又非利。\n歌出易水寒，琴下雍门泪。\n出逢平乐旧，言在天阶侍。\n问我从军苦，自陈少年贵。\n丈夫交四海，徒论身自致。\n汉将不封侯，苏卿劳远使。\n今我终此曲，此曲诚不易。\n贵人难识心，何由知忌讳。",
        "dynasty": "唐",
        "collection_info": null
    },
    {
        "uuid": "0f7c581b3d22ff587bfe0ce0064984e9",
        "title": "夜发军中",
        "author": "李益",
        "content": "边马枥上惊，雄劒匣中鸣。\n半夜军书致，匈奴寇六城。\n中坚分暗阵，太乙起神兵。\n出没风云合，苍黄豺虎争。\n今日边庭战，缘赏不缘名。",
        "dynasty": "唐",
        "collection_info": null
    },
    {
        "uuid": "2b0acb9344c368dcc42c7cb123e9521d",
        "title": "将赴朔方早发汉武泉",
        "author": "李益",
        "content": "弭盖出故关，穷秋首边路。\n问我此何为，平生重一顾。\n风吹山下草，繫马河边树。\n奉役良有期，回瞻终未屡。\n去乡幸未远，戎衣今已故。\n岂惟幽朔寒，念我机中素。\n去矣勿復言，所酬知音遇。",
        "dynasty": "唐",
        "collection_info": null
    },
    {
        "uuid": "d0d33a140103af1db44706987bfb041e",
        "title": "城傍少年",
        "author": "李益",
        "content": "长生边城傍，出身事弓马。\n少年有胆气，独猎阴山下。\n偶与匈奴逢，曾擒射鵰者。\n名悬壮士籍，请君少相假。",
        "dynasty": "唐",
        "collection_info": null
    },
    {
        "uuid": "7aea36ea4193ecbd26385f90e471d543",
        "title": "游子吟",
        "author": "李益",
        "content": "女羞夫壻薄，客耻主人贱。\n遭遇同众流，低回媿相见。\n君非青铜镜，何事空照面。\n莫以衣上尘，不谓心如练。\n人生当荣盛，待士勿言倦。\n君看白日驰，何异弦上箭。",
        "dynasty": "唐",
        "collection_info": null
    },
    {
        "uuid": "524e29f422796c0e4756c44002d15e86",
        "title": "饮马歌",
        "author": "李益",
        "content": "百马饮一泉，一马争上游。\n一马喷成泥，百马饮浊流。\n上有沧浪客，对之空叹息。\n自顾缨上尘，裴回终日夕。\n为问泉上翁，何时见沙石。",
        "dynasty": "唐",
        "collection_info": null
    },
    {
        "uuid": "d92ac52a714dc0f4d929ab727746f1e7",
        "title": "莲塘驿",
        "author": "李益",
        "content": "五月渡淮水，南行遶山陂。\n江村远鸡应，竹裏闻缲丝。\n楚女肌髮美，莲塘烟露滋。\n菱花覆碧渚，黄鸟双飞时。\n渺渺泝洄远，凭风託微词。\n斜光动流睇，此意难自持。\n女歌本轻艳，客行多怨思。\n女萝蒙幽蔓，拟上青桐枝。",
        "dynasty": "唐",
        "collection_info": null
    },
    {
        "uuid": "573cfa01460fe5d68e4cb53059708522",
        "title": "五城道中",
        "author": "李益",
        "content": "金铙随玉节，落日河边路。\n沙鸣后骑来，雁起前军度。\n五城鸣斥堠，三秦新召募。\n天寒白登道，塞浊阴山雾。\n仍闻旧兵老，尚在乌兰戍。\n笳箫汉思繁，旌旗边色故。\n寝兴倦弓甲，勤役伤风露。\n来远赏不行，锋交勋乃茂。\n未知朔方道，何年罢兵赋。",
        "dynasty": "唐",
        "collection_info": null
    },
    {
        "uuid": "1e503e3930ca0718d09b0e81e98555f3",
        "title": "与王楚同登青龙寺上方",
        "author": "李益",
        "content": "连冈出古寺，流睇移芳讌。\n鸟没汉诸陵，草平秦故殿。\n摇光浅深树，拂木参差燕。\n春心断易迷，远目伤难徧。\n壮日各轻年，暮年方自见。",
        "dynasty": "唐",
        "collection_info": null
    },
    {
        "uuid": "d205ace372be59f0ef4a1cf135a0346d",
        "title": "登夏州城观送行人赋得六州胡儿歌",
        "author": "李益",
        "content": "六州胡儿六蕃语，十岁骑羊逐沙鼠。\n沙头牧马孤雁飞，汉军游骑貂锦衣。\n云中征戍三千里，今日征行何岁归。\n无定河边数株柳，共送行人一杯酒。\n胡儿起作和蕃歌，齐唱呜呜尽垂手。\n心知旧国西州远，西向胡天望乡久。\n回头忽作异方声，一声回尽征人首。\n蕃音虏曲一难分，似说边情向塞云。\n故国关山无限路，风沙满眼堪断魂。\n不见天边青作冢，古来愁杀汉昭君。",
        "dynasty": "唐",
        "collection_info": null
    },
    {
        "uuid": "6fa913e0a460f53569239614d5fc1b18",
        "title": "从军夜次六胡北饮马磨劒石为祝殇辞",
        "author": "李益",
        "content": "我行空碛，见沙之磷磷，与草之幂幂。\n半没胡儿磨劒石，当时洗劒血成川。\n至今草与沙皆赤，我因扣石问以言。\n水流呜咽幽草根，君宁独不怪阴燐。\n吹火荧荧又为碧，有鸟自称蜀帝魂。\n南人伐竹湘山下，交根接叶满泪痕。\n请君先问湘江水，然我此恨乃可论。\n秦亡汉绝三十国，关山战死知何极。\n风飘雨洒水自流，此中有冤消不得。\n为之弹劒作哀吟，风沙四起云沈沈。\n满营战马嘶欲尽，毕昴不见胡天阴。\n东征曾弔长平苦，往往睛明独风雨。\n年移代去感精魂，空山月暗闻鼙鼓。\n秦坑赵卒四十万，未若格鬬伤戎虏。\n圣君破胡为六州，六州又尽为胡丘。\n韩公三城断胡路，汉甲百万屯边秋。\n乃分司空授朔土，拥以玉节临诸侯。\n汉为一雪万世讐，我今抽刀勒劒石，告尔万世为唐休。\n又闻招魂有美酒，为我浇酒祝东流。\n殇为魂兮，可以归还故乡些。\n沙场地无人兮，尔独不可以久留。",
        "dynasty": "唐",
        "collection_info": null
    },
    {
        "uuid": "a4b5a644340f2ce3b6b29a055018692f",
        "title": "登天坛夜见海",
        "author": "李益",
        "content": "朝游碧峯三十六，夜上天坛月边宿。\n仙人携我搴玉英，坛上夜半东方明。\n僊钟撞撞近海日，海中离离三山出。\n霞梯赤城遥可分，霓旌绛节倚彤云。\n八鸾五凤纷在御，王母欲上朝元君。\n羣仙指此为我说，几见尘飞沧海竭。\n竦身别我期丹宫，空山处处遗清风。\n九州下视杳未旦，一半浮生皆梦中。\n始知武皇求不死，去逐瀛洲羡门子。",
        "dynasty": "唐",
        "collection_info": null
    },
    {
        "uuid": "8160a3bc02f3b2f7df9f7cc17c813cb2",
        "title": "大礼毕皇帝御丹凤门改元建中大赦",
        "author": "李益",
        "content": "大明曈曈天地分，六龙负日升天门。\n凤凰飞来衔帝箓，言我万代金皇孙。\n灵鸡鼓舞承天赦，高翔百尺垂朱幡。\n宸居穆清受天历，建中甲子合上元。\n昊穹景命即已至，王事乃可酬干坤。\n升中告成答玄贶，泥金检玉昭鸿恩。\n云亭之事略可记，七十二君宁独尊。\n小臣欲上封禅表，久而未就归文园。",
        "dynasty": "唐",
        "collection_info": null
    },
    {
        "uuid": "a3660fe3d3feb5293996c05c49c6f16c",
        "title": "轻薄篇",
        "author": "李益",
        "content": "豪不必驰千骑，雄不在垂双鞬。\n天生俊气自相逐，出与鵰鹗同飞翻。\n朝行九衢不得意，下鞭走马城西原。\n忽闻燕雁一声去，回鞍挟弹平陵园。\n归来青楼曲未半，美人玉色当金尊。\n淮阴少年不相下，酒酣半笑倚市门。\n安知我有不平色，白日欲落红尘昏。\n死生容易如反掌，得意失意由一言。\n少年但饮莫相问，此中报讐亦报恩。",
        "dynasty": "唐",
        "collection_info": null
    },
    {
        "uuid": "a42c99d63477613e42816e6ac1f5fc4f",
        "title": "野田行",
        "author": "李益",
        "content": "日没出古城，野田何茫茫。\n寒狐啸青冢，鬼火烧白杨。\n昔人未为泉下客，行到此中曾断肠。",
        "dynasty": "唐",
        "collection_info": null
    },
    {
        "uuid": "e549471e0b9437d00863c2dc43306675",
        "title": "古别离",
        "author": "李益",
        "content": "双劒欲别风凄然，雌沈水底雄上天。\n江回汉转两不见，云交雨合知何年。\n古来万事皆由命，何用临岐苦涕涟。",
        "dynasty": "唐",
        "collection_info": null
    },
    {
        "uuid": "d6db58bea7436e379ac9ada78669f777",
        "title": "效古促促曲为河上思妇作",
        "author": "李益",
        "content": "促促何促促，黄河九回曲。\n嫁与棹船郎，空床将影宿。\n不道君心不如石，那教妾貌长如玉。",
        "dynasty": "唐",
        "collection_info": null
    },
    {
        "uuid": "dbf1e7ba8a6b19e2e3fbec1095e6f9ee",
        "title": "汉宫少年行",
        "author": "李益",
        "content": "君不见上宫警夜营八屯，冬冬街鼓朝朱轩。\n玉阶霜仗拥未合，少年排入铜龙门。\n暗闻弦管九天上，宫漏沈沈清吹繁。\n平明走马绝驰道，呼鹰挟弹通缭垣。\n玉笼金锁养黄口，探雏取卵伴王孙。\n分曹陆博快一掷，迎欢先意笑语喧。\n巧为柔媚学优孟，儒衣嬉戏冠沐猿。\n晚来香街经柳市，行过倡舍宿桃根。\n相逢杯酒一言失，迴朱点白闻至尊。\n金张许史伺颜色，王侯将相莫敢论。\n岂知人事无定势，朝欢暮戚如掌翻。\n椒房宠移子爱夺，一夕秋风生戾园。\n徒用黄金将买赋，宁知白玉暗成痕。\n持杯收水水已覆，徙薪避火火更燔。\n欲求四老张丞相，南山如天不可上。",
        "dynasty": "唐",
        "collection_info": null
    },
    {
        "uuid": "6e3cf47d283d273a38f828b3d0569472",
        "title": "竹窗闻风寄苗发司空曙",
        "author": "李益",
        "content": "微风惊暮坐，临牖思悠哉。\n开门復动竹，疑是故人来。\n时滴枝上露，稍沾阶下苔。\n何当一入幌，为拂绿琴埃。",
        "dynasty": "唐",
        "collection_info": null
    },
    {
        "uuid": "21ca0f6abda54daf9a86b881f8fec9d6",
        "title": "赋得垣衣",
        "author": "李益",
        "content": "漠漠復霏霏，为君垣上衣。\n昭阳辇下草，应笑此生非。\n掩蔼青春去，苍茫白露稀。\n犹胜萍逐水，流浪不相依。",
        "dynasty": "唐",
        "collection_info": null
    },
    {
        "uuid": "88fe5435d30136a85b41da49f4f487cb",
        "title": "送人流贬",
        "author": "李益",
        "content": "汉章虽约法，秦律已除名。\n谤远人多惑，官微不自明。\n霜风先独树，瘴雨失荒城。\n畴昔长沙事，三年召贾生。",
        "dynasty": "唐",
        "collection_info": null
    },
    {
        "uuid": "2f81325ad645f44c29beb1b7ae838ee8",
        "title": "送人南归",
        "author": "李益",
        "content": "人言下江疾，君道下江迟。\n五月江路恶，南风惊浪时。\n应知近家喜，还有异乡悲。\n无奈孤舟夕，山歌闻竹枝。",
        "dynasty": "唐",
        "collection_info": null
    },
    {
        "uuid": "359b8f48c9c4b86805094782675217f6",
        "title": "水亭夜坐赋得晓雾",
        "author": "李益",
        "content": "月落寒雾起，沈思浩通川。\n宿禽啭木散，山泽一苍然。\n漠漠沙上路，沄沄洲外田。\n犹当依远树，断续欲穷天。",
        "dynasty": "唐",
        "collection_info": null
    },
    {
        "uuid": "fefe4f6b2c8c85b869e5f4508a1a4c01",
        "title": "送常曾侍御使西蕃寄题西川",
        "author": "李益",
        "content": "凉王宫殿尽，芜没陇云西。\n今日闻君使，雄心逐鼓鼙。\n行当收汉垒，直可取蒲泥。\n旧国无由到，烦君下马题。",
        "dynasty": "唐",
        "collection_info": null
    },
    {
        "uuid": "d42a56ddea62e074995361c30595d6a4",
        "title": "入南山至全师兰若",
        "author": "李益",
        "content": "木陨水归壑，寂然无念心。\n南行有真子，被褐息山阴。\n石路瑶草散，松门寒景深。\n吾师亦何爱，自起定中吟。",
        "dynasty": "唐",
        "collection_info": null
    },
    {
        "uuid": "b07ef1affc091c6fcfdfde55d94eb2b5",
        "title": "送韩将军还边",
        "author": "李益",
        "content": "白马羽林儿，扬鞭薄暮时。\n独将轻骑出，暗与伏兵期。\n雨雪移军远，旌旗上壠迟。\n圣心戎寄重，未许让恩私。",
        "dynasty": "唐",
        "collection_info": null
    },
    {
        "uuid": "ca71ef028b39ab03532b4390cef674d0",
        "title": "晚春卧病喜振上人见访",
        "author": "李益",
        "content": "卧床如旧日，窥户易伤春。\n灵寿扶衰力，芭蕉对病身。\n道心空寂寞，时物自芳新。\n旦夕谁相访，唯当摄上人。",
        "dynasty": "唐",
        "collection_info": null
    },
    {
        "uuid": "e3fce1e11a29c1e855d36d4dfca863aa",
        "title": "春行",
        "author": "李益",
        "content": "侍臣朝谒罢，戚里自相过。\n落日青丝骑，春风白纻歌。\n恩承三殿近，猎向五陵多。\n归路南桥望，垂杨拂细波。",
        "dynasty": "唐",
        "collection_info": null
    },
    {
        "uuid": "8abaa63e8844b3c15dc3bd928f86a8bf",
        "title": "洛阳河亭奉酬留守羣公追送",
        "author": "李益",
        "content": "离亭饯落晖，腊酒减春衣。\n岁晚烟霞重，川寒云树微。\n戎装千里至，旧路十年归。\n还似汀洲雁，相逢又背飞。",
        "dynasty": "唐",
        "collection_info": null
    },
    {
        "uuid": "a0227a9be2626ed094ececeae5c0f80b",
        "title": "寻纪道士偶会诸叟",
        "author": "李益",
        "content": "山阴寻道士，暎竹羽衣新。\n侍坐双童子，陪游五老人。\n水花松下静，坛草雪中春。\n见说桃源洞，如今犹避秦。",
        "dynasty": "唐",
        "collection_info": null
    },
    {
        "uuid": "4891803e8cf5dc19b98f7172186c3287",
        "title": "同萧炼师宿太乙庙",
        "author": "李益",
        "content": "微月空山曙，春祠谒少君。\n落花坛上拂，流水洞中闻。\n酒引芝童奠，香余桂子焚。\n鹤飞将羽节，遥向赤城分。",
        "dynasty": "唐",
        "collection_info": null
    },
    {
        "uuid": "85cb5a2b36dc1d86476827b5a4a0cf72",
        "title": "送同落第者东归",
        "author": "李益",
        "content": "东门有行客，落日满前山。\n圣代谁知者，沧洲今独还。\n片云归海暮，流水背城闲。\n余亦依嵩颍，松花深闭关。",
        "dynasty": "唐",
        "collection_info": null
    },
    {
        "uuid": "87111677a06f0ab04b6f38a4cd44ec97",
        "title": "送柳判官赴振武",
        "author": "李益",
        "content": "边庭汉仪重，旌甲似云中。\n虏地山川壮，单于鼓角雄。\n关寒塞榆落，月白胡天风。\n君逐嫖姚将，麒麟有战功。",
        "dynasty": "唐",
        "collection_info": null
    },
    {
        "uuid": "626b85f18700c94b82d469103dfad641",
        "title": "述怀寄衡州令狐相公",
        "author": "李益",
        "content": "调元方翼圣，轩盖忽言东。\n道以中枢密，心将外理同。\n白头生远浪，丹叶下高枫。\n江上萧疎雨，何人对谢公。",
        "dynasty": "唐",
        "collection_info": null
    },
    {
        "uuid": "920ba47582e534af2930b4e71e435c17",
        "title": "喜入兰陵望紫阁峯呈宣上人",
        "author": "李益",
        "content": "薙草开三径，巢林喜一枝。\n地宽留种竹，泉浅欲开池。\n紫阁当疎牖，青松入坏篱。\n从今安僻陋，萧相是吾师。",
        "dynasty": "唐",
        "collection_info": null
    },
    {
        "uuid": "3c84cd970db10d3f78ebf0a0cbccac63",
        "title": "喜见外弟又言别",
        "author": "李益",
        "content": "十年离乱后，长大一相逢。\n问姓惊初见，称名忆旧容。\n别来沧海事，语罢暮天钟。\n明日巴陵道，秋山又几重。",
        "dynasty": "唐",
        "collection_info": null
    },
    {
        "uuid": "4e262d8cba17fff955659968e9fafa3f",
        "title": "立春日宁州行营因赋朔风吹飞雪",
        "author": "李益",
        "content": "边声日夜合，朔风惊復来。\n龙山不可望，千里一裴回。\n捐扇破谁执，素纨轻欲裁。\n非时妬桃李，自是舞阳台。",
        "dynasty": "唐",
        "collection_info": null
    },
    {
        "uuid": "72ce5a337a859c829b5db980d5ffc414",
        "title": "献刘济",
        "author": "李益",
        "content": "草绿古燕州，莺声引独游。\n雁归天北畔，春尽海西头。\n向日花偏落，驰年水自流。\n感恩知有地，不上望京楼。",
        "dynasty": "唐",
        "collection_info": null
    },
    {
        "uuid": "653d340a62c199f23ceed99d96695b6f",
        "title": "哭柏岩禅师",
        "author": "李益",
        "content": "遍与傍人别，临终尽不愁。\n影堂谁为扫，坐塔自看修。\n白日钟边晚，青苔钵上秋。\n天涯禅弟子，空到柏岩游。",
        "dynasty": "唐",
        "collection_info": null
    },
    {
        "uuid": "83d52ac7e138a29897cf926f0fa4aec2",
        "title": "赴邠宁留别",
        "author": "李益",
        "content": "身承汉飞将，束髮即言兵。\n侠少何相问，从来事不平。\n黄云断朔吹，白雪拥沙城。\n幸应边书募，横戈会取名。",
        "dynasty": "唐",
        "collection_info": null
    },
    {
        "uuid": "4f34a68f3f00689f5aa5e987666b87fd",
        "title": "紫骝马",
        "author": "李益",
        "content": "争场看鬬鸡，白鼻紫骝嘶。\n漳水春闺晚，丛台日向低。\n歇鞍珠作汗，试劒玉如泥。\n为谢红梁燕，年年妾独栖。",
        "dynasty": "唐",
        "collection_info": null
    },
    {
        "uuid": "7c470cb964616e88947bf954047d45d3",
        "title": "夜上受降城闻笛",
        "author": "李益",
        "content": "入夜思归切，笛声清更哀。\n愁人不愿听，自到枕前来。\n风起塞云断，夜深关月开。\n平明独惆怅，落尽一庭梅。",
        "dynasty": "唐",
        "collection_info": null
    },
    {
        "uuid": "830d8e627e654223a41db3d69b586898",
        "title": "同崔邠登鹳雀楼",
        "author": "李益",
        "content": "鹳雀楼西百尺樯，汀洲云树共茫茫。\n汉家箫鼓空流水，魏国山河半夕阳。\n事去千年犹恨速，愁来一日即为长。\n风烟倂起思归望，远目非春亦自伤。",
        "dynasty": "唐",
        "collection_info": null
    },
    {
        "uuid": "636bdbc6121a47f56fb7f564410cb1ef",
        "title": "奉酬崔员外副使携琴宿使院见示",
        "author": "李益",
        "content": "忽闻此夜携琴宿，遂叹常时尘吏喧。\n庭木已衰空月亮，城砧自急对霜繁。\n犹持副节留军府，未荐高词直掖垣。\n谁问南飞长绕树，官微同在谢公门。",
        "dynasty": "唐",
        "collection_info": null
    },
    {
        "uuid": "40c677c382a3a57162bc4b45d5360770",
        "title": "送贾校书东归寄振上人",
        "author": "李益",
        "content": "北风吹雁数声悲，况指前林是别时。\n秋草不堪频送远，白云何处更相期。\n山随匹马行看暮，路入寒城独去迟。\n为向东州故人道，江淹已拟惠休诗。",
        "dynasty": "唐",
        "collection_info": null
    },
    {
        "uuid": "80056c7e61076ea3719fb76fade88db5",
        "title": "过马嵬二首 一",
        "author": "李益",
        "content": "路至墙垣问樵者，顾予云是太真宫。\n太真血染马蹄尽，朱阁影随天际空。\n丹壑不闻歌吹夜，玉阶唯有薜萝风。\n世人莫重霓裳曲，曾致干戈是此中。",
        "dynasty": "唐",
        "collection_info": null
    },
    {
        "uuid": "02725642cd85b199c6283d342ac96732",
        "title": "过马嵬二首 二",
        "author": "李益",
        "content": "金甲银旌尽已回，苍茫罗袖隔风埃。\n浓香犹自随鸾辂，恨魄无由离马嵬。\n南内真人悲帐殿，东溟方士问蓬莱。\n唯留坡畔弯环月，时送残辉入夜台。",
        "dynasty": "唐",
        "collection_info": null
    },
    {
        "uuid": "226b3ec7e815c7c1c4286d6f591e9beb",
        "title": "盐州过胡儿饮马泉",
        "author": "李益",
        "content": "绿杨着水草如烟，旧是胡儿饮马泉。\n几处吹笳明月夜，何人倚劒白云天。\n从来冻合关山路，今日分流汉使前。\n莫遣行人照容鬓，恐惊憔悴入新年。",
        "dynasty": "唐",
        "collection_info": null
    },
    {
        "uuid": "9f7d4522fac1a5b4419e506294d3ba86",
        "title": "宿冯翊夜雨赠主人",
        "author": "李益",
        "content": "危心惊夜雨，起望漫悠悠。\n气耿残灯暗，声繁高树秋。\n凉轩辞夏扇，风幌揽轻裯。\n思绪蓬初断，归期燕暂留。\n关山蔼已失，脸泪逬难收。\n赖君时一笑，方能解四愁。",
        "dynasty": "唐",
        "collection_info": null
    },
    {
        "uuid": "3cd860e0a059aa74c40ba43ed6a4d213",
        "title": "送襄阳李尚书",
        "author": "李益",
        "content": "天寒发梅柳，忆昔到襄州。\n树暖然红烛，江清展碧油。\n风烟临岘首，云水接昭丘。\n俗尚春秋学，词称文选楼。\n都门送旌节，符竹领诸侯。\n汉沔分戎寄，黎元减圣忧。\n时追山简兴，本自习家流。\n莫废思康乐，诗情满沃洲。",
        "dynasty": "唐",
        "collection_info": null
    },
    {
        "uuid": "f8b8dc664613e2917650646426dd0226",
        "title": "春日晋祠同声会集得疎字韵",
        "author": "李益",
        "content": "风壤瞻唐本，山祠阅晋余。\n水亭开帟幕，岩榭引簪裾。\n地绿苔犹少，林黄柳尚疎。\n菱苕生皎镜，金碧照澄虚。\n翰苑声何旧，宾筵醉止初。\n中州有辽雁，好为繫边书。",
        "dynasty": "唐",
        "collection_info": null
    },
    {
        "uuid": "adb17cdec1b92742a31e0f2fc76ba053",
        "title": "再赴渭北使府留别",
        "author": "李益",
        "content": "结髮逐鸣鼙，连兵追谷蠡。\n山川搜伏虏，铠甲被重犀。\n故府旌旗在，新军羽校齐。\n报恩身未死，识路马还嘶。\n列嶂高烽举，当营太白低。\n平戎七尺劒，封检一丸泥。\n截海取蒲类，跑泉饮鸊鹈。\n汉庭中选重，更事五原西。",
        "dynasty": "唐",
        "collection_info": null
    },
    {
        "uuid": "c813135c1c8d5e11e73b7dd0b7189d12",
        "title": "送归中丞使新罗册立弔祭",
        "author": "李益",
        "content": "东望扶桑日，何年是到时。\n片帆通雨露，积水隔华夷。\n浩渺风来远，虚明鸟去迟。\n长波静云月，孤岛宿旌旗。\n别叶传秋意，迴潮动客思。\n沧溟无旧路，何处问前期。",
        "dynasty": "唐",
        "collection_info": null
    },
    {
        "uuid": "8d03037443ffbb8ad6096e7a8cf07e4c",
        "title": "赋得路傍一株柳送邢校书赴延州使府",
        "author": "李益",
        "content": "路傍一株柳，此路向延州。\n延州在何处，此路起悠悠。",
        "dynasty": "唐",
        "collection_info": null
    },
    {
        "uuid": "02f09bf1fcb622176b00d29e686b866d",
        "title": "重赠邢校书",
        "author": "李益",
        "content": "俱从四方事，共会九秋中。\n断蓬与落叶，相值各因风。",
        "dynasty": "唐",
        "collection_info": null
    },
    {
        "uuid": "e36eb033563552cb0422061da6bc4e2b",
        "title": "照镜",
        "author": "李益",
        "content": "衰鬓朝临镜，将看却自疑。\n惭君明似月，照我白如丝。",
        "dynasty": "唐",
        "collection_info": null
    },
    {
        "uuid": "ed6c12e0809484522704334dd22aa0d2",
        "title": "书院无历日以诗代书问路侍御六月大小",
        "author": "李益",
        "content": "野性迷尧历，松窗有道经。\n故人为柱史，为我数阶蓂。",
        "dynasty": "唐",
        "collection_info": null
    },
    {
        "uuid": "71df1e307fd0a9bf74bcf6d80b3b1bec",
        "title": "闻鸡赠主人",
        "author": "李益",
        "content": "胶胶司晨鸣，报尔东方旭。\n无事恋君轩，今君重凫鹄。",
        "dynasty": "唐",
        "collection_info": null
    },
    {
        "uuid": "4e001a9c46cbb1b1b90ce9e5e5ead7f4",
        "title": "登白楼见白鸟席上命鹧鸪辞",
        "author": "李益",
        "content": "一鸟如霜雪，飞向白楼前。\n问君何以至，天子太平年。",
        "dynasty": "唐",
        "collection_info": null
    },
    {
        "uuid": "9b652d49b7707062475262151e4b9b6d",
        "title": "石楼山见月",
        "author": "李益",
        "content": "紫塞连年戍，黄砂碛路穷。\n故人今夜宿，见月石楼中。",
        "dynasty": "唐",
        "collection_info": null
    },
    {
        "uuid": "4b60e335a9f1a05b2979c7e9f6128b8f",
        "title": "惜春伤同幕故人孟郎中兼呈去年看花友",
        "author": "李益",
        "content": "畏老身全老，逢春解惜春。\n今年看花伴，已少去年人。",
        "dynasty": "唐",
        "collection_info": null
    },
    {
        "uuid": "2f7d7a10dc0664e6fb488d0b54d1389a",
        "title": "嘉禾寺见亡友王七题壁",
        "author": "李益",
        "content": "今日忆君处，忆君君岂知。\n空余暗尘字，读罢泪仍垂。",
        "dynasty": "唐",
        "collection_info": null
    },
    {
        "uuid": "a1511143c13fc53e764e6fe83d6b341b",
        "title": "听唱赤白桃李花",
        "author": "李益",
        "content": "赤白桃李花，先皇在时曲。\n欲向西宫唱，西宫[宫]树绿。",
        "dynasty": "唐",
        "collection_info": null
    },
    {
        "uuid": "80c68fc1d1c0a83625b9b58f3c9f3edc",
        "title": "江南词",
        "author": "李益",
        "content": "嫁得瞿塘贾，朝朝悞妾期。\n早知潮有信，嫁与弄潮儿。",
        "dynasty": "唐",
        "collection_info": null
    },
    {
        "uuid": "d2bed4d19e5442a163a3c107e8589b7c",
        "title": "赠内兄卢纶",
        "author": "李益",
        "content": "世故中年别，余生此会同。\n却将悲与病，来对朗陵翁。",
        "dynasty": "唐",
        "collection_info": null
    },
    {
        "uuid": "9c062b100b37d184a19192dfe3ee5b29",
        "title": "答窦二曹长留酒还榼",
        "author": "李益",
        "content": "榼小非由榼，星朗是酒星。\n解酲元有数，不用吓刘伶。",
        "dynasty": "唐",
        "collection_info": null
    },
    {
        "uuid": "6cf528055f25aab60b31a9becb6cb3cb",
        "title": "答广宣供奉问兰陵居",
        "author": "李益",
        "content": "居北有朝路，居南无住人。\n劳师问家第，山色是南邻。",
        "dynasty": "唐",
        "collection_info": null
    },
    {
        "uuid": "4fbec5ca5ea657f573bce747f54b36c8",
        "title": "乞宽禅师瘿山罍呈宣供奉",
        "author": "李益",
        "content": "石色凝秋藓，峰形若夏云。\n谁留秦苑地，好赠杏溪君。",
        "dynasty": "唐",
        "collection_info": null
    },
    {
        "uuid": "d40cb7a00101d1fd3b7fea2c97c572c1",
        "title": "观骑射",
        "author": "李益",
        "content": "边头射鵰将，走马出中军。\n远见平原上，翻身向暮云。",
        "dynasty": "唐",
        "collection_info": null
    },
    {
        "uuid": "77f52c249ec21eb4f17b7560a4c00e1a",
        "title": "幽州赋诗见意时佐刘幕",
        "author": "李益",
        "content": "征戍在桑干，年年蓟水寒。\n殷勤驿西路，北去向长安。",
        "dynasty": "唐",
        "collection_info": null
    },
    {
        "uuid": "f53cadc953dec011b7164cb732afed8f",
        "title": "军次阳城烽舍北流泉",
        "author": "李益",
        "content": "何地可潸然，阳城烽树边。\n今朝望乡客，不饮北流泉。",
        "dynasty": "唐",
        "collection_info": null
    },
    {
        "uuid": "5c8cd5abfdfce3d3b3e0a566163da3d3",
        "title": "金吾子",
        "author": "李益",
        "content": "绣帐博山鑪，银鞍冯子都。\n黄昏莫攀折，惊起欲栖乌。",
        "dynasty": "唐",
        "collection_info": null
    },
    {
        "uuid": "1368e58e7e2b426b593cd3c0513cf84d",
        "title": "山鹧鸪词",
        "author": "李益",
        "content": "湘江斑竹枝，锦翅鹧鸪飞。\n处处湘云合，郎从何处归。",
        "dynasty": "唐",
        "collection_info": null
    },
    {
        "uuid": "49b6dcc3528b86bbcfdaffe34579de19",
        "title": "立秋前一日览镜",
        "author": "李益",
        "content": "万事销身外，生涯在镜中。\n唯将满鬓雪，明日对秋风。",
        "dynasty": "唐",
        "collection_info": null
    },
    {
        "uuid": "9962398971110f8a4a81424416a0081e",
        "title": "代人乞花",
        "author": "李益",
        "content": "绣户朝眠起，开帘满地花。\n春风解人意，欲落妾西家。",
        "dynasty": "唐",
        "collection_info": null
    },
    {
        "uuid": "081de0b53e30ace6ed836031c6bb7dcd",
        "title": "上洛桥",
        "author": "李益",
        "content": "金谷园中柳，春来似舞腰。\n何堪好风景，独上洛阳桥。",
        "dynasty": "唐",
        "collection_info": null
    },
    {
        "uuid": "7109f10aed6abfd6e602c53ab08bef78",
        "title": "扬州怀古",
        "author": "李益",
        "content": "故国歌钟地，长桥车马尘。\n彭城阁边柳，偏似不胜春。",
        "dynasty": "唐",
        "collection_info": null
    },
    {
        "uuid": "56327282425e3f10559f083e1a612cd7",
        "title": "水宿闻雁",
        "author": "李益",
        "content": "早雁忽为双，惊秋风水窗。\n夜长人自起，星月满空江。",
        "dynasty": "唐",
        "collection_info": null
    },
    {
        "uuid": "8da1215402392c69838359f20d38345f",
        "title": "扬州早雁",
        "author": "李益",
        "content": "江上三千雁，年年过故宫。\n可怜江上月，偏照断根蓬。",
        "dynasty": "唐",
        "collection_info": null
    },
    {
        "uuid": "d4c774edade38f575434b9b86073bf46",
        "title": "下楼",
        "author": "李益",
        "content": "话旧全应老，逢春喜又悲。\n看花行拭泪，倍觉下楼迟。",
        "dynasty": "唐",
        "collection_info": null
    },
    {
        "uuid": "54039b729d3a0adb5af7d3642bf70384",
        "title": "度破讷沙二首 一",
        "author": "李益",
        "content": "眼见风来沙旋移，经年不省草生时。\n莫言塞北无春到，总有春来何处知。",
        "dynasty": "唐",
        "collection_info": null
    },
    {
        "uuid": "d1793c5b9db3b1990fbccd60e89f13f4",
        "title": "度破讷沙二首 二",
        "author": "李益",
        "content": "破讷沙头雁正飞，鸊鹈泉上战初归。\n平明日出东南地，满碛寒光生铁衣。",
        "dynasty": "唐",
        "collection_info": null
    },
    {
        "uuid": "c051a83686afd2efaab35ce7cb4ff081",
        "title": "拂云堆",
        "author": "李益",
        "content": "汉将新从虏地来，旌旗半上拂云堆。\n单于每近沙场猎，南望阴山哭始回。",
        "dynasty": "唐",
        "collection_info": null
    },
    {
        "uuid": "3901ff77274323ae7e9427826ecacce6",
        "title": "中桥北送穆质兄弟应制戏赠萧二策",
        "author": "李益",
        "content": "洛水桥边雁影疎，陆机兄弟驻行车。\n欲陈汉帝登封草，犹待萧郎寄内书。",
        "dynasty": "唐",
        "collection_info": null
    },
    {
        "uuid": "619df0629ffdce03069b6b6f5af1cbcc",
        "title": "九月十日雨中过张伯佳期柳镇未至以诗招之",
        "author": "李益",
        "content": "柳吴兴近无消息，张长公贫苦寂寥。\n唯有角巾霑雨至，手持残菊向西招。",
        "dynasty": "唐",
        "collection_info": null
    },
    {
        "uuid": "78f17b53443da3660b6e110a5d55b3a8",
        "title": "汴河曲",
        "author": "李益",
        "content": "汴水东流无限春，隋家宫阙已成尘。\n行人莫上长堤望，风起杨花愁杀人。",
        "dynasty": "唐",
        "collection_info": null
    },
    {
        "uuid": "fe41a9c3ebbf25fe936661dda532e788",
        "title": "塞下曲 一",
        "author": "李益",
        "content": "蕃州部落能结束，朝暮驰猎黄河曲。\n燕歌未断塞鸿飞，牧马羣嘶边草绿。",
        "dynasty": "唐",
        "collection_info": null
    },
    {
        "uuid": "862e2c5f5654ddfb8fec1fe7847388ed",
        "title": "塞下曲 二",
        "author": "李益",
        "content": "秦筑长城城已摧，汉武北上单于台。\n古来征战虏不尽，今日还復天兵来。",
        "dynasty": "唐",
        "collection_info": null
    },
    {
        "uuid": "fa204eec4941ec9cb7487e67c6a03ab6",
        "title": "塞下曲 三",
        "author": "李益",
        "content": "黄河东流流九折，沙场埋恨何时绝。\n蔡琰没去造胡笳，苏武归来持汉节。",
        "dynasty": "唐",
        "collection_info": null
    },
    {
        "uuid": "dcd1f0554a8110125c005a2a8bbb8864",
        "title": "塞下曲 四",
        "author": "李益",
        "content": "为报如今都护雄，匈奴且莫下云中。\n请书塞北阴山石，愿比燕然车骑功。",
        "dynasty": "唐",
        "collection_info": null
    },
    {
        "uuid": "b186972416284b13e06d5b7adc886569",
        "title": "夜上西城听梁州曲二首 一",
        "author": "李益",
        "content": "行人夜上西城宿，听唱梁州双筦逐。\n此时秋月满关山，何处关山无此曲。",
        "dynasty": "唐",
        "collection_info": null
    },
    {
        "uuid": "b8fb71d6cdf632e5911010bfade60dd8",
        "title": "夜上西城听梁州曲二首 二",
        "author": "李益",
        "content": "鸿雁新从北地来，闻声一半却飞回。\n金河戍客肠应断，更在秋风百尺台。",
        "dynasty": "唐",
        "collection_info": null
    },
    {
        "uuid": "f17a89f5ed199f2ac18003871bb78ffe",
        "title": "暖川",
        "author": "李益",
        "content": "胡风冻合鸊鹈泉，牧马千羣逐暖川。\n塞外征行无尽日，年年移帐雪中天。",
        "dynasty": "唐",
        "collection_info": null
    },
    {
        "uuid": "995e96e1ce15521938d13630b2696f69",
        "title": "过马嵬",
        "author": "李益",
        "content": "汉将如云不直言，寇来翻罪绮罗恩。\n託君休洗莲花血，留记千年妾泪痕。",
        "dynasty": "唐",
        "collection_info": null
    },
    {
        "uuid": "47f21826d06b12ea25420ebf3a85498c",
        "title": "答许五端公马上口号",
        "author": "李益",
        "content": "晚逐旌旗俱白首，少游京洛共缁尘。\n不堪身外悲前事，强向杯中觅旧春。",
        "dynasty": "唐",
        "collection_info": null
    },
    {
        "uuid": "5896c8c9d77639b279c300b004b7c92c",
        "title": "牡丹",
        "author": "李益",
        "content": "紫蕊丛开未到家，却教游客赏繁华。\n始知年少求名处，满眼空中别有花。",
        "dynasty": "唐",
        "collection_info": null
    },
    {
        "uuid": "bce4983383a3f458f0dc97be2288d66e",
        "title": "边思",
        "author": "李益",
        "content": "腰悬锦带佩吴钩，走马曾防玉塞秋。\n莫笑关西将家子，秪将诗思入凉州。",
        "dynasty": "唐",
        "collection_info": null
    },
    {
        "uuid": "71dd81cbf4a876553e98471c92e70444",
        "title": "奉和武相公春晓闻莺",
        "author": "李益",
        "content": "蜀道山川心易惊，缘窗残梦晓闻莺。\n分明似写文君恨，万怨千愁弦上声。",
        "dynasty": "唐",
        "collection_info": null
    },
    {
        "uuid": "fee48f0da69686a5e093510418855966",
        "title": "送客还幽州",
        "author": "李益",
        "content": "惆怅秦城送独归，蓟门云树远依依。\n秋来莫射南飞雁，从遣乘春更北飞。",
        "dynasty": "唐",
        "collection_info": null
    },
    {
        "uuid": "2300a0261a292384eba35c8332e9516c",
        "title": "柳杨送客",
        "author": "李益",
        "content": "青枫江畔白苹洲，楚客伤离不待秋。\n君见隋朝更何事，柳杨南渡水悠悠。",
        "dynasty": "唐",
        "collection_info": null
    },
    {
        "uuid": "09c951cfdb33fca67c47201c42a4912a",
        "title": "从军北征",
        "author": "李益",
        "content": "天山雪后海风寒，横笛偏吹行路难。\n碛裏征人三十万，一时回向月明看。",
        "dynasty": "唐",
        "collection_info": null
    },
    {
        "uuid": "518b1a4eaa93f97bd68f44d9f13597c2",
        "title": "听晓角",
        "author": "李益",
        "content": "边霜昨夜堕关榆，吹角当城汉月孤。\n无限塞鸿飞不度，秋风卷入小单于。",
        "dynasty": "唐",
        "collection_info": null
    },
    {
        "uuid": "851ebf80d1f2e84902be52d85327fe7d",
        "title": "宫怨",
        "author": "李益",
        "content": "露湿晴花春殿香，月明歌吹在昭阳。\n似将海水添宫漏，共滴长门一夜长。",
        "dynasty": "唐",
        "collection_info": null
    },
    {
        "uuid": "e3618dcda0c74a7dab5e47650622c5e9",
        "title": "暮过回乐烽",
        "author": "李益",
        "content": "烽火高飞百尺台，黄昏遥自碛西来。\n昔时征战回应乐，今日从军乐未回。",
        "dynasty": "唐",
        "collection_info": null
    },
    {
        "uuid": "f8a964843103eaeba3716bf52f11f05a",
        "title": "奉和武相公郊居寓目",
        "author": "李益",
        "content": "黄扉晚下禁垣钟，归坐南闱山万重。\n独有月中高兴尽，雪峯明处见寒松。",
        "dynasty": "唐",
        "collection_info": null
    },
    {
        "uuid": "1cea9166ecb422114f138e6fe3879fbc",
        "title": "诣红楼院寻广宣不遇留题",
        "author": "李益",
        "content": "柿叶翻红霜景秋，碧天如水倚红楼。\n隔窗爱竹无人问，遣向邻房觅户钩。",
        "dynasty": "唐",
        "collection_info": null
    },
    {
        "uuid": "face79685c93140bd3f7cc491996e75c",
        "title": "回军行",
        "author": "李益",
        "content": "关城榆叶早疎黄，日暮沙云古战场。\n表请回军掩尘骨，莫教士卒哭龙荒。",
        "dynasty": "唐",
        "collection_info": null
    },
    {
        "uuid": "3784cc860864468524ab809e3932a0c3",
        "title": "邠宁春日",
        "author": "李益",
        "content": "桃李年年上国新，风沙日日塞垣人。\n伤心更见庭前柳，忽有千条欲占春。",
        "dynasty": "唐",
        "collection_info": null
    },
    {
        "uuid": "3db1c77d6934af2ff92f400212b70084",
        "title": "古瑟怨",
        "author": "李益",
        "content": "破瑟悲秋已减弦，湘灵沈怨不知年。\n感君拂拭遗音在，更奏新声明月天。",
        "dynasty": "唐",
        "collection_info": null
    },
    {
        "uuid": "58531a43142ccd3f4e32d9f92ff6af9f",
        "title": "夜宴观石将军舞",
        "author": "李益",
        "content": "微月东南上戍楼，琵琶起舞锦缠头。\n更闻横笛关山远，白草胡沙西塞秋。",
        "dynasty": "唐",
        "collection_info": null
    },
    {
        "uuid": "f9998132c43f847fe73fc2ad50d3431e",
        "title": "春夜闻笛",
        "author": "李益",
        "content": "寒山吹笛唤春归，迁客相看泪满衣。\n洞庭一夜无穷雁，不待天明尽北飞。",
        "dynasty": "唐",
        "collection_info": null
    },
    {
        "uuid": "a94e7a8a13cf0636adf2812d0c5d2160",
        "title": "扬州送客",
        "author": "李益",
        "content": "南行直入鹧鸪羣，万岁桥边一送君。\n闻道望乡闻不得，梅花暗落岭头云。",
        "dynasty": "唐",
        "collection_info": null
    },
    {
        "uuid": "a695a83365020ce971d2559409558f2c",
        "title": "统汉峰下",
        "author": "李益",
        "content": "统汉峰西降户营，黄河战骨拥长城。\n只今已勒燕然石，北地无人空月明。",
        "dynasty": "唐",
        "collection_info": null
    },
    {
        "uuid": "0318bf699130769aa7054c4dfd006972",
        "title": "避暑女冠",
        "author": "李益",
        "content": "雾袖烟裾云母冠，碧琉璃簟井冰寒。\n焚香欲使三清鸟，静拂桐阴上玉坛。",
        "dynasty": "唐",
        "collection_info": null
    },
    {
        "uuid": "7ddf19393cf530a8e88ba41ddac7afeb",
        "title": "行舟",
        "author": "李益",
        "content": "柳花飞入正行舟，卧引菱花信碧流。\n闻道风光满扬子，天晴共上望乡楼。",
        "dynasty": "唐",
        "collection_info": null
    },
    {
        "uuid": "2574aaed7a33c961437619080044a532",
        "title": "隋宫燕",
        "author": "李益",
        "content": "燕语如伤旧国春，宫花一落已成尘。\n自从一闭风光后，几度飞来不见人。",
        "dynasty": "唐",
        "collection_info": null
    },
    {
        "uuid": "c35158ad49e405dba3ca137e0365a2fc",
        "title": "送人归岳阳",
        "author": "李益",
        "content": "烟草连天枫树齐，岳阳归路子规啼。\n春江万里巴陵戍，落日看沈碧水西。",
        "dynasty": "唐",
        "collection_info": null
    },
    {
        "uuid": "6ed3b1a35bc27e9efe338ee5ae8c9b74",
        "title": "上汝州郡楼",
        "author": "李益",
        "content": "黄昏鼓角似边州，三十年前上此楼。\n今日山城对垂泪，伤心不独为悲秋。",
        "dynasty": "唐",
        "collection_info": null
    },
    {
        "uuid": "5a4d7bf6c72e2c11fd77f3b84fd4cd4b",
        "title": "临滹沱见蕃使列名",
        "author": "李益",
        "content": "漠南春色到滹沱，碧柳青青塞马多。\n万里关山今不闭，汉家频许郅支和。",
        "dynasty": "唐",
        "collection_info": null
    },
    {
        "uuid": "2d6b4b6b047fc17ad113de7f0ce4ac88",
        "title": "写情",
        "author": "李益",
        "content": "水纹珍簟思悠悠，千里佳期一夕休。\n从此无心爱良夜，任他明月下西楼。",
        "dynasty": "唐",
        "collection_info": null
    },
    {
        "uuid": "fabdf36c689eb2cee252b230bd4db305",
        "title": "夜上受降城闻笛",
        "author": "李益",
        "content": "回乐峰前沙似雪，受降城下月如霜。\n不知何处吹芦管，一夜征人尽望乡。",
        "dynasty": "唐",
        "collection_info": null
    },
    {
        "uuid": "03632cab33144399bc3153808db63fc9",
        "title": "赴渭北宿石泉驿南望黄堆烽",
        "author": "李益",
        "content": "边城已在虏城中，烽火南飞入汉宫。\n汉庭议事先黄老，麟阁何人定战功。",
        "dynasty": "唐",
        "collection_info": null
    },
    {
        "uuid": "6cec64e88460c5ecddaea42150df30e3",
        "title": "逢归信偶寄",
        "author": "李益",
        "content": "无事将心寄柳条，等闲书字满芭蕉。\n乡关若有东流信，遣送扬州近驿桥。",
        "dynasty": "唐",
        "collection_info": null
    },
    {
        "uuid": "edf47e43f7cdd36a929a99ca7ee4cfca",
        "title": "赠毛仙翁",
        "author": "李益",
        "content": "玉树溶溶仙气深，含光混俗似无心。\n长愁忽作鹤飞去，一片孤云何处寻。",
        "dynasty": "唐",
        "collection_info": null
    },
    {
        "uuid": "8a65935d23c2c1d0502afd58a74641d5",
        "title": "长干行",
        "author": "李益",
        "content": "忆妾深闺裏，烟尘不曾识。\n嫁与长干人，沙头候风色。\n五月南风兴，思君下巴陵。\n八月西风起，想君发扬子。\n去来悲如何，见少离别多。\n湘潭几日到，妾梦越风波。\n昨夜狂风度，吹折江头树。\n渺渺暗无边，行人在何处。\n好乘浮云骢，佳期兰渚东。\n鸳鸯绿浦上，翡翠锦屏中。\n自怜十五余，颜色桃花红。\n那作商人妇，愁水復愁风。",
        "dynasty": "唐",
        "collection_info": null
    },
    {
        "uuid": "c673399f320c769c329deee62569f2b7",
        "title": "和丘员外题湛长史旧居",
        "author": "李益",
        "content": "昔降英王顾。\n屏身幽岩曲，灵波结繁笳。\n爽籁赴鸣玉，运转春华至。\n岁来山草绿，青松掩落晖。\n白云竟空谷，伊人抚遗叹。\n恻恻芳又缛，云谁斅美香。\n分毫寄明牧。",
        "dynasty": "唐",
        "collection_info": null
    },
    {
        "uuid": "417394b5febf8a6c9ab07fd46bd6da2d",
        "title": "送客归振武",
        "author": "李益",
        "content": "骏马事轻车，军行万里沙。\n胡山通嗢落，汉节绕浑邪。\n桂满天西月，芦吹塞北笳。\n别离俱报主，路极不为赊。",
        "dynasty": "唐",
        "collection_info": null
    },
    {
        "uuid": "61f77c2967be5993c9407dba4e527954",
        "title": "府试古镜",
        "author": "李益",
        "content": "旧是秦时镜，今藏古匣中。\n龙盘初挂月，凤舞欲生风。\n石黛曾留殿，朱光适在宫。\n应祥知道泰，鑑物觉神通。\n肝胆诚难隐，妍媸信易穷。\n幸居君子室，长愿免尘蒙。",
        "dynasty": "唐",
        "collection_info": null
    },
    {
        "uuid": "93645cadeddf509e12c42d6e0cc7c49a",
        "title": "赠宣大师",
        "author": "李益",
        "content": "一国沙弥独解诗，人人道胜惠林师。\n先皇诏下征还日，今上龙飞入内时。\n看月忆来松寺宿，寻花思作杏溪期。\n因论佛地求心地，秪说常吟是住持。",
        "dynasty": "唐",
        "collection_info": null
    },
    {
        "uuid": "09225b6b36867ecc76e6d785b7ac871f",
        "title": "汉宫词",
        "author": "李益",
        "content": "汉室长陵小市东，珠帘绣户对春风。\n君王昨日移仙仗，玉辇将迎入汉中。",
        "dynasty": "唐",
        "collection_info": null
    },
    {
        "uuid": "c91a9187ab3169b1b4916db804ed0e46",
        "title": "江南曲",
        "author": "李益",
        "content": "长乐花枝雨点销，江城日暮好相邀。\n春楼不闭葳蕤锁，绿水回连宛转桥。",
        "dynasty": "唐",
        "collection_info": null
    },
    {
        "uuid": "c76e78bfe30312236080334a972e0819",
        "title": "宿石邑山中",
        "author": "李益",
        "content": "浮云不共此山齐，山霭苍苍望转迷。\n晓月暂飞高树裏，秋河隔在数峯西。",
        "dynasty": "唐",
        "collection_info": null
    },
    {
        "uuid": "06a51aecba0df473d544516f0af4ecb0",
        "title": "寄赠衡州杨使君",
        "author": "李益",
        "content": "湘竹斑斑湘水春，衡阳太守虎符新。\n朝来笑向归鸿道，早晚南飞见主人。",
        "dynasty": "唐",
        "collection_info": null
    },
    {
        "uuid": "6f775e3426f7f1c9590bd644a1f577ba",
        "title": "途中寄李二",
        "author": "李益",
        "content": "杨柳含烟灞岸春，年年攀折为行人。\n好风若借低枝便，莫遣青丝扫路尘。",
        "dynasty": "唐",
        "collection_info": null
    },
    {
        "uuid": "ac60c016478232400e8e6c0f93d76a2d",
        "title": "寄许炼师",
        "author": "李益",
        "content": "扫石焚香礼碧空，露华偏湿蕊珠宫。\n如何说得天坛上，万里无云月在中。",
        "dynasty": "唐",
        "collection_info": null
    },
    {
        "uuid": "673511bab57497862bd09a7b7261a9e1",
        "title": "失题",
        "author": "李益",
        "content": "世故相逢各未闲，百年多在别离间。\n昨夜秋风今夜雨，不知何处入空山。",
        "dynasty": "唐",
        "collection_info": null
    },
    {
        "uuid": "feafca8fe3a5bcf05fd4730179beb4f8",
        "title": "塞下曲",
        "author": "李益",
        "content": "伏波惟愿裹尸还，定远何须生入关。\n莫遣隻轮归海窟，仍留一箭射天山。",
        "dynasty": "唐",
        "collection_info": null
    },
    {
        "uuid": "04a395db8c284013c4ca2915a886ea15",
        "title": "上黄堆烽",
        "author": "李益",
        "content": "心期紫阁山中月，身过黄堆烽上云。\n年髮已从书劒老，戎衣更逐霍将军。",
        "dynasty": "唐",
        "collection_info": null
    },
    {
        "uuid": "94c29e47cd72bc6615a2582027c3ca91",
        "title": "句",
        "author": "李益",
        "content": "闲庭草色能留马，当路杨花不避人。",
        "dynasty": "唐",
        "collection_info": null
    },
    {
        "uuid": "85df5a40870bcfde2a2c42a444d3df82",
        "title": "古别离二首 一",
        "author": "李端",
        "content": "水国叶黄时，洞庭霜落夜。\n行舟闻商估，宿在枫林下。\n此地送君还，茫茫似梦间。\n后期知几日，前路转多山。\n巫峡通湘浦，迢迢隔云雨。\n天晴见海樯，月落闻津鼓。\n人老自多愁，水深难急流。\n清宵歌一曲，白首对汀洲。",
        "dynasty": "唐",
        "collection_info": null
    },
    {
        "uuid": "76513a25e9fb9704a29e392c557c80cb",
        "title": "古别离二首 二",
        "author": "李端",
        "content": "与君桂阳别，令君岳阳待。\n后事忽差池，前期日空在。\n木落雁嗷嗷，洞庭波浪高。\n远山云似盖，极浦树如毫。\n朝发能几里，暮来风又起。\n如何两处愁，皆在孤舟裏。\n昨夜天月明，长川寒且清。\n菊花开欲尽，荠菜泊来生。\n下江帆势速，五两遥相逐。\n欲问去时人，知投何处宿。\n空令猿啸时泣对湘簟竹。",
        "dynasty": "唐",
        "collection_info": null
    },
    {
        "uuid": "1bd55c96e96ee091716445defb269da5",
        "title": "折杨柳",
        "author": "李端",
        "content": "东城攀柳叶，柳叶低着草。\n少壮莫轻年，轻年有衰老。\n柳发遍川冈，登高堪断肠。\n雨烟轻漠漠，何树近君乡。\n赠君折杨柳，颜色岂能久。\n上客莫沾巾，佳人正回首。\n新柳送君行，古柳伤君情。\n突兀临荒渡，婆娑出旧营。\n隋家两岸尽，陶宅五株荣。\n日暮偏愁望，春山有鸟声。",
        "dynasty": "唐",
        "collection_info": null
    },
    {
        "uuid": "c1b71f3454fd419897a9b0bc9e098c93",
        "title": "留别柳中庸",
        "author": "李端",
        "content": "惆怅流水时，萧条背城路。\n离人出古亭，嘶马入寒树。\n江海正风波，相逢在何处。",
        "dynasty": "唐",
        "collection_info": null
    },
    {
        "uuid": "cc836c7c2ef24a5849c86f6441d17775",
        "title": "野亭三韵送钱员外",
        "author": "李端",
        "content": "野菊开欲稀，寒泉流渐浅。\n幽人步林后，叹此年华晚。\n倚杖送行云，寻思故山远。",
        "dynasty": "唐",
        "collection_info": null
    },
    {
        "uuid": "6f5858507bea39d90e85e8e71f1aa9fd",
        "title": "归山招王逵",
        "author": "李端",
        "content": "日长原野静，杖策步幽巘。\n雉雊麦苗阴，蝶飞溪草晚。\n我生好閒放，此去殊未返。\n自是君不来，非关故山远。",
        "dynasty": "唐",
        "collection_info": null
    },
    {
        "uuid": "1b37c2de31bf55ccb79e73f2c1c97a70",
        "title": "过谷口元赞善所居",
        "author": "李端",
        "content": "入谷访君来，秋泉已堪涉。\n林间人独坐，月下山相接。\n重露湿苍苔，明灯照黄叶。\n故交一不见，素髮何稠迭。",
        "dynasty": "唐",
        "collection_info": null
    },
    {
        "uuid": "b1423b0027b667a6626996ed92e397c4",
        "title": "旅次岐山得山友书却寄凤翔张尹",
        "author": "李端",
        "content": "本与戴征君，同师竹上坐。\n偶为名利引，久废论真果。\n昨日山信迴，寄书来责我。",
        "dynasty": "唐",
        "collection_info": null
    },
    {
        "uuid": "bdbb361dd504dd916f7521a32a17e8d9",
        "title": "九日赠司空文明",
        "author": "李端",
        "content": "我有惆怅词，待君醉时说。\n长来逢九日，难与菊花别。\n摘却正开花，暂言花未发。",
        "dynasty": "唐",
        "collection_info": null
    },
    {
        "uuid": "f57cb43c5f11e352993c5aa5a9c00022",
        "title": "芜城",
        "author": "李端",
        "content": "昔人登此地，丘陇已前悲。\n今日又非昔，春风能几时。\n风吹城上树，草没城边路。\n城裏月明时，精灵自来去。",
        "dynasty": "唐",
        "collection_info": null
    },
    {
        "uuid": "dc0325bb9640a1ee9176134823aa212b",
        "title": "送吉中孚拜官归楚州",
        "author": "李端",
        "content": "才子神骨清，虚竦眉眼明。\n貌应同衞玠，鬓且异潘生。\n初戴莓苔帻，来过丞相宅。\n满堂归道师，众口宗诗伯。\n须臾里巷传，天子亦知贤。\n出诏升高士，驰声在少年。\n自为才哲爱，日与侯王会。\n匡主一言中，荣亲千里外。\n更闻仙士友，往往东回首。\n驱石不成羊，指丹空毙狗。\n孤帆淮上归，商估夜相依。\n海雾寒将尽，天星晓欲稀。\n潮头来始歇，浦口喧争发。\n乡树尚和云，邻船犹带月。\n到洞必伤情，巡房见旧名。\n醮疎坛路涩，汲少井栏倾。\n别我长安道，前期共须老。\n方随水向山，肯惜花辞岛。\n怅望执君衣，今朝风景好。",
        "dynasty": "唐",
        "collection_info": null
    },
    {
        "uuid": "856cdefc3e6f6ee3e5b55741bce06511",
        "title": "荆州泊",
        "author": "李端",
        "content": "南楼西下时，月裏闻来棹。\n桂水舳舻迴，荆州津济闹。\n移帷望星汉，引带思容貌。\n今夜一江人，唯应妾身觉。",
        "dynasty": "唐",
        "collection_info": null
    },
    {
        "uuid": "b5fb0e9f77ae20f2e8a893d450d50f4c",
        "title": "春游乐",
        "author": "李端",
        "content": "游童苏合弹，倡女蒲葵扇。\n初日映城时，相思忽相见。\n褰裳蹋路草，理鬓回花面。\n薄暮不同归，留情此芳甸。",
        "dynasty": "唐",
        "collection_info": null
    },
    {
        "uuid": "1942f2ac39346dd354a3c33eb0c517bf",
        "title": "千里思",
        "author": "李端",
        "content": "凉州风月美，遥望居延路。\n泛泛下天云，青青缘塞树。\n燕山苏武上，海岛田横住。\n更是草生时，行人出门去。",
        "dynasty": "唐",
        "collection_info": null
    },
    {
        "uuid": "0bfc87a2d23969dd0bef3f5713580d5b",
        "title": "白鹭咏",
        "author": "李端",
        "content": "迥起来应近，高飞去自遥。\n映林同落雪，拂水状飜潮。\n犹有幽人兴，相逢到碧霄。",
        "dynasty": "唐",
        "collection_info": null
    },
    {
        "uuid": "e82b1240de4005dfada2369b62140521",
        "title": "冬夜与故友聚送吉校书",
        "author": "李端",
        "content": "途穷别则怨，何必天涯去。\n共作出门人，不见归乡路。\n殷勤执杯酒，怅望送亲故。\n月色入閒轩，风声落高树。\n云霄望且远，齿髮行应暮。\n九日泣黄花，三秋悲白露。\n君行过洛阳，莫向青山度。",
        "dynasty": "唐",
        "collection_info": null
    },
    {
        "uuid": "25ff55d1771f3076bfffc5775189ef5e",
        "title": "与苗员外山行",
        "author": "李端",
        "content": "古人留路去，今日共君行。\n若待青山尽，应逢白髮生。\n谁知到兰若，流落一书名。",
        "dynasty": "唐",
        "collection_info": null
    },
    {
        "uuid": "2f96a632522533fc3195df5859ec7a75",
        "title": "早春同庾侍郎题青龙上方院",
        "author": "李端",
        "content": "相见惜余辉，齐行登古寺。\n风烟结远恨，山水含芳意。\n车马莫前归，留看巢鹤至。",
        "dynasty": "唐",
        "collection_info": null
    },
    {
        "uuid": "c0c6e1ca5d1250a6196b43d4cb790606",
        "title": "送从叔赴洪州",
        "author": "李端",
        "content": "荣家兼佐幕，叔父似还乡。\n王粲名虽重，郄超髯未长。\n鸣桡过夏口，敛笏见浔阳。\n后夜相思处，中庭月一方。",
        "dynasty": "唐",
        "collection_info": null
    },
    {
        "uuid": "e02be83f6492e0c41c3837da647e1b0b",
        "title": "送路司谏侍从叔赴洪州",
        "author": "李端",
        "content": "郄超本绝伦，得意在芳春。\n勋业耿家盛，风流荀氏均。\n声名金作赋，白皙玉为身。\n敛笏辞天子，乘龟从丈人。\n度关行且猎，鞍马何躞蹀。\n猿啸暮应愁，湖流春好涉。\n浔阳水分送，于越山相接。\n梅雨细如丝，蒲帆轻似叶。\n逢风燕不定，值石波先迭。\n楼见远公庐，船经徐穉业。\n邑人多秉笔，州吏亦负笈。\n村女解收鱼，津童能用檝。\n唯我有荆扉，无成未得归。\n见君兄弟出，今日自霑衣。",
        "dynasty": "唐",
        "collection_info": null
    },
    {
        "uuid": "dfedba5d2af2fcb661ffa49c17c42953",
        "title": "病后游青龙寺",
        "author": "李端",
        "content": "病来形貌秽，斋沫入东林。\n境静闻神远，身羸向道深。\n芭蕉高自折，荷叶大先沈。",
        "dynasty": "唐",
        "collection_info": null
    },
    {
        "uuid": "05adb0ce03cb7b5928e1e54892b94e95",
        "title": "夜寻司空文明逢深上人因寄晋侍御",
        "author": "李端",
        "content": "鹤裘筇竹杖，语笑过林中。\n正是月明夜，陶家见远公。\n自嫌山客务，不与汉官同。",
        "dynasty": "唐",
        "collection_info": null
    },
    {
        "uuid": "57618800002cf5bda92ea92a2cafe62f",
        "title": "长安书事寄薛戴",
        "author": "李端",
        "content": "朔雁去成行，哀蝉响如昨。\n时芳一憔悴，暮序何萧索。\n笑语且无聊，逢迎多约略。\n三山不可见，百岁空挥霍。\n故事尽为愁，新知无復乐。\n夫君又离别，而我加寂寞。\n惠远纵相寻，陶潜祗独酌。\n主人恩则厚，客子才自薄。\n委曲见提携，因循成蹇剥。\n论边书未上，招隐诗还作。\n贵者已朝餐，岂能敦宿诺。\n飞禽虽失树，流水长思壑。\n千里寄琼枝，梦寐青山郭。",
        "dynasty": "唐",
        "collection_info": null
    },
    {
        "uuid": "c46a4812e2c45d640f946dd9575e8eec",
        "title": "鲜于少府宅看花",
        "author": "李端",
        "content": "谢家能植药，万簇相萦倚。\n烂熳绿苔前，婵娟青草裏。\n垂栏復照户，映竹仍临水。\n骤雨发芳香，迴风舒锦绮。\n孤光杂新故，众色更重累。\n散碧出疎茎，分黄成细蘂。\n游蜂高更下，惊蝶坐还起。\n玉貌对应惭，霞标方不似。\n春阴怜弱蔓，夏日同短晷。\n迴落报荣衰，交关鬬红紫。\n花时苟未赏，老至谁能止。\n上客屡移床，幽僧劳凭几。\n初合虽薄劣，却得陪君子。\n敢问贤主人，何如种桃李。",
        "dynasty": "唐",
        "collection_info": null
    },
    {
        "uuid": "01fe16042909fb2fb891e503f6bccfee",
        "title": "慈恩寺怀旧",
        "author": "李端",
        "content": "去者不可忆，旧游相见时。\n凌霄徒更发，非是看花期。\n倚玉交文友，登龙年月久。\n东阁许联床，西郊亦携手。\n彼苍何暖昧，薄劣翻居后。\n重入远师溪，谁尝陶令酒。\n伊昔会禅宫，容辉在眼中。\n篮舆来问道，玉柄解谈空。\n孔席亡颜子，僧堂失谢公。\n遗文一书壁，新竹再移丛。\n始聚终成散，朝欢暮不同。\n春霞方照日，夜烛忽迎风。\n蚁鬬声犹在，鸮灾道已穷。\n问天应默默，归宅太匆匆。\n凄其履还路，莽苍云林暮。\n九陌似无人，五陵空有雾。\n缅怀山阳笛，永恨平原赋。\n错莫过门栏，分明识行路。\n上智本全真，郄公况重臣。\n唯应抚灵运，暂是忆嘉宾。\n存信松犹小，缄哀草尚新。\n鲤庭埋玉树，那忍见门人。",
        "dynasty": "唐",
        "collection_info": null
    },
    {
        "uuid": "972b15214187742422ca365dff450301",
        "title": "赠薛戴",
        "author": "李端",
        "content": "晓雾忽为霜，寒蝉还罢响。\n行人在长道，日暮多归想。\n射策本何功，名登绛帐中。\n遂矜丘室重，不料阮途穷。\n交结惭时辈，龙钟似老翁。\n机非鄙夫正，懒是平生性。\n欹枕鸿雁高，闭关花药盛。\n厨烟当雨绝，阶竹连窗暝。\n欲赋苦饥行，无如消渴病。\n旧业历胡尘，荒原少四邻。\n田园空有处，兄弟未成人。\n毛义心长苦，袁安家转贫。\n今呈胸臆事，当为泪沾巾。",
        "dynasty": "唐",
        "collection_info": null
    },
    {
        "uuid": "130140d9f2a0b40d5b9af1c200ddaf0f",
        "title": "东门送客",
        "author": "李端",
        "content": "绿杨新草路，白髮故乡人。\n既壮还应老，游梁復滞秦。\n逢花莫漫折，能有几多春。",
        "dynasty": "唐",
        "collection_info": null
    },
    {
        "uuid": "7329d4d9401427715685df3b95ccd993",
        "title": "送韩绅卿",
        "author": "李端",
        "content": "春雨昨开花，秋霜忽霑草。\n荣枯催日夕，去住皆须老。\n君望汉家原，高坟渐成道。",
        "dynasty": "唐",
        "collection_info": null
    },
    {
        "uuid": "293014e167cec975827575f85e214482",
        "title": "襄阳曲",
        "author": "李端",
        "content": "襄阳堤路长，草碧柳枝黄。\n谁家女儿临夜妆，红罗帐裏有灯光。\n雀钗翠羽动明珰，欲出不出脂粉香。\n同居女伴正衣裳，中庭寒月白如霜。\n贾生十八称才子，空得门前一断肠。",
        "dynasty": "唐",
        "collection_info": null
    },
    {
        "uuid": "979b28e230def3d270922bfedb16a2fc",
        "title": "胡腾儿",
        "author": "李端",
        "content": "胡腾身是凉州儿，肌肤如玉鼻如锥。\n桐布轻衫前后卷，葡萄长带一边垂。\n帐前跪作本音语，拾襟搅袖为君舞。\n安西旧牧收泪看，洛下词人抄曲与。\n扬眉动目踏花毡，红汗交流珠帽偏。\n醉却东倾又西倒，双靴柔弱满灯前。\n环行急蹴皆应节，反手叉腰如却月。\n丝桐忽奏一曲终，呜呜画角城头发。\n胡腾儿，胡腾儿，故乡路断知不知。",
        "dynasty": "唐",
        "collection_info": null
    },
    {
        "uuid": "2e3680fe14006799624823d9d227f94d",
        "title": "赠康洽",
        "author": "李端",
        "content": "黄鬚康兄酒泉客，平生出入王侯宅。\n今朝醉卧又明朝，忽忆故乡头已白。\n流年恍惚瞻西日，陈事苍茫指南陌。\n声名恆压鲍参军，班位不过扬执戟。\n迩来七十遂无机，空是咸阳一布衣。\n后辈轻肥贱衰朽，五侯门馆许因依。\n自言万物有移改，始信桑田变成海。\n同时献赋人皆尽，共壁题诗君独在。\n步出东城风景和，青山满眼少年多。\n汉家尚壮今则老，髮短心长知奈何。\n华堂举杯白日晚，龙钟相见谁能免。\n君今已反我正来，朱颜宜笑能几回。\n借问朦胧花树下，谁家畚插筑高台。",
        "dynasty": "唐",
        "collection_info": null
    },
    {
        "uuid": "22f8a381306d7032fdf7582b8eb3de43",
        "title": "瘦马行",
        "author": "李端",
        "content": "城傍牧马驱未过，一马徘徊起还卧。\n眼中有泪皮有疮，骨毛焦瘦令人伤。\n朝朝放在儿童手，谁觉举头看故乡。\n往时汉地相驰逐，如雨如风过平陆。\n岂意今朝驱不前，蚊蚋满身泥上腹。\n路人识是名马儿，畴昔三军不得骑。\n玉勒金鞍既已远，追奔获兽有谁知。\n终身枥上食君草，遂与驽骀一时老。\n傥借长鸣陇上风，犹期一战安西道。",
        "dynasty": "唐",
        "collection_info": null
    },
    {
        "uuid": "6277d83a861bcd23147fb5a3be5e325c",
        "title": "杂歌呈郑锡司空文明",
        "author": "李端",
        "content": "昨宵梦到亡何乡，忽见一人山之阳。\n高冠长剑立石堂，鬓眉飒爽瞳子方。\n胡麻作饭琼作浆，素书一帙在柏床。\n啖我还丹拍我背，令我延年在人代。\n乃书数字与我持，小儿归去须读之。\n觉来知是虚无事，山中雪平云覆地。\n东岭啼猿三四声，卷帘一望心堪碎。\n蓬莱有梯不可蹑，向海回头泪盈睫。\n且闻童子是苍蝇，谁谓庄生异蝴蝶。\n学仙去来辞故人，长安道路多风尘。",
        "dynasty": "唐",
        "collection_info": null
    },
    {
        "uuid": "4c8d325b592230be74ad7250ddc45f3c",
        "title": "杂歌",
        "author": "李端",
        "content": "汉水至清泥则浊，松枝至坚萝则弱。\n十三女儿事他家，颜色如花终索寞。\n兰生当门燕巢幙，兰芽未吐燕泥落。\n为姑偏忌诸嫂良，作妇翻嫌壻家恶。\n人生照镜须自知，无盐何用妬西施。\n秦庭野鹿忽为马，巧僞乱真君试思。\n伯奇掇蜂贤父逐，曾参杀人慈母疑。\n酒沽千日人不醉，琴弄一弦心已悲。\n常闻善交无尔汝，谗口甚甘良药苦。\n山鸡锦翼岂凤凰，陇鸟人言止鹦鹉。\n向栩非才徒隐竈，田文有命那关户。\n犀烛江行见鬼神，木人登席呈歌舞。\n乐生东去终居赵，阳虎北辕飜适楚。\n世间反覆不易陈，缄此贻君泪如雨。",
        "dynasty": "唐",
        "collection_info": null
    },
    {
        "uuid": "10c66c70a1edfd4ea7b4a2827ab08fcc",
        "title": "乌栖曲",
        "author": "李端",
        "content": "白马逐朱车，黄昏入狭斜。\n狭斜柳树乌争宿，争枝未得飞上屋。\n东房少妇壻从军，每听乌啼知夜分。",
        "dynasty": "唐",
        "collection_info": null
    },
    {
        "uuid": "7820774f881598c20afbe2e26f7aa1a8",
        "title": "送客东归",
        "author": "李端",
        "content": "昨夜东风吹尽雪，两京路上梅花发。\n行人相见便东西，日暮溪头饮马别。\n把君衫袖望垂杨，两行泪下思故乡。",
        "dynasty": "唐",
        "collection_info": null
    },
    {
        "uuid": "f67cc21952e2a169e56a33e5e345513f",
        "title": "王敬伯歌",
        "author": "李端",
        "content": "妾本舟中女，闻君江上琴。\n君初感妾意，妾亦感君心。\n遂出合欢被，同为交颈禽。\n传杯唯畏浅，接膝犹嫌远。\n侍婢奏箜篌，女郎歌宛转。\n宛转怨如何，中庭霜渐多。\n霜多叶可惜，昨日非今夕。\n徒结万重欢，终成一宵客。\n王敬伯，绿水青山从此隔。",
        "dynasty": "唐",
        "collection_info": null
    },
    {
        "uuid": "0484eb22c0d9fdf7afc557682a3f1ec4",
        "title": "救生寺望春寄畅当",
        "author": "李端",
        "content": "东西南北望，望远悲潜蓄。\n红黄绿紫花，花开看不足。\n今年与子少相随，他年与子老相逐。",
        "dynasty": "唐",
        "collection_info": null
    },
    {
        "uuid": "35b425585f0e302409b689ef04d12936",
        "title": "荆门歌送兄赴夔州",
        "author": "李端",
        "content": "余兄佐郡经西楚，饯行因赋荆门雨。\n𩆵𩆵燮燮声渐繁，浦裏人家收市喧。\n重阴大点过欲尽，碎浪柔文相与飜。\n云间怅望荆衡路，万里青山一时暮。\n琵琶寺裏响空廊，熨斗陂前湿荒戍。\n沙尾长樯发渐稀，竹竿草屩涉流归。\n夷陵已远半成烧，汉上游倡始濯衣。\n船门相对多商估，葛服龙钟篷下语。\n自是湘州石燕飞，那关齐地商羊舞。\n曾为江客念江行，肠断秋荷雨打声。\n摩天古木不可见，住岳高僧空得名。\n今朝拜首临欲别，遥忆荆门雨中发。",
        "dynasty": "唐",
        "collection_info": null
    },
    {
        "uuid": "f07ca68539ed49ae5aa33f16d574a06d",
        "title": "妾薄命",
        "author": "李端",
        "content": "忆妾初嫁君，花鬟如绿云。\n迴灯入绮帐，转面脱罗裙。\n折步教人学，偷香与客熏。\n容颜南国重，名字北方闻。\n一从失恩意，转觉身顦顇。\n对镜不梳头，倚窗空落泪。\n新人莫恃新，秋至会无春。\n从来闭在长门者，必是宫中第一人。",
        "dynasty": "唐",
        "collection_info": null
    },
    {
        "uuid": "cff3098c6b247dccea4d656e613f55c6",
        "title": "关山月",
        "author": "李端",
        "content": "露湿月苍苍，关头榆叶黄。\n迴轮照海远，分彩上楼长。\n水冻频移幕，兵疲数望乡。\n只应城影外，万里共胡霜。",
        "dynasty": "唐",
        "collection_info": null
    },
    {
        "uuid": "e965c3d924256abddbdeebaea0369d98",
        "title": "度关山",
        "author": "李端",
        "content": "雁塞日初晴，狐关雪復平。\n危楼缘广漠，古窦傍长城。\n拂剑金星出，弯弧玉羽鸣。\n谁知系虏者，贾谊是书生。",
        "dynasty": "唐",
        "collection_info": null
    },
    {
        "uuid": "b7cdc637a5698f5d893b0bd7fedd9ef7",
        "title": "巫山高",
        "author": "李端",
        "content": "巫山十二峯，皆在碧虚中。\n迴合云藏月，霏微雨带风。\n猿声寒过涧，树色暮连空。\n愁向高唐望，清秋见楚宫。",
        "dynasty": "唐",
        "collection_info": null
    },
    {
        "uuid": "c7786e97480088ddd51ea62e86d04aa6",
        "title": "雨雪曲",
        "author": "李端",
        "content": "天山一丈雪，杂雨夜霏霏。\n湿马胡歌乱，经烽汉火微。\n丁零苏武别，疎勒范羌归。\n若看关头下，长榆叶定稀。",
        "dynasty": "唐",
        "collection_info": null
    },
    {
        "uuid": "c1609947a518d245a48e66597bc1d57f",
        "title": "春游乐",
        "author": "李端",
        "content": "柘弹连钱马，银钩妥堕鬟。\n摘桑春陌上，踏草夕阳间。\n意合辞先露，心诚貌却閒。\n明朝若相忆，云雨出巫山。",
        "dynasty": "唐",
        "collection_info": null
    },
    {
        "uuid": "615c1430cc9c8fced2f98873b9dbe353",
        "title": "山下泉",
        "author": "李端",
        "content": "碧水暎丹霞，溅溅度浅沙。\n暗通山下草，流出洞中花。\n净色和云落，喧声遶石斜。\n明朝更寻去，应到阮郎家。",
        "dynasty": "唐",
        "collection_info": null
    },
    {
        "uuid": "d36c2009b686333c0d048f02998d2ee0",
        "title": "送客赴洪州",
        "author": "李端",
        "content": "草色随骢马，悠悠共出秦。\n水传云梦晓，山接洞庭春。\n帆影连三峡，猿声在四邻。\n青门一分手，难见杜陵人。",
        "dynasty": "唐",
        "collection_info": null
    },
    {
        "uuid": "de444798ad04015b771807a3212c9743",
        "title": "与郑锡游春",
        "author": "李端",
        "content": "东门垂柳长，迴首独心伤。\n日暖临芳草，天晴忆故乡。\n暎花鸎上下，过水蝶飞扬。\n借问同行客，今朝泪几行。",
        "dynasty": "唐",
        "collection_info": null
    },
    {
        "uuid": "323d162d121cd8ea2c3fefe6a958f62f",
        "title": "送友人",
        "author": "李端",
        "content": "闻说湘川路，年年古木多。\n猿啼巫峡夜，月照洞庭波。\n穷海人还去，孤城雁与过。\n青山不同赏，来往自蹉跎。",
        "dynasty": "唐",
        "collection_info": null
    },
    {
        "uuid": "acf8f5d6b6bcd8a81f976c87cb77ad2d",
        "title": "题从叔沆林园",
        "author": "李端",
        "content": "阮宅閒园暮，窗中见树阴。\n樵歌依远草，僧语过长林。\n鸟咔花间曲，人弹竹裏琴。\n自嫌身未老，已有住山心。",
        "dynasty": "唐",
        "collection_info": null
    },
    {
        "uuid": "2e8df92b88b31255ed8795b85ef2ee97",
        "title": "送少微上人入蜀",
        "author": "李端",
        "content": "削髮本求道，何方不是归。\n松风开法席，江月濯禅衣。\n飞阁蝉鸣早，漫天客过稀。\n戴颙常执笔，不觉此身非。",
        "dynasty": "唐",
        "collection_info": null
    },
    {
        "uuid": "c5a14455a96f4ef14fd75be31f23cefb",
        "title": "雨后游辋川",
        "author": "李端",
        "content": "骤雨归山尽，颓阳入辋川。\n看虹登晚墅，踏石过春泉。\n紫葛藏仙井，黄花出野田。\n自知无路去，迴步就人烟。",
        "dynasty": "唐",
        "collection_info": null
    },
    {
        "uuid": "60be39f5503480c020f9bfd267df417d",
        "title": "同皇甫侍御题惟一上人房",
        "author": "李端",
        "content": "焚香居一室，尽日见空林。\n得道轻年暮，安禅爱夜深。\n东西皆是梦，存没岂关心。\n唯羡诸童子，持经在竹阴。",
        "dynasty": "唐",
        "collection_info": null
    },
    {
        "uuid": "6acf30f134dbc8f743a811c18330c485",
        "title": "同苗员外宿荐福寺僧舍",
        "author": "李端",
        "content": "潘安秋兴动，凉夜宿僧房。\n倚杖云离月，垂帘竹有霜。\n迴风生远径，落叶飒长廊。\n一与交亲会，空贻别后伤。",
        "dynasty": "唐",
        "collection_info": null
    },
    {
        "uuid": "2f8c76a5730cca72162c25ef4d39ecbd",
        "title": "送客往湘江",
        "author": "李端",
        "content": "识君年已老，孤棹向潇湘。\n素髮临高镜，清晨入远乡。\n三山分夏口，五两映涔阳。\n更逐巴东客，南行泪几行。",
        "dynasty": "唐",
        "collection_info": null
    },
    {
        "uuid": "da148729b03d57c59259f043b63e4580",
        "title": "送友人游蜀",
        "author": "李端",
        "content": "嘉陵天气好，百里见双流。\n帆影缘巴字，钟声出汉州。\n绿原春草晚，青木暮猿愁。\n本是风流地，游人易白头。",
        "dynasty": "唐",
        "collection_info": null
    }
]