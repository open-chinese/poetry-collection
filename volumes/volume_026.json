[
    {
        "uuid": "0310894d5a09f0fed55e0d4a5c7e517c",
        "title": "赠金州姚合使君",
        "author": "项斯",
        "content": "为郎名更重，领郡是蹉跎。\n官壁题诗尽，衙庭看鹤多。\n城池连草堑，篱落带椒坡。\n未觉旗旛贵，闲行触处过。",
        "dynasty": "唐",
        "collection_info": null
    },
    {
        "uuid": "146fadf6ced584aae1abc2edc10556a2",
        "title": "送殷中丞游边",
        "author": "项斯",
        "content": "话别无长夜，灯前闻曙鵶。\n已行难避雪，何处合逢花？野寺门多闭，羌楼酒不赊。\n还须见边将，谁拟静尘沙。",
        "dynasty": "唐",
        "collection_info": null
    },
    {
        "uuid": "d7b9cacad1964919155ab0f7f4a35b02",
        "title": "寄坐夏僧",
        "author": "项斯",
        "content": "坐夏日偏长，知师在律堂。\n多因束带热，更忆剃头凉。\n苔色侵经架，松阴到簟床。\n还应炼诗句，借卧石池傍。",
        "dynasty": "唐",
        "collection_info": null
    },
    {
        "uuid": "6736b6957b5401a6fdcfb292da20f34d",
        "title": "寄卢式",
        "author": "项斯",
        "content": "到处久南望，未知何日回。\n寄书频到海，得梦忽闻雷。\n岭日当秋暗，蛮花近腊开。\n白身居瘴疠，谁不惜君才。",
        "dynasty": "唐",
        "collection_info": null
    },
    {
        "uuid": "60f1dfc209030b03be423f05aca2d4f0",
        "title": "日东病僧",
        "author": "项斯",
        "content": "云水绝归路，来时风送船。\n不言身后事，犹坐病中禅。\n深壁藏灯影，空窗出艾烟。\n已无乡土信，起塔寺门前。",
        "dynasty": "唐",
        "collection_info": null
    },
    {
        "uuid": "a46d8a1a38ed612a8806e210d69edff5",
        "title": "泛溪",
        "author": "项斯",
        "content": "溪船泛渺瀰，渐觉灭炎辉。\n动水花连影，逢人鸟背飞。\n深犹见白石，凉好换生衣。\n未得多诗句，终须隔宿归。",
        "dynasty": "唐",
        "collection_info": null
    },
    {
        "uuid": "aa8e7b6b1cce23d6ce3437816f74dbdb",
        "title": "送顾少府",
        "author": "项斯",
        "content": "作尉年犹少，无辞去路赊。\n渔舟县前泊，山吏日高衙。\n幽景临溪寺，秋蝉织杼家。\n行程须过越，先醉镜湖花。",
        "dynasty": "唐",
        "collection_info": null
    },
    {
        "uuid": "eaada71f71f9ed0200139b72ee48e977",
        "title": "咸阳别李处士",
        "author": "项斯",
        "content": "古道自迢迢，咸阳离别桥。\n越人闻水处，秦树带霜朝。\n驻马言难尽，分程望易遥。\n秋前未相见，此意转萧条。",
        "dynasty": "唐",
        "collection_info": null
    },
    {
        "uuid": "bd68d813efbd8c2ca30cd629fe3cde3a",
        "title": "寄流人",
        "author": "项斯",
        "content": "毒草不曾枯，长添客健无。\n雾开蛮市合，船散海城孤。\n象迹频藏齿，龙涎远蔽珠。\n家人秦地老，泣对日南图。",
        "dynasty": "唐",
        "collection_info": null
    },
    {
        "uuid": "ceb5b284e61afe90b387b1765d8b2100",
        "title": "华顶道者",
        "author": "项斯",
        "content": "仙人掌中住，生有上天期。\n已废烧丹处，犹多种杏时。\n养龙于浅水，寄鹤在高枝。\n得道復无事，相逢尽日棊。",
        "dynasty": "唐",
        "collection_info": null
    },
    {
        "uuid": "d05476401ea1e4a2d9223294461217d6",
        "title": "酬从叔听夜泉见寄",
        "author": "项斯",
        "content": "梦罢更开户，寒泉声隔云。\n共谁寻最远，独自坐偏闻。\n岩际和风滴，溪中泛月分。\n岂知当此夜，流念到江濆。",
        "dynasty": "唐",
        "collection_info": null
    },
    {
        "uuid": "517263ed9e1c1151c2f39dfdebe3cdb0",
        "title": "和李用夫栽小松",
        "author": "项斯",
        "content": "移来未换叶，已胜在空山。\n静对心标直，遥吟境助闲。\n影侵残雪际，声透小窗间。\n即耸凌空干，翛翛岂易攀。",
        "dynasty": "唐",
        "collection_info": null
    },
    {
        "uuid": "997035c07bc053f3a7f5c8dd768aa036",
        "title": "哭南流人",
        "author": "项斯",
        "content": "遥见南来使，江头哭问君。\n临终时有雪，旅葬处无云。\n官库空收劒，蛮僧共起坟。\n知名人尚少，谁为录遗文。",
        "dynasty": "唐",
        "collection_info": null
    },
    {
        "uuid": "3504c76edb8297da1e48571e11a9369a",
        "title": "经李白墓",
        "author": "项斯",
        "content": "夜郎归未老，醉死此江边。\n葬阙官家礼，诗残乐府篇。\n游魂应到蜀，小碣岂旌贤。\n身没犹何罪，遗坟野火燃。",
        "dynasty": "唐",
        "collection_info": null
    },
    {
        "uuid": "b96d538e6b7849c3e5e74db8e43620c9",
        "title": "春夜樊川竹亭陪诸同年讌",
        "author": "项斯",
        "content": "相知皆是旧，每恨独游频。\n幸此同芳夕，宁辞倒醉身。\n灯光遥映烛，萼粉暗飘茵。\n明月分归骑，重来更几春。",
        "dynasty": "唐",
        "collection_info": null
    },
    {
        "uuid": "02a0bff7e934a8521e26d496edfd150c",
        "title": "送僧",
        "author": "项斯",
        "content": "灵山巡未徧，不作住持心。\n逢寺暂投宿，是山皆独寻。\n有时过静界，在处想空林。\n从小即行脚，出家来至今。",
        "dynasty": "唐",
        "collection_info": null
    },
    {
        "uuid": "8505dad8c110100bce03ea19662acc77",
        "title": "送苏处士归西山",
        "author": "项斯",
        "content": "南游何所为，一箧又空归。\n守道安清世，无心换白衣。\n深林蝉噪暮，绝顶客来稀。\n早晚重相见，论持更及微。",
        "dynasty": "唐",
        "collection_info": null
    },
    {
        "uuid": "79dad7ad0106bc8fcd83bd2aff3d3e03",
        "title": "游烂柯山",
        "author": "项斯",
        "content": "步步出尘氛，溪山别是春。\n坛边时过鹤，碁处寂无人。\n访古碑多缺，探幽路不真。\n翻疑归去晚，清世累移晨。",
        "dynasty": "唐",
        "collection_info": null
    },
    {
        "uuid": "ec4e29c04f80b508edbe6949eef74854",
        "title": "送友人之永嘉",
        "author": "项斯",
        "content": "长贫知不易，去计拟何逃。\n相对人愁别，经过几处劳。\n城连沙岫远，山断夏云高。\n犹想成诗处，秋灯半照涛。",
        "dynasty": "唐",
        "collection_info": null
    },
    {
        "uuid": "ca73b9210fc70b63d10b2967aca840bc",
        "title": "巴中逢故人",
        "author": "项斯",
        "content": "劳思空积岁，偶会更无由。\n以分难相舍，将行且暂留。\n路歧何处极，江峡半猨愁。\n到此分南北，离怀岂易收。",
        "dynasty": "唐",
        "collection_info": null
    },
    {
        "uuid": "1d51dba0034aceff120601cf88381828",
        "title": "送归江州友人初下第",
        "author": "项斯",
        "content": "名高不俟召，收采献君门。\n偶屈应缘数，他人尽为冤。\n新春城外路，旧隐水边村。\n归去无劳久，知君更待论。",
        "dynasty": "唐",
        "collection_info": null
    },
    {
        "uuid": "300117b3659a244f47b1039b881a1ad8",
        "title": "舜城怀古",
        "author": "项斯",
        "content": "禅禹逊尧聪，巍巍盛此中。\n四隅咸启圣，万古赖成功。\n道德去弥远，山河势不穷。\n停车一再拜，帝业即今同。",
        "dynasty": "唐",
        "collection_info": null
    },
    {
        "uuid": "43038f6bb6806f09906c51d0212e422c",
        "title": "送刘道士之成都严真观",
        "author": "项斯",
        "content": "严君名不朽，道出二经中。\n归去精诚恳，还应梦寐通。\n池台镜定月，松桧雨余风。\n想对灵玄忆，人间恋若空。",
        "dynasty": "唐",
        "collection_info": null
    },
    {
        "uuid": "14504b10af71067f2b4d115ff57c7a32",
        "title": "汉南遇友人",
        "author": "项斯",
        "content": "此身西復东，何计此相逢。\n梦尽吴越水，恨深襄汉钟。\n积云开去路，曙雪迭前峰。\n谁即知非旧，怜君忽见容。",
        "dynasty": "唐",
        "collection_info": null
    },
    {
        "uuid": "17984250e9a393089bb7d55658d8961b",
        "title": "游头陀寺上方",
        "author": "项斯",
        "content": "高步陟崔嵬，吟闲路惜迴。\n寺知何代有，僧见梵天来。\n暮霭连沙积，余霞徧槛开。\n更期招静者，长啸上南台。",
        "dynasty": "唐",
        "collection_info": null
    },
    {
        "uuid": "4614dc9cc684842afb0feb3ee4ce4a98",
        "title": "送友人游河东",
        "author": "项斯",
        "content": "停车晓烛前，一语几潸然。\n路去干戈日，乡遥饥馑年。\n湖波晴见鴈，槐驿晚无蝉。\n莫纵经时住，东南书信偏。",
        "dynasty": "唐",
        "collection_info": null
    },
    {
        "uuid": "62c13d5bead362533c61534b158bdd5f",
        "title": "中秋夜怀",
        "author": "项斯",
        "content": "趋驰早晚休，一岁又残秋。\n若只如今日，何难至白头。\n沧波归处远，旅食尚边愁。\n赖见前贤说，穷通不自由。",
        "dynasty": "唐",
        "collection_info": null
    },
    {
        "uuid": "c6e07753587f2af13363c80d1ffb89f2",
        "title": "寄富春孙路处士",
        "author": "项斯",
        "content": "平生醉与吟，谁是见君心。\n上国一归去，沧江闲至今。\n钟繁秋寺近，峰阔晚涛深。\n疎放长如此，何人长得寻。",
        "dynasty": "唐",
        "collection_info": null
    },
    {
        "uuid": "c2f9a32305af1a9bf243bf007f45a2fc",
        "title": "送客归新罗",
        "author": "项斯",
        "content": "君家沧海外，一别见何因。\n风土虽知敎，程途自致贫。\n浸天波色晚，横笛鸟行春。\n明发千樯下，应无更远人。",
        "dynasty": "唐",
        "collection_info": null
    },
    {
        "uuid": "53f2f8aeefb962ff5318e63ce6c21295",
        "title": "杭州江亭留题登眺",
        "author": "项斯",
        "content": "处处日驰销，凭轩夕似朝。\n渔翁闲鼓棹，沙鸟戏迎潮。\n树间津亭密，城连坞寺遥。\n因谁报隐者，向此得耕樵。",
        "dynasty": "唐",
        "collection_info": null
    },
    {
        "uuid": "283c9a1c8015b8eaceebe30e36f10342",
        "title": "荆州夜与友亲相遇",
        "author": "项斯",
        "content": "山海两分歧，停舟偶似期。\n别来何限意，相见却无辞。\n坐永神凝梦，愁繁鬓欲丝。\n趋名易迟晚，此去莫经时。",
        "dynasty": "唐",
        "collection_info": null
    },
    {
        "uuid": "9a5855cf14a6d707825ffaefbbaeafc4",
        "title": "送友人游边",
        "author": "项斯",
        "content": "方春到帝京，有恋有愁幷。\n万里江海思，半年沙塞程。\n绿阴斜向驿，残照远侵城。\n自可资新课，还期振盛名。",
        "dynasty": "唐",
        "collection_info": null
    },
    {
        "uuid": "c349ba7a4562d330510c46b173b2bbe5",
        "title": "题赠宣州亢拾遗",
        "author": "项斯",
        "content": "传骑一何催，山门昼未开。\n高人终避世，圣主不遗才。\n坐次欹临水，门中独举杯。\n谁为旦夕侣，深寺数僧来。",
        "dynasty": "唐",
        "collection_info": null
    },
    {
        "uuid": "cca66c2ec8922798019c73bd18b7f111",
        "title": "姚氏池亭",
        "author": "项斯",
        "content": "池馆饶嘉致，幽人惬所闲。\n篠风能动浪，岸树不遮山。\n啸槛鱼惊后，眠窗鹤语间。\n何须说庐阜，深处更跻攀。",
        "dynasty": "唐",
        "collection_info": null
    },
    {
        "uuid": "78dc7c23451e2d2142641ab85fbecc97",
        "title": "送友人之江南",
        "author": "项斯",
        "content": "东南路苦辛，去路见无因。\n万里此相送，故交谁更亲。\n日浮汀草绿，烟霁海山春。\n握手无别赠，为予书札频。",
        "dynasty": "唐",
        "collection_info": null
    },
    {
        "uuid": "7f47ad67b3dab461b95afb91041e853e",
        "title": "彭蠡湖春望",
        "author": "项斯",
        "content": "湖亭东极望，远棹不须迴。\n遍草新湖落，连天众鴈来。\n芦洲残照尽，云障积烟开。\n更想鸱夷子，扁舟安在哉。",
        "dynasty": "唐",
        "collection_info": null
    },
    {
        "uuid": "178698f0ad91e36fe25993e33d28c2a1",
        "title": "闻友人会裴明府县楼",
        "author": "项斯",
        "content": "闲阁雨吹尘，陶家揖上宾。\n湖山万迭翠，门树一行春。\n景遍归檐燕，歌喧已醉身。\n登临兴不足，喜有数来因。",
        "dynasty": "唐",
        "collection_info": null
    },
    {
        "uuid": "d5f142d256969a00b518b84ef8fa4ea7",
        "title": "归家山行",
        "author": "项斯",
        "content": "献赋才何拙，经时不耻归。\n能知此意是，甘取众人非。\n遍陇耕无圃，缘溪钓有矶。\n此怀难自遣，期在振儒衣。",
        "dynasty": "唐",
        "collection_info": null
    },
    {
        "uuid": "b45235e2fa30a599f30b62228484facf",
        "title": "长安书怀呈知己",
        "author": "项斯",
        "content": "江湖归不易，京邑计长贫。\n独夜有知己，论心无故人。\n一灯愁裏梦，九陌病中春。\n为问清平日，无门致出身。",
        "dynasty": "唐",
        "collection_info": null
    },
    {
        "uuid": "db58794c18d38752e1ce537611f106c2",
        "title": "闻蝉",
        "author": "项斯",
        "content": "动叶復惊神，声声断续匀。\n坐来同听者，俱是未归人。\n一棹三湘浪，单车二蜀尘。\n伤秋各有日，千可念因循。",
        "dynasty": "唐",
        "collection_info": null
    },
    {
        "uuid": "5d53989b94263fd7036508f4c28aa0dd",
        "title": "李处土道院南楼",
        "author": "项斯",
        "content": "霜晚復秋残，楼明近远山。\n满壶邀我醉，一榻为僧闲。\n树簇孤汀眇，帆欹积浪间。\n从容更南望，殊欲外人寰。",
        "dynasty": "唐",
        "collection_info": null
    },
    {
        "uuid": "68138b5efeb5d2bfe146874afd16cb12",
        "title": "送顾非熊及第归茅山",
        "author": "项斯",
        "content": "吟诗三十载，成此一名难。\n自有恩门入，全无帝里欢。\n湖光愁裏碧，岩景梦中寒。\n到后松杉月，何人共晓看。",
        "dynasty": "唐",
        "collection_info": null
    },
    {
        "uuid": "0f2ba7ef7da3cb318145dabc4c186402",
        "title": "春日题李中丞樊川别墅",
        "author": "项斯",
        "content": "心知受恩地，到此亦裴回。\n上路移时立，中轩隔宿来。\n川光通沼沚，寺影带楼台。\n无限成蹊树，花多向客开。",
        "dynasty": "唐",
        "collection_info": null
    },
    {
        "uuid": "d5550b25016ff15b81e5e066957efbc7",
        "title": "龙州与韩将军夜会",
        "author": "项斯",
        "content": "庭绿草纤纤，边州白露沾。\n别歌缘劒起，客泪是愁添。\n见月鹊啼树，避风云满帘。\n将军尽尊酒，楼上赋星占。",
        "dynasty": "唐",
        "collection_info": null
    },
    {
        "uuid": "d8a007ed3eea1955315853c78d0fd149",
        "title": "途中逢友人",
        "author": "项斯",
        "content": "长大有南北，山川各所之。\n相逢孤馆夜，共忆少年时。\n烂醉百花酒，狂题几首诗。\n来朝又分袂，后会鬓应丝。",
        "dynasty": "唐",
        "collection_info": null
    },
    {
        "uuid": "27d0bbc91216cff8f3184071f264e07c",
        "title": "送友人下第归襄阳",
        "author": "项斯",
        "content": "失意已春残，归愁与别难。\n山分关路细，江遶夜城寒。\n草色连晴坂，鼍声离晓滩。\n差池是秋赋，何以暂怀安。",
        "dynasty": "唐",
        "collection_info": null
    },
    {
        "uuid": "67e07babae0c92c1353d112f2744ab8c",
        "title": "宿山寺",
        "author": "项斯",
        "content": "栗叶重重覆翠微，黄昏溪上语人稀。\n月明古寺客初到，风度闲门僧未归。\n山果经霜多自落，水萤穿竹不停飞。\n中宵能得几时睡，又被钟声催着衣。",
        "dynasty": "唐",
        "collection_info": null
    },
    {
        "uuid": "0cf4ef8907ccd84526167158646f8c8d",
        "title": "病鹤",
        "author": "项斯",
        "content": "青云有意力犹微，岂料低回得所依。\n幸念翅因风雨困，岂敎身陷稻粱肥。\n曾游碧落宁无侣，见有清池不忍飞。\n纵使他年引仙驾，主人恩在亦应归。",
        "dynasty": "唐",
        "collection_info": null
    },
    {
        "uuid": "688f3481579211aec3b0cd20501f74dc",
        "title": "梦仙",
        "author": "项斯",
        "content": "昨宵魂梦到仙津，得见蓬山不死人。\n云叶许裁成野服，玉浆敎吃润愁身。\n红楼近月宜寒水，绿杏摇风占古春。\n次第引看行未徧，浮光牵入世间尘。",
        "dynasty": "唐",
        "collection_info": null
    },
    {
        "uuid": "5515c4303e11a6befc9c25f28aae2ad9",
        "title": "古扇",
        "author": "项斯",
        "content": "昨日裁成夺夏威，忽逢秋节便相违。\n寒尘妬尽秦王女，凉殿恩随汉主妃。\n似月旧临红粉面，有风休动麝香衣。\n千年萧瑟关人事，莫语当时掩泪归。",
        "dynasty": "唐",
        "collection_info": null
    },
    {
        "uuid": "797b148c2edc89cfabe8f2e34f4d6bd5",
        "title": "泾州听张处士弹琴",
        "author": "项斯",
        "content": "边州独夜正思乡，君又弹琴在客堂。\n髣髴不离灯影外，似闻流水到潇湘。",
        "dynasty": "唐",
        "collection_info": null
    },
    {
        "uuid": "501573c20db9ae12e8668e5972105dc1",
        "title": "赠别",
        "author": "项斯",
        "content": "鱼在深泉鸟在云，从来只得影相亲。\n他时纵有逢君处，应作人间白髮身。",
        "dynasty": "唐",
        "collection_info": null
    },
    {
        "uuid": "b9b762db85a57c67a237682d1a7ea1d5",
        "title": "对鲙",
        "author": "项斯",
        "content": "行到鲈鱼乡裏时，鲙盘如雪怕风吹。\n犹怜醉裏江南路，马上垂鞭学钓时。",
        "dynasty": "唐",
        "collection_info": null
    },
    {
        "uuid": "c43ab92a56c16ab823da4a1d46cab6ce",
        "title": "忆朝阳峰前居",
        "author": "项斯",
        "content": "每忆闲眠处，朝阳最上峰。\n溪僧来自远，林路出无踪。\n败褐黏苔徧，新题出石重。\n霞光侵曙发，岚翠近秋浓。\n健羡机能破，安危道不逢。\n雪残猨到阁，庭午鹤离松。\n此地虚为别，人间久未容。\n何时无一事，却去养疎慵。",
        "dynasty": "唐",
        "collection_info": null
    },
    {
        "uuid": "9cfb27102737783ab2df655988b04eab",
        "title": "暮上瞿唐峡",
        "author": "项斯",
        "content": "自古艰难地，孤舟旦暮程。\n独愁空託命，省已是轻生。\n有树皆相倚，无岩不倒倾。\n蛟螭波数怒，鬼怪火潜明。\n履道知无负，离心自要惊。\n何年面骨肉，细话苦辛行。",
        "dynasty": "唐",
        "collection_info": null
    },
    {
        "uuid": "ad34ccfe7d9e1a3e3d29a8c342a576d9",
        "title": "和李中丞醉中期王征君月夜同游浐水旧居",
        "author": "项斯",
        "content": "醉后情俱远，难忘素浐间。\n照花深处月，当户旧时山。\n事想同清话，欢期一破颜。\n风流还爱竹，此夜尚思闲。",
        "dynasty": "唐",
        "collection_info": null
    },
    {
        "uuid": "4312bb1eba8a4ade7668122d4f500b42",
        "title": "浊水求珠",
        "author": "项斯",
        "content": "灵魄自沉浮，从来任浊流。\n愿从深处得，不向暗中投。\n圆月时堪惜，沧波路可求。\n沙寻龙窟远，泥访蚌津幽。\n是宝终知贵，唯恩且用酬。\n如能在公掌，的不负明眸。",
        "dynasty": "唐",
        "collection_info": null
    },
    {
        "uuid": "8e02a76089ca8e3a5fd4e64a07c96181",
        "title": "江村夜泊",
        "author": "项斯",
        "content": "日落江路黑，前村人语稀。\n几家深树裏，一火夜渔归。",
        "dynasty": "唐",
        "collection_info": null
    },
    {
        "uuid": "682d15de6c6bd068d52f0bc6863fa282",
        "title": "落第后归觐喜逢僧再阳",
        "author": "项斯",
        "content": "相逢须强笑，人世别离频。\n去晓长侵月，归乡动隔春。\n见僧心暂静，从俗事多屯。\n宇宙诗名小，山河客路新。\n翠桐犹入爨，青镜未辞尘。\n逸足常思骥，随羣且退鳞。\n宴乖红杏寺，愁在绿杨津。\n羞病难为药，开眉懒顾人。",
        "dynasty": "唐",
        "collection_info": null
    },
    {
        "uuid": "5e6ccf2c1ea4f9ce3a7ee188cb674c20",
        "title": "送越僧元瑞",
        "author": "项斯",
        "content": "静中无伴侣，今亦独随缘。\n昨夜离空室，焚香净去船。",
        "dynasty": "唐",
        "collection_info": null
    },
    {
        "uuid": "79f2f2297b65152bda81ae8bc624f437",
        "title": "旧宫人",
        "author": "项斯",
        "content": "自出先皇玉殿中，衣裳不更染深红。\n宫钗折尽垂空鬓，内扇穿多减半风。\n桃熟亦曾君手赐，酒阑犹候妾歌终。\n如今还向城边住，御水东流意不通。",
        "dynasty": "唐",
        "collection_info": null
    },
    {
        "uuid": "fd381021fe2c8d49128fe58f883dd6b7",
        "title": "梦游仙",
        "author": "项斯",
        "content": "梦游飞上天家楼，珠箔当风挂玉钩。\n鹦鹉隔帘呼再拜，水仙移镜懒梳头。\n丹霞不是人间晓，碧树仍逢岫外秋。\n将谓便长于此地，鸡声入耳所堪愁。",
        "dynasty": "唐",
        "collection_info": null
    },
    {
        "uuid": "afa002400a16096adf197b854b4b1cda",
        "title": "送宫人入道",
        "author": "项斯",
        "content": "愿随仙女董双成，王母前头作伴行。\n初戴玉冠多悞拜，欲辞金殿别称名。\n将敲碧落新斋磬，却进昭阳旧赐筝。\n旦暮焚香绕坛上，步虚犹作按歌声。",
        "dynasty": "唐",
        "collection_info": null
    },
    {
        "uuid": "a175f6aa58a7376bee868a7422bbe3df",
        "title": "长安退将",
        "author": "项斯",
        "content": "塞外衝沙损眼明，归来养病住秦京。\n上高楼阁看星坐，着白衣裳把劒行。\n常说老身思鬬将，最悲无力制蕃营。\n翠眉红脸和回鹘，惆怅中原不用兵。",
        "dynasty": "唐",
        "collection_info": null
    },
    {
        "uuid": "452804e7203a6040536a49eade374176",
        "title": "遥装夜",
        "author": "项斯",
        "content": "卷席贫抛壁下床，且铺他处对灯光。\n欲行千里从今夜，犹惜残春发故乡。\n蚊蚋已生团扇急，衣裳未了剪刀忙。\n谁知更有芙蓉浦，南去令人愁思长。",
        "dynasty": "唐",
        "collection_info": null
    },
    {
        "uuid": "3607f554f3c692b38b169e910f8c507d",
        "title": "送苗七求职",
        "author": "项斯",
        "content": "相逢未得三回笑，风送离情入剪刀。\n客路最能销日月，梦魂空自畏波涛。\n独眠秋夜琴声急，未拜军城劒色高。\n去去缘多山与海，鹤身宁肯为飞劳。",
        "dynasty": "唐",
        "collection_info": null
    },
    {
        "uuid": "9028f9eb6e83d24d9e0500832306e530",
        "title": "山行",
        "author": "项斯",
        "content": "青枥林深亦有人，一渠流水数家分。\n山当日午回峰影，草带泥痕过鹿羣。\n蒸茗气从茅舍出，缲丝声隔竹篱闻。\n行逢卖药归来客，不惜相随入岛云。",
        "dynasty": "唐",
        "collection_info": null
    },
    {
        "uuid": "d9c9fb1053595c2ab70b92fdd9def070",
        "title": "题永忻寺影堂",
        "author": "项斯",
        "content": "不遇修寺日，无钱入影堂。\n故来空礼拜，临去重添香。\n僧得名难近，灯传火已长。\n发心依止后，借住有邻房。",
        "dynasty": "唐",
        "collection_info": null
    },
    {
        "uuid": "ff493e7880b0a3dba4f214a2d083fd2c",
        "title": "献令狐相公时相公郊坛行事回",
        "author": "项斯",
        "content": "鹗在卿云冰在壶，代天才业本吁谟。\n荣同伊陟传朱户，秀比王商入画图。\n昨夜星辰回劒履，前年风月满江湖。\n不知机务时多暇，还许诗家属和无。",
        "dynasty": "唐",
        "collection_info": null
    },
    {
        "uuid": "2bac283e59fa4dd677bb4d35a06b8869",
        "title": "句",
        "author": "项斯",
        "content": "佳人背江坐，眉际列烟树。\n马蹄没青莎，船迹成空波。\n春风吹两意，何意更相值。\n更望会稽何处是，沙连竹箭白鷴羣。",
        "dynasty": "唐",
        "collection_info": null
    },
    {
        "uuid": "b1171fba54cea909bbc11a5bb4c29b46",
        "title": "校猎曲",
        "author": "马戴",
        "content": "楚子畋郊野，布罟笼天涯。\n浮云张作罗，万草结成罝。\n意在绝飞鸟，臂弓腰镆鎁。\n远将射句践，次欲诛夫差。\n壮志一朝尽，他□□繁华。\n当时能猎贤，保国兼保家。",
        "dynasty": "唐",
        "collection_info": null
    },
    {
        "uuid": "2704d331d15e597e13a20cdb95727e2b",
        "title": "蛮家",
        "author": "马戴",
        "content": "领得卖珠钱，还归铜柱边。\n看儿调小象，打鼓放新船。\n醉后眠神树，耕时语瘴烟。\n又逢衰蹇老，相问莫知年。",
        "dynasty": "唐",
        "collection_info": null
    },
    {
        "uuid": "5fd4bd2956c02015f5529e133842565a",
        "title": "春思",
        "author": "马戴",
        "content": "初日照杨柳，玉楼含翠阴。\n啼春独鸟思，望远佳人心。\n幽怨贮瑶瑟，韶光凝碧林。\n所思曾不见，芳草意空深。",
        "dynasty": "唐",
        "collection_info": null
    },
    {
        "uuid": "323d55815400c33cab56af74a7f6abb0",
        "title": "送从叔赴南海幕",
        "author": "马戴",
        "content": "洞庭秋色起，哀狖更难闻。\n身往海边郡，帆悬天际云。\n炎州罗翠鸟，瘴岭控蛮军。\n信息来非易，堪悲此路分。",
        "dynasty": "唐",
        "collection_info": null
    },
    {
        "uuid": "e26c9affb2e422a4393b28675808e2a2",
        "title": "江行留别",
        "author": "马戴",
        "content": "吴楚半秋色，渡江逢苇花。\n云侵帆影尽，风逼雁行斜。\n返照开岚翠，寒潮荡浦沙。\n余将何所往，海峤拟营家。",
        "dynasty": "唐",
        "collection_info": null
    },
    {
        "uuid": "b80ab3ef407ed0a3ab1b1c8512287ff2",
        "title": "将别寄友人",
        "author": "马戴",
        "content": "帝乡归未得，辛苦事羇游。\n别馆一尊酒，客程千里秋。\n霜风红叶寺，夜雨白苹洲。\n长恐此时泪，不禁和恨流。",
        "dynasty": "唐",
        "collection_info": null
    },
    {
        "uuid": "ee36ed27fb2176df675d62350c49864c",
        "title": "客行",
        "author": "马戴",
        "content": "路岐长不尽，客恨杳难通。\n芦荻晚汀雨，柳花南浦风。\n乱钟嘶马急，残日半帆红。\n却羡渔樵侣，闲歌落照中。",
        "dynasty": "唐",
        "collection_info": null
    },
    {
        "uuid": "b65813fa191a26a3a8ddcaee1f842016",
        "title": "过野叟居",
        "author": "马戴",
        "content": "野人闲种树，树老野人前。\n居止白云内，渔樵沧海边。\n呼儿采山药，放犊饮溪泉。\n自着养生论，无烦忧暮年。",
        "dynasty": "唐",
        "collection_info": null
    },
    {
        "uuid": "c5b5263464247d09d15e2040fd648ced",
        "title": "答光州王使君",
        "author": "马戴",
        "content": "信来淮上郡，楚岫入秦云。\n自顾为儒者，何由答使君。\n蜕风蝉半失，阻雨鴈频闻。\n欲识平生分，他时别纪勋。",
        "dynasty": "唐",
        "collection_info": null
    },
    {
        "uuid": "229b1c1759934b3482c9bf5bbf68054e",
        "title": "下第再过崔邵池阳居",
        "author": "马戴",
        "content": "岂无故乡路，路远未成归。\n关内相知少，海边来信稀。\n离云空石穴，芳草偃郊扉。\n谢子一留宿，此心聊息机。",
        "dynasty": "唐",
        "collection_info": null
    },
    {
        "uuid": "8072836c22c392c6d0dc90c555179a29",
        "title": "夕次淮口",
        "author": "马戴",
        "content": "天涯秋光尽，木末羣鸟还。\n夜久游子息，月明岐路闲。\n风生淮水上，帆落楚云间。\n此意竟谁见，行行非故关。",
        "dynasty": "唐",
        "collection_info": null
    },
    {
        "uuid": "214a230097b050c4e2b1241ea1165034",
        "title": "落日怅望",
        "author": "马戴",
        "content": "孤云与归鸟，千里片时间。\n念我一何滞，辞家久未还。\n微阳下乔木，远色隐秋山。\n临水不敢照，恐惊平昔颜。",
        "dynasty": "唐",
        "collection_info": null
    },
    {
        "uuid": "505fd1e287d026bb39866ed3b3aefbf4",
        "title": "早发故山作",
        "author": "马戴",
        "content": "云门夹峭石，石路荫长松。\n谷响猨相应，山深水復重。\n餐霞人不见，采药客犹逢。\n独宿灵潭侧，时闻岳顶钟。",
        "dynasty": "唐",
        "collection_info": null
    },
    {
        "uuid": "41baff713fb682eeb0192addef9ae7d4",
        "title": "下第别郜扶",
        "author": "马戴",
        "content": "穷途别故人，京洛泣风尘。\n在世即应老，他乡又欲春。\n平生空志学，晚岁拙谋身。\n静话归休计，唯将海上亲。",
        "dynasty": "唐",
        "collection_info": null
    },
    {
        "uuid": "21f8d104e28a8506c7e69de33e709737",
        "title": "寄终南真空禅师",
        "author": "马戴",
        "content": "闲想白云外，了然清净僧。\n松门山半寺，夜雨佛前灯。\n此境可长住，浮生自不能。\n一从林下别，瀑布几成冰。",
        "dynasty": "唐",
        "collection_info": null
    },
    {
        "uuid": "d94686d0b730dd5b4720f0eb87952b24",
        "title": "长安寓居寄赠贾岛",
        "author": "马戴",
        "content": "岁暮见华髮，平生志半空。\n孤云不我弃，归隐与谁同。\n枉道紫宸谒，妨栽丹桂丛。\n何如随野鹿，栖止石岩中。",
        "dynasty": "唐",
        "collection_info": null
    },
    {
        "uuid": "86f245d81a778b52bdfc3d513791b038",
        "title": "秋郊夕望",
        "author": "马戴",
        "content": "度鸟向栖急，阴虫逢夜多。\n余霞媚秋汉，迥月濯沧波。\n蔓草将萎绝，流年其奈何。\n耿然摇落思，独酌不成歌。",
        "dynasty": "唐",
        "collection_info": null
    },
    {
        "uuid": "88eaec5185203ceaed9c63454db15cfc",
        "title": "赠越客",
        "author": "马戴",
        "content": "故国波涛隔，明时已久留。\n献书双阙晚，看月五陵秋。\n南棹何时返，长江忆共游。\n遥知钓船畔，相望在汀洲。",
        "dynasty": "唐",
        "collection_info": null
    },
    {
        "uuid": "95c25c59528e4646a1f23ff9b9e7c0e0",
        "title": "送顾非熊下第归江南",
        "author": "马戴",
        "content": "无成西别秦，返驾江南春。\n草际楚田鴈，舟中吴苑人。\n残云挂绝岛，迥树入通津。\n想到长洲日，门前多白苹。",
        "dynasty": "唐",
        "collection_info": null
    },
    {
        "uuid": "3196c5d8705802989c0a9e0697f04369",
        "title": "汧上劝旧友",
        "author": "马戴",
        "content": "斗酒故人同，长歌起北风。\n斜阳高垒闭，秋角暮山空。\n鴈叫寒流上，萤飞薄雾中。\n坐来生白髮，况復久从戎。",
        "dynasty": "唐",
        "collection_info": null
    },
    {
        "uuid": "500c827fd8472a88a65734feb220b691",
        "title": "送狄参军赴杭州",
        "author": "马戴",
        "content": "新官非次受，圣主宠前勋。\n关雪发车晚，风涛挂席闻。\n海门山迭翠，湖岸郡藏云。\n执简从公后，髯参岂胜君。",
        "dynasty": "唐",
        "collection_info": null
    },
    {
        "uuid": "838f27a5d948977b86604534dad9dad5",
        "title": "过故人所迁新居",
        "author": "马戴",
        "content": "金马诏何晚，茂陵居近修。\n客来云雨散，鸟下梧桐秋。\n迥汉衔天阙，遥泉响御沟。\n坐看凉月上，为子一淹留。",
        "dynasty": "唐",
        "collection_info": null
    },
    {
        "uuid": "c94a2fee0c46112f1f758cf6427af71b",
        "title": "落照",
        "author": "马戴",
        "content": "照曜天山外，飞鸦几共过。\n微红拂秋汉，片白透长波。\n影促寒汀薄，光残古木多。\n金霞与云气，散漫復相和。",
        "dynasty": "唐",
        "collection_info": null
    },
    {
        "uuid": "8077a87579dcc5443f36a1d20e28dbc5",
        "title": "宿崔邵池阳别墅",
        "author": "马戴",
        "content": "杨柳色已改，郊原日復低。\n烟生寒渚上，霞散乱山西。\n待月人相对，惊风鴈不齐。\n此心君莫问，旧国去将迷。",
        "dynasty": "唐",
        "collection_info": null
    },
    {
        "uuid": "9094222930e39e07492684696ee2fc53",
        "title": "楚江怀古三首 一",
        "author": "马戴",
        "content": "露气寒光集，微阳下楚丘。\n猨啼洞庭树，人在木兰舟。\n广泽生明月，苍山夹乱流。\n云中君不降，竟夕自悲秋。",
        "dynasty": "唐",
        "collection_info": null
    },
    {
        "uuid": "c01db4026c2fa4e3cacdd97dd2684147",
        "title": "楚江怀古三首 二",
        "author": "马戴",
        "content": "惊鸟去无际，寒蛩鸣我傍。\n芦洲生早雾，兰隰下微霜。\n列宿分穷野，空流注大荒。\n看山候明月，聊自整云装。",
        "dynasty": "唐",
        "collection_info": null
    },
    {
        "uuid": "682628c57b8712bd36533c65d8fafcc0",
        "title": "楚江怀古三首 三",
        "author": "马戴",
        "content": "野风吹蕙带，骤雨滴兰桡。\n屈宋魂冥寞，江山思寂寥。\n阴霓侵晚景，海树入迴潮。\n欲折寒芳荐，明神讵可招。",
        "dynasty": "唐",
        "collection_info": null
    },
    {
        "uuid": "6827fe3767d6e9618dfd08f458e75a66",
        "title": "远水",
        "author": "马戴",
        "content": "荡漾空沙际，虚明入远天。\n秋光照不极，鸟影去无边。\n势引长云断，波轻片雪连。\n汀洲杳难到，万古覆苍烟。",
        "dynasty": "唐",
        "collection_info": null
    },
    {
        "uuid": "fe147b8cc7e9ca091862062b3ba724f4",
        "title": "夕发邠宁寄从弟",
        "author": "马戴",
        "content": "半酣走马别，别后锁边城。\n日落月未上，鸟栖人独行。\n方驰故国恋，復怆长年情。\n入夜不能息，何当闲此生。",
        "dynasty": "唐",
        "collection_info": null
    },
    {
        "uuid": "6f622ec1e79c6caa288c41b7f37c5ebf",
        "title": "赠别北客",
        "author": "马戴",
        "content": "君生游侠地，感激气何高。\n饮尽玉壶酒，赠留金错刀。\n鴈关飞霰雪，鲸海落云涛。\n决去如征鸟，离心空自劳。",
        "dynasty": "唐",
        "collection_info": null
    },
    {
        "uuid": "2bec3c135c1369aa835a9527587f6b1a",
        "title": "夜下湘中",
        "author": "马戴",
        "content": "洞庭人夜别，孤棹下湘中。\n露洗寒山遍，波摇楚月空。\n密林飞暗狖，广泽发鸣鸿。\n行值扬帆者，江分又不同。",
        "dynasty": "唐",
        "collection_info": null
    },
    {
        "uuid": "25fd260d63dc95ff74caaf6ded787bb6",
        "title": "送吕郎中牧东海郡",
        "author": "马戴",
        "content": "假道经淮泗，樯乌集隼旟。\n芜城沙菼接，波岛石林疎。\n海鹤空庭下，夷人远岸居。\n山乡足遗老，伫听荐贤书。",
        "dynasty": "唐",
        "collection_info": null
    },
    {
        "uuid": "d1a89d1f5a264795e49157f3e025c4a8",
        "title": "山行偶作",
        "author": "马戴",
        "content": "缘危路忽穷，投宿值樵翁。\n鸟下山含暝，蝉鸣露滴空。\n石门斜月入，云窦暗泉通。\n寂寞生幽思，心疑旧隐同。",
        "dynasty": "唐",
        "collection_info": null
    },
    {
        "uuid": "5ffcc649dd4301ebfae61f56662fed9d",
        "title": "巴江夜猨",
        "author": "马戴",
        "content": "日饮巴江水，还啼巴岸边。\n秋声巫峡断，夜影楚云连。\n露滴青枫树，山空明月天。\n谁知泊船者，听此不能眠。",
        "dynasty": "唐",
        "collection_info": null
    },
    {
        "uuid": "1c017eaad1d197156f1e295fa3111963",
        "title": "送田使君牧蔡州",
        "author": "马戴",
        "content": "主意思政理，牧人官不轻。\n树多淮右地，山远汝南城。\n望稼周田隔，登楼楚月生。\n悬知蒋亭下，渚鹤伴闲行。",
        "dynasty": "唐",
        "collection_info": null
    },
    {
        "uuid": "d6c3eacdcddbe8fbdf6659913cbed725",
        "title": "早发故园",
        "author": "马戴",
        "content": "语别在中夜，登车离故乡。\n曙钟寒出岳，残月迥凝霜。\n风柳条多折，沙云气尽黄。\n行逢海西鴈，零落不成行。",
        "dynasty": "唐",
        "collection_info": null
    },
    {
        "uuid": "ae35f520fa414e98195d310cf18082e2",
        "title": "赠别江客",
        "author": "马戴",
        "content": "湘中有岑穴，君去挂帆过。\n露细蒹葭广，潮迴岛屿多。\n汀洲延夕照，枫叶坠寒波。\n应使同渔者，生涯许钓歌。",
        "dynasty": "唐",
        "collection_info": null
    },
    {
        "uuid": "2f64144f7ec510b63f4e9351e4733434",
        "title": "宿翠微寺",
        "author": "马戴",
        "content": "处处松阴满，樵开一径通。\n鸟归云壑静，僧语石楼空。\n积翠含微月，遥泉韵细风。\n经行心不厌，忆在故山中。",
        "dynasty": "唐",
        "collection_info": null
    },
    {
        "uuid": "102f9747b0bd51c6094fdaa75bf04993",
        "title": "霁后寄白阁僧",
        "author": "马戴",
        "content": "苍翠霾高雪，西峯鸟外看。\n久披山衲坏，孤坐石床寒。\n盥手水泉滴，燃灯夜烧残。\n终期老云峤，煮药伴中餐。",
        "dynasty": "唐",
        "collection_info": null
    },
    {
        "uuid": "e639eb044ad8bd75e7ff7ebf64e29012",
        "title": "送僧归金山寺",
        "author": "马戴",
        "content": "金陵山色裏，蝉急向秋分。\n迥寺横洲岛，归僧渡水云。\n夕阳依岸尽，清磬隔潮闻。\n遥想禅林下，鑪香带月焚。",
        "dynasty": "唐",
        "collection_info": null
    },
    {
        "uuid": "c3fc79107690e2c34d1199b70b33c058",
        "title": "新秋雨霁宿王处士东郊",
        "author": "马戴",
        "content": "夕阳逢一雨，夜木洗清阴。\n露气竹窗静，秋光云月深。\n煎尝灵药味，话及故山心。\n得意两不寐，微风生玉琴。",
        "dynasty": "唐",
        "collection_info": null
    },
    {
        "uuid": "ccf45d2de63fa8a3f12dececf39bf181",
        "title": "关山曲二首 一",
        "author": "马戴",
        "content": "金甲耀兜鍪，黄金拂紫骝。\n叛羌旗下戮，陷壁夜中收。\n霜霰戎衣月，关河碛气秋。\n箭疮殊未合，更遣击兰州。",
        "dynasty": "唐",
        "collection_info": null
    },
    {
        "uuid": "1ffe04f682fd8c59db03ff49b1d07250",
        "title": "关山曲二首 二",
        "author": "马戴",
        "content": "火发龙山北，中宵易左贤。\n勒兵临汉水，惊鴈散胡天。\n木落防河急，军孤受敌偏。\n犹闻汉皇怒，按劒待开边。",
        "dynasty": "唐",
        "collection_info": null
    },
    {
        "uuid": "821732c9be206072a767bf3664533a3d",
        "title": "塞下曲二首 一",
        "author": "马戴",
        "content": "旌旗倒北风，霜霰逐南鸿。\n夜救龙城急，朝焚虏帐空。\n骨销金镞在，鬓改玉关中。\n却想羲轩氏，无人尚战功。",
        "dynasty": "唐",
        "collection_info": null
    },
    {
        "uuid": "38e381bc776ee984d33bba1cf2d80c5f",
        "title": "塞下曲二首 二",
        "author": "马戴",
        "content": "广漠云凝惨，日斜飞霰生。\n烧山搜猛兽，伏道击迴兵。\n风折旗竿曲，沙埋树杪平。\n黄云飞旦夕，偏奏苦寒声。",
        "dynasty": "唐",
        "collection_info": null
    },
    {
        "uuid": "25aa3c4afd5566d7dd88d7da812f9a22",
        "title": "广陵曲",
        "author": "马戴",
        "content": "葱茏桂树枝，高繫黄金羁。\n叶隐青蛾翠，花飘白玉墀。\n上鸣间关鸟，下醉游侠儿。\n炀帝国已破，此中都不知。",
        "dynasty": "唐",
        "collection_info": null
    },
    {
        "uuid": "a6c49135fcc4d49651b2334ac9538af9",
        "title": "送人游蜀",
        "author": "马戴",
        "content": "别离杨柳陌，迢遰蜀门行。\n若听清猨后，应多白髮生。\n虹霓侵栈道，风雨杂江声。\n过尽愁人处，烟花是锦城。",
        "dynasty": "唐",
        "collection_info": null
    },
    {
        "uuid": "76d8bfbe7f6ea54726db112711b0bc3d",
        "title": "宿无可上人房",
        "author": "马戴",
        "content": "稀逢息心侣，细话远山期。\n河汉秋深夜，杉梧露滴时。\n风传林磬响，月掩草堂迟。\n坐卧禅心在，浮生皆不知。",
        "dynasty": "唐",
        "collection_info": null
    },
    {
        "uuid": "d9d3a8db409630506059b83e88c66b60",
        "title": "旅次夏州",
        "author": "马戴",
        "content": "嘶马发相续，行次夏王台。\n锁郡云阴暮，鸣笳烧色来。\n霜繁边上宿，鬓改碛中迴。\n怅望胡沙晓，惊蓬朔吹催。",
        "dynasty": "唐",
        "collection_info": null
    },
    {
        "uuid": "e5a5dbfde46be044186edd797e279436",
        "title": "同庄秀才宿镇星观",
        "author": "马戴",
        "content": "的的星河落，霑苔復洒松。\n湿光微泛草，石翠澹摇峰。\n野观云和月，秋城漏间钟。\n知君亲此境，九陌少相逢。",
        "dynasty": "唐",
        "collection_info": null
    },
    {
        "uuid": "917dcf5591ebf41b990e702f51ef1761",
        "title": "鹳雀楼晴望",
        "author": "马戴",
        "content": "尧女楼西望，人怀太古时。\n海波通禹凿，山木闭虞祠。\n鸟道残虹挂，龙潭返照移。\n行云如可驭，万里赴心期。",
        "dynasty": "唐",
        "collection_info": null
    },
    {
        "uuid": "5a8ef88862f15f35f3c3166d163c0df0",
        "title": "赠淮南将",
        "author": "马戴",
        "content": "何事淮南将，功高业未成。\n风涛辞海郡，雷雨镇山营。\n度碛黄云起，防秋白髮生。\n密机曾制敌，忧国更论兵。\n塞色侵旗动，寒光锁甲明。\n自怜心有作，独立望专征。",
        "dynasty": "唐",
        "collection_info": null
    },
    {
        "uuid": "68c39a2a6ebc9c78a19a440514423855",
        "title": "寄贾岛",
        "author": "马戴",
        "content": "海上不同来，关中俱久住。\n寻思别山日，老尽经行树。\n志业人未闻，时光鸟空度。\n风悲汉苑秋，雨滴秦城暮。\n佩玉与锵金，非亲亦非故。\n朱颜枉自毁，明代空相遇。\n岁晏各能归，心知旧歧路。",
        "dynasty": "唐",
        "collection_info": null
    },
    {
        "uuid": "ba308513d5808e9df4e6c29bb94d36ea",
        "title": "湘川弔舜",
        "author": "马戴",
        "content": "伊予生好古，弔舜苍梧间。\n白日坐将没，游波凝不还。\n九疑云动影，旷野竹成班。\n鴈集蒹葭渚，猨啼雾露山。\n南风吹早恨，瑶瑟怨长闲。\n元化谁能问，天门恨久关。",
        "dynasty": "唐",
        "collection_info": null
    },
    {
        "uuid": "db855a65739ed6c448021327bd39d593",
        "title": "送僧归闽中旧寺",
        "author": "马戴",
        "content": "寺隔海山遥，帆前落叶飘。\n断猨通楚塞，惊鹭出兰桡。\n星月浮波岛，烟萝渡石桥。\n钟声催野饭，秋色落寒潮。\n旧社人多老，闲房树半凋。\n空林容病士，岁晚待相招。",
        "dynasty": "唐",
        "collection_info": null
    },
    {
        "uuid": "a0865c598102dffdb4efea78af80d0d1",
        "title": "寄远",
        "author": "马戴",
        "content": "坐想亲爱远，行嗟天地阔。\n积疹甘毁颜，沈忧更销骨。\n迢迢游子心，望望归云没。\n乔木非故里，高楼共明月。\n夜深秋风多，闻鴈来天末。",
        "dynasty": "唐",
        "collection_info": null
    },
    {
        "uuid": "953acceae8efc0ede2911b942e5618a5",
        "title": "经咸阳北原",
        "author": "马戴",
        "content": "秦山曾共转，秦云自舒卷。\n古来争雄图，到此多不返。\n野狖穴孤坟，农人耕废苑。\n川长波又逝，日与岁俱晚。\n夜入咸阳中，悲吞不能饭。",
        "dynasty": "唐",
        "collection_info": null
    },
    {
        "uuid": "3315598f4120d0a8cc595ea71ad0fc77",
        "title": "冬日寄洛中杨少尹",
        "author": "马戴",
        "content": "黄河岸柳衰，城下渡流澌。\n年长从公懒，天寒入府迟。\n家山望几遍，魏阙赴何时。\n怀古心谁识，应多谒舜祠。",
        "dynasty": "唐",
        "collection_info": null
    },
    {
        "uuid": "620c0b0398fc04c934092e46149abafd",
        "title": "浙江夜宿",
        "author": "马戴",
        "content": "落帆人更起，露草满汀洲。\n远狖啼荒峤，孤萤溺漫流。\n积阴开片月，爽气集高秋。\n去去胡为恋，搴芳时一游。",
        "dynasty": "唐",
        "collection_info": null
    },
    {
        "uuid": "b7be096171bfa981d6c6916935b70a64",
        "title": "寄西岳白石僧",
        "author": "马戴",
        "content": "挂锡中峯上，经行踏石梯。\n云房出定后，岳月在池西。\n峭壁残霞照，欹松积雪齐。\n年年着山屐，曾得到招提。",
        "dynasty": "唐",
        "collection_info": null
    },
    {
        "uuid": "3dd5528f377c606d5e77657cbb68cfe0",
        "title": "同州冬日陪吴常侍闲宴",
        "author": "马戴",
        "content": "中天白云散，集客郡斋时。\n陶性聊飞爵，看山忽罢碁。\n雪花凝始散，木叶脱无遗。\n静理良多暇，招邀惬所思。",
        "dynasty": "唐",
        "collection_info": null
    },
    {
        "uuid": "5e91a1c7279d9fd9b22f9a38c27bfe09",
        "title": "答鄜畤友人同宿见示",
        "author": "马戴",
        "content": "为客自堪悲，风尘日满衣。\n承明无计入，旧隐但怀归。\n雪积孤城暗，灯残晓角微。\n相逢喜同宿，此地故人稀。",
        "dynasty": "唐",
        "collection_info": null
    },
    {
        "uuid": "75f1ad078bb3a516f09b61a0e3edc16f",
        "title": "题僧禅院",
        "author": "马戴",
        "content": "虚室焚香久，禅心悟几生。\n滤泉侵月起，扫径避虫行。\n树隔前朝在，苔滋废渚平。\n我来风雨夜，像设一灯明。",
        "dynasty": "唐",
        "collection_info": null
    },
    {
        "uuid": "2007220d3acdb9a8b812e0c8e3127104",
        "title": "怀故山寄贾岛",
        "author": "马戴",
        "content": "心偶羡明代，学诗观国风。\n自从来阙下，未胜在山中。\n丹桂日应老，白云居久空。\n谁能谢诗去，聊与此生同。",
        "dynasty": "唐",
        "collection_info": null
    },
    {
        "uuid": "a6f7afdb2391a71f00f5e8a2bffe4865",
        "title": "灞上秋居",
        "author": "马戴",
        "content": "灞原风雨定，晚见鴈行频。\n落叶他乡树，寒灯独夜人。\n空园白露滴，孤壁野僧隣。\n寄卧郊扉久，何门致此身。",
        "dynasty": "唐",
        "collection_info": null
    },
    {
        "uuid": "3a071739ba6219ffe779b453ce276895",
        "title": "寄崇德里居作",
        "author": "马戴",
        "content": "扫君园林地，泽我清凉襟。\n高鸟云路晚，孤蝉杨柳深。\n风微汉宫漏，月迥秦城砧。\n光景坐如此，徒怀经济心。",
        "dynasty": "唐",
        "collection_info": null
    },
    {
        "uuid": "d3a0e8997f5767819a46bfbe16fcdc00",
        "title": "河梁别",
        "author": "马戴",
        "content": "河梁送别者，行哭半非亲。\n此路足征客，胡天多杀人。\n金罍照离思，宝瑟凝残春。\n早晚期相见，垂杨凋復新。",
        "dynasty": "唐",
        "collection_info": null
    },
    {
        "uuid": "e2a7a9f62325373bb64eee3a2e4640ae",
        "title": "留别定襄卢军事",
        "author": "马戴",
        "content": "行行与君别，路在鴈门西。\n秋色见边草，军声闻戍鼙。\n酣歌击宝劒，跃马上金堤。\n归去咸阳里，平生志不迷。",
        "dynasty": "唐",
        "collection_info": null
    },
    {
        "uuid": "a56843ae2fed1d655550c23921072f08",
        "title": "送杜秀才东游",
        "author": "马戴",
        "content": "羇游年復长，去日值秋残。\n草出函关白，云藏野渡寒。\n鸿多霜雪重，山广道途难。\n心事何人识，斗牛应数看。",
        "dynasty": "唐",
        "collection_info": null
    },
    {
        "uuid": "69c367499dfbde7e1bbb39e26a2549a4",
        "title": "怀黄颇",
        "author": "马戴",
        "content": "有客南浮去，平生与我同。\n炎州结遥思，芳杜采应空。\n秦鴈归侵月，湘猿戏褭枫。\n期君翼明代，未可恋山中。",
        "dynasty": "唐",
        "collection_info": null
    },
    {
        "uuid": "25f3c9b87d81d5d14aef2ddb7162c6d3",
        "title": "陇上独望",
        "author": "马戴",
        "content": "斜日挂边树，萧萧独望间。\n阴云藏汉垒，飞火照胡山。\n陇首行人绝，河源夕鸟还。\n谁为立勋者，可惜宝刀闲。",
        "dynasty": "唐",
        "collection_info": null
    },
    {
        "uuid": "3f4574fcb919094adcb1c56c89e7dcba",
        "title": "长安书怀",
        "author": "马戴",
        "content": "岐路今如此，还堪恸哭频。\n关中成久客，海上老诸亲。\n谷口田应废，乡山草又春。\n年年销壮志，空作献书人。",
        "dynasty": "唐",
        "collection_info": null
    },
    {
        "uuid": "1b47cb96f42acea576fa4c278269d68f",
        "title": "邯郸驿楼作",
        "author": "马戴",
        "content": "芜没丛台久，清漳废御沟。\n蝉鸣河外树，人在驿西楼。\n云烧天中赤，山当日落秋。\n近郊经战后，处处骨成丘。",
        "dynasty": "唐",
        "collection_info": null
    },
    {
        "uuid": "12e696706b0caaff1f399f12c45657fb",
        "title": "别家后次飞狐西即事",
        "author": "马戴",
        "content": "远归从此别，亲爱失天涯。\n去国频迴首，方秋不在家。\n鸣蛩闻塞路，冷鴈背龙沙。\n西次桑干曲，洲中见荻花。",
        "dynasty": "唐",
        "collection_info": null
    },
    {
        "uuid": "bd338d14c470b7109fe9a0444d885583",
        "title": "题青龙寺镜公房",
        "author": "马戴",
        "content": "一室意何有，闲门为我开。\n炉香寒自灭，履雪饭初迴。\n窗迥孤山入，灯残片月来。\n禅心方此地，不必访天台。",
        "dynasty": "唐",
        "collection_info": null
    },
    {
        "uuid": "66abb670ea93bc0a60e6c2be78355636",
        "title": "边城独望",
        "author": "马戴",
        "content": "聊凭危堞望，倍起异乡情。\n霜落蒹葭白，山昏雾露生。\n河滩胡鴈下，戎垒汉鼙惊。\n独树残秋色，狂歌泪满缨。",
        "dynasty": "唐",
        "collection_info": null
    },
    {
        "uuid": "37a2dbaa087ac796b8238f5a7230c122",
        "title": "江亭赠别",
        "author": "马戴",
        "content": "长亭晚送君，秋色渡江濆。\n衰柳风难定，寒涛雪不分。\n猨声离楚峡，帆影入湘云。\n独泛扁舟夜，山钟可卧闻。",
        "dynasty": "唐",
        "collection_info": null
    },
    {
        "uuid": "309604b1d3a8c529aaaa0ff823d1a18d",
        "title": "旅次寄贾岛兼简无可上人",
        "author": "马戴",
        "content": "相思边草长，迴望水连空。\n鴈过当行次，蝉鸣復客中。\n壮年看即改，羸病计多同。\n傥宿林中寺，深凭问远公。",
        "dynasty": "唐",
        "collection_info": null
    },
    {
        "uuid": "e29f73ba1c9ccdcb29ab50144442c902",
        "title": "寄剡中友人",
        "author": "马戴",
        "content": "故人今在剡，秋草意如何。\n岭暮云霞杂，潮迴岛屿多。\n沃洲僧几访，天姥客谁过。\n岁晚偏相忆，风生隔楚波。",
        "dynasty": "唐",
        "collection_info": null
    },
    {
        "uuid": "fcd323b1597676da89b1f254e9c2eecf",
        "title": "送国子韦丞",
        "author": "马戴",
        "content": "临水独相送，归期千里间。\n云迴逢过雨，路转入连山。\n一骑行芳草，新蝉发故关。\n遥聆茂陵下，夜启竹扉闲。",
        "dynasty": "唐",
        "collection_info": null
    },
    {
        "uuid": "b230005316deeeb0fb004b0b0871ce10",
        "title": "题吴发原南居",
        "author": "马戴",
        "content": "闲居谁厌僻，门掩汉祠前。\n山色夏云映，树阴幽草连。\n晴光分渚曲，绿气冒原田。\n何日远游罢，高枝已噪蝉。",
        "dynasty": "唐",
        "collection_info": null
    },
    {
        "uuid": "f21e5ed77e60a272acf5c24bddcb9a7c",
        "title": "雒中寒夜姚侍御宅怀贾岛",
        "author": "马戴",
        "content": "夜木动寒色，雒阳城阙深。\n如何异乡思，更抱故人心。\n微月关山远，闲阶霜霰侵。\n谁知石门路，待与子同寻。",
        "dynasty": "唐",
        "collection_info": null
    },
    {
        "uuid": "f1a257a4803377ecbba2392210b7a71a",
        "title": "征妇叹",
        "author": "马戴",
        "content": "稚子在我抱，送君登远道。\n稚子今已行，念君上边城。\n蓬根既无定，蓬子焉用生。\n但见请防胡，不闻言罢兵。\n及老能得归，少者还长征。",
        "dynasty": "唐",
        "collection_info": null
    },
    {
        "uuid": "b38a47759ff0302505ac0adbd72c5ee6",
        "title": "山中寄姚合员外",
        "author": "马戴",
        "content": "朝与城阙别，暮同麋鹿归。\n鸟鸣松观静，人过石桥稀。\n木叶摇山翠，泉痕入涧扉。\n敢招仙署客，暂此拂朝衣。",
        "dynasty": "唐",
        "collection_info": null
    },
    {
        "uuid": "bd3bf3386e488e2b7fb030374c016fce",
        "title": "中秋月",
        "author": "马戴",
        "content": "阴魄出海上，望之增苦吟。\n冷搜骊颔重，寒彻蚌胎深。\n皓气笼诸夏，清光射万岑。\n悠然天地内，皎洁一般心。",
        "dynasty": "唐",
        "collection_info": null
    },
    {
        "uuid": "c85e743f7ffe6991c3e58397d2aa05ea",
        "title": "下第寄友人",
        "author": "马戴",
        "content": "金门君待问，石室我思归。\n圣主尊黄屋，何人荐白衣。\n年来御沟柳，赠别雨霏霏。",
        "dynasty": "唐",
        "collection_info": null
    },
    {
        "uuid": "50fc80f386f4f22b424072260ed0b155",
        "title": "寄广州杨参军",
        "author": "马戴",
        "content": "南方春景好，念子缓归心。\n身方脱野服，冠未繫朝簪。\n足恣平生赏，无虞外役侵。\n汀洲观鸟戏，向月和猨吟。\n税驾楚山广，扬帆湘水深。\n采奇搜石穴，怀胜即枫林。\n怅望极霞际，流情堕海阴。\n前朝杳难问，叹息洒鸣琴。",
        "dynasty": "唐",
        "collection_info": null
    },
    {
        "uuid": "0dc186e3839f856f6929bc694a11e72d",
        "title": "离夜二首 一",
        "author": "马戴",
        "content": "东征辽水迥，北近单于台。\n戎衣挂宝剑，玉筯衔金杯。\n红烛暗将灭，翠蛾终不开。",
        "dynasty": "唐",
        "collection_info": null
    },
    {
        "uuid": "df06ffe9cf295f266d6ec95c3dd47fbb",
        "title": "离夜二首 二",
        "author": "马戴",
        "content": "凝夜照离色，恐闻啼晚鸦。\n前年营鴈塞，明月戍龙沙。\n曾与五陵子，休装孤剑花。",
        "dynasty": "唐",
        "collection_info": null
    },
    {
        "uuid": "bc3ef7a6a0c1de80ed0958e2d49fa0b7",
        "title": "荅太原从军杨员外送别",
        "author": "马戴",
        "content": "君将海月佩，赠之光我行。\n见知言不浅，怀报意非轻。\n反照临歧思，中年未达情。\n河梁人送别，秋汉鴈相鸣。\n衰柳摇边吹，寒云冒古城。\n西游还献赋，应许託平生。",
        "dynasty": "唐",
        "collection_info": null
    },
    {
        "uuid": "d54d965f47aa90bf2b76a4e7178d9958",
        "title": "送从叔重赴海南从事",
        "author": "马戴",
        "content": "又从连帅请，还作岭南行。\n穷海何时到，孤帆累月程。\n乱蝉吟暮色，哀狖落秋声。\n晚路潮波起，寒葭雾雨生。\n沙埋铜柱没，山簇瘴云平。\n念此别离苦，其如宗从情。",
        "dynasty": "唐",
        "collection_info": null
    },
    {
        "uuid": "f4e30dd998309303aef3e329a0750c6d",
        "title": "送韩校书江西从事",
        "author": "马戴",
        "content": "出关寒色尽，云梦草生新。\n鴈背岳阳雨，客行江上春。\n遥程随水阔，枉路倒帆频。\n夕照临孤馆，朝霞发广津。\n湖山潮半隔，郡壁岸斜邻。\n自此钟陵道，裁书有故人。",
        "dynasty": "唐",
        "collection_info": null
    },
    {
        "uuid": "30301692f54d684494374bba5e735f6a",
        "title": "送顾少府之永康",
        "author": "马戴",
        "content": "婺女星边去，春生即有花。\n寒关云復雪，古渡草连沙。\n宿次吴江晚，行侵日徼斜。\n官传梅福政，县顾赤松家。\n烧起明山翠，潮迴动海霞。\n清高宜阅此，莫叹近天涯。",
        "dynasty": "唐",
        "collection_info": null
    },
    {
        "uuid": "720ed523053e5f80de7c325e0f7647db",
        "title": "幽上留别令狐侍郎",
        "author": "马戴",
        "content": "自别丘中隐，频年哭路岐。\n辛勤今若是，少壮岂多时。\n露滴阴虫苦，秋声远客悲。\n晚营严鼓角，红叶拂旌旗。\n北阙虚延望，西林久见思。\n川流寒水急，云返故山迟。\n落照游人去，长空独鸟随。\n不堪风景隔，忠信寡相知。",
        "dynasty": "唐",
        "collection_info": null
    },
    {
        "uuid": "0a89314dbce3187f012f7b3ecacf6a11",
        "title": "襄阳席上呈于司空",
        "author": "马戴",
        "content": "花枝临水復临堤，也照清江也照泥。\n寄语东君好抬举，夜来曾伴凤皇栖。",
        "dynasty": "唐",
        "collection_info": null
    },
    {
        "uuid": "31f292105af593d64c7ac950c1ec2802",
        "title": "宿裴氏溪居怀厉玄先辈",
        "author": "马戴",
        "content": "树下孤石坐，草间微有霜。\n同人不同北，云鸟自南翔。\n迢遰夜山色，清泠泉月光。\n西风耿离抱，江海遥相望。",
        "dynasty": "唐",
        "collection_info": null
    },
    {
        "uuid": "779954030fa6dda382cb02e056d659fb",
        "title": "集宿姚殿中宅期僧无可不至",
        "author": "马戴",
        "content": "殿中日相命，开尊话旧时。\n余钟催鸟绝，积雪阻僧期。\n林静寒光远，天阴曙色迟。\n今夕復何夕，人谒去难追。",
        "dynasty": "唐",
        "collection_info": null
    },
    {
        "uuid": "ff2539fb49eedad7c92462586a27954a",
        "title": "宿贾岛原居",
        "author": "马戴",
        "content": "寒鴈过原急，渚边秋色深。\n烟霞向海岛，风雨宿园林。\n俱住明时愿，同怀故国心。\n未能先隐迹，聊此一相寻。",
        "dynasty": "唐",
        "collection_info": null
    },
    {
        "uuid": "d2a2d9ce2708db02a16858bda98299fa",
        "title": "赠别空公",
        "author": "马戴",
        "content": "云门秋却入，微径久无人。\n后夜中峰月，空林百衲身。\n寂寥寒磬尽，盥漱瀑泉新。\n履迹谁相见，松风扫石尘。",
        "dynasty": "唐",
        "collection_info": null
    },
    {
        "uuid": "4c86dda01539a1081d7f21af3e951b61",
        "title": "府试观开元皇帝东封图",
        "author": "马戴",
        "content": "俨若翠华举，登封图乍开。\n冕旒明主立，冠剑侍臣陪。\n迹类飞仙去，光同拜日来。\n粉痕疑检玉，黛色讶生苔。\n挂壁云将起，陵风仗若迴。\n何年復东幸，鲁叟望悠哉。",
        "dynasty": "唐",
        "collection_info": null
    },
    {
        "uuid": "c6aea589ffe50c37e194f38ec58d47fc",
        "title": "府试水始冰",
        "author": "马戴",
        "content": "南池寒色动，北陆岁阴生。\n薄薄流澌聚，灕灕翠潋平。\n暗霑霜稍厚，迴照日还轻。\n乳窦悬残滴，湘流减恨声。\n即堪金井贮，会映玉壶清。\n洁白心虽识，空期饮此明。",
        "dynasty": "唐",
        "collection_info": null
    },
    {
        "uuid": "5f433016e800d443d1aa044642e5e795",
        "title": "边馆逢贺秀才",
        "author": "马戴",
        "content": "贫病无疎我与君，不知何事久离羣。\n鹿裘共弊同为客，龙阙将移拟献文。\n空馆夕阳鸦绕树，荒城寒色鴈和云。\n不堪吟断边笳晓，叶落东西客又分。",
        "dynasty": "唐",
        "collection_info": null
    },
    {
        "uuid": "f1e495c2cf5c64941d4de8e2501241eb",
        "title": "宿王屋天坛",
        "author": "马戴",
        "content": "星斗半沈苍翠色，红霞远照海涛分。\n折松晓拂天坛雪，投简寒窥玉洞云。\n绝顶醮迴人不见，深林磬度鸟应闻。\n未知谁与传金箓，独向仙祠拜老君。",
        "dynasty": "唐",
        "collection_info": null
    },
    {
        "uuid": "2667367026658f69b0dcf4ef4b3d304a",
        "title": "岐阳逢曲阳故人话旧",
        "author": "马戴",
        "content": "异地还相见，平生问可知。\n壮年俱欲暮，往事尽堪悲。\n道路频艰阻，亲朋久别离。\n解兵逃白刃，谒帝值明时。\n淹疾生涯故，因官事业移。\n鸡鸣关月落，鴈度朔风吹。\n客泪翻岐下，乡心落海湄。\n积愁何计遣，满酌浣相思。",
        "dynasty": "唐",
        "collection_info": null
    },
    {
        "uuid": "1a38c69a99420f9a0ec87f40d9df48f8",
        "title": "赠禅僧",
        "author": "马戴",
        "content": "弟子人天遍，童年在沃洲。\n开禅山木长，浣衲海沙秋。\n振锡摇汀月，持瓶接瀑流。\n赤城何日上，鄙愿从师游。",
        "dynasty": "唐",
        "collection_info": null
    },
    {
        "uuid": "0d83fd4da5bd3943094a4550827fb582",
        "title": "题庐山寺",
        "author": "马戴",
        "content": "白茅为屋宇编荆，数处阶墀石迭成。\n东谷笑言西谷响，下方云雨上方晴。\n鼠惊樵客缘苍壁，猨戏山头撼紫柽。\n别有一条投涧水，竹筒斜引入茶铛。",
        "dynasty": "唐",
        "collection_info": null
    },
    {
        "uuid": "69c4d0d0fe852b4d23cde6622d12a9ba",
        "title": "题石瓮寺",
        "author": "马戴",
        "content": "僧室并皇宫，云门辇路同。\n渭分双阙北，山迥五陵东。\n修绠悬林表，深泉汲洞中。\n人烟窥垤蚁，鸳瓦拂冥鸿。\n藓壁松生峭，龛灯月照空。\n稀逢息心侣，独礼竺干公。",
        "dynasty": "唐",
        "collection_info": null
    },
    {
        "uuid": "4d0ea6fb174ebbefae03d4725513bde4",
        "title": "谒仙观二首 一",
        "author": "马戴",
        "content": "我生求羽化，斋沐造仙居。\n葛蔓没丹井，石函盛道书。\n寒松多偃侧，灵洞遍清虚。\n一就泉西饮，云中采药蔬。",
        "dynasty": "唐",
        "collection_info": null
    },
    {
        "uuid": "de2df42facb4cd98e293af32d0d04347",
        "title": "谒仙观二首 二",
        "author": "马戴",
        "content": "山空蕙气香，乳管折云房。\n愿值壶中客，亲传肘后方。\n三更礼星斗，寸匕服丹霜。\n默坐树阴下，仙经横石床。",
        "dynasty": "唐",
        "collection_info": null
    },
    {
        "uuid": "6e8824c8f77237c4aa0bd854c4aca526",
        "title": "送朴山人归新罗",
        "author": "马戴",
        "content": "浩渺行无极，扬帆但信风。\n云山过海半，乡树入舟中。\n波定遥天出，沙平远岸穷。\n离心寄何处，目断曙霞东。",
        "dynasty": "唐",
        "collection_info": null
    },
    {
        "uuid": "1fd67b547dd01b3235738f2f8a5341e6",
        "title": "题静住寺钦用上人房",
        "author": "马戴",
        "content": "寺近朝天路，多闻玉佩音。\n鉴人开慧眼，归鸟息禅心。\n磬接星河曙，窗连夏木深。\n此中能宴坐，何必在云林。",
        "dynasty": "唐",
        "collection_info": null
    },
    {
        "uuid": "6b0f97c9e19647b8b661909529d25e4a",
        "title": "赠杨先辈",
        "author": "马戴",
        "content": "平生闲放久，野鹿许为羣。\n居止邻西岳，轩窗度白云。\n斋心饭松子，话道接茅君。\n汉主思清净，休书谏猎文。",
        "dynasty": "唐",
        "collection_info": null
    },
    {
        "uuid": "ab8c24f27268b47b4126d56afb80f755",
        "title": "詶李景章先辈",
        "author": "马戴",
        "content": "平生诗句忝多同，不得陪君奉至公。\n金镝自宜先中鹄，铅刀甘且学雕虫。\n莺啼细柳临关路，燕接飞花遶汉宫。\n九陌芳菲人竞赏，此时心在别离中。",
        "dynasty": "唐",
        "collection_info": null
    },
    {
        "uuid": "e1f49e5fc29e55ea1d3511ea5cd403bb",
        "title": "赠祠部令狐郎中",
        "author": "马戴",
        "content": "官初执宪称雄才，省转为郎雅望催。\n待制松阴移玉殿，分宵露气静天台。\n算棋默向孤云坐，随鹤闲穷片水迴。\n忽忆十年相识日，小儒新自海边来。",
        "dynasty": "唐",
        "collection_info": null
    },
    {
        "uuid": "6b14612b24e511799f17aba9d96eeb5b",
        "title": "送册东夷王使",
        "author": "马戴",
        "content": "越海传金册，华夷礼命行。\n片帆秋色动，万里信潮生。\n日映孤舟出，沙连绝岛明。\n翳空翻大鸟，飞雪洒长鲸。\n旧鬓迴应改，遐荒梦易惊。\n何当理风檝，天外问来程。",
        "dynasty": "唐",
        "collection_info": null
    },
    {
        "uuid": "6d975e849293c39843f19d4ca9745ef8",
        "title": "送武陵王将军",
        "author": "马戴",
        "content": "河外今无事，将军有战名。\n艰难长剑缺，功业少年成。\n晓仗亲云陛，寒宵突禁营。\n朱旗身外色，玉漏耳边声。\n开閤谈宾至，调弓过鴈惊。\n为儒多不达，见学请长缨。",
        "dynasty": "唐",
        "collection_info": null
    },
    {
        "uuid": "87ed68297a34a1ce6892586eebe0df0a",
        "title": "赠鄠县尉李先辈二首 一",
        "author": "马戴",
        "content": "同人家鄠杜，相见罢官时。\n野坐苔生石，荒居菊入篱。\n听蝉临水久，送鹤背山迟。\n未拟还城阙，溪僧别有期。",
        "dynasty": "唐",
        "collection_info": null
    },
    {
        "uuid": "6d497f8f60097063b0f8b8e34ddfeca6",
        "title": "赠鄠县尉李先辈二首 二",
        "author": "马戴",
        "content": "休官不到阙，求静匪营他。\n种药唯愁晚，看云肯厌多。\n渚边逢鹭下，林表伴僧过。\n闲检仙方试，松花酒自和。",
        "dynasty": "唐",
        "collection_info": null
    },
    {
        "uuid": "b6ddf1e80699a4581bb7f026f79bb9e6",
        "title": "边将",
        "author": "马戴",
        "content": "玉榼酒频倾，论功笑李陵。\n红缰跑骏马，金镞掣秋鹰。\n塞迥连天雪，河深彻底冰。\n谁言提一剑，勤苦事中兴。",
        "dynasty": "唐",
        "collection_info": null
    },
    {
        "uuid": "9258b09748a887240a8a20e833844ae8",
        "title": "下第别令狐员外",
        "author": "马戴",
        "content": "论文期雨夜，饮酒及芳晨。\n坐叹百花发，潜惊双鬓新。\n旧交多得路，别业远仍贫。\n便欲辞知己，归耕海上春。",
        "dynasty": "唐",
        "collection_info": null
    },
    {
        "uuid": "261da944bcfe70d6d9efef69f0d61d49",
        "title": "送春坊董正字浙右归觐",
        "author": "马戴",
        "content": "去觐毘陵日，秋残建业中。\n莎垂石城古，山阔海门空。\n灌木寒樯远，层波皓月同。\n何当復雠校，春集少阳宫。",
        "dynasty": "唐",
        "collection_info": null
    },
    {
        "uuid": "454f48c0ac5354c7f828c0982c642b5c",
        "title": "送和北虏使",
        "author": "马戴",
        "content": "路始阴山北，迢迢雨雪天。\n长城人过少，沙碛马难前。\n日入流沙际，阴生瀚海边。\n刀镮向月动，旌纛冒霜悬。\n逐兽孤围合，交兵一箭传。\n穹庐移斥候，烽火绝祁连。\n汉将行持节，胡儿坐控弦。\n明妃的迴面，南送使君旋。",
        "dynasty": "唐",
        "collection_info": null
    },
    {
        "uuid": "292bab62a19283f87a25c900ad5fe7fa",
        "title": "摅情留别幷州从事",
        "author": "马戴",
        "content": "浅学长自鄙，谬承贤达知。\n才希汉主召，玉任楚人疑。\n年长惭漂泊，恩深惜别离。\n秋光独鸟过，暝色一蝉悲。\n鹤髮生何速，龙门上苦迟。\n雕虫羞朗鉴，干禄贵明时。\n故国诚难返，青云致未期。\n空将感激泪，一自洒临岐。",
        "dynasty": "唐",
        "collection_info": null
    },
    {
        "uuid": "69a65552a31cc932b9502e2f0cce5d80",
        "title": "酬田卿送西游",
        "author": "马戴",
        "content": "华堂开翠簟，惜别玉壶深。\n客去当烦暑，蝉鸣復此心。\n废城乔木在，古道浊河侵。\n莫虑西游远，西关绝陇阴。",
        "dynasty": "唐",
        "collection_info": null
    },
    {
        "uuid": "83e72f1ffa1673911de4edb00cf7dbbb",
        "title": "雪中送青州薛评事",
        "author": "马戴",
        "content": "腊景不可犯，从戎难自由。\n怜君急王事，走马赴边州。\n岳雪明日观，海云冒营丘。\n惭无斗酒泻，敢望御重裘。",
        "dynasty": "唐",
        "collection_info": null
    },
    {
        "uuid": "144db0f3be07d24a5c1ba29784d0e0cb",
        "title": "哭京兆庞尹",
        "author": "马戴",
        "content": "神州丧贤尹，父老泣关中。\n未尽羣生愿，纔留及物功。\n清光沈皎月，素业振遗风。\n履迹莓苔掩，珂声紫陌空。\n从来受知者，会葬汉陵东。",
        "dynasty": "唐",
        "collection_info": null
    },
    {
        "uuid": "36da33323d3c8cb500693590f4a297ad",
        "title": "路傍树",
        "author": "马戴",
        "content": "古树何人种，清阴减昔时。\n莓苔根半露，风雨节偏危。\n虫蠹心将穴，蝉催叶向衰。\n樵童不须翦，聊起邵公思。",
        "dynasty": "唐",
        "collection_info": null
    },
    {
        "uuid": "c2b035aa4751f9d400b93830ddf6aba1",
        "title": "送客南游",
        "author": "马戴",
        "content": "拟卜何山隐，高秋指岳阳。\n苇干云梦色，橘熟洞庭香。\n疎雨残虹影，[回]云背鸟行。\n灵均如可问，一为哭清湘。",
        "dynasty": "唐",
        "collection_info": null
    },
    {
        "uuid": "f084ba958a19ad3ea4d03aadeb0f4819",
        "title": "寄襄阳王公子",
        "author": "马戴",
        "content": "君马勒金羁，君家贮玉笄。\n白云登岘首，碧树醉铜鞮。\n泽广荆州北，山多汉水西。\n鹿门知不隐，芳草自萋萋。",
        "dynasty": "唐",
        "collection_info": null
    },
    {
        "uuid": "a7b66c906809d1743a3f9080a82cce2a",
        "title": "集宿姚侍御宅怀永乐宰殷侍御",
        "author": "马戴",
        "content": "石田虞芮接，种树白云阴。\n穴闭神踪古，河流禹凿深。\n樵人应满郭，僊鸟几巢林。\n此会偏相语，曾供雪夜吟。",
        "dynasty": "唐",
        "collection_info": null
    },
    {
        "uuid": "e3f0551a70a3cae114fd88e778abe869",
        "title": "易水怀古",
        "author": "马戴",
        "content": "荆卿西去不復返，易水东流无尽期。\n落日萧条蓟城北，黄沙白草任风吹。",
        "dynasty": "唐",
        "collection_info": null
    },
    {
        "uuid": "5ad3b58184ee36a7f099efcc2814c8d1",
        "title": "送僧二首 一",
        "author": "马戴",
        "content": "亲在平阳忆久归，洪河雨涨出关迟。\n独过旧寺人稀识，一一杉松老别时。",
        "dynasty": "唐",
        "collection_info": null
    },
    {
        "uuid": "cbe74567191f0f1c537a7ea561a228f0",
        "title": "送僧二首 二",
        "author": "马戴",
        "content": "龛中破衲自持行，树下禅床坐一生。\n来往白云知岁久，满山猨鸟会经声。",
        "dynasty": "唐",
        "collection_info": null
    },
    {
        "uuid": "528cac49c773e0d0eaab49c11604a253",
        "title": "赠友人边游回",
        "author": "马戴",
        "content": "游子新从绝塞回，自言曾上李陵台。\n尊前语尽北风起，秋色萧条胡鴈来。",
        "dynasty": "唐",
        "collection_info": null
    },
    {
        "uuid": "d8a737f10e92a20f14530ffaf8e1f06d",
        "title": "山中作",
        "author": "马戴",
        "content": "屐齿无泥竹策轻，莓苔梯滑夜难行。\n独开石室松门裏，月照前山空水声。",
        "dynasty": "唐",
        "collection_info": null
    },
    {
        "uuid": "d4e98e3b0e7552108c8857af2d9b03bb",
        "title": "出塞词",
        "author": "马戴",
        "content": "金带连环束战袍，马头衝雪度临洮。\n卷旗夜劫单于帐，乱斫胡儿缺宝刀。",
        "dynasty": "唐",
        "collection_info": null
    },
    {
        "uuid": "a4e428641b798dbe54ba83d1c914328c",
        "title": "寄云台观田秀才",
        "author": "马戴",
        "content": "云压松枝拂石窗，幽人独坐鹤成双。\n晚来漱齿敲冰渚，闲读仙书倚翠幢。",
        "dynasty": "唐",
        "collection_info": null
    },
    {
        "uuid": "8f0b2df7598a81b5e1fc4e55c248f05c",
        "title": "边上送杨侍御鞫狱回",
        "author": "马戴",
        "content": "狱成冤雪晚云开，豸角威清塞鴈回。\n飞将送迎遥避马，离亭不敢劝金杯。",
        "dynasty": "唐",
        "collection_info": null
    },
    {
        "uuid": "22f867baa2ed94ea1d7a9f223519e65a",
        "title": "射鵰骑",
        "author": "马戴",
        "content": "蕃面将军着鼠裘，酣歌衝雪在边州。\n猎过黑山犹走马，寒鵰射落不回头。",
        "dynasty": "唐",
        "collection_info": null
    },
    {
        "uuid": "c39f51d2ca8c8597093308e069792189",
        "title": "高司马移竹",
        "author": "马戴",
        "content": "丛居堂下幸君移，翠掩灯窗露叶垂。\n莫羡孤生在山者，无人看着拂云枝。",
        "dynasty": "唐",
        "collection_info": null
    },
    {
        "uuid": "39425ecdebc45cc0e6de56d291b3fd9d",
        "title": "赠前蔚州崔使君",
        "author": "马戴",
        "content": "战回脱剑绾铜鱼，塞鴈迎风避隼旟。\n欲识前时为郡政，校成上下考新书。",
        "dynasty": "唐",
        "collection_info": null
    },
    {
        "uuid": "2a87d82396c874a5ae40f6cfd7f9b11d",
        "title": "秋思二首 一",
        "author": "马戴",
        "content": "万木秋霖后，孤山夕照余。\n田园无岁计，寒近忆樵渔。",
        "dynasty": "唐",
        "collection_info": null
    },
    {
        "uuid": "40b4a9cb82f4a0424a07849af684f2de",
        "title": "秋思二首 二",
        "author": "马戴",
        "content": "亭树霜霰满，野塘凫鸟多。\n蕙兰不可折，楚老徒悲歌。",
        "dynasty": "唐",
        "collection_info": null
    },
    {
        "uuid": "506ddfc899b0765b3a7d37f10e104807",
        "title": "黄神谷纪事",
        "author": "马戴",
        "content": "霹雳振秋岳，折松横洞门。\n云龙忽变化，但觉玉潭昏。",
        "dynasty": "唐",
        "collection_info": null
    },
    {
        "uuid": "d5c9b2a18b6056317344d51c26856646",
        "title": "过亡友墓",
        "author": "马戴",
        "content": "忆昨送君葬，今看坟树高。\n寻思后期者，只是益生劳。",
        "dynasty": "唐",
        "collection_info": null
    },
    {
        "uuid": "81486893cd36525e72711fa43cd183e2",
        "title": "闻瀑布冰折",
        "author": "马戴",
        "content": "万仞冰峭折，寒声投白云。\n光摇山月堕，我向石床闻。",
        "dynasty": "唐",
        "collection_info": null
    },
    {
        "uuid": "7b665b25f549b79fae850a0ba2e8e69b",
        "title": "赠道者",
        "author": "马戴",
        "content": "深居白云穴，静注赤松经。\n往往龙潭上，焚香礼斗星。",
        "dynasty": "唐",
        "collection_info": null
    },
    {
        "uuid": "2930e3a0443b2be3a52b3f9b0697fb6e",
        "title": "华下逢杨侍御",
        "author": "马戴",
        "content": "巨灵掌上月，玉女盆中泉。\n柱史息车看，孤云心浩然。",
        "dynasty": "唐",
        "collection_info": null
    },
    {
        "uuid": "6fedfce9a7b9515cbbdef5b8a31b04a7",
        "title": "新春闻赦",
        "author": "马戴",
        "content": "道在猜谗息，仁深疾苦除。\n尧聪能下听，汤网本来疎。",
        "dynasty": "唐",
        "collection_info": null
    },
    {
        "uuid": "de792447ca4e7805b530008724e817d9",
        "title": "送李侍御福建从事",
        "author": "马戴",
        "content": "晋安来越国，蔓草故宫迷。\n钓渚龙应在，琴台鹤乱栖。\n泛涛明月广，边海众山齐。\n宾府通兰棹，蛮僧接石梯。\n片云和瘴湿，孤屿映帆低。\n上客多诗兴，秋猨足夜啼。",
        "dynasty": "唐",
        "collection_info": null
    },
    {
        "uuid": "689dba2e6c4cb27761efa55658f8a2b3",
        "title": "酬刑部姚郎中",
        "author": "马戴",
        "content": "路岐人不见，尚得记心中。\n月忆潇湘渚，春生兰杜丛。\n鸟啼花半落，人散爵方空。\n所赠诚难荅，泠然一雅风。",
        "dynasty": "唐",
        "collection_info": null
    },
    {
        "uuid": "efe6809b1bf16e8c44fae39de62a3fc6",
        "title": "送柳秀才往连州看弟",
        "author": "马戴",
        "content": "离人非逆旅，有弟谪连州。\n楚雨霑猨暮，湘云拂鴈秋。\n蒹葭行广泽，星月棹寒流。\n何处江关鏁，风涛阻客愁。",
        "dynasty": "唐",
        "collection_info": null
    },
    {
        "uuid": "f2c2d04eb16a65bbf36e2721d89920f1",
        "title": "晚眺有怀",
        "author": "马戴",
        "content": "点点抱离念，旷怀成怨歌。\n高台试延望，落照在寒波。\n此地芳草歇，旧山乔木多。\n悠然暮天际，但见鸟相过。",
        "dynasty": "唐",
        "collection_info": null
    },
    {
        "uuid": "00762976cef4010f19d273202d2c04ab",
        "title": "山中兴作",
        "author": "马戴",
        "content": "高高丹桂枝，袅袅女萝衣。\n密叶浮云过，幽阴暮鸟归。\n月和风翠动，花落瀑泉飞。\n欲翦兰为佩，中林露未晞。",
        "dynasty": "唐",
        "collection_info": null
    },
    {
        "uuid": "7686757ad892234a1bf6a445d8e956ea",
        "title": "送皇甫协律淮南从事",
        "author": "马戴",
        "content": "辟书丞相草，招作广陵行。\n隋柳疎淮岸，汀洲接海城。\n楚樯经雨泊，烟月隔潮生。\n谁与同尊俎，鸡鸾集虎营。",
        "dynasty": "唐",
        "collection_info": null
    },
    {
        "uuid": "ffc2424d18c297b49a7a3ea50d243e1b",
        "title": "别灵武令狐校书",
        "author": "马戴",
        "content": "北风吹别思，落月度关河。\n树隐流沙短，山平近塞多。\n鴈池戎马饮，鵰帐戍人过。\n莫虑行军苦，华夷道正和。",
        "dynasty": "唐",
        "collection_info": null
    },
    {
        "uuid": "14039e4473a66cd6ffa54a04fd8852ef",
        "title": "田氏南楼对月",
        "author": "马戴",
        "content": "主人同露坐，明月在高台。\n咽咽阴虫叫，萧萧寒鴈来。\n影摇疎木落，魄转曙钟开。\n幸免丹霞映，清光溢酒杯。",
        "dynasty": "唐",
        "collection_info": null
    },
    {
        "uuid": "9d4b621bd87531caa16bee97ecb743f3",
        "title": "送宗密上人",
        "author": "马戴",
        "content": "门前九陌尘，石上定中身。\n近放辽天鹤，曾为南岳人。\n腊高松叶换，雪尽茗芽新。\n一自传香后，名山愿卜邻。",
        "dynasty": "唐",
        "collection_info": null
    },
    {
        "uuid": "62ae737a161fcc1a925cfe824453e25d",
        "title": "白鹿原晚望",
        "author": "马戴",
        "content": "浐曲鴈飞下，秦原人葬回。\n丘坟与城阙，草树共尘埃。",
        "dynasty": "唐",
        "collection_info": null
    },
    {
        "uuid": "b854d8f229129bbe6c67f5548122414f",
        "title": "失意书怀呈知己",
        "author": "马戴",
        "content": "直道何由启圣君，非才谁敢议论文。\n心存黄箓兼丹诀，家忆青山与白云。\n麋鹿幽栖闲可近，鸳鸾高举势宜分。\n微生不学刘琨辈，剑刃相交拟立勋。",
        "dynasty": "唐",
        "collection_info": null
    },
    {
        "uuid": "8428589fc448ee33347fdeb952ed66b3",
        "title": "春日寻浐川王处士",
        "author": "马戴",
        "content": "碧草径微断，白云扉晚开。\n罢琴松韵发，鉴水月光来。\n宿鸟排花动，樵童浇竹迴。\n与君同露坐，涧石拂青苔。",
        "dynasty": "唐",
        "collection_info": null
    },
    {
        "uuid": "cc324968954b9c66488e6ac74abcc81b",
        "title": "宿阳台观",
        "author": "马戴",
        "content": "玉洞仙何在，炉香客自焚。\n醮坛围古木，石磬响寒云。\n曙月孤霞映，悬流峭壁分。\n心知人世隔，坐与鹤为羣。",
        "dynasty": "唐",
        "collection_info": null
    },
    {
        "uuid": "574ffc6c4f3465f3f4469dd033a8a717",
        "title": "寄金州姚使君员外",
        "author": "马戴",
        "content": "老怀清净化，乞去守洵阳。\n废井人应满，空林虎自藏。\n迸泉疎石窦，残雨发椒香。\n山缺通巴峡，江流带楚樯。\n忧农生野思，祷庙结云装。\n覆局松移影，听琴月堕光。\n鸟鸣开郡印，僧去置禅床。\n罢贡金休凿，凌寒笋更长。\n退公披鹤氅，高步隔鹓行。\n相见朱门内，麾幢拂曙霜。",
        "dynasty": "唐",
        "collection_info": null
    },
    {
        "uuid": "6e2b10937b9e7c92e8dcec456956a320",
        "title": "中秋夜坐有怀",
        "author": "马戴",
        "content": "秋光动河汉，耿耿曙难分。\n堕露垂丛药，残星间薄云。\n心悬赤城峤，志向紫阳君。\n鴈过海风起，萧萧时独闻。",
        "dynasty": "唐",
        "collection_info": null
    },
    {
        "uuid": "cd9408f7f78d5ee69d1809ed8082dae3",
        "title": "送道友入天台山作",
        "author": "马戴",
        "content": "却忆天台去，移居海岛空。\n观寒琪树碧，雪浅石桥通。\n漱齿飞泉外，餐霞早境中。\n终期赤城裏，披氅与君同。",
        "dynasty": "唐",
        "collection_info": null
    },
    {
        "uuid": "9dba6e3512b61b7935b78fa9e51ffa29",
        "title": "江中遇客",
        "author": "马戴",
        "content": "危石江中起，孤云岭上还。\n相逢皆得意，何处是乡关。",
        "dynasty": "唐",
        "collection_info": null
    },
    {
        "uuid": "a4f5d99b1eb3614029903854283fabce",
        "title": "期王炼师不至",
        "author": "马戴",
        "content": "黄精蒸罢洗琼桮，林下从留石上苔。\n昨日围棋未终局，多乘白鹤下山来。",
        "dynasty": "唐",
        "collection_info": null
    },
    {
        "uuid": "e1c99bdfe2e626b9c21713be2cb1c2f9",
        "title": "句",
        "author": "马戴",
        "content": "申胥任向秦庭哭，靳尚终贻楚国忧。",
        "dynasty": "唐",
        "collection_info": null
    },
    {
        "uuid": "9a32537c489442d2b43b567a06278fea",
        "title": "寄宜阳兄弟",
        "author": "易重",
        "content": "六年雁序恨分离，诏下今朝遇已知。\n上国皇风初喜日，御阶恩渥属身时。\n内庭再考称文异，圣主宣名奖艺奇。\n故里仙才若相问，一春攀得两重枝。",
        "dynasty": "唐",
        "collection_info": null
    },
    {
        "uuid": "9e80e1f91ee324021bfc6f0d741f3267",
        "title": "发蕙风馆遇阴不见九华山有作",
        "author": "孟迟",
        "content": "我来淮阴城，千江万山无不经。\n山青水碧千万丈，奇峯急派何纵横。\n又闻九华山，山顶连青冥。\n太白有逸韵，使我西南行。\n一步一攀策，前行正鸡鸣。\n阴云冉冉忽飞起，千里万里危峥嵘。\n譬如天之有日蚀，使我昏沈犹不明。\n人家敲镜救不得，光阴却属贪狼星。\n恨亦不能通，言亦不足听。\n长鞭挥马出门去，是以九华为不平。",
        "dynasty": "唐",
        "collection_info": null
    },
    {
        "uuid": "ff7cdf5304fbadaa16e389a3f800145d",
        "title": "寄浙右旧幕僚",
        "author": "孟迟",
        "content": "由来恶舌驷难追，自古无媒谤所归。\n勾践岂能容范蠡，李斯何暇救韩非。\n巨拳岂为鸡挥肋，强弩那因鼠发机。\n惭愧故人同鲍叔，此心江柳尚依依。",
        "dynasty": "唐",
        "collection_info": null
    },
    {
        "uuid": "3fc0b58b81d7674a93e2cae6488a1140",
        "title": "壮士吟",
        "author": "孟迟",
        "content": "壮士何曾悲，悲即无回期。\n如何易水上，未歌泪先垂。",
        "dynasty": "唐",
        "collection_info": null
    },
    {
        "uuid": "56ad50fcc8ce5a37afba4c9f6fc38bd9",
        "title": "徐波渡",
        "author": "孟迟",
        "content": "晓月千重树，春烟十里溪。\n过来还过去，此路不知迷。",
        "dynasty": "唐",
        "collection_info": null
    },
    {
        "uuid": "fe3cc3e6d9c0b4b83c35ae868a6c3bf9",
        "title": "题嘉祥驿",
        "author": "孟迟",
        "content": "树顶烟微绿，山根菊暗香。\n何人独鞭马，落日上嘉祥。",
        "dynasty": "唐",
        "collection_info": null
    },
    {
        "uuid": "90e1425ac155db1937084ab360b31b13",
        "title": "怀郑洎",
        "author": "孟迟",
        "content": "风兰舞幽香，雨叶堕寒滴。\n美人来不来，前山看向夕。",
        "dynasty": "唐",
        "collection_info": null
    },
    {
        "uuid": "cbc28ce68b332ec48f73dfa2cc4fa0a8",
        "title": "长信宫",
        "author": "孟迟",
        "content": "君恩已尽欲何归，犹有残香在舞衣。\n自恨身轻不如燕，春来还遶御帘飞。",
        "dynasty": "唐",
        "collection_info": null
    },
    {
        "uuid": "36d9d6d25b10297eb03294e47cd4f4f9",
        "title": "闺情",
        "author": "孟迟",
        "content": "山上有山归不得，湘江暮雨鹧鸪飞。\n蘼芜亦是王孙草，莫送春香入客衣。",
        "dynasty": "唐",
        "collection_info": null
    },
    {
        "uuid": "ec552e54e54dd5c375648130be9e9510",
        "title": "莲塘",
        "author": "孟迟",
        "content": "脉脉低回殷袖遮，脸横秋水髻盘鸦。\n莲茎有刺不成折，尽日岸傍空看花。",
        "dynasty": "唐",
        "collection_info": null
    },
    {
        "uuid": "16e40af3f3382eb8874a2c512edbef44",
        "title": "还淮却寄睢阳",
        "author": "孟迟",
        "content": "梁王池苑已苍然，满树斜阳极浦烟。\n尽日回头看不见，两行愁泪上南船。",
        "dynasty": "唐",
        "collection_info": null
    },
    {
        "uuid": "4b21c9a77ee75060bcfdda88e3645eb8",
        "title": "乌江",
        "author": "孟迟",
        "content": "中分岂是无遗策，百战空劳不逝骓。\n大叶固非人事及，乌江亭长又何知。",
        "dynasty": "唐",
        "collection_info": null
    },
    {
        "uuid": "c59cdb5fe0c261dfa36a8aec4a2ac9f8",
        "title": "新安故关",
        "author": "孟迟",
        "content": "汉帝英雄重武材，崇山险处凿门开。\n如今更有将军否，移取潼关向北来。",
        "dynasty": "唐",
        "collection_info": null
    },
    {
        "uuid": "39a01b241c02e005a9dd7e102064c3f5",
        "title": "广陵城",
        "author": "孟迟",
        "content": "红遶高台绿遶城，城边春草傍墙生。\n隋家不向此中尽，汴水应无东去声。",
        "dynasty": "唐",
        "collection_info": null
    },
    {
        "uuid": "9bb96ab421f0cf9c140144d8808cbc1c",
        "title": "过骊山",
        "author": "孟迟",
        "content": "冷日微烟渭水愁，华清宫树不胜秋。\n霓裳一曲千门锁，白尽梨园弟子头。",
        "dynasty": "唐",
        "collection_info": null
    },
    {
        "uuid": "b65157380105035a034540414b199ba2",
        "title": "吴故宫",
        "author": "孟迟",
        "content": "越女歌长君且听，芙蓉香满水边城。\n岂知一日终非主，犹自如今有怨声。",
        "dynasty": "唐",
        "collection_info": null
    },
    {
        "uuid": "6d4890f005257a1f90f18302a9e2162f",
        "title": "兰昌宫",
        "author": "孟迟",
        "content": "宫门两片掩埃尘，墙上无花草不春。\n谁见当时禁中事，阿娇解佩与何人。",
        "dynasty": "唐",
        "collection_info": null
    },
    {
        "uuid": "034fdf2c0684fcd5624bb6d77682b53e",
        "title": "宫人斜",
        "author": "孟迟",
        "content": "云惨烟愁苑路斜，路傍丘冢尽宫娃。\n茂陵不是同归处，空寄香魂着野花。",
        "dynasty": "唐",
        "collection_info": null
    },
    {
        "uuid": "6f734fd2d958405dd81593c88aef194a",
        "title": "句",
        "author": "孟迟",
        "content": "天地有时饶一掷，江山无主任平分。",
        "dynasty": "唐",
        "collection_info": null
    },
    {
        "uuid": "c7d181066881824bdccdd367467a66f8",
        "title": "和于兴宗登越王楼诗",
        "author": "王铎",
        "content": "谢眺题诗处，危楼压郡城。\n雨余江水碧，云断雪山明。\n锦绣来仙境，风光入帝京。\n恨无青玉案，何以报高情。",
        "dynasty": "唐",
        "collection_info": null
    },
    {
        "uuid": "6c2b464198596cc96ff810a841295687",
        "title": "谒梓潼张恶子庙",
        "author": "王铎",
        "content": "盛唐圣主解青萍，欲振新封济顺名。\n夜雨龙抛三尺匣，春云凤入九重城。\n劒门喜气随雷动，玉垒韶光待贼平。\n惟报关东诸将相，柱天功业赖阴兵。",
        "dynasty": "唐",
        "collection_info": null
    },
    {
        "uuid": "61f49e3b0a4688584e99b9ada8b05e13",
        "title": "罢都统守镇滑州作",
        "author": "王铎",
        "content": "用军何事敢迁延，恩重才轻分使然。\n黜诏已闻来阙下，檄书犹未遍军前。\n腰间尽解苏秦印，波上虚迎范蠡船。\n正会星辰扶北极，却驱戈甲镇南燕。\n三尘上相逢明主，九合诸侯媿昔贤。\n看却中兴扶大业，杀身无路好归田。",
        "dynasty": "唐",
        "collection_info": null
    },
    {
        "uuid": "d4d9b00219d2ae772ca7456ff55fdf2d",
        "title": "句",
        "author": "王铎",
        "content": "华表尚迷丁令鹤，竹坡犹认葛溪龙。",
        "dynasty": "唐",
        "collection_info": null
    },
    {
        "uuid": "52db96ea3864a3f987bb0166ef40566e",
        "title": "中秋月直禁苑",
        "author": "郑畋",
        "content": "禁署方怀忝，纶闱已再加。\n暂来西掖路，还整上清槎。\n恍惚归丹地，深严宿绛霞。\n幽襟聊自适，闲弄紫薇花。",
        "dynasty": "唐",
        "collection_info": null
    },
    {
        "uuid": "eaa35ed2ce370a99b9aa474be364fb43",
        "title": "麦穗两岐",
        "author": "郑畋",
        "content": "圣虑忧千亩，嘉苗荐两岐。\n如云方表盛，成穗忽标奇。\n瑞露纵横滴，祥风左右吹。\n讴歌连上苑，化日遍平陂。\n史册书堪重，丹青画更宜。\n愿依连理树，俱作万年枝。",
        "dynasty": "唐",
        "collection_info": null
    },
    {
        "uuid": "85755cea8a03c118fa465f497bb8e890",
        "title": "五月一日紫宸候对时属禁直穿内而行因书六韵",
        "author": "郑畋",
        "content": "朱夏五更后，步廊三里余。\n有人从翰苑，穿入内中书。\n漏响飘银箭，灯光照玉除。\n禁扉犹鏁钥，宫妓已妆梳。\n紫府游应似，钧天梦不如。\n尘埃九重外，谁信在清虚。",
        "dynasty": "唐",
        "collection_info": null
    },
    {
        "uuid": "e44aba6575c8486fcf83c1cdaffb08da",
        "title": "题缑山王子晋庙",
        "author": "郑畋",
        "content": "有昔灵王子，吹笙遡泬㵳。\n六宫攀不住，三岛去相招。\n亡国原陵古，宾天岁月遥。\n无蹊窥海曲，有庙访山椒。\n石帐龙蛇拱，云栊彩翠销。\n露坛装琬琰，真像写松乔。\n珠馆青童宴，琳宫阿母朝。\n气舆仙女侍，天马吏兵调。\n湘妓红丝瑟，秦郎白管箫。\n西城要绰约，南岳命娇娆。\n句曲觞金洞，天台啸石桥。\n晚花珠弄蘂，春茹玉生苗。\n二景神光秘，三元宝箓饶。\n雾垂鸦翅髮，冰束虎章腰。\n鹤驭争衔箭，龙妃合献绡。\n衣从星渚浣，丹就日宫烧。\n物外花尝满，人间叶自凋。\n望台悲汉戾，阅水笑梁昭。\n古殿香残炧，荒阶柳长条。\n几曾期七日，无復降重霄。\n嵩岭连天汉，伊澜入海潮。\n何由得真诀，使我佩环飘。",
        "dynasty": "唐",
        "collection_info": null
    },
    {
        "uuid": "1ff0870bc4b0888172b180d15be2785a",
        "title": "初秋寓直三首 一",
        "author": "郑畋",
        "content": "晓星独挂结麟楼，三殿风高药树秋。\n玉笛数声飘不住，问人依约在东头。",
        "dynasty": "唐",
        "collection_info": null
    },
    {
        "uuid": "ecb1c17419d2529e62c6b4a36a527401",
        "title": "初秋寓直三首 二",
        "author": "郑畋",
        "content": "宿鸟翩翩落照微，石台楼阁锁重扉。\n步廊无限金羁响，应是诸司扈从归。",
        "dynasty": "唐",
        "collection_info": null
    },
    {
        "uuid": "8cce2616a9f1112fd8f3ebedba2fcb8f",
        "title": "初秋寓直三首 三",
        "author": "郑畋",
        "content": "幽阁焚香万虑凝，下帘胎息过禅僧。\n玉堂分照无人后，消尽金盆一碗冰。",
        "dynasty": "唐",
        "collection_info": null
    },
    {
        "uuid": "ce6aa6d7ce8bbb1d87d27234616ecd29",
        "title": "夜景又作",
        "author": "郑畋",
        "content": "铃绦无响闭珠宫，小阁凉添玉蘂风。\n枕簟满床明月到，自疑身在五云中。",
        "dynasty": "唐",
        "collection_info": null
    },
    {
        "uuid": "178c2cb6f45ef4c8494c9dd1cdff7fb6",
        "title": "杪秋夜直",
        "author": "郑畋",
        "content": "蘂宫裁诏与宵分，虽在青云忆白云。\n待报君恩了归去，山翁何急草移文。",
        "dynasty": "唐",
        "collection_info": null
    },
    {
        "uuid": "cd46686bae5061f0854bb23dcae37c78",
        "title": "禁直寄崔员外",
        "author": "郑畋",
        "content": "银台楼北蘂珠宫，敻与人间路不同。\n在省五更春睡侣，早来分梦玉堂中。",
        "dynasty": "唐",
        "collection_info": null
    },
    {
        "uuid": "05829c87c14c549f18cb840b846f4fae",
        "title": "闻号",
        "author": "郑畋",
        "content": "陛兵偏近羽林营，夜静仍传禁号声。\n应笑执金双阙下，近南犹隔两重城。",
        "dynasty": "唐",
        "collection_info": null
    },
    {
        "uuid": "04874180b2c42e8771d525b55e08a999",
        "title": "禁直和人饮酒",
        "author": "郑畋",
        "content": "卉醴陀花物外香，清浓标格胜椒浆。\n我来尚有钧天会，犹得金尊半日尝。",
        "dynasty": "唐",
        "collection_info": null
    },
    {
        "uuid": "83bbf75c61d1f25240be03fb43e8c4d3",
        "title": "下直早出",
        "author": "郑畋",
        "content": "诸司人尽马蹄稀，紫帕云竿九钉归。\n偏觉石台清贵处，牓悬金字射晴晖。",
        "dynasty": "唐",
        "collection_info": null
    },
    {
        "uuid": "0f766f8c9e6163db8b796eb10ec6d94e",
        "title": "金銮坡上南望",
        "author": "郑畋",
        "content": "玉晨钟韵上清虚，画戟祥烟拱帝居。\n极眼向南无限地，绿烟深处认中书。",
        "dynasty": "唐",
        "collection_info": null
    },
    {
        "uuid": "a9c2d4b52eedd9a65a1f11daf91fb914",
        "title": "酬隐珪舍人寄红烛",
        "author": "郑畋",
        "content": "蜜炬殷红画不如，且将归去照吾庐。\n今来併得三般事，灵运诗篇逸少书。",
        "dynasty": "唐",
        "collection_info": null
    },
    {
        "uuid": "57cca983e41e9aeb69add509c6d66999",
        "title": "马嵬坡",
        "author": "郑畋",
        "content": "[玄]宗回马杨妃死，云雨虽亡日月新。\n终是圣明天子事，景阳宫井又何人。",
        "dynasty": "唐",
        "collection_info": null
    },
    {
        "uuid": "80ec50a4017664fa0fe34b7fb3207cc8",
        "title": "句",
        "author": "郑畋",
        "content": "圆明青[䭀]饭，光润碧霞浆。\n浴殿晴秋倘中谢，残英犹可醉琼杯。",
        "dynasty": "唐",
        "collection_info": null
    },
    {
        "uuid": "44c49f6e8b75e337eb63b83685eb583a",
        "title": "题九华山",
        "author": "谭铢",
        "content": "忆闻九华山，尚在童稚年。\n浮沈任名路，窥仰会无缘。\n罢职池阳时，復遭迎送牵。\n因兹契诚愿，瞩望枕席前。\n况值春正浓，气色无不全。\n或如碧玉静，或似青霭鲜。\n或接白云堆，或暎红霞天。\n呈姿既不一，变态何啻千。\n巍峩本无动，崇峻性岂偏。\n外景自隐隐，潜虚固幽玄。\n我来暗凝情，务道志更坚。\n色与山异性，性併山亦然。\n境变山不动，性存形自迁。\n自迁不阻俗，自定不失贤。\n浮华与朱紫，安可迷心田。",
        "dynasty": "唐",
        "collection_info": null
    },
    {
        "uuid": "47b89d246a5f9d387f135fc79b2f25df",
        "title": "真娘墓",
        "author": "谭铢",
        "content": "武丘山下冢纍纍，松柏萧条尽可悲。\n何事世人偏重色，真娘墓上独题诗。",
        "dynasty": "唐",
        "collection_info": null
    },
    {
        "uuid": "325e7c2e0e3dc147e0d0b3219f02ab70",
        "title": "望九华山",
        "author": "卢嗣立",
        "content": "九华深翠落轩楹，迥眺澄江气象明。\n不遇阴霾孤岫隐，正当寒日众峯呈。\n坐观风雪销烦思，惜别烟岚驻晓行。\n得路归山期早诀，夜来潜已告精诚。",
        "dynasty": "唐",
        "collection_info": null
    },
    {
        "uuid": "c9f29cb174b1203df87aaa8eea3588fe",
        "title": "应举日寄兄弟",
        "author": "朱可名",
        "content": "废刈镜湖田，上书紫阁前。\n愁人久委地，诗道未闻天。\n不是烧金手，徒抛钓月船。\n多惭兄弟意，不敢问林泉。",
        "dynasty": "唐",
        "collection_info": null
    },
    {
        "uuid": "96178b3339ef9bf4aa6aacef3ea114e7",
        "title": "河出荣光",
        "author": "张良器",
        "content": "引派昆山峻，朝宗海路长。\n千龄逢圣主，五色瑞荣光。\n隐暎浮中国，晶明助太阳。\n坤维连浩漫，天汉接微茫。\n丹阙清氛裏，函关紫气旁。\n位尊常守伯，道泰每呈祥。\n习坎灵逾久，居卑德有常。\n龙门如可涉，忠信是舟梁。",
        "dynasty": "唐",
        "collection_info": null
    },
    {
        "uuid": "478f4db06d16b581ea366e1dd37ff922",
        "title": "新雪八韵",
        "author": "薛能",
        "content": "大雪满初晨，开门万象新。\n龙钟鸡未起，萧索我何贫。\n耀若花前境，清如物外身。\n细飞斑户牖，干洒乱松筠。\n正色凝高岭，随流助要津。\n鼎消微是滓，车碾半和尘。\n茶兴留诗客，瓜情想戍人。\n终篇本无字，谁别胜阳春。",
        "dynasty": "唐",
        "collection_info": null
    },
    {
        "uuid": "070db936dc77511dbd38b5f2dbf1f9f8",
        "title": "国学试风化下",
        "author": "薛能",
        "content": "霁阙露穹崇，含生仰圣聪。\n英明高比日，声敎下如风。\n静发宸居内，低来品物中。\n南熏歌自溥，北极响皆通。\n苹末看无状，人间觉有功。\n因今委泥者，覩此忘途穷。",
        "dynasty": "唐",
        "collection_info": null
    },
    {
        "uuid": "a8b5f1ca6300f88b0ac8a07e191d738a",
        "title": "昇平词十首 一",
        "author": "薛能",
        "content": "瑞气遶宫楼，皇居信上游。\n远冈连圣祚，平地载神州。\n会合皆重译，潺湲近八流。\n中兴岂假问，据此自千秋。",
        "dynasty": "唐",
        "collection_info": null
    },
    {
        "uuid": "cab559e9ef5c2e55366398e3dfbe145a",
        "title": "昇平词十首 二",
        "author": "薛能",
        "content": "寥泬敞延英，朝班立位横。\n宣传无草动，拜舞有衣声。\n鸳瓦霜消湿，虫丝日照明。\n辛勤自不到，遥见似前程。",
        "dynasty": "唐",
        "collection_info": null
    },
    {
        "uuid": "cbeea5ea54c9a36f1cb4e33ff2dd9c46",
        "title": "昇平词十首 三",
        "author": "薛能",
        "content": "处处是欢心，时康岁已深。\n不同三尺劒，应似五弦琴。\n寿笑山犹尽，明嫌日有阴。\n何当怜一物，亦遣断愁吟。",
        "dynasty": "唐",
        "collection_info": null
    },
    {
        "uuid": "3bb4ebdee23f3b79f630e32257debd91",
        "title": "昇平词十首 五",
        "author": "薛能",
        "content": "一物至周天，洪纤尽晏然。\n车书无异俗，甲子并丰年。\n奇技皆归朴，征夫亦服田。\n君王故不有，台鼎合韦弦。",
        "dynasty": "唐",
        "collection_info": null
    },
    {
        "uuid": "863a9b9c175fc15a9ecb5856ba5330b4",
        "title": "昇平词十首 六",
        "author": "薛能",
        "content": "日日听歌谣，区中尽祝尧。\n虫蝗初不害，夷狄近全销。\n史笔惟书瑞，天台绝见妖。\n因令匹夫志，转欲事清朝。",
        "dynasty": "唐",
        "collection_info": null
    },
    {
        "uuid": "4ac7fe9f1a44364598be42229f4ac464",
        "title": "昇平词十首 九",
        "author": "薛能",
        "content": "旭日上清穹，明堂坐圣聪。\n衣裳承瑞气，冠冕盖重瞳。\n花木经宵露，旌旗入仗风。\n何期于此地，见说是神工。",
        "dynasty": "唐",
        "collection_info": null
    },
    {
        "uuid": "d0fef13e87d0e9e3c5e9e80712550f98",
        "title": "昇平词十首 十",
        "author": "薛能",
        "content": "五帝三皇主，萧曹魏邴臣。\n文章惟返朴，戈甲尽生尘。\n谏纸应无用，朝纲自有伦。\n昇平不可记，所见是闲人。",
        "dynasty": "唐",
        "collection_info": null
    },
    {
        "uuid": "e7ea157c21877caab5966e7a088e75f2",
        "title": "送冯温往河外",
        "author": "薛能",
        "content": "琴劒事行装，河关出北方。\n秦音尽河内，魏画自黎阳。\n野日村苗熟，秋霜馆叶黄。\n风沙问船处，应得立清漳。",
        "dynasty": "唐",
        "collection_info": null
    },
    {
        "uuid": "20685b597eb3490d84dad23a6090bd54",
        "title": "送从兄之太原副使",
        "author": "薛能",
        "content": "少载琴书去，须知暂佐军。\n初程见西岳，尽室渡横汾。\n元日何州在，枯风宿馆闻。\n都门送行处，青紫骑纷纷。",
        "dynasty": "唐",
        "collection_info": null
    },
    {
        "uuid": "b1ab7c0f373420dab54ee2c35773b9ef",
        "title": "送马戴书记之太原",
        "author": "薛能",
        "content": "一曲大河声，全家几日行。\n从容长约夜，差互忽离城。\n镇北胡沙浅，途中霍岳横。\n相逢莫已讯，诗雅负雄名。",
        "dynasty": "唐",
        "collection_info": null
    },
    {
        "uuid": "171b222b5a340a679f053a665dd60f72",
        "title": "送友人出塞",
        "author": "薛能",
        "content": "榆关到不可，何况出榆关。\n春草临岐断，边楼带日闲。\n人归穹帐外，鸟乱废营间。\n此地堪愁想，霜前作意还。",
        "dynasty": "唐",
        "collection_info": null
    },
    {
        "uuid": "993cd159e9fa6c0b6ff3c540b9179940",
        "title": "送李溟出塞",
        "author": "薛能",
        "content": "边城官尚恶，况乃是羁游。\n别路应相忆，离亭更少留。\n黄沙人外阔，飞雪马前稠。\n甚险穹庐宿，无为过代州。",
        "dynasty": "唐",
        "collection_info": null
    },
    {
        "uuid": "69d2b66d8a458b2d919e359c8447b011",
        "title": "寄终南隐者",
        "author": "薛能",
        "content": "海日东南出，应开岭上扉。\n扫坛花入篲，科竹露霑衣。\n饭后嫌身重，茶中见鸟归。\n相思爱民者，难说与亲违。",
        "dynasty": "唐",
        "collection_info": null
    },
    {
        "uuid": "bb4f4db43d6d7bcc3ff7f89ec9836254",
        "title": "赠隐者",
        "author": "薛能",
        "content": "自得高闲性，平生向北栖。\n月潭云影断，山叶雨声齐。\n庭树人书匝，栏花鸟坐低。\n相留永不忘，经宿话丹梯。",
        "dynasty": "唐",
        "collection_info": null
    },
    {
        "uuid": "3da28f6b28120875a6318d75f8c66e56",
        "title": "惜春",
        "author": "薛能",
        "content": "花开亦花落，时节暗中迁。\n无计延春日，可能留少年。\n小丛初散蝶，高柳即闻蝉。\n繁艳归何处，满山啼杜鹃。",
        "dynasty": "唐",
        "collection_info": null
    },
    {
        "uuid": "d705114c165f398906ba259c70a5300d",
        "title": "送人自苏州之长沙县官",
        "author": "薛能",
        "content": "驱马復乘流，何时发虎丘？全家上南岳，一尉事诸侯。\n茶煮朝宗水，船停调角州。\n炎方好将息，卑湿旧堪忧。",
        "dynasty": "唐",
        "collection_info": null
    },
    {
        "uuid": "859a05015502c04191ef4bcc2b6f3576",
        "title": "早春归山中旧居",
        "author": "薛能",
        "content": "茫茫驱匹马，归处是荒榛。\n猨迹破庭雪，鼠踪生甑尘。\n开门衝网断，扫叶放苔匀。\n为惜诗情错，应难致此身。",
        "dynasty": "唐",
        "collection_info": null
    },
    {
        "uuid": "fd7e09f2cd41b0416ec0a9c962721252",
        "title": "麟中寓居寄蒲中友人",
        "author": "薛能",
        "content": "萧条秋雨地，独院阻同羣。\n一夜惊为客，多年不见君。\n边心生落日，乡思羡归云。\n更在相思处，子规灯下闻。",
        "dynasty": "唐",
        "collection_info": null
    },
    {
        "uuid": "7b5b48cdf14749038794082308bbb03e",
        "title": "关中送别",
        "author": "薛能",
        "content": "一行千里外，几事寸心间。\n才子贫堪叹，男儿别是闲。\n黄河淹华岳，白日照潼关。\n若值乡人问，终军贱不还。",
        "dynasty": "唐",
        "collection_info": null
    },
    {
        "uuid": "c246c8f1ddb80f038dd2434e46b4305b",
        "title": "中秋夜寄李溟",
        "author": "薛能",
        "content": "满魄断埃氛，牵吟并舍闻。\n一年唯此夜，到晚愿无云。\n待赏从初出，看行过二分。\n严城亦已闭，悔不预期君。",
        "dynasty": "唐",
        "collection_info": null
    },
    {
        "uuid": "37da1206aed3656401c17a2b8d18897d",
        "title": "赠禅师",
        "author": "薛能",
        "content": "梦想青山寺，前年住此中。\n夜堂吹竹雨，春地落花风。\n旧句师曾见，清斋我亦同。\n浮生蹇莫问，辛苦未成功。",
        "dynasty": "唐",
        "collection_info": null
    },
    {
        "uuid": "a78c17e9c4ea7e3a1fbad460db4fb01a",
        "title": "送禅僧",
        "author": "薛能",
        "content": "寒空孤鸟度，落日一僧归。\n近寺路闻梵，出郊风满衣。\n步摇瓶浪起，盂戛磬声微。\n还坐栖禅所，荒山月照扉。",
        "dynasty": "唐",
        "collection_info": null
    },
    {
        "uuid": "c337241abd0089b3de5a378539dba6fc",
        "title": "赠隐者",
        "author": "薛能",
        "content": "门前虽有径，绝向世间行。\n薙草因逢药，移花便得莺。\n甘贫原是道，苦学不为名。\n莫怪苍髭晚，无机任世情。",
        "dynasty": "唐",
        "collection_info": null
    },
    {
        "uuid": "451d4179d964300fe6820716b91cb0d0",
        "title": "冬日送僧归吴中旧居",
        "author": "薛能",
        "content": "去扫冬林下，闲持未徧经。\n为山低凿牖，容月广开庭。\n旧叶云千里，生涯水一瓶。\n还应觅新句，看雪倚禅扃。",
        "dynasty": "唐",
        "collection_info": null
    },
    {
        "uuid": "18fac74e48cfedea81a6ae2e1aaaa094",
        "title": "恭禧皇太后挽歌词三首 一",
        "author": "薛能",
        "content": "八月曾殊选，三星固异仪。\n祔陵经灞浐，归赗杂华夷。\n旌去题新谥，宫存鏁素帏。\n重泉应不恨，生见太平时。",
        "dynasty": "唐",
        "collection_info": null
    },
    {
        "uuid": "bf308a76506bfafcb5c4291156803c04",
        "title": "恭禧皇太后挽歌词三首 二",
        "author": "薛能",
        "content": "月落娥兼隐，宫空后岂还。\n衔哀穷地界，亲莅泣天颜。\n旧住留丹药，新陵在碧山。\n国人伤莫及，应只咏关关。",
        "dynasty": "唐",
        "collection_info": null
    },
    {
        "uuid": "2c4f8b8acae6587ff192291b48fa059e",
        "title": "恭禧皇太后挽歌词三首 三",
        "author": "薛能",
        "content": "配圣三朝隔，灵仪万姓哀。\n多年好黄老，旧日荐贤才。\n道着标彤管，宫闲闭绿苔。\n平生六衣在，曾着祀高禖。",
        "dynasty": "唐",
        "collection_info": null
    },
    {
        "uuid": "62b1d20db90ce3888907eea991eb9dc1",
        "title": "送胡澳下第归蒲津",
        "author": "薛能",
        "content": "无媒甘下飞，君子尚麻衣。\n岁月终荣在，家园近且归。\n山光临舜庙，河气隔王畿。\n甚积汤原思，青青宿麦肥。",
        "dynasty": "唐",
        "collection_info": null
    },
    {
        "uuid": "6fdc745a04c3cbaa35ab9d3b792c95aa",
        "title": "春日闲居",
        "author": "薛能",
        "content": "权门多见薄，吾道岂终行。\n散地徒忧国，良时不在城。\n花繁春正王，茶美梦初惊。\n赖有兹文在，犹堪畅此生。",
        "dynasty": "唐",
        "collection_info": null
    },
    {
        "uuid": "21166b61cbea6afc0ffa168fb259fd65",
        "title": "题逃户",
        "author": "薛能",
        "content": "几世瞢农桑，凶年竟失乡。\n朽关生湿菌，倾屋照斜阳。\n雨水淹残臼，葵花压倒墙。\n明时岂致此，应自负苍苍。",
        "dynasty": "唐",
        "collection_info": null
    },
    {
        "uuid": "bf99ee7d9b4dee68d269020c7e66b029",
        "title": "郊居荅客",
        "author": "薛能",
        "content": "傍舍虫声满，残秋宿雨村。\n远劳才子骑，光顾野人门。\n败叶盘空蔓，雕丛露暗根。\n相携未尽语，川月照黄昏。",
        "dynasty": "唐",
        "collection_info": null
    },
    {
        "uuid": "b33b07116f6bd5404123cf16f0dc3c8b",
        "title": "早春归山中旧居",
        "author": "薛能",
        "content": "绿草闭闲院，悄然花正开。\n新年人未去，戊日燕还来。\n雨地残枯沫，灯窗积旧煤。\n归田语不忘，樗散料非才。",
        "dynasty": "唐",
        "collection_info": null
    },
    {
        "uuid": "5935b38c7a49b11b189c89c6e35acc82",
        "title": "下第后春日长安寓居三首 一",
        "author": "薛能",
        "content": "一榜尽精选，此身犹陆沈。\n自无功谠分，敢抱怨尤心。\n暖陌开花气，春居闭日阴。\n相知岂不有，知浅未知深。",
        "dynasty": "唐",
        "collection_info": null
    },
    {
        "uuid": "4498da44764f158369c419ce3b20d629",
        "title": "下第后春日长安寓居三首 二",
        "author": "薛能",
        "content": "暂屈固何恨，所忧无此时。\n隔年空仰望，临日又参差。\n劳力且成病，壮心能不衰。\n犹将琢磨意，更欲候宗师。",
        "dynasty": "唐",
        "collection_info": null
    },
    {
        "uuid": "7ecc5bf7230b5cf10612f6a02a480f29",
        "title": "下第后春日长安寓居三首 三",
        "author": "薛能",
        "content": "关东归不得，岂是爱他乡。\n草碧余花落，春闲白日长。\n全家期圣泽，半路敢农桑。\n独立应无侣，浮生欲自伤。",
        "dynasty": "唐",
        "collection_info": null
    },
    {
        "uuid": "cbc8cb0a764090e43003f34710ed4788",
        "title": "春早选寓长安二首 一",
        "author": "薛能",
        "content": "疎拙自沈昏，长安岂是村。\n春非闲客事，花在五侯门。\n道僻惟忧祸，诗深不敢论。\n扬雄若有荐，君圣合承恩。",
        "dynasty": "唐",
        "collection_info": null
    },
    {
        "uuid": "f6df7da302dee49996f34c79f6233f9c",
        "title": "春早选寓长安二首 二",
        "author": "薛能",
        "content": "旧论已浮海，此心犹滞秦。\n上僚如报国，公道岂无人。\n岩隐悬溪瀑，城居入榻尘。\n渔舟即拟去，不待晚年身。",
        "dynasty": "唐",
        "collection_info": null
    },
    {
        "uuid": "391979071ad7464e4ee23c1e214f112b",
        "title": "送进士许棠下第东归",
        "author": "薛能",
        "content": "长安那不住，西笑又东行。\n若以贫无计，何因事有成。\n云峰天外出，江色草中明。\n谩忝相于分，吾言世甚轻。",
        "dynasty": "唐",
        "collection_info": null
    },
    {
        "uuid": "7733a28ce232df526b7a0da80f3331c9",
        "title": "咏岛",
        "author": "薛能",
        "content": "孤岛如江上，诗家犹闭门。\n一池分倒影，空舸繫荒根。\n烟湿高吟石，云生偶坐痕。\n登临有新句，公退与谁论。",
        "dynasty": "唐",
        "collection_info": null
    },
    {
        "uuid": "40bcbb89d0fe15e9271739a5d13652e2",
        "title": "冬日写怀",
        "author": "薛能",
        "content": "幕府尽平蛮，客留戎阃间。\n急流霜夹水，轻霭日连山。\n设醴徒惭楚，为郎未姓颜。\n斯文苦不胜，会拟老民间。",
        "dynasty": "唐",
        "collection_info": null
    },
    {
        "uuid": "b100fb78b9e028d1b065cb602197a58b",
        "title": "和杨中丞早春即事",
        "author": "薛能",
        "content": "贵宅登临地，春来见物华。\n远江桥外色，繁杏竹边花。\n戍客烽楼迥，文君酒幔斜。\n新题好不极，珠府未穷奢。",
        "dynasty": "唐",
        "collection_info": null
    },
    {
        "uuid": "04f6d88dd4cff3ef4dfe26e718350cef",
        "title": "闻官军破吉浪戎小而固虑史氏遗忽因记为二章 一",
        "author": "薛能",
        "content": "一战便抽兵，蛮孤吉浪平。\n通连无旧穴，要害有新城。\n昼卒烽前寝，春农界上耕。\n高楼一拟望，新雨劒南清。",
        "dynasty": "唐",
        "collection_info": null
    },
    {
        "uuid": "4866661141bde944c3339127b154dd94",
        "title": "闻官军破吉浪戎小而固虑史氏遗忽因记为二章 二",
        "author": "薛能",
        "content": "泸水断嚣氛，妖巢已自焚。\n汉江无敌国，蛮物在迴军。\n越雟通游国，苴哶闭聚蚊。\n空余罗凤曲，哀思满边云。",
        "dynasty": "唐",
        "collection_info": null
    },
    {
        "uuid": "d038a05f9769403fd5ecf308bc7f34b0",
        "title": "寒食有怀",
        "author": "薛能",
        "content": "流落伤寒食，登临望岁华。\n村毬高过索，坟树绿和花。\n晋聚应搜火，秦喧定走车。\n谁知恨榆柳，风景似吾家。",
        "dynasty": "唐",
        "collection_info": null
    },
    {
        "uuid": "bf8b13790aef92a351fb2a9cfe99ac36",
        "title": "绵楼",
        "author": "薛能",
        "content": "溪边人浣纱，楼下海棠花。\n极望虽怀土，多情拟置家。\n前山应象外，此地已天涯。\n未有销忧赋，梁王礼欲奢。",
        "dynasty": "唐",
        "collection_info": null
    },
    {
        "uuid": "7399e56a305b7dd47bb1978928c0d1fc",
        "title": "雕堂",
        "author": "薛能",
        "content": "丈室久多病，小园晴独游。\n鸣蛩孤烛雨，啅雀一篱秋。\n圣主恩难谢，生灵志亦忧。\n他年谁识我，心迹在徐州。",
        "dynasty": "唐",
        "collection_info": null
    },
    {
        "uuid": "6f665d21f0db8b4ae58da7f891c176c6",
        "title": "赠歌人",
        "author": "薛能",
        "content": "温燠坐相侵，罗襦一水沈。\n拜深知有意，令背不无心。\n近住应名玉，前生约姓阴。\n东山期已定，相许便抽簪。",
        "dynasty": "唐",
        "collection_info": null
    },
    {
        "uuid": "3503c922c9aa5e3b373a4bb634fcee5f",
        "title": "柘枝词三首 三",
        "author": "薛能",
        "content": "意气成功日，春风起絮天。\n楼台新邸第，歌舞小婵娟。\n急破[催]摇曳，罗衫半脱肩。",
        "dynasty": "唐",
        "collection_info": null
    },
    {
        "uuid": "3a786880e664d9511293c35d2a4d9954",
        "title": "咏柳花",
        "author": "薛能",
        "content": "浮生失意频，起絮又飘沦。\n发自谁家树，飞来独院春。\n朝容萦断砌，晴影过诸邻。\n乱掩宫中蝶，繁衝陌上人。\n随波应到海，霑雨或依尘。\n会向慈恩日，轻轻对此身。",
        "dynasty": "唐",
        "collection_info": null
    },
    {
        "uuid": "114f7fbd9a358ef8d105ec7e8ad85f0d",
        "title": "一叶落",
        "author": "薛能",
        "content": "轻叶独悠悠，天高片影流。\n随风来此地，何树落先秋。\n变色黄应近，辞林绿尚稠。\n无双浮水面，孤绝落关头。\n乍减诚难觉，将凋势未休。\n客心空自比，谁肯问新愁。",
        "dynasty": "唐",
        "collection_info": null
    },
    {
        "uuid": "4bfdc7637e0dd75271f7408a78162f32",
        "title": "行路难",
        "author": "薛能",
        "content": "何处力堪殚，人心险万端。\n藏山难测度，暗水自波澜。\n对面如千里，迴肠似七盘。\n已经吴坂困，欲向鴈门难。\n南北诚须泣，高深不可干。\n无因善行止，车辙得平安。",
        "dynasty": "唐",
        "collection_info": null
    },
    {
        "uuid": "f1953d1a535efc2751401e76f2c133cc",
        "title": "蔡州蒋亭",
        "author": "薛能",
        "content": "草径彻林间，过桥如入山。\n蔡侯添水榭，蒋氏本柴关。\n静泛穷幽趣，惊飞湿醉颜。\n恨无优俸买，来得暂时闲。\n步与招提接，舟临夕照还。\n春风应不到，前想负花湾。",
        "dynasty": "唐",
        "collection_info": null
    },
    {
        "uuid": "fc72d351dced686e81ab5ab5aab0cc03",
        "title": "戏题",
        "author": "薛能",
        "content": "闪闪动鸣珰，初来烛影傍。\n拥头珠翠重，萦步绮罗长。\n静发歌如磬，连飘气觉香。\n不言微有笑，多媚总无妆。\n坐缺初离席，帘垂却入房。\n思惟不是梦，此会胜高唐。",
        "dynasty": "唐",
        "collection_info": null
    },
    {
        "uuid": "5b48608044b8397939a87fbef18cf99f",
        "title": "酬曹侍御见寄",
        "author": "薛能",
        "content": "儒道苦不胜，迩来惟慕禅。\n触途非巧者，于世分沈然。\n要地羞难入，闲居钝更便。\n清和挑菜食，闷寂闭花眠。\n累遣期抛俸，机忘怕与权。\n妨春愁筦榷，响夜忆林泉。\n匪石从遭刖，殊膏枉被煎。\n讨论唯子厚，藏退合吾先。\n旧制羣英伏，来章六义全。\n休旬一拟和，乡思乱情田。",
        "dynasty": "唐",
        "collection_info": null
    },
    {
        "uuid": "b03f60b8952a109a1ca4f03bf82f75c6",
        "title": "送赵道士归天目旧山",
        "author": "薛能",
        "content": "愚朴尚公平，此心邻道情。\n有缘终自鄙，何计逐师行。\n日者闻高躅，时人盖强名。\n口无滋味入，身有羽仪生。\n奏乞还乡远，诗曾对御成。\n土毛珍到越，尘髮倦离京。\n符叱风雷恶，朝修月露清。\n观临天目顶，家住海潮声。\n道引图看足，参同注解精。\n休粮一拟问，窗草俟回程。",
        "dynasty": "唐",
        "collection_info": null
    },
    {
        "uuid": "56b216863c122679e8cb1127145434c9",
        "title": "除夜作",
        "author": "薛能",
        "content": "和吹度穹旻，虚徐接建寅。\n不辞加一岁，唯喜到三春。\n燎照云烟好，幡悬井邑新。\n祯祥应北极，调燮验平津。\n树欲含迟日，山将退旧尘。\n兰萎残此夜，竹爆和诸邻。\n祝寿思明圣，驱傩看鬼神。\n团圆多少辈，眠寝独劳筋。\n茜斾犹双节，雕盘又五辛。\n何当平贼后，归作自由身。",
        "dynasty": "唐",
        "collection_info": null
    },
    {
        "uuid": "7e7b7fde817b4e759513de731c27c12d",
        "title": "桃花",
        "author": "薛能",
        "content": "香色自天种，千年岂易逢。\n开齐全未落，繁极欲相重。\n泠湿朝如淡，晴干午更浓。\n风光新社燕，时节旧春农。\n篱落欹临竹，亭台盛间松。\n乱缘堪羡蚁，深入不如蜂。\n有影宜暄煦，无言自冶容。\n洞连非俗世，溪静接仙踪。\n子熟河应变，根盘土已封。\n西王潜爱惜，东朔盗过从。\n醉席眠英好，题诗恋景慵。\n芳菲聊一望，何必在临邛。",
        "dynasty": "唐",
        "collection_info": null
    },
    {
        "uuid": "0fa89fc03c63f52a93cb3b45cc2b534c",
        "title": "黄河",
        "author": "薛能",
        "content": "何处发昆崙，连干復浸坤。\n波浑经鴈塞，声振自龙门。\n岸裂新衝势，滩余旧落痕。\n横沟通海上，远色尽山根。\n勇逗三峰坼，雄标四渎尊。\n湾中秋景树，阔外夕阳村。\n沫乱知鱼呴，槎来见鸟蹲。\n飞沙当白日，凝雾接黄昏。\n润可资农亩，清能表帝恩。\n雨吟堪极目，风度想惊魂。\n显瑞龟曾出，阴灵伯固存。\n盘涡寒渐急，浅濑暑微温。\n九曲终柔胜，常流可暗吞。\n人间无博望，谁復到穷源。",
        "dynasty": "唐",
        "collection_info": null
    },
    {
        "uuid": "e88bcac77bc5270a03cd38e2dc545d48",
        "title": "华岳",
        "author": "薛能",
        "content": "簇簇復亭亭，三峰卓杳冥。\n每思穷本末，应合记图经。\n发地连宫观，衝天接井星。\n河微临巨势，秦重载奇形。\n太古朝羣后，中央擘巨灵。\n邻州犹映槛，几县恰当庭。\n鹤毳坛风乱，龙漦洞水腥。\n望遥通北极，上彻见东溟。\n客翫晴难偶，农祈雨必零。\n度关无暑气，过路得愁醒。\n羽客时应见，霜猨夜可听。\n顶悬飞瀑峻，崦合白云青。\n混石猜良玉，寻苗得茯苓。\n从官知侧近，悉俸致岩扃。",
        "dynasty": "唐",
        "collection_info": null
    },
    {
        "uuid": "a6d4d542c4268888bbe429f60499d0da",
        "title": "秋雨",
        "author": "薛能",
        "content": "宿雨觉纔初，亭林忽復徐。\n簇声诸树密，悬滴四檐疎。\n省漏疑方丈，愁炊问斗储。\n步难多入屐，窗浅欲飘书。\n动蠖苍苔静，藏蚕落叶虚。\n吹交来翕习，雷慢歇踌躇。\n滞已妨行路，晴应好荷锄。\n醉楼思蜀客，鯹市想淮鱼。\n径草因缘合，栏花自此除。\n有形皆霢霂，无地不污潴。\n境晦宜甘寝，风清□退居。\n我魂惊晓簟，邻话喜秋蔬。\n既用功成岁，旋应惨变舒。\n仓箱足可恃，归去傲吾庐。",
        "dynasty": "唐",
        "collection_info": null
    },
    {
        "uuid": "342566251199f5b2cfab5afcda1108a2",
        "title": "春色满皇州",
        "author": "薛能",
        "content": "蔼蔼復悠悠，春归十二楼。\n最明云裏阙，先满日边州。\n色媚青门外，光摇紫陌头。\n上林荣旧树，太液镜新流。\n暖带祥烟起，清添瑞景浮。\n阳和如启蛰，从此事芳游。",
        "dynasty": "唐",
        "collection_info": null
    },
    {
        "uuid": "5da0cea90dd9535ff95a11722a8f64f3",
        "title": "寄唁张乔喻坦之",
        "author": "薛能",
        "content": "何事尽参差，惜哉吾子诗。\n日令销此道，天亦负明时。\n有路当重振，无门即不知。\n何当见尧日，相与啜浇漓。",
        "dynasty": "唐",
        "collection_info": null
    },
    {
        "uuid": "711cf016ce9c2c75b6fe35efc0e5b220",
        "title": "赠僧",
        "author": "薛能",
        "content": "尽日行方到，何年独此林。\n客归惟鹤伴，人少似师心。\n坐石落松子，禅床摇竹阴。\n山灵怕惊定，不遣夜猨吟。",
        "dynasty": "唐",
        "collection_info": null
    },
    {
        "uuid": "91dd786ee3b6caa163fd257d2c6cc579",
        "title": "春日旅舍书怀",
        "author": "薛能",
        "content": "出去归来旅食人，麻衣长带几坊尘。\n开门草色朝无客，落案灯花夜一身。\n贫舍卧多消永日，故园莺老忆残春。\n蹉跎冠盖谁相念，二十年中尽苦辛。",
        "dynasty": "唐",
        "collection_info": null
    },
    {
        "uuid": "24b4a019a72b051826b71cde3928fd8d",
        "title": "秋日将离滑台酬所知二首 一",
        "author": "薛能",
        "content": "身起中宵骨亦惊，一分年少已无成。\n松吹竹簟朝眠冷，雨湿蔬飡宿疾生。\n僮汲野泉兼土味，马磨霜树作秋声。\n相知莫话诗心苦，未似前贤取得名。",
        "dynasty": "唐",
        "collection_info": null
    },
    {
        "uuid": "46ed9dc9dd655ee68b842b59cff41996",
        "title": "秋日将离滑台酬所知二首 二",
        "author": "薛能",
        "content": "灯涩秋光静不眠，叶声身影客窗前。\n闲园露湿鸣蛩夜，急雨风吹落木天。\n城见远山应北岳，野多空地本南燕。\n明朝欲别忘形处，愁把离杯听管弦。",
        "dynasty": "唐",
        "collection_info": null
    },
    {
        "uuid": "f8d77bf3c20ec3d9ced96ac26d92e317",
        "title": "下第后夷门乘舟至永城驿题",
        "author": "薛能",
        "content": "秋赋春还计尽违，自知身是拙求知。\n唯思旷海为休处，忽喜孤舟似去时。\n连浦一城兼汴宋，夹堤千柳杂唐隋。\n从来此恨皆前达，敢负吾君作楚辞。",
        "dynasty": "唐",
        "collection_info": null
    },
    {
        "uuid": "26e469a2825686c341446ba0ef23c37e",
        "title": "秋夜旅舍寓怀",
        "author": "薛能",
        "content": "庭锁荒芜独夜吟，西风吹动故山心。\n三秋木落半年客，满地月明何处砧？渔唱乱沿汀鹭合，鴈声寒咽陇云深。\n平生只有松堪对，露浥霜欺不受侵。",
        "dynasty": "唐",
        "collection_info": null
    },
    {
        "uuid": "c4faacf83e5dd1ecadb7ebb2e7ff7554",
        "title": "洛下寓怀",
        "author": "薛能",
        "content": "胡为遭遇孰为官，朝野君亲各自欢。\n敢向官途争虎首，尚嫌身累爱猪肝。\n冰霜谷口晨樵远，星火炉边夜坐寒。\n唯有报恩心未剖，退居犹欲佩芄兰。",
        "dynasty": "唐",
        "collection_info": null
    },
    {
        "uuid": "a8a2474ec49129938649d0a20c5cc825",
        "title": "题平湖",
        "author": "薛能",
        "content": "平湖湖畔雨晴新，南北东西不隔尘。\n映野烟波浮动日，损花风雨寂寥春。\n山无俗路藏高士，岸泊仙舟忆主人。\n那得载来都未保，此心离此甚情亲。",
        "dynasty": "唐",
        "collection_info": null
    },
    {
        "uuid": "993b66311427df0860aa471057434e9f",
        "title": "平阳寓怀",
        "author": "薛能",
        "content": "晋国风流阻洳川，家家弦管路岐边。\n曾为郡职随分竹，亦作歌词乞采莲。\n北榭远峰闲即望，西湖残景醉常眠。\n墙花此日休迴避，不是当时恶少年。",
        "dynasty": "唐",
        "collection_info": null
    },
    {
        "uuid": "78de8b56ff0f7d5a3dbaf9acc45a82bb",
        "title": "留题汾上旧居",
        "author": "薛能",
        "content": "乡园一别五年归，迴首人间总祸机。\n尚胜邻翁常寂寞，敢嫌裘马未轻肥。\n尘颜不见应消落，庭树曾栽已合围。\n难说累牵还却去，可怜榆柳尚依依。",
        "dynasty": "唐",
        "collection_info": null
    },
    {
        "uuid": "745177a971de3c5611befa7fdea6d2e2",
        "title": "怀汾上旧居",
        "author": "薛能",
        "content": "素汾千载傍吾家，常忆衡门对浣纱。\n好事喜逢投宿客，刈田因得自生瓜。\n山头鼓笛阴沈庙，陌上薪蒸突兀车。\n投暗作珠何所用，被人专拟害灵蛇。",
        "dynasty": "唐",
        "collection_info": null
    },
    {
        "uuid": "a0d6b8bab04369b070828ba5b5e0a67f",
        "title": "送同儒大德归柏梯寺",
        "author": "薛能",
        "content": "柏梯还拟谢微官，遥拟千峰送法兰。\n行径未曾青石断，拂床终有白云残。\n京尘濯后三衣洁，山舍禅初万象安。\n薇蕨纵多师莫踏，我心犹欲尽图看。",
        "dynasty": "唐",
        "collection_info": null
    },
    {
        "uuid": "1cf16bf68d5577c27e058d6e837afdaf",
        "title": "春日使府寓怀二首 一",
        "author": "薛能",
        "content": "一想流年百事惊，已抛渔父戴尘缨。\n青春背我堂堂去，白髮欺人故故生。\n道困古来应有分，诗传身后亦何荣。\n谁怜合负清朝力，独把风骚破郑声。",
        "dynasty": "唐",
        "collection_info": null
    },
    {
        "uuid": "18a5ad66d4ab602dfdea20ab060eba2c",
        "title": "春日使府寓怀二首 二",
        "author": "薛能",
        "content": "平生无解亦无操，永日书生坐独劳。\n唯觉宦情如水薄，不知人事有山高。\n孤心好直迍犹强，病髮慵梳痒更搔。\n何事故溪归未得，几抛清浅泛红桃。",
        "dynasty": "唐",
        "collection_info": null
    },
    {
        "uuid": "021bc304c45d358b431b4e3c1970ceec",
        "title": "许州题德星亭",
        "author": "薛能",
        "content": "瀵水南流东有堤，堤边亭是武陵溪。\n槎松配石堪僧坐，蘂杏含春欲鸟啼。\n高树月生沧海外，远郊山在夕阳西。\n频来不似军从事，只戴纱巾曳杖藜。",
        "dynasty": "唐",
        "collection_info": null
    },
    {
        "uuid": "1ee246cc0f433b7b1d75bda6183693b0",
        "title": "送人归上党",
        "author": "薛能",
        "content": "燕台基壤穴狐蛇，计拙因循岁月赊。\n兵革未销王在镐，桑蚕临熟客还家。\n霏微对岸漳边雨，堆阜邻疆蓟北沙。\n若到长平战场地，为求遗镞辟魔邪。",
        "dynasty": "唐",
        "collection_info": null
    },
    {
        "uuid": "f771e5224fa33ee5d18e5ef572916ceb",
        "title": "春日重游平湖",
        "author": "薛能",
        "content": "湖上春风发管弦，须临三十此离筵。\n离人忽有重来日，游女初非旧少年。\n官职已辜疲瘵望，诗名空被后生传。\n啼莺莫惜蹉跎恨，闲事听吟一两篇。",
        "dynasty": "唐",
        "collection_info": null
    },
    {
        "uuid": "4f017ce91bb7ea46580bfbf37d91af91",
        "title": "幷州",
        "author": "薛能",
        "content": "少年流落在幷州，裘脱文君取次游。\n携挈共过芳草渡，登临齐凭绿杨楼。\n庭前蛱蝶春方好，床上樗蒲宿未收。\n坊号偃松人在否，饼炉南畔曲西头。",
        "dynasty": "唐",
        "collection_info": null
    },
    {
        "uuid": "471102e67dcbb9f4105a6c06ffe6a842",
        "title": "相国陇西公南征能以留务独宿府城作",
        "author": "薛能",
        "content": "吾君贤相事南征，独宿军厨负请缨。\n灯室卧孤如怨别，月阶簪草似临行。\n高墉撼铎思巴栈，老木嘷风念野营。\n殊忆好僧招不及，夜来仓卒鏁严城。",
        "dynasty": "唐",
        "collection_info": null
    },
    {
        "uuid": "0f14ce249d76143992acfa4e660893af",
        "title": "早春书事",
        "author": "薛能",
        "content": "百蛮降伏委三秦，锦里风迴岁已新。\n渠滥水泉花巷湿，日销冰雪柳营春。\n何年道胜苏羣物，尽室天涯是旅人。\n焚却蜀书宜不读，武侯无可律余身。",
        "dynasty": "唐",
        "collection_info": null
    },
    {
        "uuid": "890fd6e59857579abb33e26c8a51fb71",
        "title": "春日书怀",
        "author": "薛能",
        "content": "伯牙琴绝岂求知，往往情牵自有诗。\n壠月正当寒食夜，春阴初过海棠时。\n耽书未必酬良相，断酒唯堪作老师。\n多病不任衣更薄，东风台上莫相吹。",
        "dynasty": "唐",
        "collection_info": null
    },
    {
        "uuid": "2ec045452d0e2e83a64fbc4a1715172d",
        "title": "投杜舍人",
        "author": "薛能",
        "content": "床上新诗诏草和，栏边清酒落花多。\n閒消白日舍人宿，梦觉紫薇山鸟过。\n春刻几分添禁漏，夏桐初叶满庭柯。\n风骚委地苦无主，此事圣君终若何。",
        "dynasty": "唐",
        "collection_info": null
    },
    {
        "uuid": "1c7fc1b63fbc2cbc24736624a2b3bffd",
        "title": "献仆射相公",
        "author": "薛能",
        "content": "清如冰雪重如山，百辟严趋礼绝攀。\n强虏外闻应丧胆，平人相见尽开颜。\n朝廷有道青春好，门馆无私白日闲。\n致却垂衣更何事，几多诗句咏关关。",
        "dynasty": "唐",
        "collection_info": null
    },
    {
        "uuid": "b0e0dca987080418779c07d49ebe1336",
        "title": "上盐铁尚书",
        "author": "薛能",
        "content": "南宫环雉隔嚣尘，况值清斋宿大臣。\n城绝鼓钟更点后，雨凉烟树月华新。\n檐前漱晓穹苍碧，庭下眠秋沆瀣津。\n闻说务闲心更静，此时忧国合求人。",
        "dynasty": "唐",
        "collection_info": null
    },
    {
        "uuid": "036e54b77d4114335fc9ee254b0b7351",
        "title": "汉南春望",
        "author": "薛能",
        "content": "独寻春色上高台，三月皇州驾未回。\n几处松筠烧后死，谁家桃李乱中开。\n奸邪用法原非法，唱和求才不是才。\n自古浮云蔽白日，洗天风雨几时来。",
        "dynasty": "唐",
        "collection_info": null
    },
    {
        "uuid": "42b3bbf355c8fcce4c918df696cd3354",
        "title": "晚春",
        "author": "薛能",
        "content": "恶怜风景极交亲，每恨年年作瘦人。\n卧晚不曾抛好夜，情多唯欲哭残春。\n阴成杏叶纔通日，雨着杨花已污尘。\n无限后期知有在，只愁烦作总戎身。",
        "dynasty": "唐",
        "collection_info": null
    },
    {
        "uuid": "0a4e7fbf45a76b3749cbab72c7e2481f",
        "title": "将赴镇过太康县有题",
        "author": "薛能",
        "content": "纔入东郊便太康，自听何暮岂龚黄。\n晴村透日桑榆影，晓露湿秋禾黍香。\n十万旌旗移巨镇，几多輗軏负孤庄。\n时人欲识征东将，看取欃枪落太荒。",
        "dynasty": "唐",
        "collection_info": null
    },
    {
        "uuid": "05296d14f174c5bcb15e2a8913e4b470",
        "title": "彭门解嘲二首 一",
        "author": "薛能",
        "content": "呜呜吹角贰师营，落日身闲笑傲行。\n尽觉文章尊万事，却嫌官职剩双旌。\n终休未拟降低屈，忽遇还须致太平。\n频上水楼谁会我，泗滨浮磬是同声。",
        "dynasty": "唐",
        "collection_info": null
    },
    {
        "uuid": "8652cee57f698128523637697de6ef32",
        "title": "彭门解嘲二首 二",
        "author": "薛能",
        "content": "伤禽栖后意犹惊，偶向黐竿脱此生。\n身外不思簪组事，耳中唯要管弦声。\n耽吟乍可妨时务，浅饮无因致宿酲。\n秦客莫嘲瓜戍远，水风潇洒是彭城。",
        "dynasty": "唐",
        "collection_info": null
    },
    {
        "uuid": "16cb0aaccd1e1a39915f1812493e6085",
        "title": "清河泛舟",
        "author": "薛能",
        "content": "都人层立似山丘，坐啸将军拥棹游。\n遶郭烟波浮泗水，一船丝竹载凉州。\n城中覩望皆丹雘，旗裏惊飞尽白鸥。\n儒将不须夸郄縠，未闻诗句解风流。",
        "dynasty": "唐",
        "collection_info": null
    },
    {
        "uuid": "bb7601f3645ed7149b14d3626dc98395",
        "title": "新竹",
        "author": "薛能",
        "content": "柳营茅土倦麤材，因向山家乞翠栽。\n清露便敎终夜滴，好风疑是故园来。\n栏边匠去朱犹湿，溉后虫浮穴暗开。\n他日会应威凤至，莫辞公府受尘埃。",
        "dynasty": "唐",
        "collection_info": null
    },
    {
        "uuid": "c2beb2d3c9d5329a88dc62cc155bbc16",
        "title": "晚春",
        "author": "薛能",
        "content": "征东留滞一年年，又向军前遇火前。\n画出鹢舟宜祓禊，镂成鸡卵有秋韆。\n澄明烟水孤城立，狼藉风花落日眠。\n赖指清和樱笋熟，不然愁杀暮春天。",
        "dynasty": "唐",
        "collection_info": null
    },
    {
        "uuid": "edad45bcc4e3860fa79d6fe274dd979b",
        "title": "题彭祖楼",
        "author": "薛能",
        "content": "新晴天状湿融融，徐国滩声上下洪。\n极目澄鲜无限景，入怀轻好可怜风。\n身防潦倒师彭祖，妓拥登临媿谢公。\n谁致此楼潜惠我，万家残照在河东。",
        "dynasty": "唐",
        "collection_info": null
    },
    {
        "uuid": "47d8282d4463bc2f7f874bb745d57c47",
        "title": "汉庙祈雨回阳春亭有怀",
        "author": "薛能",
        "content": "南荣轩槛接城闉，适罢祈农此访春。\n九九已从南至尽，芊芊初傍北篱新。\n池中水是前秋雨，陌上风惊自古尘。\n欲召罗敷倾一盏，乘閒言语不容人。",
        "dynasty": "唐",
        "collection_info": null
    },
    {
        "uuid": "be3245199a5d5d5c081c35a8f7144047",
        "title": "送李倍秀才",
        "author": "薛能",
        "content": "南朝才子尚途穷，毕竟应须问叶公。\n书劒伴身离泗上，雪风吹面立船中。\n家园枣熟归圭窦，会府槐疎试射弓。\n相顾日偏留不得，夜深聊欲一桮同。",
        "dynasty": "唐",
        "collection_info": null
    },
    {
        "uuid": "96c7b20aa397b051da04187bffd42092",
        "title": "重游德星亭感事",
        "author": "薛能",
        "content": "颖水川中枕水台，当时难别此重来。\n舟沈土岸生新草，诗映纱笼有薄埃。\n事繫兴亡人少到，地当今古我迟迴。\n残阳照树明于旭，犹向池边把酒桮。",
        "dynasty": "唐",
        "collection_info": null
    },
    {
        "uuid": "2022513b345e0e66d5abb641db93ccb2",
        "title": "许州题观察判官厅",
        "author": "薛能",
        "content": "三载从戎类繫匏，重游全许尚分茅。\n刘郎别后无遗履，丁令归来有旧巢。\n冬暖井梧多未落，夜寒窗竹自相敲。\n纤腰弟子知千恨，笑与扬雄作解嘲。",
        "dynasty": "唐",
        "collection_info": null
    },
    {
        "uuid": "801edd8f3b45d8aa6be47bd5f539e9d3",
        "title": "閒题",
        "author": "薛能",
        "content": "八年藩翰似侨居，只此谁知报玉除。\n旧将已成三仆射，老身犹是六尚书。\n时丁厚讟终无咎，道致中兴尚有余。\n为问春风谁是主，空催弱柳拟何如。",
        "dynasty": "唐",
        "collection_info": null
    },
    {
        "uuid": "49bb97a33aa42be3603e990829c93a36",
        "title": "送福建李大夫",
        "author": "薛能",
        "content": "洛州良牧帅瓯闽，曾是西垣作谏臣。\n红斾已胜前尹正，尺书犹带旧丝纶。\n秋来海有幽都鴈，船到城添外国人。\n行过小藩应大笑，只知夸近不知贫。",
        "dynasty": "唐",
        "collection_info": null
    },
    {
        "uuid": "66660ff57f071efec64578ba11fd10be",
        "title": "送李倍巡官归永乐旧居",
        "author": "薛能",
        "content": "羡君归去五峰前，往往星河实见仙。\n麦壠夏枯成废地，枣枝秋赤近高天。\n山泉饮犊流多变，村酒经蚕味可怜。\n曾约道门终老住，步虚声裏寄闲眠。",
        "dynasty": "唐",
        "collection_info": null
    },
    {
        "uuid": "8393d76c9ebd81549ca640cd8afbdae5",
        "title": "赠歌者",
        "author": "薛能",
        "content": "一字新声一颗珠，转喉疑是击珊瑚。\n听时坐部音中有，唱后樱花叶裏无。\n汉浦蔑闻虚解佩，临邛焉用枉当垆。\n谁人得向青楼宿，便是仙郎不是夫。",
        "dynasty": "唐",
        "collection_info": null
    },
    {
        "uuid": "ddbc55234d0cd1407866feb8e71d758f",
        "title": "舞者",
        "author": "薛能",
        "content": "绿毛钗动小相思，一唱南轩日午时。\n慢靸轻裾行欲近，待调诸曲起来迟。\n筵停匕筯无非听，吻带宫商尽是词。\n为问倾城年几许，更胜琼树是琼枝。",
        "dynasty": "唐",
        "collection_info": null
    },
    {
        "uuid": "352d6708ca76df4841a5d72641320dd4",
        "title": "天际识归舟",
        "author": "薛能",
        "content": "斜日满江楼，天涯照背流。\n同人在何处，远目认孤舟。\n帆省当时席，歌声旧日讴。\n人浮津济晚，棹倚泬寥秋。\n晴阔忻全见，归迟怪久游。\n离居意无限，贪此望难休。",
        "dynasty": "唐",
        "collection_info": null
    },
    {
        "uuid": "dd6f0cbcb478a9a5a059ca45f79b086a",
        "title": "和曹侍御除夜有怀",
        "author": "薛能",
        "content": "有病无媒客，多慵亦太疎。\n自怜成叔夜，谁与荐相如。\n嗜退思年老，谙空笑岁除。\n迹闲过寺宿，头暖近阶梳。\n春立穷冬后，阳生旧物初。\n叶多庭不扫，根在径新锄。\n田事终归彼，心情倦老于。\n斵材须见像，藏劒岂为鱼。\n效浅惭尹禄，恩多负辟书。\n醻知必拟共，勿使浪踌躇。",
        "dynasty": "唐",
        "collection_info": null
    },
    {
        "uuid": "cb6335689f759062eef0e5bccb61525a",
        "title": "华清宫和杜舍人",
        "author": "薛能",
        "content": "五十年天子，离宫仰峻墙。\n登封时正泰，御宇日何长。\n上位先名实，中兴事宪章。\n起戎轻甲胄，余地復河湟。\n道降玄元祖，儒封孔子王。\n因缘百司署，聚会一人汤。\n渭水波摇绿，秦山草半黄。\n马驯金勒细，鹰健玉铃锵。\n下箭朱方满，鸣鞭皓腕攘。\n畋思获吕望，谏祗避周昌。\n兔迹贪前逐，枭心不早防。\n几添鹦鹉劝，先赐荔枝尝。\n月锁千门静，天吹一笛凉。\n细音摇羽佩，轻步宛霓裳。\n祸乱基潜结，昇平意遽忘。\n衣冠逃犬虏，鼙鼓动渔阳。\n外戚心殊迫，中原事可量。\n血埋妃子艳，刃断禄儿肠。\n近侍烟尘隔，前踪辇路荒。\n益知迷宠佞，遗恨丧贤良。\n北阙尊明主，南宫逊上皇。\n禁清余凤吹，池冷睡龙光。\n祝寿山犹在，流年水共伤。\n杜鹃魂厌蜀，蝴蝶梦悲壮。\n雀卵遗雕栱，虫丝罥画梁。\n紫苔侵壁润，红树闭门芳。\n守吏齐鸳瓦，耕民得翠珰。\n登年昔酺乐，讲武旧兵场。\n暮草深岩翠，幽花坠径香。\n不堪垂白叟，行折御沟杨。",
        "dynasty": "唐",
        "collection_info": null
    },
    {
        "uuid": "b512c2d2ae4689f23933782842c08875",
        "title": "送浙东王大夫",
        "author": "薛能",
        "content": "天爵擅忠贞，皇恩復宠荣。\n远源过晋史，甲族本缑笙。\n亚相兼尤美，周行历尽清。\n制除天近晓，衙谢草初生。\n宾客招闲地，戎装拥上京。\n九街鸣玉勒，一宅照红旌。\n细雨当离席，遥花显去程。\n佩刀畿甸色，歌吹馆桥声。\n騕褭从秦赐，艅艎到汴迎。\n步沙逢霁月，宿岸致严更。\n渤澥流东鄙，天台压属城。\n众谈称重镇，公意念疲甿。\n井邑曾多难，疮痍此未平。\n察应均赋敛，逃必復桑耕。\n隼重权兼帅，鼍雄设有兵。\n越台随厚俸，剡硾得尤名。\n夜蜡州中宴，春风部外行。\n香奁扃凤诏，朱篆动龙坑。\n报后功何患，投虚论素精。\n征还真指掌，感激自关情。\n旧业怀昏作，微班负旦评。\n空余骚雅事，千古傲刘桢。",
        "dynasty": "唐",
        "collection_info": null
    },
    {
        "uuid": "72367f7e1d9f98de2f49d0f87c5fb1fb",
        "title": "送李殷游京西",
        "author": "薛能",
        "content": "立马送君地，黯然愁到身。\n万途皆有匠，六义独无人。\n莫怪敢言此，已能甘世贫。\n时来贵亦在，事是掩何因。\n投刺皆羁旅，游边更苦辛。\n岐山终蜀境，泾水復蛮尘。\n埋没飡须强，炎蒸醉莫频。\n俗徒欺合得，吾道死终新。\n展分先难许，论诗永共亲。\n归京稍作意，充斥犯西邻。",
        "dynasty": "唐",
        "collection_info": null
    },
    {
        "uuid": "a867fca9e22b376d9072357717af40e1",
        "title": "长安送友人之黔南",
        "author": "薛能",
        "content": "衡岳犹云过，君家独几千。\n心从贱游话，分向禁城偏。\n陆路终何处，三湘在素船。\n琴书去迢递，星路照潺湲。\n台镜簪秋晚，盘蔬饭雨天。\n同文到乡尽，殊国共行连。\n后会应多日，归程自一年。\n贫交永无忘，孤进合相怜。",
        "dynasty": "唐",
        "collection_info": null
    },
    {
        "uuid": "35a551ebb2d679877208b051e04c0d19",
        "title": "寄李频",
        "author": "薛能",
        "content": "长安千万蹊，迷者自多迷。\n直性身难达，良时日易低。\n环檐消旧雪，晴气满春泥。\n那得同君去，逢峰苦爱齐。",
        "dynasty": "唐",
        "collection_info": null
    },
    {
        "uuid": "fdfdf082433bc0ecbca811c26aaea00b",
        "title": "赠苗端公二首 一",
        "author": "薛能",
        "content": "繁总近何如，君才必有余。\n身欢步兵酒，吏写鲁连书。\n坐默闻鼙吹，庭班见雪初。\n沈碑若果去，一为访邻居。",
        "dynasty": "唐",
        "collection_info": null
    },
    {
        "uuid": "595463f2ba5601270180ed1be9aec016",
        "title": "赠苗端公二首 二",
        "author": "薛能",
        "content": "至老不相疎，斯言不是虚。\n两心宜一体，同舍又邻居。\n晓角秋砧外，清云白月初。\n从军何有用，未造鲁连书。",
        "dynasty": "唐",
        "collection_info": null
    },
    {
        "uuid": "d576136aa10d620403cce9721fbbe792",
        "title": "寄河南郑侍郎",
        "author": "薛能",
        "content": "三峡与三壕，门阑梦去劳。\n细冰和洛水，初雪洒嵩高。\n大雅何由接，微荣亦已逃。\n寒窗不可寐，风地叶萧骚。",
        "dynasty": "唐",
        "collection_info": null
    },
    {
        "uuid": "bb607c27840984b2da51b6e3e816aae3",
        "title": "蒙恩除侍御史行次华州寄蒋相",
        "author": "薛能",
        "content": "林下天书起遁逃，不堪移疾入尘劳。\n黄河近岸阴风急，仙掌临关旭日高。\n行野众喧闻鴈发，宿亭孤寂有狼嗥。\n荀家位极兼禅理，应笑埋轮着所操。",
        "dynasty": "唐",
        "collection_info": null
    },
    {
        "uuid": "39ec09ec72cc5f7206c9509d34ef6bcc",
        "title": "寄唐州杨郎中",
        "author": "薛能",
        "content": "关雎憔悴一儒生，忽把鱼鬚事圣明。\n贫得俸钱还乍喜，晚登朝序却无荣。\n前年坐蜀同樽俎，此日边淮独斾旌。\n班列道孤君不见，曲江春暖共僧行。",
        "dynasty": "唐",
        "collection_info": null
    },
    {
        "uuid": "a510191993ea936f4ab4cf760720bb6c",
        "title": "塞上蒙汝州任中丞寄书",
        "author": "薛能",
        "content": "三省推贤两掖才，关东深许稍迟迴。\n舟浮汝水通淮去，雨出嵩峰到郡来。\n投札转京忧不远，枉缄经虏喜初开。\n西楼一望知无极，更与何人把酒桮。",
        "dynasty": "唐",
        "collection_info": null
    },
    {
        "uuid": "386db4e5206a7b3e80189e88107a2eaa",
        "title": "题盐铁李尚书浐州别业",
        "author": "薛能",
        "content": "鹿原阴面浐州湄，坐觉林泉逼梦思。\n闲景院开花落后，湿香风好雨来时。\n邻惊麦野闻雏雉，别创茅亭住老师。\n备足好中还有阙，许昌军裏李陵诗。",
        "dynasty": "唐",
        "collection_info": null
    },
    {
        "uuid": "626e81c2e703d118f10f48c09ee361fd",
        "title": "送刘驾归京",
        "author": "薛能",
        "content": "相逢听一吟，惟我不降心。\n在世忧何事，前生得至音。\n蒲多南去远，汾尽北游深。\n为宿关亭日，苍苍晓欲临。",
        "dynasty": "唐",
        "collection_info": null
    },
    {
        "uuid": "6ed55cf87461bb20b56a1502832e033b",
        "title": "夏日寺中有怀",
        "author": "薛能",
        "content": "亭午四邻睡，院中唯鸟鸣。\n当门塞鸿去，欹枕世人情。\n地燥苍苔裂，天凉晚月生。\n归家岂不愿，辛苦未知名。",
        "dynasty": "唐",
        "collection_info": null
    },
    {
        "uuid": "6ef6ccf3407d69f55d13b5649ecf9098",
        "title": "夏日蒲津寺居二首 一",
        "author": "薛能",
        "content": "日日闲车马，谁来访此身。\n一门兼鹤静，四院与僧邻。\n雨室墙穿溜，风窗笔染尘。\n空余气长在，天子用平人。",
        "dynasty": "唐",
        "collection_info": null
    },
    {
        "uuid": "6e33548fd500e963e2c96a947a07823e",
        "title": "夏日蒲津寺居二首 二",
        "author": "薛能",
        "content": "故国有如梦，省来长远游。\n清晨起闲院，疎雨似深秋。\n宿寝书棱迭，行吟杖迹稠。\n天晴岂能出，春暖未更裘。",
        "dynasty": "唐",
        "collection_info": null
    },
    {
        "uuid": "e8f7e03e4a79508ebe191d9e1307f619",
        "title": "北都题崇福寺",
        "author": "薛能",
        "content": "此地潜龙寺，何基即帝台。\n细花庭树荫，清气殿门开。\n长老多相识，旬休暂一来。\n空空亦拟解，干进幸无媒。",
        "dynasty": "唐",
        "collection_info": null
    },
    {
        "uuid": "0c8485d5ced8bc585f7017f4341fbb99",
        "title": "题龙兴寺",
        "author": "薛能",
        "content": "高户列禅房，松门到上方。\n像开祇树岭，人施蜀城香。\n地遍磷磷石，江移孑孑樯。\n林僧语不尽，身役事梁王。",
        "dynasty": "唐",
        "collection_info": null
    },
    {
        "uuid": "4cce3ed6c85c86b380189adaa331a6bd",
        "title": "题大云寺西阁",
        "author": "薛能",
        "content": "阁临偏险寺当山，独坐西城笑满颜。\n四野有歌行路乐，五营无战射堂闲。\n鼙和调角秋空外，砧办征衣落照间。\n方拟杀身酬圣主，敢于高处恋乡关。",
        "dynasty": "唐",
        "collection_info": null
    },
    {
        "uuid": "aaed876808e1ee4d51b3ce5b437eeca9",
        "title": "舟行至平羌",
        "author": "薛能",
        "content": "貔虎直沙壖，严更护早眠。\n簇霜孤驿树，落日下江船。\n暂去非吴起，终休爱鲁连。\n平羌无一术，候吏莫加笾。",
        "dynasty": "唐",
        "collection_info": null
    },
    {
        "uuid": "362452fc0c87e8afc963d4a72052386b",
        "title": "题开元寺阁",
        "author": "薛能",
        "content": "一阁见一郡，乱流仍乱山。\n未能终日住，尤爱暂时闲。\n唱棹吴门去，啼林杜宇还。\n高僧不可羡，西景掩禅关。",
        "dynasty": "唐",
        "collection_info": null
    },
    {
        "uuid": "985b3ab58fa58b79885c909e8a28e70b",
        "title": "凌云寺",
        "author": "薛能",
        "content": "像阁与山齐，何人致石梯。\n万烟生聚落，一崦露招提。\n斋月人来上，残阳鸽去栖。\n从边亦已极，烽火是沈黎。",
        "dynasty": "唐",
        "collection_info": null
    },
    {
        "uuid": "fa229c48000f6499adae8d0d53905e4a",
        "title": "石堂溪",
        "author": "薛能",
        "content": "三面接渔樵，前门向郡桥。\n岸沙崩橘树，山径入茶苗。\n夜拥军烟合，春浮妓舸邀。\n此心无与醉，花影莫相烧。",
        "dynasty": "唐",
        "collection_info": null
    },
    {
        "uuid": "22d649add6b8d8acaa4059ce2f398469",
        "title": "荔枝楼",
        "author": "薛能",
        "content": "高槛起边愁，荔枝谁致楼。\n会须敎匠坼，不欲见蛮陬。\n树痹无春影，天连觉汉流。\n仲宣如可拟，即此是荆州。",
        "dynasty": "唐",
        "collection_info": null
    },
    {
        "uuid": "1a8a6fe2d9dfb0d8b2e19b7e558735ec",
        "title": "圣冈",
        "author": "薛能",
        "content": "古迹是何王，平身入石房。\n远村通后径，一郡隔前冈。\n昼静唯禅客，春来有女郎。\n独醒迴不得，无事可焚香。",
        "dynasty": "唐",
        "collection_info": null
    },
    {
        "uuid": "9e7b7295cde2c48e8cb12184760d2e27",
        "title": "蜀州郑史君寄鸟觜茶因以赠答八韵",
        "author": "薛能",
        "content": "鸟觜撷浑牙，精灵胜镆铘。\n烹尝方带酒，滋味更无茶。\n拒碾干声细，撑封利颖斜。\n衔芦齐劲实，啄木聚菁华。\n盐损添常诫，姜宜着更夸。\n得来抛道药，携去就僧家。\n旋觉前瓯浅，还愁后信赊。\n千惭故人意，此惠敌丹砂。",
        "dynasty": "唐",
        "collection_info": null
    },
    {
        "uuid": "5b431f846d55fc77cf9db7368eb0f949",
        "title": "暇日寓怀寄朝中亲友",
        "author": "薛能",
        "content": "命与才违岂自由，我身何负我身愁。\n临生白髮方监郡，遥耻青衣懒上楼。\n过客闷嫌疎妓乐，小儿憨爱□貔貅。\n闲吟一寄清朝侣，未必淮阴不拜侯。",
        "dynasty": "唐",
        "collection_info": null
    },
    {
        "uuid": "8501c6c3d022c53b3f5ddb3419bddeea",
        "title": "春日寓怀",
        "author": "薛能",
        "content": "幽拙未谋身，无端患不均。\n盗憎犹念物，花尽不知春。\n井邑常多弊，江山岂有神。\n犍为何处在，一拟弔埋轮。",
        "dynasty": "唐",
        "collection_info": null
    },
    {
        "uuid": "bf0dd31cded3d27c545f02872bb53ab8",
        "title": "监郡犍为舟中寓题寄同舍",
        "author": "薛能",
        "content": "一寝闲身万事空，任天敎作假文翁。\n旗穿岛树孤舟上，家在山亭每日中。\n迭果盘飱丹橘地，若花床席早梅风。\n佳期说尽君应笑，刘表尊前且不同。",
        "dynasty": "唐",
        "collection_info": null
    },
    {
        "uuid": "593be6f7d592917b3ee2ee095c5f9fdb",
        "title": "江柳",
        "author": "薛能",
        "content": "条绿似垂缨，离筵日照轻。\n向人虽有态，伤我为无情。\n桥远孤临水，墙低半出营。\n天津曾此见，亦是怆行行。",
        "dynasty": "唐",
        "collection_info": null
    },
    {
        "uuid": "971690b8550999d2a8325c0bd5404eb3",
        "title": "寄吉谏议",
        "author": "薛能",
        "content": "将迎须学返抽身，合致蹉跎敢效颦。\n性静拟归无上士，迹疎常负有情人。\n终凭二顷谋婚嫁，谬着千篇断斧斤。\n闻说旧交贤且达，欲弹章甫自羞贫。",
        "dynasty": "唐",
        "collection_info": null
    },
    {
        "uuid": "3be7c76edd827ac4ffb723f16e1399e0",
        "title": "江上寄情",
        "author": "薛能",
        "content": "天际归舟浩荡中，我关王泽道何穷。\n未为时彦徒经国，尚有边兵耻佐戎。\n酿黍气香村欲社，斫桑春尽野无风。\n年来断定知休处，一树繁花一亩宫。",
        "dynasty": "唐",
        "collection_info": null
    },
    {
        "uuid": "b8dd04834bd50b60e2cc7db5a1b78a4e",
        "title": "平盖观",
        "author": "薛能",
        "content": "巨柏与山高，玄门静有猱。\n春风开野杏，落日照江涛。\n白璧心难说，青云世未遭。\n天涯望不极，谁识咏离骚。",
        "dynasty": "唐",
        "collection_info": null
    },
    {
        "uuid": "ae990b5e1374e6097322f7128a04a03d",
        "title": "春霁",
        "author": "薛能",
        "content": "久客孤舟上，天涯漱晓津。\n野芳桤似柳，江霁雪和春。\n吏叫能惊鹭，官麤实害身。\n何当穷蜀境，却忆滞游人。",
        "dynasty": "唐",
        "collection_info": null
    },
    {
        "uuid": "fd474ccefd20405410a8d72a081ade45",
        "title": "春居即事",
        "author": "薛能",
        "content": "云密露晨晖，西园独掩扉。\n雨新临断火，春冷着单衣。\n榆荚奔风健，兰芽负土肥。\n交亲不是变，自作寄书稀。",
        "dynasty": "唐",
        "collection_info": null
    },
    {
        "uuid": "40ecd1efd7c9757a47d658a9321bdc81",
        "title": "边城寓题",
        "author": "薛能",
        "content": "孤蹇復飘零，天涯若堕萤。\n东风吹痼疾，暖日极青冥。\n蚕市归农醉，渔舟钓客醒。\n论邦苦不早，祗此负王庭。",
        "dynasty": "唐",
        "collection_info": null
    },
    {
        "uuid": "535d06ebdd06d4fa88be1a5ca54f9323",
        "title": "春日江居寓怀",
        "author": "薛能",
        "content": "归兴乍离边，兰桡復锦川。\n斫春槎枿树，消雪土膏田。\n岸暖寻新菜，舟寒着旧绵。\n临邛若箇是，欲向酒家眠。",
        "dynasty": "唐",
        "collection_info": null
    },
    {
        "uuid": "58719900bd4ded7509278d6d3bdefd89",
        "title": "边城作",
        "author": "薛能",
        "content": "行止象分符，监州是戏儒。\n管排蛮户远，出箐鸟巢孤。\n北向秦何在，南来蜀已无。\n怀沙悔不及，只有便乘桴。",
        "dynasty": "唐",
        "collection_info": null
    },
    {
        "uuid": "53436f8c11e0a227d406242d70a15939",
        "title": "闻李夷遇下第东归因以寄赠",
        "author": "薛能",
        "content": "囊中书是居山写，海畔家贫乞食还。\n吾子莫愁登第晚，古人惟爱贱游闲。\n舟行散适江亭上，郡宴歌吟蜡烛间。\n从此乐章休叙战，汉兵无阵亦无蛮。",
        "dynasty": "唐",
        "collection_info": null
    },
    {
        "uuid": "4b447e2bc1c1d430cf19e9dcd2f056f6",
        "title": "留题",
        "author": "薛能",
        "content": "茶兴復诗心，一瓯还一吟。\n压春甘蔗冷，喧雨荔枝深。\n骤去无遗恨，幽栖已徧寻。\n峨眉不可到，高处望千岑。",
        "dynasty": "唐",
        "collection_info": null
    },
    {
        "uuid": "8e1552486d66058f5900a3f501c649bc",
        "title": "春日北归舟中有怀",
        "author": "薛能",
        "content": "尽日遶盘飧，归舟向蜀门。\n雨干杨柳渡，山热杏花村。\n净镜空山晓，孤灯极浦昏。\n边城不是意，迴首未终恩。",
        "dynasty": "唐",
        "collection_info": null
    },
    {
        "uuid": "59b6478b99802f5c9dd1e29f900065df",
        "title": "初发嘉州寓题",
        "author": "薛能",
        "content": "劳我是犍为，南征又北移。\n唯闻杜鹃夜，不见海棠时。\n在闇曾无负，含灵合有知。\n州人若爱树，莫损召南诗。",
        "dynasty": "唐",
        "collection_info": null
    },
    {
        "uuid": "7dcc314605f659d28becf5e8558d38d6",
        "title": "题汉州西湖",
        "author": "薛能",
        "content": "西湖天下名，可以濯吾缨。\n况是携家赏，从妨半驿程。\n尝茶春味渴，断酒晚怀清。\n尽得幽人趣，犹嫌守吏迎。\n重湌逢角暮，百事喜诗成。\n坐阻湘江谪，谁为话政声。",
        "dynasty": "唐",
        "collection_info": null
    },
    {
        "uuid": "9c781d4ce456bdaaf281aeb075309c36",
        "title": "自广汉游三学山",
        "author": "薛能",
        "content": "残阳终日望栖贤，归路携家得访禅。\n世缺一来应薄命，雨留三宿是前缘。\n诗题不忍离岩下，屐齿难忘在水边。\n猨鸟可知僧可会，此心常似有香烟。",
        "dynasty": "唐",
        "collection_info": null
    },
    {
        "uuid": "0665e8c27b15cd0c0e500db5c6f00fd6",
        "title": "三学山开照寺",
        "author": "薛能",
        "content": "尽室徧相将，中方上下方。\n夜深楠树远，春气陌林香。\n圣迹留岩险，灵灯出混茫。\n何因将慧劒，割爱事空王。",
        "dynasty": "唐",
        "collection_info": null
    },
    {
        "uuid": "6ec09da4c4baed0055a1efb639fd85fd",
        "title": "雨霁北归留题三学山",
        "author": "薛能",
        "content": "远树平川半夕阳，锦城遥辨立危墙。\n闲思胜事多遗恨，却悔公心是谩忙。\n灌口阙寻惭远客，峨嵋乖约负支郎。\n灵龛一望终何得，谬有人情满蜀乡。",
        "dynasty": "唐",
        "collection_info": null
    },
    {
        "uuid": "d664bee664fe4334d025727a162dfa54",
        "title": "行次灵龛驿寄西蜀尚书",
        "author": "薛能",
        "content": "北客推车指蜀门，干阳知已近临坤。\n从辞府郭常迴首，欲别封疆更感恩。\n援寡圣朝难望阙，暑催蚕麦得归村。\n雷公解斸衝天气，白日何辜遣戴盆。",
        "dynasty": "唐",
        "collection_info": null
    },
    {
        "uuid": "4c88eeaa5098244b7f09fceddfb64088",
        "title": "雨霁宿望喜驿",
        "author": "薛能",
        "content": "风雷一罢思何清，江水依然浩浩声。\n飞鸟旋生啼鸟在，后人常似古人情。\n将来道路终须达，过去山川实不平。\n闲想更逢知旧否，馆前杨柳种初成。",
        "dynasty": "唐",
        "collection_info": null
    },
    {
        "uuid": "83b0258a58b6f6e817fffa7ccda4beac",
        "title": "筹笔驿",
        "author": "薛能",
        "content": "葛相终宜马革还，未开天意便开山。\n生欺仲达徒增气，死见王阳合厚颜。\n流运有功终是扰，阴符多术得非姦。",
        "dynasty": "唐",
        "collection_info": null
    },
    {
        "uuid": "812162c87040e256d43375ae5240e879",
        "title": "通仙洞",
        "author": "薛能",
        "content": "高龛险欲催，百尺洞门开。\n白日仙何在，清风客暂来。\n临崖松直上，避石水低迴。\n贾掾曾空去，题诗岂易哉。",
        "dynasty": "唐",
        "collection_info": null
    },
    {
        "uuid": "3286f16a4e71c6258e2b40bf494d689e",
        "title": "嘉陵驿见贾岛旧题",
        "author": "薛能",
        "content": "贾子命堪悲，唐人独解诗。\n左迁今已矣，清绝更无之。\n毕竟吾犹许，商量众莫疑。\n嘉陵四十字，一一是天资。",
        "dynasty": "唐",
        "collection_info": null
    },
    {
        "uuid": "0ef3c9ade35f3d4a0057f9d5c1eb8cdb",
        "title": "嘉陵驿",
        "author": "薛能",
        "content": "江涛千迭阁千层，衔尾相随尽室登。\n稠树蔽山闻杜宇，午烟熏日食嘉陵。\n频题石上程多破，暂歇泉边起不能。\n如此幸非名利切，益州来日合携僧。",
        "dynasty": "唐",
        "collection_info": null
    },
    {
        "uuid": "1a58a885308f1df16dcefd7e6f511cd4",
        "title": "嘉陵驿",
        "author": "薛能",
        "content": "尽室可招魂，蛮余出蜀门。\n雹凉随雨气，江热傍山根。\n蚕月缲丝路，农时碌碡村。\n干将磨欲尽，无位可酬恩。",
        "dynasty": "唐",
        "collection_info": null
    },
    {
        "uuid": "d904177f7f1d65d8b0dc49f20bb577ff",
        "title": "西县途中二十韵",
        "author": "薛能",
        "content": "野客误桑麻，从军带镆铘。\n岂论之白帝，未合过黄花。\n落日投江县，征尘漱齿牙。\n蜀音连井络，秦分隔褒斜。\n硖路商逢使，山邮雀啅蛇。\n忆归临角黍，良遇得新瓜。\n食久庭阴转，行多屐齿洼。\n气清岩下瀑，烟漫雨余畬。\n黄鸟当蚕候，稀蒿杂麦查。\n汗凉风似雪，浆度蜜如沙。\n野色生肥芋，乡仪捣散茶。\n梯航经杜宇，烽候彻苴咩。\n逗石流何险，通关运固赊。\n葛侯真竭泽，刘主合亡家。\n陷彼贪功吠，贻为黩武夸。\n阵图谁许可，庙貌我揄揶。\n闲事休征汉，斯行且咏巴。\n音繁来有铎，軏尽去无车。\n溢目看风景，清怀啸月华。\n焰樵烹紫笋，腰簟憩乌纱。\n杞国忧寻悟，临邛渴自加。\n移文莫有诮，必不滞天涯。",
        "dynasty": "唐",
        "collection_info": null
    },
    {
        "uuid": "fd2e650738a9743a6af76db2f9aab309",
        "title": "西县作",
        "author": "薛能",
        "content": "三年西蜀去如沈，西县西来出万岑。\n树石向闻清汉浪，水风初见绿萍阴。\n平郊不爱行增气，好井无疑漱入心。\n从此渐知光景异，锦都回首尽愁吟。",
        "dynasty": "唐",
        "collection_info": null
    },
    {
        "uuid": "101ada12d20e05f3c44c71548d1d5abc",
        "title": "分水岭望灵宝峰",
        "author": "薛能",
        "content": "千寻万仞峰，灵宝号何从。\n盛立同吾道，贪程阻圣踪。\n岭奇应有药，壁峭尽无松。\n那得休于是，蹉跎亦卧龙。",
        "dynasty": "唐",
        "collection_info": null
    },
    {
        "uuid": "cd951d35aadfc30b81a7aee50a834d39",
        "title": "水帘吟",
        "author": "薛能",
        "content": "万滴相随万响兼，路尘天产尽旁霑。\n源从颢气何因绝，派助前溪岂觉添。\n豪客每来清夏葛，愁人才见认愁檐。\n嘉名已极终难称，别是风流不是帘。",
        "dynasty": "唐",
        "collection_info": null
    },
    {
        "uuid": "968dddd145b6b36802539df9da2cee08",
        "title": "褒斜道中",
        "author": "薛能",
        "content": "十驿褒斜到处慵，眼前常似接灵踪。\n江遥旋入旁来水，山豁犹藏向后峰。\n鸟径恶时应立虎，畬田闲日自烧松。\n行吟却笑公车役，夜发星驰半不逢。",
        "dynasty": "唐",
        "collection_info": null
    },
    {
        "uuid": "f2a0b8b5441d594476c0948887947129",
        "title": "褒城驿有故元相公旧题诗因仰叹而作",
        "author": "薛能",
        "content": "鄂相顷题应好池，题云万竹与千棃。\n我来已变当初地，前过应无继此诗。\n敢叹临行殊旧境，惟愁后事劣今时。\n闲吟四壁堪搔首，频见青苹白鹭鸶。",
        "dynasty": "唐",
        "collection_info": null
    },
    {
        "uuid": "6f1f36a7ba68396381196f60298e0612",
        "title": "题褒城驿池",
        "author": "薛能",
        "content": "池馆通秦槛向衢，旧闻佳赏此踟蹰。\n清凉不散亭犹在，事力何销舫已无。\n钓客坐风临岛屿，牧牛当雨食菰蒲。\n西川吟吏偏思葺，只恐归寻水亦枯。",
        "dynasty": "唐",
        "collection_info": null
    },
    {
        "uuid": "085792082021461a20078f85929d49d8",
        "title": "送崔学士赴东川",
        "author": "薛能",
        "content": "羽人仙籍冠浮丘，欲作酇侯且蜀侯。\n导骑已多行劒阁，亲军全到近绵州。\n文翁劝学人应恋，魏绛和戎戍自休。\n唯有夜罇懽莫厌，庙堂他日少闲游。",
        "dynasty": "唐",
        "collection_info": null
    },
    {
        "uuid": "3ddccb842c4fb7f77112ef05d4d36bd7",
        "title": "海棠",
        "author": "薛能",
        "content": "酷烈復离披，玄功莫我知。\n青苔浮落处，暮柳间开时。\n带醉游人插，连阴被叟移。\n晨前清露湿，晏后恶风吹。\n香少传何许，妍多画半遗。\n岛苏涟水脉，庭绽粒松枝。\n偶泛因沈砚，闲飘欲乱碁。\n遶山生玉垒，和郡徧坤维。\n负赏惭休饮，牵吟分失饥。\n明年应不见，留此赠巴儿。",
        "dynasty": "唐",
        "collection_info": null
    },
    {
        "uuid": "e64138d300c20a826b290b12ddcaf711",
        "title": "咏夹径菊",
        "author": "薛能",
        "content": "夹径尽黄英，不通人并行。\n几曾相对绽，元自两行生。\n丛比高低等，香连左右幷。\n畔摇风势断，中夹日华明。\n间隔蛩吟隔，交横蝶乱横。\n频应泛桑落，摘处近前楹。",
        "dynasty": "唐",
        "collection_info": null
    },
    {
        "uuid": "e7ab1475a756eea40127e7c84dd45bd0",
        "title": "碧鲜亭春题竹",
        "author": "薛能",
        "content": "竹少竹更重，碧鲜疆更名。\n有栏常凭立，无径独穿行。\n夕月阴何乱，春风叶尽轻。\n已闻图画客，兼写薛先生。",
        "dynasty": "唐",
        "collection_info": null
    },
    {
        "uuid": "599bef2258d0033111281a42176969f3",
        "title": "竹径",
        "author": "薛能",
        "content": "盘径入依依，旋惊幽鸟飞。\n寻多苔色古，踏碎箨声微。\n鞭节横妨户，枝梢动拂衣。\n前溪闻到处，应接钓鱼矶。",
        "dynasty": "唐",
        "collection_info": null
    },
    {
        "uuid": "70cecf42ab3fa817b1c39e7a9f4371f0",
        "title": "新柳",
        "author": "薛能",
        "content": "轻轻须重不须轻，众木难成独早成。\n柔性定胜刚性立，一枝还引万枝生。\n天钟和气元无力，时遇风光别有情。\n谁道少逢知己用，将军因此建雄名。",
        "dynasty": "唐",
        "collection_info": null
    },
    {
        "uuid": "5548343e0d8b71e2f009fe345b1a5ae4",
        "title": "牡丹四首 一",
        "author": "薛能",
        "content": "异色禀陶甄，常疑主者偏。\n众芳殊不类，一笑独奢妍。\n颗折羞含懒，藂虚隐陷圆。\n亚心堆胜被，美色艳于莲。\n品格如寒食，精光似少年。\n种堪收子子，价合易贤贤。\n迥秀应无妬，奇香称有仙。\n深阴宜映幕，富贵助开筵。\n蜀水争能染，巫山未可怜。\n数难忘次第，立困恋傍边。\n逐日愁风雨，和星祝夜天。\n且从留尽赏，离此便归田。",
        "dynasty": "唐",
        "collection_info": null
    },
    {
        "uuid": "133fd778076d9f0de7c1fc12d9358afc",
        "title": "牡丹四首 二",
        "author": "薛能",
        "content": "万朵照初筵，狂游忆少年。\n晓光如曲水，颜色似西川。\n白向庚辛受，朱从造化研。\n众开成伴侣，相笑极神仙。\n见焰宁劳火，闻香不带烟。\n自高轻月桂，非偶贱池莲。\n影接雕盘动，藂遭恶草偏。\n招欢忧事阻，就卧觉情牵。\n四面宜绨锦，当头称管弦。\n泊来莺定忆，粉扰蝶何颠。\n苏息承朝露，滋荣仰霁天。\n压栏多尽好，敌国贵宜然。\n未落须迷醉，因兹任病缠。\n人谁知极物，空负感麟篇。",
        "dynasty": "唐",
        "collection_info": null
    },
    {
        "uuid": "e16d86e25c443f76960286f406e4f679",
        "title": "牡丹四首 三",
        "author": "薛能",
        "content": "去年零落暮春时，泪湿红笺怨别离。\n常恐便随巫峡散，何因重有武陵期。\n传情每向馨香得，不语还应彼此知。\n欲就栏边安枕席，夜深闲共说相思。",
        "dynasty": "唐",
        "collection_info": null
    },
    {
        "uuid": "21008a8a036adf9c741fa65e2ebbf676",
        "title": "牡丹四首 四",
        "author": "薛能",
        "content": "牡丹愁为牡丹饥，自惜多情欲瘦羸。\n浓艳冷香初盖后，好风干雨正开时。\n吟蜂遍坐无闲蘂，醉客曾偷有折枝。\n京国别来谁占翫，此花光景属吾诗。",
        "dynasty": "唐",
        "collection_info": null
    },
    {
        "uuid": "8aa4dfb39fe0edd69f17568e80b236e5",
        "title": "使院栽苇",
        "author": "薛能",
        "content": "戛戛復差差，一丛千万枝。\n格如僧住处，栽得吏闲时。\n笋自厅中出，根从府外移。\n从军无宿例，空想夜风吹。",
        "dynasty": "唐",
        "collection_info": null
    },
    {
        "uuid": "c14380278c362a8043f97f107a6c1c4f",
        "title": "失鹤二首 一",
        "author": "薛能",
        "content": "偶背雕笼与我违，四方端伫竟忘归。\n谁家白日云间见，何处沧洲雨裏飞。\n曾啄稻粱残粒在，旧翘泥潦半踪稀。\n凭人转觉多相误，尽道皤然作令威。",
        "dynasty": "唐",
        "collection_info": null
    },
    {
        "uuid": "9efe663c046fc2222871557e8944f711",
        "title": "失鹤二首 二",
        "author": "薛能",
        "content": "华表翘风未可期，变丁投卫两堪疑。\n应缘失路防人损，空有归心最我知。\n但见空笼抛夕月，若何无树宿荒陂。\n不然直道高空外，白水青山属腊师。",
        "dynasty": "唐",
        "collection_info": null
    },
    {
        "uuid": "145cf8b84a85af1761ebe316728df175",
        "title": "答贾支使寄鹤",
        "author": "薛能",
        "content": "瑞羽奇姿踉跄形，称为仙驭过清冥。\n何年厚禄曾居卫，几世前身本姓丁。\n幸有远云兼远水，莫临华表望华亭。\n劳君赠我清歌侣，将去田园夜坐听。",
        "dynasty": "唐",
        "collection_info": null
    },
    {
        "uuid": "cc4ea01a29658f125ab1a1579376c5b6",
        "title": "陈州刺史寄鹤",
        "author": "薛能",
        "content": "临风高视耸奇形，渡海冲天想尽经。\n因得羽仪来合浦，便无魂梦去华亭。\n春飞见境乘桴切，夜唳闻时醉枕醒。\n南守欲知多少重，抚毛千万唤丁丁。",
        "dynasty": "唐",
        "collection_info": null
    },
    {
        "uuid": "68967d3bc3e68f974f27083732354368",
        "title": "孔雀",
        "author": "薛能",
        "content": "偶有功名正俗才，灵禽何事降瑶台。\n天仙黼黻毛应是，宫后屏帏尾忽开。\n曾处嶂中真雾隐，每过庭下似春来。\n佳人为我和衫拍，遣作傞傞送一杯。",
        "dynasty": "唐",
        "collection_info": null
    },
    {
        "uuid": "0cf2396b7449f29770bd9be5ff849291",
        "title": "鄜州进白野鹊",
        "author": "薛能",
        "content": "轻毛迭雪翅开霜，红觜能深练尾长。\n名应玉符朝北阙，色柔金性瑞西方。\n不忧云路填河远，为对天颜送喜忙。\n从此定知栖息处，月宫琼树是仙乡。",
        "dynasty": "唐",
        "collection_info": null
    },
    {
        "uuid": "cb30b172017b8b9ea50776f754c40ca3",
        "title": "早蝉",
        "author": "薛能",
        "content": "不见上庭树，日高声忽吟。\n他人岂无耳，远客自关心。\n暂落还因雨，横飞亦向林。\n分明去年意，从此渐闻砧。",
        "dynasty": "唐",
        "collection_info": null
    },
    {
        "uuid": "0049d74dfd1e21f1084308948443448b",
        "title": "申湖",
        "author": "薛能",
        "content": "昔年依峡寺，每日见申湖。\n下泪重来此，知心一已无。\n雨霖舟色暗，岸拔木形枯。\n旧境深相恼，新春宛不殊。\n方来寻熟侣，起去恨惊凫。\n忍事花何笑，喧吟瀑正麤。\n堪忧从宦到，倍遣曩怀孤。\n上马终回首，傍人怪感吁。",
        "dynasty": "唐",
        "collection_info": null
    },
    {
        "uuid": "f71c052d8263eb6b3cffc4f7b3733e4b",
        "title": "谢刘相寄天柱茶",
        "author": "薛能",
        "content": "两串春团敌夜光，名题天柱印维扬。\n偷嫌曼倩桃无味，捣觉嫦娥药不香。\n惜恐被分缘利市，尽应难觅为供堂。\n麤官寄与真抛却，赖有诗情合得尝。",
        "dynasty": "唐",
        "collection_info": null
    },
    {
        "uuid": "b155b3402d5111d87b6461d7aed1db41",
        "title": "题后集",
        "author": "薛能",
        "content": "诗源何代失澄清，处处狂波污后生。\n常感道孤吟有泪，却缘风坏语无情。\n难甘恶少欺韩信，枉被诸侯杀祢衡。\n纵到缑山也无益，四方联络尽蛙声。",
        "dynasty": "唐",
        "collection_info": null
    },
    {
        "uuid": "95e80e9edb052b4bfdf4857582d16788",
        "title": "秋晚送无可上人",
        "author": "薛能",
        "content": "半夜觉松雨，照书灯悄然。\n河声纔淅沥，旧业近潺湲。\n坐滴寒更尽，吟惊宿鹤迁。\n相思不相见，日短復愁牵。",
        "dynasty": "唐",
        "collection_info": null
    },
    {
        "uuid": "d6c36531ef69c185f0318cf5cac0700c",
        "title": "赠源寂禅师",
        "author": "薛能",
        "content": "缾钵镇随腰，怡然处寂寥。\n门禅从北祖，僧格似南朝。\n性近徒相许，缘多媿未销。\n何传能法慧，此岸要津桥。",
        "dynasty": "唐",
        "collection_info": null
    },
    {
        "uuid": "fab7d5600018f4157aae0a130343d303",
        "title": "赠禅师",
        "author": "薛能",
        "content": "嗜慾本无性，此生长在禅。\n九州空有路，一室独多年。\n鸣磬微尘落，移缾湿地圆。\n相寻偶同宿，星月坐忘眠。",
        "dynasty": "唐",
        "collection_info": null
    },
    {
        "uuid": "138fc647497c33bc428a83d6257e9e78",
        "title": "夏日青龙寺寻僧二首 一",
        "author": "薛能",
        "content": "帝里欲何待，人间无阙遗。\n不能安旧隐，都属扰明时。\n违理须齐辱，雄图岂藉知。\n纵横悉已悞，斯语是吾师。",
        "dynasty": "唐",
        "collection_info": null
    },
    {
        "uuid": "d1c0fe98938131ec5258166158aecb61",
        "title": "夏日青龙寺寻僧二首 二",
        "author": "薛能",
        "content": "得官殊未喜，失计是忘愁。\n不是无心速，焉能有自由。\n凉风盈夏扇，蜀茗半形瓯。\n笑向权门客，应难见道流。",
        "dynasty": "唐",
        "collection_info": null
    },
    {
        "uuid": "1282eadbf3d2048d4de3dcb415fe91ac",
        "title": "寄题巨源禅师",
        "author": "薛能",
        "content": "风雨禅思外，应残木槿花。\n何年别乡土，一衲代袈裟。\n日气侵瓶暖，雷声动枕斜。\n还当扫楼影，天晚自煎茶。",
        "dynasty": "唐",
        "collection_info": null
    },
    {
        "uuid": "fddefe73a093a87bde9f7b7b02934ece",
        "title": "题河中亭子",
        "author": "薛能",
        "content": "河擘双流岛在中，岛中亭上正南空。\n蒲根旧浸临关道，沙色遥飞傍苑风。\n晴见树卑知岳大，晚闻车乱觉桥通。\n无穷胜事应须宿，霜白蒹葭月在东。",
        "dynasty": "唐",
        "collection_info": null
    },
    {
        "uuid": "1995cb4cba877d6cd65b6121ae2f2d0a",
        "title": "逢友人边游迴",
        "author": "薛能",
        "content": "游子新从绝塞迴，自言曾上李陵台。\n尊前语尽北风起，秋色萧条胡雁来。",
        "dynasty": "唐",
        "collection_info": null
    },
    {
        "uuid": "e3874b8668dec3c3cb3dfa4727f2c339",
        "title": "春雨",
        "author": "薛能",
        "content": "电阔照潺潺，惊流往復还。\n远声如有洞，迷色似无山。\n利物干坤内，幷风竹树间。\n静思来朔漠，愁望满柴关。\n迸湿消尘虑，吹风触疾颜。\n谁知草茅径，霑此尚虚闲。",
        "dynasty": "唐",
        "collection_info": null
    },
    {
        "uuid": "41868e28635dff01ee8e5de44ed6d02e",
        "title": "夏雨",
        "author": "薛能",
        "content": "何处发天涯，风雷一道赊。\n去声随地急，残势傍楼斜。\n透树垂红叶，霑尘带落花。\n潇湘无限思，闲看下蒹葭。",
        "dynasty": "唐",
        "collection_info": null
    },
    {
        "uuid": "d07ad2a9e599d4dbb276db5399f2c403",
        "title": "秋夜山中述事",
        "author": "薛能",
        "content": "初宵门未掩，独坐对霜空。\n极目故乡月，满溪寒草风。\n樵声当岭上，僧语在云中。\n正恨归期晚，萧萧闻塞鸿。",
        "dynasty": "唐",
        "collection_info": null
    },
    {
        "uuid": "70bce47f22a44815ebee37921b56532d",
        "title": "长安道",
        "author": "薛能",
        "content": "汲汲復营营，东西连两京。\n关繻古若在，山岳累应成。\n各自有身事，不相知姓名。\n交驰兼众类，分散入重城。\n此去应无尽，万方人旋生。\n空余片言苦，来往觅刘桢。",
        "dynasty": "唐",
        "collection_info": null
    },
    {
        "uuid": "8ee3e521c7f927e430f70b94a355216d",
        "title": "酬泗州韦中丞埇上日寄赠兼次本韵",
        "author": "薛能",
        "content": "鲁儒相悟欲成空，学尽文章不见功。\n官自掖垣飘海上，镇从随岸入山中。\n尝遭火发瞿云宅，争得天如老氏弓。\n何意杜陵怀宝客，也随迷路出关东。",
        "dynasty": "唐",
        "collection_info": null
    },
    {
        "uuid": "4510ebb5c92486eb9dd7a9272a36cc10",
        "title": "泛觞池",
        "author": "薛能",
        "content": "通咽远华罇，泛觞名自君。\n净看筹见影，轻动酒生纹。\n细滴随杯落，来声就浦分。\n便应半酣后，清冷漱兼云。",
        "dynasty": "唐",
        "collection_info": null
    },
    {
        "uuid": "b0420a4dfd86b36066612d86c6af89f3",
        "title": "荔枝",
        "author": "薛能",
        "content": "颗如松子色如樱，未识蹉跎欲半生。\n岁杪监州曾见树，时新入座久闻名。",
        "dynasty": "唐",
        "collection_info": null
    },
    {
        "uuid": "b4b8891c25d82d313671da57556b3b10",
        "title": "丁巳上元日放三雉",
        "author": "薛能",
        "content": "婴网虽皆困，褰笼喜共归。\n无心期尔报，相见莫惊飞。",
        "dynasty": "唐",
        "collection_info": null
    },
    {
        "uuid": "c420b1c9199e76affe8a950087de27fa",
        "title": "寓题",
        "author": "薛能",
        "content": "王泽犹来雅在新，尚词微事可愁人。\n淫哇满眼关雎弱，犹贺清朝有此身。",
        "dynasty": "唐",
        "collection_info": null
    },
    {
        "uuid": "c260b1a55fd449c5cf42c68e58cce4d8",
        "title": "望蜀亭",
        "author": "薛能",
        "content": "树簇烟迷蜀国深，岭头分界恋登临。\n前轩一望无他处，从此西川只在心。",
        "dynasty": "唐",
        "collection_info": null
    },
    {
        "uuid": "ea8bfcc0642d995263028bd3f428c845",
        "title": "游嘉州后溪",
        "author": "薛能",
        "content": "山屐经过满径踪，隔溪遥见夕阳舂。\n当时诸葛成何事，只合终身作卧龙。",
        "dynasty": "唐",
        "collection_info": null
    },
    {
        "uuid": "730932675657c8268b03a4f81b996c0a",
        "title": "自讽",
        "author": "薛能",
        "content": "千题万咏过三旬，忘食贪魔作瘦人。\n行处便吟君莫笑，就中诗病不任春。",
        "dynasty": "唐",
        "collection_info": null
    },
    {
        "uuid": "1fea353040574cde47163162286aa0f5",
        "title": "乞假归题候馆",
        "author": "薛能",
        "content": "仆带雕弓马似飞，老莱衣上着戎衣。\n邮亭不暇吟山水，塞外经年皆未归。",
        "dynasty": "唐",
        "collection_info": null
    },
    {
        "uuid": "a089f40c02013fdc484da4a217a94bb8",
        "title": "监郡犍为将归使府登楼寓题",
        "author": "薛能",
        "content": "几日监临向蜀春，错抛歌酒强忧人。\n江楼一望西归去，不负嘉州只负身。",
        "dynasty": "唐",
        "collection_info": null
    },
    {
        "uuid": "b58bb7cd560addc0a7572814e9a26882",
        "title": "过象耳山二首 一",
        "author": "薛能",
        "content": "一色青松几万栽，异香熏路带花开。\n山门欲别心潜愿，更到蜀中还到来。",
        "dynasty": "唐",
        "collection_info": null
    },
    {
        "uuid": "e2d981465395936c04d75656daa9e2b2",
        "title": "过象耳山二首 二",
        "author": "薛能",
        "content": "到处逢山便欲登，自疑身作往来僧。\n徒行至此三千里，不是有缘应不能。",
        "dynasty": "唐",
        "collection_info": null
    },
    {
        "uuid": "90e8de46b14a97a1981d6e5f474cbdae",
        "title": "圣灯",
        "author": "薛能",
        "content": "莽莽空中稍稍灯，坐看迷浊变[清澄]。\n须知火尽烟无益，一夜栏边说向僧。",
        "dynasty": "唐",
        "collection_info": null
    },
    {
        "uuid": "5f72a1e82142752feea8d914332faa18",
        "title": "过昌利观有怀",
        "author": "薛能",
        "content": "万仞云峯八石泉，李君仙后更谁仙。\n我来驻马人何问，老柏无多不种田。",
        "dynasty": "唐",
        "collection_info": null
    },
    {
        "uuid": "9f9ebd4ed300c6a5f08d19a1142a8c20",
        "title": "蜀路",
        "author": "薛能",
        "content": "劒阁缘云拂斗魁，疾风生树过龙媒。\n前程憩罢知无益，但是驽蹄亦到来。",
        "dynasty": "唐",
        "collection_info": null
    },
    {
        "uuid": "0582aa9c837509ccb4eaac870ee1d8a9",
        "title": "山下偶作",
        "author": "薛能",
        "content": "零雨霑山百草香，树梢高顶尽斜阳。\n横流巨石皆堪住，何事无僧有石房。",
        "dynasty": "唐",
        "collection_info": null
    },
    {
        "uuid": "d677bf1c60267247071e38816e306ab1",
        "title": "伏牛山",
        "author": "薛能",
        "content": "虎蹲峰状屈名牛，落日连村好望秋。\n不为时危耕不得，一犁风雨便归休。",
        "dynasty": "唐",
        "collection_info": null
    },
    {
        "uuid": "656e0c1577e6aa114a77f7f01deb3e78",
        "title": "老圃堂",
        "author": "薛能",
        "content": "邵平瓜地接吾庐，谷雨干时偶自锄。\n昨日春风欺不在，就床吹落读残书。",
        "dynasty": "唐",
        "collection_info": null
    },
    {
        "uuid": "4cdb05f5f30d2396d6701858f0c3c91d",
        "title": "春题",
        "author": "薛能",
        "content": "柳莫摇摇花莫开，此心因病亦成灰。\n人生只有家园乐，及取春农归去来。",
        "dynasty": "唐",
        "collection_info": null
    },
    {
        "uuid": "63f802d24d05b30685dbb3e573cf381a",
        "title": "幷州寓怀",
        "author": "薛能",
        "content": "人多知遇独难求，人负知音独爱酬。\n常恐此心无乐处，枉称年少在幷州。",
        "dynasty": "唐",
        "collection_info": null
    },
    {
        "uuid": "06f2d81a6a41869632526e106ec7c708",
        "title": "中秋旅舍",
        "author": "薛能",
        "content": "云卷庭虚月逗空，一方秋草尽鸣虫。\n是时兄弟正南北，黄叶满阶来去风。",
        "dynasty": "唐",
        "collection_info": null
    },
    {
        "uuid": "b509e4f6fa9fa16694c9ed951d149a58",
        "title": "符亭二首 一",
        "author": "薛能",
        "content": "符亭之地雅离羣，万古悬泉一旦新。\n若念农桑也如此，县人应得似行人。",
        "dynasty": "唐",
        "collection_info": null
    },
    {
        "uuid": "109d9174e81a511fd05cfd7f03f34810",
        "title": "符亭二首 二",
        "author": "薛能",
        "content": "山如巫峡烟云好，路似嘉祥水木清。\n大抵游人总应爱，就中难说是诗情。",
        "dynasty": "唐",
        "collection_info": null
    },
    {
        "uuid": "8d7f39c3fabbac074489f70c92e779cf",
        "title": "秋夜听任郎中琴",
        "author": "薛能",
        "content": "十指宫商膝上秋，七条丝动雨修修。\n空堂半夜孤灯冷，弹着乡心欲白头。",
        "dynasty": "唐",
        "collection_info": null
    },
    {
        "uuid": "7b99c3339ffad6dc56177141b90f7539",
        "title": "留别关东旧游",
        "author": "薛能",
        "content": "我去君留十载中，未曾相见及花红。\n他时住得君应老，长短看花心不同。",
        "dynasty": "唐",
        "collection_info": null
    },
    {
        "uuid": "7dc7b3b54c9033b51b538c5e1a2aef4c",
        "title": "赠出塞客",
        "author": "薛能",
        "content": "出郊征骑逐飞埃，此别惟愁春未回。\n寒叶夕阳投宿意，芦关门向远河开。",
        "dynasty": "唐",
        "collection_info": null
    },
    {
        "uuid": "8b99b9072a4cc0c8abbbac217a154d60",
        "title": "秋溪独坐",
        "author": "薛能",
        "content": "黄叶分飞砧上下，白云零落马东西。\n人生万意此端坐，日暮水深流出溪。",
        "dynasty": "唐",
        "collection_info": null
    },
    {
        "uuid": "6d901e0667b7ad08809eb8ae746e2896",
        "title": "蒲中霁后晚望",
        "author": "薛能",
        "content": "河边霁色无人见，身带春风立岸头。\n浊水茫茫有何意，日斜还向古蒲州。",
        "dynasty": "唐",
        "collection_info": null
    },
    {
        "uuid": "b12f039c69468cf4ad0c0e69be0d2e8f",
        "title": "宋氏林亭",
        "author": "薛能",
        "content": "地湿莎青雨后天，桃花红近竹林边。\n行人本是农桑客，记得春深欲种田。",
        "dynasty": "唐",
        "collection_info": null
    },
    {
        "uuid": "1a2d11656338afe7fef3f16dbc43a362",
        "title": "云花寺寓居赠海岸上人",
        "author": "薛能",
        "content": "暂寄空门未是归，上方林榭独儒衣。\n吾师不语应相怪，频惹街尘入寺飞。",
        "dynasty": "唐",
        "collection_info": null
    },
    {
        "uuid": "c90f57c241bd81bcf838fb59af77d9f2",
        "title": "关中秋夕",
        "author": "薛能",
        "content": "簟湿秋庭岳在烟，露光明滑竹苍然。\n何人意绪还相似，鹤宿松枝月半天。",
        "dynasty": "唐",
        "collection_info": null
    },
    {
        "uuid": "a33d6c2c4b66fb9ea482c7e131bdb679",
        "title": "西县道中有短亭岩穴飞泉隔江洒至因成二首 一",
        "author": "薛能",
        "content": "风凉津湿共微微，隔岸泉衝石窍飞。\n争得巨灵从野性，旧乡无此擘将归。",
        "dynasty": "唐",
        "collection_info": null
    },
    {
        "uuid": "c1d8197bdf359fbfcef00489d8c769c6",
        "title": "西县道中有短亭岩穴飞泉隔江洒至因成二首 二",
        "author": "薛能",
        "content": "一瀑三峰赤日天，路人才见便翛然。\n谁能夜向山根宿，凉月初生的有仙。",
        "dynasty": "唐",
        "collection_info": null
    },
    {
        "uuid": "d24a7e4ec23b26aa42b88f9df0d0d8f2",
        "title": "省试夜",
        "author": "薛能",
        "content": "白莲千朵照廊明，一片承平雅颂声。\n更报第三条烛尽，文昌风景画难成。",
        "dynasty": "唐",
        "collection_info": null
    },
    {
        "uuid": "1f4454e46f6ab53258636c82a688ed96",
        "title": "过骊山",
        "author": "薛能",
        "content": "丹雘苍苍簇背山，路尘应满旧帘间。\n玄宗不是偏行乐，只为当时四海闲。",
        "dynasty": "唐",
        "collection_info": null
    },
    {
        "uuid": "0ad0691b3cb1dff16e01c5704a305bdb",
        "title": "曲江醉题",
        "author": "薛能",
        "content": "闲身行止属年华，马上怀中尽落花。\n狂遍曲江还醉卧，觉来人静日西斜。",
        "dynasty": "唐",
        "collection_info": null
    },
    {
        "uuid": "14001201a9f12f83372cd27cbed18979",
        "title": "参军厅新池",
        "author": "薛能",
        "content": "帘外无尘胜物外，墙根有竹似山根。\n流泉不至客来久，坐见新池落旧痕。",
        "dynasty": "唐",
        "collection_info": null
    },
    {
        "uuid": "32a9fd9ed76cd856669ea5e85a10b5ef",
        "title": "太原使院晚出",
        "author": "薛能",
        "content": "青门无路入清朝，滥作将军最下僚。\n同舍尽归身独在，晚风开印叶萧萧。",
        "dynasty": "唐",
        "collection_info": null
    },
    {
        "uuid": "128d6ba13dfee97797b8d3be0688392c",
        "title": "寒食日曲江",
        "author": "薛能",
        "content": "曲水池边青草岸，春风林下落花杯。\n都门此日是寒食，人去看多身独来。",
        "dynasty": "唐",
        "collection_info": null
    },
    {
        "uuid": "91a877d010e42f930490c68c1941afdc",
        "title": "盩厔官舍新竹",
        "author": "薛能",
        "content": "心觉清凉体似吹，满风轻撼叶垂垂。\n无端种在幽闲地，众鸟嫌寒凤未知。",
        "dynasty": "唐",
        "collection_info": null
    },
    {
        "uuid": "ec9ca8c6e301b52b531b567d9a3ed587",
        "title": "京中客舍闻筝",
        "author": "薛能",
        "content": "十二三弦共五音，每声如截远人心。\n当时向秀闻邻笛，不是离家岁月深。",
        "dynasty": "唐",
        "collection_info": null
    },
    {
        "uuid": "cc3e84b07b13f283fcc08d5ee3499218",
        "title": "寿安水馆",
        "author": "薛能",
        "content": "地接山林兼有石，天悬星月更无云。\n惊鸥上树满池水，瀺灂一声中夜闻。",
        "dynasty": "唐",
        "collection_info": null
    },
    {
        "uuid": "2bf03e4c708289f2e87077e933c527df",
        "title": "雨后早发永宁",
        "author": "薛能",
        "content": "春霖朝罢客西东，雨足泥声路未通。\n独爱千峰最高处，一峰初日白云中。",
        "dynasty": "唐",
        "collection_info": null
    },
    {
        "uuid": "82d394adf4cc0f163f783f12e0c2ea68",
        "title": "宿仙游寺望月生峰",
        "author": "薛能",
        "content": "公门身入洞门行，出穽离笼似有情。\n僧语夜凉云树黑，月生峰上月初生。",
        "dynasty": "唐",
        "collection_info": null
    },
    {
        "uuid": "585014bbd52c86a85f29cc37658ff351",
        "title": "秋题",
        "author": "薛能",
        "content": "独坐东南见晓星，白云微透泬寥清。\n磷磷甃石堪僧坐，一叶梧桐落半庭。",
        "dynasty": "唐",
        "collection_info": null
    },
    {
        "uuid": "debb568e3bd2b1214aa2ddd416c3b521",
        "title": "和友人寄怀",
        "author": "薛能",
        "content": "从来行乐近来希，蘧瑗知言与我违。\n自是衰心不如旧，非关四十九年非。",
        "dynasty": "唐",
        "collection_info": null
    },
    {
        "uuid": "13c4d7413e4fe7888a1d8ac347766cdd",
        "title": "子夜",
        "author": "薛能",
        "content": "嫖姚家宴敌吴王，子夜歌声满画堂。\n此日相逢眉翠尽，女真行李乞斋粮。",
        "dynasty": "唐",
        "collection_info": null
    },
    {
        "uuid": "f6686323c4026ff93400aaf6c461e86a",
        "title": "鴈和韦侍御",
        "author": "薛能",
        "content": "肃肃雍雍义有余，九天鸾凤莫相疎。\n唯应静向山窗过，激发英雄夜读书。",
        "dynasty": "唐",
        "collection_info": null
    },
    {
        "uuid": "5e0aea3bfba04c92f21253d50ce16305",
        "title": "和府帅相公",
        "author": "薛能",
        "content": "竹映高墙似傍山，邹阳归后令威还。\n君看将相才多少，两首诗成七步间。",
        "dynasty": "唐",
        "collection_info": null
    },
    {
        "uuid": "e13259d1b639166602fc98a8614673ad",
        "title": "又和留山鸡",
        "author": "薛能",
        "content": "五色文胜百鸟王，相思兼绝寄芸香。\n由来不是池中物，鸡树归时即取将。",
        "dynasty": "唐",
        "collection_info": null
    },
    {
        "uuid": "37dbaa5772b46bc0dc2ebbd7b6455072",
        "title": "舟中酬杨中丞春早见寄",
        "author": "薛能",
        "content": "锦楼春望忆丹楹，更遇高情说早莺。\n江上境寒吟不得，湿风梅雨满船轻。",
        "dynasty": "唐",
        "collection_info": null
    },
    {
        "uuid": "f984b674ec6d02bab2874ba5f7b81cf8",
        "title": "寒食日题",
        "author": "薛能",
        "content": "美人寒食事春风，折尽青青赏尽红。\n夜半无灯还有睡，秋韆悬在月明中。",
        "dynasty": "唐",
        "collection_info": null
    },
    {
        "uuid": "2a9455baa40a8caa4a360bf9c0efbdb8",
        "title": "杏花",
        "author": "薛能",
        "content": "活色生香第一流，手中移得近青楼。\n谁知艳性终相负，乱向春风笑不休。",
        "dynasty": "唐",
        "collection_info": null
    },
    {
        "uuid": "8631931c875341963a398ea5e0de7479",
        "title": "黄蜀葵",
        "author": "薛能",
        "content": "娇黄新嫩欲题诗，尽日含毫有所思。\n记得玉人初病起，道家粧束厌禳时。",
        "dynasty": "唐",
        "collection_info": null
    },
    {
        "uuid": "a6e428270cde907ee38fc13e61d3e7d0",
        "title": "春咏",
        "author": "薛能",
        "content": "春来还似去年时，手把花枝唱竹枝。\n狂瘦未曾餐有味，不缘中酒却缘诗。",
        "dynasty": "唐",
        "collection_info": null
    },
    {
        "uuid": "dd3cbb3a06b4c1a7075ce7cf10bb6091",
        "title": "赠欢娘",
        "author": "薛能",
        "content": "一束龙吟细竹枝，青娥擎在手中吹。\n当时纵使双成在，不得如伊是小时。",
        "dynasty": "唐",
        "collection_info": null
    },
    {
        "uuid": "2e92b00f77fe5085f543633a8ec0541b",
        "title": "戏瞻相",
        "author": "薛能",
        "content": "失意蹉跎到旧游，见吹杨柳便遮羞。\n瞻相赵女休相拽，不及人前诈摆头。",
        "dynasty": "唐",
        "collection_info": null
    },
    {
        "uuid": "2fc9c8bcf1ba0140ebccdb725c2cb001",
        "title": "赠解诗歌人",
        "author": "薛能",
        "content": "同有诗情自合亲，不须歌调更含嚬。\n朝天御史非韩寿，莫窃香来带累人。",
        "dynasty": "唐",
        "collection_info": null
    },
    {
        "uuid": "eb8ebd9531b96a9814ec36e010ef5400",
        "title": "赠韦氏歌人二首 一",
        "author": "薛能",
        "content": "弦管声凝发唱高，几人心地暗伤刀。\n思量更有何堪比，王母新开一树桃。",
        "dynasty": "唐",
        "collection_info": null
    },
    {
        "uuid": "fe9de17a9f0ea85efa783b9cd84c71ee",
        "title": "赠韦氏歌人二首 二",
        "author": "薛能",
        "content": "一曲新声惨画堂，可能心事忆周郎。\n朝来为客频开口，绽尽桃花几许香。",
        "dynasty": "唐",
        "collection_info": null
    },
    {
        "uuid": "5ba1718ae6305423e99f85d71f93b29e",
        "title": "加阶",
        "author": "薛能",
        "content": "二年中散似稽康，此日无功换宠光。\n唯有一般酬圣主，胜于东晋是文章。",
        "dynasty": "唐",
        "collection_info": null
    },
    {
        "uuid": "3472c46f49c2fb22eb0acb175384d3fc",
        "title": "野园",
        "author": "薛能",
        "content": "野园无鼓又无旗，鞍马传杯用柳枝。\n娇养翠娥无怕惧，插人头上任风吹。",
        "dynasty": "唐",
        "collection_info": null
    },
    {
        "uuid": "3517c18cce872de12bca6773b58f46a6",
        "title": "郊亭",
        "author": "薛能",
        "content": "郊亭宴罢欲回车，满郭传呼调角初。\n尚拥笙歌归未得，笑娥扶着醉尚书。",
        "dynasty": "唐",
        "collection_info": null
    },
    {
        "uuid": "0c0daf384804f8686eb9553d20d2b9db",
        "title": "老僧",
        "author": "薛能",
        "content": "清瘦形容八十余，匏悬篱落似村居。\n劝师莫羡人间有，幸是元无免破除。",
        "dynasty": "唐",
        "collection_info": null
    },
    {
        "uuid": "22fd758aa0aa2e66ce643b654ceb2ca3",
        "title": "僧窗",
        "author": "薛能",
        "content": "不悟时机滞有余，近来为事更乖疎。\n朱轮皂盖蹉跎尽，犹爱明窗好读书。",
        "dynasty": "唐",
        "collection_info": null
    },
    {
        "uuid": "9cc4649fc2c14ef6908fad30175982d9",
        "title": "题平等院",
        "author": "薛能",
        "content": "十里城中一院僧，各持巾钵事南能。\n还应笑我功名客，未解嫌官学大乘。",
        "dynasty": "唐",
        "collection_info": null
    },
    {
        "uuid": "bcc5f3cfa4192f0b5b76259cfc780a80",
        "title": "影灯夜二首 一",
        "author": "薛能",
        "content": "偃王灯塔古徐州，二十年来乐事休。\n此日将军心似海，四更身领万人游。",
        "dynasty": "唐",
        "collection_info": null
    },
    {
        "uuid": "c6d603859fd511142b237ce1c6e41918",
        "title": "影灯夜二首 二",
        "author": "薛能",
        "content": "十万军城百万灯，酥油香暖夜如烝。\n红粧满地烟光好，只恐笙歌引上昇。",
        "dynasty": "唐",
        "collection_info": null
    },
    {
        "uuid": "f912de2fb01d5de8c623fae8d00d4e81",
        "title": "许州旌节到作",
        "author": "薛能",
        "content": "两地旌旗拥一身，半缘伤旧半荣新。\n州人若忆将军面，写取雕堂报国真。",
        "dynasty": "唐",
        "collection_info": null
    },
    {
        "uuid": "8a1d30c60a1a4497d80843e1642fd0ed",
        "title": "重游通波亭",
        "author": "薛能",
        "content": "十年抛掷故园花，最忆红桃竹外斜。\n此日郊亭心乍喜，败榆芳草似还家。",
        "dynasty": "唐",
        "collection_info": null
    },
    {
        "uuid": "6a110c5fe60f8fee67c58edb4b1a20af",
        "title": "戏舸",
        "author": "薛能",
        "content": "远舸衝开一路萍，岸傍偷上小茅亭。\n游人莫觅杯盘分，此地纔应聚德星。",
        "dynasty": "唐",
        "collection_info": null
    },
    {
        "uuid": "443e72df7826af5d024173560e74050e",
        "title": "偶题",
        "author": "薛能",
        "content": "到处吟兼上马吟，总无愁恨自伤心。\n无端梦得钧天乐，尽觉宫商不是音。",
        "dynasty": "唐",
        "collection_info": null
    },
    {
        "uuid": "42ef3b5d9f42f501ad53f961bd1e4ed5",
        "title": "折杨柳十首 四",
        "author": "薛能",
        "content": "暖风晴日断浮埃，废路新条发钓台。\n处处轻阴可惆怅，后人攀处古人栽。",
        "dynasty": "唐",
        "collection_info": null
    },
    {
        "uuid": "aeae9bf09fcb5c584c6501f0ff9d917b",
        "title": "折杨柳十首 七",
        "author": "薛能",
        "content": "和风烟树九重城，夹路春阴十万营。\n唯向边头不堪望，一株顦顇少人行。",
        "dynasty": "唐",
        "collection_info": null
    },
    {
        "uuid": "d70194c3c4ce36f8b062924f91b86e83",
        "title": "折杨柳十首 八",
        "author": "薛能",
        "content": "窗外齐垂旭日初，楼边轻暖好风徐。\n游人莫道栽无益，桃李清阴却不如。",
        "dynasty": "唐",
        "collection_info": null
    },
    {
        "uuid": "f674c7d85ef337ddacc1e2337da57af8",
        "title": "柳枝四首 一",
        "author": "薛能",
        "content": "数首新诗带恨成，柳丝牵我我伤情。\n柔娥幸有腰支稳，试踏吹声作唱声。",
        "dynasty": "唐",
        "collection_info": null
    },
    {
        "uuid": "073f479d691244bba09928d5396d7e89",
        "title": "柳枝四首 三",
        "author": "薛能",
        "content": "县依陶令想嫌迂，营畔将军即大麤。\n此日与君除万恨，数篇风调更应无。",
        "dynasty": "唐",
        "collection_info": null
    },
    {
        "uuid": "4416d245741f2ce363119edbbe551098",
        "title": "柳枝四首 四",
        "author": "薛能",
        "content": "狂似纤腰嫩胜绵，自多情态竟谁怜。\n游人不折还堪恨，抛向桥边与路边。",
        "dynasty": "唐",
        "collection_info": null
    },
    {
        "uuid": "4d8ac517eb06f73d2060e75931aa04f9",
        "title": "柳枝词五首 二",
        "author": "薛能",
        "content": "晴垂芳态吐牙新，雨摆轻条湿面春。\n别有出墻高数尺，不知摇动是何人。",
        "dynasty": "唐",
        "collection_info": null
    },
    {
        "uuid": "450d255c891743d780f35e23c5a7afb8",
        "title": "吴姬十首 一",
        "author": "薛能",
        "content": "夜锁重门昼亦监，眼波娇利瘦岩岩。\n偏怜不怕傍人笑，自把春罗等舞衫。",
        "dynasty": "唐",
        "collection_info": null
    },
    {
        "uuid": "648b5fb16c5e0c5e672864903f910aa1",
        "title": "吴姬十首 二",
        "author": "薛能",
        "content": "龙麝熏多骨亦香，因经寒食好风光。\n何人画得天生态，枕破施朱隔宿粧。",
        "dynasty": "唐",
        "collection_info": null
    },
    {
        "uuid": "a80efbd396f7e64719fc5073a63f22b7",
        "title": "吴姬十首 三",
        "author": "薛能",
        "content": "滴滴春霖透荔枝，笔题笺动手中垂。\n天阴不得君王召，嚬着青蛾作小诗。",
        "dynasty": "唐",
        "collection_info": null
    },
    {
        "uuid": "1568ab911442319dc6e708d1ac03d136",
        "title": "吴姬十首 四",
        "author": "薛能",
        "content": "钿合重盛绣结深，昭阳初幸赐同心。\n君知一夜恩多少，明日宣敎放德音。",
        "dynasty": "唐",
        "collection_info": null
    },
    {
        "uuid": "0cf5f51e77e4698f0dd70ab6fd3b0403",
        "title": "吴姬十首 五",
        "author": "薛能",
        "content": "退红香汗湿轻纱，高捲蚊厨独卧斜。\n娇泪半垂珠不破，恨君瞋折后庭花。",
        "dynasty": "唐",
        "collection_info": null
    },
    {
        "uuid": "b0edaa857b39892ef8f923a94fbeec9f",
        "title": "吴姬十首 六",
        "author": "薛能",
        "content": "取次衣裳尽带珠，别添龙脑裛罗襦。\n年来寄与乡中伴，杀尽春蚕税亦无。",
        "dynasty": "唐",
        "collection_info": null
    },
    {
        "uuid": "8dbd710f693632f72edb561c4b20fc1d",
        "title": "吴姬十首 七",
        "author": "薛能",
        "content": "画烛烧兰暖復迷，殿帏深密下银泥。\n开门欲作侵晨散，已是明朝日向西。",
        "dynasty": "唐",
        "collection_info": null
    },
    {
        "uuid": "2c021bb93d7fed2320c2d4f79fb79fec",
        "title": "吴姬十首 八",
        "author": "薛能",
        "content": "楼台重迭满天云，殷殷鸣鼍世上闻。\n此日杨花初似雪，女儿弦管弄参军。",
        "dynasty": "唐",
        "collection_info": null
    },
    {
        "uuid": "64d87b9d28ea893707c8f31f7b2b3d4f",
        "title": "吴姬十首 九",
        "author": "薛能",
        "content": "冠剪黄绡帔紫罗，薄施铅粉画青娥。\n因将素手夸纤巧，从此椒房宠更多。",
        "dynasty": "唐",
        "collection_info": null
    },
    {
        "uuid": "50e1a71e15ed1060bd416ed1ea26f9d8",
        "title": "吴姬十首 十",
        "author": "薛能",
        "content": "身是三千第一名，内家丛裏独分明。\n芙蓉殿上中元日，水拍银台弄化生。",
        "dynasty": "唐",
        "collection_info": null
    },
    {
        "uuid": "b1573f2b1d0aa86dcf424e44e2d927ef",
        "title": "题于公花园",
        "author": "薛能",
        "content": "含桃庄主后园深，繁实初成静扫阴。\n若使明年花可待，应须恼破事花心。",
        "dynasty": "唐",
        "collection_info": null
    },
    {
        "uuid": "36bc6a11ae467c1ac632d24897f328e6",
        "title": "登城",
        "author": "薛能",
        "content": "偶作闲身上古城，路人遥望不相惊。\n无端将吏逡巡至，又作都头一队行。",
        "dynasty": "唐",
        "collection_info": null
    },
    {
        "uuid": "d1d00d6cd59164120325dc85c493f4b3",
        "title": "好客",
        "author": "薛能",
        "content": "好客连宵在醉乡，蜡烟红暖胜春光。\n谁人肯信山僧语，寒雨唯煎治气汤。",
        "dynasty": "唐",
        "collection_info": null
    },
    {
        "uuid": "a29d942f386d275817271550c380cae1",
        "title": "赠普恭禅师",
        "author": "薛能",
        "content": "一日迢迢每一飡，我心难伏我无难。\n南檐十月绳床暖，背卷真经向日看。",
        "dynasty": "唐",
        "collection_info": null
    },
    {
        "uuid": "3ed312e532be0e89c809ba72add6ad11",
        "title": "赠无表禅师",
        "author": "薛能",
        "content": "笠戴圆阴楚地椶，磬敲清响蜀山铜。\n秋来说偈寅朝殿，爽爽杨枝满手风。",
        "dynasty": "唐",
        "collection_info": null
    },
    {
        "uuid": "4ee3746c47939aece589ebcc0a395247",
        "title": "彭门偶题",
        "author": "薛能",
        "content": "淮王西舍固非夫，柳恽偏州未是都。\n直到春秋诸列国，拥旄才子也应无。",
        "dynasty": "唐",
        "collection_info": null
    },
    {
        "uuid": "3aedbbeaf66df47cdda677391c292fb0",
        "title": "嘲赵璘",
        "author": "薛能",
        "content": "巡关每傍摴蒲局，望月还登乞巧楼。\n第一莫敎娇太过，缘人衣带上人头。",
        "dynasty": "唐",
        "collection_info": null
    },
    {
        "uuid": "9092ea9ef19eb98c8604a6563211b248",
        "title": "句",
        "author": "薛能",
        "content": "百首如一首，卷初如卷终。\n坐久仆头出，语多僧齿寒。\n西塞长云尽，南湖片月斜。\n李白终无取，陶潜固不刊。\n我身若在开元日，争遣名为李翰林。",
        "dynasty": "唐",
        "collection_info": null
    },
    {
        "uuid": "b57c89b5c09ba8260fb40e612ced510f",
        "title": "早春",
        "author": "刘威",
        "content": "晓来庭户外，草树似依依。\n一夜东风起，万山春色归。\n冰消泉派动，日暖露珠晞。\n已酝看花酒，娇莺莫预飞。",
        "dynasty": "唐",
        "collection_info": null
    },
    {
        "uuid": "c971820caaa7429dc4a30f57e817f325",
        "title": "伤春感怀",
        "author": "刘威",
        "content": "花飞惜不得，年长更堪悲。\n春尽有归日，老来无去时。\n风前千片雪，镜裏数茎丝。\n肠断青山暮，独攀杨柳枝。",
        "dynasty": "唐",
        "collection_info": null
    },
    {
        "uuid": "68929135db35a9311ba710d3e387a01f",
        "title": "闰三月",
        "author": "刘威",
        "content": "三年皆一闰，此闰胜常时。\n莫怪花开晚，都缘春尽迟。\n节分炎气近，律应蕙风移。\n梦得成胡蝶，芳菲幸不遗。",
        "dynasty": "唐",
        "collection_info": null
    },
    {
        "uuid": "a3197e0f603924ee5640ce02f8b41fea",
        "title": "早秋游湖上亭",
        "author": "刘威",
        "content": "危亭秋尚早，野思已无穷。\n竹叶一尊酒，荷香四座风。\n晓烟孤屿外，归鸟夕阳中。\n渐爱湖光冷，移舟月满空。",
        "dynasty": "唐",
        "collection_info": null
    },
    {
        "uuid": "3df91cc3641169883c3b09812b0d4c21",
        "title": "宿渔家",
        "author": "刘威",
        "content": "竹屋清江上，风烟四五家。\n水园分芰叶，邻界认芦花。\n雨到鱼翻浪，洲迴鸟傍沙。\n月明何处去，片片席帆斜。",
        "dynasty": "唐",
        "collection_info": null
    },
    {
        "uuid": "cd553c9edd155f1bbf49112dee852df3",
        "title": "旅中早秋",
        "author": "刘威",
        "content": "金威生止水，爽气遍遥空。\n草色萧条路，槐花零落风。\n夜来万里月，觉后一声鸿。\n莫问前程事，飒然沙上蓬。",
        "dynasty": "唐",
        "collection_info": null
    },
    {
        "uuid": "358f74d34d80c5a9db14ba7405cd2417",
        "title": "早秋西归有怀",
        "author": "刘威",
        "content": "求归方有计，惜别更堪愁。\n上马江城暮，出郊山戍秋。\n暗销何限事，白尽去年头。\n莫怪频惆怅，异乡难再游。",
        "dynasty": "唐",
        "collection_info": null
    },
    {
        "uuid": "6bc698b754869fcbae1542140d81f1ea",
        "title": "冬夜旅怀",
        "author": "刘威",
        "content": "寒窗危竹枕，月过半床阴。\n嫩叶不归梦，晴虫成苦吟。\n酒无通夜力，事满五更心。\n寂寞谁相似，残灯与素琴。",
        "dynasty": "唐",
        "collection_info": null
    },
    {
        "uuid": "04792079ce48589f3bbe4f1a7f889184",
        "title": "塞上作",
        "author": "刘威",
        "content": "萧萧陇水侧，落日客愁中。\n古塞一声笛，长沙千里风。\n鸟无栖息处，人爱战争功。\n数夜城头月，弯弯如引弓。",
        "dynasty": "唐",
        "collection_info": null
    },
    {
        "uuid": "2e1f9888e5b2302321003cdfa16c5172",
        "title": "秋日寄陈景孚秀才",
        "author": "刘威",
        "content": "征车日已远，物候尚凄凄。\n风叶青桐落，露花红槿低。\n心随秦国远，梦到楚山迷。\n却恨衔芦鴈，秋飞不向西。",
        "dynasty": "唐",
        "collection_info": null
    },
    {
        "uuid": "297b6ffee68823d3b3da6617699fa337",
        "title": "冬日送友人西归",
        "author": "刘威",
        "content": "北风吹别思，杳杳度云山。\n满望是归处，一生犹未闲。\n知音方见誉，浮宦久相关。\n空有心如月，同居千里还。",
        "dynasty": "唐",
        "collection_info": null
    },
    {
        "uuid": "e3935e049c4a824079e1f4a0e3d1af1d",
        "title": "感寓",
        "author": "刘威",
        "content": "海竭山移岁月深，分明齐得世人心。\n颜回徒恨少成古，彭祖何曾老至今。\n须向道中平贵贱，还从限内任浮沈。\n他年免似骊山鬼，信有蓬莱不可寻。",
        "dynasty": "唐",
        "collection_info": null
    },
    {
        "uuid": "26571d60bcba228c4570fa3d0c726ecb",
        "title": "七夕",
        "author": "刘威",
        "content": "乌鹊桥成上界通，千秋灵会此宵同。\n云收喜气星楼晓，香拂轻尘玉殿空。\n翠辇不行青草路，金銮徒候白榆风。\n綵盘花阁无穷意，只在游丝一缕中。",
        "dynasty": "唐",
        "collection_info": null
    },
    {
        "uuid": "b9b4f0f6d4a8c0d64b362d8eb079c007",
        "title": "晚春陪王员外东塘游宴",
        "author": "刘威",
        "content": "水绿山青春日长，政成因暇泛回塘。\n初移柳岸笙歌合，欲过苹洲罗绮香。\n共济已惊依玉树，随流还许醉金觞。\n一声画角严城暮，云雨分时满路光。",
        "dynasty": "唐",
        "collection_info": null
    },
    {
        "uuid": "91549c90b5cb44ffbb188448129921c0",
        "title": "游东湖黄处士园林",
        "author": "刘威",
        "content": "偶向东湖更向东，数声鸡犬翠微中。\n遥知杨柳是门处，似隔芙蓉无路通。\n樵客出来山带雨，渔舟过去水生风。\n物情多与闲相称，所恨求安计不同。",
        "dynasty": "唐",
        "collection_info": null
    },
    {
        "uuid": "24745539bc8cc4098cc22f0a5c616691",
        "title": "题许子正处士新池",
        "author": "刘威",
        "content": "坐爱风尘日已西，功成得与化工齐。\n巧分孤岛思何远，欲似五湖心易迷。\n渐有野禽来试水，又怜春草自侵堤。\n那堪更到芙蓉拆，晚夕香联桃李蹊。",
        "dynasty": "唐",
        "collection_info": null
    },
    {
        "uuid": "208cbe14c9471375a363eabdf052747e",
        "title": "旅怀",
        "author": "刘威",
        "content": "物态人心渐渺茫，十年徒学钓沧浪。\n老将何面还吾土，梦有惊魂在楚乡。\n自是一身嫌苟合，谁怜今日欲佯狂。\n无名无位却无事，醉落乌纱卧夕阳。",
        "dynasty": "唐",
        "collection_info": null
    },
    {
        "uuid": "9a95213d7bc96842b84c044a9340b460",
        "title": "早秋归",
        "author": "刘威",
        "content": "数口飘零身未迴，梦魂遥断越王台。\n家书欲寄鴈飞远，客恨正深秋又来。\n风解绿杨三署冷，月当银汉四山开。\n茫茫归路在何处，砧杵一声心已摧。",
        "dynasty": "唐",
        "collection_info": null
    },
    {
        "uuid": "820e8976aaf5988d6b55e860c02b534e",
        "title": "欧阳示新诗因贻四韵",
        "author": "刘威",
        "content": "衝戛瑶琼得至音，数篇清越应南金。\n都由苦思无休日，已证前贤不到心。\n风入寒松声自古，水归沧海意皆深。\n欲知字字惊神鬼，一气秋时试夜吟。",
        "dynasty": "唐",
        "collection_info": null
    },
    {
        "uuid": "539055a26be14c44be4f557b7f490947",
        "title": "尉迟将军",
        "author": "刘威",
        "content": "天仗拥门希授钺，重臣入梦岂安金。\n江河定后威风在，社稷危来寄託深。\n扶病暂将弓试力，感恩重与剑论心。\n明妃若遇英雄世，青冢何由怨陆沈。",
        "dynasty": "唐",
        "collection_info": null
    },
    {
        "uuid": "2a55deeff7d6325b81506428edb470f3",
        "title": "赠欧阳秀才",
        "author": "刘威",
        "content": "桐上知音日下身，道光谁不仰清尘。\n偶来水馆逢为客，旧熟诗名似故人。\n永日空惊沧海阔，何年重见白头新。\n权门要路应行遍，闲伴山夫一夜贫。",
        "dynasty": "唐",
        "collection_info": null
    },
    {
        "uuid": "3381bd2ebcdd61a900f59cfde6aa111e",
        "title": "赠道者",
        "author": "刘威",
        "content": "五云深处有真仙，岁月催多却少年。\n入郭不知今世事，卖丹犹觅古时钱。\n闲寻白鹿眠瑶草，暗摘红桃去洞天。\n时向人间深夜坐，鬼神长在药囊边。",
        "dynasty": "唐",
        "collection_info": null
    },
    {
        "uuid": "23c682515a065514f3ab91da53824e08",
        "title": "赠道者",
        "author": "刘威",
        "content": "道帔轻裾三岛云，绿髯长占镜中春。\n高风已驾祥鸾驭，浮世休惊野马尘。\n过海独辞王母面，度关谁识老聃身。\n儒生也爱长生术，不见人间大笑人。",
        "dynasty": "唐",
        "collection_info": null
    },
    {
        "uuid": "ea78166d5089f53ed4a6484608e91d05",
        "title": "遣怀寄欧阳秀才",
        "author": "刘威",
        "content": "地上江河天上乌，百年流转只须臾。\n平生闲过日将日，欲老始知吾负吾。\n似豹一班时或有，如龟三顾岂全无。\n古来晚达人何限，莫笑空枝犹望苏。",
        "dynasty": "唐",
        "collection_info": null
    },
    {
        "uuid": "cddcecb989abb7f384124745131507da",
        "title": "送元秀才入道",
        "author": "刘威",
        "content": "不教荣乐损天机，愿逐鸾皇次第飞。\n明月满时开道帔，俗尘飘处脱儒衣。\n只携仙籍还金洞，便与时流隔翠微。\n空有缄题报亲爱，一千年后始西归。",
        "dynasty": "唐",
        "collection_info": null
    },
    {
        "uuid": "7ecfc178be29a7940633c6991643c8b6",
        "title": "三闾大夫",
        "author": "刘威",
        "content": "三闾一去湘山老，烟水悠悠痛古今。\n青史已书殷鉴在，词人劳咏楚江深。\n竹移低影潜贞节，月入中流洗恨心。\n再引离骚见微旨，肯敎渔父会昇沈。",
        "dynasty": "唐",
        "collection_info": null
    },
    {
        "uuid": "00b6c31106a99e128f1b5e4d89037f8e",
        "title": "伤曾秀才马",
        "author": "刘威",
        "content": "买得龙媒越水濆，轻桃细杏色初分。\n秋归未过阳关日，夜魄忽销阴塞云。\n吴练已知随影没，朔风犹想带嘶闻。\n临轩振策休惆怅，坐致烟霄只在君。",
        "dynasty": "唐",
        "collection_info": null
    },
    {
        "uuid": "74dd9b9ea8e9409142d7c344af4667ed",
        "title": "喷玉泉冥会诗八首 白衣叟途中吟二首 一",
        "author": "李玖",
        "content": "春草萋萋春水绿，野棠开尽飘香玉。\n绣岭宫前鹤髮人，犹唱开元太平曲。",
        "dynasty": "唐",
        "collection_info": null
    },
    {
        "uuid": "6acab4dd94cdd56bd45a0dfe2defc60b",
        "title": "喷玉泉冥会诗八首 白衣叟途中吟二首 二",
        "author": "李玖",
        "content": "厌世逃名者，谁能荅姓名。\n曾闻王乐否，眷取路傍情。",
        "dynasty": "唐",
        "collection_info": null
    },
    {
        "uuid": "718259a3503c1040dc17d058910e789e",
        "title": "喷玉泉冥会诗八首 白衣叟述甘棠馆西楹诗",
        "author": "李玖",
        "content": "浮云凄惨日微明，沈痛将军负罪名。\n白昼叫阍无近戚，缟衣饮气只门生。\n佳人暗泣填宫泪，廐马连嘶换主声。\n六合茫茫皆汉土，此身无处哭田横。",
        "dynasty": "唐",
        "collection_info": null
    },
    {
        "uuid": "e611a9e48adc51140422dfe327700ba5",
        "title": "喷玉泉冥会诗八首 白衣叟喷玉泉感旧游书怀",
        "author": "李玖",
        "content": "树色川光向晚晴，旧曾游处事分明。\n鼠穿月榭荆榛合，草掩花园畦壠平。\n迹陷黄沙仍未寤，罪标青简竟何名。\n伤心谷口东流水，犹喷当时寒玉声。",
        "dynasty": "唐",
        "collection_info": null
    },
    {
        "uuid": "882de0739df049d9ccc12781f406c737",
        "title": "喷玉泉冥会诗八首 四丈夫同赋 一",
        "author": "李玖",
        "content": "鸟啼莺语思何穷，一世荣华一梦中。\n李固有冤藏蠹简，邓攸无子续清风。\n文章高韵传流水，丝管遗音託草虫。\n春月不知人事改，闲垂光影照洿宫。",
        "dynasty": "唐",
        "collection_info": null
    },
    {
        "uuid": "2ca522b9fd9fe9fb599eba45801af2e7",
        "title": "喷玉泉冥会诗八首 四丈夫同赋 二",
        "author": "李玖",
        "content": "桃蹊李径尽荒凉，访旧寻新益自伤。\n虽有衣衾藏李固，终无表疏雪王章。\n羁魂尚觉霜风冷，朽骨徒惊月桂香。\n天爵竟为人爵悞，谁能高叫问苍苍。",
        "dynasty": "唐",
        "collection_info": null
    },
    {
        "uuid": "b173694f9b5d406de49aed3b61a1d05f",
        "title": "喷玉泉冥会诗八首 四丈夫同赋 三",
        "author": "李玖",
        "content": "落花寂寂草绵绵，云影山光尽宛然。\n坏室基摧新石鼠，潴宫水引故山泉。\n青云自致惭天爵，白首同[归]感昔贤。\n惆怅林间中夜月，孤光曾照读书筵。",
        "dynasty": "唐",
        "collection_info": null
    },
    {
        "uuid": "9ee32a02c92c97f880d57bc3294c1f6e",
        "title": "喷玉泉冥会诗八首 四丈夫同赋 四",
        "author": "李玖",
        "content": "新荆棘路旧衡门，又驻高车会一尊。\n寒骨未沾新雨露，春风不长败兰荪。\n丹诚岂分埋幽壤，白日终希照覆盆。\n珍重昔年金谷友，共来泉际话幽魂。",
        "dynasty": "唐",
        "collection_info": null
    },
    {
        "uuid": "65dd9065cd9b3446b6bd3cf81c07fdf8",
        "title": "下第归宜春酬黄颇饯别",
        "author": "潘唐",
        "content": "圣代澄清雨露均，独怀惆怅出咸秦。\n承明未荐相如赋，故国犹惭季子贫。\n御苑钟声临远水，都门树色背行尘。\n一从此地曾携手，益羡江头桃李春。",
        "dynasty": "唐",
        "collection_info": null
    },
    {
        "uuid": "c197b6431e56ce3aa3db1264e9445f23",
        "title": "题泐潭",
        "author": "裴休",
        "content": "泐潭形胜地，祖塔在云湄。\n浩劫有穷日，真风无坠时。\n岁华空自老，消息竟谁知。\n到此轻尘虑，功名自可遗。",
        "dynasty": "唐",
        "collection_info": null
    },
    {
        "uuid": "a099839594acef6cb75d377fcf0009e1",
        "title": "赠黄蘖山僧希运",
        "author": "裴休",
        "content": "曾传达士心中印，额有圆珠七尺身。\n挂锡十年栖蜀水，浮杯今日渡漳滨。\n一千龙象随高步，万里香华结胜因。\n拟欲事师为弟子，不知将法付何人。",
        "dynasty": "唐",
        "collection_info": null
    },
    {
        "uuid": "925ba7210f11192b02384c4b16a29013",
        "title": "登望京楼赋",
        "author": "令狐绹",
        "content": "夷门一镇五经秋，未得朝天不免愁。\n因上此楼望京国，便名楼作望京楼。",
        "dynasty": "唐",
        "collection_info": null
    },
    {
        "uuid": "efa24108c1db75de96b48b37a60b35e9",
        "title": "享太庙乐章",
        "author": "夏侯孜",
        "content": "于铄令主，圣祚重昌。\n兴起敎义，申明典章。\n俗尚素朴，人皆乐康。\n积德可报，流庆无疆。",
        "dynasty": "唐",
        "collection_info": null
    },
    {
        "uuid": "82469a3f7b591e003e78ecaf0f7c77f5",
        "title": "和重阳锡宴御制诗",
        "author": "魏謩",
        "content": "四方无事去，宸豫杪秋来。\n八水寒光起，千山霁色开。",
        "dynasty": "唐",
        "collection_info": null
    },
    {
        "uuid": "7af6a9da4da47dc05046b41d1c2bac90",
        "title": "贺王仆射放榜",
        "author": "周墀",
        "content": "文场三化鲁儒生，三十余年振重名。\n曾忝木鸡夸羽翼，又陪金马入蓬瀛。\n虽欣月桂居先折，更羡春兰最后荣。\n欲到龙门看风雨，关防不许暂离营。",
        "dynasty": "唐",
        "collection_info": null
    },
    {
        "uuid": "963915a1efc9d8ec09c67f9ef1ffc2c7",
        "title": "酬李常侍立秋日奉诏祭岳见寄",
        "author": "周墀",
        "content": "秋祠灵岳奉尊罍，风过深林古柏开。\n莲掌月高珪币列，金天雨露鬼神陪。\n质明三献虽终礼，祈寿千年别上杯。\n岂是琐才能祀事，洪农太守主张来。",
        "dynasty": "唐",
        "collection_info": null
    },
    {
        "uuid": "e384d54fcb6bc58d14cc78cd375dbdf2",
        "title": "寄华州周侍郎立秋日奉诏祭岳诗",
        "author": "李景让",
        "content": "关河豁静晓云开，承诏秋祠太守来。\n山霁莲花添翠黛，路阴桐叶少尘埃。\n朱轓入庙威仪肃，玉佩昇坛步武回。\n往岁今朝几时事，谢君非重我非才。",
        "dynasty": "唐",
        "collection_info": null
    },
    {
        "uuid": "a86423f85e2b4970ce87a51374ba5ea4",
        "title": "句",
        "author": "李景让",
        "content": "成都十万户，抛若一鸿毛。",
        "dynasty": "唐",
        "collection_info": null
    },
    {
        "uuid": "4437382bd4a4cb263e7d25c097a7478a",
        "title": "续梦中十韵",
        "author": "郑颢",
        "content": "间岁流虹节，归轩出禁扃。\n奔波陶畏景，萧洒梦殊庭。\n境象非曾到，崇严昔未经。\n日斜乌敛翼，风动鹤飘翎。\n异苑人争集，凉台笔不停。\n石门雾露白，玉殿莓苔青。\n若匪灾先兆，何缘思入冥。\n御炉虚仗马，华盖负云亭。\n白日成千古，金縢閟九龄。\n小臣哀绝笔，湖上泣青萍。",
        "dynasty": "唐",
        "collection_info": null
    },
    {
        "uuid": "9fe7ac8a2f950aa1b482ecbd6a5f6a03",
        "title": "扬州送人",
        "author": "郑颢",
        "content": "桂檝木兰舟，枫江竹箭流。\n故人从此去，望远不胜愁。\n落日低帆影，归风引棹讴。\n思君折杨柳，泪尽武昌楼。",
        "dynasty": "唐",
        "collection_info": null
    },
    {
        "uuid": "fc43981b93911fa5bfb45e851b961546",
        "title": "置酒",
        "author": "郑颢",
        "content": "酒熟人须饮，春还鬓已秋。\n愿逢千日醉，得逭百年愁。\n卒卒周姬旦，栖栖鲁孔丘。\n平生能几日，不及且遨游。",
        "dynasty": "唐",
        "collection_info": null
    },
    {
        "uuid": "6271d5b1cd4de5a2f81277cdced8e881",
        "title": "重阳宴东观山亭和从事卢顺之",
        "author": "张固",
        "content": "乱山青翠郡城东，爽节凭高一望通。\n交友会时丝管合，羽觞飞处笑言同。\n金英耀彩晴云外，玉树凝霜暮雨中。\n高咏已劳潘岳思，醉欢惭道自车公。",
        "dynasty": "唐",
        "collection_info": null
    },
    {
        "uuid": "2afe78ca23b2c53328f1bd132dcc597e",
        "title": "独秀山",
        "author": "张固",
        "content": "孤峰不与众山俦，直入青云势未休。\n会得干坤融结意，擎天一柱在南州。",
        "dynasty": "唐",
        "collection_info": null
    },
    {
        "uuid": "dc998de25385426f3784fe6ba2713a19",
        "title": "长门怨",
        "author": "刘皋",
        "content": "营营孤思通，寂寂长门夜。\n妾妬亦知非，君恩那不借。\n携琴就玉阶，调悲声未谐。\n将心寄明月，流影入君怀。",
        "dynasty": "唐",
        "collection_info": null
    },
    {
        "uuid": "2ee1eb41157f7f1952efae854b0c044f",
        "title": "宿日观东房诗",
        "author": "李质",
        "content": "曾入桃溪路，仙源信少双。\n洞霞飘素练，藓壁画阴窗。\n古木愁撑月，危峰欲堕江。\n自吟空向寂，谁共倒秋缸。",
        "dynasty": "唐",
        "collection_info": null
    },
    {
        "uuid": "1e4efc19622c8389cfe96da769f330fb",
        "title": "赠副戎",
        "author": "南卓",
        "content": "翱翔曾在玉京天，堕落江南路几千。\n从事不须轻县宰，满身犹带御炉烟。",
        "dynasty": "唐",
        "collection_info": null
    },
    {
        "uuid": "0b161d9ca9c18c491b00105aae767a95",
        "title": "命妓盛小丛歌饯崔侍御还阙",
        "author": "李讷",
        "content": "绣衣奔命去情多，南国佳人敛翠娥。\n曾向敎坊听国乐，为君重唱盛丛歌。",
        "dynasty": "唐",
        "collection_info": null
    },
    {
        "uuid": "052bdd044f454474488f4ac637388ca5",
        "title": "李尚书命妓歌饯有作奉酬",
        "author": "崔元范",
        "content": "羊公留宴岘山亭，洛浦高歌五夜情。\n独向柏台为老吏，可怜林木响余声。",
        "dynasty": "唐",
        "collection_info": null
    },
    {
        "uuid": "66b7356370ceb3a12ba08536b7a798f5",
        "title": "和李尚书命妓歌饯崔侍御",
        "author": "杨知至",
        "content": "燕赵能歌有几人，为花回雪似含颦。\n声随御史西归去，谁伴文翁怨九春。",
        "dynasty": "唐",
        "collection_info": null
    },
    {
        "uuid": "ecf1357b69a45ec810e8b3777a365c69",
        "title": "覆落后呈同年",
        "author": "杨知至",
        "content": "由来梁鴈与冥鸿，不合翩翩向碧空。\n寒谷谩劳邹氏律，长天独遇宋都风。\n此时泣玉情虽异，他日衔环事亦同。\n二月春光正摇荡，无因得醉杏园中。",
        "dynasty": "唐",
        "collection_info": null
    },
    {
        "uuid": "c613c51f88e059af9ab7f72b86e8d0b5",
        "title": "送韦觐谪潘州",
        "author": "李明远",
        "content": "北鸟飞不到，南人谁去游。\n天涯浮瘴水，岭外向潘州。\n草木春秋暮，猨猱日夜愁。\n定知迁客泪，应只对君流。",
        "dynasty": "唐",
        "collection_info": null
    },
    {
        "uuid": "063e2afce6a35f38c0a4bbb7b288f205",
        "title": "前望江曲令颂德",
        "author": "萧缜",
        "content": "政绩虽殊道且同，无辞买石纪前功。\n谁论重德光青史，过里犹歌卧辙风。",
        "dynasty": "唐",
        "collection_info": null
    },
    {
        "uuid": "ccc8626a570f927d893de680ea0f27f9",
        "title": "重阳东观席上赠侍郎张固",
        "author": "卢顺之",
        "content": "渡江旌斾动鱼龙，令节开筵上碧峰。\n翡翠巢低岩桂小，茱萸房湿露香浓。\n白云郊外无尘事，黄菊筵中尽醉容。\n好是谢公高兴处，夕阳归骑出疎松。",
        "dynasty": "唐",
        "collection_info": null
    },
    {
        "uuid": "4dfcff18d7267e31212ea951cb8f6ab1",
        "title": "责汉水辞",
        "author": "李善夷",
        "content": "汉之广兮，风波四起。\n虽有风波，不如蹄涔之水。\n蹄涔之水，不为下国而倾天子。\n汉之深兮，其堤莫量。\n虽云莫量，不如行潦之汪。\n行潦之汪，不为下国而溺天王。\n汉之美者曰鲂，吾虽饥不食其鲂，恐污吾之饥肠。",
        "dynasty": "唐",
        "collection_info": null
    },
    {
        "uuid": "c00bacd1ba85689065e4fc355c1a4815",
        "title": "大堤曲",
        "author": "李善夷",
        "content": "酒旗相望大堤头，堤下连墙堤上楼。\n日暮行人争渡急，桨声幽轧满中流。",
        "dynasty": "唐",
        "collection_info": null
    },
    {
        "uuid": "62cd3135019645be23ac1cbe83fcbaab",
        "title": "金灯",
        "author": "卢溵",
        "content": "疎茎秋拥翠，幽艳夕添红。\n有月长灯在，无烟烬火同。\n香浓初受露，势庳不知风。\n应笑金台上，先随晓漏终。",
        "dynasty": "唐",
        "collection_info": null
    },
    {
        "uuid": "2b8009d1854e1325cf1e1fccf0162028",
        "title": "和李尚书命妓饯崔侍御",
        "author": "卢溵",
        "content": "乌台上客紫髯公，共捧天书静境中。\n桃朵不辞歌白苎，耶溪暮雨起樵风。",
        "dynasty": "唐",
        "collection_info": null
    },
    {
        "uuid": "76cc759bb2499f61afc1e1f8dbe62462",
        "title": "对酒",
        "author": "赵牧",
        "content": "云翁耕扶桑，种黍养日乌。\n手挼六十花甲子，循环落落如弄珠。\n长绳繫日未是愚，有翁临镜捋白鬚。\n饥魂弔骨吟古书，冯唐八十无高车。\n人生如云在须臾，何乃自苦八尺躯。\n裂衣换酒且为娱，劝君朝饮一瓢。\n夜饮一壶，杞天崩。\n雷腾腾，桀非尧是何足凭。\n桐君桂父岂胜我，醉裏白龙多上昇。\n菖蒲花开鱼尾定，金丹始可延君命。",
        "dynasty": "唐",
        "collection_info": null
    },
    {
        "uuid": "5e23fc8be806d47a9ede6cc10d4079d6",
        "title": "南歌子词三首 一",
        "author": "裴諴",
        "content": "不是厨中丳，争知{炙火=肉}裏心。\n井边银钏落，展转恨还深。",
        "dynasty": "唐",
        "collection_info": null
    },
    {
        "uuid": "5fd11687ac28db065e4c183a1d7943fa",
        "title": "南歌子词三首 二",
        "author": "裴諴",
        "content": "不信长相忆，抬头问取天。\n风吹荷叶动，无夜不摇莲。",
        "dynasty": "唐",
        "collection_info": null
    },
    {
        "uuid": "d1986cd44f52e05755609248cbe17b5d",
        "title": "南歌子词三首 三",
        "author": "裴諴",
        "content": "簳蜡为红烛，情知不自由。\n细丝斜结网，争奈眼相钩。",
        "dynasty": "唐",
        "collection_info": null
    },
    {
        "uuid": "ec5d0416f6fd10238c50d21a45850d68",
        "title": "新添声杨柳枝词 一",
        "author": "裴諴",
        "content": "思量大是恶姻缘，只得相看不得怜。\n愿作琵琶槽那畔，得他长抱在胷前。",
        "dynasty": "唐",
        "collection_info": null
    },
    {
        "uuid": "83bbc105380f1d92f8479b4eb52fcda8",
        "title": "新添声杨柳枝词 二",
        "author": "裴諴",
        "content": "独房莲子没人看，偷折莲时命也𢬵。\n若有所由来借问，但道偷莲是下官。",
        "dynasty": "唐",
        "collection_info": null
    },
    {
        "uuid": "4bc29069b15a6e4ca4728a88c5742338",
        "title": "夏杪登越王楼临涪江望雪山寄朝中知友",
        "author": "于兴宗",
        "content": "巴西西北楼，堪望亦堪愁。\n山乱江迴远，川清树欲秋。\n晴明中雪岭，烟霭下渔舟。\n写寄朝天客，知余恨独游。",
        "dynasty": "唐",
        "collection_info": null
    },
    {
        "uuid": "f7e6851633e805b1615cfc32452d3c01",
        "title": "东阳涵碧亭",
        "author": "于兴宗",
        "content": "高低竹杂松，积翠復留风。\n路剧阴溪裏，寒生暑气中。",
        "dynasty": "唐",
        "collection_info": null
    },
    {
        "uuid": "6f7b2c8adc622007d500e6d6f188cd1d",
        "title": "奉酬绵州中丞以江山小图远垂赐及兼寄诗",
        "author": "李朋",
        "content": "巴江与雪山，井邑共迴环。\n图写丹青内，分明烟霭间。\n移君名郡兴，助我小斋闲。\n日想登临处，高踪不可攀。",
        "dynasty": "唐",
        "collection_info": null
    },
    {
        "uuid": "b958d57aa6cfd88692ef689e091e30ad",
        "title": "奉酬于中丞登越王楼见寄之什",
        "author": "杨牢",
        "content": "劒外书来日，惊忙自折封。\n丹青得山水，强健慰心胸。\n事少胜诸郡，江迴见几重。\n宁悲久作别，且似一相逢。\n诗合焚香咏，愁应赖酒浓。\n庾楼寒更忆，肠断雪千峰。",
        "dynasty": "唐",
        "collection_info": null
    },
    {
        "uuid": "a69e656b30d65d556045d7d398336498",
        "title": "赠舍弟",
        "author": "杨牢",
        "content": "秦云蜀浪两堪愁，尔养晨昏我远游。\n千里客心难寄梦，两行乡泪为君流。\n早驱风雨知龙圣，饿食鱼鰕觉虎羞。\n袖裏镆铘光似水，丈夫不合等闲休。",
        "dynasty": "唐",
        "collection_info": null
    },
    {
        "uuid": "dd38ec4a80dc0a0105acaeb9cf6a2b01",
        "title": "句",
        "author": "杨牢",
        "content": "虾𢋙欲吃月，保让常敎圆。\n心明外不察，月向怀中圆。\n罗帏若不卷，谁道中无人。\n魁形下方天顶亚，二十四寸窗中月。",
        "dynasty": "唐",
        "collection_info": null
    },
    {
        "uuid": "142633270b98f3aeda44d242235a7434",
        "title": "和绵州于中丞登越王楼见寄",
        "author": "李续",
        "content": "早年登此楼，退想不胜愁。\n地远二千里，时将四十秋。\n邅迍多失路，华皓任虚舟。\n诗酒虽堪使，何因得共游。",
        "dynasty": "唐",
        "collection_info": null
    },
    {
        "uuid": "c09947f174104454e17191ca1947ae01",
        "title": "和绵州于中丞登越王楼作",
        "author": "李汶濡",
        "content": "珍重巴西守，殷勤寄远情。\n劒峰当户碧，诗韵满楼清。\n日照涪川阔，烟笼雪峤明。\n征黄看即及，莫叹滞江城。",
        "dynasty": "唐",
        "collection_info": null
    },
    {
        "uuid": "cd4b942e488ff7cf091ccd400f585346",
        "title": "和于中丞夏杪登越王楼望雪山见寄",
        "author": "田章",
        "content": "志乖多感物，临眺更增愁。\n暑候虽云夏，江声已似秋。\n雪遥难辨木，村近好维舟。\n莫恨归朝晚，朝簪拟胜游。",
        "dynasty": "唐",
        "collection_info": null
    },
    {
        "uuid": "963dcd1a561f39dd7436fbe5d380c0c0",
        "title": "和绵州于中丞登越王楼作",
        "author": "薛蒙",
        "content": "左绵江上楼，五马此销愁。\n暑退千山雪，风来万木秋。\n邅迴犹刺郡，繫滞似维舟。\n即有征黄日，名川莫厌游。",
        "dynasty": "唐",
        "collection_info": null
    },
    {
        "uuid": "fce3b25849caf039cd4069376eb95248",
        "title": "和绵州于中丞登越王楼作",
        "author": "李邺",
        "content": "长听巴西事，看图胜所闻。\n江楼明返照，雪岭乱晴云。\n景象诗情在，幽奇笔迹分。\n使君徒说好，不祗怨离羣。",
        "dynasty": "唐",
        "collection_info": null
    },
    {
        "uuid": "6240f126ecc94f93fce3b31c9a39fb05",
        "title": "和绵州于中丞登越王楼作二首 一",
        "author": "于瓌",
        "content": "楼因藩邸号，川势似依楼。\n显敞含清暑，岚光入素秋。\n山宜姑射貌，江泛李膺舟。\n郢曲思朋执，轻纱画胜游。",
        "dynasty": "唐",
        "collection_info": null
    },
    {
        "uuid": "724248ef97a0281afa76528422bd5b00",
        "title": "和绵州于中丞登越王楼作二首 二",
        "author": "于瓌",
        "content": "极目郡城楼，浮云拂槛愁。\n政成多暇日，诗思动先秋。\n远霁千岩雪，随波一叶舟。\n昔曾窥粉绘，今愿许陪游。",
        "dynasty": "唐",
        "collection_info": null
    },
    {
        "uuid": "ed34f3aedf2c9b68c3689ccae247f402",
        "title": "和于中丞登越王楼",
        "author": "王严",
        "content": "雉堞临朱槛，登兹便散愁。\n蝉声怨炎夏，山色报新秋。\n江转穿云树，心闲随叶舟。\n仲[宣]徒有叹，谢守几追游。",
        "dynasty": "唐",
        "collection_info": null
    },
    {
        "uuid": "9c6cdf4cd18d68f07f00b9c60df2993b",
        "title": "题越王楼寄献中丞使君",
        "author": "刘暌",
        "content": "朱轩迥压碧烟州，昔岁贤王是胜游。\n山簇劒峰朝阙远，水如巴字遶城流。\n人间物象分千里，天上笙歌醉五侯。\n今日登临无限意，同霑惠化自销愁。",
        "dynasty": "唐",
        "collection_info": null
    },
    {
        "uuid": "3a8ef99e390faf3914ffde0ea86c1fe3",
        "title": "秋日登越王楼献于中丞",
        "author": "李渥",
        "content": "越王曾牧劒南州，因向城隅建此楼。\n横玉远开千峤雪，暗雷下听一江流。\n画檐先弄朝阳色，朱槛低临众木秋。\n徒学仲宣聊四望，且将词赋好依刘。",
        "dynasty": "唐",
        "collection_info": null
    },
    {
        "uuid": "7134d7c3e7a9bb41c20271316a32dd4d",
        "title": "洋州于中丞顷牧左绵题诗越王楼上朝贤继和輙课四韵",
        "author": "刘璐",
        "content": "隔政代君侯，多惭迹令猷。\n山光来户牖，江鸟满汀洲。\n雅韵征朝客，清词写郡楼。\n至今谣未已，注意在洋州。",
        "dynasty": "唐",
        "collection_info": null
    },
    {
        "uuid": "b58c03d4705402ec627e2801948f2de1",
        "title": "和于中丞登越王楼作",
        "author": "卢栯",
        "content": "图[画]越王楼，开缄慰别愁。\n山光涵雪冷，水色带江秋。\n云岛孤征鴈，烟帆一叶舟。\n嚮风舒霁景，如伴谢公游。",
        "dynasty": "唐",
        "collection_info": null
    },
    {
        "uuid": "71e02a97343f2846c3ae036d29e7a0a9",
        "title": "飞鸿响远音",
        "author": "李体仁",
        "content": "漠漠微霜夕，翩翩出渚鸿。\n清声流逈野，高韵入寥空。\n旧质经寒塞，残音响远风。\n萦云犹类网，避月尚疑弓。\n弱羽虽能振，丹霄竟未通。\n欲知多怨思，听取暮烟中。",
        "dynasty": "唐",
        "collection_info": null
    },
    {
        "uuid": "061e9065a7f30b63020a2ff0cd4b6c16",
        "title": "春愁",
        "author": "韩琮",
        "content": "金乌长飞玉兔走，青鬓长青古无有。\n秦娥十六语如弦，未解贪花惜杨柳。\n吴鱼岭鴈无消息，水誓兰情别来久。\n劝君年少莫游春，暖风迟日浓于酒。",
        "dynasty": "唐",
        "collection_info": null
    },
    {
        "uuid": "d5825137829da6a991d80120eb6d669e",
        "title": "牡丹",
        "author": "韩琮",
        "content": "残花何处藏，尽在牡丹房。\n嫩蘂包金粉，重葩结绣囊。\n云凝巫峡梦，帘闭景阳粧。\n应恨年华促，迟迟待日长。",
        "dynasty": "唐",
        "collection_info": null
    },
    {
        "uuid": "2e287b6e2c9dec8490cc13cb65b2bbc7",
        "title": "兴平县野中得落星石移置县斋",
        "author": "韩琮",
        "content": "的的堕芊苍，茫茫不记年。\n几逢疑虎将，应逐犯牛仙。\n择地依兰畹，题诗间锦钱。\n何时成五色，却上女娲天。",
        "dynasty": "唐",
        "collection_info": null
    },
    {
        "uuid": "91b0ec1ae72c2982f5f40baf92564c51",
        "title": "题商山店",
        "author": "韩琮",
        "content": "商山驿路几经过，未到仙娥见谢娥。\n红锦机头抛皓腕，绿云鬟下送横波。\n佯嗔阿母留宾客，暗为王孙换绮罗。\n碧涧门前一条水，岂知平地有天河。",
        "dynasty": "唐",
        "collection_info": null
    },
    {
        "uuid": "0411d2a53dfe3171cbb62789b3bf08b4",
        "title": "风",
        "author": "韩琮",
        "content": "竞持飘忽意何穷，为盛为衰半不同。\n偃草喜逢新雨后，鸣条愁听晓霜中。\n凉飞玉管来秦甸，暗褭花枝入楚宫。\n莫见东风便无定，满帆还有济川功。",
        "dynasty": "唐",
        "collection_info": null
    },
    {
        "uuid": "1c414bfabbbb7ac61ef996b7ffb18e68",
        "title": "云",
        "author": "韩琮",
        "content": "深惹离情霭落晖，如车如盖早依依。\n山头触石应常在，天际从龙自不归。\n莫向隙窗笼夜月，好来仙洞湿行衣。\n春风淡荡无心后，见说襄王梦亦稀。",
        "dynasty": "唐",
        "collection_info": null
    },
    {
        "uuid": "e5a066ff01dcf3e68d356ab86ce8a927",
        "title": "露",
        "author": "韩琮",
        "content": "长随圣泽堕尧天，濯遍幽兰叶叶鲜。\n纔喜轻尘销陌上，已愁新月到阶前。\n文腾要地成非久，珠缀秋荷偶得圆。\n几处花枝抱离恨，晓风残月正澘然。",
        "dynasty": "唐",
        "collection_info": null
    },
    {
        "uuid": "cfc9b0becb5209edf692bb072939eddd",
        "title": "霞",
        "author": "韩琮",
        "content": "应是行云未拟归，变成春态媚晴晖。\n深如绮色斜分阁，碎似花光散满衣。\n天际欲销重惨淡，镜中闲照正依稀。\n晓来何处低临水，无限鸳鸯妬不飞。",
        "dynasty": "唐",
        "collection_info": null
    },
    {
        "uuid": "b92282116419d1e1df17724f3737aa90",
        "title": "颍亭",
        "author": "韩琮",
        "content": "颍上新亭瞰一川，几重旧址敞幽关。\n寒声北下当轩水，翠影西来扑槛山。\n远目静随孤鹤去，高情常共白云闲。\n知君久负巢由志，早晚相忘寂寞间。",
        "dynasty": "唐",
        "collection_info": null
    },
    {
        "uuid": "dfb246675205d8381d19c08cc0e0dda6",
        "title": "咏马",
        "author": "韩琮",
        "content": "曾经伯乐识长鸣，不似龙行不敢行。\n金埒未登嘶若是，盐车犹驾瘦何惊。\n难逢王济知音癖，欲就燕昭买骏名。\n早晚飞黄引同皂，碧云天上作鸾鸣。",
        "dynasty": "唐",
        "collection_info": null
    },
    {
        "uuid": "deb74a72c65b603c56e139b625a831ca",
        "title": "题圭峰下长孙家林亭",
        "author": "韩琮",
        "content": "赵国林亭二百年，绿苔如毯葛如烟。\n闲期竹色摇霜看，醉惜松声枕月眠。\n出树圭峰寒压坐，入篱沙濑碧流天。\n明知富贵非身物，莫为金章堕地仙。",
        "dynasty": "唐",
        "collection_info": null
    },
    {
        "uuid": "261768cd76f01b56e6bb4acb64ff7742",
        "title": "牡丹",
        "author": "韩琮",
        "content": "桃时杏日不争浓，叶帐阴成始放红。\n晓艳远分金掌露，暮香深惹玉堂风。\n名移兰杜千年后，贵擅笙歌百醉中。\n如梦如仙忽零落，暮霞何处绿屏空。",
        "dynasty": "唐",
        "collection_info": null
    },
    {
        "uuid": "d576b7b5da31ed4b077611f16fc0faf8",
        "title": "雨",
        "author": "韩琮",
        "content": "阴云拂地散丝轻，长得为霖济物名。\n夜浦涨归天堑阔，春风洒入御沟平。\n轩车几处归频湿，罗绮何人去欲生。\n不及流他荷叶上，似珠无数转分明。",
        "dynasty": "唐",
        "collection_info": null
    },
    {
        "uuid": "63b87c5719f98b293bc48d8b18650225",
        "title": "京西即事",
        "author": "韩琮",
        "content": "秋草河兰起阵云，凉州唯向管弦闻。\n豺狼毳幕三千帐，貔虎金戈十万军。\n候骑北来惊有说，戍楼西望悔为文。\n昭阳亦待平安火，谁握旌旗不见勋。",
        "dynasty": "唐",
        "collection_info": null
    },
    {
        "uuid": "2c3e0a2e3413edd353f97f2fce52e5ac",
        "title": "公子行",
        "author": "韩琮",
        "content": "紫袖长衫色，银蝉半臂花。\n带装盘水玉，鞍绣坐云霞。\n别殿承恩泽，飞龙赐渥洼。\n控罗青褭辔，镂象碧熏葩。\n意气倾歌舞，阑珊走钿车。\n袖障云缥缈，钗转凤欹斜。\n珠卷迎归箔，雕笼晃醉纱。\n唯无难夜日，不得似仙家。",
        "dynasty": "唐",
        "collection_info": null
    },
    {
        "uuid": "049e43e1cafbdf0f95d8ce91a1f46f9f",
        "title": "秋晚信州推院亲友或责无书即事寄答",
        "author": "韩琮",
        "content": "官信安仁拙，书非叔夜慵。\n谬驰骢马传，难附鲤鱼封。\n万里劳何补，千年运忝逢。\n不量横草力，虚慕入云踪。\n洁水空澄鑑，持铅亦砺锋。\n月寒深夜桂，霜凛近秋松。\n宪摘无逃魏，冤申得梦冯。\n问貍将挟虎，歼虿敢虞蜂。\n商吹移砧调，春华改镜容。\n归期方畹积，愁思暮山重。\n仙鼠犹惊燕，莎鸡欲变蛩。\n唯应碧湘浦，云落及芙蓉。",
        "dynasty": "唐",
        "collection_info": null
    },
    {
        "uuid": "52b075b6e4bdab3a21bf072363f2c4a7",
        "title": "晚春江晴寄友人",
        "author": "韩琮",
        "content": "晚日低霞绮，晴山远画眉。\n春青河畔草，不是望乡时。",
        "dynasty": "唐",
        "collection_info": null
    },
    {
        "uuid": "4413a90f37a5a170b0c343136d01bc53",
        "title": "凉州词",
        "author": "韩琮",
        "content": "树发花如锦，莺啼柳若丝。\n更游欢宴地，悲见别离时。",
        "dynasty": "唐",
        "collection_info": null
    },
    {
        "uuid": "af436df1dbec24e6465a57093319ffce",
        "title": "莫春浐水送别",
        "author": "韩琮",
        "content": "绿暗红稀出凤城，暮云楼阁古今情。\n行人莫听宫前水，流尽年光是此声。",
        "dynasty": "唐",
        "collection_info": null
    },
    {
        "uuid": "e29d6a0853e3851a666d717fd63649da",
        "title": "骆谷晚望",
        "author": "韩琮",
        "content": "秦川如画渭如丝，去国还家一望时。\n公子王孙莫来好，岭花多是断肠枝。",
        "dynasty": "唐",
        "collection_info": null
    },
    {
        "uuid": "74c973a68acb70a1a4d2b7d88b96c170",
        "title": "二月二日游洛源",
        "author": "韩琮",
        "content": "旧苑新晴草似苔，人还香在踏青迴。\n今朝此地成惆怅，已后逢春更莫来。",
        "dynasty": "唐",
        "collection_info": null
    },
    {
        "uuid": "e2018094ee8c7c257eae49c0445f71fa",
        "title": "柳",
        "author": "韩琮",
        "content": "折柳歌中得翠条，远移金殿种青霄。\n上阳宫女含声送，不忿先归舞细腰。",
        "dynasty": "唐",
        "collection_info": null
    },
    {
        "uuid": "4c23bf36e32321c7d02be75b3286e9c5",
        "title": "杨柳枝词",
        "author": "韩琮",
        "content": "枝鬬纤腰叶鬬眉，春来无处不如丝。\n霸陵原上多离别，少有长条拂地垂。",
        "dynasty": "唐",
        "collection_info": null
    },
    {
        "uuid": "7bc9e37262b38678f68dbb7647f294be",
        "title": "和襄阳徐相公商贺徐副使加章绶",
        "author": "王传",
        "content": "朱紫联辉照日新，芳菲全属断金人。\n华筵重处宗盟地，白雪飞时郢曲春。\n仙府色饶攀桂侣，莲花光让握兰身。\n自怜亦是膺门客，吟想恩荣气益振。",
        "dynasty": "唐",
        "collection_info": null
    },
    {
        "uuid": "90d2cd899c9c5d4dad17acb197ae5c4b",
        "title": "和李尚书命妓饯崔侍御",
        "author": "卢邺",
        "content": "何郎载酒别贤侯，更吐歌珠宴庾楼。\n莫道江南不同醉，即陪舟檝上京游。",
        "dynasty": "唐",
        "collection_info": null
    },
    {
        "uuid": "24a36fce8b5a5d6b7d733b327a520bdb",
        "title": "松",
        "author": "陆肱",
        "content": "雪霜知劲质，今古占嘉名。\n断砌盘根远，疎林偃盖清。\n鹤栖何代色，僧老四时声。\n郁郁心弥久，烟高万井生。",
        "dynasty": "唐",
        "collection_info": null
    },
    {
        "uuid": "ff61cc2a97a78316757b298a5f8a49c7",
        "title": "赠王福娘",
        "author": "崔澹",
        "content": "怪得清风送异香，娉婷仙子曳霓裳。\n惟应错认偷桃客，曼倩曾为汉侍郎。",
        "dynasty": "唐",
        "collection_info": null
    },
    {
        "uuid": "3d4814ec94e82d241e360d9ebb5b0777",
        "title": "荅问读书居",
        "author": "莫宣卿",
        "content": "书屋倚麒麟，不同牛马路。\n床头万卷书，溪上五龙渡。\n井汲冽寒泉，桂花香玉露。\n茅檐无外物，只见青云护。",
        "dynasty": "唐",
        "collection_info": null
    },
    {
        "uuid": "b69f0ac73aeda4c0aa456c067a1bae3f",
        "title": "百官乘月早朝听残漏",
        "author": "莫宣卿",
        "content": "建礼俨朝冠，重门耿夜阑。\n碧空蟾魄度，清禁漏声残。\n候晓车舆合，凌霜剑佩寒。\n星河犹皎皎，银箭尚珊珊。\n杳霭祥光起，霏微瑞气攒。\n忻逢圣明代，长愿接鹓鸾。",
        "dynasty": "唐",
        "collection_info": null
    },
    {
        "uuid": "9c8ba5149ebde2752586daafd5129cd7",
        "title": "赋得水怀珠",
        "author": "莫宣卿",
        "content": "长川含媚色，波底孕灵珠。\n素魄生苹末，圆规照水隅。\n沦涟冰彩动，荡漾瑞光铺。\n迥夜星同贯，清秋岸不枯。\n江妃思在掌，海客亦忘躯。\n合浦当还日，恩威信已敷。",
        "dynasty": "唐",
        "collection_info": null
    },
    {
        "uuid": "5c8d5cf1810128c7ef0a56ca6d403f82",
        "title": "句",
        "author": "莫宣卿",
        "content": "我本南山凤，岂同凡鸟羣。",
        "dynasty": "唐",
        "collection_info": null
    },
    {
        "uuid": "dd7497b36686de65b6825206b8a26a64",
        "title": "和李尚书命妓饯崔侍御",
        "author": "封彦卿",
        "content": "莲府纔为绿水宾，忽乘骢马入咸秦。\n为君唱作西[河]调，日暮偏伤去住人。",
        "dynasty": "唐",
        "collection_info": null
    },
    {
        "uuid": "ec99b74a69f930646e1ecbdf3334d22f",
        "title": "一",
        "author": "封彦卿",
        "content": "湘川狺狺兮俗犷且佷，利杀业偷兮吏莫之驯。\n繄释氏兮易暴使仁，释何在兮释在斯文。",
        "dynasty": "唐",
        "collection_info": null
    },
    {
        "uuid": "50f4b280dfa6b575a0a1e13eaaf3d1ae",
        "title": "二",
        "author": "封彦卿",
        "content": "湘水滔滔兮四望何依，猨狖腾拏兮云树飞飞。\n月沈浦兮烟暝山，樯席卷兮橹床闲。",
        "dynasty": "唐",
        "collection_info": null
    },
    {
        "uuid": "a631cd0d431611c20dcfa5c45acb9624",
        "title": "三",
        "author": "封彦卿",
        "content": "湘川超忽兮落日晼晼，松覆秋亭兮兰被春苑。\n上人去兮几千里，何日同游兮湘川水。",
        "dynasty": "唐",
        "collection_info": null
    },
    {
        "uuid": "d6408b6eee6b085e3e0a14182704a143",
        "title": "和柯古穷居苦日喜雨",
        "author": "韦蟾",
        "content": "贞机澹少思，雅尚防多僻。\n揽葛犹不畏，劳形同处瘠。\n头焦讵是焚，背汗宁关炙。\n方欣见润础，那虞悲铄石。\n道与古人期，情难物外适。\n几怀朱邸绶，颇旷金门籍。\n清奥已萧萧，陈柯将槭槭。\n玉律诗调正，琼巵酒肠窄。\n衣桁袭中单，浴床抛下绤。\n黎侯寓于卫，六义非凡格。",
        "dynasty": "唐",
        "collection_info": null
    },
    {
        "uuid": "e6012373988c657e2f06723daea41e4e",
        "title": "岳麓道林寺",
        "author": "韦蟾",
        "content": "石门逈接苍梧野，愁色阴深二妃寡。\n广殿崔嵬万壑间，长廊诘曲千岩下。\n静听林飞念佛鸟，细看壁画驮经马。\n暖日斜明螮蝀梁，湿烟散幂鸳鸯瓦。\n北方部落檀香塑，西国文书贝叶写。\n坏栏迸竹醉好题，窄路垂藤困堪把。\n沈裴笔力鬬雄壮，宋杜词源两风雅。\n他方居士来施斋，彼岸上人投结夏。\n悲我未离扰扰徒，劝我休学悠悠者。\n何时得与刘遗民，同入东林远公社。",
        "dynasty": "唐",
        "collection_info": null
    },
    {
        "uuid": "726205a3efa4d26763f0de5109ce1373",
        "title": "上元三首 一",
        "author": "韦蟾",
        "content": "新正圆月夜，尤重看灯时。\n累塔嫌沙细，成文讶笔迟。\n归牛疑燧落，过鴈悞书迟。\n生惜兰膏烬，还为隔岁期。",
        "dynasty": "唐",
        "collection_info": null
    },
    {
        "uuid": "9e2e1bebffde08886f8670b24f804478",
        "title": "上元三首 二",
        "author": "韦蟾",
        "content": "举烛光纔起，挥毫势竞分。\n点时惊坠石，挑处接崩云。\n辞异秦丞相，铭非窦冠军。\n唯愁残焰落，逢玉亦俱焚。",
        "dynasty": "唐",
        "collection_info": null
    },
    {
        "uuid": "a52c164a2dbf647bdad5df87bc59636a",
        "title": "上元三首 三",
        "author": "韦蟾",
        "content": "多宝神光动，生金瑞色浮。\n照人低入郭，伴月夜当楼。\n熏穴应无取，焚林固有求。\n夜阑陪玉帐，不见九枝留。",
        "dynasty": "唐",
        "collection_info": null
    },
    {
        "uuid": "6d2e4844a5433b007dfbbb781be31f19",
        "title": "梅",
        "author": "韦蟾",
        "content": "高树临溪艳，低枝隔竹繁。\n何须是桃李，然后欲忘言。\n拟折魂先断，须看眼更昏。\n谁知南陌草，却解望王孙。",
        "dynasty": "唐",
        "collection_info": null
    },
    {
        "uuid": "ce9fb7ed1c51c52ebb15430f3128e31a",
        "title": "送卢潘尚书之灵武",
        "author": "韦蟾",
        "content": "贺兰山下果园成，塞北江南旧有名。\n水木万家朱户暗，弓刀千队铁衣鸣。\n心源落落堪为将，胆气堂堂合用兵。\n却使六番诸子弟，马前不信是书生。",
        "dynasty": "唐",
        "collection_info": null
    },
    {
        "uuid": "758479187a948b2f050d1e36a58c43ce",
        "title": "题僧壁",
        "author": "韦蟾",
        "content": "一竹横檐挂净巾，竈无烟火地无尘。\n剃头未必知心法，要且闲于名利人。",
        "dynasty": "唐",
        "collection_info": null
    },
    {
        "uuid": "63ca7383c3d40fabcba8c8809b4092a1",
        "title": "长乐驿谑李汤给事题名",
        "author": "韦蟾",
        "content": "渭水秦川拂眼明，希仁何事寡诗情。\n只应学得虞姬壻，书字纔能记姓名。",
        "dynasty": "唐",
        "collection_info": null
    },
    {
        "uuid": "9d1674960a67fda9ec1c64dcf5fa8a29",
        "title": "句",
        "author": "韦蟾",
        "content": "争挥钩弋手，竞耸踏摇身。\n伤颊讵关舞，捧心非効嚬。",
        "dynasty": "唐",
        "collection_info": null
    },
    {
        "uuid": "9a5d71a6b40e4ae39bb6daf1338dcb70",
        "title": "赋得寿星见",
        "author": "卢渥",
        "content": "玄象今何应，时和政亦平。\n祥为一人寿，色映九霄明。\n皎洁垂银汉，光芒近斗城。\n含规同月满，表瑞得天清。\n甘露盈条降，非烟向日生。\n无如此嘉祉，率土荷秋成。",
        "dynasty": "唐",
        "collection_info": null
    },
    {
        "uuid": "b56fe0d6c64b5bfab2044a2ee231193d",
        "title": "题嘉祥驿",
        "author": "卢渥",
        "content": "交亲荣饯洛城空，秉钺戎装上将同。\n星使自天丹诏下，雕鞍照地数程中。\n马嘶静谷声偏响，斾映晴山色更红。\n到后定知人易化，满街棠树有遗风。",
        "dynasty": "唐",
        "collection_info": null
    },
    {
        "uuid": "8e913f00ff87f0fe0791b029b63b73c2",
        "title": "九华山",
        "author": "郭夔",
        "content": "岩翠凌云出迥然，岧嶤万丈倚秋天。\n暮风飘送当轩色，晓雾斜飞入槛烟。\n帘捲倚屏双影聚，镜开朱户九条悬。\n画图何必家家有，自有画图来目前。",
        "dynasty": "唐",
        "collection_info": null
    },
    {
        "uuid": "0ddf2d30df385927144967098f9daace",
        "title": "送莫仲节状元归省",
        "author": "柳珪",
        "content": "青骢聚送谪仙人，南国荣亲不及君。\n椰子味从今日近，鹧鸪声向旧山闻。\n孤猨夜呌三湘月，匹马时侵五岭云。\n想到故乡应腊过，药栏犹有异花熏。",
        "dynasty": "唐",
        "collection_info": null
    },
    {
        "uuid": "2b05d916f062afcba969327594a7238e",
        "title": "津阳门诗",
        "author": "郑嵎",
        "content": "津阳门北临通逵，雪风猎猎飘酒旗。\n泥寒欵段蹶不进，疲童退问前何为。\n酒家顾客催解装，案前罗列樽与巵。\n青钱琐屑安足数，白醪软美甘如饴。\n开垆引满相献酬，枯肠渴肺忘朝饥。\n愁忧似见出门去，渐觉春色入四肢。\n主翁移客挑华灯，双肩隐膝乌帽欹。\n笑云鲐老不为礼，飘萧雪鬓双垂颐。\n问余何往凌寒曦，顾翁枯朽郎岂知。\n翁曾豪盛客不见，我自为君陈昔时。\n时平亲卫号羽林，我纔十五为孤儿。\n射熊搏虎众莫敌，弯弧出入随佽飞。\n此时初创观风楼，檐高百尺堆华榱。\n楼南更起鬬鸡殿，晨光出影相参差。\n其年十月移禁仗，山下栉比罗百司。\n朝元阁成老君见，会昌县以新丰移。\n幽州晓进供奉马，玉珂宝勒黄金羁。\n五王扈驾夹城路，传声校猎渭水湄。\n羽林六军各出射，笼山络野张罝维。\n雕弓绣韣不知数，翻身灭没皆蛾眉。\n赤鹰黄鹘云中来，妖狐狡兔无所依。\n人烦马殆禽兽尽，百里腥膻禾黍稀。\n暖山度腊东风微，宫娃赐浴长汤池。\n刻成玉莲喷香液，漱迴烟浪深逶迤。\n犀屏象荐杂罗列，锦凫绣雁相追随。\n破簪碎钿不足拾，金沟残溜和缨緌。\n上皇宽容易承事，十家三国争光辉。\n绕床呼卢恣樗博，张灯达昼相谩欺。\n相君侈拟纵骄横，日从秦虢多游嬉。\n朱衫马前未满足，更驱武卒罗旌旗。\n画轮宝轴从天来，云中笑语声融怡。\n鸣鞭后骑何躞蹀，宫粧襟袖皆仙姿。\n青门紫陌多春风，风中数日残春遗。\n骊驹吐沬一奋迅，路人拥篲争珠玑。\n八姨新起合欢堂，翔鵾贺燕无由窥。\n万金酬工不肯去，矜能恃巧犹嗟咨。\n四方节制倾附媚，穷奢极侈沽恩私。\n堂中特设夜明枕，银烛不张光鉴帷。\n瑶光楼南皆紫禁，梨园仙宴临花枝。\n迎娘歌喉玉𥦖窱，蛮儿舞带金葳蕤。\n三郎紫笛弄烟月，怨如别鹤呼羁雌。\n玉奴琵琶龙香拨，倚歌促酒声娇悲。\n饮鹿泉边春露晞，粉梅檀杏飘朱墀。\n金沙洞口长生殿，玉蘂峰头王母祠。\n禁庭术士多幻化，上前较胜纷相持。\n罗公如意夺颜色，三藏袈裟成散丝。\n蓬莱池上望秋月，无云万里悬清辉。\n上皇夜半月中去，三十六宫愁不归。\n月中秘乐天半间，丁珰玉石和埙篪。\n宸聪听览未终曲，却到人间迷是非。\n千秋御节在八月，会同万国朝华夷。\n花萼楼南大合乐，八音九奏鸾来仪。\n都卢寻橦诚龌龊，公孙劒伎方神奇。\n马知舞彻下床榻，人惜曲终更羽衣。\n禄山此时侍御侧，金鸡画障当罘罳。\n绣{衤羽}衣褓日屃赑，甘言狡计愈娇痴。\n诏令上路建甲第，楼通走马如飞翚。\n大开内府恣供给，玉缶金筐银簸箕。\n异谋潜炽促归去，临轩赐带盈十围。\n忠臣张公识逆状，日日切谏上弗疑。\n汤成召浴果不至，潼关已溢渔阳师。\n御街一夕无禁鼓，玉辂顺动西南驰。\n九门回望尘坌多，六龙夜驭兵卫疲。\n县官无人具军顿，行宫彻屋屠云螭。\n马嵬驿前驾不发，宰相射杀冤者谁。\n长眉鬒髮作凝血，空有君王潜涕洟。\n青泥坂上到三蜀，金堤城边止九旗。\n移文泣祭昔臣墓，度曲悲歌秋雁辞。\n明年尚父上捷书，洗清观阙收封畿。\n两君相见望贤顿，君臣鼓舞皆歔欷。\n宫中亲呼高骠骑，潜令改葬杨真妃。\n花肤雪艳不復见，空有香囊和泪滋。\n鉴舆却入华清宫，满山红实垂相思。\n飞霜殿前月悄悄，迎春亭下风飔飔。\n雪衣女失玉笼在，长生鹿瘦铜牌垂。\n象床尘凝罨飒被，画檐虫网颇梨碑。\n碧菱花覆云母陵，风篁雨菊低离披。\n真人影帐偏生草，果老药堂空掩扉。\n鼎湖一日失弓劒，桥山烟草俄霏霏。\n空闻玉椀入金市，但见铜壶飘翠帷。\n开元到今踰十纪，当初事迹皆残隳。\n竹花唯养栖梧凤，水藻周游巢叶龟。\n会昌御宇斥内典，去留二敎分黄缁。\n庆山污潴石瓮毁，红楼绿阁皆支离。\n奇松怪柏为樵苏，童山眢谷亡崄巇。\n烟中壁碎摩诘画，云间字失玄宗诗。\n石鱼岩底百寻井，银床下卷红绠迟。\n当时清影荫红叶，一旦飞埃埋素规。\n韩家烛台倚林杪，千枝灿若山霞摛。\n昔年光彩夺天月，昨日销镕当路岐。\n龙宫御榜高可惜，火焚牛挽临崎峗。\n孔雀松残赤琥珀，鸳鸯瓦碎青琉璃。\n今我前程能几许，徒有余息筋力羸。\n逢君话此空洒涕，却忆欢娱无见期。\n主翁莫泣听我语，宁劳感旧休吁嘻。\n河清海宴不难覩，我皇已上昇平基。\n湟中土地昔湮没，昨夜收復无疮痍。\n戎王北走弃青冢，虏马西奔空月支。\n两逢尧年岂易偶，愿翁颐养丰肤肌。\n平明酒醒便分首，今夕一樽翁莫违。",
        "dynasty": "唐",
        "collection_info": null
    },
    {
        "uuid": "0200c4b9ba4f18a43d2533e0e0614f04",
        "title": "春日即事",
        "author": "崔橹",
        "content": "一百五日又欲来，梨花梅花参差开。\n行人自笑不归去，瘦马独吟真可哀。\n杏酪渐香邻舍粥，榆烟将变旧炉灰。\n画桥春暖清歌夜，肯信愁肠日九迴。",
        "dynasty": "唐",
        "collection_info": null
    },
    {
        "uuid": "3c222dd76e06ae4cbc60b0dfc9dd1292",
        "title": "春晚岳阳言怀二首 一",
        "author": "崔橹",
        "content": "烟花零落过清明，异国光阴老客情。\n云梦夕阳愁裏色，洞庭春浪坐来声。\n天边一与旧山别，江上几看芳草生。\n独倚阑干意难写，暮笳呜咽调孤城。",
        "dynasty": "唐",
        "collection_info": null
    },
    {
        "uuid": "04ea1eccaeb3421de44bd0d9e0999df7",
        "title": "春晚岳阳言怀二首 二",
        "author": "崔橹",
        "content": "翠烟如钿柳如环，晴倚南楼独看山。\n江国草花三月暮，帝城尘梦一年间。\n虚舟尚叹萦难解，飞鸟空惭倦未还。\n何似不羁詹父伴，睡烟歌月老潺潺。",
        "dynasty": "唐",
        "collection_info": null
    },
    {
        "uuid": "cf8a1c492fcb2d5973cc9c4b7e89c76b",
        "title": "过蛮溪渡",
        "author": "崔橹",
        "content": "绿杨如髮雨如烟，立马危桥独唤船。\n山口断云迷旧路，渡头芳草忆前年。\n身随远道徒悲梗，诗卖明时不直钱。\n归去楚台还有计，钓船春雨日高眠。",
        "dynasty": "唐",
        "collection_info": null
    },
    {
        "uuid": "db4f8adf39dfb8a6d3563cbc00d8f136",
        "title": "岸梅",
        "author": "崔橹",
        "content": "含情含怨一枝枝，斜压渔家短短篱。\n惹袖尚余香半日，向人如诉雨多时。\n初开偏称雕梁画，未落先愁玉笛吹。\n行客见来无去意，解帆烟浦为题诗。",
        "dynasty": "唐",
        "collection_info": null
    },
    {
        "uuid": "cb84bb6825fcb61aef01ed55dd5d1783",
        "title": "重阳日次荆南路经武宁驿",
        "author": "崔橹",
        "content": "茱萸冷吹溪口香，菊花倒遶山脚黄。\n家山去此强百里，弟妹待我醉重阳。\n风健旱鸿高晓景，露清圆碧照秋光。\n莫看时节年年好，暗送搔头逐手霜。",
        "dynasty": "唐",
        "collection_info": null
    },
    {
        "uuid": "09f00864eac7c48b39eedd2e60f0bd89",
        "title": "述怀",
        "author": "崔橹",
        "content": "白首成何事，无欢可替悲。\n空余酒中兴，犹似少年时。",
        "dynasty": "唐",
        "collection_info": null
    },
    {
        "uuid": "2401c6369b40e7bc1d069c50b4a9fd53",
        "title": "华清宫三首 一",
        "author": "崔橹",
        "content": "草遮回蹬绝鸣銮，云树深深碧殿寒。\n明月自来还自去，更无人倚玉栏干。",
        "dynasty": "唐",
        "collection_info": null
    },
    {
        "uuid": "1b2d68ecd515059163d0e5ba2afa5850",
        "title": "华清宫三首 二",
        "author": "崔橹",
        "content": "障掩金鸡蓄祸机，翠华西拂蜀云飞。\n珠帘一闭朝元阁，不见人归见燕归。",
        "dynasty": "唐",
        "collection_info": null
    },
    {
        "uuid": "b012b6ae3a46d7832b4b36836c720677",
        "title": "华清宫三首 三",
        "author": "崔橹",
        "content": "门横金锁悄无人，落日秋声渭水滨。\n红叶下山寒寂寂，湿云如梦雨如尘。",
        "dynasty": "唐",
        "collection_info": null
    },
    {
        "uuid": "fd23a25e9f846412fd4d14defaa26fe1",
        "title": "题云梦亭",
        "author": "崔橹",
        "content": "薄烟如梦雨如尘，霜景晴来却胜春。\n好住池西红叶树，何年今日伴何人。",
        "dynasty": "唐",
        "collection_info": null
    },
    {
        "uuid": "f837c9c2b398ce1fc31f90d9cf4911ce",
        "title": "有酒失于虔州陆郎中肱以诗谢之",
        "author": "崔橹",
        "content": "醉时颠蹶醒时羞，曲糵推人不自由。\n叵耐一双穷相眼，不堪花卉在前头。",
        "dynasty": "唐",
        "collection_info": null
    },
    {
        "uuid": "42e8fa7ec888d3575084f5d1e9e1f80b",
        "title": "闻笛",
        "author": "崔橹",
        "content": "银河漾漾月晖晖，楼碍星边织女机。\n横玉叫云天似水，满空霜逐一声飞。",
        "dynasty": "唐",
        "collection_info": null
    },
    {
        "uuid": "d1c3d0c0405da43f2c8f78cf3261b959",
        "title": "山路见花",
        "author": "崔橹",
        "content": "晓红初拆露香新，独立空山冷笑人。\n春意自知无主惜，恣风吹逐马蹄尘。",
        "dynasty": "唐",
        "collection_info": null
    },
    {
        "uuid": "e8ecc9210366082a1ed53011866b9098",
        "title": "暮春对花",
        "author": "崔橹",
        "content": "病香无力被风欺，多在青苔少在枝。\n马上行人莫回首，断君肠是欲残时。",
        "dynasty": "唐",
        "collection_info": null
    },
    {
        "uuid": "473d08533fd8cdb89794eaa0bb47e550",
        "title": "句",
        "author": "崔橹",
        "content": "强半瘦因前夜雪，数枝愁向晚天来。\n无人解把无尘袖，盛取残香尽日怜。\n一番春雨吹巢冷，半朵山花咽觜香。\n云生柱础降龙地，露洗林峦放鹤天。\n菱叶乍翻人采后，荇花初没舸行时。",
        "dynasty": "唐",
        "collection_info": null
    },
    {
        "uuid": "964f44caa5a22ad6674843f9168f07fe",
        "title": "乌夜号",
        "author": "李羣玉",
        "content": "层波隔梦渚，一望青枫林。\n有鸟在其间，达晓自悲吟。\n是时月黑天，四野烟雨深。\n如闻生离哭，其声痛人心。\n悄悄夜正长，空山响哀音。\n远客不可听，坐愁华髮侵。\n既非蜀帝魂，恐是桓山禽。\n四子各分散，母声犹至今。",
        "dynasty": "唐",
        "collection_info": null
    },
    {
        "uuid": "699510a75264e5d26a678b6aa0175b4b",
        "title": "昇仙操",
        "author": "李羣玉",
        "content": "嬴女去秦宫，琼笙飞碧空。\n凤台闭烟雾，鸾吹飘天风。\n復闻周太子，亦遇浮丘公。\n丛簧发天弄，轻举紫霞中。\n浊世不久驻，清都路何穷。\n一去霄汉上，世人那得逢。",
        "dynasty": "唐",
        "collection_info": null
    },
    {
        "uuid": "24e40d0829b2d8ed527edd6680749339",
        "title": "雨夜呈长官",
        "author": "李羣玉",
        "content": "远客坐长夜，雨声孤寺秋。\n请量东海水，看取浅深愁。\n愁穷重于山，终年压人头。\n朱颜与芳景，暗赴东波流。\n鳞翼思风水，青云方阻修。\n孤灯冷素艳，虫响寒房幽。\n借问陶渊明，何物号忘忧。\n无因一酩酊，高枕万情休。",
        "dynasty": "唐",
        "collection_info": null
    },
    {
        "uuid": "6765020d3c727c4ca9a12f639f07246b",
        "title": "小弟艎南游近书来",
        "author": "李羣玉",
        "content": "湘南客帆稀，游子寡消息。\n经时停尺素，望尽云边翼。\n笑言频梦寐，独立想容色。\n落景无来人，修江入天白。\n停停倚门念，瑟瑟风雨夕。\n何处泊扁舟，迢遰湍波侧。\n秋归旧窗竹，永夜一凄寂。\n吟尔鹡鸰篇，中宵慰相忆。",
        "dynasty": "唐",
        "collection_info": null
    },
    {
        "uuid": "b9866a84ba1c2545fa955199a18edded",
        "title": "赠方处士",
        "author": "李羣玉",
        "content": "白衣方外人，高闲溪中鹤。\n无心恋稻粱，但以林泉乐。\n赤霄终得意，天池俟飞跃。\n岁晏入帝乡，期君在寥廓。",
        "dynasty": "唐",
        "collection_info": null
    },
    {
        "uuid": "bf9cf6d2282228fc81418578fe900907",
        "title": "秋怨",
        "author": "李羣玉",
        "content": "瑟瑟凉海气，西来送愁容。\n金风死绿蕙，玉露生寒松。\n所思在溟碧，无因一相逢。\n登楼睇去翼，目尽沧波重。\n虚窗度流萤，斜月啼幽蛩。\n疎红落残艳，冷水凋芙蓉。\n岁暮空太息，年华逐遗踪。\n凝情耿不寐，揽涕起疎慵。",
        "dynasty": "唐",
        "collection_info": null
    },
    {
        "uuid": "15693bdeedb4ff002171b47b6067c237",
        "title": "感春",
        "author": "李羣玉",
        "content": "春情不可状，艳艳令人醉。\n暮水绿杨愁，深窗落花思。\n吴宫新暖日，海燕双飞至。\n秋思逐烟光，空蒙满天地。",
        "dynasty": "唐",
        "collection_info": null
    },
    {
        "uuid": "adb78c8dbc7de261be7756181ba54c15",
        "title": "山中秋夕",
        "author": "李羣玉",
        "content": "抱琴出南楼，气爽浮云灭。\n松风吹天箫，竹路踏碎月。\n后山鹤唳定，前浦荷香发。\n境寂良夜深，了与人间别。",
        "dynasty": "唐",
        "collection_info": null
    },
    {
        "uuid": "0ec7dbbfd62229c226fcca8743918959",
        "title": "将游罗浮登广陵楞伽台别羽客",
        "author": "李羣玉",
        "content": "清远登高台，晃朗纵览历。\n濯泉唤仙风，于此荡灵魄。\n冷光邀远目，百里见海色。\n送云归蓬壶，望鹤灭秋碧。\n波澜收日气，天自回澄寂。\n百越落掌中，十洲点空白。\n身居飞鸟上，口咏玄元籍。\n飘如出尘笼，想望吹箫客。\n冥冥人间世，歌笑不足惜。\n朅来罗浮巅，披云炼琼液。\n谢公云岑兴，可以蹑高迹。\n吾将抱瑶琴，绝境纵所适。",
        "dynasty": "唐",
        "collection_info": null
    },
    {
        "uuid": "6dc77ec5d40f7088629fa7cf83a0f901",
        "title": "卢溪道中",
        "author": "李羣玉",
        "content": "晓发潺湲亭，夜宿潺湲水。\n风篁扫石濑，琴声九十里。\n光奔觉来眼，寒落梦中耳。\n曾向三峡行，巴江亦如此。",
        "dynasty": "唐",
        "collection_info": null
    },
    {
        "uuid": "b3d233f1000586c96ddaf80f3e3599fe",
        "title": "湖中古愁三首 一",
        "author": "李羣玉",
        "content": "凉风西海来，直渡洞庭水。\n翛翛木叶下，白浪连天起。\n蘅兰委皓雪，百草一时死。\n摧残负志人，感叹何穷已。",
        "dynasty": "唐",
        "collection_info": null
    },
    {
        "uuid": "eb3ab38ba3e704da4b896544c01476e5",
        "title": "湖中古愁三首 二",
        "author": "李羣玉",
        "content": "昔我覩云梦，穷秋经汨罗。\n灵均竟不返，怨气成微波。\n奠桂开古祠，朦胧入幽萝。\n落日潇湘上，凄凉吟九歌。",
        "dynasty": "唐",
        "collection_info": null
    },
    {
        "uuid": "2cc3c694aaf1f75876a33e284caa80d8",
        "title": "湖中古愁三首 三",
        "author": "李羣玉",
        "content": "南云哭重华，水死悲二女。\n天边九点黛，白骨迷处所。\n朦胧波上瑟，清夜降北渚。\n万古一双魂，飘飘在烟雨。",
        "dynasty": "唐",
        "collection_info": null
    },
    {
        "uuid": "15e1eb3be90c4dfcaaa43a3d96a9a9fb",
        "title": "别狄佩",
        "author": "李羣玉",
        "content": "翠竹不着花，凤雏长忍饥。\n未开丹霄翮，空把碧梧枝。\n圣人奏云韶，祥凤一来仪。\n文章耀白日，众鸟莫敢窥。\n郁抑不自言，凡鸟何由知。\n当看九千仞，飞出太平时。",
        "dynasty": "唐",
        "collection_info": null
    },
    {
        "uuid": "1c572238e11c95bf10488700fb8c3e29",
        "title": "古镜",
        "author": "李羣玉",
        "content": "明月何处来，朦胧在人境。\n得非轩辕作，妙绝世莫并。\n瑶匣开旭日，白电走孤影。\n泓澄一尺天，彻底寒霜景。\n冰辉凛毛髮，使我肝胆冷。\n忽惊行深幽，面落九秋井。\n云天入掌握，爽朗神魂净。\n不必负局仙，金沙发光炯。\n阴沈蓄灵怪，可与天地永。\n恐为悲龙吟，飞去在俄顷。",
        "dynasty": "唐",
        "collection_info": null
    },
    {
        "uuid": "93223c48a6aa6755b129e1466ce6b3e7",
        "title": "我思何所在",
        "author": "李羣玉",
        "content": "我思何所在，乃在阳台侧。\n良宵相望时，空此明月色。\n归魂泊湘云，飘荡去不得。\n觉来理舟檝，波浪春湖白。\n烟光浩楚秋，瑶草不忍摘。\n因书天末心，繫此双飞翼。",
        "dynasty": "唐",
        "collection_info": null
    },
    {
        "uuid": "d733abb9ce200fc253811135fd414e7e",
        "title": "送萧绾之桂林",
        "author": "李羣玉",
        "content": "兰香佩兰人，弄兰兰江春。\n尔为兰林秀，芳藻惊常伦。\n灿灿凤池裔，一毛今再新。\n竹花不给口，憔悴清湘滨。\n一朝南溟飞，彩翮不可亲。\n苍梧云水晚，离思空凝颦。\n我亦纵烟棹，西浮彭蠡津。\n丈夫未虎变，落魄甘风尘。\n大禹惜寸阴，况我无才身。\n流光销道路，以此生嗟辛。\n万里阔分袂，相思杳难申。\n桂水秋更碧，寄书西上鳞。",
        "dynasty": "唐",
        "collection_info": null
    },
    {
        "uuid": "a888979b2d162b820df585f9f5290e28",
        "title": "感兴四首 一",
        "author": "李羣玉",
        "content": "子云吞白凤，遂吐太玄书。\n幽微十万字，枝叶何扶疎。\n婉娈猛虎口，甘言累其初。\n一覩美新作，斯瑕安可除。",
        "dynasty": "唐",
        "collection_info": null
    },
    {
        "uuid": "cfe05ce5cb24b0d65304ac63778c4444",
        "title": "感兴四首 二",
        "author": "李羣玉",
        "content": "昔窃不死药，奔空有嫦娥。\n盈盈天上艳，孤洁栖金波。\n织女了无语，长宵隔银河。\n轧轧挥素手，几时停玉梭。",
        "dynasty": "唐",
        "collection_info": null
    },
    {
        "uuid": "9e8fc8231e0ef91790f417b5d0a42a4a",
        "title": "感兴四首 三",
        "author": "李羣玉",
        "content": "洞房三五夕，金釭凝焰灭。\n美人抱云和，斜倚纱窗月。\n沈吟想幽梦，闺思深不说。\n弦冷玉指寒，含颦待明发。",
        "dynasty": "唐",
        "collection_info": null
    },
    {
        "uuid": "d67e232e5f838522be8292ae43cf307e",
        "title": "感兴四首 四",
        "author": "李羣玉",
        "content": "朔雁衔边秋，寒声落燕代。\n先惊愁人耳，颜髮潜消改。\n凝云蔽洛浦，梦寐劳光彩。\n天边无书来，相思泪成海。",
        "dynasty": "唐",
        "collection_info": null
    },
    {
        "uuid": "74501d0aea034f120a59d23a89d6257a",
        "title": "将之吴越留别坐中文酒诸侣",
        "author": "李羣玉",
        "content": "秋色满水国，江湖兴萧然。\n氛埃敛八极，万里净澄鲜。\n涔浦纵孤棹，吴门渺三千。\n迴随衡阳雁，南入洞庭天。\n早闻陆士龙，矫掌跨山川。\n非思鲈鱼脍，且弄五湖船。\n暝泊远浦霞，晓饭芦洲烟。\n风流访王谢，佳境恣洄沿。\n霜剪别岸柳，香枯北池莲。\n岁华坐摇落，寂寂感流年。\n明朝即漂萍，离憾无由宣。",
        "dynasty": "唐",
        "collection_info": null
    },
    {
        "uuid": "2e9d17e61b6b91d8c1a274344e5221d7",
        "title": "大云池泛舟",
        "author": "李羣玉",
        "content": "九月莲花死，萍枯霜水清。\n船浮天光远，棹拂翠澜轻。\n古木□□□，了无烟霭生。\n游鳞泳皎洁，洞见逍遥情。\n渔父一曲歌，沧浪遂知名。\n未知斯水上，可以濯吾缨。",
        "dynasty": "唐",
        "collection_info": null
    },
    {
        "uuid": "3938abf1ae4eecc9fe1c3d37f406bedb",
        "title": "送友人之峡",
        "author": "李羣玉",
        "content": "东吴有赋客，愿识阳台仙。\n彩毫飞白云，不减郢中篇。\n楚水五月浪，轻舟入暮烟。\n巫云多感梦，桂檝早回旋。",
        "dynasty": "唐",
        "collection_info": null
    },
    {
        "uuid": "bcc1adee2ab6226d0865d46867d8f54a",
        "title": "登宜春醉宿景星寺寄郑判官兼简空上人",
        "author": "李羣玉",
        "content": "晓发碧水阳，暝宿金山寺。\n松风洒寒雨，淅沥醒余醉。\n夜中香积饭，蔬粒俱精异。\n境寂灭尘愁，神高得诗思。\n皎皎荥阳子，芳春富才义。\n涨海豁心源，冰壶见门地。\n碧霄有鸠序，未展联行翅。\n俱笑一尺绳，三年绊骐骥。\n摧藏担簦客，郁抑胸襟事。\n名业尔未从，临风嘿舒志。\n一身渺云岭，中夜空涕泗。\n侧枕对孤灯，衾寒不成寐。\n粮薪极桂玉，大道生榛刺。\n耻息恶木阴，难书劒歌意。\n扬鞭入莽苍，山驿凌烟翠。\n越鸟日南飞，芳音愿相次。",
        "dynasty": "唐",
        "collection_info": null
    },
    {
        "uuid": "247bc0e273629c76e58f5642e3bb8667",
        "title": "江楼独酌怀从叔",
        "author": "李羣玉",
        "content": "水国发爽气，川光静高秋。\n酣歌金尊醁，送此清风愁。\n楚色忽满目，滩声落西楼。\n云翻天边叶，月弄波上钩。\n芳意长摇落，蘅兰谢汀洲。\n长吟碧云合，怅望江之幽。",
        "dynasty": "唐",
        "collection_info": null
    },
    {
        "uuid": "dde58efd92316076564f8fb674b48f29",
        "title": "登章华楼",
        "author": "李羣玉",
        "content": "楚子故宫地，苍然云水秋。\n我来览从事，落景空生愁。\n伯业没荆棘，雄图成古丘。\n沈吟问鼎语，但见东波流。\n征鸿引乡心，一去何悠悠。\n晴湖碧云晚，暝色空高楼。\n迢遰趋远峤，微茫入孤舟。\n空路不堪望，西风白浪稠。",
        "dynasty": "唐",
        "collection_info": null
    },
    {
        "uuid": "7cb592515a5d4acb8f2cb0ddef6a4bff",
        "title": "骢马",
        "author": "李羣玉",
        "content": "浮云何权奇，绝足世未知。\n长嘶清海风，蹀躞振云丝。\n由来渥洼种，本是苍龙儿。\n穆满不再活，无人昆阆骑。\n若识跃峤怯，宁劳耀金羁。\n青刍与白水，空笑驽骀肥。\n伯乐傥一见，应惊耳长垂。\n当思八荒外，逐日向瑶池。",
        "dynasty": "唐",
        "collection_info": null
    },
    {
        "uuid": "bab4e9cf49b7a337b4d4ede9f098404f",
        "title": "赠方处士兼以写别",
        "author": "李羣玉",
        "content": "天与云鹤情，人间恣诗酒。\n龙宫奉采觅，澒洞一千首。\n清如南熏丝，韵若黄钟吼。\n喜于风骚地，忽见陶谢手。\n籍籍九江西，篇篇在人口。\n芙蓉为芳菲，未落诸花后。\n所知心眼大，别自开户牖。\n才力似风鹏，谁能算升斗。\n无营傲云竹，琴帙静为友。\n鸾凤戢羽仪，骐骥在郊薮。\n镜湖春水绿，越客忆归否。\n白衣四十秋，逍遥一何久。\n此身无定迹，又逐浮云走。\n离思书不穷，残阳落江柳。",
        "dynasty": "唐",
        "collection_info": null
    },
    {
        "uuid": "e7c5661cc82d1b128f70ef6cd0d059ef",
        "title": "湘西寺霁夜",
        "author": "李羣玉",
        "content": "雨过琉璃宫，佳兴浩清绝。\n松风冷晴滩，竹路踏碎月。\n月波荡如水，气爽星朗灭。\n皓夜千树寒，峥嵘万岩雪。\n后山鹤唳断，前池荷香发。\n境寂凉夜深，神思空飞越。",
        "dynasty": "唐",
        "collection_info": null
    },
    {
        "uuid": "cce5ba7b532b3fc7816bfa39915b9aef",
        "title": "伤思",
        "author": "李羣玉",
        "content": "八月白露浓，芙蓉抱香死。\n红枯金粉堕，寥落寒塘水。\n西风团叶下，迭縠参差起。\n不见棹歌人，空垂绿房子。",
        "dynasty": "唐",
        "collection_info": null
    },
    {
        "uuid": "b60d7858a177c99aafbd78f324535d84",
        "title": "送郑京昭之云安",
        "author": "李羣玉",
        "content": "君吟高唐赋，路过巫山渚。\n莫令巫山下，幽梦惹云雨。\n往事几千年，芬菲今尚传。\n空留荆王馆，岩嶂深苍然。\n楚水五月浪，轻舟入苹烟。\n送君扬檝去，愁绝郢城篇。",
        "dynasty": "唐",
        "collection_info": null
    },
    {
        "uuid": "b6b9a19fa89c796c2f941f44116e7e3c",
        "title": "送处士自番禺东游便归苏台别业",
        "author": "李羣玉",
        "content": "哑轧暮江上，橹声摇落心。\n宛陵三千里，路指吴云深。\n莼菜动归兴，忽然闻会吟。\n南浮龙川月，东下敬亭岑。\n多君咏逍遥，结萝碧溪阴。\n高笼华表鹤，静对幽兰琴。\n汗漫江海思，傲然抽冠簪。\n归屿未云寂，还家应追寻。\n二陆文苑秀，岧嶤怀所钦。\n惜我入洛晚，不睹双南金。\n江左风流尽，名贤成古今。\n送君无限意，别酒但加斟。",
        "dynasty": "唐",
        "collection_info": null
    },
    {
        "uuid": "d24840b7a87ed54a8267be01a91a4c1a",
        "title": "法华微上人盛话金山境胜旧游在目吟成此篇",
        "author": "李羣玉",
        "content": "江上青莲宫，人间蓬莱岛。\n烟霞与波浪，隐暎楼台好。\n潮门梵音静，海日天光早。\n愿与灵鹫人，吟经此终老。",
        "dynasty": "唐",
        "collection_info": null
    },
    {
        "uuid": "250ea65b1fe9c250ea1c29756533608f",
        "title": "洞庭入澧江寄巴丘故人",
        "author": "李羣玉",
        "content": "四月桑半枝，吴蚕初弄丝。\n江行好风日，燕舞轻波时。\n去事旋成梦，来欢难预期。\n唯凭东流水，日夜寄相思。",
        "dynasty": "唐",
        "collection_info": null
    },
    {
        "uuid": "6a6c37850d159dc72a95acfb75132315",
        "title": "自澧浦东游江表途出巴丘投员外从公虞",
        "author": "李羣玉",
        "content": "短翮后飞者，前攀鸾鹤翔。\n力微应万里，矫首空苍苍。\n谁昔探花源，考槃西岳阳。\n高风动商洛，绮皓无馨香。\n一朝下蒲轮，清辉照岩廊。\n孤醒立众醉，古道何由昌。\n经术震浮荡，国风扫齐梁。\n文襟即玄圃，笔下成琳琅。\n霞水散吟啸，松筠奉琴觞。\n冰壶避皎洁，武库羞锋铓。\n小子书代耕，束髮颇自强。\n艰哉水投石，壮志空摧藏。\n十年侣龟鱼，垂头在沅湘。\n巴歌揜白雪，鲍肆埋兰芳。\n骚雅道未丧，何忧名不彰。\n饥寒束困厄，默塞飞星霜。\n百志不成一，东波掷年光。\n尘生脱粟甑，万里违高堂。\n中夜恨火来，焚烧九回肠。\n平明梁山泪，缘枕霑匡床。\n依泊洞庭波，木叶忽已黄。\n哀碪捣秋色，晓月啼寒螀。\n復此棹孤舟，云涛浩茫茫。\n朱门待媒势，短褐谁揄扬。\n仰羡野陂凫，无心忧稻粱。\n不如天边雁，南北皆成行。\n男儿白日间，变化未可量。\n所希困辱地，剪拂成腾骧。\n咋笔话肝肺，咏兹枯鱼章。\n何由首西路，目断白云乡。",
        "dynasty": "唐",
        "collection_info": null
    },
    {
        "uuid": "5aaa6b1f898f925dcb3ac3a6e1c41cf5",
        "title": "洞庭驿楼雪夜讌集奉赠前湘州张员外",
        "author": "李羣玉",
        "content": "昔与张湘州，闲登岳阳楼。\n目穷衡巫表，兴尽荆吴秋。\n掷笔落郢曲，巴人不能酬。\n是时簪裾会，景物穷冥搜。\n误忝玳筵秀，得陪文苑游。\n几篇云楣上，风雨沈银钩。\n□□□□□，□□□沧洲。\n童儿待郭伋，竹马空迟留。\n路指云汉津，谁能吟四愁。\n银壶傲海雪，青管罗名讴。\n贱子迹未安，谋身拙如鸠。\n分随烟霞老，岂有风云求。\n不逐万物化，但贻知己羞。\n方穷立命说，战胜心悠悠。\n不然蹲会稽，钩下三五牛。\n所期波涛助，燀赫呈吞舟。",
        "dynasty": "唐",
        "collection_info": null
    },
    {
        "uuid": "1999b5d85ced99cbc046d5361d070f25",
        "title": "送郑子宽弃官东游便归女几",
        "author": "李羣玉",
        "content": "八月湖浸天，扬帆入秋色。\n岷峨雪气来，寒涨潇湘碧。\n子真冥鸿志，不逐笼下翼。\n九女迭云屏，于焉恣栖息。\n新诗山水思，静入陶谢格。\n困醉松花春，追攀紫烟客。\n相逢十年旧，嚬笑等欢慽。\n一饭玉露蔬，中肠展堆积。\n停食不尽意，倾意怅可惜。\n云水一分飞，离忧洞庭侧。\n迴车三乡路，仙菊正堪摘。\n寄谢杜兰香，何年别张硕。",
        "dynasty": "唐",
        "collection_info": null
    },
    {
        "uuid": "b989baca8bf0dd1bca5e8abe6c9de656",
        "title": "长沙九日登东楼观舞 一",
        "author": "李羣玉",
        "content": "南国有佳人，轻盈绿腰舞。\n华筵九秋暮，飞袂拂云雨。\n翩如兰苕翠，婉如游龙举。\n越艳罢前溪，吴姬停白纻。",
        "dynasty": "唐",
        "collection_info": null
    },
    {
        "uuid": "9e6a3e79ad72f7aa2a3c950b5063d2ca",
        "title": "长沙九日登东楼观舞 二",
        "author": "李羣玉",
        "content": "慢态不能穷，繁姿曲向终。\n低回莲破浪，凌乱雪萦风。\n坠珥时流盻，修裾欲遡空。\n唯愁捉不住，飞去逐惊鸿。",
        "dynasty": "唐",
        "collection_info": null
    },
    {
        "uuid": "de3df31c139effbafe33f8aa8a588e04",
        "title": "龙山人惠石廪方及团茶",
        "author": "李羣玉",
        "content": "客有衡岳隐，遗余石廪茶。\n自云凌烟露，采掇春山芽。\n珪璧相压迭，积芳莫能加。\n碾成黄金粉，轻嫩如松花。\n红鑪爨霜枝，越儿斟井华。\n滩声起鱼眼，满鼎漂清霞。\n凝澄坐晓灯，病眼如蒙纱。\n一瓯拂昏寐，襟鬲开烦拏。\n顾渚与方山，谁人留品差。\n持瓯默吟味，摇膝空咨嗟。",
        "dynasty": "唐",
        "collection_info": null
    },
    {
        "uuid": "5a7e689b9ae46738ed970506bcebcaf6",
        "title": "宿鸟远峡化台遇风雨",
        "author": "李羣玉",
        "content": "孤鹤长松颠，独宿万岩雨。\n龙湫在石脚，引袂时一取。\n惊风折乔木，飞焰猎窗户。\n半夜霹雳声，高斋有人语。",
        "dynasty": "唐",
        "collection_info": null
    },
    {
        "uuid": "4d43d7ea76f5cd1aed78126f94184f12",
        "title": "岳阳春晚",
        "author": "李羣玉",
        "content": "不觉春物老，块然湖上楼。\n云沙鹧鸪思，风日沅湘愁。\n去翼灭云梦，来帆指昭丘。\n所嗟芳桂晚，寂寞对汀洲。",
        "dynasty": "唐",
        "collection_info": null
    },
    {
        "uuid": "400b46674708d9244f96b6a5562f3c89",
        "title": "汉阳春晚",
        "author": "李羣玉",
        "content": "汉阳抱青山，飞楼暎湘渚。\n白云蔽黄鹤，绿树藏鹦鹉。\n凭高送春目，流恨伤千古。\n遐思祢衡才，令人怨黄祖。",
        "dynasty": "唐",
        "collection_info": null
    },
    {
        "uuid": "24e6a62468987edc09d520565c02b90d",
        "title": "将离澧浦置酒野屿奉怀沈正字昆弟三人联登高第",
        "author": "李羣玉",
        "content": "春月三改兔，花枝成绿阴。\n年光东流水，浩叹伤羁心。\n酌桂烟屿晚，鴂鸣江草深。\n良图一超忽，万恨空相寻。\n上国刈翘楚，才微甘陆沈。\n无灯假贫女，有泪沾牛衾。\n衡岳三麒麟，各振黄钟音。\n卿云被文彩，芳价摇词林。\n夫子芸阁英，养鳞湘水浔。\n晴沙踏兰菊，隐几当青岑。\n明月洞庭上，悠扬挂离襟。\n停觞一摇笔，聊寄生刍吟。",
        "dynasty": "唐",
        "collection_info": null
    },
    {
        "uuid": "5976c67a1123359a358e5dc48c95e9bc",
        "title": "湘中别成威阇黎",
        "author": "李羣玉",
        "content": "至哉彼上人，冰霜凛规则。\n游心杳何境，宴坐入冥默。\n解空与密行，名腊信崇德。\n吐论驾秋涛，龙宫发胸臆。\n羣迷行大夜，浩浩一昏黑。\n赤水千丈深，玄珠几人得。\n持桮挹溟涨，至理安可测。\n宁假喻芭蕉，真成嗅薝卜。\n松声扫白月，霁夜来静域。\n清梵罢法筵，天香满衣襋。\n何方济了岸，秪仗慈航力。\n愿与十八贤，同栖翠莲国。",
        "dynasty": "唐",
        "collection_info": null
    },
    {
        "uuid": "481745cf6e68299fbdc1f820b787bc9d",
        "title": "别尹炼师",
        "author": "李羣玉",
        "content": "吾家五千言，至道悬日月。\n若非函谷令，谁注流沙说。\n多君飞昇志，机悟独超拔。\n学道玉笥山，烧丹白云穴。\n南穷衡疑秀，采药历幽绝。\n夜卧瀑布风，朝行碧岩雪。\n洞宫四百日，玉籍恣探阅。\n徒以菌蟪姿，缅攀修真诀。\n尘笼罩浮世，遐思空飞越。\n一罢棋酒欢，离情满寥泬。\n愿骑紫盖鹤，早向黄金阙。\n城市不可留，尘埃秽仙骨。",
        "dynasty": "唐",
        "collection_info": null
    },
    {
        "uuid": "7247462724bb3e6a11f2ae6aa5d895cd",
        "title": "饭僧",
        "author": "李羣玉",
        "content": "好读天竺书，为寻无生理。\n焚香面金偈，一室唯巾水。\n交信方外言，二三空门子。\n峻范照秋霜，高标揜僧史。\n清晨洁蔬茗，延请良有以。\n一落喧譁竞，栖心愿依止。\n奔曦入半百，冉冉颓蒙汜。\n云泛名利心，风轻是非齿。\n向为情爱缚，未尽金仙旨。\n以静制猨心，将虞瞥然起。\n纶巾与藜杖，此意真已矣。\n他日云壑间，来寻幽居士。",
        "dynasty": "唐",
        "collection_info": null
    },
    {
        "uuid": "8ef433de8daaa03293b7833668c04f74",
        "title": "赠回雪",
        "author": "李羣玉",
        "content": "回雪舞萦盈，萦盈若回雪。\n腰支一把玉，秪恐风吹折。\n如能买一笑，满斗量明月。\n安得金莲花，步步承罗袜。",
        "dynasty": "唐",
        "collection_info": null
    },
    {
        "uuid": "22e1041951a2273c6ed817c80e88c213",
        "title": "将之京国赠薛员外",
        "author": "李羣玉",
        "content": "黄叶下空馆，寂寥寒雨愁。\n平居岁华晏，络纬啼林幽。\n节物凋壮志，咄嗟不能休。\n空怀赵鞅叹，变化良无由。\n所思杳何如，侧身仰皇州。\n苍烟晦楚野，寒浪埋昭丘。\n赵壹赋命薄，陈思多世忧。\n翻然羡鱼鸟，畅矣山川游。\n薛公龙泉姿，其气在斗牛。\n南冠束秀髮，白石劳悲讴。\n圭衮照崇阅，文儒嗣箕裘。\n旷然方寸地，霁海浮云舟。\n澧浦一遗佩，郢南再悲秋。\n叫阍路既阻，浩荡怀灵修。\n莫奏武溪笛，且登仲宣楼。\n亨通与否闭，物理相沈浮。\n天子坐宣室，夔龙奉谟猷。\n行当赐环去，岂作遗贤羞。",
        "dynasty": "唐",
        "collection_info": null
    },
    {
        "uuid": "ea1d27255df8b483ccfe221cccfc37fc",
        "title": "送魏珪觐省",
        "author": "李羣玉",
        "content": "木落楚色深，风高浪花白。\n送君飞一叶，鸟逝入空碧。\n猗欤白华秀，伤心倚门夕。\n不知云涨遥，万里看咫尺。\n萧萧青枫岸，去掩江山宅。\n离觞有黄花，节物助凄戚。\n潇湘入𤃩桂，一路萦水石。\n烟萝拂行舟，玉濑锵枕席。\n多君林泉趣，耽翫日成癖。\n长啸凌清晖，襟情当雪涤。\n登龙屈指内，飞誉甚籍籍。\n未折月中枝，宁随宋都鶂。\n曰余吞声地，举足伤瓦砾。\n见尔一开颜，温明乃珠璧。\n春风到云峤，把酒时相忆。\n荳蔻花入船，鹧鸪啼送客。\n扬天与瘴海，此去备沿历。\n珍重春官英，加餐数刀帛。",
        "dynasty": "唐",
        "collection_info": null
    },
    {
        "uuid": "258ecc7b39cba6f46e486fbafd85c605",
        "title": "始忝四座奏状闻荐蒙恩授官旋进歌诗延英宣赐言怀纪事呈同馆诸公二十四韵",
        "author": "李羣玉",
        "content": "两鬓有二毛，光阴流浪中。\n形骸日土木，志气随云风。\n冥默楚江畔，萧条林巷空。\n幽鸟事翔翥，敛翼依蒿蓬。\n一饭五放箸，愀然念途穷。\n孟门在步武，所向何由通。\n秖征大易言，物否不可终。\n庶期白雪调，一奏惊凡聋。\n昨忝丞相召，扬鞭指冥鸿。\n姓名挂丹诏，文句飞天聪。\n解薜龙凤署，怀铅兰桂丛。\n声名仰闻见，烟汉陪高踪。\n峨峨羣玉山，肃肃紫殿东。\n神飙泛钟漏，佳气浮筠松。\n自顾珉玞璞，何缘侣圭琮。\n羣贤垂重价，省已增磨砻。\n天子栖穆清，三台付夔龙。\n九霄降雨露，万国望时雍。\n巍巍致君期，勋华将比崇。\n承天四柱石，嶷若窥衡嵩。\n日见帝道昇，谋猷垂景钟。\n寰瀛纳寿域，翔泳皆冲融。\n百神俨云亭，伫将告成功。\n吾徒事文藻，骧首歌登封。",
        "dynasty": "唐",
        "collection_info": null
    },
    {
        "uuid": "29f5ecfc4a8ba7c814a34cc8a5d739c6",
        "title": "穆天子",
        "author": "李羣玉",
        "content": "穆满恣逸志，而轻天下君。\n一朝得八骏，逐日西溟濆。\n寂漠崦嵫幽，绝迹留空文。\n三千閟宫艳，怨绝宁胜云。\n或言帝轩辕，乘龙凌紫氛。\n桥山葬弓劒，暧昧竟难分。\n不思五弦琴，作歌咏南熏。\n但听西王母，瑶池吟白云。",
        "dynasty": "唐",
        "collection_info": null
    },
    {
        "uuid": "457fc3c1fbc5ac09e6f3217a29440f85",
        "title": "广州重别方处士之封川 一",
        "author": "李羣玉",
        "content": "楚国傲名客，九州徧芳声。\n白衣谢簪绂，云卧重岩扃。\n长波飞素舸，五月下南溟。\n大笑相逢日，天边作酒星。",
        "dynasty": "唐",
        "collection_info": null
    },
    {
        "uuid": "291c8ce49842f89390ce0cba54c81c18",
        "title": "广州重别方处士之封川 二",
        "author": "李羣玉",
        "content": "七年一云雨，常恨辉容隔。\n天末又分襟，离忧鬓堪白。\n顾回凌潮檝，且着登山屐。\n共期罗浮秋，与子醉海色。",
        "dynasty": "唐",
        "collection_info": null
    },
    {
        "uuid": "d4785951175b1ec9de56764e3abdce62",
        "title": "洞庭遇秋",
        "author": "李羣玉",
        "content": "尘愁老来颜，久与江山隔。\n逍遥澄湖上，洗眼见秋色。\n凉波弄轻棹，湖月生远碧。\n未减遥客情，西望杳何极。",
        "dynasty": "唐",
        "collection_info": null
    },
    {
        "uuid": "e580076cee0e834f80717d2d92f46dbf",
        "title": "寄短书歌",
        "author": "李羣玉",
        "content": "骨肉萍蓬各天末，十度附书九不达。\n孤台冷眼无来人，楚水秦天莽空阔。\n翔雁横秋过洞庭，西风落日浪峥嵘。\n三年音信凝颦外，一曲哀歌白髮生。",
        "dynasty": "唐",
        "collection_info": null
    },
    {
        "uuid": "1e62dea5648f91493593bd7b245dcd66",
        "title": "王内人琵琶引",
        "author": "李羣玉",
        "content": "檀槽一曲黄钟羽，细拨紫云金凤语。\n万里胡天海塞秋，分明弹出风沙愁。\n三千宫嫔推第一，敛黛倾鬟艳兰室。\n嬴女停吹降浦箫，嫦娥净揜空波瑟。\n翠幕横云蜡燄光，银龙吐酒菊花香。\n皓魄翻。",
        "dynasty": "唐",
        "collection_info": null
    },
    {
        "uuid": "8d08e9988c417ff0aa7832027129cdad",
        "title": "醒起独酌怀友",
        "author": "李羣玉",
        "content": "西风静夜吹莲塘，芙蓉破红金粉香。\n摘花把酒弄秋芳，吴云楚水愁茫茫。\n美人此夕不入梦，独宿高楼明月凉。",
        "dynasty": "唐",
        "collection_info": null
    },
    {
        "uuid": "360c5d0720c28c5dea8991f0c3c1e1cb",
        "title": "竞渡时在湖外偶为成章",
        "author": "李羣玉",
        "content": "雷奔电逝三千儿，彩舟画檝射初晖。\n喧江雷鼓鳞甲动，三十六龙衔浪飞。\n灵均昔日投湘死，千古沈魂在湘水。\n绿草斜烟日暮时，笛声幽远愁江鬼。",
        "dynasty": "唐",
        "collection_info": null
    },
    {
        "uuid": "6842aae4a3f20bbcbec8506fc975995f",
        "title": "新荷",
        "author": "李羣玉",
        "content": "田田八九叶，散点绿池初。\n嫩碧纔平水，圆阴已蔽鱼。\n浮萍遮不合，弱荇绕犹疎。\n半在春波底，芳心卷未舒。",
        "dynasty": "唐",
        "collection_info": null
    },
    {
        "uuid": "1b0dbb3a74d6a245ca0dada84971f846",
        "title": "初月二首 一",
        "author": "李羣玉",
        "content": "滟滟流光浅，娟娟泛露轻。\n云间龙爪落，帘上玉钩明。\n桂树枝犹小，仙人影未成。\n欲为千里别，倚幌独含情。",
        "dynasty": "唐",
        "collection_info": null
    },
    {
        "uuid": "4385be25a09fea1d54842ac2aae9c7b6",
        "title": "初月二首 二",
        "author": "李羣玉",
        "content": "凝颦立户前，细魄向娟娟。\n破镜徒相问，刀头恐隔年。\n轻轻摇远水，脉脉下春烟。",
        "dynasty": "唐",
        "collection_info": null
    },
    {
        "uuid": "54fd7d8d6ef7de699ca675e026719762",
        "title": "石潴",
        "author": "李羣玉",
        "content": "古岸陶为器，高林尽一焚。\n燄红湘浦口，烟浊洞庭云。\n迥野煤飞乱，遥空爆响闻。\n地形穿凿势，恐到祝融坟。",
        "dynasty": "唐",
        "collection_info": null
    },
    {
        "uuid": "1c447dd3a8a980f10c829d40302e02b2",
        "title": "云安",
        "author": "李羣玉",
        "content": "滩恶黄牛吼，城孤白帝秋。\n水寒巴字急，歌迥竹枝愁。\n树暗荆王馆，云昏蜀客舟。\n瑶姬不可见，行雨在高丘。",
        "dynasty": "唐",
        "collection_info": null
    },
    {
        "uuid": "a855178b8ae48e6a8b764ca7fcc78fea",
        "title": "石头城",
        "author": "李羣玉",
        "content": "伯业随流水，寒芜上古城。\n长空横海色，断岸落潮声。\n八极悲扶拄，五湖来止倾。\n东南天子气，扫地入函京。",
        "dynasty": "唐",
        "collection_info": null
    },
    {
        "uuid": "9dfde574beed2f869d2f1e0f7ae2e50c",
        "title": "湖阔",
        "author": "李羣玉",
        "content": "楚色笼青草，秋风洗洞庭。\n夕霏生水寺，初月尽云汀。\n棹响来空阔，渔歌发杳冥。\n欲浮阑下艇，一到斗牛星。",
        "dynasty": "唐",
        "collection_info": null
    },
    {
        "uuid": "e65c90951a30a5a9e088ea582248ab89",
        "title": "失鹤",
        "author": "李羣玉",
        "content": "瑶台烟雾外，一去不迴心。\n清海蓬壶远，秋风碧落深。\n堕翎留片雪，雅操入孤琴。\n岂是笼中物，云萝莫更寻。",
        "dynasty": "唐",
        "collection_info": null
    },
    {
        "uuid": "353a1cf188dd4327f4c0394c3ede3e90",
        "title": "腊夜雪霁月彩交光开阁临轩竟睡不得命家仆吹笙数曲独引一壶奉寄江陵副使杜中丞",
        "author": "李羣玉",
        "content": "月华临霁雪，皓彩射貂裘。\n桂酒寒无醉，银笙冻不流。\n怀哉梁苑客，思作剡溪游。\n竟夕吟琼树，川途恨阻修。",
        "dynasty": "唐",
        "collection_info": null
    },
    {
        "uuid": "391d45a3db665d831b8ecfba12a5cc49",
        "title": "长沙陪裴大夫登北楼",
        "author": "李羣玉",
        "content": "岩嶂随高步，琴尊奉胜游。\n金风吹绿簟，湘水入朱楼。\n朗抱云开月，高情鹤见秋。\n登临多暇日，非为赋消忧。",
        "dynasty": "唐",
        "collection_info": null
    },
    {
        "uuid": "8fca56413b3bd75dab2b68cec5a271a0",
        "title": "登蒲涧寺后二岩三首 一",
        "author": "李羣玉",
        "content": "五仙骑五羊，何代降兹乡。\n涧有尧年韭，山余禹日粮。\n楼台笼海色，草树发天香。\n浩啸波光裏，浮溟兴甚长。",
        "dynasty": "唐",
        "collection_info": null
    },
    {
        "uuid": "65dbaaa04c9ac4ab9bc1e7b2c683ce45",
        "title": "登蒲涧寺后二岩三首 二",
        "author": "李羣玉",
        "content": "行尽崎岖路，惊从汗漫游。\n青天豁眼快，碧海醒心秋。\n便欲寻河汉，因之犯斗牛。\n九霄身自致，何必遇浮丘。",
        "dynasty": "唐",
        "collection_info": null
    },
    {
        "uuid": "ee1a3f5f8f5f67cf3b000168faf226f8",
        "title": "登蒲涧寺后二岩三首 三",
        "author": "李羣玉",
        "content": "南溟吞越绝，极望碧鸿蒙。\n龙渡潮声裏，雷喧雨气中。\n赵佗丘壠灭，马援鼓鼙空。\n遐想鱼鹏化，开襟九万风。",
        "dynasty": "唐",
        "collection_info": null
    },
    {
        "uuid": "fb2b855f844f1f9146fbad4da195b592",
        "title": "早鸿",
        "author": "李羣玉",
        "content": "木落波浪动，南飞闻夜鸿。\n参差天汉雾，嘹唳月明风。\n野水莲茎折，寒泥稻穗空。\n无令一行侣，相失五湖中。",
        "dynasty": "唐",
        "collection_info": null
    },
    {
        "uuid": "a88112f0a087ef63597b40536c5f4be6",
        "title": "旅泊",
        "author": "李羣玉",
        "content": "摇落江天裏，飘零倚客舟。\n短篇纔遣闷，小酿不供愁。\n沙雨潮痕细，林风月影稠。\n书空闲度日，深拥破貂裘。",
        "dynasty": "唐",
        "collection_info": null
    },
    {
        "uuid": "90a8321b4d7e2a01613763ca02ea3177",
        "title": "半醉",
        "author": "李羣玉",
        "content": "处俗常如病，看花亦似秋。\n若无时復酒，宁遣镇长愁。\n渐觉身非我，都迷蝶与周。\n何烦五色药，尊下即丹丘。",
        "dynasty": "唐",
        "collection_info": null
    },
    {
        "uuid": "015616ff0c6247c66596b325321263da",
        "title": "昼寐",
        "author": "李羣玉",
        "content": "筠桂晚萧疎，任人嘲宰予。\n鸟惊林下梦，风展枕前书。\n正作庄生蝶，谁知惠子鱼。\n人间无乐事，直拟到华胥。",
        "dynasty": "唐",
        "collection_info": null
    },
    {
        "uuid": "7e9a93248638b259e48e54f7d934890a",
        "title": "晚莲",
        "author": "李羣玉",
        "content": "露冷芳意尽，稀疎空碧荷。\n残香随暮雨，枯蘂堕寒波。\n楚客罢奇服，吴姬停棹歌。\n涉江无可寄，幽恨竟如何。",
        "dynasty": "唐",
        "collection_info": null
    },
    {
        "uuid": "782226fdbeb84107a2a2248e3a698388",
        "title": "将之番禺留别湖南府幕",
        "author": "李羣玉",
        "content": "本乏烟霞志，那随鸳鹭游。\n一枝仍未定，数粒欲何求。\n溟涨道途远，荆吴云雪愁。\n会登梅岭翠，南翥入炎洲。",
        "dynasty": "唐",
        "collection_info": null
    },
    {
        "uuid": "cb64b728b543a67023abc2846990312e",
        "title": "宵民",
        "author": "李羣玉",
        "content": "大雅无忧怨，宵民有爱憎。\n鲁侯天不遇，臧氏尔何能。\n惨惨心如虺，营营舌似蝇。\n谁于销骨地，一鉴玉壶冰。",
        "dynasty": "唐",
        "collection_info": null
    },
    {
        "uuid": "d54e7308d1a57297af7744616e01c5f7",
        "title": "吾道",
        "author": "李羣玉",
        "content": "吾道成微哂，时情付绝言。\n凤兮衰已尽，犬也吠何繁。\n轻重忧衡曲，妍媸虑镜昏。\n方忻耳目净，谁到翟公门。",
        "dynasty": "唐",
        "collection_info": null
    },
    {
        "uuid": "818df04d276929b7fe3c85bf10ee8dbb",
        "title": "与三山人夜话",
        "author": "李羣玉",
        "content": "静谈云鹤趣，高会两三贤。\n酒思弹琴夜，茶芳向火天。\n兔裘堆膝暖，鸠杖倚床偏。\n各厌池笼窄，相看意浩然。",
        "dynasty": "唐",
        "collection_info": null
    },
    {
        "uuid": "6764dd479fed2de0985db131b8f2f99b",
        "title": "春寒",
        "author": "李羣玉",
        "content": "拨火垂帘夕，将暄向冷天。\n闷斟壶酒暖，愁听雨声眠。\n处世心悠尔，干时思索然。\n春光看已半，明日又藏烟。",
        "dynasty": "唐",
        "collection_info": null
    },
    {
        "uuid": "d0a847f22a1c45fdd9f1b61178078739",
        "title": "广江驿饯筵留别",
        "author": "李羣玉",
        "content": "别筵欲尽秋，一醉海西楼。\n夜雨寒潮水，孤灯万里舟。\n酒飞鹦鹉重，歌送鹧鸪愁。\n惆怅三年客，难期此处游。",
        "dynasty": "唐",
        "collection_info": null
    },
    {
        "uuid": "a64c1e1d7922e9078dfb3d5d463818a2",
        "title": "桑落洲",
        "author": "李羣玉",
        "content": "九江寒露夕，微浪北风生。\n浦屿渔人火，蒹葭凫鴈声。\n颓云晦庐岳，微鼓辨湓城。\n远忆天边弟，曾从此路行。",
        "dynasty": "唐",
        "collection_info": null
    },
    {
        "uuid": "752f53e8dc47cad3f6fa72b7f93b3d0e",
        "title": "杜门",
        "author": "李羣玉",
        "content": "且咏闲居赋，飞翔去未能。\n春风花屿酒，秋雨竹溪灯。\n世路变陵谷，时情验友朋。\n达生书一卷，名利付春冰。",
        "dynasty": "唐",
        "collection_info": null
    },
    {
        "uuid": "e401c0f0d5fc1bce7b519a67201d4e83",
        "title": "池州封员外郡斋双鹤丹顶霜翎仙态浮旷罢政之日因呈此章",
        "author": "李羣玉",
        "content": "潇洒二白鹤，对之高兴清。\n寒溪侣云水，朱阁伴琴笙。\n顾慕稻粱惠，超遥江海情。\n应携帝乡去，仙阙看飞鸣。",
        "dynasty": "唐",
        "collection_info": null
    },
    {
        "uuid": "05b711f9d7c78e0b308cd88762e3c127",
        "title": "经费拾遗所居呈封员外",
        "author": "李羣玉",
        "content": "云卧竟不起，少微空陨光。\n唯应孔北海，为立郑公乡。\n旧馆苔藓合，幽斋松菊荒。\n空余书带草，日日上阶长。",
        "dynasty": "唐",
        "collection_info": null
    },
    {
        "uuid": "548b9a0172e35afb7aef0dd0f56692f3",
        "title": "送秦炼师",
        "author": "李羣玉",
        "content": "紫府静沈沈，松轩思别琴。\n水流宁有意，云泛本无心。\n锦洞桃花远，青山竹叶深。\n不因时卖药，何路更相寻。",
        "dynasty": "唐",
        "collection_info": null
    },
    {
        "uuid": "e101eaa16499f05fa677e2b9971965ec",
        "title": "湘阴县送迁客北归",
        "author": "李羣玉",
        "content": "不须留薏苡，重遣世人疑。\n瘴染面如蘗，愁熏头似丝。\n黄梅住雨外，青草过湖时。\n今日开汤网，冥飞亦未迟。",
        "dynasty": "唐",
        "collection_info": null
    },
    {
        "uuid": "34826f2a51f95ba5b32b0fc6832999f4",
        "title": "九日陪崔大夫讌清河亭",
        "author": "李羣玉",
        "content": "玉醴浮金菊，云亭敞玳筵。\n晴山低画浦，斜雁远书天。\n谢朓离都日，殷公出守年。\n不知瑶水讌，谁和白云篇。",
        "dynasty": "唐",
        "collection_info": null
    },
    {
        "uuid": "e7c1ccaff4ed9934ed9afb74e6159895",
        "title": "送房处士闲游",
        "author": "李羣玉",
        "content": "采药陶贞白，寻山许远游。\n刀圭藏妙用，岩洞契冥搜。\n花月三江水，琴尊一叶舟。\n羡君随野鹤，长揖稻粱愁。",
        "dynasty": "唐",
        "collection_info": null
    },
    {
        "uuid": "db5463909efcce0fbcedc92e7370661a",
        "title": "赠花",
        "author": "李羣玉",
        "content": "酒为看花酝，花须趁酒红。\n莫令芳树晚，使我绿尊空。\n金谷园无主，桃源路不通。\n纵非乘露折，长短尽随风。",
        "dynasty": "唐",
        "collection_info": null
    },
    {
        "uuid": "5acb501ec4958131889774a4e4527a60",
        "title": "洞庭风雨二首 一",
        "author": "李羣玉",
        "content": "面南一片黑，俄起北风颠。\n浪泼巴陵树，雷烧鹿角田。\n鱼龙方簸荡，云雨正喧阗。\n想赭君山日，秦皇怒赫然。",
        "dynasty": "唐",
        "collection_info": null
    },
    {
        "uuid": "fa2de10f9d5645e8199fb93abbf47369",
        "title": "洞庭风雨二首 二",
        "author": "李羣玉",
        "content": "巨浸吞湘澧，西风忽怒号。\n水将天共黑，云与浪争高。\n羽化思乘鲤，山漂欲抃鳌。\n阳乌犹曝翅，真恐湿蟠桃。",
        "dynasty": "唐",
        "collection_info": null
    },
    {
        "uuid": "7116b53dfa46a520b085eeb38e5359a4",
        "title": "临水蔷薇",
        "author": "李羣玉",
        "content": "堪爱復堪伤，无情不久长。\n浪摇千脸笑，风舞一丛芳。\n似濯文君锦，如窥汉女妆。",
        "dynasty": "唐",
        "collection_info": null
    },
    {
        "uuid": "0358554146f0d70ea7cf676d42f0a6e2",
        "title": "中秋维舟君山看月二首 一",
        "author": "李羣玉",
        "content": "汗漫铺澄碧，朦胧吐玉盘。\n雨师清滓秽，川后扫波澜。\n气射繁星灭，光笼八表寒。\n来从云涨迥，路上碧霄宽。",
        "dynasty": "唐",
        "collection_info": null
    },
    {
        "uuid": "e0268f48343c1f0ab19290f073d5c3f2",
        "title": "中秋维舟君山看月二首 二",
        "author": "李羣玉",
        "content": "熠耀游何处，蟾蜍食渐残。\n棹翻银浪急，林映白虹攒。\n练彩连河晓，冰晖压树干。\n夜深高不动，天下仰头看。",
        "dynasty": "唐",
        "collection_info": null
    },
    {
        "uuid": "0d939d1579f46d42d22ffad6835c6780",
        "title": "桂州经佳人故居琪树",
        "author": "李羣玉",
        "content": "种树人何在，攀枝空叹嗟。\n人无重见日，树有每年花。\n满院雀声莫，半庭春景斜。\n东风不知恨，徧地落余霞。",
        "dynasty": "唐",
        "collection_info": null
    },
    {
        "uuid": "5d445ead0f505fd54ddb2d1bfec320c6",
        "title": "赠元绂",
        "author": "李羣玉",
        "content": "相逢在总角，与子即同心。\n隐石那知玉，披沙始遇金。\n兰秋香不死，松晚翠方深。\n各保芳坚性，宁忧霜霰侵。",
        "dynasty": "唐",
        "collection_info": null
    },
    {
        "uuid": "2f18c6067c815fa8a0a6bbaf134993d4",
        "title": "中秋广江驿示韦益",
        "author": "李羣玉",
        "content": "莫惜三更坐，难消万里情。\n同看一片月，俱在广州城。\n泪逐金波满，魂随夜鹊惊。\n支颐乡思断，无语到鸡鸣。",
        "dynasty": "唐",
        "collection_info": null
    },
    {
        "uuid": "90296f26b62f79dfdca8b0405e8ff4cd",
        "title": "九日越台",
        "author": "李羣玉",
        "content": "旭日高山上，秋天大海隅。\n黄花罗粔籹，绛实簇茱萸。\n病久欢情薄，乡遥客思孤。\n无心同落帽，天际望归途。",
        "dynasty": "唐",
        "collection_info": null
    },
    {
        "uuid": "fe976d50a2a02411b40c5956e991bea5",
        "title": "中秋越台看月",
        "author": "李羣玉",
        "content": "海雨洗尘埃，月从空碧来。\n水光笼草树，练影挂楼台。\n皓曜迷鲸目，晶荧失蚌胎。\n宵分凭槛望，应合见蓬莱。",
        "dynasty": "唐",
        "collection_info": null
    },
    {
        "uuid": "faef6eac23db8401ccd39ef346ac9392",
        "title": "长沙开元寺昔与故长林许侍御题松竹联句",
        "author": "李羣玉",
        "content": "墻阴数行字，怀旧惨伤情。\n薜荔侵年月，莓苔压姓名。\n逝川前后水，浮世短长生。\n独立秋风暮，凝颦隔郢城。",
        "dynasty": "唐",
        "collection_info": null
    },
    {
        "uuid": "3f2692999d83bd53ba9eb2c7d3b4101c",
        "title": "伤友",
        "author": "李羣玉",
        "content": "玉棺来九天，凫舃掩穷泉。\n芜没池塘屿，凄凉翰墨筵。\n短期存大梦，旧好委浮烟。\n我有幽兰曲，因君遂绝弦。",
        "dynasty": "唐",
        "collection_info": null
    },
    {
        "uuid": "8fe1db26d87dd08533eecfa209171e16",
        "title": "法性寺六祖戒坛",
        "author": "李羣玉",
        "content": "初地无阶级，余基数尺低。\n天香开茉莉，梵树落菩提。\n惊俗生真性，青莲出淤泥。\n何人得心法，衣钵在曹溪。",
        "dynasty": "唐",
        "collection_info": null
    },
    {
        "uuid": "41821e89b18ab7f55f685be427f08626",
        "title": "东湖二首 一",
        "author": "李羣玉",
        "content": "晚景微雨歇，逍遥湖上亭。\n波闲鱼弄饵，树静鸟遗翎。\n性野难依俗，诗玄自入冥。\n何繇遂潇洒，高枕对云汀。",
        "dynasty": "唐",
        "collection_info": null
    },
    {
        "uuid": "af010257512323a01cf1e556942768b8",
        "title": "东湖二首 二",
        "author": "李羣玉",
        "content": "雨气消残暑，苍苍月欲升。\n林间风捲簟，栏下水摇灯。\n迥野垂银镜，层峦挂玉绳。\n重期浮小檝，来摘半湖菱。",
        "dynasty": "唐",
        "collection_info": null
    },
    {
        "uuid": "27fa60919b77d39737723c46e0db3070",
        "title": "湖阁晓晴寄呈从翁二首 一",
        "author": "李羣玉",
        "content": "岭日开寒雾，湖光荡霁华。\n风乌摇径柳，水蝶恋幽花。\n蜀国地西极，吴门天一涯。\n轻舟栏下去，点点入湘霞。",
        "dynasty": "唐",
        "collection_info": null
    },
    {
        "uuid": "cb71c80fc242740cf10f9636b492bcdd",
        "title": "湖阁晓晴寄呈从翁二首 二",
        "author": "李羣玉",
        "content": "高秋凭远槛，万里看新晴。\n重雾披天急，千云触石轻。\n湖山四五点，湘雁两三声。\n遥想潘园裏，琴尊兴转清。",
        "dynasty": "唐",
        "collection_info": null
    },
    {
        "uuid": "4e5bea476317a0273f90b9efb48e8f43",
        "title": "同张明府游溇水亭",
        "author": "李羣玉",
        "content": "草色绿溪晚，梅香生縠文。\n云天敛余霁，水木笼微曛。\n垂钓坐方屿，幽禽时一闻。\n何当五柳下，酌醴吟庭筠。",
        "dynasty": "唐",
        "collection_info": null
    },
    {
        "uuid": "5956be6c8cd3dc2a78cee14f9d95141f",
        "title": "七月十五夜看月",
        "author": "李羣玉",
        "content": "朦胧南溟月，汹涌出云涛。\n下射长鲸眼，遥分玉兔毫。\n势来星斗动，路越青冥高。\n竟夕瞻光彩，昂头把白醪。",
        "dynasty": "唐",
        "collection_info": null
    },
    {
        "uuid": "f3dce9a8d1389707eb800d42050a4981",
        "title": "北风",
        "author": "李羣玉",
        "content": "病髮干垂枕，临风强起梳。\n蝶飞魂尚弱，蚁鬬体犹虚。\n瘦骨呻吟后，羸容几杖初。\n庭幽行药静，凉暑翠筠疎。",
        "dynasty": "唐",
        "collection_info": null
    },
    {
        "uuid": "89e920a22a27412b98dde20744471a55",
        "title": "游玉芝观",
        "author": "李羣玉",
        "content": "寻仙向玉清，独倚雪初晴。\n木落寒郊迥，烟开迭嶂明。\n片云盘鹤影，孤磬杂松声。\n且共探玄理，归途月未生。",
        "dynasty": "唐",
        "collection_info": null
    },
    {
        "uuid": "35a7fc0eb830744e7cdb5c483bc111de",
        "title": "中秋夜南楼寄友人",
        "author": "李羣玉",
        "content": "海月出银浪，湖光射高楼。\n朗吟无渌酒，贱价买清秋。\n气冷鱼龙寂，轮高星汉幽。\n他乡此夜客，对景饯多愁。",
        "dynasty": "唐",
        "collection_info": null
    },
    {
        "uuid": "0b4ab2c275abcbd009a224e6049d6cc7",
        "title": "三月五日陪裴大夫泛长沙东湖",
        "author": "李羣玉",
        "content": "上巳余风景，芳辰集远垧。\n綵舟浮滉荡，绣毂下娉婷。\n林榭回葱蒨，笙歌转杳冥。\n湖光迷翡翠，草色醉蜻蜓。\n鸟弄桐花日，鱼翻谷雨萍。\n从今留胜会，谁肯画兰亭。",
        "dynasty": "唐",
        "collection_info": null
    },
    {
        "uuid": "20b172a3224265eee7dc30ef645e92d4",
        "title": "龟",
        "author": "李羣玉",
        "content": "静养千年寿，重泉自隐居。\n不应随跛鼈，宁肯滞凡鱼。\n灵腹唯玄露，芳巢必翠蕖。\n扬花输蚌蛤，犇月恨蟾蜍。\n曳尾辞泥后，支床得水初。\n冠山期不小，铸印事宁虚。\n有志酬毛宝，无心畏豫且。\n他时清洛汭，会荐帝尧书。",
        "dynasty": "唐",
        "collection_info": null
    },
    {
        "uuid": "e0600f4f5c53cab250f37a13d572eea4",
        "title": "长沙春望寄涔阳故人",
        "author": "李羣玉",
        "content": "清明别后雨晴时，极浦空颦一望眉。\n湖畔春山烟黯黯，云中远树黑离离。\n依微水戍闻疎鼓，掩映河桥见酒旗。\n风暖草长愁自醉，行吟无处寄相思。",
        "dynasty": "唐",
        "collection_info": null
    },
    {
        "uuid": "1dfe515e630635353ade179d89b0dde1",
        "title": "金塘路中",
        "author": "李羣玉",
        "content": "山连楚越復吴秦，蓬梗何年是住身。\n黄叶黄花古城路，秋风秋雨别家人。\n冰霜想度商于冻，桂玉愁居帝里贫。\n十口繫心抛不得，每回回首即长颦。",
        "dynasty": "唐",
        "collection_info": null
    },
    {
        "uuid": "a3e632e781c9cb4795a88c1a171b80be",
        "title": "自遣",
        "author": "李羣玉",
        "content": "翻覆升沈百岁中，前途一半已成空。\n浮生暂寄梦中梦，世事如闻风裏风。\n修竹万竿资阒寂，古书千卷要穷通。\n一壶浊酒暄和景，谁会陶然失马翁。",
        "dynasty": "唐",
        "collection_info": null
    },
    {
        "uuid": "7325cceb2a8e9ae831cdb7ca0576dc76",
        "title": "送于少监自广州还紫逻",
        "author": "李羣玉",
        "content": "鸣皋山水似麻源，谢监东还忆故园。\n海峤烟霞轻逸翰，洛川花木待回轩。\n宦情薄去诗千首，世事闲来酒一尊。\n明日中书见颜范，始应通籍入金门。",
        "dynasty": "唐",
        "collection_info": null
    },
    {
        "uuid": "ff490a9ce610fc56e7368d26c1325c0a",
        "title": "石门韦明府为致东阳潭石鲫鲙",
        "author": "李羣玉",
        "content": "锦鳞衔饵出清涟，暖日江亭动鲙筵。\n迭雪乱飞消箸底，散丝繁洒拂刀前。\n太湖浪说朱衣鲋，汉浦休夸缩项鳊。\n隽味品流知第一，更劳霜橘助芳鲜。",
        "dynasty": "唐",
        "collection_info": null
    },
    {
        "uuid": "b030e10f34c4fd5be668ea3c77bceb3e",
        "title": "规公业在净名得甚深义仆近获顾长康月宫真影对戴安道所画文殊走笔此篇以屈瞻礼",
        "author": "李羣玉",
        "content": "五浊之世尘冥冥，达观栖心于此经。\n但用须弥藏芥子，安知牛迹笑东溟。\n生公吐辩真无敌，顾氏传神实有灵。\n今日净开方丈室，一飞白足到茅亭。",
        "dynasty": "唐",
        "collection_info": null
    },
    {
        "uuid": "37f34cf037d088452bf6a732992dc2cc",
        "title": "玉真观",
        "author": "李羣玉",
        "content": "高情帝女慕乘鸾，绀髮初簪玉叶冠。\n秋月无云生碧落，素蕖寒露出清澜。\n层城烟雾将归远，浮世尘埃久住难。\n一自箫声飞去后，洞宫深掩碧瑶坛。",
        "dynasty": "唐",
        "collection_info": null
    },
    {
        "uuid": "b4fc5d40cefd6d38bb5bd97ddf359582",
        "title": "辱绵州于中丞书信",
        "author": "李羣玉",
        "content": "一缄垂露到云林，中有孙阳念骥心。\n万木自凋山不动，百川皆旱海长深。\n风标想见瑶台鹤，诗韵如闻渌水琴。\n他日纵陪池上酌，已应难到暝猨吟。",
        "dynasty": "唐",
        "collection_info": null
    },
    {
        "uuid": "00e15abb2051843f4ebdf3103322abac",
        "title": "送崔使君萧山祷雨甘泽遽降",
        "author": "李羣玉",
        "content": "谢公一拜敬亭祠，五马旋归下散丝。\n不假土龙呈夭矫，自然石燕起参差。\n预听禾稼如云语，应有空蒙似雾时。\n已向为霖报消息，颍川征诏是前期。",
        "dynasty": "唐",
        "collection_info": null
    },
    {
        "uuid": "0382008173d288e2b8e58e6bd13e777f",
        "title": "重经巴丘追感",
        "author": "李羣玉",
        "content": "昔年高接李膺欢，日泛仙舟醉碧澜。\n诗句乱随青草发，酒肠俱逐洞庭宽。\n浮生聚散云相似，往事微茫梦一般。\n今日片帆城下去，秋风回首泪阑干。",
        "dynasty": "唐",
        "collection_info": null
    },
    {
        "uuid": "a96e83eb5d3fdb48805d42c8213a5307",
        "title": "湘阴江亭却寄友人",
        "author": "李羣玉",
        "content": "湘岸初晴淑景迟，风光正是客愁时。\n幽花暮落骚人浦，芳草春深帝子祠。\n往事隔年如过梦，旧游回首谩劳思。\n烟波自此扁舟去，小酌文园杳未期。",
        "dynasty": "唐",
        "collection_info": null
    },
    {
        "uuid": "db8a06834674dc35971db912ec0ac692",
        "title": "哭郴州王使君",
        "author": "李羣玉",
        "content": "银章朱绂照云骢，六换鱼书惠化崇。\n瑶树忽倾沧海裏，醉乡翻在夜台中。\n东山妓逐飞花散，北海尊随逝水空。\n曾是绮罗筵上客，一来长恸向春风。",
        "dynasty": "唐",
        "collection_info": null
    },
    {
        "uuid": "cb16b44738dc1a28669c37d3039f7f3f",
        "title": "九日巴丘杨公台上讌集",
        "author": "李羣玉",
        "content": "凄凄霜日上高台，水国秋深客思哀。\n万迭银山寒浪起，一行斜字早鸿来。\n谁家捣练孤城暮，何处题衣远信回？江汉路长身不定，菊花三笑旅萍开。",
        "dynasty": "唐",
        "collection_info": null
    },
    {
        "uuid": "60a8b52ac6919d1e339437bc3db93779",
        "title": "奉和张舍人送秦炼师归岑公山",
        "author": "李羣玉",
        "content": "仙翁归卧翠微岑，一夜西风月峡深。\n松径定知芳草合，玉书应念素尘侵。\n闲云不繫东西影，野鹤宁知去住心。\n兰浦苍苍春欲暮，落花流水怨离琴。",
        "dynasty": "唐",
        "collection_info": null
    },
    {
        "uuid": "ccdd33491d323f5692cf9ba3b12c451a",
        "title": "送陶少府赴选",
        "author": "李羣玉",
        "content": "陶君官兴本萧疎，长傍青山碧水居。\n久向三茅穷艺术，仍传五柳旧琴书。\n迹同飞鸟栖高树，心似闲云在太虚。\n自是葛洪求药价，不关梅福恋簪裾。",
        "dynasty": "唐",
        "collection_info": null
    },
    {
        "uuid": "699e08579f7debb6e0defc58d954e9f8",
        "title": "寄张祜",
        "author": "李羣玉",
        "content": "越水吴山任兴行，五湖云月挂高情。\n不游都邑称平子，只向江东作步兵。\n昔岁芳声到童稚，老来佳句徧公卿。\n如君气力波澜地，留取阴何沈范名。",
        "dynasty": "唐",
        "collection_info": null
    },
    {
        "uuid": "d6298787004f8065d199ade3c1b6d625",
        "title": "寄长沙许侍御",
        "author": "李羣玉",
        "content": "三年文会许追随，和徧南朝杂体诗。\n未把彩毫还郭璞，乞留残锦与丘迟。\n竹斋琴酒欢成梦，水寺烟霞赏对谁。\n今日秋风满湘浦，秪应搔首咏琼枝。",
        "dynasty": "唐",
        "collection_info": null
    },
    {
        "uuid": "ad9254a08649f7e6473b7cb731f88782",
        "title": "望月怀友",
        "author": "李羣玉",
        "content": "浮云卷尽看朣胧，直出沧溟上碧空。\n盈手水光寒不湿，流天素彩静无风。\n酒花荡漾金尊裏，棹影飘飖玉浪中。\n川路正长难可越，美人千里思何穷。",
        "dynasty": "唐",
        "collection_info": null
    },
    {
        "uuid": "d07a9dd196cf12f388362eb94c4a72a3",
        "title": "和吴中丞悼笙妓",
        "author": "李羣玉",
        "content": "丽质仙姿烟逐风，凤皇声断吹台空。\n多情草色怨还绿，无主杏花春自红。\n堕珥尚存芳树下，余香渐减玉堂中。\n唯应去抱云和管，从此长归阿母宫。",
        "dynasty": "唐",
        "collection_info": null
    },
    {
        "uuid": "77aaac9d1127c2ae42a8a26bcda39074",
        "title": "薛侍御处乞鞾",
        "author": "李羣玉",
        "content": "越客南来夸桂麖，良工用意巧缝成。\n看时共说茱萸皱，着处嫌无鸜鹆鸣。\n百里奚身悲甚似，五羊皮价敢全轻。\n日于文苑陪高步，赢得芳尘接武名。",
        "dynasty": "唐",
        "collection_info": null
    },
    {
        "uuid": "64600762fb52efd3365bf9f3c62ac876",
        "title": "九子坡闻鹧鸪",
        "author": "李羣玉",
        "content": "落照苍茫秋草明，鹧鸪啼处远人行。\n正穿诘曲崎岖路，更听钩辀格磔声。\n曾泊桂江深岸雨，亦于梅岭阻归程。\n此时为尔肠千断，乞放今宵白髮生。",
        "dynasty": "唐",
        "collection_info": null
    },
    {
        "uuid": "f49cd1879ce3d6b1506f7c0ecfc77189",
        "title": "凉公从叔春祭广利王庙",
        "author": "李羣玉",
        "content": "龙骧伐鼓下长川，直济云涛古庙前。\n海客敛威惊火斾，天吴收浪避楼船。\n阴灵向作南溟主，祀典高齐五岳肩。\n从此华夷封域静，潜熏玉烛奉尧年。",
        "dynasty": "唐",
        "collection_info": null
    },
    {
        "uuid": "d29842ad8946bbcc8d11b27a7321bcc9",
        "title": "长沙紫极宫雨夜愁坐",
        "author": "李羣玉",
        "content": "独坐高斋寒拥衾，洞宫台殿窅沈沈。\n春灯含思静相伴，夜雨滴愁更向深。\n穷达未知他日事，是非皆到此时心。\n羁栖摧剪平生志，抱膝时为梁甫吟。",
        "dynasty": "唐",
        "collection_info": null
    },
    {
        "uuid": "a47f03c9e6c1353435a2c6ef6ebc3c52",
        "title": "送人隐居",
        "author": "李羣玉",
        "content": "碁局茅亭幽涧滨，竹寒江静远无人。\n邨梅尚敛风前笑，沙草初偷雪后春。\n鹏鷃喻中消日月，沧浪歌裏放心神。\n平生自有烟霞志，久欲抛身狎隐沦。",
        "dynasty": "唐",
        "collection_info": null
    },
    {
        "uuid": "051daf11a649df6130f07f0325ca03f6",
        "title": "江楼闲望怀关中亲故",
        "author": "李羣玉",
        "content": "摇落江天欲尽秋，远鸿高送一行愁。\n音书寂绝秦云外，身世蹉跎楚水头。\n年貌暗随黄叶去，时情深付碧波流。\n风凄日冷江湖晚，驻目寒空独倚楼。",
        "dynasty": "唐",
        "collection_info": null
    },
    {
        "uuid": "ba974bbfa95ca579f4ada5b937a9c570",
        "title": "请告南归留别同馆",
        "author": "李羣玉",
        "content": "一点灯前独坐身，西风初动帝城砧。\n不胜庾信乡关思，遂作陶潜归去吟。\n书閤乍离情黯黯，彤庭迴望肃沈沈。\n应怜一别瀛洲侣，万里单飞云外深。",
        "dynasty": "唐",
        "collection_info": null
    },
    {
        "uuid": "da0ebdde268c02ec9a4cb532f07b8e2f",
        "title": "仙明洲口号",
        "author": "李羣玉",
        "content": "长爱沙洲水竹居，暮江春树绿阴初。\n浪翻新月金波浅，风损轻云玉叶疎。\n半浦夜歌闻荡桨，一星幽火照叉鱼。\n二年此处寻佳句，景物常输楚客书。",
        "dynasty": "唐",
        "collection_info": null
    },
    {
        "uuid": "205b8fd77c1420fd85868efa911d379e",
        "title": "送萧十二校书赴郢州婚姻",
        "author": "李羣玉",
        "content": "蓬莱才子即萧郎，綵服青书卜凤皇。\n玉佩定催红粉色，锦衾应惹翠云香。\n马穿暮雨荆山远，人宿寒灯郢梦长。\n领取和鸣好风景，石城花月送归乡。",
        "dynasty": "唐",
        "collection_info": null
    },
    {
        "uuid": "e25326f84df75b454726aa19d264557d",
        "title": "送隐者归罗浮",
        "author": "李羣玉",
        "content": "春山杳杳日迟迟，路入云峰白犬随。\n两卷素书留贳酒，一柯樵斧坐看棋。\n蓬莱道士飞霞履，清远仙人寄好诗。\n自此尘寰音信断，山川风月永相思。",
        "dynasty": "唐",
        "collection_info": null
    },
    {
        "uuid": "ed89fc2c1df31b693da0ae67d95fc298",
        "title": "献王中丞",
        "author": "李羣玉",
        "content": "登仙望绝李膺舟，从此青蝇点遂稠。\n半夜劒吹牛斗动，二年门掩雀罗愁。\n张仪会展平生舌，韩信那惭跨下羞。\n他日图勋画麟阁，定呈肝胆始应休。",
        "dynasty": "唐",
        "collection_info": null
    },
    {
        "uuid": "fcfd954bceb82a41a6fc770a8e0b8dbc",
        "title": "哭小女痴儿",
        "author": "李羣玉",
        "content": "平生未省梦熊罴，稚女如花坠晓枝。\n条蔓纵横输葛藟，子孙蕃育羡螽斯。\n方同王衍钟情切，犹念商瞿有庆迟。\n负尔五年恩爱泪，眼中惟有涸泉知。",
        "dynasty": "唐",
        "collection_info": null
    },
    {
        "uuid": "f592a6946e323cd73265c75c9f0b14cb",
        "title": "醉后赠冯姬",
        "author": "李羣玉",
        "content": "黄昏歌舞促琼筵，银烛台西见小莲。\n二寸横波回慢水，一双纤手语香弦。\n桂形浅拂梁家黛，瓜字初分碧玉年。\n愿託襄王云雨梦，阳台今夜降神仙。",
        "dynasty": "唐",
        "collection_info": null
    },
    {
        "uuid": "4302f8a98f12cc55003e65b684df47c9",
        "title": "广州陪凉公从叔越台讌集",
        "author": "李羣玉",
        "content": "一径松梢踏石梯，步穷身在白云西。\n日衔赤浪金车没，天拂沧波翠幕低。\n高鸟散飞惊大斾，长风万里卷秋鼙。\n玉钩挂海笙歌合，珠履三千半似泥。",
        "dynasty": "唐",
        "collection_info": null
    },
    {
        "uuid": "03f232c56528f366e3b84aec25b8e3cd",
        "title": "留别马使君",
        "author": "李羣玉",
        "content": "俱来海上叹烟波，君佩银鱼我触罗。\n蜀国才微甘放荡，专城年少岂蹉跎。\n应怜旅梦千重思，共怆离心一曲歌。\n唯有管弦知客意，分明吹出感恩多。",
        "dynasty": "唐",
        "collection_info": null
    },
    {
        "uuid": "094c64cf324f5bc8a1161df2d2b016c4",
        "title": "将欲南行陪崔八讌海榴亭",
        "author": "李羣玉",
        "content": "朝讌华堂暮未休，几人偏得谢公留。\n风传鼓角霜侵戟，云卷笙歌月上楼。\n宾馆尽开徐孺榻，客帆空恋李膺舟。\n谩夸书劒无归处，水远山长步步愁。",
        "dynasty": "唐",
        "collection_info": null
    },
    {
        "uuid": "31baad477d3a8ef03b8156942174a657",
        "title": "湖寺清明夜遣怀",
        "author": "李羣玉",
        "content": "柳暗花香愁不眠，独凭危槛思凄然。\n野云将雨渡微月，沙鸟带声飞远天。\n久向饥寒抛弟妹，每因时节忆团圆。",
        "dynasty": "唐",
        "collection_info": null
    },
    {
        "uuid": "2e383cd5d067cea2eef29e17707bacce",
        "title": "九日",
        "author": "李羣玉",
        "content": "年年羞见菊花开，十度悲秋上楚台。\n半岭残阳衔树落，一行斜雁向人来。\n行云永绝襄王梦，野水偏伤宋玉怀。\n丝管阑珊归客尽，黄昏独自咏诗迴。",
        "dynasty": "唐",
        "collection_info": null
    },
    {
        "uuid": "9aadc4d6a7f4e38d77cf7b5c86e1adab",
        "title": "同郑相幷歌姬小饮戏赠",
        "author": "李羣玉",
        "content": "裙拖六幅湘江水，鬓耸巫山一段云。\n风格只应天上有，歌声岂合世间闻。\n胸前瑞雪灯斜照，眼底桃花酒半醺。\n不是相如怜赋客，争敎容易见文君。",
        "dynasty": "唐",
        "collection_info": null
    },
    {
        "uuid": "39d86775aec3ffdabed307dc24f010be",
        "title": "秣陵怀古",
        "author": "李羣玉",
        "content": "野花黄叶旧吴宫，六代豪华烛散风。\n龙虎势衰佳气歇，凤皇名在故台空。\n市朝迁变秋芜绿，坟冢高低落照红。\n霸业鼎图人去尽，独来惆怅水云中。",
        "dynasty": "唐",
        "collection_info": null
    },
    {
        "uuid": "ce6bf7243187b5c3e305b8d64beb0e84",
        "title": "黄陵庙",
        "author": "李羣玉",
        "content": "小姑洲北浦云边，二女容华自俨然。\n野庙向江春寂寂，古碑无字草芊芊。\n风迴日暮吹芳芷，月落山深哭杜鹃。\n犹似含颦望巡狩，九疑愁断隔湘川。",
        "dynasty": "唐",
        "collection_info": null
    },
    {
        "uuid": "cf41cc7f5e637d58354e28462aaef9a7",
        "title": "送唐侍御福建省兄",
        "author": "李羣玉",
        "content": "桂枝攀尽贾家才，霄汉春风棣萼开。\n世掌纶言传大笔，官分鸿序压霜台。\n闽山翠卉迎飞斾，越水清纹散落梅。\n到日池塘春草绿，谢公应梦惠连来。",
        "dynasty": "唐",
        "collection_info": null
    },
    {
        "uuid": "ece1ebce281e84e55f9b142e1a6a5831",
        "title": "送秦炼师归岑公山",
        "author": "李羣玉",
        "content": "紫泥飞诏下金銮，列象分明世仰观。\n北省谏书藏旧草，南宫郎署握新兰。\n春归凤沼恩波暖，晓入鸳行瑞气寒。\n偏是此生栖息者，满衣零泪一时干。",
        "dynasty": "唐",
        "collection_info": null
    },
    {
        "uuid": "b5250695a94775cfc7b125036a8212f7",
        "title": "浔阳观水",
        "author": "李羣玉",
        "content": "朝宗汉水接阳台，唅呀填坑吼作雷。\n莫见九江平稳去，还从三峡崄巇来。\n南经梦泽宽浮日，西出岷山劣泛杯。\n直至沧溟涵贮尽，深沈不动浸昭回。",
        "dynasty": "唐",
        "collection_info": null
    },
    {
        "uuid": "1f8426fda1541b7d1b95d00a7a37d28b",
        "title": "谪仙吟赠赵道士",
        "author": "李羣玉",
        "content": "汗漫东游黄鹤雏，缙云仙子住清都。\n三元麟凤推高座，六甲风雷閟小壶。\n日月暗资灵寿药，山河直拟化生符。\n若为失意居蓬岛，鳌足尘飞桑树枯。",
        "dynasty": "唐",
        "collection_info": null
    },
    {
        "uuid": "890ca774eb52ac9bffadeca9fde54eba",
        "title": "长沙陪裴大夫夜讌",
        "author": "李羣玉",
        "content": "东山夜讌酒成河，银烛荧煌照绮罗。\n四面雨声笼笑语，满堂香气泛笙歌。\n泠泠玉漏初三滴，滟滟金觞已半酡。\n共向柏台窥雅量，澄陂万顷见天和。",
        "dynasty": "唐",
        "collection_info": null
    },
    {
        "uuid": "1cb85fb5e2e6897487a806453a8a31b9",
        "title": "宝剑",
        "author": "李羣玉",
        "content": "雷焕丰城掘剑池，年深事远迹依稀。\n泥沙难掩衝天气，风雨终思发匣时。\n夜电尚摇池底影，秋莲空吐锷边辉。\n自从星坼中台后，化作双龙去不归。",
        "dynasty": "唐",
        "collection_info": null
    },
    {
        "uuid": "848db98cbbe8847ff02b82d0cef68d74",
        "title": "人日梅花病中作",
        "author": "李羣玉",
        "content": "去年今日湘南寺，独把寒梅愁断肠。\n今年此日江边宅，卧见琼枝低压墻。\n半落半开临野岸，团情团思醉韶光。\n玉鳞寂寂飞斜月，素艳亭亭对夕阳。\n已被儿童苦攀折，更遭风雨损馨香。\n洛阳桃李渐撩乱，回首行宫春景长。",
        "dynasty": "唐",
        "collection_info": null
    },
    {
        "uuid": "6cfd6663fdc89de5d782e6ee6d6a506c",
        "title": "静夜相思",
        "author": "李羣玉",
        "content": "山空天籁寂，水榭延轻凉。\n浪定一浦月，藕花闲自香。",
        "dynasty": "唐",
        "collection_info": null
    },
    {
        "uuid": "8c732fc460aadddd331a47c0ae1ace1b",
        "title": "桂州经佳人故居",
        "author": "李羣玉",
        "content": "桂水依旧绿，佳人本不还。\n秖应随暮雨，飞入九疑山。",
        "dynasty": "唐",
        "collection_info": null
    },
    {
        "uuid": "d487d48c7f7ab1453c0fcc7efd0538ca",
        "title": "放鱼",
        "author": "李羣玉",
        "content": "早觅为龙去，江湖莫漫游。\n须知香饵下，触口是铦钩。",
        "dynasty": "唐",
        "collection_info": null
    },
    {
        "uuid": "14f77c25f8a837350796166f5ea9815b",
        "title": "莲叶",
        "author": "李羣玉",
        "content": "根是泥中玉，心承露下珠。\n在君塘下种，埋没任春蒲。",
        "dynasty": "唐",
        "collection_info": null
    },
    {
        "uuid": "2a80f189dc9301ca90c4da201cd27ab1",
        "title": "客愁二首 一",
        "author": "李羣玉",
        "content": "客愁看柳色，日日逐春深。\n荡漾春风起，谁知历乱心。",
        "dynasty": "唐",
        "collection_info": null
    },
    {
        "uuid": "fae82d9441567ecc76f1d287df3269fb",
        "title": "客愁二首 二",
        "author": "李羣玉",
        "content": "客愁看柳色，日日逐春长。\n凭送湘流水，绵绵入帝乡。",
        "dynasty": "唐",
        "collection_info": null
    },
    {
        "uuid": "03529db13d324c07a9018dc152b9fe9f",
        "title": "洞庭干二首 一",
        "author": "李羣玉",
        "content": "借问蓬莱水，谁逢清浅年。\n伤心云梦泽，岁岁作桑田。",
        "dynasty": "唐",
        "collection_info": null
    },
    {
        "uuid": "f70a64dd93b5a1d0eb7caff282540e09",
        "title": "洞庭干二首 二",
        "author": "李羣玉",
        "content": "朱宫紫贝阙，一旦作沙洲。\n八月还平在，鱼虾不用愁。",
        "dynasty": "唐",
        "collection_info": null
    },
    {
        "uuid": "c5490c4c936a56d858804b71977617dc",
        "title": "病起别主人",
        "author": "李羣玉",
        "content": "益媿千金少，情将一饭殊。\n恨无泉客泪，尽泣感恩珠。",
        "dynasty": "唐",
        "collection_info": null
    },
    {
        "uuid": "e1292fd1554a08abee5b825fbbef15ff",
        "title": "火炉前坐",
        "author": "李羣玉",
        "content": "孤灯照不寐，风雨满西林。\n多少关心事，书灰到夜深。",
        "dynasty": "唐",
        "collection_info": null
    },
    {
        "uuid": "1760def56e6f8a916dcdcfc86c5b89ca",
        "title": "古词",
        "author": "李羣玉",
        "content": "一合相思泪，临江洒素秋。\n碧波如会意，却与向西流。",
        "dynasty": "唐",
        "collection_info": null
    },
    {
        "uuid": "98fa03602082eb48f6c15bb993f44ad0",
        "title": "嘲卖药翁",
        "author": "李羣玉",
        "content": "斸尽春山土，辛勤卖药翁。\n莫抛破笠子，留作败天公。",
        "dynasty": "唐",
        "collection_info": null
    },
    {
        "uuid": "4bad38f3a1bd8779175bb3711cab473a",
        "title": "伤小女痴儿",
        "author": "李羣玉",
        "content": "哭尔春日短，支颐长叹嗟。\n不如半死树，犹吐一枝花。",
        "dynasty": "唐",
        "collection_info": null
    },
    {
        "uuid": "0d870e0c80bc0fae29bbfaa8fa461231",
        "title": "青鹢",
        "author": "李羣玉",
        "content": "独立蒹葭雨，低飞浦屿风。\n须知毛色下，莫入鹭鸶丛。",
        "dynasty": "唐",
        "collection_info": null
    },
    {
        "uuid": "8aeedeb5b57166077666bd34e5f1340e",
        "title": "池塘晚景",
        "author": "李羣玉",
        "content": "风荷珠露倾，惊起睡鵁鶄。\n月落池塘静，金刀剪一声。",
        "dynasty": "唐",
        "collection_info": null
    },
    {
        "uuid": "34bc46e24b46816b76b238de97059818",
        "title": "投从叔",
        "author": "李羣玉",
        "content": "可惜出羣蹄，毛焦久卧泥。\n孙阳如不顾，骐骥向谁嘶。",
        "dynasty": "唐",
        "collection_info": null
    },
    {
        "uuid": "ae873f403b7354863452f8801794bd36",
        "title": "恼自澄",
        "author": "李羣玉",
        "content": "常闻天女会，玉指散天花。\n莫遣春风裏，红芳点袈裟。",
        "dynasty": "唐",
        "collection_info": null
    },
    {
        "uuid": "853faa05b65c089006fa688285d60e5f",
        "title": "读贾谊传",
        "author": "李羣玉",
        "content": "卑湿长沙地，空抛出世才。\n已齐生死理，服鸟莫为灾。",
        "dynasty": "唐",
        "collection_info": null
    },
    {
        "uuid": "cf345dc3fc70cbd2ab72de14f5f06c88",
        "title": "寄人",
        "author": "李羣玉",
        "content": "寄语双莲子，须知用意深。\n莫嫌一点苦，便拟弃莲心。",
        "dynasty": "唐",
        "collection_info": null
    },
    {
        "uuid": "37046db2c9ce88fb8cddb58a3cfc2dbc",
        "title": "寄韦秀才",
        "author": "李羣玉",
        "content": "荆台兰渚客，寥落共含情。\n空馆相思夜，孤灯照雨声。",
        "dynasty": "唐",
        "collection_info": null
    },
    {
        "uuid": "26bc64bfb759f48ba584689ff94882c7",
        "title": "春日寄友",
        "author": "李羣玉",
        "content": "晴气熏樱蘂，丰蒙雪满林。\n请君三斗酒，醉卧白罗岑。",
        "dynasty": "唐",
        "collection_info": null
    },
    {
        "uuid": "7a58e6f7cd7df92bc0afcfc73df50763",
        "title": "题竹",
        "author": "李羣玉",
        "content": "一顷含秋绿，森风十万竿。\n气吹朱夏转，声扫碧霄寒。",
        "dynasty": "唐",
        "collection_info": null
    },
    {
        "uuid": "42f04f6fba914dbb9c5ff4eea454cdc6",
        "title": "怀初公",
        "author": "李羣玉",
        "content": "不见休上人，空伤碧云思。\n何处开宝书，秋风海光寺。",
        "dynasty": "唐",
        "collection_info": null
    },
    {
        "uuid": "06aa4347e5eba9f90e8e900cec58172e",
        "title": "龙安寺佳人阿最歌八首 一",
        "author": "李羣玉",
        "content": "团团明月面，冉冉柳枝腰。\n未入鸳鸯被，心长似火烧。",
        "dynasty": "唐",
        "collection_info": null
    },
    {
        "uuid": "b9e867a1492e6c6bc98076e6ceb7fd8d",
        "title": "龙安寺佳人阿最歌八首 二",
        "author": "李羣玉",
        "content": "见面知何益，闻名忆转深。\n拳挛荷叶子，未得展莲心。",
        "dynasty": "唐",
        "collection_info": null
    },
    {
        "uuid": "08f74fc431512b250c9b0665b9fdbfb3",
        "title": "龙安寺佳人阿最歌八首 三",
        "author": "李羣玉",
        "content": "欲摘不得摘，如看波上花。\n若敎亲玉树，情愿作蒹葭。",
        "dynasty": "唐",
        "collection_info": null
    },
    {
        "uuid": "7c28475c87bf097063726d911bfce89b",
        "title": "龙安寺佳人阿最歌八首 四",
        "author": "李羣玉",
        "content": "门路穿茶焙，房门映竹烟。\n会须随鹿女，乞火到窗前。",
        "dynasty": "唐",
        "collection_info": null
    },
    {
        "uuid": "ad8947bbfa70e18c0177a7dbf2abf9ce",
        "title": "龙安寺佳人阿最歌八首 五",
        "author": "李羣玉",
        "content": "不是求心印，都缘爱绿珠。\n何须同泰寺，然后始为奴。",
        "dynasty": "唐",
        "collection_info": null
    },
    {
        "uuid": "6d930228d3441032073ff3dbd8dbdb9e",
        "title": "龙安寺佳人阿最歌八首 六",
        "author": "李羣玉",
        "content": "既为金界客，任改净人名。\n愿扫琉璃地，烧香过一生。",
        "dynasty": "唐",
        "collection_info": null
    },
    {
        "uuid": "59b3c14d582e476273913c0971012d0d",
        "title": "龙安寺佳人阿最歌八首 七",
        "author": "李羣玉",
        "content": "素腕撩金索，轻红约翠纱。\n不如栏下水，终日见桃花。",
        "dynasty": "唐",
        "collection_info": null
    },
    {
        "uuid": "31560750d6550995ae728e8487434e7f",
        "title": "龙安寺佳人阿最歌八首 八",
        "author": "李羣玉",
        "content": "第一龙宫女，相怜是阿谁。\n好鱼输獭尽，白鹭镇长饥。",
        "dynasty": "唐",
        "collection_info": null
    },
    {
        "uuid": "687484ac538857a91e101d3a05fb3e73",
        "title": "野鸭",
        "author": "李羣玉",
        "content": "鸂鶒借毛衣，喧呼鹰隼稀。\n云披菱藻地，任汝作羣飞。",
        "dynasty": "唐",
        "collection_info": null
    },
    {
        "uuid": "643b3df3fd2ba273bded659f6d50ebe0",
        "title": "题二妃庙",
        "author": "李羣玉",
        "content": "黄陵庙前春已空，子规啼血滴松风。\n不知精爽归何处，疑是行云秋色中。",
        "dynasty": "唐",
        "collection_info": null
    },
    {
        "uuid": "bfd15e8ffe62790ca3429ff07e89184d",
        "title": "寄友二首 一",
        "author": "李羣玉",
        "content": "野水晴山雪后时，独行邨落更相思。\n无因一向溪头醉，处处寒梅映酒旗。",
        "dynasty": "唐",
        "collection_info": null
    },
    {
        "uuid": "6c0e6fadfd4644d69335e8db59e10772",
        "title": "寄友二首 二",
        "author": "李羣玉",
        "content": "花落轻寒酒熟迟，醉眠不及落花期。\n愁人相忆春山暮，烟树苍苍播谷时。",
        "dynasty": "唐",
        "collection_info": null
    },
    {
        "uuid": "bf1dbff2fdbdf2dd603b1f75b3735d78",
        "title": "桃源",
        "author": "李羣玉",
        "content": "我到瞿真上升处，山川四望使人愁。\n紫云白鹤去不返，唯有桃花溪水流。",
        "dynasty": "唐",
        "collection_info": null
    },
    {
        "uuid": "ff2c20fbce70eaf30e71c2b54f86167f",
        "title": "题王侍御宅",
        "author": "李羣玉",
        "content": "门向沧江碧岫开，地多鸥鹭少尘埃。\n绿阴十里滩声裏，闲自王家看竹来。",
        "dynasty": "唐",
        "collection_info": null
    },
    {
        "uuid": "861f5579d9b5b15e0b2e09874663b073",
        "title": "闻湘南从叔朝觐",
        "author": "李羣玉",
        "content": "长沙地窄却回时，舟檝骎骎向凤池。\n为报湘川神女道，莫敎云雨湿旌旗。",
        "dynasty": "唐",
        "collection_info": null
    },
    {
        "uuid": "0cfbc5ce54462433431d15630e74ec15",
        "title": "汉阳太白楼",
        "author": "李羣玉",
        "content": "江上层楼翠霭间，满帘春水满窗山。\n青枫绿草将愁去，远入吴云暝不还。",
        "dynasty": "唐",
        "collection_info": null
    },
    {
        "uuid": "67ec73ecc1fc9c11f7535de47a8f2e32",
        "title": "送客",
        "author": "李羣玉",
        "content": "沅水罗文海燕回，柳条牵恨到荆台。\n定知行路春愁裏，故郢城边见落梅。",
        "dynasty": "唐",
        "collection_info": null
    },
    {
        "uuid": "20e2be11624d2331e56c497ffc5e6c8c",
        "title": "醴陵道中",
        "author": "李羣玉",
        "content": "别酒离亭十里强，半醒半醉引愁长。\n无端寂寂春山路，雪打溪梅狼籍香。",
        "dynasty": "唐",
        "collection_info": null
    },
    {
        "uuid": "93f285c643bcc47e7b0c48393c58ef22",
        "title": "校书叔遗暑服",
        "author": "李羣玉",
        "content": "翠云箱裏迭樬栊，楚葛湘纱净似空。\n便着清江明月夜，轻凉与挂一身风。",
        "dynasty": "唐",
        "collection_info": null
    },
    {
        "uuid": "136e13c6897f67202e4e0d04cd5088a6",
        "title": "赠魏三十七",
        "author": "李羣玉",
        "content": "名珪字玉净无瑕，美誉芳声有数车。\n莫放燄光高二丈，来年烧杀杏园花。",
        "dynasty": "唐",
        "collection_info": null
    },
    {
        "uuid": "ca68fd5e50166fc3fc6450a748f8de34",
        "title": "酬崔表仁",
        "author": "李羣玉",
        "content": "昨日朱门一见君，忽惊野鹤在鸡羣。\n不应长啄潢污水，早晚归飞碧落云。",
        "dynasty": "唐",
        "collection_info": null
    },
    {
        "uuid": "769d45014ce4ac60d5ea0ad6e0d5a8f2",
        "title": "旅游番禺献凉公",
        "author": "李羣玉",
        "content": "帝乡羣侣杳难寻，独立沧洲岁暮心。\n野鹤栖飞无远近，稻粱多处是恩深。",
        "dynasty": "唐",
        "collection_info": null
    },
    {
        "uuid": "9554198f804c65d106682ff0b32aeeed",
        "title": "长沙元门寺张璪员外壁画",
        "author": "李羣玉",
        "content": "片石长松倚素楹，翛然云壑见高情。\n世人只爱凡花鸟，无处不知粱广名。",
        "dynasty": "唐",
        "collection_info": null
    },
    {
        "uuid": "48eda830bbdc9cfb4be161d8dab6073a",
        "title": "请告出春明门",
        "author": "李羣玉",
        "content": "本不将心挂名利，亦无情意在樊笼。\n鹿裘藜杖且归去，富贵荣华春梦中。",
        "dynasty": "唐",
        "collection_info": null
    },
    {
        "uuid": "edd291de9d27daab411bc544ded660d7",
        "title": "引水行",
        "author": "李羣玉",
        "content": "一条寒玉走秋泉，引出深萝洞口烟。\n十里暗流声不断，行人头上过潺湲。",
        "dynasty": "唐",
        "collection_info": null
    },
    {
        "uuid": "6c10e6dbe5126cdae7623c24d7c00aa3",
        "title": "移松竹",
        "author": "李羣玉",
        "content": "龙髯凤尾乱飕飕，带雾停风一亩秋。\n待取满庭苍翠合，酒尊书案闭门休。",
        "dynasty": "唐",
        "collection_info": null
    },
    {
        "uuid": "99605602a8dd8b5e9026b041f756dd88",
        "title": "叹灵鹫寺山榴",
        "author": "李羣玉",
        "content": "水蝶岩蜂俱不知，露红凝艳数千枝。\n山深春晚无人赏，即是杜鹃催落时。",
        "dynasty": "唐",
        "collection_info": null
    },
    {
        "uuid": "c561f967aabd1c648fcc258725bd6aae",
        "title": "黄陵庙",
        "author": "李羣玉",
        "content": "黄陵庙前莎草春，黄陵女儿茜裙新。\n轻舟短棹唱歌去，水远山长愁杀人。",
        "dynasty": "唐",
        "collection_info": null
    },
    {
        "uuid": "92fa945c258983158adbe2ebc81f16f6",
        "title": "北亭",
        "author": "李羣玉",
        "content": "斜雨飞丝织晓空，疎帘半捲野亭风。\n荷花向尽秋光晚，零落残红绿沼中。",
        "dynasty": "唐",
        "collection_info": null
    },
    {
        "uuid": "4480de3ec6409c6048786600349421a7",
        "title": "送客往涔阳",
        "author": "李羣玉",
        "content": "春与春愁逐日长，远人天畔远思乡。\n苹生水绿不归去，孤负东溪七里庄。",
        "dynasty": "唐",
        "collection_info": null
    },
    {
        "uuid": "23102a6e332f8b89d8e6e4bf8c4878f9",
        "title": "寄友人鹿胎冠子",
        "author": "李羣玉",
        "content": "数点疎星紫锦斑，仙家新样剪三山。\n宜与谢公松下戴，净簪云髮翠微间。",
        "dynasty": "唐",
        "collection_info": null
    },
    {
        "uuid": "0515b7950e1b5750cbdb2c4e618b69db",
        "title": "江南",
        "author": "李羣玉",
        "content": "鳞鳞别浦起微波，泛泛轻舟桃叶歌。\n斜雪北风何处宿，江南一路酒旗多。",
        "dynasty": "唐",
        "collection_info": null
    },
    {
        "uuid": "d18c7eb6efae6039517d4b9744cdcd85",
        "title": "荅友人寄新茗",
        "author": "李羣玉",
        "content": "满火芳香碾曲尘，吴瓯湘水绿花新。\n媿君千里分滋味，寄与春风酒渴人。",
        "dynasty": "唐",
        "collection_info": null
    },
    {
        "uuid": "f195481514ab65c70a1561cd5724b8ec",
        "title": "峡山寺上方",
        "author": "李羣玉",
        "content": "满院泉声水殿凉，疎帘微雨野松香。\n东峰下视南溟月，笑踏金波看海光。",
        "dynasty": "唐",
        "collection_info": null
    },
    {
        "uuid": "2df40f99d3d33d7a6436714c49258432",
        "title": "秋登涔阳城二首 一",
        "author": "李羣玉",
        "content": "万户砧声水国秋，凉风吹起故乡愁。\n行人望远偏伤思，白浪青枫满北楼。",
        "dynasty": "唐",
        "collection_info": null
    },
    {
        "uuid": "2daa10479e89822711ba9e1ec7e5a6f8",
        "title": "秋登涔阳城二首 二",
        "author": "李羣玉",
        "content": "穿针楼上闭秋烟，织女佳期又隔年。\n斜笛夜深吹不落，一条银汉挂秋天。",
        "dynasty": "唐",
        "collection_info": null
    },
    {
        "uuid": "256da3f2cc08300b9dc48f89fcdb46b8",
        "title": "钓鱼",
        "author": "李羣玉",
        "content": "七尺青竿一丈丝，菰蒲叶裏逐风吹。\n几回举手抛芳饵，惊起沙滩水鸭儿。",
        "dynasty": "唐",
        "collection_info": null
    },
    {
        "uuid": "28bca654695e40ae2a10d7589a5fe9f4",
        "title": "酬魏三十七",
        "author": "李羣玉",
        "content": "静裏寒香触思初，开缄忽见二琼琚。\n一吟丽句风流极，没得弘文李校书。",
        "dynasty": "唐",
        "collection_info": null
    },
    {
        "uuid": "c3e5989ae2cc84491c7775bcf516cd10",
        "title": "赠琵琶妓",
        "author": "李羣玉",
        "content": "我见鸳鸯飞水上，君还望月苦相思。\n一双裙带同心结，早寄黄鹂孤鴈儿。",
        "dynasty": "唐",
        "collection_info": null
    },
    {
        "uuid": "db36113b9256e5a23052c308f461c379",
        "title": "落帆后赋得二绝 一",
        "author": "李羣玉",
        "content": "平湖茫茫春日落，危樯独映沙洲泊。\n上岸闲寻细草行，古查飞起黄金鹗。",
        "dynasty": "唐",
        "collection_info": null
    },
    {
        "uuid": "b1ebb6d3352915dde67a3b5b16837fcc",
        "title": "落帆后赋得二绝 二",
        "author": "李羣玉",
        "content": "水浮秋烟沙晓雪，皎洁无风灯影彻。\n海客云帆未挂时，相与缘江拾明月。",
        "dynasty": "唐",
        "collection_info": null
    },
    {
        "uuid": "a5ebbab962f57a6b8a1d182cf40907f0",
        "title": "赠人",
        "author": "李羣玉",
        "content": "曾留宋玉旧衣裳，惹得巫山梦裏香。\n云雨无情难管领，任他别嫁楚襄王。",
        "dynasty": "唐",
        "collection_info": null
    },
    {
        "uuid": "cd83c7a12a1a2f23592752cef3daf467",
        "title": "赠妓人",
        "author": "李羣玉",
        "content": "谁家少女字千金，省向人间逐处寻。\n今日分明花裏见，一双红脸动春心。",
        "dynasty": "唐",
        "collection_info": null
    },
    {
        "uuid": "ef03b8f91bd0ea1236fe60d042f2d2c8",
        "title": "山榴",
        "author": "李羣玉",
        "content": "洞中春气蒙笼暄，尚有红英千树繁。\n可怜夹水锦步障，羞数石家金谷园。",
        "dynasty": "唐",
        "collection_info": null
    },
    {
        "uuid": "0fd0f75177cb1b1f404d41750515a42a",
        "title": "鸂鶒",
        "author": "李羣玉",
        "content": "锦羽相呼暮沙曲，波上双声戛哀玉。\n霞明川静极望中，一时飞灭青山绿。",
        "dynasty": "唐",
        "collection_info": null
    },
    {
        "uuid": "ace75c44fdab144dc9eb3913ec349f08",
        "title": "沅江渔者",
        "author": "李羣玉",
        "content": "倚棹汀洲沙日晚，江鲜野菜桃花饭。\n长歌一曲烟霭深，归去沧江绿波远。",
        "dynasty": "唐",
        "collection_info": null
    },
    {
        "uuid": "b112295a40135124138747a417d43a15",
        "title": "题金山寺石堂",
        "author": "李羣玉",
        "content": "白波四面照楼台，日夜潮声绕寺迴。\n千叶红莲高会处，几曾龙女献珠来。",
        "dynasty": "唐",
        "collection_info": null
    },
    {
        "uuid": "4a1d022a17d13b5b11d548df422110e0",
        "title": "戏赠魏十四",
        "author": "李羣玉",
        "content": "兰浦秋来烟雨深，几多情思在琴心。\n知君调得东家子，早晚和鸣入锦衾。",
        "dynasty": "唐",
        "collection_info": null
    },
    {
        "uuid": "aea842e6d1a1951fbd2b87d1bb170ac6",
        "title": "和人赠别",
        "author": "李羣玉",
        "content": "嚬黛低红别怨多，深亭芳恨满横波。\n声中唱出缠绵意，泪落灯前一曲歌。",
        "dynasty": "唐",
        "collection_info": null
    },
    {
        "uuid": "c4eafe0ee9804dfaf7125a16f5deb2f0",
        "title": "宿巫山庙二首 一",
        "author": "李羣玉",
        "content": "寂寞高堂别楚君，玉人天上逐行云。\n停舟十二峰峦下，幽佩仙香半夜闻。",
        "dynasty": "唐",
        "collection_info": null
    },
    {
        "uuid": "51028ec4d526569b48505569b9254793",
        "title": "宿巫山庙二首 二",
        "author": "李羣玉",
        "content": "庙闭春山晓月光，波声回合树苍苍。\n自从一别襄王梦，云雨空飞巫峡长。",
        "dynasty": "唐",
        "collection_info": null
    },
    {
        "uuid": "451ffb431ba84241208adade5341f4c8",
        "title": "伤柘枝妓",
        "author": "李羣玉",
        "content": "曾见双鸾舞镜中，联飞接影对春风。\n今来独在花筵散，月满秋天一半空。",
        "dynasty": "唐",
        "collection_info": null
    },
    {
        "uuid": "163e0c372bf0601be88cb5c085e6218b",
        "title": "题樱桃",
        "author": "李羣玉",
        "content": "春初携酒此花间，几度临风倒玉山。\n今日叶深黄满树，再来惆怅不能攀。",
        "dynasty": "唐",
        "collection_info": null
    },
    {
        "uuid": "b0191a243afe37a2c72496c8d0bb8289",
        "title": "恼从兄",
        "author": "李羣玉",
        "content": "芳草萋萋新燕飞，芷汀南望鴈书稀。\n武陵洞裏寻春客，已被桃花迷不归。",
        "dynasty": "唐",
        "collection_info": null
    },
    {
        "uuid": "f06987a80274fbffdde448be7d87858c",
        "title": "紫极宫斋后",
        "author": "李羣玉",
        "content": "紫府空歌碧落寒，晓星寥亮月光残。\n一羣白鹤高飞上，唯有松风吹石坛。",
        "dynasty": "唐",
        "collection_info": null
    },
    {
        "uuid": "9d18c7aecbb0dca6781c50b9ec957e97",
        "title": "春晚",
        "author": "李羣玉",
        "content": "思乡之客空凝嚬，天边欲尽未尽春。\n独攀江树深不语，芳草落花愁杀人。",
        "dynasty": "唐",
        "collection_info": null
    },
    {
        "uuid": "79f3d7d8c8fc058038bd8d62040224a3",
        "title": "喜浑吉见访",
        "author": "李羣玉",
        "content": "公子春衫桂水香，远衝飞雪过书堂。\n贫家冷落难消日，唯有松筠满院凉。",
        "dynasty": "唐",
        "collection_info": null
    },
    {
        "uuid": "6eeda0715f2a010a7441747f8c574cb7",
        "title": "索曲送酒",
        "author": "李羣玉",
        "content": "帘外春风正落梅，须求狂药解愁回。\n烦君玉指轻拢捻，慢拨鸳鸯送一杯。",
        "dynasty": "唐",
        "collection_info": null
    },
    {
        "uuid": "1ff0bebbee223a86c70ce8a7c107d2e4",
        "title": "山驿梅花",
        "author": "李羣玉",
        "content": "生在幽崖独无主，溪萝涧鸟为俦侣。\n行人陌上不留情，愁香空谢深山雨。",
        "dynasty": "唐",
        "collection_info": null
    },
    {
        "uuid": "ed222a74b9f2f66ffafbd94ca485435d",
        "title": "重阳日上渚宫杨尚书",
        "author": "李羣玉",
        "content": "落帽台边菊半黄，行人惆怅对重阳。\n荆州一见桓宣武，为趁悲秋入帝乡。",
        "dynasty": "唐",
        "collection_info": null
    },
    {
        "uuid": "914a7967acdce98c88d3e69f8de048f2",
        "title": "书院二小松",
        "author": "李羣玉",
        "content": "一双幽色出凡尘，数粒秋烟二尺鳞。\n从此静牕闻细韵，琴声长伴读书人。",
        "dynasty": "唐",
        "collection_info": null
    },
    {
        "uuid": "9fe06f1326e2d6080b5cb26cd419978c",
        "title": "劝人庐山读书",
        "author": "李羣玉",
        "content": "怜君少隽利如锋，气爽神清刻骨聪。\n片玉若磨唯转莹，莫辞云水入庐峰。",
        "dynasty": "唐",
        "collection_info": null
    },
    {
        "uuid": "468434840e96553dcc45575b8dd344ef",
        "title": "言怀",
        "author": "李羣玉",
        "content": "白鹤高飞不逐羣，嵇康琴酒鲍昭文。\n此身未有栖归处，天下人间一片云。",
        "dynasty": "唐",
        "collection_info": null
    },
    {
        "uuid": "1b43414520bd9c13c5f90f2b9fd3a020",
        "title": "闻笛",
        "author": "李羣玉",
        "content": "冉冉生山草何异，截而吹之动天地。\n望乡台上望乡时，不独落梅兼落泪。",
        "dynasty": "唐",
        "collection_info": null
    },
    {
        "uuid": "49cd90c9793e60d15e0f9ef2ea30e9bd",
        "title": "晓讌",
        "author": "李羣玉",
        "content": "金波西倾银汉落，绿树含烟倚朱阁。\n晓华胧𦝰闻调笙，一点残灯隔罗幕。",
        "dynasty": "唐",
        "collection_info": null
    },
    {
        "uuid": "e547513a5745f099e72526cbcfb69199",
        "title": "将游荆州投魏中丞",
        "author": "李羣玉",
        "content": "贫埋病压老巑岏，拂拭菱花不喜看。\n又恐无人肯青眼，事须凭仗小还丹。",
        "dynasty": "唐",
        "collection_info": null
    },
    {
        "uuid": "46a5f033bb8d466876352b558ea70bab",
        "title": "二辛夷",
        "author": "李羣玉",
        "content": "狂吟乱舞双白鹤，霜翎玉羽纷纷落。\n空庭向晚春雨微，却敛寒香抱瑶萼。",
        "dynasty": "唐",
        "collection_info": null
    },
    {
        "uuid": "03e9b05f9453a8861a4fa85622410cb9",
        "title": "题龙潭西斋",
        "author": "李羣玉",
        "content": "寂寞幽斋暝烟起，满径西风落松子。\n远公一去兜率宫，唯有面前虎溪水。",
        "dynasty": "唐",
        "collection_info": null
    },
    {
        "uuid": "2f5f64117e431fd613e19c38db3714df",
        "title": "中秋寄南海梁侍御",
        "author": "李羣玉",
        "content": "海静天高景气殊，鲸晴失彩蚌潜珠。\n不知今夜越台上，望见瀛洲方丈无。",
        "dynasty": "唐",
        "collection_info": null
    },
    {
        "uuid": "bc3019e58dd2b08a57bd1ec02a2ce95c",
        "title": "戏赠姬人",
        "author": "李羣玉",
        "content": "骰子巡抛裹手拈，无因得见玉纤纤。\n但知谑道金钗落，图向人前露指尖。",
        "dynasty": "唐",
        "collection_info": null
    },
    {
        "uuid": "19a8362fd8ed3a6c2b9b908c784d273b",
        "title": "大庾山岭别友人",
        "author": "李羣玉",
        "content": "篔筜无子鸳雏饥，毛彩凋摧不得归。\n谁念火云千嶂裏，低身犹傍鹧鸪飞。",
        "dynasty": "唐",
        "collection_info": null
    },
    {
        "uuid": "e4bfff6fb28aaf8401293da8e36b98d1",
        "title": "石门戍",
        "author": "李羣玉",
        "content": "到此空思吴隐之，潮痕草蔓上幽碑。\n人来皆望珠玑去，谁咏贪泉四句诗。",
        "dynasty": "唐",
        "collection_info": null
    },
    {
        "uuid": "e2c9ed84c8852258e6d29e5368cb60cf",
        "title": "文殊院避暑",
        "author": "李羣玉",
        "content": "赤日黄埃满世间，松声入耳即心闲。\n愿寻五百仙人去，一世清凉住雪山。",
        "dynasty": "唐",
        "collection_info": null
    },
    {
        "uuid": "81352c7c8c7557ac3a80f8fd5ac1b560",
        "title": "南庄春晚二首 一",
        "author": "李羣玉",
        "content": "连云草映一条陂，鸂鶒双双带水飞。\n南邨小路桃花落，细雨斜风独自归。",
        "dynasty": "唐",
        "collection_info": null
    },
    {
        "uuid": "e3c13012f74ced9bff0875f03d8c5331",
        "title": "南庄春晚二首 二",
        "author": "李羣玉",
        "content": "草暖沙长望去舟，微茫烟浪向巴丘。\n沅江寂寂春归尽，水绿苹香人自愁。",
        "dynasty": "唐",
        "collection_info": null
    },
    {
        "uuid": "522d9cd68aaf592b9bc67ea3ea9c8c1c",
        "title": "湘妃庙",
        "author": "李羣玉",
        "content": "少将风月怨平湖，见尽扶桑水到枯。\n相约杏花坛上去，画栏红紫鬬樗蒲。",
        "dynasty": "唐",
        "collection_info": null
    },
    {
        "uuid": "f913b8111d6de62733cbdf755d51c433",
        "title": "古意",
        "author": "贾岛",
        "content": "碌碌復碌碌，百年双转毂。\n志士终夜心，良马白日足。\n俱为不等闲，谁是知音目。\n眼中两行泪，曾弔三献玉。",
        "dynasty": "唐",
        "collection_info": null
    }
]