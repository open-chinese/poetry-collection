[
    {
        "uuid": "8f0c35d051e6639fce075aa4fe9b8d64",
        "title": "感时",
        "author": "宗泽",
        "content": "卿士辱多垒，天王愤蒙尘。\n御戎要虓将，谋国须隽臣。\n百战取封侯，未必亡其身。\n怀奸废忠义，胡颜以为人。\n吁嗟世道衰，大僇加搢绅。\n平居事奔竞，梁汴分云屯。\n一旦国步艰，四迸如星繁。\n辅相已择栖，守令仍踰藩。\n冠盖陆西窜，舳舻水南奔。\n鄙夫用慨然，策马趋修门。\n勤王羞尺柄，悟主期片言。\n时来倘云龙，峨冠拜临轩。\n逶迤上玉除，造膝伸元元。\n措世于泰宁，归来守丘樊。",
        "dynasty": "宋",
        "collection_info": null
    },
    {
        "uuid": "aa19c302fc0b1b757bf59a17a8a65fda",
        "title": "晓渡",
        "author": "宗泽",
        "content": "小雨疏风转薄寒，驼裘貂帽过秦关。\n道逢一涧兵徒涉，赤胫相扶独厚颜。",
        "dynasty": "宋",
        "collection_info": null
    },
    {
        "uuid": "271b487ae7f3221a62bffb822b7b2a22",
        "title": "华阴道中三首  其一",
        "author": "宗泽",
        "content": "烟遮晃白初疑雪，日映斓斑却是花。\n马渡急流行小崦，柳丝如织映人家。",
        "dynasty": "宋",
        "collection_info": null
    },
    {
        "uuid": "2045303868f2ea116fa48402b1f1305c",
        "title": "华阴道中三首  其二",
        "author": "宗泽",
        "content": "菅茆作屋细家居，云碓风帘路不纡。\n坡侧杏花溪畔柳，分明摩诘辋川图。",
        "dynasty": "宋",
        "collection_info": null
    },
    {
        "uuid": "64df4006e22bea8ae33135c55a0cdd0a",
        "title": "华阴道中三首  其三",
        "author": "宗泽",
        "content": "宁王画作金盆鸽，韩愈诗夸玉井莲。\n瓦缶泥泓村落小，乱茅羣雀不堪传。",
        "dynasty": "宋",
        "collection_info": null
    },
    {
        "uuid": "0068fbbcdbb7b3329dff5d5b816720e6",
        "title": "雨晴渡关二首  其一",
        "author": "宗泽",
        "content": "燕北静胡尘，河南濯我兵。\n风云朝会合，天地昼清明。\n泣涕收横溃，焦枯頼发生。\n不辞关路远，辛苦向都城。",
        "dynasty": "宋",
        "collection_info": null
    },
    {
        "uuid": "56721bd2685ad8fe21be1480d7c37296",
        "title": "雨晴渡关二首  其二",
        "author": "宗泽",
        "content": "荡涤真成快，氛霾不敢阴。\n万花恩泽了，二麦宠光深。\n地势瞻仙掌，河源识帝心。\n马头迎霁色，诗句日边寻。",
        "dynasty": "宋",
        "collection_info": null
    },
    {
        "uuid": "d8a5c697bb02ada0cc8b1e9b73243e70",
        "title": "道逢散遣之卒云讲和退师无所用之矣辄以二十六句道胸臆",
        "author": "宗泽",
        "content": "翁拥麾幢我为儿，剽闻窃睹皆兵机。\n其中袭击不容瞬，飙行电掣犹逶迤。\n戎人长驱越大河，天下震惊观阙危。\n肉食之谋殊未臧，我愤切骨其谁知。\n慨然奏疏金马门，力陈盟赂损国威。\n严尤下策尤可笑，晁错上书亦奚为。\n道路荆棘初剪除，花如步障吾东之。\n八年闭户尺蠖屈，一旦渡关匹马驰。\n行行侧身听戎捷，忽闻募士诏遣归。\n浓书大墨榜教诏，曰敌悔过今退师。\n羽檄向来召貔虎，乃咏出车歌杕杜。\n櫜兵销刃兵犹怒，却把鉏犁农歌舞。\n君王神武今艺祖，尔如不归污我斧。",
        "dynasty": "宋",
        "collection_info": null
    },
    {
        "uuid": "fbb396cdedf5bf695f5393601645ea7c",
        "title": "又赋一律",
        "author": "宗泽",
        "content": "罢兵洵上策，试问可诚然。\n竟弃三军力，空抛半壁天。\n上林无旅雁，绝域有啼鹃。\n羞见龙泉剑，飞光牛斗前。",
        "dynasty": "宋",
        "collection_info": null
    },
    {
        "uuid": "d13b5bc165b4e4fdcacab9ca2b7df799",
        "title": "至洛",
        "author": "宗泽",
        "content": "都人士女各纷华，列肆飞楼事事嘉。\n政恐皇都无此致，万家流水一城花。",
        "dynasty": "宋",
        "collection_info": null
    },
    {
        "uuid": "6ee649130fcc49e090fc2a70c7b4370d",
        "title": "华下",
        "author": "宗泽",
        "content": "千岩层出乱云飞，失我平生洞府期。\n夜据征鞍不交睫，举头弹指睡希夷。",
        "dynasty": "宋",
        "collection_info": null
    },
    {
        "uuid": "ac4008ff9294f9c8f3147d89aa862caa",
        "title": "过潼关",
        "author": "宗泽",
        "content": "一雨崤函底，风沙放我过。\n岳神犹假借，官吏莫谁何。\n堑断思航渡，城坚戒石摩。\n一夫工墨守，宁怯万夫多。",
        "dynasty": "宋",
        "collection_info": null
    },
    {
        "uuid": "1f4d8275fdd8d86faa1169e0038d068a",
        "title": "道逢乡人笑仆驺马之瘦",
        "author": "宗泽",
        "content": "生笑长裾曳，仍羞下泽奔。\n据鞍非马援，叱驭岂王尊。\n汗血能观国，的卢终感恩。\n莫欺驺马瘦，挥策诸金门。",
        "dynasty": "宋",
        "collection_info": null
    },
    {
        "uuid": "b9fe8e9cd18aff8256eb69c4676c33da",
        "title": "盘豆铺南李翁园",
        "author": "宗泽",
        "content": "李翁卧亭午，春深掩柴荆。\n忽闻风雨响，疑是勤王兵。",
        "dynasty": "宋",
        "collection_info": null
    },
    {
        "uuid": "61d32ad8fe981341e8666a4a043a8373",
        "title": "题赵园  其一",
        "author": "宗泽",
        "content": "瑶瑛夹侍梅台，琴瑟自鸣松岛。\n山中野服相羊，足以亡忧遣老。",
        "dynasty": "宋",
        "collection_info": null
    },
    {
        "uuid": "34466f944cb47affe010dbb9fc5992eb",
        "title": "题赵园  其二",
        "author": "宗泽",
        "content": "凿池智有泉源，种木胸无芥蔕。\n螭头吐水涓涓，端是银潢一派。",
        "dynasty": "宋",
        "collection_info": null
    },
    {
        "uuid": "5942f20ad4338c046ae6ffa38a0c8a8c",
        "title": "马上口占",
        "author": "宗泽",
        "content": "龙兴虎视诧周秦，王气东游作汴京。\n阴祝巨灵移此险，大河为堑岳为城。",
        "dynasty": "宋",
        "collection_info": null
    },
    {
        "uuid": "244b183c44dd5ee914ac37a267ab3b3e",
        "title": "早发",
        "author": "宗泽",
        "content": "伞幄垂垂马踏沙，水长山远路多花。\n眼中形势胸中策，缓步徐行静不譁。",
        "dynasty": "宋",
        "collection_info": null
    },
    {
        "uuid": "9844e405f79b1cb1e6bd5a16b48da789",
        "title": "谒华岳",
        "author": "宗泽",
        "content": "杨赐岳所挺，严武金天晶。\n二子为时出，顾我非炳灵。\n维岳镇四方，气秀天骨青。\n巀嶭立千仞，力能产公卿。\n降神咏崧高，谶纬仍反经。\n取象到执珪，谲怪如洞冥。\n平生笑穷奇，立语心自惊。\n我质培塿耳，胸中固峥嵘。\n谁言华岳高，我山摩玉京。\n是中所包藏，丹碧参瑰琼。\n平居蛰云雷，飞雨溢四溟。\n此岂真有之，落笔纷纵横。\n发我文物秘，象渠膏泽倾。\n太华屹不摇，我山身载行。",
        "dynasty": "宋",
        "collection_info": null
    },
    {
        "uuid": "44673189b7ef1d5109eae16bc44f4a5e",
        "title": "赠鸡山陈七四秀才",
        "author": "宗泽",
        "content": "渥洼生骏驹，丹山生凤雏。\n家有宁馨子，庆自积善余。\n粹然秀眉宇，莹彻真璠玙。\n高声诵论语，健腕学大书。\n头头欲第一，气已凌空虚。\n想其顾復意，何止掌上珠。\n更期速腾达，尔祖立以须。",
        "dynasty": "宋",
        "collection_info": null
    },
    {
        "uuid": "72e268d8bdec33e3cf5b21c6eecf94a2",
        "title": "憩全节铺爱其称为驻马久之",
        "author": "宗泽",
        "content": "回车胜母避柏人，不饮贪泉恶其名。\n道逢一铺榜全节，繫马呼奬臣子情。",
        "dynasty": "宋",
        "collection_info": null
    },
    {
        "uuid": "447a8c71b916d916bd95edb92852fc32",
        "title": "渭南道中逢二蜀兵出印本手诏司马温公范文正公赠太师外祖丞相赠太保悲喜交集慨然赋诗",
        "author": "宗泽",
        "content": "我君肇当阳，憸佞毕退听。\n示民以好恶，观此第一政。\n恭惟司马范，二老文且正。\n堂堂外王父，九牧称无尽。\n宸章粲褒贲，倬彼云汉盛。\n昭回天下来，光生万象俊。\n小臣行抱忧，中路得此庆。\n慨然夷望归，欣闻比干赠。\n伤心外王父，三黜坐谏争。\n未为召公保，亟上丞相印。\n羣邪肆欺诬，不死仗元圣。\n阉童裂茅土，儇子执魁柄。\n十载卧江湖，赍志目不瞑。\n谁言堕黄壤，庙象饰绣衮。\n石椁安用营，金縢渠不信。\n因知日月星，虽晦终不泯。\n一旦遇雷风，浮云岂能病。",
        "dynasty": "宋",
        "collection_info": null
    },
    {
        "uuid": "29efec99c227549c2c783618590a9af6",
        "title": "千手眼大悲偈",
        "author": "宗泽",
        "content": "千手一手用，千眼一眼观。\n用观无差殊，何必许多般。",
        "dynasty": "宋",
        "collection_info": null
    },
    {
        "uuid": "33cb2037b1bb05e76fc21e01ac6502f3",
        "title": "览镜偈",
        "author": "宗泽",
        "content": "览镜影还在，掩镜影还去。\n试问镜中人，却归什么处。",
        "dynasty": "宋",
        "collection_info": null
    },
    {
        "uuid": "5034a89d5c05fe086099ced7c5805f46",
        "title": "佛说偈",
        "author": "宗泽",
        "content": "后学要说禅，教人学团谜。\n佛祖意分明，但为传衣偈。",
        "dynasty": "宋",
        "collection_info": null
    },
    {
        "uuid": "cc14a4e3a6d9a2e985d56005b5dffd40",
        "title": "旧作感怀",
        "author": "宗泽",
        "content": "关中黄壤黑壤，大是邦家利源。\n古者亩收十一，谁兴岁取十千。\n不用府无虚月，藏之斯民裕然。",
        "dynasty": "宋",
        "collection_info": null
    },
    {
        "uuid": "5ffd9ee5939c0209473b30e4abb36657",
        "title": "述怀二首  其一",
        "author": "宗泽",
        "content": "忧国心如奔马，勤王笔有奇兵。\n一旦立诛祸乱，千载坐视太平。",
        "dynasty": "宋",
        "collection_info": null
    },
    {
        "uuid": "7faf6f22af106c770d9c349b6e0849d7",
        "title": "述怀二首  其二",
        "author": "宗泽",
        "content": "黄屋肇新巍巍，四方豪杰云来。\n片言之悞天也，一见而决时哉。",
        "dynasty": "宋",
        "collection_info": null
    },
    {
        "uuid": "0b66d0f742ac52ce4e2bab9e58006e67",
        "title": "卢行者偈",
        "author": "宗泽",
        "content": "休问东西南北，莫说之乎者也。\n直饶神秀文□，不似老卢行者。",
        "dynasty": "宋",
        "collection_info": null
    },
    {
        "uuid": "58667c8dd395356f57ad8effc65bb6e4",
        "title": "题独乐园",
        "author": "宗泽",
        "content": "范公之乐后天下，维师温公乃独乐。\n二老致意出处间，殊涂同归两不恶。\n鄙夫杖藜访公隠，步无石砌登无阁。\n堂卑不受有美夺，地僻宁遭景华拓。\n始知前辈稽古力，晏子萧何非妄作。\n细读隶碑增慷慨，端正似之甘再拜。\n种药作畦医国手，浇花成林膏泽大。\n见山台上飞嵩高，高山仰止如公在。",
        "dynasty": "宋",
        "collection_info": null
    },
    {
        "uuid": "1ca584061fd16584ca75651e099ebba3",
        "title": "葬妻京岘山结庐龙目湖上",
        "author": "宗泽",
        "content": "一对龙湖青眼开，干坤倚剑独徘徊。\n白云是处堪埋骨，京岘山头梦未迴。",
        "dynasty": "宋",
        "collection_info": null
    },
    {
        "uuid": "c4b270ffe8f82007b5b09f3eb7d50b83",
        "title": "题珣师休牧轩  其一",
        "author": "宗泽",
        "content": "青居曾露一丝头，谩示人能解牧牛。\n究竟本来无一物，未知能使阿谁休。",
        "dynasty": "宋",
        "collection_info": null
    },
    {
        "uuid": "4caa471eef2fcf484f74bdae808636ad",
        "title": "题珣师休牧轩  其二",
        "author": "宗泽",
        "content": "一乘休去已忘机，恰似当初未牧时。\n云起云消本无迹，有为全体是无为。",
        "dynasty": "宋",
        "collection_info": null
    },
    {
        "uuid": "b9637a19d3002d8dd631102228028c05",
        "title": "题珣师休牧轩  其三",
        "author": "宗泽",
        "content": "空余短笠与轻蓑，道着休时事早多。\n更向中间问消息，夜深无奈月明何。",
        "dynasty": "宋",
        "collection_info": null
    },
    {
        "uuid": "6c177eeca25fd27265c6de14e8e16475",
        "title": "对月偶成",
        "author": "晁说之",
        "content": "我屋天之东，月从海西来。\n不解传消息，起舞兴悠哉。\n千里玉绳断，万顷金波开。\n为我清皮骨，怜我兀尘埃。\n座有玉山人，欣然共徘徊。\n谈笑喜復喜，讵必虾头杯。",
        "dynasty": "宋",
        "collection_info": null
    },
    {
        "uuid": "7a8eae77167f727af2e61f4e667d37ae",
        "title": "还资道斯立诗卷  其一",
        "author": "晁说之",
        "content": "秋风吹一叶，送我过东山。\n山高日出迟，露重衣裳单。\n爰到济南郡，端士茝与兰。\n扁舟八月水，唱酬清且閒。\n怜非郭李客，便了取诗看。",
        "dynasty": "宋",
        "collection_info": null
    },
    {
        "uuid": "52c962ab1ff37814d1274e9d2bf76907",
        "title": "还资道斯立诗卷  其二",
        "author": "晁说之",
        "content": "馥馨兰茝语，令人有愧颜。\n未见半豹书，安敢道一斑。\n分在婢子科，何以能追攀。",
        "dynasty": "宋",
        "collection_info": null
    },
    {
        "uuid": "f82414bcef9049abd2157f7fb1be1904",
        "title": "和斯立见还诗卷",
        "author": "晁说之",
        "content": "神仙刘子夏，不愧许远游。\n今日秋风客，襟度更为优。\n如何琅玕纸，亦作李相投。\n释之还在手，爱涎随不收。\n霜渚望何限，鳬鹄远啸俦。\n金篦识清扬，玉麈见风流。\n新知虽云喜，果作新故不。\n相期不用名，散尽人间忧。",
        "dynasty": "宋",
        "collection_info": null
    },
    {
        "uuid": "9f2540b9a7fc1176998d192eb89e9578",
        "title": "和资道读王绩传",
        "author": "晁说之",
        "content": "飞亷有丑马，卒岁得肥游。\n先生用自况，散髮汾水头。\n时时到醉乡，万彙如蜗牛。\n板筑杜康庙，配飨酒家流。\n此意谁能解，空令儿女羞。\n为问关夫子，若何为献酬。",
        "dynasty": "宋",
        "collection_info": null
    },
    {
        "uuid": "a11f7294d253cb0a2a1123e72c045b92",
        "title": "和资道读贺知章传",
        "author": "晁说之",
        "content": "少陵爱贺公，爽气不可致。\n宁向水底眠，不作尘中士。\n谪仙见长安，狂言随意至。\n换酒解金龟，安知天王赐。\n二子少可人，欣然得朋类。\n我实异世客，遗编劳补缀。\n念昔游稽山，颇爱石上字。\n再拜式画像，物来见真意。\n翰林有诸孙，能与我同契。",
        "dynasty": "宋",
        "collection_info": null
    },
    {
        "uuid": "af13cbc0862345b1311da32961d40bbf",
        "title": "马上睡",
        "author": "晁说之",
        "content": "前驿得驽马，据鞍可天隐。\n青山随我行，梦寐亦清省。\n此乐世所无，蝶化犹未甚。\n须信忘机者，在在得安稳。",
        "dynasty": "宋",
        "collection_info": null
    },
    {
        "uuid": "f13b210969130e7c0d2ccb2036f36832",
        "title": "宿会真宫灵休厅",
        "author": "晁说之",
        "content": "我虽养佛胎，未必有仙骨。\n如何羽衣人，而亦容我宿。\n岱岳若宗社，徂徕隐敌国。\n沈沈两山间，真会驾白鹿。\n仙子啸清风，玉女佩金箓。\n扰扰人间人，悠悠欲五欲。",
        "dynasty": "宋",
        "collection_info": null
    },
    {
        "uuid": "111c9d205a98a56ef3b1847572c5a1f4",
        "title": "送斯立入京",
        "author": "晁说之",
        "content": "我见刘颍川，昏困不暇寐。\n忽遇便娟儿，白日思寝被。\n此头各未白，相逢当有地。\n讵惜草草别，但嗟言负意。\n是时菊正花，迸散青铅泪。\n摇策如骑电，到国何容易。\n莱衣媚家府，芳樽延国士。\n相知问阿侬，为言只尔耳。",
        "dynasty": "宋",
        "collection_info": null
    },
    {
        "uuid": "165cd6a0496ba1e05edd218cdc47e291",
        "title": "赠别蓬莱簿林希孟子醇",
        "author": "晁说之",
        "content": "吾友陈无己，文会班生庐。\n是时与林侯，有若同队鱼。\n相见元无约，相别讵有谟。\n那知数岁后，聚首如当初。\n眷言二三子，今来安稳无。\n意气充眉宇，比昔姣且都。\n乃见松与柏，不似柳与蒲。\n怜我守枯禅，谈笑使甘腴。\n何如又为别，泪下青霜俱。\n男儿志四海，不辱黄金躯。\n试看习主簿，穷悴能着书。",
        "dynasty": "宋",
        "collection_info": null
    },
    {
        "uuid": "c8fd5f85c4af3e629db0d2e4585dcdac",
        "title": "拟古与韩集叙别",
        "author": "晁说之",
        "content": "燕雀常相随，鸿鹄中路迷。\n岂无岳与海，不如瓜与葛。\n食梅令人酸，食冰令人寒。\n一闻布帛语，结髮得俦侣。\n黄蘗染素丝，苦浸为别离。\n别离近不远，后会犹未期。",
        "dynasty": "宋",
        "collection_info": null
    },
    {
        "uuid": "cff7055e694869822adaa81b059324cb",
        "title": "资道俾予赋试剑山诗马上承命作",
        "author": "晁说之",
        "content": "青山羣若好，此山何清特。\n如见孙登辈，高耸不可及。\n山神亦喜我，轻风鸣马勒。\n马上欲高哦，才窘开口涩。\n城墉半夜深，楼阙中天闢。\n六曲屏风张，五两布帆屹。\n莲柄生旱陆，松角自空植。\n偏将司斥侯，中军罗矛戟。\n道冠不着簪，女鬟未劳栉。\n碧衣翼而趋，青童拱以立。\n风雨若可摇，日月去无迹。\n出此摹写语，敢谓得百一。\n亦欲纵笔书，南山诗见嫉。",
        "dynasty": "宋",
        "collection_info": null
    },
    {
        "uuid": "6b6f9ca88c0b1dded542a4cad59d5933",
        "title": "和资道故山驿早行",
        "author": "晁说之",
        "content": "欲识混沌初，请君观晓山。\n浩荡有而无，云烟往復还。\n流水意更新，四顾復联攀。\n日驭慎莫出，我要常萧閒。",
        "dynasty": "宋",
        "collection_info": null
    },
    {
        "uuid": "5b930eddba39afd2f5a259ea0ba6556e",
        "title": "和资道山路见菊杂言",
        "author": "晁说之",
        "content": "桃李不如菊，露下花开意自足。\n菊亦谢桃李，妖葩艷萼能入俗。\n把菊比君君更清，爱菊肯教陶令独。\n君今渐作富贵家，平头奴子红腰束。\n人谁敢号髯参军，见者面柔辞气曲。\n惟有禅翁向晚秋，东篱细步想风流。",
        "dynasty": "宋",
        "collection_info": null
    },
    {
        "uuid": "32e658a9cdcb370c0f2e854b221a8dd4",
        "title": "游灵岩山寺",
        "author": "晁说之",
        "content": "昔爱屏作山，今爱山作屏。\n还曲不可数，两目徒荧荧。\n须臾背负巘，恍惝面对陉。\n屯聚阵脚马，罗列仙女軿。\n秀色非有无，花气自芳馨。\n翠麓下靡靡，危峰上亭亭。\n借问深几何，飞鸟中暂停。\n众异者明孔，白昼观辰星。\n霜令殊未酷，黄蘂间青青。\n连岫鏁宝符，重壁藏修灵。\n世俗那得见，见形不识形。\n言念朗法师，于此老禅扃。\n应化今何到，空余虎上经。\n我如梦中游，梦梦入杳冥。\n尔来尘滓醉，不觉一朝醒。\n下山如梦断，独疑在茅厅。\n朝云到人世，飘飘细雨零。",
        "dynasty": "宋",
        "collection_info": null
    },
    {
        "uuid": "4000c0d424651aaa75181be3c7f751eb",
        "title": "和资道岩岩亭二首  其一",
        "author": "晁说之",
        "content": "我来游此亭，岂羡高阳里。\n形神既生生，吉祥斯止止。\n我无古人愁，古人无我喜。\n颇恨桑苎翁，不来尝此水。",
        "dynasty": "宋",
        "collection_info": null
    },
    {
        "uuid": "33ddebc058792654e0951d9bdc29a152",
        "title": "和资道岩岩亭二首  其二",
        "author": "晁说之",
        "content": "昔年蜀武侯，泣下荡阴里。\n何如无事人，一亭欣所止。\n悠然太山岑，相对真可喜。\n不须樽中物，且酌岩下水。",
        "dynasty": "宋",
        "collection_info": null
    },
    {
        "uuid": "dc05d048431e2026b1168bcc86706920",
        "title": "奉高道中作",
        "author": "晁说之",
        "content": "云埋树林远，雨添山色重。\n我马自知行，秋风更相送。\n悠悠邹鲁间，此意将谁共。\n明朝是别离，想此如残梦。",
        "dynasty": "宋",
        "collection_info": null
    },
    {
        "uuid": "ca88a4ff393c956e69f4b8f1da1dfdca",
        "title": "望山作",
        "author": "晁说之",
        "content": "望山山在背，不觉首屡回。\n策马欲倒行，道路良艰哉。\n白云尚相寄，为带山色来。\n昨日登临处，今日谁徘徊。\n安得玉女水，为我洗尘埃。\n不解伴松老，宁忍被鸥猜。\n日与物为遘，此眼向谁开。",
        "dynasty": "宋",
        "collection_info": null
    },
    {
        "uuid": "ee0042a09fb5470474bb8946df86de0c",
        "title": "晚日",
        "author": "晁说之",
        "content": "晚日劝我行，我欲留晚日。\n长途行不近，仆马有倦色。\n人生为客多，谁解老一室。\n果有桃源人，应遭渠笑叱。",
        "dynasty": "宋",
        "collection_info": null
    },
    {
        "uuid": "1ef5429fb3acb9a864e27bd2488d9bf4",
        "title": "赠江子和兄弟",
        "author": "晁说之",
        "content": "闻道去年大雨雪，今年园林着花迟。\n梅已寂寞桃浅深，胶序闭门那得知。\n故人南来将二季，屋里衣香生春姿。\n黄蜂紫蝶自颠倒，从容却话初别时。\n二季未几能许大，我曹讳老宁非痴。\n酥酪醍醐俱可口，何但疗我渴与饥。\n本朝亦有江金紫，谁道陈留人物衰。",
        "dynasty": "宋",
        "collection_info": null
    },
    {
        "uuid": "86b8286bd62981af1a256db48499ee24",
        "title": "有客从伯父大夫问说之者伯父报之曰吾侄家中焚香读楚辞耳因得诗一首拜呈",
        "author": "晁说之",
        "content": "兰菊不易糗，孔鸾难与仪。\n春事漫婵媛，焚香读楚辞。\n北斗仰欲援，南征俯自悲。\n胡为不痛饮，未肯歠其醨。\n君之门九重，举世莫余知。\n世父误见赏，中情自有奇。\n更愿媒美蓉，远举骖白螭。",
        "dynasty": "宋",
        "collection_info": null
    },
    {
        "uuid": "22f726861c75d789816bec8eccdd264a",
        "title": "元符二年十一月十六日赵德麟检校诸邑李方叔自鄼来会中庐游灵溪寺观飞泉穷水所出涉龙潭遂至上洞寻火而入路穷乃回归息岩下岩洞泉潭前此未名尝见襄沔记郭璞游仙诗谓青溪道士鬼谷子所隐在义清县义清今其地也岩势天巧如观音大士所居潭抱石而曲泉悬级挂空若衝牙珩璜垂而有声遂名洞曰清溪岩曰补陀潭曰玉玦泉曰珠佩说之寄题四绝句 青溪洞",
        "author": "晁说之",
        "content": "不到清溪路，人间千过春。\n青溪人不老，应怜郭景纯。",
        "dynasty": "宋",
        "collection_info": null
    },
    {
        "uuid": "5955c9758112b2009ae24941865ff4fd",
        "title": "元符二年十一月十六日赵德麟检校诸邑李方叔自鄼来会中庐游灵溪寺观飞泉穷水所出涉龙潭遂至上洞寻火而入路穷乃回归息岩下岩洞泉潭前此未名尝见襄沔记郭璞游仙诗谓青溪道士鬼谷子所隐在义清县义清今其地也岩势天巧如观音大士所居潭抱石而曲泉悬级挂空若衝牙珩璜垂而有声遂名洞曰清溪岩曰补陀潭曰玉玦泉曰珠佩说之寄题四绝句 补陀岩",
        "author": "晁说之",
        "content": "补陀风月在，处处得真居。\n一六同妙湛，三千皆宴如。",
        "dynasty": "宋",
        "collection_info": null
    },
    {
        "uuid": "ca9dce120c3bc066aa7ce60ec6481897",
        "title": "元符二年十一月十六日赵德麟检校诸邑李方叔自鄼来会中庐游灵溪寺观飞泉穷水所出涉龙潭遂至上洞寻火而入路穷乃回归息岩下岩洞泉潭前此未名尝见襄沔记郭璞游仙诗谓青溪道士鬼谷子所隐在义清县义清今其地也岩势天巧如观音大士所居潭抱石而曲泉悬级挂空若衝牙珩璜垂而有声遂名洞曰清溪岩曰补陀潭曰玉玦泉曰珠佩说之寄题四绝句 玉玦潭",
        "author": "晁说之",
        "content": "大夫既授玦，捐之湘江中。\n彼波到此潭，寂寂睡蛟龙。",
        "dynasty": "宋",
        "collection_info": null
    },
    {
        "uuid": "c67cfd8672dfb92e7f63544ea277ef1b",
        "title": "元符二年十一月十六日赵德麟检校诸邑李方叔自鄼来会中庐游灵溪寺观飞泉穷水所出涉龙潭遂至上洞寻火而入路穷乃回归息岩下岩洞泉潭前此未名尝见襄沔记郭璞游仙诗谓青溪道士鬼谷子所隐在义清县义清今其地也岩势天巧如观音大士所居潭抱石而曲泉悬级挂空若衝牙珩璜垂而有声遂名洞曰清溪岩曰补陀潭曰玉玦泉曰珠佩说之寄题四绝句 珠佩泉",
        "author": "晁说之",
        "content": "佳人谅诚素，呜佩若可取。\n王孙忘情事，不学郑交甫。",
        "dynasty": "宋",
        "collection_info": null
    },
    {
        "uuid": "7f0c7913c9ad4305aacb03f13aae8bd2",
        "title": "客有传黄戎州三绝句者因次韵  其一",
        "author": "晁说之",
        "content": "朝叹乌皮几，暮叹木樨床。\n劳我情不堪，念君罪不凉。",
        "dynasty": "宋",
        "collection_info": null
    },
    {
        "uuid": "f4d09133c45e5fe1ce6b9673ad5a4f10",
        "title": "客有传黄戎州三绝句者因次韵  其二",
        "author": "晁说之",
        "content": "驴技已过目，戎衣方骇心。\n文章端自误，痛悔空在今。",
        "dynasty": "宋",
        "collection_info": null
    },
    {
        "uuid": "93befb62ebd301b3389abeaac4261074",
        "title": "客有传黄戎州三绝句者因次韵  其三",
        "author": "晁说之",
        "content": "名大不忍杀，罪大不以赦。\n荔子红满山，身落乡人社。",
        "dynasty": "宋",
        "collection_info": null
    },
    {
        "uuid": "4c149a03b45ac2f803c389685dfe223c",
        "title": "喜鲁直还用前韵再作  其一",
        "author": "晁说之",
        "content": "梵志问故邻，木兰坐旧床。\n去恨已断绝，归意更凄凉。",
        "dynasty": "宋",
        "collection_info": null
    },
    {
        "uuid": "9c776e1dbcf033da566c70ad32c9cf5e",
        "title": "喜鲁直还用前韵再作  其二",
        "author": "晁说之",
        "content": "鹧鸪不入馔，松柏有常心。\n归来应未老，但道古犹今。",
        "dynasty": "宋",
        "collection_info": null
    },
    {
        "uuid": "0eae815f21d30c36e4b85999af52e092",
        "title": "喜鲁直还用前韵再作  其三",
        "author": "晁说之",
        "content": "君有非常罪，幸此非常赦。\n收身黑水西，重入白莲社。",
        "dynasty": "宋",
        "collection_info": null
    },
    {
        "uuid": "90f60a9e64639f8e0adfc33e87fe3cda",
        "title": "又再作  其一",
        "author": "晁说之",
        "content": "多情杨畔儿，芙蓉生绕床。\n旧屋君未归，蒲池已凄凉。",
        "dynasty": "宋",
        "collection_info": null
    },
    {
        "uuid": "6b2cc41f074de7a6aef48993408a3f81",
        "title": "又再作  其二",
        "author": "晁说之",
        "content": "世人不我与，自契黄龙心。\n竟復何远近，一瞬万古今。",
        "dynasty": "宋",
        "collection_info": null
    },
    {
        "uuid": "8b3ed521ef3a6a8d35692f3b156fc938",
        "title": "又再作  其三",
        "author": "晁说之",
        "content": "负罪臣宗元，移书数问赦。\n仅如鴈往来，羡君还里社。",
        "dynasty": "宋",
        "collection_info": null
    },
    {
        "uuid": "56c752884c60fab45c0e302aa1c2e5b6",
        "title": "君莫恶行",
        "author": "晁说之",
        "content": "寂寂山城已过春，黄鹂紫椹意相亲。\n天公奈何不肯雨，小麦含秀安得吐。\n闻道天公大仁圣，风伯何能回雨令。\n恐是风伯老儿凶，长涂未许骋羣龙。\n前年流草有余胔，谁言今朝尚忧此。\n内降白麻出上阁，新相为霖君莫恶。",
        "dynasty": "宋",
        "collection_info": null
    },
    {
        "uuid": "cb62290e4897192305a9187394b3fa8a",
        "title": "县楼对山作",
        "author": "晁说之",
        "content": "山色日夕改，我乐岂独今。\n相羊非一意，开簟枕遥岑。\n楞伽懒焚香，离骚幸可吟。\n吏隐两已适，虎鼠都不任。\n诗酒客亦恶，楼下那足寻。\n可怜谢玄晖，惝恍论此心。",
        "dynasty": "宋",
        "collection_info": null
    },
    {
        "uuid": "64a4074eac7c310a5bca1e681eb64f19",
        "title": "趋府马上悠然思陈无己三兄成诗寄之",
        "author": "晁说之",
        "content": "瓦釡毁未弃，黄钟幸且存。\n于焉正律吕，谁为到昆崙。\n相思出苦泪，东汉太丘孙。\n闻之在徐州，无衣出柴门。\n亦赋乞食诗，饥疮故拙言。\n靖节非此夫，如似校静喧。\n顑颔不悲伤，自知美兰荪。\n龙伸能蛇屈，土不蚀玙璠。\n鲂鱮书懒寄，天公笺可论。\n名不入苇笥，欲报天地恩。\n明光出须臾，一破万古昏。\n苍生讫康济，坐觉君子尊。\n浄尽城上乌，变化北溟鲲。\n岂但喜囚冠，故亦慰纍魂。\n我既美子志，为子尽婵媛。\n吾曹宁饿死，终肯傍祭墦。\n孔明与荀贾，岂不共中原。\n崎岖入巴蜀，雅志正本根。\n柳子一失此，罗池为鬼寃。\n问讯寄此辞，饱腹何时扪。",
        "dynasty": "宋",
        "collection_info": null
    },
    {
        "uuid": "7e28b11c055e9f97ae4a17840962fea7",
        "title": "欲自邯郸趋府復从中山行觉风异常马上作",
        "author": "晁说之",
        "content": "山行岂不恶，清音兴自长。\n风从巀嵲来，不比人间凉。\n浮凉夸湛露，屈子自悲伤。\n披襟青苹末，玉也媚君王。\n驩见西王母，笑酌白玉浆。\n当今第几人，此乐可共当。\n车马邯郸道，侧身一相望。\n为谢南亭女，世方贱铅黄。",
        "dynasty": "宋",
        "collection_info": null
    },
    {
        "uuid": "97fe5bf9e6efc346d200331fbead95ad",
        "title": "秋来庭下杂花盛开对之感怀作",
        "author": "晁说之",
        "content": "春花擢翠榦，秋花披芳丛。\n丛花都且閒，天质不为容。\n宁谢儿女赏，本自能凄风。\n持之奉君子，令德晚更崇。",
        "dynasty": "宋",
        "collection_info": null
    },
    {
        "uuid": "9b8e7168cae820ff97d5140ad058bfeb",
        "title": "秋来",
        "author": "晁说之",
        "content": "秋来颇自适，抚此清收时。\n不假绝交论，聊吟招隐诗。\n山阿新橡栗，朝廷旧皋夔。\n早晚罢给散，恩偕雨露垂。",
        "dynasty": "宋",
        "collection_info": null
    },
    {
        "uuid": "2a7cc32c382764b7cd780995e048622b",
        "title": "十月十三日自郡归山中寄周秀实昆仲",
        "author": "晁说之",
        "content": "阴灵识阳月，怪树知穷谷。\n路转山迎人，峥嵘失南北。\n回首人间士，总总今何役。\n嗟子此行李，志尚亦云独。\n世事兼漳{氵鉴}，温凉俱所欲。\n耿介自小人，大匠死绳墨。\n伯仁莫妄评，阿奴不碌碌。",
        "dynasty": "宋",
        "collection_info": null
    },
    {
        "uuid": "ff49e952f16b2d4a9d8c6c3a20a91d4c",
        "title": "忽蒙秀实内黄贤尉寄书期许稠至有经世之语辄代书为谢",
        "author": "晁说之",
        "content": "岁宴慕羣侣，鱼鸟各知息。\n故人音书来，怜我此时忆。\n忠言开靡靡，岂但问寝食。\n我有山耕愿，久矣君已得。\n中道忽献书，明时思自立。\n一官虽漫与，颇知民苦疾。\n豺狼不当路，雨露发天秩。\n植杖听班诏，去暴看甲乙。\n闾阎心欲速，廊庙虑匪棘。\n恨不死褚渊，叹嗟起安石。\n固云小人鄙，未易君子识。\n悠悠定谁堪，世事儿女剧。\n君才雄且鋭，欲振排云翮。\n但恨张公子，蹶蹶难与适。\n功名良可图，燕然铭谩勒。",
        "dynasty": "宋",
        "collection_info": null
    },
    {
        "uuid": "0d071e5f5b8f0aa2f98de336ef42b620",
        "title": "赵德麟书来言黄九闻移命后径游峨嵋慨然有作",
        "author": "晁说之",
        "content": "蹇产久无赖，相羊忽有期。\n野马脱羁日，逐客赐环时。\n乡国眼中见，申肘犹云迟。\n夫子独不尔，西復到峨嵋。\n初非身世谋，无泪竹枝辞。\n岂是轩冕人，要路莫相疑。\n归来旧台阁，风霜尝路岐。\n曰予有末契，斯焉定何之。\n兴怀白象士，復自话别离。\n万行端难渝，短轴赏新诗。",
        "dynasty": "宋",
        "collection_info": null
    },
    {
        "uuid": "830df26dfcf5cee26dbc907053662220",
        "title": "无己初除正字以诗寄之",
        "author": "晁说之",
        "content": "平生阮步兵，口不道臧否。\n每笑谢着作，自是雌黄口。\n闭门秋草多，金风摇白昼。\n忽传黄纸书，校艺羣公后。\n执鴈有楚越，佩剑无左右。\n难画浑沌眉，遽识齐宿瘤。\n彭城陈夫子，笑我颜何厚。\n为语陈夫子，人生无不有。",
        "dynasty": "宋",
        "collection_info": null
    },
    {
        "uuid": "99f3ba4112c5a94a7ec31cce0f79dd4e",
        "title": "寄陈叔易",
        "author": "晁说之",
        "content": "春色今似我，已老不足爱。\n花随浮云空，只有蜂蝶在。\n问春归处无踵迹，肠断江南与江北。\n青春不似青山常有情，处处相逢好颜色。\n山中故人头亦白，何敢劳渠坐相忆。\n愿得春风一夜万丈高，乘之归去旧岩谷。",
        "dynasty": "宋",
        "collection_info": null
    },
    {
        "uuid": "27bff05bcdc801e0926cd9bcb1dc219f",
        "title": "答赵德麟见招之作",
        "author": "晁说之",
        "content": "王孙囚冠安稳无，骨清肉健今更癯。\n学似东山何所歉，才如北海莫言疏。\n几年汉上狂歌散，今日山前幽梦余。\n消息远来知有意，碧岩却要子来居。",
        "dynasty": "宋",
        "collection_info": null
    },
    {
        "uuid": "c1bfedd67bd5dd854ad38f90d164e340",
        "title": "和十二弟见降羌过洛",
        "author": "晁说之",
        "content": "百代兴亡吐谷浑，圣主神谟不世恩。\n解缚再生有孙子，无劳倚笑上东门。",
        "dynasty": "宋",
        "collection_info": null
    },
    {
        "uuid": "6195de1672aed916d4299eab42cbfddc",
        "title": "君莫恶行",
        "author": "晁说之",
        "content": "今年蚕母连万箔，屋边桑叶浑不着。\n彷徨何计救戢戢，出弃陌头空涕泣。\n前日初眠不敢语，今日贱之如粪土。\n不容身老吐一缕，回首室中殊乐苦。\n何敢愿天不我与，亦太无情彼蚕母。\n芙容锦帐醉新粧，那知有恨如许长。\n相公日恋北门乐，迎候马前君莫恶。",
        "dynasty": "宋",
        "collection_info": null
    },
    {
        "uuid": "30271e2ad2463141238d8b9ba9f8c1f8",
        "title": "夜行自戏六五言",
        "author": "晁说之",
        "content": "触热褦襶几许，我生何艰哉。\n九天星斗初转，汲井意徘徊。\n不解鸣珂帝所，踉蹡没尘埃。\n为问晚嫁卢姬，一笑为谁开。",
        "dynasty": "宋",
        "collection_info": null
    },
    {
        "uuid": "fba0c969eee62a5308668f2e8d6bba59",
        "title": "题卲武军泰宁县叶恪循道清风楼",
        "author": "晁说之",
        "content": "叶公贤父子，清风何奕奕。\n爱彼清风好，危楼高百尺。\n来从玉宇远，照衣光可掷。\n桂叶尚飘飘，蕙草不习习。\n平生眼豁开，脱然凌羽翼。\n对饮伴明月，故人念畴昔。\n咏歌何穆如，援琴更幽寂。\n慈乌遶难老，霅溪非其匹。\n华阳三层上，松韵亦萧瑟。",
        "dynasty": "宋",
        "collection_info": null
    },
    {
        "uuid": "fc8e1f453b4f39ba97792c29aaf86aa4",
        "title": "始到无极作",
        "author": "晁说之",
        "content": "徂岁若飞羽，去矣不可招。\n谅积寒暑多，我髮觉翛翛。\n是身一枯木，引忧自焚烧。\n河山再游宦，乡国梦魂劳。\n友朋不敢思，得意在本朝。\n弟妹天一方，披衣泣中宵。\n介拙取如此，罪侮肯相饶。\n眷言此邦人，不与我逍遥。\n五日无羊俎，十日无鱼庖。\n懒我蔬菜惯，妻儿嗔呶呶。\n亦有寝食地，肘申瓦叹摇。\n政自不容膝，如彼风后巢。\n当此仲夏时，何以谢炎歊。\n前闻严君平，气和生凉颷。\n但恐此语欺，古道久可嘲。\n平生鄙潘岳，怀县復郁陶。\n靖节真吾师，一去何超超。\n终期不自堕，赋诗畔牢骚。",
        "dynasty": "宋",
        "collection_info": null
    },
    {
        "uuid": "119913b444473faae214e25e0bd0af48",
        "title": "送杜通直乞罢无极南归",
        "author": "晁说之",
        "content": "青堂帐下白题歌，王师城外横天戈。\n白首国母契丹女，泣问王师来谓何。\n将军突骑擅府库，羌儿逃死独峰驼。\n军中即日拜太守，兜鍪未脱羣冠峨。\n杜侯别乘不愿行，自言壮志今消磨。\n顾岂不知金币饶，家有清风誓不颇。\n归来南北信所之，无极陋壤留则难。\n却卷前志随征鴈，回首三吴风景和。\n怜君骨法可学道，此身肯与树婆娑。\n嗟予投帻亦不晚，君好访我嵩山阿。",
        "dynasty": "宋",
        "collection_info": null
    },
    {
        "uuid": "4b326b65df0ada5b5e6102c4b811518a",
        "title": "赵君年十六作雨诗极奇验可畏说之辄次韵和之",
        "author": "晁说之",
        "content": "天地绵绵寄一水，上有浮羽下累块。\n时时出溢不自持，或蒙或霔初有底。\n人间妄见得雨名，穴居那解知其际。\n既久天地如卵毈，漏下涌上潜相继。\n日鸡月蟾喜潴污，力敛光明悭不费。\n兹復何时霖未休，万牛高木同茅刈。\n朽屋欹倾嗟莫支，好逐苴浮连一穗。\n何处红药媚芳妍，但见土花争点翠。\n被湿出门意憀栗，刺舟庭下却车骑。\n茫然谁与散此愁，文定诸孙森葆翳。\n青青稚齿口鼻哽，滂沱苦语天工弃。\n赵生十四识嵇康，谅知前言非我戏。",
        "dynasty": "宋",
        "collection_info": null
    },
    {
        "uuid": "5addc92122ceea9b7a25b40ae36fb2e9",
        "title": "黄河多淘河之属有曰漫画者常以觜画水求鱼有曰信天缘者常开口待鱼感之赋三诗 淘河",
        "author": "晁说之",
        "content": "淘河復淘河，后土激浪沙分波。\n大石羽转杂龙鼍，汝欲澄清力几多。\n官家费尽水衡钱，万夫政待汝漪涟。\n天上有河鹊以填，可增汝漫髠其颠。\n虚名覈何尝，休讥汝在梁。",
        "dynasty": "宋",
        "collection_info": null
    },
    {
        "uuid": "318294a9fd848b36176610ab5bb21fcd",
        "title": "黄河多淘河之属有曰漫画者常以觜画水求鱼有曰信天缘者常开口待鱼感之赋三诗 漫画",
        "author": "晁说之",
        "content": "漫画復漫画，河尾沙软喙一尺。\n天生刚啄不解秃，倦鱼薄浅幸有得。\n谋拙力百费，何处有金翅。\n饥肠倚暮烟，惭愧信天缘。",
        "dynasty": "宋",
        "collection_info": null
    },
    {
        "uuid": "3fe48ee06864fed3dbe59029fef5caba",
        "title": "黄河多淘河之属有曰漫画者常以觜画水求鱼有曰信天缘者常开口待鱼感之赋三诗 信天缘",
        "author": "晁说之",
        "content": "信天缘，何为者，非达亦非贤。\n终朝开咮不敢仰，待鱼落咮急下咽。\n大鱼变化小鱼黠，谁肯効命于尔前。\n皇天日月高，无心怜尔曹。\n几欲强求索，岂不鉴漫画。",
        "dynasty": "宋",
        "collection_info": null
    },
    {
        "uuid": "4d405de4e8651528a0a541d132ab966f",
        "title": "比日风雨甚异山下人云此六月龙会时也中顶有会龙洞予尝游焉赋诗记其事今感之有作寄赵德鳞",
        "author": "晁说之",
        "content": "西峰掩映东峰明，倐忽起灭令人惊。\n九野雨足龙上征，六月正乃会玱珩。\n雷电断绝风来轻，鼓倡鼙和铃箫笙。\n虹霓舒斾云摇旌，万龙夭矫宿峥嵘。\n天门大开仙子迎，不比它邦时雨行。\n中天有洞遗珠缨，我昔酌泉探幽清。\n尚疑不然今信诚，安得问讯骖骑鲸。\n脱去禁令朝玉京，相羊容与俯四瀛。\n下呼我友何营营，寒饥暑渴亦已更，胡不同我此长生。",
        "dynasty": "宋",
        "collection_info": null
    },
    {
        "uuid": "fabc025ce0a783c2ae5faa790c569ebc",
        "title": "和涧上丈人石淙作依元韵",
        "author": "晁说之",
        "content": "岷江将入海，金山中斥攫。\n近樵得鴈荡，平地风落落。\n狞儿一称绝，如夔理舜乐。\n那知嵩石淙，视彼削则削。\n两处各瑰俊，一旦得磅礴。\n水从嵩阴来，到此几溪壑。\n势尽划纵横，天地自开凿。\n腹背涵丛峰，星斗俱漠漠。\n波摇下嵚崯，云度上岞崿。\n为山无麓趾，突兀便可乐。\n北首揖三顶，鴈行共辽寞。\n睥睨万培塿，飘然风中箨。\n莫言聚石耳，乍如五阴剥。\n试观烟霞生，如莲敷青雘。\n非山亦非石，水亦非激跃。\n痴龙有路寝，醉蜃不收阁。\n因得为人戏，何处颜色怍。\n或疑上帝宫，盆山映丛薄。\n盲风吹下将，尘世暂斟酌。\n又疑涿野战，行阵龙虎作。\n过怒禁不散，结此空黝噩。\n宁论八阵图，水来俄而却。\n惜哉游者稀，元老情不恶。",
        "dynasty": "宋",
        "collection_info": null
    },
    {
        "uuid": "6632f21219980c6caa78e7514cec83e1",
        "title": "偶得双头莲花戏作",
        "author": "晁说之",
        "content": "君子不见昭仪飞燕姊妹在汉宫，同妍共丽媚赤凤，赤凤一日与俱逝长空。\n又不见大舅小舅兄弟专晋亦何有，兄招千里兵，弟殒一杯酒。\n嗟尔芙蓉芬芳姿，出水无染称瓌奇。\n亭亭各映清涟漪，高下浅深何不宜。\n尝游镜湖五月时，目极万迭青罗衣，一花独出擅朝晖。\n譬如神情散朗王夫人，不争铅黄桃李春。\n又如君子立朝廷，朋而不倚自修正。\n何乃反常为异失故态，比之人事那足爱。\n只恐横塘知我有恨处，故教绝艷相并语。\n莫言才气世无双，并蒂何如君看取。\n不然戏我坎壈此世每不偶，逢人好匹开笑口。",
        "dynasty": "宋",
        "collection_info": null
    },
    {
        "uuid": "568a19165474eeba659eb3e07b921375",
        "title": "正月六日七日书所见",
        "author": "晁说之",
        "content": "扶光岁首当何辰，荐视变异纷无垠。\n既惊马日不为马，况復人日不成人。\n咸疑白昼悬月魄，譁言日月相斗格。\n如负如空天风愁，似食不食自毒螫。\n空裏黄埃下百重，日心黑气交四磔。\n不知何地匿阳乌，人间百鸟竞号呼。\n可怜海气使如此，杏梁瑞彩想中都。",
        "dynasty": "宋",
        "collection_info": null
    },
    {
        "uuid": "a79c75ad43464d3a4310819114b23cc9",
        "title": "送许同年赴江宁知录",
        "author": "晁说之",
        "content": "风棱索索许子伯，轺车督邮声赫赫。\n裔孙德似官亦同，独乘瑞雾开羽翮。\n金陵城裏春色多，疑是六朝旧金碧。\n只宜细看后庭花，慎莫垂泪江家宅。\n吴骠那解醉离肠，嗟余自是思归客。\n荷叶开时杨梅熟，江南江北遥相忆。",
        "dynasty": "宋",
        "collection_info": null
    },
    {
        "uuid": "c94642ff8f09b42e8c5a215a3fd3fc45",
        "title": "送坛守赴阙",
        "author": "晁说之",
        "content": "昔时江南士人轻吴会，正如长安洛阳论宾主。\n自从九州花开一日来，欣欣不復闻此语。\n明州太守江南英，信美之乡是吾土，莫言只饮甬水便无情。\n黄鹄排赤霄，垂翅一再举。\n御厨赐食紫驼峰，情多犹忆马夹柱。\n依然梦断四明山，花信风裏怜梅雨。\n潮平驩喜浪婆儿，莫错举棹新城江上去。",
        "dynasty": "宋",
        "collection_info": null
    },
    {
        "uuid": "749ee12accaefbdb0aa10c187083a91d",
        "title": "顾弥邵以其尊内翰所有欧阳公集遗侄季澈赋诗篇末见及辄次韵作",
        "author": "晁说之",
        "content": "昭陵人物一朝盛，晚有醉翁为拟伦。\n譬如羣凤粲羽翰，来下千里仪九成。\n凤归乐绝天寥寥，人间坠简空垂精。\n可但光华开日月，要识忠愤耸幽神。\n虎头本是当时客，教子传孙无粟亭。\n昼吟夜诵翁文耳，池蛙何容聒正声。\n得之不待金错赠，好守门律如时令。\n君家此叔定不痴，莫厌家鸡外勤请。",
        "dynasty": "宋",
        "collection_info": null
    },
    {
        "uuid": "5a2949a2c32cc00008cf5a77b72fbaa1",
        "title": "送公望",
        "author": "晁说之",
        "content": "窃独悲秋霖，江湖难为客。\n短髮思归时，奈此西行色。\n念君诸王孙，风骨秀而整。\n衣冠旧诸生，不羞见狭领。\n邂逅託末契，君室献可孙。\n岂但姻娅旧，有感风义敦。\n君知前辈好，宁用文墨期。\n颍麟陈留言，为君爱吾诗。",
        "dynasty": "宋",
        "collection_info": null
    },
    {
        "uuid": "64b3160c3c18794d8fc9d6904972fcc7",
        "title": "新作竹轩",
        "author": "晁说之",
        "content": "斋壁值墨竹，文苏两先生。\n移根今何殊，初度风雨声。\n妙识前日意，欢见此时情。\n家山几千里，客恨倐似倾。\n归期恨今晚，像此葺茅楹。\n故知江海梦，常共月华清。",
        "dynasty": "宋",
        "collection_info": null
    },
    {
        "uuid": "a7e1aa68617e214fbbdb2dae61fb44f7",
        "title": "感怀",
        "author": "晁说之",
        "content": "甬东为客久，心期日自昧。\n秋风沧海潮，尚余桂江泪。\n形影怅已老，颇识前人意。\n柳子与沈侯，超迈万人外。\n终日常戚戚，不知果何是。\n我亦负罪臣，视彼才藻愧。",
        "dynasty": "宋",
        "collection_info": null
    },
    {
        "uuid": "7e9c081594725be0e3c70006f7a32b83",
        "title": "感兴",
        "author": "晁说之",
        "content": "越山无黄叶，客子自悲秋。\n朝来风雨恶，白浪翻山头。\n归鴈不敢度，何事此淹留。\n少时笑古人，耻为关外侯。\n老识古人意，首山復首丘。",
        "dynasty": "宋",
        "collection_info": null
    },
    {
        "uuid": "6d8d4a0fdf03ae3cb29c95b76bdbb16c",
        "title": "秋晚",
        "author": "晁说之",
        "content": "居恨日不过，復此秋云暮。\n一岁余几何，挽之安得住。\n老矣且勉学，高谈非所与。\n贫贱苟不惭，势力则不惧。\n凉飇幸已多，宁烦赋不遇。",
        "dynasty": "宋",
        "collection_info": null
    },
    {
        "uuid": "41e533c3470844a543c9661985576a56",
        "title": "题琦公讚光堂",
        "author": "晁说之",
        "content": "山川固高深，不掩珠玉光。\n道人觉物者，明明岂自藏。\n奈何一世中，暝醉不我臧。\n收敛万古志，风雨一茅堂。\n问之默不语，诗成兰蕙香。\n山中多卉木，有待而芬芳。\n自怜年少时，彻今昼公行。\n虚空流水远，天外有鸾凰。\n白髮此种种，红尘谁茫茫。\n嵩少今卜筑，因之归兴长。",
        "dynasty": "宋",
        "collection_info": null
    },
    {
        "uuid": "68797c5ea25ae8f29f541e30afd59b0c",
        "title": "风",
        "author": "晁说之",
        "content": "一雨一月强，天地同翳如。\n大风半夜起，上下痛扫除。\n彼苍不自压，人力端奈渠。\n不然何特异，摇荡此寰区。\n痴儿怖惧起，无衣冻不苏。\n尚恐山岳仆，宁暇小物谋。\n人生所托微，造化仁有余。\n明朝木杪静，晏晏看天衢。",
        "dynasty": "宋",
        "collection_info": null
    },
    {
        "uuid": "a2bc670d436051e80bc7588bfaa89451",
        "title": "夜雨",
        "author": "晁说之",
        "content": "夜雨听沉寂，颇似嵩少时。\n但怪越江上，非此严冬宜。\n重冈迷积霰，故山今付谁。\n潮头斯更健，鱼尾适自嬉。\n独如客子何，耿耿问心期。",
        "dynasty": "宋",
        "collection_info": null
    },
    {
        "uuid": "e66bc67bd510698e2048528fc6c5be3c",
        "title": "寒江",
        "author": "晁说之",
        "content": "寒江不可望，怖尔船中客。\n波涛已无时，风雨又几日。\n人多冒险艰，我独幸沉寂。\n蛟鼍得意豪，鸿雁归期急。\n吾孙解蛮语，政可一戏剧。",
        "dynasty": "宋",
        "collection_info": null
    },
    {
        "uuid": "4c38f5c9999415fa42673acad4d254f4",
        "title": "夜大风",
        "author": "晁说之",
        "content": "夜半江头清客耳，彷佛钟声风雨裏。\n雨收风冷独严威，鼍号龙战江声徙。\n政是夫差破吴时，鼙鼓百万当者靡。\n白头嵩客奈此何，他年惯听山之阿。\n惟彼天地之中央，岫埙篪谷宁厌多。\n吾土信美小人哉，何不处处作好怀。",
        "dynasty": "宋",
        "collection_info": null
    },
    {
        "uuid": "2192611b25e03dca9e0202c711f84fd4",
        "title": "和胡少汲游山",
        "author": "晁说之",
        "content": "峭直汉大夫，伊余忝末胄。\n出不遇良媒，生本值恶宿。\n高曾耀图牒，罪戾辱堂构。\n十饥付羣儿，万恨阁孤咮。\n耻争市井日，雅愿农田寿。\n感慨触目新，忠愤平生旧。\n欲论国中枢，谁识不下辏。\n偶为江湖游，喜见园林茂。\n但恨老子迂，难復处士秀。\n怀我故时人，识彼往岁绶。\n故人多零落，高义或邂逅。\n有美中庸胡，愿息金兰臭。\n家住灊岳云，赋此小山狖。\n纔显便官豸，暂处得僧鹫。\n大篇既锦舒，小章亦玉镂。\n本期古人知，岂急今朝售。\n又如五色丹，必待九转就。\n不近恋洛阳，何远惮句漏。\n神智此既澄，世网不待透。\n明珠雀能衔，黄金鸟解潄。\n遗骨一国珍，死鬓百草鬬。\n果谁真美恶，亦曷定先后。\n食柏莫分甘，种漆要自守。\n无思粱肉肥，忽厌藜藿痩。\n德义难沃怀，情欲为穿溜。\n小人窘咫尺，君子狭宇宙。\n清音可相羊，畏途肯宿留。\n原宪不知贫，季氏徒夸富。\n既皆白髮侵，宜各素心究。\n内不识织纴，外嗜饱饤饾。\n一言可酣醉，八月非醇酎。\n苟适年少场，或落春花囿。\n武思挥日功，文欲凌云奏。\n懒出枥马嘶，惜笑闺女侑。\n巧意难幸得，枯胫或遭叩。\n君如此攘臂，我此甘缩袖。\n归见鲁卫士，未觉风宜陋。\n每增输心僞，矧非见面骤。\n猿笑识岩穴，鸡鸣知旦昼。\n吾语虽不媚，厥意或可厚。",
        "dynasty": "宋",
        "collection_info": null
    },
    {
        "uuid": "33de469d71b5b627a1915e3126852a88",
        "title": "谢周同年通叟诗卷",
        "author": "晁说之",
        "content": "周郎既老曲不顾，自作吴音歌白苎。\n二三名胜能知音，伧翁得之嗟已暮。\n玩之在手一载读，愈见佳处心愈妒。\n君乎瘖休无復鸣，我宜如许他宜虑。\n乡曲豫章皆奇才，直上千尺已摧去。",
        "dynasty": "宋",
        "collection_info": null
    },
    {
        "uuid": "fc5ab20e229b33f784a914c85823808b",
        "title": "送琦公诗卷",
        "author": "晁说之",
        "content": "孤山教体外，赋诗汤休上。\n后来数参寥，接手得宗匠。\n东游四明山，怀人增恻怆。\n何言遇老琦，二公论辈行。\n但欠主盟人，汲古自清唱。\n明年已七十，句法何荡漾。\n兹山近蓬莱，展卷到绝旷。\n岛子敢赓酬，我正恨难傍。",
        "dynasty": "宋",
        "collection_info": null
    },
    {
        "uuid": "0ebb7b1c01c2e8651d2a16f1cd3d19b6",
        "title": "次韵和法琦",
        "author": "晁说之",
        "content": "野寺木鱼午不响，老僧乞米樵松根。\n志幽思苦作诗戏，处身不忌如洼罇。\n大轴视我正其欲，尚恨近体意虚辱。\n报以五字陶谢家，要看素丝难纯束。\n江头梅雨灭槐火，我正思公惭饭颗。\n復我苦淡来恼予，叹息有能无不可。\n枉是昼公出前溪，猥效苏州失故栖。\n苏州风流今不见，公乎老矣谁提携。",
        "dynasty": "宋",
        "collection_info": null
    },
    {
        "uuid": "540f1731f77562b04e089b7981555d5e",
        "title": "书事",
        "author": "晁说之",
        "content": "越天梅雨短长思，嵩阳客子问归期。\n幽梦远近徒犹夷，细字老眼厌纷披。\n身将隐矣又何为，且舒萦滞为客时，故自平平欲语谁。",
        "dynasty": "宋",
        "collection_info": null
    },
    {
        "uuid": "08d2f1ee5327d42c0b79abb3b9068409",
        "title": "连日酷暑异常摅闷而作",
        "author": "晁说之",
        "content": "寒暑平分，东南之徼，何多暍哉。\n远望炎洲，近观火井，相与朝烬而夕灰。\n名曰冰纨霜练，服之一缕如十袭，而信衣冠之不能。\n敢疑夏祖之居会稽，短髪文身自蔽以草莱。\n浪婆儿，身世世，共道常年不如是。\n谁復怜北客，此日真憔悴。\n深山乳虎想腾倚，清风不来空啸死。\n安得人如葛稚川，脱身直下坐井底。\n奈何沧海浊沸，日不敢浴，金波自烂玉兔熟。\n四方上下浊氛满，何许层冰映雕玉。\n苦熟何不可，浊氛端恼我。",
        "dynasty": "宋",
        "collection_info": null
    },
    {
        "uuid": "4ebf986bc8479f8b5b52b9142bcfbb10",
        "title": "大热戏作",
        "author": "晁说之",
        "content": "仕板三十年，罪籍乃十岁。\n妻儿叹朝夕，欲免饥寒累。\n尔来官南陬，长夏苦炎炽。\n自疑吾其鱼，釡鬵方尽沸。\n金石方流烁，况此病而悴。\n却顾妻儿笑，聊取一嬉戏。\n饥肠虽自鸣，寒冻非吾事。",
        "dynasty": "宋",
        "collection_info": null
    },
    {
        "uuid": "2160eb0e93f3f1a7e375a1ad80e52eee",
        "title": "谢仲长通判朝议兄惠顾渚茶",
        "author": "晁说之",
        "content": "天子不尝阳羡茶，二百年余吾侬咨嗟。\n可是吾侬咨嗟休，涛江春色远含羞。\n赵卿老矣刺史半，缄题寄我甬水头。\n故副委员长不敢西争去贵嗜，最宜东来同羁愁。\n人生趣尚有穷达，草木还亦如人不。\n谁家弃妇泪未干，忍对孤鸿暮影寒。\n赵卿虾菜且良食，莫教归梦到长安。",
        "dynasty": "宋",
        "collection_info": null
    },
    {
        "uuid": "67a15a58b940214f415aaeecf0946b2b",
        "title": "初秋思旧山",
        "author": "晁说之",
        "content": "秋江未澄澜，秋声已先到。\n颇谢凉风吹客愁，何须落叶惊人老。\n古来此兴定何如，自愁不愁自倾倒。\n直尔相羊好远游，何不命驾归嵩丘。\n君乎不上三十六峰顶，只恐君家未是秋。",
        "dynasty": "宋",
        "collection_info": null
    },
    {
        "uuid": "454d7dc4e5ea9678f6b3deea9cdf5cb1",
        "title": "送范八西上",
        "author": "晁说之",
        "content": "江头枫树秋，东吴王孙愁。\n谁復怜北客，梦不到中州。\n子能中州去，独我不自聊。\n心事岂如期，来岁同归舟。\n子今未二十，志气长者流。\n勤读未勤问，有待再见不。",
        "dynasty": "宋",
        "collection_info": null
    },
    {
        "uuid": "9cb9258345325779a3ff0e89dfe820b7",
        "title": "秋日江上作",
        "author": "晁说之",
        "content": "秋色千里来，潮波八月壮。\n起帆增江势，劲风滋颉颃。\n海道当如何，燕羽去云上。\n人生自窘束，有情宜骋望。\n两眼幸未盲，莫谩读易象。",
        "dynasty": "宋",
        "collection_info": null
    },
    {
        "uuid": "d682cbda7e2bc4c5dfcbd1e6f5bbb203",
        "title": "题明发所画访戴图渠自有诗",
        "author": "晁说之",
        "content": "扁舟雪夜兴，千载风流存。\n诗画能幽绝，不似诸王孙。\n兴多却易尽，一世復何待。\n伧父莫骂予，犹且不见戴。",
        "dynasty": "宋",
        "collection_info": null
    },
    {
        "uuid": "f57518e08c4a5e804c4572b11e7de946",
        "title": "岚露雨",
        "author": "晁说之",
        "content": "越山八月时，扬扬岚露雨。\n却疑梅再黄，奈何燕已去。\n平生始知名，要来愁羁旅。\n前愁岂不多，纷纷新代故。\n谁为司愁者，特于予不负。\n寄言宦游子，行李莫匆遽。",
        "dynasty": "宋",
        "collection_info": null
    },
    {
        "uuid": "1046a1165d478c245be528cf71f42d60",
        "title": "寓兴",
        "author": "晁说之",
        "content": "秋风来偏战，万叶倐奔亡。\n客子江海间，是时多慨慷。\n何事新来鴈，矫翼过吾乡。\n吾乡多霜雪，岂不坂路长。\n思览万物表，试登千仞冈。\n徜徉未终乐，急景叹扶光。",
        "dynasty": "宋",
        "collection_info": null
    },
    {
        "uuid": "6af14165e4122d03bb985e038109286d",
        "title": "古人",
        "author": "晁说之",
        "content": "古人愁已极，今我不用愁。\n去日已忽忽，来日谅悠悠。\n便能如此志，终恐惭白头。\n经月不读书，闭目得自求。\n不如悬车好，更復外言不。",
        "dynasty": "宋",
        "collection_info": null
    },
    {
        "uuid": "c6d875c0b7ca085fbf8f9ce509a8ba73",
        "title": "风雨纵横至",
        "author": "晁说之",
        "content": "风雨纵横至，此非渊明庐。\n勉哉风雨操，人品有贤愚。\n彼方适云旗，我切畏泥涂。\n凄凄向深夜，何处识斗枢。",
        "dynasty": "宋",
        "collection_info": null
    },
    {
        "uuid": "2f7e2ae6eb5d79c38eb8ec714d2c68a4",
        "title": "乘小艇戏作",
        "author": "晁说之",
        "content": "知章骑马似乘船，我今乘船若骑马。\n舳鸣舻喷索莫驭，左磬右控手不把。\n稍稍风恬可骋望，忽忽波骇难游冶。\n既信河流怒颊豪，不疑瞿唐不可下。\n婆儿未用伧儿怪，赤马能战驰马败。\n伧儿自哂亦以屡，愧尔会稽夏仲御。",
        "dynasty": "宋",
        "collection_info": null
    },
    {
        "uuid": "2f3af98c26bcb5672e0118f122a94263",
        "title": "忆江南赠通叟年兄",
        "author": "晁说之",
        "content": "北客而南征，蹇产非所志。\n问津人尚绝，后来狂避世。\n流离窜斥者，其数非一二。\n风流称南朝，文物始佳丽。\n要途在荆扬，僻左处吴会。\n吴会兴国来，乃以丹漆贵。\n若其大才豪，终是江南最。\n君家住江南，豫章生次第。\n非但吾言逼，正尔百忧似。\n易见岩下电，难识斗间气。\n结绶三十年，胆策未一试。\n譬如瑚与琏，讵落日中市。\n飘然渡浙江，式慰此憔悴。\n我屋梁园久，近卜嵩峰邃。\n海虫难下筯，粟浆有贱嗜。\n不读非圣书，忍更增疣赘。\n又不求甚解，未肯争破碎。\n排闷亦吟哦，清潦谁滋味。\n自从住囚籍，一语不敢谓。\n岂惟要绝言，自憎生此喙。\n因君发吾狂，明当保严誓。",
        "dynasty": "宋",
        "collection_info": null
    },
    {
        "uuid": "b4b7c9eef3f52156f43177789fb98e29",
        "title": "桃",
        "author": "晁说之",
        "content": "江南桃叶齐，江北桃根低。\n各自擅风流，人情千载迷。\n桃花竟谁比，风雨日凄凄。",
        "dynasty": "宋",
        "collection_info": null
    },
    {
        "uuid": "e5a1c5d55ce1d00033e6bd125e67a064",
        "title": "园中戏作白纻",
        "author": "晁说之",
        "content": "人间春色不须臾，芳草妬华不萦纡，杨花不分上空虚。\n宓妃一去百代无，不如云外万乐俱。\n南斗鼓瑟北斗竽，与酬酢者非君徒。",
        "dynasty": "宋",
        "collection_info": null
    },
    {
        "uuid": "404b828babbc1f10e897f43f477c1d5e",
        "title": "题冲弟诗卷",
        "author": "晁说之",
        "content": "阿冲五字来，江山千里余。\n能尔丽金碧，定是勤诗书。\n文章与神明，动作本自俱。\n古人既云已，令公有规模。\n五世以文称，故家谁復如。",
        "dynasty": "宋",
        "collection_info": null
    },
    {
        "uuid": "da98c710e12ae50b505f01ff31216852",
        "title": "昨日之日",
        "author": "晁说之",
        "content": "昨日之日梦可追，今日之日愁能迟。\n日之授谢亦何有，但莫令吾忠信亏。\n但莫令吾忠信亏，家山北斗身海湄。\n脍鲸斮蛟既不得，虾虫腥咸安用之。\n难将短髮留长恨，山中好在鸡黍期。\n有船载书復归去，高谊解释幽林思。",
        "dynasty": "宋",
        "collection_info": null
    },
    {
        "uuid": "14a93f977e40cf4d10e723b22dea6540",
        "title": "赠然公界方",
        "author": "晁说之",
        "content": "西方石为简，东山人可与。\n不用量三江，聊以压四虎。",
        "dynasty": "宋",
        "collection_info": null
    },
    {
        "uuid": "0c92a229d51158f3a5b4e74986b26216",
        "title": "偶见陈诚之一诗不胜钦叹辄纪赠求其巨篇深愧芜累",
        "author": "晁说之",
        "content": "四明唐中叶，处士有陈深。\n书既殚万象，诗想瑶华音。\n惜哉不并传，裔孙自苦吟。\n岂易识此孙，海底珊瑚沉。\n邂逅我见之，昔恨阻冲襟。\n念我理归棹，旅梦断遥岑。\n愿乞十九首，降尽河外心。",
        "dynasty": "宋",
        "collection_info": null
    },
    {
        "uuid": "bc984d865badf9948a386c75d1bf1348",
        "title": "赠琴照",
        "author": "晁说之",
        "content": "会稽城畔不见海，会稽城裏海有声。\n此海之声三尺桐，渺如渤澥含太清。\n惜哉寂寥三十载，月出愁空不肯明。\n邂逅彼孙曰冲照，燕坐之余秋色横。\n摇手照乎休可已，悲风河水客心惊。\n我少学此今白髪，念昔知音冢草生。\n亦復何人能子知，空问世身不得轻。\n庭鹤待此朝入馔，子食有禁宁无情。",
        "dynasty": "宋",
        "collection_info": null
    },
    {
        "uuid": "9e256fa091cf4656f9b7e84729176f30",
        "title": "缺门遇王三兄师文",
        "author": "晁说之",
        "content": "生民本羁旅，何以娱今朝。\n风雨崤渑道，离别秋冬交。\n忽復有好怀，故人道旁招。\n如狂语错乱，疑梦情飘飘。\n君鬚何尽白，我志则全消。\n忧患君恐可，图书兴尚豪。\n玷珪宜委土，良骥乃繫匏。\n但愿不再辱，敢慕无久劳。\n马蹄分异县，朔吹结同袍。\n三年以为期，嵩少理居巢。",
        "dynasty": "宋",
        "collection_info": null
    },
    {
        "uuid": "146ba29a062239953b80733a687a484b",
        "title": "河中府古兴寄刘杜舆",
        "author": "晁说之",
        "content": "肘腋患难御，垣墻倾莫制。\n兹者论战国，破秦必在魏。\n初疑此语谩，身到识真是。\n河山既设险，信食以自治。\n秦虽百虎狼，得进不得退。\n襄王昧远图，苏秦嗜近利。\n惜哉计画疏，为此山河愧。\n我怀谁与语，刘子长论议。\n方为十二史，吾言不可废。\n眺听常思君，梦魂先朔吹。",
        "dynasty": "宋",
        "collection_info": null
    },
    {
        "uuid": "8207a4a79e4506a22be7e3f69868efa4",
        "title": "至河中首访鬼拔河图有画人云因陆学士移其壁乃毁寸尽令人感慨终日有作",
        "author": "晁说之",
        "content": "坎坎分明拔河戏，盛在北朝唐尚尔。\n画手何人郑子虔，妙不戏人惟戏鬼。\n更无狞厉可严怖，既曰依人人是拟。\n家家贾勇负胜余，见之心宁不知耻。\n最是隋宫窈窕春，汗粧蓬髮羞相比。\n故宜落笔在蒲州，门外河来三万里。\n邻几舍人有搨本，诗翁赋诗名更起。\n咏诗想画二十年，客舍此邦心自喜。\n揽真永绝僞物欺，顾影岂尽形仪美。\n嗟予断绝百事心，痴处留情独在此。\n魑魅魍魉好奔迸，文彩风流终弃圯。\n出门访之无处所，惜哉史君陆子履。\n但欲便坐易瞻玩，不知壁古难移徙。\n岂无剥落一寸余，我愿宝之若琼蘂。\n不然当学补亡诗，收拾粉本细纲纪。\n或谓前年九鼎成，时无杂糅清如水。\n虽有高室谁瞰之，亦莫揶揄毛手指。\n帖壁不祥宜遁逃，綵门抛捘方靡靡。",
        "dynasty": "宋",
        "collection_info": null
    },
    {
        "uuid": "48ad28a774e61bd2b7861344d7a63eb1",
        "title": "初至鄜州感事",
        "author": "晁说之",
        "content": "罪斥云一纪，常亦守官箴。\n置身江海畔，放言麋鹿岑。\n大吏不呵谴，小吏自堪任。\n虾菜日异馔，着书敌南金。\n岂无二三子，善叩响不沈。\n更逢四高士，语妙何愔愔。\n俯揽尘土影，仰摅冰玉心。\n苦辛虽在昔，菑穫实于今。\n归榜不忍速，故庐尚可寻。\n金闺朝轇轕，荃壁梦萧森。\n领阔贻尔诮，新贵使我瘖。\n饥寒一丈室，奔走九秋砧。\n长坂马难健，败絮虱易侵。\n池西别故旧，税驾雕山阴。\n白翟无曩迹，赫连有脱镡。\n幸哉廊庙术，勇不夸纵擒。\n誓表前日来，父子恩更深。\n战士老腐粟，癯儒适懦襟。\n羊肥卧沙种，酒美西凉斟。\n农武自先烈，五律勤窥临。\n礼乐被远俗，三嘆斥哇淫。\n勉旃不再辱，聊尔容华簪。\n敛迹有余愧，难闻弦诵音。\n尚喜屋山阿，双泉如鸣琴。\n远明桑苎翁，品茶疑未谌。\n洞中有仙者，得度人骎骎。\n长生非敢望，却粒实所钦。\n肠空不贮愁，虑绝发奇祲。\n何劳东皋计，即日返幽林。\n难忘平昔兴，一为梁甫吟。",
        "dynasty": "宋",
        "collection_info": null
    },
    {
        "uuid": "40995b18aec2e9a5b6c50b8865cb61c8",
        "title": "趋延安过野猪岭",
        "author": "晁说之",
        "content": "堑峭十月寒，一步不得整。\n如何骑鲸客，来度野猪岭。\n遥语谢康乐，尔辈易清省。",
        "dynasty": "宋",
        "collection_info": null
    },
    {
        "uuid": "42588fb70ce517f3b85836be082585e5",
        "title": "题杨如晦二画 蜀道图",
        "author": "晁说之",
        "content": "山鈎树白何年岁，流瀑可听下无地。\n行人愁绝却无愁，始信宜歌蜀道易。",
        "dynasty": "宋",
        "collection_info": null
    },
    {
        "uuid": "2549f1998f82af02040eb206dcc3fdc6",
        "title": "题杨如晦二画 边鸾雉",
        "author": "晁说之",
        "content": "骇雉丹青人姓边，无花无石自瞿然。\n已能倚壁音声绝，何用蹲飞欲上天。",
        "dynasty": "宋",
        "collection_info": null
    },
    {
        "uuid": "e0bf9df3f63cfe0ec0fe7c0324046d4c",
        "title": "三川言十数年前尝有一短帽骑驴之士半醉徘徊原上久之曰三川非昔时比矣恍惚失其人所在有收杜老醉游图者物色之知为杜之再来也予独鄙之作诗二首  其一",
        "author": "晁说之",
        "content": "君不见少陵有客字子美，三赋献罢胡尘起。\n招魂收涙谒行在，宁论家室三川裏。\n云寒日淡剑阁深，翠华望断尘埃底。\n狼虎食人大道傍，回首妻孥须怖此。\n亦尝寄书问讯之，鲤鱼何在沧溟徙。\n晚年虽卜浣花居，心折秦云恨有余。\n茯苓不御丹砂就，仙去还来纵目初。\n干坤宿醉参横醒，且策东家旧蹇驴。\n邻里一人安可得，亦无坟冢可蓁芜。\n人间偪仄何偪仄，却自骑驴追李白。",
        "dynasty": "宋",
        "collection_info": null
    },
    {
        "uuid": "677179ba78724f43deb004929729078a",
        "title": "三川言十数年前尝有一短帽骑驴之士半醉徘徊原上久之曰三川非昔时比矣恍惚失其人所在有收杜老醉游图者物色之知为杜之再来也予独鄙之作诗二首  其二",
        "author": "晁说之",
        "content": "君不见杜老死去傲九天，肯顾帑臭下山川。\n问予何事知其然，此世此老无姻缘。\n平生志愿得酒眠，暂时去作酒中仙。\n况今仙侣琼琚连，瑶池醉倒阿母前。\n一瞬人间亿万年，泰山为尘海作田。\n何处更復有山川，凤凰五色歌云烟。\n三川何人莫浪传，汝曹虱脑真可怜。\n华清有梦亦狂颠，夜阑秉烛仍悁悁。\n君不见狄郎志尚冰玉坚，独闻此老近作佳城篇。",
        "dynasty": "宋",
        "collection_info": null
    },
    {
        "uuid": "18a336e07463c327fe0bd288af9d753d",
        "title": "萱草",
        "author": "晁说之",
        "content": "山中萱草三赤长，山中高人万事忘。\n欲借忘忧汝辈力，世间儿女徒颠狂。\n汝亦忘忧非世忧，临风恐汝亦分将。\n愿尔忘忧忘终始，莫教老大空悲凉。",
        "dynasty": "宋",
        "collection_info": null
    },
    {
        "uuid": "7f1711e8f29f94ce5eb95eb78484160c",
        "title": "鄜州张路钤处见东坡所书渔父四首感叹之余因思诸王孙伯言善歌此辞每以为乐作寄伯言视张",
        "author": "晁说之",
        "content": "庾郎几尺大腰围，江北江南有好诗。\n今日王孙浑得似，仍知渔父醉醒时。\n为我高歌掩明镜，上方凉簟鬼神悲。\n我曹早有江湖兴，风雨轻鸥细细随。\n君朝明光我圁洛，愁肠只有醉为期。\n海外骑鲸消息断，无穷飞絮解相思。\n孤舟本要载西子，欲付此声知有谁。\n安西将军元好事，纸背题来十袭之。",
        "dynasty": "宋",
        "collection_info": null
    },
    {
        "uuid": "a57c70fdeb72b92d5c7b5269ee45ecc9",
        "title": "宿洛川嘉槐驿其槐真可爱因思李承之待制尝为此县令有所建退省堂存焉",
        "author": "晁说之",
        "content": "昔为扁舟客，益觉此生浮。\n逮今邮亭役，重膇仍百忧。\n嗟予何所可，归去无田畴。\n惭愧庭下槐，百年霜霰秋。\n上苑谁移根，兔目自山丘。\n曾见李长官，矫矫增风流。\n欲登退省堂，秀句吟白头。\n天上问风月，还似当年不。",
        "dynasty": "宋",
        "collection_info": null
    },
    {
        "uuid": "114ea21f14b0187786380b9219e0c6cd",
        "title": "三川诵杜老观水涨诗",
        "author": "晁说之",
        "content": "平生少陵诗，佳处岂尽识。\n何敢窥意韵，尚且昧形迹。\n身到三川来，瞀瞀迷咫尺。\n连天穹谷句，忘饥三叹息。\n高高方若悬，下下仍如绩。\n扶上而削下，乃在吾行役。\n突然念此老，镕写不可极。\n意中无遗境，象外有余力。\n后来羣偷儿，蠧鱼恣口食。\n安知九鼎珍，宜尔终身瘠。\n此行敢告劳，顾影若有得。\n不见水涨时，两眼犹历历。",
        "dynasty": "宋",
        "collection_info": null
    },
    {
        "uuid": "a7bfee06bda1275298bb453d04bcb73f",
        "title": "感事",
        "author": "晁说之",
        "content": "十年三冬时，柜火帘小室。\n读书似少疲，坐睡尘两膝。\n飞雪封我窗，号风过我壁。\n时有可语人，对之亦默默。\n当时不知乐，兴言在今夕。\n今夕何为者，荒山事行役。\n仆驭同饥寒，惝恍若有失。\n旅舍既凄凉，台牒更狼藉。\n始信柳柳州，幸此南夷谪。\n归去亦何难，清时惟所适。",
        "dynasty": "宋",
        "collection_info": null
    },
    {
        "uuid": "314ff3d8b0c93f667974ad80a9c5361d",
        "title": "平昔于王褒赠同处士八绝中喜诵其龙尾禅室一首今连日行荒山中颇增幽居之兴以其句为一诗寄杨中立谢显道刘壮舆陈叔易同趣归期也有好事者亦不予鄙 井汲纔通径",
        "author": "晁说之",
        "content": "山头百尺井，有径看如失。\n唯有参横时，山人起自汲。",
        "dynasty": "宋",
        "collection_info": null
    },
    {
        "uuid": "a103c56f78bfca017ac5df0860c8f0bb",
        "title": "平昔于王褒赠同处士八绝中喜诵其龙尾禅室一首今连日行荒山中颇增幽居之兴以其句为一诗寄杨中立谢显道刘壮舆陈叔易同趣归期也有好事者亦不予鄙 蓬蒿自杜门",
        "author": "晁说之",
        "content": "藜床坐来久，前年曾到门。\n闻道蓬蒿满，秋风着旧根。",
        "dynasty": "宋",
        "collection_info": null
    },
    {
        "uuid": "1fe1a518523dc946f74158c154fcbd0c",
        "title": "平昔于王褒赠同处士八绝中喜诵其龙尾禅室一首今连日行荒山中颇增幽居之兴以其句为一诗寄杨中立谢显道刘壮舆陈叔易同趣归期也有好事者亦不予鄙 人还虚室静",
        "author": "晁说之",
        "content": "何许人到来，得药寻归径。\n吾庐月不落，象外独常静。",
        "dynasty": "宋",
        "collection_info": null
    },
    {
        "uuid": "bbe3b8d22b30e0ec60c14433fffb9796",
        "title": "平昔于王褒赠同处士八绝中喜诵其龙尾禅室一首今连日行荒山中颇增幽居之兴以其句为一诗寄杨中立谢显道刘壮舆陈叔易同趣归期也有好事者亦不予鄙 鸟宿暮林喧",
        "author": "晁说之",
        "content": "朱晚鸟归宿，倦飞憎世樊。\n纶巾久接狎，诉语不嫌喧。",
        "dynasty": "宋",
        "collection_info": null
    },
    {
        "uuid": "6bbcec863de58268895e3832b29f43a3",
        "title": "贫贱",
        "author": "晁说之",
        "content": "贫贱不可恶，白首不敢辞。\n圣人为我戒，敢不周旋之。\n山王亦何事，五君讵见遗。\n奈彼后世何，论评相瑕疵。\n虽有解謿人，正自漫尔为。\n寄言宦达子，努力向金闺。",
        "dynasty": "宋",
        "collection_info": null
    },
    {
        "uuid": "1c8636f72c40d9310a28ec1902c423bb",
        "title": "送知府张路钤还阙",
        "author": "晁说之",
        "content": "櫜戈未肯下灵州，白马将军今白头。\n将军父子重儒术，坐有绿衣人则休。\n六年謡颂流圁洛，卧使雕山添岞崿。\n看山饮水无一事，日俸岁饥欣自若。\n匹马飘飘朝九天，晚交送别亦潸然。\n烦君去路望嵩少，猿鹤相思端可怜。",
        "dynasty": "宋",
        "collection_info": null
    },
    {
        "uuid": "3bd63cebff1106646244378b1027dde8",
        "title": "思四明所居与桃红渡相对",
        "author": "晁说之",
        "content": "今朝旅恨到何处，轩窗直对桃花渡。\n桃花渡上风吹雨，道人芒屩谁来去。",
        "dynasty": "宋",
        "collection_info": null
    },
    {
        "uuid": "2047730163fdcc2ea47737650c3248a4",
        "title": "凉州女",
        "author": "晁说之",
        "content": "凉州女，紫塞春，轻黄浓黛君莫讴，汉宫曾此选才人。\n鹿角角，鱼鳞鳞，有山有水无此珍，我强寛愁亦怒嗔。\n逢着澄江悔不咏，功曹岂自夸诗圣。",
        "dynasty": "宋",
        "collection_info": null
    },
    {
        "uuid": "f4d7dea49decf81998e16c2854185ff9",
        "title": "杨班湫神恩加广应公以其诰祭之",
        "author": "晁说之",
        "content": "平生笑杀诅楚文，今朝鄜峙祭湫神。\n嗟尔湫神何为者，上公衮冕皇恩新。\n日出辉辉收霰雪，彷佛拜命若可亲。\n湫神传云是杨班，坟墓突兀自姚秦。\n当时功阀今不着，崔萧之史讨无因。\n将军得名宜勇哉，里俗所颂疑未真。\n黄蜂往媒康氏女，亲迎波间不敢嚬。\n至今七夕后二日，康家送女纷红巾。\n神视可已胡不已，清明之德先诸身。\n湫初来徙雷霆夜，鬼借百车载渊奫。\n宜囚厉鬼缚恶虎，螟螣何足烦怒嗔。\n邦人不困亦不饥，山可夜入耕阳春。\n初无粳稻劳灌溉，黄𢇲黑黍易与仁。\n敢言此水浅于旧，霶沱雨起云轮囷。\n千人一日酌不竭，神物所寓谁敢尘。\n岂但箫鼓十州远，祭秩已入四渎伦。\n异时香火故允会，品极势重力益振。\n位浮于人神所殛，神忝厥职亦愧人。\n我劳再拜不私祷，上佐邦国下斯民。\n敢学韩子炭谷湫，嘲悭悔怪徒踆踆。",
        "dynasty": "宋",
        "collection_info": null
    },
    {
        "uuid": "6be0a3cd9ca6753d7a33fb516fbb8d82",
        "title": "寄琦公住小溪",
        "author": "晁说之",
        "content": "穷塞岁暮怀，琦公实真侣。\n恨此长城风，不送小溪雨。\n梦断七十强，心留五字苦。\n斯世何寂寥，无人称支许。",
        "dynasty": "宋",
        "collection_info": null
    },
    {
        "uuid": "6ac1a537af59292d8ee0086dd557af3e",
        "title": "寄光公",
        "author": "晁说之",
        "content": "湖上石楠花出屋，待久老僧来默默。\n徐言经岁不出门，偶向今朝移苦竹。\n有琴挂壁积尘埃，强之使弹响山谷。\n至今两耳犹泠泠，边风日夜相思曲。",
        "dynasty": "宋",
        "collection_info": null
    },
    {
        "uuid": "b24bf2ebdd193aef07b0a96088052450",
        "title": "洛川驿中梦与一故人作诗十余韵既觉惟记其两句南山络条华四顾吃所哀因识之",
        "author": "晁说之",
        "content": "西征岂不乐，梦中诗佳哉。\n南山络条华，四顾吃所哀。\n山川今可梦，小谢恨能裁。\n无令辜此夕，羸马空徘徊。",
        "dynasty": "宋",
        "collection_info": null
    },
    {
        "uuid": "12f99e78d2d0aa9180d849ff81c11680",
        "title": "君子有所恨",
        "author": "晁说之",
        "content": "君子有所恨，击指血不躁。\n相望已千古，欲语安得到。\n荆卿无剑术，商君弃霸道。\n二子苟不然，功烈迴穹昊。\n嗟哉浅丈夫，不自极怀抱。",
        "dynasty": "宋",
        "collection_info": null
    },
    {
        "uuid": "d90575d4ae50b3d7217ccbfe159542c3",
        "title": "洗山",
        "author": "晁说之",
        "content": "公事岂不猥，吾性自有适。\n驩言春风物，洗山出怪石。\n何幸此土壤，顽骜压空碧。\n崭岩有天姿，畚锸不待力。\n横如剑出泥，纵若月退蚀。\n乃知凶谗辈，暂为忠良贼。\n后皇德清明，万类各有职。\n吾悲兹世人，因之聊嘆息。\n尝闻道人语，无垢法第一。\n多谢读易者，洗心如玉璧。",
        "dynasty": "宋",
        "collection_info": null
    },
    {
        "uuid": "f73c367bdd93afd8756ddda2154bb7bf",
        "title": "二月初山上作",
        "author": "晁说之",
        "content": "与春相别云一岁，辽鹤有恨不足加。\n意韵寂寥莫我适，起逐春风山径斜。\n春风自与时窈窕，岂为来开桃李花。\n不然春来已几日，何处桃李不枯槎。\n乃知桃李善卑陬，远交深託待纷葩。\n政如世间妩媚子，巡墙倚户渐齿牙。\n公卿初岂以尔故，腰金佩玉牢声华。\n区区更怜蜂蝶辈，草根花底为生涯。\n此理前人未见之，我今独得频咨嗟。\n生无京国名园分，况此边城万里沙。",
        "dynasty": "宋",
        "collection_info": null
    },
    {
        "uuid": "0f1cc2a8ab868f80d7cdddd8b86cb5ae",
        "title": "夜雨",
        "author": "晁说之",
        "content": "夜雨岂不好，欠竹与芭蕉。\n可想春意足，不闻声萧萧。\n清梦江之南，云霓正逍遥。\n旧游二三子，为我吹笙箫。\n觉来耳余清，明日是何朝。",
        "dynasty": "宋",
        "collection_info": null
    },
    {
        "uuid": "f5175ba225c8b0858e7906df0e1f0fa1",
        "title": "久留帐下日夕思归辄作长言一首告别经略安抚侍郎",
        "author": "晁说之",
        "content": "乱山急雨佐吾愁，春去已远人淹留。\n谁能一饮一车酒，纵谈醉胆下凉州。\n元戎高韵抚鸾凰，旧有沙堤几步长。\n眼底不堪论往事，且夸羯鼓似邠娘。\n应怜逋客羞涩余，思归欲自驾柴车。\n月边风冷不得住，凡骨从来有曼都。",
        "dynasty": "宋",
        "collection_info": null
    },
    {
        "uuid": "cc905267896e1a5ab793d011a03d8958",
        "title": "听唱秦少游溪路雨添花词感旧作",
        "author": "晁说之",
        "content": "秦郎不知我，我岂知秦郎。\n相逢每戏剧，此狷而彼狂。\n坐有今辅弼，正色屡低昂。\n逮今白髮垂，悔昔少年场。\n一闻溪路雨，泪与雨争行。\n黄鹂千百在，斯人今则亡。\n如其并老去，娱乐岂遽央。\n况復有诸生，遗颂满汝阳。\n瘴雾杀君时，龙门曾恸伤。\n今虽苟生活，苍蝇待我傍。\n谁家有歌喉，此曲宜断肠。\n摅我一夕恨，与世同悲凉。",
        "dynasty": "宋",
        "collection_info": null
    },
    {
        "uuid": "3ac0f3bad8e01e59f125c223fbcec4d6",
        "title": "书事学谢康乐",
        "author": "晁说之",
        "content": "南北夐绵络，同名圁与鄞。\n岁月老羁旅，何事勤所勤。\n情胜古今契，身以邪正分。\n清音幸先后，旷怀得朝曛。\n山腰转嘉树，风袖落閒云。\n盘磴去来迷，飞泉高下闻。\n龙柏肯予媾，上苑侍吾君。\n三花论缱绻，丹丘旧絪缊。\n中抱既兀兀，外骛徒纷纷。\n映窗有翰墨，满架亦典坟。\n摅虹宫栋宇，流汗程斧斤。\n少时喜诡俗，老境思迨羣。\n不復梦江湖，诗成心自欣。",
        "dynasty": "宋",
        "collection_info": null
    },
    {
        "uuid": "aa5c24e91ed3ea5d4b2320f9620ec5aa",
        "title": "书触目",
        "author": "晁说之",
        "content": "山以石得名，土惟山之贼。\n如何云此山，土石相充斥。\n土上而石下，无良跻有德。\n土实最下底，位高忝厥职。\n或云三千年，此土化为石。\n顽阴不坚阳，如寄暂容迹。\n因知造化功，不出纤毫力。\n君子自苦辛，小人多羽翼。\n念从开闢来，久矣莫变革。\n吾其奈此何，唧唧復唧唧。",
        "dynasty": "宋",
        "collection_info": null
    },
    {
        "uuid": "03fac38b860dfef566c6b60bf55e4516",
        "title": "题鄜州牡丹",
        "author": "晁说之",
        "content": "牡丹憎我真恶客，不解饮酒不吟诗。\n欣持一尊劝花饮，那知不醉但淋漓。\n尔花既醉应似我，耿耿一世几伤悲。\n绿珠楼下香犹在，西子舟中意尚迟。\n三尺晏婴频欲杀，尔何夭矫寻常为。\n沅湘草木共憔悴，幽兰何足九畹滋。\n昔人妙语不尔发，顾我安得有好辞。\n晚来亦解意自足，秀色直可餐待肥。",
        "dynasty": "宋",
        "collection_info": null
    },
    {
        "uuid": "b6c4808ff32811429e9762f57c3170b4",
        "title": "寄陈留江子我",
        "author": "晁说之",
        "content": "江家宅在严家濑，亦有商声歌半夜。\n不烦死鱼远吐墨，谁识天马早流赭。\n嗟予久已乌角巾，愧尔当年白莲社。\n唯昔灊山见老禅，枉嘆门人才下下。",
        "dynasty": "宋",
        "collection_info": null
    },
    {
        "uuid": "70932a9c6611068ab8f810fd9d1ec66c",
        "title": "庚子初伏前一夕大雨",
        "author": "晁说之",
        "content": "雨来夜早晚，梦断惊所向。\n鼓鼙声后先，龙蛇势下上。\n奈此老屋何，诗书果何当。\n幸矣托皇州，高枕得无恙。\n瑞物日纷纭，岂我独飘荡。\n兴言反山楹，羸思辄以张。\n疏泉到云根，松竹青益放。\n胡不返柴车，于焉事郁怏。\n平生知顾行，短髮增惆怅。\n明朝入初伏，金火两无恙。",
        "dynasty": "宋",
        "collection_info": null
    },
    {
        "uuid": "2469b95aee151edcd23cb4809cf0bfdc",
        "title": "次韵和江子我卧病谢予相过之作",
        "author": "晁说之",
        "content": "弃妇不言贫，孤儿不知病。\n美疹亦何有，衰莲披绿浄。\n大昜疾无妄，要且观情性。\n我来自山中，非征亦非聘。\n但恨清风薄，安识皇都盛。\n况闻药艾攻，之子骇观听。\n策羸七里湾，忧醉岂易醒。\n今兹早尝馔，高人能自胜。\n不废五字吟，久与金石称。\n我老言亦衰，同鸣不相应。",
        "dynasty": "宋",
        "collection_info": null
    },
    {
        "uuid": "8cfa2cc41b0980098db496181de4ef2a",
        "title": "数蒙杨泽民秀才惠佳篇谢以长句",
        "author": "晁说之",
        "content": "嘉陵江声不到耳，嘉州清音得之子。\n豪英磅礴狎鸥鹭，金钱弃掷等泥滓。\n青楼不使白髮生，万恨都归一杯裏。\n三苏死后三川愁，君辈人才谁所喜。",
        "dynasty": "宋",
        "collection_info": null
    },
    {
        "uuid": "ad33a244948eec2e8e0c2e02786daf7d",
        "title": "以李约交游晚岁重为韵作五绝句别韩二十七  其一",
        "author": "晁说之",
        "content": "红尘岁月晚，白社烟霞交。\n相思得相见，作底不逍遥。",
        "dynasty": "宋",
        "collection_info": null
    },
    {
        "uuid": "812f71bf986dc993546b3e3e1b5dc648",
        "title": "以李约交游晚岁重为韵作五绝句别韩二十七  其二",
        "author": "晁说之",
        "content": "几岁不出门，一朝事远游。\n长安初岂远，孤客难淹留。",
        "dynasty": "宋",
        "collection_info": null
    },
    {
        "uuid": "51f86a7bfaa2614294aebddf86c8f9fc",
        "title": "以李约交游晚岁重为韵作五绝句别韩二十七  其三",
        "author": "晁说之",
        "content": "菡蓞露不迟，蒹葭霜岂晚。\n我生寜免愁，别离无近远。",
        "dynasty": "宋",
        "collection_info": null
    },
    {
        "uuid": "989b58bb9eab57788bbb0323fd037c39",
        "title": "以李约交游晚岁重为韵作五绝句别韩二十七  其四",
        "author": "晁说之",
        "content": "敝庐无良辰，荒田多荒岁。\n贫贱重离别，君乎休富贵。",
        "dynasty": "宋",
        "collection_info": null
    },
    {
        "uuid": "7cdf6099382f5caf2fba189dedeffe3d",
        "title": "以李约交游晚岁重为韵作五绝句别韩二十七  其五",
        "author": "晁说之",
        "content": "少贵别离轻，老贱别离重。\n后日君亦老，我髪亦种种。",
        "dynasty": "宋",
        "collection_info": null
    },
    {
        "uuid": "7422853cb6305fc9810a25dd3318fe67",
        "title": "京居秋叹",
        "author": "晁说之",
        "content": "京居少蟋蟀，失我田园秋。\n何用外物感，不胜中心愁。\n少多王霸略，老窘衣食谋。\n神皋既绝分，蛮徼亦愿游。\n鹊飞徒绕树，坎止信乘流。\n顾惟尔青简，能令人白头。\n当年魏公子，今日无遗丘。\n出门何所从，垂泪且復收。",
        "dynasty": "宋",
        "collection_info": null
    },
    {
        "uuid": "37be6daaeb9e24c3da946969e0a7b876",
        "title": "送周秀实知新昌",
        "author": "晁说之",
        "content": "尊公文律自瑰奇，虽持使节未相宜。\n子敝青袍哦五字，州家不喜县家嗤。\n十年主簿今迁陟，县衙簿尉来趋揖。\n越绝山川舒啸时，莫叹鑑湖今几尺。\n鑑湖几尺吾其那，闻道新昌佛仍大。\n昔贤墨妙谁识之，一日清风千嶂破。\n人间月色过中秋，天际风光称远游。\n阳关本是西州曲，鹭舞兰桡不解愁。",
        "dynasty": "宋",
        "collection_info": null
    },
    {
        "uuid": "3fe97ce3406886948589d6bc38334ab7",
        "title": "谢高四十子昂诗卷",
        "author": "晁说之",
        "content": "我有潇湘泪，还供阊阖愁。\n故人过我窗灯下，谓言客子宜悲秋。\n往体格律乍相视，久矣揉练几百过。\n不然何以解能云，是中不放客愁破。\n文字能自达，何处有富贵。\n莫爱离骚亡国音，学乎大雅则知未。",
        "dynasty": "宋",
        "collection_info": null
    },
    {
        "uuid": "82c52772aa0df11a3d3dfb37aceb6639",
        "title": "送邵大兄知果州",
        "author": "晁说之",
        "content": "先生之子征聘日，自当黉舍称先生。\n即今白头青眼绝，空持短策长安城。\n汉宫雨露一朝到，剑阁山川五马行。\n既成诗书邹鲁俗，难忘家世伊洛情。\n穰橙邓橘饶渠胜，魏紫姚黄如我盟。\n约束南充谢家女，飞空倦矣復齐氓。\n鴈远难羣声不断，□□□□□□□。\n顾我宁无意远游，羸病不得俱徂征。\n长亭无酒酌君别，独将此恨西南倾。",
        "dynasty": "宋",
        "collection_info": null
    },
    {
        "uuid": "52da7022ed268f0d5d101a336e02bbab",
        "title": "送顾弥邵朝奉知钱塘",
        "author": "晁说之",
        "content": "钱塘宰是会稽客，一身见尽元与白。\n元白风流且置之，是家尊翁勇金石。\n早受申公国士知，谁任东坡邦人责。\n之子敢嗟官不达，惟惭家世无踵迹。\n大才小试亦丹青，众前独却自朝夕。\n童稚欣欣新有謡，湖山蔼蔼旧相识。\n定知不用酒遣閒，流行举要百代历。",
        "dynasty": "宋",
        "collection_info": null
    },
    {
        "uuid": "d55c38b1b9cf4955c588f328fb5cf659",
        "title": "谢程致道监丞以秋夜直舍二诗相视并简苏在廷少监",
        "author": "晁说之",
        "content": "秋风虽云高，不到建章宫。\n巨丽发妙思，翰墨争豪雄。\n移子范舟兴，入此潘庐中。\n诗成到谁手，蠒面丝髮翁。\n岂不怜此老，气薾志亦穷。\n聊以壮观之，行潦落长虹。\n低头谩漠北，攘臂徒辽东。\n自娱蓬蒿兴，敢傍珪璧丛。\n清时难但已，有感如霜钟。\n慎莫视苏子，是更得家风。",
        "dynasty": "宋",
        "collection_info": null
    },
    {
        "uuid": "40784c6e92ea857bd116b8f39250333a",
        "title": "谢邵三十五郎博诗卷",
        "author": "晁说之",
        "content": "我尝为历学，上元要极远。\n上元有远迩，疏密出早晚。\n顾惟尔大父，皇极探其本。\n唐尧上百代，日月来滚滚。\n因之知百索，孰可妄憎噂。\n子前视我诗，与子论诗壶。\n子诗既焕烂，我言得安稳。\n为子极源流，无难如瓴建。\n风雅闢大田，骚些助锄垦。\n曹刘鲍谢辈，风雨得藨蓘。\n閒居既识陶，咏怀宜知阮。\n不有鲍与谢，白也胡婉娩。\n苟无阮与陶，苏州曷息偃。\n上下曹刘来，少陵自益损。\n岂易少陵学，浪走徒多踠。\n况復尔来人，不竈而市饭。\n大儿夸苏豪，小儿争黄謇。\n讵知韩柳先，学大忘赫烜。\n余事五七言，朝鸾参暮鶠。\n又如万仞姿，松岩绝兰畹。\n念彼形似徒，涩舌吞枯菌。\n何人分诗文，两队有鲂鳟。\n子早知此病，我语出復返。\n何以谢子勤，王道不可缓。\n凛凛易春秋，南面俨龙衮。\n礼书朝万邦，宝辂粲朱幰。\n颜曾侍珪璋，荀孟陈干盾。\n老漫怜骥枥，壮当勇虎圏。\n明朝役高兴，蜀道横碧巘。\n我实爱子才，语长情缱绻。",
        "dynasty": "宋",
        "collection_info": null
    },
    {
        "uuid": "d00906d5e837edb38faf62d37daba35e",
        "title": "庚子冬至祭鼎阁差充太祝致斋于内西廊待漏院以近法物库有火禁甚严不胜昼夜寒苦辄成长言",
        "author": "晁说之",
        "content": "至日为客昔人叹，况乃客次在斋宫。\n斋宫所寓有火禁，冰食霜寝多凄风。\n丰屋高悬日不到，未信一阳生是中。\n尝闻鼎以大祭祀，未闻祭鼎陈笙镛。\n兹焉祭鼎戒羣吏，古也拜竈劳皇躬。\n森森鼎阁祚厥西，矗矗明堂配自东。\n天子万岁调元象，岁岁年年为祝工。",
        "dynasty": "宋",
        "collection_info": null
    },
    {
        "uuid": "abc93101cced6a01a77a9a9d21488594",
        "title": "高藤州六观堂",
        "author": "晁说之",
        "content": "曾子三省予未能，夫君六观何自入。\n天台敖我三观妙，君又三之弥有得。\n露下聚散俱已空，电出有无仍不实。\n一世假梦暂踟蹰，万缘托幻聊戏剧。\n澄渊泡起不离中，端形影见无差忒。\n兹惟一心之所发，邈乎此心近不识。\n更须止之艮为山，随其观处离非日。\n与君相遇紫陌边，不谓我言无不急。\n君方度岭驾朱辂，我言之外何所识。",
        "dynasty": "宋",
        "collection_info": null
    },
    {
        "uuid": "576575ba0678eafeed5b92574faf6b04",
        "title": "咏老",
        "author": "晁说之",
        "content": "脚踏浮云身已老，访道修行恨不早。\n曾见商周全盛时，不及唐虞古风好。",
        "dynasty": "宋",
        "collection_info": null
    },
    {
        "uuid": "0c0ab059b686e912cb5282b93fc168ca",
        "title": "同表甥赵康游种范李园",
        "author": "晁说之",
        "content": "百态范氏石，千寻种氏木。\n灌以邠李水，禽鸟识故国。\n使我从今去，魂梦常不足。",
        "dynasty": "宋",
        "collection_info": null
    },
    {
        "uuid": "8a0fc8c4cb52bac5e14008d7d4278716",
        "title": "蓬莱仙",
        "author": "晁说之",
        "content": "我是蓬莱山上客，暂到人间管春色。\n谢家池馆纵吟魂，卓氏酒炉迷醉魄。\n人间春色将奈何，潋潋滟滟浓如波。\n归来说与秦王女，麻姑偷去唱为歌。",
        "dynasty": "宋",
        "collection_info": null
    },
    {
        "uuid": "27e658c9ad688dc65d9578b810dad301",
        "title": "十二弟寄所和邵子文病中感怀之作復次韵寄子文",
        "author": "晁说之",
        "content": "先生穷着书，宁比近术赦。\n天故使之贫，赤手唯书籍。\n或者窥残篇，律吕起韶夏。\n微意有子传，光烛不邻借。\n大臣荐曰才，留守劝征驾。\n讲席出正涂，肯以眇跛讶。\n生平畎亩心，愿被草木化。\n卧龙终佐汉，扪虱聊倚华。\n二君独何居，耿耿心中夜。\n不悟伊吕间，安容管葛亚。\n璞玉讵连城，祇堪双则价。\n何事揶揄鬼，疾病寻舋鏬。\n井臼每苦烦，药食则不暇。\n不药得中医，默符覆器□。\n哦诗便无恙，乞酒宴茅舍。\n弥荷天地恩，性命永其贳。\n饥鹰侍中辈，死矣一饱乍。\n顾我与君侯，更愧东山谢。",
        "dynasty": "宋",
        "collection_info": null
    },
    {
        "uuid": "c299d16116b450684f754bf3eeb2dc96",
        "title": "迎赦一首",
        "author": "晁说之",
        "content": "灯头异花垂永夜，占云明日当有赦。\n咄哉无烦汝报我，三年郊恩遍天下。\n知人所知岂神圣，偷欢送喜真便佞。\n羲卦箕畴汝讵知，冰冻火炎子不问。\n曈昽日出迎赦来，沸渭颂声何休哉。\n陛下万岁御九垓，王母献寿沧海杯，更看正仗单于陪。",
        "dynasty": "宋",
        "collection_info": null
    },
    {
        "uuid": "262de4dfb4a6a47fa4757116a235d3c8",
        "title": "申谢经略安抚待制送酒之什",
        "author": "晁说之",
        "content": "真茶窃所贪，薄酒亦云嗜。\n况此两乘壶，旨哉出厅事。\n歌美秦州半，樽罍更几倍。\n元戎眷非一，于焉则有二。\n癃老欲扶持，牢愁使破碎。\n风雪客岁殚，无陨故园泪。\n我实不能饮，自有愁常醉。\n顾彼昔之人，何必陶阮类。\n槌剑剧孟侠，文武卫公贵。\n宜饮不饮者，我言尚何费。\n顾分玉帐春，远以金壶致。\n旧都新奏功，如花方高会。",
        "dynasty": "宋",
        "collection_info": null
    },
    {
        "uuid": "00fafa7098d145c6b8dc0a76746d110f",
        "title": "阴山女歌",
        "author": "晁说之",
        "content": "阴山女汉服，初裁泪如雨。\n自看颜色宜汉装，琵琶岂復传胡谱。\n赤车使者传琵琶，翩然雌凤随凰去。\n岂不怜此女儿心，父母生身远有祖。\n平生父母九原恨，得幸一朝收拾取。\n使者高义重咨嗟，衣裳盟会其敢许。\n汉装汉曲阴山坟，七十年来愁暮云。\n即今山川还汉家，泉下女儿闻不闻。\n谁将一樽内库酒，招此芳魂亦何有。\n崔卢旧族自豪英，顾此女儿惭色否。\n巍巍之功惟陛下，万岁百男固宗社。\n赫赫雷电暂出车，陶陶韶濩咏归马。\n墨荘侍读如尚在，应有好辞献寿斝。",
        "dynasty": "宋",
        "collection_info": null
    },
    {
        "uuid": "0ca297df1101ea8ccf4a11f250e83347",
        "title": "月下作",
        "author": "晁说之",
        "content": "今夜陇头月，往岁沃洲山。\n短髮添尽白，遐观弥多閒。\n遥怜大定僧，注彩衲畦间。\n尘冠何可久，曳杖吾当还。\n胡不忘言休，自箴兹厚颜。",
        "dynasty": "宋",
        "collection_info": null
    },
    {
        "uuid": "70d8c69a52b2ca3daf89dcbde8e35fca",
        "title": "恨契诗",
        "author": "晁说之",
        "content": "坎壈愚无计，恸哭老无泪。\n居处近何适，隐遁远何暨。\n爰来未尝恨，始恨金石契。\n何朝镕而泥，亦暮泐以滓。\n有美者伊人，平昔尝自谓。\n此身敢自轻，实与刘向类。\n孰如同姓忧，斧扆况忠对。\n与我盛苏门，何人忍弃背。\n顾彼苍蝇姿，须臾来附骥。\n附骥只须臾，没身有臭嗜。\n国中起四顾，谁门復擅势。\n前日既居货，今日宜入市。\n市王诚何知，多贱而少贵。\n懦劣既先奔，强梁亦晚至。\n俄然欣解榻，倐尔勇投袂。\n烈烈参貔貅，堂堂得英卫。\n云朔土即復，悝于颈当繫。\n如或骑猪归，铁甲遮羞愧。\n功成麒麟阁，丹青更何视。\n莫能为尔言，击指血迸溃。\n况我本小人，西京仍已亟。\n所得果几何，作诗深自励。",
        "dynasty": "宋",
        "collection_info": null
    },
    {
        "uuid": "2b826f6dd6692babc96a141df98db992",
        "title": "记梦",
        "author": "晁说之",
        "content": "山上多曲木，涧底有劲草。\n乃知穷达性，多随势所到。\n此语自梦中，景物殊浩浩。\n颇逢平生人，叹息老非少。\n独不偶贵胜，昔见非吾好。\n语类紫芝歌，敢不勉蹈道。\n孰能憔悴予，着之视同袍。",
        "dynasty": "宋",
        "collection_info": null
    },
    {
        "uuid": "34089b6c4021ed4a740c6f461596851c",
        "title": "谋归寄阳翟李九吕十四兄",
        "author": "晁说之",
        "content": "着身到雍隙，故人在阳翟。\n白髮何冉冉，清梦徒历历。\n有美李将军，诗是万人敌。\n家封异姓王，身老二千石。\n吕侯几世来，蝉冕必踵迹。\n如何此孙贤，早饥而晏食。\n门前颍水流，屋上嵩山色。\n天以延二老，世人何用识。\n祇应尔日来，为我长叹息。\n我尝从之游，何难此投帻。\n篱下菊黄时，鴈背俯可即。\n岳寺讲时钟，婆娑且连屐。",
        "dynasty": "宋",
        "collection_info": null
    },
    {
        "uuid": "644de272d47bccb8a95f8dd282b6086c",
        "title": "闻圆机累日病酒戏作存问之",
        "author": "晁说之",
        "content": "善人有怒而无嗔，美酒何曾病着人。\n夫君自是愁鬼着，愁鬼一勺百气振。\n夫君何以致愁鬼，十年一官冷于水。\n况令復似未第时，酩酊长编痛料理。\n君言不觉身无聊，西家醪胜东家醪。\n是中有米亦可饱，枉费东坡歌小槽。",
        "dynasty": "宋",
        "collection_info": null
    },
    {
        "uuid": "ece59d1cb752e0eac612ebde47076569",
        "title": "屈原石板上见圆机题诗因和之",
        "author": "晁说之",
        "content": "门掩自閒閒，樽空宁薄薄。\n妙语知杜美，刚肠识雷恶。\n饶花人岂贫，多竹地不薄。\n最道长官难，只愁里胥恶。",
        "dynasty": "宋",
        "collection_info": null
    },
    {
        "uuid": "e6e44bbd0a26fbeed29a9961ab1c5129",
        "title": "次韵邵子文书梦",
        "author": "晁说之",
        "content": "先生有道无寸田，长歌击壤醉伊川。\n今式玄冢高嵩峦，嗣子诗礼老益端。\n少从父友学其难，一书百读口角涎。\n父友寸步简策边，声名九州四海寛。\n时有狂澜汇怒湍，百媸安肯一着妍。\n独乐园中往復还，蝴蝶沼上青草烟。\n书成砚穴气桓桓，苍生属望十九年。\n圣时未肯误儒冠，倐见佩玉朝珊珊。\n汴洛迎送路接连，急急政如渴赴泉。\n跛者释杖瘠肥羶，兵偃不用卢重环。\n货利去若风中幡，抉蔀一发天下言。\n白髮旧德殿中间，经行求士趋传餐。\n先生之子难郁盘，绿衣春色行度关。\n羣贤并进让后先，山摧栋折何茫然。\n人间此梦白日前，况乃枕箪夜稳眠。\n仙山尘绝远嚣煎，云楼烟阁白鹤閒。\n若嚬若笑玉女颜，我欲并之无因缘。\n傍意若谓堪悯怜，是间有汝世之贤。\n此公不死神常全，王侨偓佺不及肩。\n汝曹蚁辈徒攻坚，欲子见之骇众仙。\n子色不平羞青山，我为子往问彼天。\n谁敢少弄天公权，蘧蘧梦断目鳏鳏。\n但觉毛骨轻且便，赋诗不怕众险艰。",
        "dynasty": "宋",
        "collection_info": null
    },
    {
        "uuid": "79b0fec4f9937d14e7c8c43304e4526d",
        "title": "月",
        "author": "晁说之",
        "content": "真月夜夜满，妄见有盈亏。\n譬如匣中镜，一成岂合离。\n腥蟆与狡兔，谬及丹桂枝。\n我今尽扫荡，庶识真月为。",
        "dynasty": "宋",
        "collection_info": null
    },
    {
        "uuid": "84360d60b966d6ab5e84de6224a49a24",
        "title": "送曹资深受代还京兼简刘养正",
        "author": "晁说之",
        "content": "韩王孙子何楚楚，不用根源论魏武。\n读书射猎固自如，剧谈大笑能尔汝。\n为君相遇在东州，与我中分万斛愁。\n我归未得君归去，风流应復属曹刘。",
        "dynasty": "宋",
        "collection_info": null
    },
    {
        "uuid": "65532adb8ee445909522edc517679b04",
        "title": "和二十二弟不相遇之作",
        "author": "晁说之",
        "content": "秋云欲遘雨，恼此山河凉。\n柴门试一出，矫目叹林光。\n孔鸾势自远，鸿雁意亦长。\n先后日云间，俗眼安得常。",
        "dynasty": "宋",
        "collection_info": null
    },
    {
        "uuid": "0a0b3fb9a003e30417a75508b00dd71d",
        "title": "秋吟",
        "author": "晁说之",
        "content": "友生吾所畏，言貌凛秋威。\n崔子稻畦晚，杨公玉田饥。\n阶除昨夜霜，钟鸣尚依稀。\n吾友岂憔悴，西山空崔巍。",
        "dynasty": "宋",
        "collection_info": null
    },
    {
        "uuid": "60c5c08a11ba47f8ff5e435c49eefeae",
        "title": "说之方忧韩公表大夫疾遽致仕乃蒙传视送陈州王枢密诗十首意典辞丽忻喜辄次韵和呈以公若登台辅临危莫爱身为韵  其一",
        "author": "晁说之",
        "content": "布种无多寡，收穫几丰凶。\n老农知岁异，远贾务日同。\n孰是勉无德，莫非矜有功。\n君何谢事早，两世有四公。",
        "dynasty": "宋",
        "collection_info": null
    },
    {
        "uuid": "f4f27240121435f2806a7a32766afeee",
        "title": "说之方忧韩公表大夫疾遽致仕乃蒙传视送陈州王枢密诗十首意典辞丽忻喜辄次韵和呈以公若登台辅临危莫爱身为韵  其二",
        "author": "晁说之",
        "content": "念公多疾病，使我频惊愕。\n可恃胆气大，何忧腠理薄。\n九丹讵凌空，八石聊扶弱。\n无烦问安否，冘冘亦自若。",
        "dynasty": "宋",
        "collection_info": null
    },
    {
        "uuid": "9be31ca0f7054ad2ed2eaff460003847",
        "title": "说之方忧韩公表大夫疾遽致仕乃蒙传视送陈州王枢密诗十首意典辞丽忻喜辄次韵和呈以公若登台辅临危莫爱身为韵  其三",
        "author": "晁说之",
        "content": "颍川美鳯凰，淮阳盛股肱。\n皇恩既布濩，清羸亦作兴。\n自知同泾渭，孰觉异鷃鹏。\n巍巍君子堂，而我得先登。",
        "dynasty": "宋",
        "collection_info": null
    },
    {
        "uuid": "83bb1197de862267584866e1ab271986",
        "title": "说之方忧韩公表大夫疾遽致仕乃蒙传视送陈州王枢密诗十首意典辞丽忻喜辄次韵和呈以公若登台辅临危莫爱身为韵  其四",
        "author": "晁说之",
        "content": "人间陈五鼎，天上应三台。\n顾我幽居人，卒岁事田莱。\n首种既已薄，时雨又復乖。\n身事尚如此，与世宜不谐。",
        "dynasty": "宋",
        "collection_info": null
    },
    {
        "uuid": "df3e7341e96337f12cc4ae550e7895da",
        "title": "说之方忧韩公表大夫疾遽致仕乃蒙传视送陈州王枢密诗十首意典辞丽忻喜辄次韵和呈以公若登台辅临危莫爱身为韵  其五",
        "author": "晁说之",
        "content": "衮冕有人妖，钟鼓成国蠧。\n可怜凌霜干，不作济川具。\n三易朝吾车，六诗暮吾辅。\n岂亦不自娱，菊径而兰亩。",
        "dynasty": "宋",
        "collection_info": null
    },
    {
        "uuid": "610d28b135fcb99bf375f36b6e92d822",
        "title": "说之方忧韩公表大夫疾遽致仕乃蒙传视送陈州王枢密诗十首意典辞丽忻喜辄次韵和呈以公若登台辅临危莫爱身为韵  其六",
        "author": "晁说之",
        "content": "末宦从远投，沈痾得此心。\n愿言麯神降，何用官鬼临。\n幽兴落醴浦，清梦绕崧岑。\n使我既惭昔，奈何復愧今。",
        "dynasty": "宋",
        "collection_info": null
    },
    {
        "uuid": "572f31cec31e8dfacd2437e2bb1fc215",
        "title": "说之方忧韩公表大夫疾遽致仕乃蒙传视送陈州王枢密诗十首意典辞丽忻喜辄次韵和呈以公若登台辅临危莫爱身为韵  其七",
        "author": "晁说之",
        "content": "迷行常坎壈，守道自熙怡。\n伐蛟不恃力，刺虎寜用机。\n华屋非所尚，茅楹岂不宜。\n未觉覆盂安，讵知累卵危。",
        "dynasty": "宋",
        "collection_info": null
    },
    {
        "uuid": "929db671be7ba75a4d67c36e1ce4d187",
        "title": "说之方忧韩公表大夫疾遽致仕乃蒙传视送陈州王枢密诗十首意典辞丽忻喜辄次韵和呈以公若登台辅临危莫爱身为韵  其八",
        "author": "晁说之",
        "content": "渡江慎且无，登楼戒亦莫。\n有如鹤乘轩，便类燕巢幕。\n此君如宝玉，百火不一烁。\n又復如衢樽，醉不谢所酌。",
        "dynasty": "宋",
        "collection_info": null
    },
    {
        "uuid": "0bc52a90d03ec22970d0a03f17e896f0",
        "title": "说之方忧韩公表大夫疾遽致仕乃蒙传视送陈州王枢密诗十首意典辞丽忻喜辄次韵和呈以公若登台辅临危莫爱身为韵  其九",
        "author": "晁说之",
        "content": "君少我十岁，怜我空老大。\n期君到云霄，遗我余謦欬。\n忽先辞汉禄，孰从仰周赉。\n顾惟神所劳，何论心乎爱。",
        "dynasty": "宋",
        "collection_info": null
    },
    {
        "uuid": "3243a696f0ea2897f4ba71ca371cd400",
        "title": "说之方忧韩公表大夫疾遽致仕乃蒙传视送陈州王枢密诗十首意典辞丽忻喜辄次韵和呈以公若登台辅临危莫爱身为韵  其一○",
        "author": "晁说之",
        "content": "能老彼形骸，孰疲此精神。\n繄其抱病客，只是苦吟身。\n少出便十首，高兴感五辰。\n嗟予强属和，汲思如井轮。",
        "dynasty": "宋",
        "collection_info": null
    },
    {
        "uuid": "7bb78415b00056d0be23e0500ff34350",
        "title": "南门",
        "author": "晁说之",
        "content": "今上元年九月初，正南门鏁涩关枢。\n城上日出三丈余，城下戢戢人嗟吁。\n最怜纵横荷菜夫，欲杀青蒨成蔫烟。\n驴驼嚙膝聚不驱，羣鸡孤鹅鸣相呼。\n邈然不数半与猪，客子四散别门趋。\n逐臣过焉问何如，知者不告色不舒。\n或言上皇帝有符，北门不开留翠舆。\n金人忽屯城北隅，方今明日达聪俱。\n司门郎官上奏无，未几金人来坦涂。\n城南铁骑柴奚车，焚荡辅郡陵别都。\n衣冠南下满江湖，白头辞臣思献书。\n洪范灾异信岂诬。",
        "dynasty": "宋",
        "collection_info": null
    },
    {
        "uuid": "e67943497c82beed9e90d07d283e3b2b",
        "title": "送苏季升出守明州",
        "author": "晁说之",
        "content": "四明白髮船司空，喘息使君如不容。\n自尔怕道四明守，问今何人休吓侬。\n丹阳丞相苏公子，气和体正如家公。\n坐令山水生清思，云南云北挥毫中。\n江瑶海扇不入筯，肯以腥醎水驿供。\n百家之产归一器，诏下扫除勤耕农。\n皇威海外詟蛟蜃，丽人大舶安得通。\n元年新政见此守，丞相苏公真有后。\n过家上冢问阿兄，四海澄清眼明否。",
        "dynasty": "宋",
        "collection_info": null
    },
    {
        "uuid": "c9557114b8ef3e225d4a1cad568fbccb",
        "title": "送陜西运使陆郎中",
        "author": "晁说之",
        "content": "二十年来关内客，眼明太华高太白。\n今日前驱使者旌，鸡舌香余新日月。\n春初敌骑逼王城，公在城头佐天策。\n将兹胆略抚西戎，萧关远尔无坚敌。\n便使秦人不告饥，轺车与尔同休戚。\n惟应拂拭旧题名，几人身在空相忆。\n为我寄谢钱都统，鬓间不许霜雪积。",
        "dynasty": "宋",
        "collection_info": null
    },
    {
        "uuid": "643b06bcb3b910db391fd8480490cf21",
        "title": "今年暑气甚剧六月二十八日初伏之末风雨甚横既而便晴有感作",
        "author": "晁说之",
        "content": "庚暑既云初，甲运将復浃。\n正当相火行，如持溽土□。\n炎炽及云霄，烦燠况仆妾。\n皇天不胜毒，一日思自惬。\n箕毕靡遑舍，巢穴徒更詟。\n两脚压嶙峋，风威振巀嶫。\n滂沲驱鬼神，庭除觅舟楫。\n扶摇百年木，斩馘一瞬捷。\n岂容壶蚁蠧，谅搜芥龙厌。\n我屋茅何支，彼田禾已躐。\n简编恨枯槁，纵横恣涾浥。\n泉酌便无情，汤饼谁为馌。\n亟欲撝絺绤，从此正经蹀。\n矫首凌鹤翔，奋身脱鸢跕。\n宁知不亹亹，俄觉復烨烨。\n强阴难节制，衰阳易威胁。\n藴隆增几倍，怫郁起重迭。\n蝗阵暂侜张，谷根自安贴。\n蜩狂噪百尺，鸠惭劳两颊。\n我亦闷赋诗，欲语而胆怯。",
        "dynasty": "宋",
        "collection_info": null
    },
    {
        "uuid": "b1ed72a23ac1a018a4b398e1d33829d9",
        "title": "柳集亡食虾蟆诗因有作",
        "author": "晁说之",
        "content": "我读柳侯诗，不见虾蟆篇。\n所亡谅非一，抚卷为慨然。\n不应流落人，吟咏亦不前。\n问尔胸中奇，何以能弃捐。\n汤汤柳之水，渔无鲂与鳣。\n背脊得虾蟆，樽俎荐春鲜。\n莫言形貌恶，素蛾与婵娟。\n柳侯比豢豹，赖以韩诗传。\n如闻大吕方，乃无黄钟圆。\n问之州鸠氏，政令恐不宣。\n我尝求元唱，其深在九渊。\n侯诗虾蟆美，人人垂馋涎。\n虾蟆窃自惧，子孙将不延。\n奈此文字何，偷攘付蜿蜒。\n蜿蜒与虾蟆，腥介每相怜。\n遂令连璧孤，不知今几年。\n念我少年日，未识侯诗妍。\n晚见海上老，口诵尽残编。\n因之得扬搉，今古共周旋。\n此老可补亡，已矣泪潺湲。",
        "dynasty": "宋",
        "collection_info": null
    },
    {
        "uuid": "d0b0322218fc60e93311b727bbd6d23d",
        "title": "舟子语",
        "author": "晁说之",
        "content": "晁子被放逐，四方何所止。\n随众到淮口，脱身乱兵裏。\n长淮岁暮风，舟楫不得舣。\n因之狂雨来，青山白浪底。\n风雨与波浪，三者酷鬬靡。\n北客怖未尝，波神得自喜。\n舟子言勿怖，此是衝风尔。\n前风衝后风，纵神杂横鬼。\n吼怒夜潮落，倐忽熟风起。\n衝风如小人，熟风若君子。\n明日復衝风，又非前之比。\n舟子言可贺，此风即当死。\n盛大不死者，从何睹神理。\n京贯黼攸辈，万货他手委。\n官知其然欤，几年干天纪。\n神降与人言，化酒幻桃李。\n上真怒中华，实锡羯胡祉。\n破我诸州镇，胡阵风从指。\n汉兵遂喜北，不走即降矣。\n风伯不佑我，岂独在兹水。\n舟子语可书，聊以视知已。",
        "dynasty": "宋",
        "collection_info": null
    },
    {
        "uuid": "1f3d1908a4734020a8f9e9ba7aecfaa4",
        "title": "十二月十六日立春",
        "author": "晁说之",
        "content": "今年立春常年殊，要乘生气克胡雏。\n铁骑一岁再渡河，青帝宁不行天诛。\n相公庙略託诸天，亚辅割地甘丘墟。\n天穷地蹙否极泰，王城门开阳光舒。\n天子当阳朝万国，不击土牛击群狐。\n青青原野无横敛，四民安乐祖宗初。",
        "dynasty": "宋",
        "collection_info": null
    },
    {
        "uuid": "b69a30d5984d559a30ecfa09338fa271",
        "title": "旅次大风",
        "author": "晁说之",
        "content": "腊尾春头难作客，借书数帙共徘徊。\n洛阳东风远寻我，水波参折冯陵来。\n可怜难问洛阳事，念我邑墓有余哀。\n汉儿辫髪益胡军，望望都门何日开。\n勤王之师未肯发，怒飈激起无摧颓。\n黄河高浪大岯山，金贼欲遁不得回。\n吴樯楚柁日千里，大府有粟宁待催。\n朝廷号令必偃物，我得归到孝王台。",
        "dynasty": "宋",
        "collection_info": null
    },
    {
        "uuid": "cdc05f77cbce632f64b3dac3c76c3038",
        "title": "曹仁熙画水壁",
        "author": "晁说之",
        "content": "夫子在川上，悠然嘆所逝。\n见逝不见水，身与水不二。\n天维及地轴，去矣不可制。\n日月徒劳劳，出入丈赤地。\n莫言此身微，久围待经济。\n或指波涛观，姑在蹄涔内。\n后人不及门，有口安足议。\n劣得蒙荘周，动与吕梁会。\n肇公识前波，不共后波繫。\n庞公桥柱流，奔湍是谁事。\n熟夸观涛者，八月吴侬戏。\n瞪目不敢瞬，睫软蛟鼍噬。\n多谢曹仁熙，笔端落妙意。\n欲采甓社珠，于此观粲翠。",
        "dynasty": "宋",
        "collection_info": null
    },
    {
        "uuid": "f628b8589ec7fb86f81c047159a5e14a",
        "title": "张平叔家丝糕",
        "author": "晁说之",
        "content": "君家丝糕何处丝，三月晴天荡漾时。\n茧头越女缲不得，却烦素手与晨炊。\n客子千头万绪苦，方寸五紽谁得知。",
        "dynasty": "宋",
        "collection_info": null
    },
    {
        "uuid": "530f6d051e70620381a9c43e3a424af0",
        "title": "次韵谢人惠诗",
        "author": "晁说之",
        "content": "东郊久不开，春风宜断绝。\n梅信岂得芳，何处香芬烈。\n徒令湖海士，借论古人杰。\n奈我贫病何，萧寺多积雪。\n终天不出门，图史欣罗列。\n欲上皇帝书，庙堂谁稷契。\n游鱼清且直，飞鹭远更洁。\n顾彼四轮车，御侮难结辙。\n一朝叩旅舍，问我来何说。\n再拜谢之子，我正如子拙。",
        "dynasty": "宋",
        "collection_info": null
    },
    {
        "uuid": "8b2d281e1680a141abf7033d4b072c81",
        "title": "谒岳庙",
        "author": "晁说之",
        "content": "吴楚江淮接海涛，百龙有职驱鼋鳌。\n空中甍桷森然见，天上云霓不得高。\n穆穆冕旒严帝制，纷纷牲币自神皋。\n不知岳帝从何帝，要是天曹各有曹。\n南极祝融炎剑戟，东方太皥却旌旄。\n若容羲仲篡羲叔，亦许帝舜囚帝尧。\n牛斗吾乡如失位，奎娄鲁野岂専朝。\n人间职分已颠倒，愿正天纪尊嶤嶤。",
        "dynasty": "宋",
        "collection_info": null
    },
    {
        "uuid": "d0ad63c0a04effb963cb16f259547d00",
        "title": "淮南王",
        "author": "晁说之",
        "content": "淮南王，解烧金，胡为黄叶落故林。\n神仙鼎气覆千里，草木姿媚钟磬音。\n夸诞之语恐难信，傥然安得我登临。\n即今巨盗处处起，天子不贪淮南地。",
        "dynasty": "宋",
        "collection_info": null
    },
    {
        "uuid": "f5f9ca0104cfdd7d486ea5601f4bfd9e",
        "title": "赠陆远大夫",
        "author": "晁说之",
        "content": "顾陆笔墨森威仪，身后犹为道子师。\n欲观道子观顾陆，陆孙定自有天资。\n或言苦学龙眠者，不颂世德夸义儿。\n肯为俗人落吾笔，王许支公实我知。\n倘非从容接笑语，安得生气今如兹。\n湖光万丈明珠满，对此佳客申愁眉。",
        "dynasty": "宋",
        "collection_info": null
    },
    {
        "uuid": "46f4607c3385567190a7b80150622cb4",
        "title": "又题陆大夫画逸少远游道林",
        "author": "晁说之",
        "content": "会稽内史勤笔墨，远游中坐无一物。\n何事支公爱神骏，团揭鼻齿映顶足。\n拄杖圆笠如意负，蓬髪着巾俱肃肃。\n相向忘言在何许，望断高山空翠麓。",
        "dynasty": "宋",
        "collection_info": null
    },
    {
        "uuid": "c7f2fc4e382255f688a5d4d5a65a840d",
        "title": "再题王许支图",
        "author": "晁说之",
        "content": "海岳登临许远游，上乘云气下扁舟。\n可怜毕竟不闻道，妙翰神骓却得留。\n右军愤世犹怀古，何事一朝得支许。\n马足不动羣奴痴，感深绝俗俱无语。",
        "dynasty": "宋",
        "collection_info": null
    },
    {
        "uuid": "b44756dbc19d122424b862cfc692e862",
        "title": "积善堂",
        "author": "晁说之",
        "content": "我家得姓自卫史，文王之昭钟厥美。\n西京御史府大夫，父慈子忠不惜死。\n至今墓上无曲棘，颍川岁时虔庙祀。\n中原丧乱厌风尘，南渡不及渡辽水。\n晚惟道武揽英雄，辽东之晁同兴起。\n世封颍川刺济州，子孙婵媛冠剑伟。\n唐有贤良如汉初，名动集贤为学士。\n是时海内图书家，一晁未议张与李。\n忠实文华入本朝，三祖百孙同一体。\n中祖颍川袭远封，东祖西祖復于济。\n自从决策罢兵来，平进不厌百寮底。\n即今门户益衰微，揽古怀今情曷已。\n上恩坱圠播无垠，宿莽心存春藿靡。\n漳州有母行百龄，疏封钿服明光裏。\n夫人眼力尚针缕，拜恩不易从稚齿。\n初惟夫人有子贤，曰此布濩敢不俾。\n何劳梦帝血面论，直以微诚动旒扆。\n华堂白髮喜更新，即看青袍子高第。\n寿斝千场日未央，膝下曾玄扶且倚。\n中眷有孙不能鸣，东眷孙文刊烨炜。",
        "dynasty": "宋",
        "collection_info": null
    },
    {
        "uuid": "69246800383b006a06631fa8e43e00f9",
        "title": "送懒散先生东归",
        "author": "晁说之",
        "content": "先生身干若浮查，舌响霜钟激水车。\n平生乐逐胡鴈起，倐游吴会忽京华。\n公卿到门问穷达，未易可置吾齿牙。\n今我何事亦青衫，掉头弃掷如泥沙。\n数术因之为道术，浄居与世不交加。\n一醉十日醒五日，双环粧罢觅新花。\n沙尘满眼独不怕，此非浄居之胜耶。",
        "dynasty": "宋",
        "collection_info": null
    },
    {
        "uuid": "41e19a73169ac7de7c8912a68ab6c817",
        "title": "题两马图",
        "author": "晁说之",
        "content": "前马去骎骎，年少意有余。\n后马追驰骤，喘杀肥髯奴。",
        "dynasty": "宋",
        "collection_info": null
    },
    {
        "uuid": "6730119cefefcf5734f5a970d5a13aab",
        "title": "二十二弟自常州寄翦刀及笔来作长句",
        "author": "晁说之",
        "content": "弟书毗陵来，有同股分刃之刀，绿管白毫之笔。\n刀是宝公锡上之所悬，笔亦江淹梦中之所得。\n江南刀笔有如此，不比丰沛吏萧曹而兴锋镝。\n顾惟二物大有恨，不蒙独孤府君一言之饰。\n使君惠山延陆羽，文章不落翰墨迹。\n及今有用正劳劳，破贼露布征兵檄。\n小楷帖黄奏北阙，念弟未归空叹息。",
        "dynasty": "宋",
        "collection_info": null
    },
    {
        "uuid": "efa613065ddd322d3e91a76497ffcbab",
        "title": "钱德载以临江朱玠笔见赠以诗谢之德载与李先之亦相善",
        "author": "晁说之",
        "content": "清江长官空书来，朱玠妙笔空悠哉。\n恐是怕上万言书，恶嫌并命憎不才。",
        "dynasty": "宋",
        "collection_info": null
    },
    {
        "uuid": "30bbf7c024c071b23270eedf645e04b3",
        "title": "实纪二十韵",
        "author": "晁说之",
        "content": "双庙之前扁舟舣，太原失守胡尘起。\n铁马渡河京城闭，堤上奔亡如磨螘。\n不是清河早腹兵，千舻万舳去何已。\n百家相逢不相识，同声嘆言有如此。\n阉贯枭颅一日间，地下未应有馁鬼。\n董卓灯脐照傕氾，禄山肠流盛安使。\n京不及刑家自全，黼弗显诛恩尚委。\n杨炎终报元载雠，微之实同宗闵耻。\n政刑既弃胡虏盛，中国不尊招讪毁。\n尊名重器假狗彘，公卿何人是知理。\n嗟予老病岂乐生，实抱忠谋难须死。\n亦尝奏对明光殿，寒饥徒步荆棘裏。\n面风背日若有待，前有戎车后妻子。\n戎车不断顿都城，元戎一言左右以。\n遥有人家投宿无，骨肉夜饭无钝齿。\n不嗟五日不颒面，但怜一夜灯花喜。\n庶几明发脱盗手，復见皇威振遐迩。\n庙堂再见谢太傅，奕棋未罢风尘弭。\n前夜客投佛寺晚，全家冻泣木鱼底。\n我今朝夕幸已多，闻见纷纷聊实纪。",
        "dynasty": "宋",
        "collection_info": null
    },
    {
        "uuid": "e20724a3f1d89ff1b4ea18ba4bd6fe37",
        "title": "灵璧石有未上供者狼藉两岸",
        "author": "晁说之",
        "content": "凤凰山石与石殊，敕使督贡倾舳舻。\n擎空不数碧菡萏，媚日宁顾女珊瑚。\n但识天囿箫韶底，岂期汴岸沙砾余。\n炀帝锦帆几来往，曾不得汝恨何如。",
        "dynasty": "宋",
        "collection_info": null
    },
    {
        "uuid": "44592e8759ec6631847610f0bfb59fe7",
        "title": "枕上闻蛩忽久不鸣",
        "author": "晁说之",
        "content": "促织復促织，尔实借我职。\n语我以诗书，觉我以道德。\n胡然久不鸣，似知不如默。\n默而如见容，实惟已失则。\n不见容而疑，岂不云大惑。\n智或神于蓍，梦有不待卜。\n秋风日已高，太白光如植。\n予岂默默时，杀身徇吾国。",
        "dynasty": "宋",
        "collection_info": null
    },
    {
        "uuid": "85c04d0eccf9fb3710d88143124fc2af",
        "title": "连日与性之王君谈遽来告别因作",
        "author": "晁说之",
        "content": "许州秀才周若蒙，星官占罢泪无从。\n欧阳公死不过夏，天上文星已告凶。\n常秩王回暨姚闢，排斥先儒不少容。\n回第曰向窃笑之，问学文章众所同。\n识此二事王氏孙，酸枣先生称祖翁。\n先生易老凈肇乐，晚奏象繫明光中。\n清净之化浃百年，寡欲爱民自祖宗。\n潜仁蓄德流必远，譬如乔岳生寒松。\n天之生材弗浪与，不世其美安得雄。\n君之积学万石簴，笔力仍关千石钟。\n遑遑欲谈谁听此，秋江好渡多柔风。",
        "dynasty": "宋",
        "collection_info": null
    },
    {
        "uuid": "331a48bf620465d17cb222c8bfc19043",
        "title": "舟中倦甚",
        "author": "晁说之",
        "content": "橹声出入如讴发，昼长夜短睡蛇绝。\n红窗跼蹐天地隘，出向船头望寒月。\n月寒不照孤征人，自与红鑪得意亲。\n何日有田吾意得，躬耕壠首待阳春。",
        "dynasty": "宋",
        "collection_info": null
    },
    {
        "uuid": "0c7ddf4357a670407b3d50e526aedc5d",
        "title": "晓霁",
        "author": "晁说之",
        "content": "沈痾春夜客，风雨送愁来。\n晓云收风雨，一瞬静九垓。\n东皇太一人，盗贼何有哉。\n上使四门闢，岂但桃李开。\n下使小人退，即日大辂回。\n昭昭负帝德，汲汲掞天才。\n白头见太平，酒醒豁所怀。",
        "dynasty": "宋",
        "collection_info": null
    },
    {
        "uuid": "079c3e5f2a1025a66e27650c31e39f5c",
        "title": "说之有庭珪真墨一为仪真贼所焚伏蒙二十二叔特以真墨见惠因喜出意表辄赋诗申谢",
        "author": "晁说之",
        "content": "黄瓜忌三摘，吾臂医九折。\n有如老商胡，何言问折阅。\n儿藏廷珪墨，贼火出烈烈。\n是时干戈起，髑髅积不血。\n宁復有此物，砚北伴白髮。\n叔父曰赐汝，可忧百如结。\n矧此微物者，戏剧论巧拙。\n拜吾叔父赐，理乱闻一辙。\n再拜叔父贤，世珍视不屑。\n百拜叔父意，儿学安得辍。",
        "dynasty": "宋",
        "collection_info": null
    },
    {
        "uuid": "7c4d3cae42be9b80e9961c44db5f0622",
        "title": "谢藴文水仙花",
        "author": "晁说之",
        "content": "飘零尘俗客，再见水仙花。\n清芬二十载，饶杀兰杜家。",
        "dynasty": "宋",
        "collection_info": null
    },
    {
        "uuid": "097b8ea1339682b90110790eee33762b",
        "title": "王性之自扬州迁路相访于海陵荷其意厚非平日比赠诗以别",
        "author": "晁说之",
        "content": "九死性命存，乃到海陵仓。\n海陵何所有，麋鹿昼成行。\n多仓多麋鹿，今也恨难忘。\n爰从本朝来，人物上国光。\n容我迹其间，性之因翱翔。\n性之笃忠信，又復能文章。\n一世所趋附，在眼独不忙。\n困于州县吏，敛翼弗许张。\n蹉跎谁识之，心胆空堂堂。\n我不自揆者，荐之三府傍。\n相公意似顺，众口极雌黄。\n我斥不得容，为子增慨慷。\n子行羣贼中，妻孥道路长。\n挂帆扬州湾，闻我病在床。\n不寻枉渚来，或谓子不刚。\n活我以简策，饱我非稻粱。\n告别闽岭去，波浪春风狂。\n既欲杀风母，又欲射天狼。\n四海俱已震，何处一身藏。\n挥泪与之子，关雎哀不伤。\n禄山倾社稷，朱泚侮君王。\n于今无此孽，但可正皇纲。\n文章出号令，忠信被农桑。\n之子抱此器，用之斯民康。\n吴酸宜勉强，无烦忆粟浆。",
        "dynasty": "宋",
        "collection_info": null
    },
    {
        "uuid": "15ea09fd7b7032f6ac2b4b8df77df64f",
        "title": "陈情",
        "author": "晁说之",
        "content": "春风到来久，今日令得行。\n蛙声曲池满，柳色深巷明。\n负痾老客子，徜徉难为情。\n岂不怀故隐，盗贼间徂征。\n近得望行在，气祲夜峥嵘。\n谅待贤者出，一偃天下兵。\n四夷堡障静，三农田野耕。\n鸡豚饱故老，廉耻责后生。\n我虽素餐者，自谓能颂声。\n此情谁与同，有公仍有卿。",
        "dynasty": "宋",
        "collection_info": null
    },
    {
        "uuid": "0b5570caee8f480d2a80facd924ae49e",
        "title": "次韵和马子虚学士感事见赠",
        "author": "晁说之",
        "content": "与君中山时，心乐得乐土。\n未始厌耳闻，宁或刺眼睹。\n风雨喜分散，乐事亡难补。\n看君青云编，翅堕不得举。\n荣滞正相半，田园余几许。\n前年白马乱，不保使君诅。\n去从竟陵谪，竟陵人何慕。\n妻儿思北归，耕桑失寒暑。\n邂逅怪我存，魂招来奚数。\n强欲布露之，愧君健能赋。",
        "dynasty": "宋",
        "collection_info": null
    },
    {
        "uuid": "3171561acf85fde16d6af4d1f9f968f1",
        "title": "流寓海陵半年忽得周元仲分宁书欣慰与常日不同辄有作代书",
        "author": "晁说之",
        "content": "海陵士子江东客，我到海陵无主人。\n苍波知君到何处，直待书来消息真。\n与君相去岁月久，世事茫茫谁出手。\n桑田欲变仙人去，鹤驾云轩安得取。\n愁肠出泪付沧波，江上秋风奈我何。\n何处云山君待我，更烦先寄綵云歌。",
        "dynasty": "宋",
        "collection_info": null
    },
    {
        "uuid": "31bc27ae4a1ae0914bcae059110c1fb3",
        "title": "秋感",
        "author": "晁说之",
        "content": "邻鸡鸣已过，吾鸡一何懒。\n要稳土人眠，高视清秋晏。\n惜哉清秋时，留客久异县。\n莫谓兹荒陬，千令洿畿甸。\n黄屋在扬州，江山被恩幸。\n肥羜翻吴羮，宫粧惊楚练。\n虽云胡马阵，敢敌水龙鑑。\n有事郊三年，神降乐六变。\n万国走玉帛，两京锁宫殿。\n明发迎归路，兹夕泪如霰。\n孤旅愁思绝，一身几忧患。",
        "dynasty": "宋",
        "collection_info": null
    },
    {
        "uuid": "5eb54e3eb5ddeeaef3915fad2044fa06",
        "title": "秋适",
        "author": "晁说之",
        "content": "今日秋光远，吾意亦以閒。\n置此清羸身，茄菼薏苡间。\n一别嵩阳县，二纪不得还。\n几处逢新秋，幽梦着旧山。\n木落淮南旧，水流日柴关。",
        "dynasty": "宋",
        "collection_info": null
    },
    {
        "uuid": "6bcfa122e0f3941732a4d0adab4744f8",
        "title": "閒极",
        "author": "晁说之",
        "content": "閒极忘羁旅，秋色为我深。\n牛卧树外影，鸡鸣堂中心。\n自言身已隐，人道尚官箴。\n明趋傍海郡，适我梁甫吟。",
        "dynasty": "宋",
        "collection_info": null
    },
    {
        "uuid": "0f48848bd3bcec714a39685193955e57",
        "title": "谢季左司笔墨",
        "author": "晁说之",
        "content": "韩扬州，萧剑州，相忘终日梦悠悠。\n何如微季掾三府，国誉乡评坐以收。\n不忘笔墨高人兴，为道明珠无昧不。",
        "dynasty": "宋",
        "collection_info": null
    },
    {
        "uuid": "23f536a2e9d2e3ba8dbaf80a7969fe23",
        "title": "且遽告行求题其父所作梦记之后",
        "author": "晁说之",
        "content": "前身嵩阳老道士，今日京东蔡秀才。\n杜门藏书万余卷，不知何身得之哉。",
        "dynasty": "宋",
        "collection_info": null
    },
    {
        "uuid": "176d2b4c7fa5a397288fd7c3cb1cc09c",
        "title": "雪中怀水云馆",
        "author": "晁说之",
        "content": "六出花头万迭波，水云馆前不肯过。\n玉鸾素面如相语，人间清兴今如何。",
        "dynasty": "宋",
        "collection_info": null
    },
    {
        "uuid": "61e45eefafabfebd1a07345cad6134ed",
        "title": "无客",
        "author": "晁说之",
        "content": "嗟予少好客，今老客弃予。\n忽忽飘流来，不知岁又除。\n良愧彼黄鹄，千里无修涂。\n江东贼强臣，淮南盗名都。\n钟阜被朔雪，暂与我何娱。\n明当云梦去，已发又何如。",
        "dynasty": "宋",
        "collection_info": null
    },
    {
        "uuid": "89b0e5ea595f99ee127932d9f4faa46a",
        "title": "将为枝江之行",
        "author": "晁说之",
        "content": "北斗垂几尺，东京路几千。\n大江復几深，腊尾难放船。\n岂无雕胡饭，疾病相后先。\n波涛日夜起，高枕相与眠。\n春风明日来，为我添华颠。\n沅湘盛春风，兰茝为人妍。\n沅湘无故人，耕钓异云烟。\n沅湘有故人，避地于我前。\n彼美媚学子，共讲中庸篇。",
        "dynasty": "宋",
        "collection_info": null
    },
    {
        "uuid": "5758102d3199d7daecef4bdba3249cb7",
        "title": "呈华藏密印",
        "author": "晁说之",
        "content": "华藏有主人，百界转纤埃。\n主人顺唤客，低头不敢来。",
        "dynasty": "宋",
        "collection_info": null
    },
    {
        "uuid": "d0772a867cf7b599a570b4da9be47eaf",
        "title": "秋阴",
        "author": "晁说之",
        "content": "漠漠秋阴好，遥空见故乡。\n可堪高叶病，无赖晚花香。\n枕静泉声细，帘疏风影长。\n肯教容易雨，吟兴动何郎。",
        "dynasty": "宋",
        "collection_info": null
    },
    {
        "uuid": "f2e3f8ef637e2f82e35594aec01b6cab",
        "title": "和斯立夜校试卷呈同舍十二韵",
        "author": "晁说之",
        "content": "校艺来从鲁，闻韶昔在齐。\n幸容葭倚树，驩会食甘藜。\n礼数延文士，雄豪动武奎。\n严凝池上雪，灿烂谷中霓。\n喜见双头锦，争求独角犀。\n化金思点竈，画酒愿分篦。\n气壮如观海，言危拟去梯。\n且思竭马力，焉敢效牛蹊。\n萧统闻香臭，刘郎善品题。\n铅黄方晏集，风雨惜分携。\n永遣愁城破，休教眉宇低。\n故乡吾自乐，归去逐羣鷄。",
        "dynasty": "宋",
        "collection_info": null
    },
    {
        "uuid": "29f54829da994e13fed856a8c47da888",
        "title": "再和资道",
        "author": "晁说之",
        "content": "佳山陪四绝，名士出三齐。\n芬馥生兰茞，荒芜去菉藜。\n光华深北斗，气象到西奎。\n静思如含露，挥毫若吐霓。\n美求鲜鲤鲙，珍访辟尘犀。\n出众青钱士，翻经白玉篦。\n高张射鵰手，稳步上天梯。\n吾友由斯道，狂生不识蹊。\n淮南书有作，商隐赋无题。\n慷慨簪频击，吟哦手屡携。\n寒厅帘帟浅，深夜笑言低。\n慎莫嘲雕虎，从来学木鸡。",
        "dynasty": "宋",
        "collection_info": null
    },
    {
        "uuid": "6a80f6957910f4f6467fd4009ebfab30",
        "title": "再和",
        "author": "晁说之",
        "content": "何事谢玄晖，临峦且怅齐。\n想非逢锦绣，应祗见蒿藜。\n今日三千牍，昭天十六奎。\n煌煌鸣佩璐，灿灿动旌霓。\n服众称擒虎，超羣许拔犀。\n品轻龙尾砚，时様凤头篦。\n弃若文公席，危如墨子梯。\n只宜驰大路，争可访幽蹊。\n我亦惭强韵，君能出巨题。\n笑言容委曲，良宴幸招携。\n黄菊开应满，清霜压莫低。\n谁人倾鲁酒，更復噉韩鸡。",
        "dynasty": "宋",
        "collection_info": null
    },
    {
        "uuid": "f82918cc535a26318fc487929c32df0b",
        "title": "和斯立重赋",
        "author": "晁说之",
        "content": "是非真未定，楚客莫咻齐。\n侈美珍炰鼈，粗疏鄙饭藜。\n评文归藻鉴，得宝应参奎。\n萧洒裛尘雨，清明避日霓。\n露华鸣老鹤，月魄射灵犀。\n儒雅元簪笔，风流且带篦。\n辛勤无黑突，腾跃有丹梯。\n自顾迷辕驾，焉能识路蹊。\n从容金谷集，酬唱汉江题。\n好是频徴策，相看便解携。\n尘埃随日起，穷悴使人低。\n桀犬惊尧犬，家鷄笑野鷄。",
        "dynasty": "宋",
        "collection_info": null
    },
    {
        "uuid": "520cb9e7a9a3deac64d0bf3c53f15a40",
        "title": "和资道登岱顶回",
        "author": "晁说之",
        "content": "蔼蔼天孙作晓岚，为嫌俗骨遣教还。\n仙儿堕处真堪惜，只在含眸一笑间。",
        "dynasty": "宋",
        "collection_info": null
    },
    {
        "uuid": "220f48df1847941e5840db3abf64985e",
        "title": "近作小池颇有野意日晚临流吟柳浑独不见慨然有作",
        "author": "晁说之",
        "content": "无波枉渚若堪凭，白露青苹更可陵。\n过尽秋风独不见，此时肠断柳吴兴。",
        "dynasty": "宋",
        "collection_info": null
    },
    {
        "uuid": "959c1b697bb63d677d756871c6b6c4da",
        "title": "十月初七日入郡涂中作",
        "author": "晁说之",
        "content": "弃臣悠悠朱墨笔，凋年忽忽道涂衣。\n博崔赵李久寂寞，乙马甲班谁是非。",
        "dynasty": "宋",
        "collection_info": null
    },
    {
        "uuid": "fa240d5eeeddbe7f22c68c50d45681be",
        "title": "览冀亭榴花",
        "author": "晁说之",
        "content": "长夏清江倚碧岑，人间尘土莫相侵。\n榴花不得春工力，颜色何如桃杏深。",
        "dynasty": "宋",
        "collection_info": null
    },
    {
        "uuid": "ac5e5b92e334e735b35450f1332da454",
        "title": "寄侍讲吕原明七丈",
        "author": "晁说之",
        "content": "悠悠客子京华远，只把清秋泪濯缨。\n黄叶风前身亦老，白云影外世还轻。\n书来旧德知无恙，梦断疏钟恨有情。\n昔日诸生今在不，丈人因为话平生。",
        "dynasty": "宋",
        "collection_info": null
    },
    {
        "uuid": "a661a0a081e652742e3ce21ee9183dc6",
        "title": "读韩退之诗有作",
        "author": "晁说之",
        "content": "万树残英委泥滓，柳花成絮独高飞。\n自怜纤质无人赏，宛转还从洛浦归。",
        "dynasty": "宋",
        "collection_info": null
    },
    {
        "uuid": "2815093ae828b59ddefab3336c5695c9",
        "title": "赠吴僧",
        "author": "晁说之",
        "content": "驱驰疲朔马，邂逅见吴僧。\n便觉秋容凈，弥怜客恨澄。\n青山寻旧赏，白社语新灯。\n他日扁舟去，侬家一笑能。",
        "dynasty": "宋",
        "collection_info": null
    },
    {
        "uuid": "42020a11949b1356a8ee84b73aa7df3b",
        "title": "狂风",
        "author": "晁说之",
        "content": "十日狂风不偶然，未教桃李鬬婵娟。\n关西将士曾如此，直入齐宫斩小怜。",
        "dynasty": "宋",
        "collection_info": null
    },
    {
        "uuid": "52254b811faec2d77cb525e62628e164",
        "title": "次韵答涧上丈人见寄",
        "author": "晁说之",
        "content": "丈人一别今何阔，菊雨兰风自岁年。\n茅屋归来思叙旧，绳床老去不谈禅。\n世无孔子徒为尔，今媿孙登重惘然。\n幸有阳城山水在，更留佳处待夤缘。",
        "dynasty": "宋",
        "collection_info": null
    },
    {
        "uuid": "3eeda4145e591fb026b09a10871b3fca",
        "title": "和陈叔易见寄",
        "author": "晁说之",
        "content": "终日焚香却袢暑，只此于君媿典刑。\n莫怪慇懃问元朗，此心要自渴沧溟。",
        "dynasty": "宋",
        "collection_info": null
    },
    {
        "uuid": "42a598ba005dd9a7941a6f42c6c6dcf0",
        "title": "次韵涧上丈人见寄",
        "author": "晁说之",
        "content": "有怀南涧老，月冷梦魂赊。\n烟闭金丹竈，云迷玉斧家。\n高云嗟缥缈，醉墨喜倾斜。\n明日秋风起，愁看菊蘂花。",
        "dynasty": "宋",
        "collection_info": null
    },
    {
        "uuid": "e2e73b4bfe699a6bd049cd93d8e47ee4",
        "title": "再和班字三首  其一",
        "author": "晁说之",
        "content": "丈人在何许，箕外颍中间。\n明映波心月，清余雨面山。\n短衣非旧宁，陋巷是今颜。\n不解湟州去，平超十八班。",
        "dynasty": "宋",
        "collection_info": null
    },
    {
        "uuid": "15ad85435a45c7dc9bbb34004057cdca",
        "title": "再和班字三首  其二",
        "author": "晁说之",
        "content": "公来前有约，更望少微閒。\n烂醉新醅酒，能忘旧隐山。\n琼瑶虽并质，尘土会凋颜。\n永夜陶陶语，令人愧尹班。",
        "dynasty": "宋",
        "collection_info": null
    },
    {
        "uuid": "5aebe399ba3f88d4e5c78ddae7087ba8",
        "title": "再和班字三首  其三",
        "author": "晁说之",
        "content": "高躅人难解，当求古哲閒。\n韩康多在市，陶令懒游山。\n念我可憎面，无兄得解颜。\n公乎来早晚，荆坐要须班。",
        "dynasty": "宋",
        "collection_info": null
    },
    {
        "uuid": "55b40cf51f57649dbd6a1d03f9aed8ac",
        "title": "次韵久雨甲子日喜晴之作",
        "author": "晁说之",
        "content": "愁霖开霁忽今朝，摩抚为鱼鳞甲消。\n竈下黾蛙归枉渚，檐边云雾起丛霄。\n已惊病眼能明朗，更喜新诗慰寂寥。\n莫把阴晴论甲子，请从根本问黎苖。",
        "dynasty": "宋",
        "collection_info": null
    },
    {
        "uuid": "928f75f5eca2ba7c5222e570f14af574",
        "title": "闻叔易隐居被召二首",
        "author": "晁说之",
        "content": "处士何人为作牙，尽携猿鹤到京华。\n故山岩壑应惆怅，六六峰前只一家。",
        "dynasty": "宋",
        "collection_info": null
    },
    {
        "uuid": "19209c14a0970f0a514b59ed111aca83",
        "title": "雨霁闻溪流作",
        "author": "晁说之",
        "content": "山前霖雨霁，流水兴何长。\n曲涧通兰若，余音到草堂。\n龙鳞应已备，鱼尾得令狂。\n奏凯入关阵，寻仙泛海航。\n月添波荡漾，风共影瀰茫。\n不作羁臣泪，明朝涸復常。",
        "dynasty": "宋",
        "collection_info": null
    },
    {
        "uuid": "c51a8d4cfb004a44285795a2397dd48a",
        "title": "峻极上院",
        "author": "晁说之",
        "content": "山下青青春已归，百花山上正芳菲。\n人间颜色易零落，百万千年云锦衣。",
        "dynasty": "宋",
        "collection_info": null
    },
    {
        "uuid": "734f7d1851c9736fb5f939af89ca8a58",
        "title": "节孝处士徐先生",
        "author": "晁说之",
        "content": "莫怪先生身上贫，眼看外物似浮云。\n房中除却琴棋后，更有门前鹤一羣。",
        "dynasty": "宋",
        "collection_info": null
    },
    {
        "uuid": "9636a21609040ce35168c475c8b93dc1",
        "title": "政和元年正月一日作",
        "author": "晁说之",
        "content": "元年元日日甲子，从自汉历来有三。\n总把皇恩调玉烛，今朝独更觉春酣。",
        "dynasty": "宋",
        "collection_info": null
    },
    {
        "uuid": "55141fb20abd553fa58a410554910a4c",
        "title": "癸未岁余与开封解安行同知定州外县赴二帅上元之集今辛卯明州灯夕公会上见邸报解以大夫知嘉州感旧作寄",
        "author": "晁说之",
        "content": "伊昔中山胜事赊，初当三五便开花。\n君能选色沉醉倒，我自伤心深感嗟。\n聚散十年逢节序，穷通百态各天涯。\n使君绮席谁同乐，莫遣灯花照鬓华。",
        "dynasty": "宋",
        "collection_info": null
    },
    {
        "uuid": "45fc5b36c08e1d8f2a2b24843b2627c0",
        "title": "早春",
        "author": "晁说之",
        "content": "日日江头骋望频，东风去岁旧相亲。\n庾郎欲作披香赋，未有花开未是春。",
        "dynasty": "宋",
        "collection_info": null
    },
    {
        "uuid": "b633a6550fb50ba59134c98fd510657d",
        "title": "闻四明人不喜秋韆因作",
        "author": "晁说之",
        "content": "思归未得恨深年，时节清明最可怜。\n越女腰支胜赵女，平生不敢赛秋韆。",
        "dynasty": "宋",
        "collection_info": null
    },
    {
        "uuid": "d64158c176dd5a8a9432ddd2eb58a5b9",
        "title": "愁  其一",
        "author": "晁说之",
        "content": "云暗花寒春在否，烟波漠漠不禁愁。\n此愁肯逐杨花散，常与幽人种白头。",
        "dynasty": "宋",
        "collection_info": null
    },
    {
        "uuid": "968b8102ade056c973bf9779e509b088",
        "title": "愁  其二",
        "author": "晁说之",
        "content": "无奈愁来欲解携，春光何事亦如迷。\n只应自有人行乐，枉是多情王会稽。",
        "dynasty": "宋",
        "collection_info": null
    },
    {
        "uuid": "fe39db8beec691af632a415a315103a1",
        "title": "寒食书事",
        "author": "晁说之",
        "content": "冷官不易逢寒食，海角风霜剩作寒。\n杏粥榆羮浑不见，蓬池春色梦中看。",
        "dynasty": "宋",
        "collection_info": null
    },
    {
        "uuid": "b7f5063c4f7451e8002130a3309e77a4",
        "title": "戏作",
        "author": "晁说之",
        "content": "终日一杯终日醉，看潮初上看潮回。\n自疑前世陶贞白，乘兴闲游鄮县来。",
        "dynasty": "宋",
        "collection_info": null
    },
    {
        "uuid": "ddb84e25b5784da26d1e0ea5442bde47",
        "title": "昏昏",
        "author": "晁说之",
        "content": "昏昏非所志，忽忽是何时。\n客恨潮声起，春愁柳色知。\n何烦连日雨，要剧故乡思。\n自顾囊中术，黄金未可为。",
        "dynasty": "宋",
        "collection_info": null
    },
    {
        "uuid": "46de88961e8eaf68987bd8009beeb199",
        "title": "有感",
        "author": "晁说之",
        "content": "日日苍黄出畏涂，自怜何事得虚除。\n天教豺虎露齿爪，好是哥奴不读书。",
        "dynasty": "宋",
        "collection_info": null
    },
    {
        "uuid": "805ea9d16bbca3cd9476414de16f9cf3",
        "title": "西渡",
        "author": "晁说之",
        "content": "西渡几回送客，春风今日思家。\n我亦归期可数，休言此是天涯。",
        "dynasty": "宋",
        "collection_info": null
    },
    {
        "uuid": "985c3b0e2d5296b5eb142cc20470f39a",
        "title": "予今春多入城戏作村裏来绝句村裏来是蛱蝶名滕王所画者",
        "author": "晁说之",
        "content": "蝴蝶催花一夜开，却愁春尽重徘徊。\n我身亦使滕王恨，日日随渠春裏来。",
        "dynasty": "宋",
        "collection_info": null
    },
    {
        "uuid": "d7b4118e391f4cf5ea9622e85f684fe4",
        "title": "依韵和蔡天启任四明绝句三首时暂来四明便还丹阳颇不乐此后篇为四明解嘲  其一",
        "author": "晁说之",
        "content": "行尽三江失所夸，便教信美岂吾家。\n却回扬子江头去，看种瓜洲子母瓜。",
        "dynasty": "宋",
        "collection_info": null
    },
    {
        "uuid": "452b6a030c5211c21e950fc6bd803a86",
        "title": "依韵和蔡天启任四明绝句三首时暂来四明便还丹阳颇不乐此后篇为四明解嘲  其二",
        "author": "晁说之",
        "content": "真隐閒从鄮县来，三山仙蘂眼中开。\n此身自有华阳洞，肯学秉阳叹老槐。",
        "dynasty": "宋",
        "collection_info": null
    },
    {
        "uuid": "4ef9958d5574bb300abad4a0d7b14f7e",
        "title": "依韵和蔡天启任四明绝句三首时暂来四明便还丹阳颇不乐此后篇为四明解嘲  其三",
        "author": "晁说之",
        "content": "未识凉风宝殿西，宁惊海角有遗黎。\n玉筝无日尝瑶柱，金马何人赏木犀。",
        "dynasty": "宋",
        "collection_info": null
    },
    {
        "uuid": "9f1b7a371d53fa0394845c6fe1187537",
        "title": "见诸公唱和暮春诗轴次韵作九首  其一",
        "author": "晁说之",
        "content": "何处留春意，歌残烛半红。\n柳斜双舞破，花落独书空。\n欲作经年别，先惊昨夜风。\n乌衣多胜概，此际恨难穷。",
        "dynasty": "宋",
        "collection_info": null
    },
    {
        "uuid": "96ea9d2aaeb83f222f18c1dbb5913c7c",
        "title": "见诸公唱和暮春诗轴次韵作九首  其二",
        "author": "晁说之",
        "content": "那识春将暮，山头踯躅红。\n潮生芳草远，鸟灭夕阳空。\n乌贼家家饭，槽船面面风。\n三吴穷海地，客恨极难穷。",
        "dynasty": "宋",
        "collection_info": null
    },
    {
        "uuid": "d9fc123bf75ff0b21d60cc1c83382a91",
        "title": "见诸公唱和暮春诗轴次韵作九首  其三",
        "author": "晁说之",
        "content": "叹惜芳菲尽，香腮越女红。\n帘垂啼鸟散，镜掩舞鸾空。\n梅短娇含雨，莼丝懒倚风。\n高歌君辈在，老子奈途穷。",
        "dynasty": "宋",
        "collection_info": null
    },
    {
        "uuid": "cb809c9035026cd02294378e6ee07908",
        "title": "见诸公唱和暮春诗轴次韵作九首  其四",
        "author": "晁说之",
        "content": "留春留不得，怯去舞衣红。\n那昔河阳暮，唯惊洛浦空。\n丹成人奔月，金就鹤乘风。\n此恨何能已，卢郎百计穷。",
        "dynasty": "宋",
        "collection_info": null
    },
    {
        "uuid": "e134a2c42e59872e8c4c65949f13ef0b",
        "title": "见诸公唱和暮春诗轴次韵作九首  其五",
        "author": "晁说之",
        "content": "五字留春句，如开蜀锦红。\n幽香知不灭，宿恨望来空。\n婉娩能挥日，绸缪拟割风。\n江淹方思苦，慎莫道才穷。",
        "dynasty": "宋",
        "collection_info": null
    },
    {
        "uuid": "448bcf4c70a3facfb776afdef7f1c16d",
        "title": "见诸公唱和暮春诗轴次韵作九首  其六",
        "author": "晁说之",
        "content": "春残留几日，越女笑蚕红。\n江尽愁何尽，床空梦不空。\n燕多知近海，蝶少为饶风。\n底事吟诗健，吟诗正待穷。",
        "dynasty": "宋",
        "collection_info": null
    },
    {
        "uuid": "00512508681bb5416fd047a7f010a4ab",
        "title": "见诸公唱和暮春诗轴次韵作九首  其七",
        "author": "晁说之",
        "content": "芳草摇轻碧，蔷薇着小红。\n肯嫌桃叶薄，只恨柳枝空。\n梦断三千里，愁生五两风。\n四时顾家好，作底却言穷。",
        "dynasty": "宋",
        "collection_info": null
    },
    {
        "uuid": "dab84b7fe7162f3e5f805516d79a13af",
        "title": "见诸公唱和暮春诗轴次韵作九首  其八",
        "author": "晁说之",
        "content": "上苑羣芳外，娑罗二月红。\n妖饶秦女妬，淡荡越江空。\n敢梦鹓鸾侣，徒披草木风。\n传家缃帙在，百巧愧千穷。",
        "dynasty": "宋",
        "collection_info": null
    },
    {
        "uuid": "0fff804bcabffb0ece38ab061bb060e1",
        "title": "见诸公唱和暮春诗轴次韵作九首  其九",
        "author": "晁说之",
        "content": "令公头皓白，执拂妓殷红。\n绮席千觞醉，芳尘一夕空。\n颠狂援北斗，飘荡怨东风。\n得意伤春甚，癯儒况路穷。",
        "dynasty": "宋",
        "collection_info": null
    },
    {
        "uuid": "9031951af4c153581b3fcccbbe4f1e00",
        "title": "秋日有感因诵王元之送文元公诗云追思元白在江东不似晁丞今独步之句戏作",
        "author": "晁说之",
        "content": "三吴山水喜秋风，白蟹青虾甬水东。\n独步晁丞孙子到，谁怜憔悴众人中。",
        "dynasty": "宋",
        "collection_info": null
    },
    {
        "uuid": "05979cf8e96bcefee93a002d74be371a",
        "title": "引伴宣事惠诗六首过有褒称且及其叔子文之旧辄次韵为诗  其一",
        "author": "晁说之",
        "content": "白髪萧条到海濵，秋风邂逅故园人。\n三千红锦巧为帐，百万黄金肯买邻。\n汉节陆离惊远俗，商歌窈窕会相亲。\n男儿跃马横戈志，收入诗坛更绝尘。",
        "dynasty": "宋",
        "collection_info": null
    },
    {
        "uuid": "f0ceae5dd5069ef08404fdf6cc08e42f",
        "title": "引伴宣事惠诗六首过有褒称且及其叔子文之旧辄次韵为诗  其二",
        "author": "晁说之",
        "content": "一世凄凉朋友恨，九原涕泪岁时深。\n逢君若自传家法，顾我宁堪话此心。\n却喜鸡鸣藏丽句，遥看凤阁散层阴。\n几多故旧问衰悴，说似羸师不足擒。",
        "dynasty": "宋",
        "collection_info": null
    },
    {
        "uuid": "518ad819d8d9e18c23b3e5d735b62a4a",
        "title": "九日戏作",
        "author": "晁说之",
        "content": "无高可登无节序，无菊与泛无酒罇。\n归计知时凌海岳，伤心成醉迷干坤。\n冥冥烟雨翻愁思，急急风霜若苦言。\n安得北人来见我，会须暮出水东门。",
        "dynasty": "宋",
        "collection_info": null
    },
    {
        "uuid": "59a1e5a1d2879689386d66a0f424029e",
        "title": "偶见司马公休陈无己书简感旧作绝句",
        "author": "晁说之",
        "content": "卓行高文司马陈，当年简牍拂埃尘。\n身名暂振久青冢，见在凄凉海畔身。",
        "dynasty": "宋",
        "collection_info": null
    },
    {
        "uuid": "c0fcae7ccd02d5a8e76afbe0b32d23d6",
        "title": "书事呈中令长老",
        "author": "晁说之",
        "content": "忆昔中华年少壮，相逢海角意何如。\n惊人老境便如此，还解同尝橄榄无。",
        "dynasty": "宋",
        "collection_info": null
    },
    {
        "uuid": "b01c09401ca68965ec82332056b68279",
        "title": "枕上作",
        "author": "晁说之",
        "content": "年华又已暮，客恨更难裁。\n寒鴈背潮去，钟声随雨来。\n离骚今我读，时命昔人哀。\n但喜归期近，宁论白髪催。",
        "dynasty": "宋",
        "collection_info": null
    },
    {
        "uuid": "df0bfb784c8899440398c2bdb62e94c7",
        "title": "有感",
        "author": "晁说之",
        "content": "天边鸿鴈会高飞，白髪婆娑敢庶几。\n哭子泪干心尚折，还山计就事仍非。\n交游几处闻捐玦，岩阜何人自采薇。\n海角再逢残岁雨，懒将梅叶洗征衣。",
        "dynasty": "宋",
        "collection_info": null
    },
    {
        "uuid": "dd1f3524ac5c57078004a8f0017bb0e3",
        "title": "书怀二绝句  其一",
        "author": "晁说之",
        "content": "老境才来便辄留，龙门胜韵去悠悠。\n此怀京洛愁无限，更对沧江烟雨愁。",
        "dynasty": "宋",
        "collection_info": null
    },
    {
        "uuid": "60c527e3ad4ead382991b8449473d5fc",
        "title": "书怀二绝句  其二",
        "author": "晁说之",
        "content": "古木江亭懒不开，书空自笑兴悠哉。\n苍苔一径浅深遍，知道无人向此来。",
        "dynasty": "宋",
        "collection_info": null
    },
    {
        "uuid": "36ffee5d5b0e660f6367b1cdf784c8a9",
        "title": "迭后",
        "author": "晁说之",
        "content": "病眼终朝更懒开，难输心曲语悠哉。\n从教苔径无人到，日日潮声自上来。",
        "dynasty": "宋",
        "collection_info": null
    },
    {
        "uuid": "75d002b1b6023fcc89fa1b399b53ec70",
        "title": "年年至日常为客",
        "author": "晁说之",
        "content": "年年至日常为客，只此凄凉似古人。\n忍傍寒江望京国，难将旅鴈与心亲。\n天涯谁解观云物，弟辈遥怜面玉宸。\n自料明年犹俗驾，南京不到到西秦。",
        "dynasty": "宋",
        "collection_info": null
    },
    {
        "uuid": "c5a683f71765e3998df35d6a08018e60",
        "title": "无那",
        "author": "晁说之",
        "content": "无那客愁翻作乐，寻常闭目暂时开。\n沉沉月向波心出，渺渺人从天际来。\n莫道一山无积雪，谁家千树落寒梅。\n洛阳故旧吾怜汝，愁绝终朝泥酒杯。",
        "dynasty": "宋",
        "collection_info": null
    },
    {
        "uuid": "8a44916c4b9d2f7e1d0f37a63bc30ca9",
        "title": "次韵和周大书事绝句",
        "author": "晁说之",
        "content": "终日寒斋咏小招，故人轩槛俯溪桥。\n可怜不得宣城郡，白日消来恨未消。",
        "dynasty": "宋",
        "collection_info": null
    },
    {
        "uuid": "befd2bff55432bef3a7795bba582bf38",
        "title": "无题",
        "author": "晁说之",
        "content": "身世何如荐福碑，浮沉聊学弄潮儿。\n清风一日令心尽，黄卷三冬漫手披。\n梦寐无烦征锦段，笑谈谁敢犯汤池。\n周侯凤德宁减少，所谓春阳或减之。",
        "dynasty": "宋",
        "collection_info": null
    },
    {
        "uuid": "109eb13ea9807c00d69d2d9cb40d488b",
        "title": "邓掾知言再和暮春诗见视过形推奬有意论诗报作三首  其一",
        "author": "晁说之",
        "content": "骀荡残春恨，霞余散绮红。\n游丝能四塞，落叶剧三空。\n思苦欲留夜，愁多却喜风。\n参军真俊逸，好是念文穷。",
        "dynasty": "宋",
        "collection_info": null
    },
    {
        "uuid": "264d6ffc5611b30fc11e4b29fcdabebe",
        "title": "邓掾知言再和暮春诗见视过形推奬有意论诗报作三首  其二",
        "author": "晁说之",
        "content": "君侯哦苦淡，雅不爱深红。\n冷眼看春尽，愁肠欲海空。\n近寻山谷体，远到建安风。\n只恐妨高步，令君似我穷。",
        "dynasty": "宋",
        "collection_info": null
    },
    {
        "uuid": "6e4e3772d7d2736a1ef90a9c54f091f4",
        "title": "邓掾知言再和暮春诗见视过形推奬有意论诗报作三首  其三",
        "author": "晁说之",
        "content": "江左多才士，君诗醉玉红。\n几篇愁客恨，九畹任春空。\n便欲倾家酿，谁知出谷风。\n刘杨名一代，可惜义山穷。\n西昆体方盛时，梨园伶人作一穷士。\n云是李商隐，褴缕甚，云近日为人偷尽。",
        "dynasty": "宋",
        "collection_info": null
    },
    {
        "uuid": "8f87c652dd14bf6c4aa20ea83c317ec3",
        "title": "答恂阇黎乞浆",
        "author": "晁说之",
        "content": "白头破褐恂阇黎，硬白高谈岂昜知。\n却喜粟浆如北客，从教薄相笑无奇。",
        "dynasty": "宋",
        "collection_info": null
    },
    {
        "uuid": "276bde797cba443942429b67ad77e73f",
        "title": "谢钱掾",
        "author": "晁说之",
        "content": "论思献纳方自代，海舶鮹人岂识渠。\n长啸清风含雪语，怜侬不解读新书。",
        "dynasty": "宋",
        "collection_info": null
    },
    {
        "uuid": "2014d1ede204652ca9a76368c6456624",
        "title": "江暮",
        "author": "晁说之",
        "content": "何能浣客愁，长夏暮江头。\n岚远疑无象，潮平似不流。\n须臾云送雨，荡扬鸟随舟。\n明年北归去，谈话未应休。",
        "dynasty": "宋",
        "collection_info": null
    },
    {
        "uuid": "6ac6dae0f6c992b75e1d7c0a963964e3",
        "title": "江上独坐",
        "author": "晁说之",
        "content": "少时曾识京华乐，老得江山怀抱开。\n风月不谈辜此夕，恨随潮去与潮回。",
        "dynasty": "宋",
        "collection_info": null
    },
    {
        "uuid": "c6948a977a6f07aba674f1ddc48a8731",
        "title": "偶书",
        "author": "晁说之",
        "content": "京华可望无高楼，闻道故人多白头。\n此身却似城东柳，惜别伤离不自愁。",
        "dynasty": "宋",
        "collection_info": null
    },
    {
        "uuid": "c8e5927bfee488fe2287340588def5c8",
        "title": "秋",
        "author": "晁说之",
        "content": "长年何事不悲秋，今日天涯愁復愁。\n故国老槐空寂寂，半天归鴈自悠悠。\n故知庾信多清泪，何事陶潜亦白头。\n前日家人带楸叶，求身强健更何求。",
        "dynasty": "宋",
        "collection_info": null
    },
    {
        "uuid": "e9ffd604a6732bfd7cc4553b8736f919",
        "title": "西风",
        "author": "晁说之",
        "content": "秋风几日过秋关，直访畸孤海上山。\n为报故山都是旧，可怜留滞不知还。",
        "dynasty": "宋",
        "collection_info": null
    },
    {
        "uuid": "797537ba3d3241cae0b59993d196a1ea",
        "title": "因诵张司业无事焚香坐有时寻竹行之句拟其体作",
        "author": "晁说之",
        "content": "寂寞江边舍，欹斜架上书。\n焚香一童子，寻竹众鸡雏。\n更甚昔人懒，宁论今世疏。\n但惭为吏在，不得跨鲸鱼。",
        "dynasty": "宋",
        "collection_info": null
    },
    {
        "uuid": "ceb249f5414fe9d6bbc9fabf4234019c",
        "title": "自咏",
        "author": "晁说之",
        "content": "椶篱蕉落贮秋阴，睡足萧然学越吟。\n懒似嵇康初不锻，閒于陶令更无琴。\n儿童亦习南朝事，风月应怜北客心。\n五世图书幸相逐，鬓毛未许雪霜侵。",
        "dynasty": "宋",
        "collection_info": null
    },
    {
        "uuid": "b98e50109f81aacab455816c226a2cf9",
        "title": "江亭晚望",
        "author": "晁说之",
        "content": "秋色日骎骎，江亭敞宿阴。\n残霞沉浦口，新月出波心。\n客恨此时薄，归怀晚岁深。\n邻僧数来往，未肯愧南金。",
        "dynasty": "宋",
        "collection_info": null
    },
    {
        "uuid": "3161a16aeca8cf2d4373fe61614eb51f",
        "title": "兴尽",
        "author": "晁说之",
        "content": "兴尽未归增寂寞，却嗟初兴到江城。\n春愁不逐杨花散，秋恨还同桂影生。\n孤学敢期人晤语，危樯何事日峥嵘。\n弟兄游宦俱还舍，朝马骖驔禁漏声。",
        "dynasty": "宋",
        "collection_info": null
    },
    {
        "uuid": "814315ab4cf74976772d3f3f05548b32",
        "title": "偶作二首  其一",
        "author": "晁说之",
        "content": "病目书滛歇，江干绝往来。\n不才宁嫁树，有意尚移山。\n玉府书名久，南山种豆閒。\n只应终夜气，不共鬓毛班。",
        "dynasty": "宋",
        "collection_info": null
    },
    {
        "uuid": "da4c511008d3f106baed63df502d7f98",
        "title": "偶作二首  其二",
        "author": "晁说之",
        "content": "闻道花都发，狂风故作雠。\n春心先自薄，客恨更难收。\n不免饥寒甚，永同埋璸休。\n何须问詹尹，雅意在丹丘。",
        "dynasty": "宋",
        "collection_info": null
    },
    {
        "uuid": "25ae4edd1d556e0922cc10ee4a1c3508",
        "title": "有感",
        "author": "晁说之",
        "content": "吏隐两非空百感，涂穷浪迹亦何哉。\n波涛远引月华去，风雨常将月色来。\n孤学有谁同慷慨，独愁无地重徘徊。\n漫谈景德祥符际，几许辞源赋八哀。",
        "dynasty": "宋",
        "collection_info": null
    },
    {
        "uuid": "7dc967fb6fba78de18fd24853eb271ec",
        "title": "戏呈通叟年兄索其近诗",
        "author": "晁说之",
        "content": "归期若可数，何事此时情。\n春色雨中尽，客愁天际生。\n离骚烦尔传，月旦莫余评。\n早韭周妻厌，因因不肯鸣。",
        "dynasty": "宋",
        "collection_info": null
    },
    {
        "uuid": "7fa856dbff371198b55824dbd45bfdaa",
        "title": "落花学义山",
        "author": "晁说之",
        "content": "春来脉脉去轮囷，满地飞英委玉尘。\n荀令香残端有意，石家锦碎更堪珍。\n目成霄汉星前石，肠断骊驹掌上人。\n我久飘零本憔悴，为君今日恨轮巾。",
        "dynasty": "宋",
        "collection_info": null
    },
    {
        "uuid": "404c918497f51bbbd9abd27e488d67f6",
        "title": "花开未几忽已落尽戏作",
        "author": "晁说之",
        "content": "天涯花信误心期，狼藉残红只往时。\n怪底小怜浑不睡，夜深惆怅梦周师。",
        "dynasty": "宋",
        "collection_info": null
    },
    {
        "uuid": "777227641aa2ba4b1ed89d8de29c3104",
        "title": "通叟年兄视以柳侯庙诗三首辄亦有作所谓增来章之美也  其一",
        "author": "晁说之",
        "content": "平昔柳侯庙，拾君诗兴余。\n帝阍谁掌制，天步此贞符。\n敢恨初沈佩，惟惭再索车。\n罗池聊自戏，况復已榛芜。",
        "dynasty": "宋",
        "collection_info": null
    },
    {
        "uuid": "9655be36c41bc20e18e0e1cdb87a7240",
        "title": "通叟年兄视以柳侯庙诗三首辄亦有作所谓增来章之美也  其二",
        "author": "晁说之",
        "content": "何处乘驹去，空庭荔子垂。\n韩词方走奠，柳庙久徂饥。\n既恨谋身误，仍嗟报国隳。\n罗池便如此，不復问愚池。",
        "dynasty": "宋",
        "collection_info": null
    },
    {
        "uuid": "a7fc89b3c4a18cc9156f996c115a3305",
        "title": "通叟年兄视以柳侯庙诗三首辄亦有作所谓增来章之美也  其三",
        "author": "晁说之",
        "content": "当世容谗贼，他年奈我何。\n文编兴旧学，诗价重东坡。\n木檞开能几，子规啼漫多。\n罗池碑字灭，犹解彻庭莎。",
        "dynasty": "宋",
        "collection_info": null
    },
    {
        "uuid": "0e5d3092a72d53711c665a7f6e0b8b26",
        "title": "赠柳三解  其一",
        "author": "晁说之",
        "content": "莫道垂杨管别离，与春离别自依依。\n若教兼有征人恨，只恐鸦儿不肯归。",
        "dynasty": "宋",
        "collection_info": null
    },
    {
        "uuid": "7f6369cb53f381514f317db70f8edb35",
        "title": "赠柳三解  其二",
        "author": "晁说之",
        "content": "海角那知有宫柳，故园春思尚依依。\n可怜风韵去人远，一日花开天际飞。",
        "dynasty": "宋",
        "collection_info": null
    },
    {
        "uuid": "0c1c9d0d141cd195f5145326302a5dd5",
        "title": "赠柳三解  其三",
        "author": "晁说之",
        "content": "桃李那知杨柳恨，故时风雨不依依。\n自从彭泽无人后，青眼虽开心事非。",
        "dynasty": "宋",
        "collection_info": null
    },
    {
        "uuid": "a574b085e5dad099178d753d76c1f11d",
        "title": "悠悠",
        "author": "晁说之",
        "content": "悠悠知作吏，泯泯送年华。\n勉强对残客，慇懃惜落花。\n敦行惭不圣，潮汐恨空赊。\n却怕梁园去，家人问海涯。",
        "dynasty": "宋",
        "collection_info": null
    },
    {
        "uuid": "403ec47be5a2bf35ac470e09cf50606c",
        "title": "题明王打毬图",
        "author": "晁说之",
        "content": "阊阖千门万户开，三郎沈醉打毬回。\n九龄已去韩休死，无復明朝谏疏来。",
        "dynasty": "宋",
        "collection_info": null
    },
    {
        "uuid": "1b440ce78cddc36434b2bef5c085de12",
        "title": "从教",
        "author": "晁说之",
        "content": "从教病着探葵减，未放愁攻白髪添。\n欲看落花时入户，风高尽日不垂帘。",
        "dynasty": "宋",
        "collection_info": null
    },
    {
        "uuid": "0cf81657259dfdbe564e7590ffc2d2f2",
        "title": "何事",
        "author": "晁说之",
        "content": "何事千忧自惘然，且看节物异乡边。\n莺来昨日犹多吃，柳到今朝第几眠。\n上巳清明徒颉颃，流觞蹴踘岂周旋。\n故知白髪因渠得，忍更贪愁忆往年。",
        "dynasty": "宋",
        "collection_info": null
    },
    {
        "uuid": "8f89fd6f3c5c67487d3f9c3e9731f219",
        "title": "还诸唱和雪诗次韵作二首  其一",
        "author": "晁说之",
        "content": "萧散人间阮始平，轻盈云外董双成。\n飞英试比休争丽，连璧驩言与共明。\n黄竹异时徒思苦，幽兰同调得心倾。\n何须灞岸蹇驴夜，更学幽人老婢声。",
        "dynasty": "宋",
        "collection_info": null
    },
    {
        "uuid": "50716a439bec8a1b6c76aa18b018d30e",
        "title": "还诸唱和雪诗次韵作二首  其二",
        "author": "晁说之",
        "content": "胸中块磊若为平，今日相如雪赋成。\n广野喜逢三得白，高山真遇四边明。\n瑶音顾我何能和，玉色烦君几见倾。\n形秽由来惭独目，自怜犹识佩环声。",
        "dynasty": "宋",
        "collection_info": null
    },
    {
        "uuid": "b7b29686e2f482757fb3ccc7117b4562",
        "title": "咋舌",
        "author": "晁说之",
        "content": "咋舌何堪妾一鸣，三年如梦寄江城。\n春江细雨添清思，渐近归期更有情。",
        "dynasty": "宋",
        "collection_info": null
    },
    {
        "uuid": "e9d3a4215dffd1fc5d1de3af41aadae4",
        "title": "暮江",
        "author": "晁说之",
        "content": "南潮胜韵此间无，醉本兰亭强学书。\n人物本朝还可恨，谁传燕老暮江图。",
        "dynasty": "宋",
        "collection_info": null
    },
    {
        "uuid": "0ed750ee3b7db1e80efad0b05dbc8d08",
        "title": "自和因思国史燕穆之传称其知明州革轻悍鬬争之俗及今海潮图作",
        "author": "晁说之",
        "content": "燕公未肯祖虚无，悍俗归仁举国书。\n莫道邦人都背德，壁间犹有海潮图。",
        "dynasty": "宋",
        "collection_info": null
    },
    {
        "uuid": "9a1bab4ccf6f95467f71bc9bdc0c3c80",
        "title": "欲谈",
        "author": "晁说之",
        "content": "欲谈无应莫吾容，悔不居身可否中。\n尽日小斋何所乐，芭蕉宜雨竹宜风。",
        "dynasty": "宋",
        "collection_info": null
    },
    {
        "uuid": "993b1d7841df69ac6bd10f0c240ec5d7",
        "title": "王顺之得子寄二绝次韵报之  其一",
        "author": "晁说之",
        "content": "宾客能谈少傅儿，海中仙果得生迟。\n自今一落人间后，即见新枝压旧枝。",
        "dynasty": "宋",
        "collection_info": null
    },
    {
        "uuid": "451c9e9f303f979d977196b16c5ac91c",
        "title": "王顺之得子寄二绝次韵报之  其二",
        "author": "晁说之",
        "content": "茂弘不用长年悲，淮水东流本与期。\n一日名驹惊俗眼，奔云老骥敢言衰。",
        "dynasty": "宋",
        "collection_info": null
    },
    {
        "uuid": "af42c9681e7e314a70acd7a7c58e1fa1",
        "title": "水仙",
        "author": "晁说之",
        "content": "水仙踰月驻芳馨，人物谁堪眼共青。\n白傅有诗皆入律，腥咸声裏亦须听。",
        "dynasty": "宋",
        "collection_info": null
    },
    {
        "uuid": "cde8e3909997dee01535d6c1fc8a2225",
        "title": "春初",
        "author": "晁说之",
        "content": "春初未有象，幽兴一何深。\n细雨能输酒，轻风不隔琴。\n无烦问北信，且强学南音。\n白髪宁欺客，愁来处处侵。",
        "dynasty": "宋",
        "collection_info": null
    },
    {
        "uuid": "1daa7fe57e797c33a3ddcc56dc035261",
        "title": "风雪",
        "author": "晁说之",
        "content": "风雪三冬北，江潮二月时。\n怪今阿那事，不得作春诗。",
        "dynasty": "宋",
        "collection_info": null
    },
    {
        "uuid": "bde8be6ebd892bcff253ece21b7f46bf",
        "title": "病目作近体诗五首  其一",
        "author": "晁说之",
        "content": "病目经旬作梦中，只应天意欲教佣。\n诗成愿作瞎太祝，位极耻为盲老公。\n不用千忧徒画足，何妨一笑漫书空。\n颇不如喜见人志，好在春来六六峰。",
        "dynasty": "宋",
        "collection_info": null
    },
    {
        "uuid": "4a654eb6f669074df404736b9582e483",
        "title": "病目作近体诗五首  其二",
        "author": "晁说之",
        "content": "何事兰成酷爱愁，借愁为乐总宜休。\n天涯二月无新历，京国三年误旧游。\n忽接家书迷远近，欲为客难却沉浮。\n道人犹喜频相遇，话尽丹丘更虎丘。",
        "dynasty": "宋",
        "collection_info": null
    },
    {
        "uuid": "b1afff40904b88df036e2fb373b4c2d8",
        "title": "病目作近体诗五首  其三",
        "author": "晁说之",
        "content": "江头未省逢春事，风雨朝朝夜夜深。\n皎洁一生余白髪，辛勤百计只丹心。\n不疑郑默世能怨，敢恨虞翻论所侵。\n明日逢人添俛首，会催归兴到山林。",
        "dynasty": "宋",
        "collection_info": null
    },
    {
        "uuid": "70addc693d5c307255210eefb3795404",
        "title": "病目作近体诗五首  其四",
        "author": "晁说之",
        "content": "沉沉何处有春柔，目极无垠风雨秋。\n底事须登七尺剑，要当自掖千金裘。\n图书虽满愧黄绢，桃李纵开嘲白头。\n事与愿违宜泯泯，愿违于事更悠悠。",
        "dynasty": "宋",
        "collection_info": null
    },
    {
        "uuid": "4817b019f3d30d9387995632dad81aa0",
        "title": "病目作近体诗五首  其五",
        "author": "晁说之",
        "content": "愁极犹知吾道尊，尚烦几许北堂萱。\n善人在疚乡评减，老物可憎天意存。\n漫使楚囚临澧浦，难教汉使识河源。\n着书昔日年犹少，老意今朝欲绝言。",
        "dynasty": "宋",
        "collection_info": null
    },
    {
        "uuid": "4b1c6cff2e08f60e66dfe72ccd042b5c",
        "title": "惜春",
        "author": "晁说之",
        "content": "待得莺来花已落，断难料理漫咿嚘。\n便如前哲亦非敌，八斗才当万斛愁。",
        "dynasty": "宋",
        "collection_info": null
    },
    {
        "uuid": "ffd62b6d0472f4482beb1d6772d953f2",
        "title": "春色",
        "author": "晁说之",
        "content": "春色真无赖，羁人自慨慷。\n莺能嘲客语，花解笑人忙。\n腰衱休含睇，栏干枉断肠。\n明当元几日，何处有流觞。",
        "dynasty": "宋",
        "collection_info": null
    },
    {
        "uuid": "fdbfdc35f3097176eea5bbe9171669e5",
        "title": "赠道光",
        "author": "晁说之",
        "content": "老僧讲罢结茅庐，忆昔鸣琴着意余。\n一曲风前三百遍，十年不作作如初。",
        "dynasty": "宋",
        "collection_info": null
    },
    {
        "uuid": "c4001be102559a326aa12d4162abf0df",
        "title": "即事",
        "author": "晁说之",
        "content": "自言愚似醉，休道醉如愚。\n不耻小盘食，宁惭掘笔书。\n九原怀往泪，万里梦同途。\n政恐能知我，何妨更骂予。",
        "dynasty": "宋",
        "collection_info": null
    },
    {
        "uuid": "d96e7f8dc3b036d6f8177659647c7ea1",
        "title": "感旧寄上芸叟侍郎",
        "author": "晁说之",
        "content": "于越茫茫羁旅久，函秦落落笑谈中。\n曲江烟月新春梦，寒食人家故国风。\n此际一罇曾邂逅，他时相见更从容。\n丈人笔力知强健，何事书来不吐虹。",
        "dynasty": "宋",
        "collection_info": null
    },
    {
        "uuid": "4d232c5c336efb03891297b9632eb41c",
        "title": "寄韩君表",
        "author": "晁说之",
        "content": "别离何用愁天涯，尘世来由百感赊。\n白雪恨难逢柳絮，东风悔不识梅花。\n诗书异户余何有，将相同时君莫夸。\n闻道近还思卜筑，好来嵩少共烟霞。",
        "dynasty": "宋",
        "collection_info": null
    },
    {
        "uuid": "eacdeedfd4ea5a1d8468527b23b80bdb",
        "title": "感旧",
        "author": "晁说之",
        "content": "林梢接手百花浮，昔与王孙倚小楼。\n风物无情常自若，男儿何处不堪愁。\n兰成只忆江南老，丞相难忘洛下游。\n今日天涯送春泪，不堪更为种瓜侯。",
        "dynasty": "宋",
        "collection_info": null
    },
    {
        "uuid": "6310ac08979e5cd942dd2abdefe19f6f",
        "title": "偶见张天贶奉议书策后题跋感旧作绝句",
        "author": "晁说之",
        "content": "轩轩众艺张天贶，翰墨悲凉二绝余。\n今日无人知姓字，史官他日若为书。",
        "dynasty": "宋",
        "collection_info": null
    },
    {
        "uuid": "718e7f083902960e748cc291d5661d7a",
        "title": "春尽  其一",
        "author": "晁说之",
        "content": "春尽天涯恨最长，啼莺不识紫游缰。\n空惊绿叶成尖髪，何处残英伴落妆。",
        "dynasty": "宋",
        "collection_info": null
    },
    {
        "uuid": "c174927eefc2aa0f5bb540f9a557fd45",
        "title": "春尽  其二",
        "author": "晁说之",
        "content": "何曾有梦到瑶池，但见狂风落海陂。\n帘外飘英纷不识，谁人尚復忆辛夷。",
        "dynasty": "宋",
        "collection_info": null
    },
    {
        "uuid": "305449a9f4ccbd41496a799a7935d086",
        "title": "恨同",
        "author": "晁说之",
        "content": "恨同枉渚频潮汐，情与游丝鬬短长。\n垂钓蛮童缘底泣，难将心事问何郎。",
        "dynasty": "宋",
        "collection_info": null
    },
    {
        "uuid": "ee6dc39a7bcb29b4c58ba492ff4d5a6a",
        "title": "二十六弟寄和江子我竹夫人诗一首爱其巧思戏作二首  其一",
        "author": "晁说之",
        "content": "莫愁妩媚主人卢，纤质交竿巧得模。\n绿粉敢争红粉丽，鱼轩休比鹤轩疏。\n女英漫对湘君泣，子政徒青天禄书。\n夹膝得名何不韵，秋来卧病竟何如。",
        "dynasty": "宋",
        "collection_info": null
    },
    {
        "uuid": "9534effdd286667ec8b49d0215bb8daf",
        "title": "二十六弟寄和江子我竹夫人诗一首爱其巧思戏作二首  其二",
        "author": "晁说之",
        "content": "寥寥故国漫玄卢，内子可怜殊不模。\n拟比封君宁有实，欲为节妇亦何疏。\n且休深妬斫桃树，枉是多愁织锦书。\n贫士一妻常不饱，更烦讥谪几人如。",
        "dynasty": "宋",
        "collection_info": null
    },
    {
        "uuid": "4e110290ffe8cc263315e6dfdefec9ce",
        "title": "復次韵寄子我四首  其一",
        "author": "晁说之",
        "content": "柴门仅付一寒卢，不内不妻深有模。\n每与篔筜同缱绻，好来箕箒共萧疏。\n谢娘莫道能联句，郑婢无烦亦读书。\n前日㛹娟今不见，头槌眼臼却能如。",
        "dynasty": "宋",
        "collection_info": null
    },
    {
        "uuid": "853d4d3f59916e3c05636e29659c2ba9",
        "title": "復次韵寄子我四首  其二",
        "author": "晁说之",
        "content": "何须晚嫁独伤卢，云母无媒自纳模。\n虹断美人情不竞，雨回神女分还疏。\n敢同孙寿巧为态，颇称江淹懒着书。\n叹息火笼俱丽质，当年风韵本何如。",
        "dynasty": "宋",
        "collection_info": null
    },
    {
        "uuid": "d665a37647f9504bf024de717b19b53c",
        "title": "復次韵寄子我四首  其三",
        "author": "晁说之",
        "content": "当年配马莫嘲卢，今日化龙还寑模。\n麈尾虽长君不妬，搔头漫短我能疏。\n夜寒青女难携手，海阔麻姑肯寄书。\n五色笔归空婉娩，幽篁残梦自常如。",
        "dynasty": "宋",
        "collection_info": null
    },
    {
        "uuid": "e862c78cdb63b7637bcffb8bcc871625",
        "title": "復次韵寄子我四首  其四",
        "author": "晁说之",
        "content": "汾阳勋业重彤卢，凉霍同封不世模。\n贫士岂知燕玉暖，幽眠莫共腻香疏。\n从容耻与石为弟，寤寐欣逢仙降书。\n若是双流参六贵，锦围绣被又焉如。",
        "dynasty": "宋",
        "collection_info": null
    },
    {
        "uuid": "72ffd3990911884ac5f6e70f2625e51f",
        "title": "次韵和韩君表怀归见寄",
        "author": "晁说之",
        "content": "旅梦何为喜别嵩，移云当日自栽松。\n公孙勋业忽垂意，逋客烟霞岂不容。\n笑语若同游下泽，鸡豚亦共卧高舂。\n莫夸有力先归去，恐愧朝蝉与暮虹。",
        "dynasty": "宋",
        "collection_info": null
    },
    {
        "uuid": "cb70988564ba42afe99f0dd009b2884f",
        "title": "留别延庆明智",
        "author": "晁说之",
        "content": "傍海嗟为客，倾心欣所知。\n烟霞威凤老，岐路断猿悲。\n梦亦西方近，谈休南本迟。\n行行招隐意，嵩岫解相思。",
        "dynasty": "宋",
        "collection_info": null
    },
    {
        "uuid": "62dc16c9bde4a9ce8df04e7c82a1ab0a",
        "title": "余寄和冲弟竹夫人诗并寄子我六首后征其类自贶",
        "author": "晁说之",
        "content": "风流何处有崔卢，委曲此君为我模。\n草梦枕仙幽意在，烛奴灯婢故情疏。\n偶人飘荡泥何恨，居士神通木漫书。\n叶可作冠聊復尔，恨为如意亦何如。",
        "dynasty": "宋",
        "collection_info": null
    },
    {
        "uuid": "e0157cc4e54133d25e8cd90859f29981",
        "title": "还通叟年兄诗卷",
        "author": "晁说之",
        "content": "白头从事未抛诗，无奈才何復苦饥。\n我易吟愁归乐土，因君肠断邺中诗。",
        "dynasty": "宋",
        "collection_info": null
    },
    {
        "uuid": "2f201535e70620e88b19d9a9fdfdacd4",
        "title": "谢景修惠洞庭春色",
        "author": "晁说之",
        "content": "洞庭春色何年赋，越国王孙几种愁。\n今日忽亲鹦鹉杓，当家余韵落芳洲。",
        "dynasty": "宋",
        "collection_info": null
    },
    {
        "uuid": "8e4697ce681f0c51a8fb9bc2f772ec2f",
        "title": "赠童子蚍蜉",
        "author": "晁说之",
        "content": "拂拭方山帽，安排一复巾。\n春秋书满架，整整莫因循。",
        "dynasty": "宋",
        "collection_info": null
    },
    {
        "uuid": "8bc153c662175bb4ed183bc2c33afb26",
        "title": "答童",
        "author": "晁说之",
        "content": "何敢爱筋力，无劳戒励重。\n但当知讳字，闻说是雅中。",
        "dynasty": "宋",
        "collection_info": null
    },
    {
        "uuid": "44512e260e7cf7868fda2810f3118d21",
        "title": "题画扇",
        "author": "晁说之",
        "content": "秦秦何处乐，独自託孤枝。\n玉粒知无分，清风也自戏。",
        "dynasty": "宋",
        "collection_info": null
    },
    {
        "uuid": "59e685ef4356495076890f26ea230a81",
        "title": "寄昭德兄弟  其一",
        "author": "晁说之",
        "content": "莫言无合亦何伤，旅雁卑飞怯稻粱。\n南亩荒芜嵩少远，却来檝口祭勾芒。",
        "dynasty": "宋",
        "collection_info": null
    },
    {
        "uuid": "f9aa9e82187c67d89a1de824ecfb6406",
        "title": "寄昭德兄弟  其二",
        "author": "晁说之",
        "content": "甬东羁旅情何託，江北苍芒恨不收。\n静夜橹声来枕上，犹疑身在木兰舟。",
        "dynasty": "宋",
        "collection_info": null
    },
    {
        "uuid": "9ef726128f730851aa5ac77c00e4a379",
        "title": "哭程伯威",
        "author": "晁说之",
        "content": "程子音书岁月赊，几年泉下始咨嗟。\n孤忠曾奏三千牍，绝艺宁论十四家。\n白髪父号无泪绝，青箱儿恨有尘遮。\n人生到此成何事，第二碑成亦漫夸。",
        "dynasty": "宋",
        "collection_info": null
    },
    {
        "uuid": "c379ccbbe93a84fa2ff6647caa89577f",
        "title": "观明道先生桃花菊诗作",
        "author": "晁说之",
        "content": "叹息天工暂醉时，重阳物色艶阳姿。\n便生春思兼秋绪，当日董生宜一窥。",
        "dynasty": "宋",
        "collection_info": null
    },
    {
        "uuid": "a6afc3e102b385fc6f779fec85cb77e2",
        "title": "迭前",
        "author": "晁说之",
        "content": "董生今日窥园圃，几许伤心涕泪垂。\n金令不行呈木怪，无端灾异乐哀为。",
        "dynasty": "宋",
        "collection_info": null
    },
    {
        "uuid": "2e942f2c83fc8238249de1c0246406b5",
        "title": "题大年阁路逢僧图",
        "author": "晁说之",
        "content": "关深羁思满，风断绿阴单。\n一遇空门侣，那知行路难。",
        "dynasty": "宋",
        "collection_info": null
    },
    {
        "uuid": "626b3bb44ebe1eb57c50f593e80ac909",
        "title": "次韵任伯再领宗学长句",
        "author": "晁说之",
        "content": "几重墨守岂难攻，叹息儒珍亦易穷。\n轇轕八纮骚远迩，凄凉一代赋幽通。\n喜君再戴长安日，顾我频惊沙朔风。\n莫恨官曹太清冷，宫花时醉上林中。",
        "dynasty": "宋",
        "collection_info": null
    },
    {
        "uuid": "694139ee9d1fef34053b0b5472ccd29e",
        "title": "又和西捷",
        "author": "晁说之",
        "content": "西州五帅议多攻，决策曾闻利不穷。\n今日一乘能必取，异时重译要皆通。\n明光喜霁甲兵雨，沙碛恩摇草木风。\n自顾腐儒何所补，骑猪难在虎狼中。",
        "dynasty": "宋",
        "collection_info": null
    },
    {
        "uuid": "76aca831b287f0e19af93848aeb7ea0d",
        "title": "赴鄜州京郑间途中作",
        "author": "晁说之",
        "content": "园林叶落丹丘远，坂路霜寒白髪侵。\n不是关西将家子，也无诗思着秦音。",
        "dynasty": "宋",
        "collection_info": null
    },
    {
        "uuid": "d95f3de464fbc30c0828145ebbdf444d",
        "title": "顷客解梁有诗云中条山下读周易定是前身关子明是时频与张芸叟侍郎通书亦尝寄此诗呈视今再过此郡遇芸叟之客王六东起感怀而作",
        "author": "晁说之",
        "content": "坂路十年尘坱身，不知何事往来频。\n敢言上国非吾土，自许中条是故人。\n志在韦编徒寡与，人亡陆海漫多珍。\n龙门有客暂相值，颇话年来亦苦辛。",
        "dynasty": "宋",
        "collection_info": null
    },
    {
        "uuid": "c5ac10c0321b2cb402eafd6d75e79a04",
        "title": "河中府追怀亡二兄及思永兴十二弟",
        "author": "晁说之",
        "content": "表裏山河季布州，我家兄弟忆同游。\n芸香寂寞空青冢，绛帐飘零欲白头。\n羁旅即今无好语，登临自古有高楼。\n颇闻酬唱西岩在，阙里诸孙添我愁。",
        "dynasty": "宋",
        "collection_info": null
    },
    {
        "uuid": "a858eccb00af02705159dd7418851cfe",
        "title": "河中戏作绝句",
        "author": "晁说之",
        "content": "人物英雄异姓王，山河生气尚光芒。\n可怜只解夸佳丽，花落春空更断肠。",
        "dynasty": "宋",
        "collection_info": null
    },
    {
        "uuid": "d8c3b1d851820c15bdcc7a5df37cbf1e",
        "title": "途中",
        "author": "晁说之",
        "content": "十年未就归山计，一日归为保障翁。\n无奈征衣中散虱，可堪行道庶人风。\n悠悠秦晋山河在，漠漠金张冢墓空。\n回首江湖二三子，长亭寒梦亦匆匆。",
        "dynasty": "宋",
        "collection_info": null
    },
    {
        "uuid": "61a1e56134042b8ec1423a9c96e2704f",
        "title": "途中寄高仲诏",
        "author": "晁说之",
        "content": "飘零谁惜别，不赋送行诗。\n独有悲秋客，难忘上壠时。\n素心惭锦段，清泪湿琼枝。\n塞马寒来健，夫君莫我思。",
        "dynasty": "宋",
        "collection_info": null
    },
    {
        "uuid": "24fb9f43492a0b996cd07a853f7a9e22",
        "title": "过荆轲冢四绝句  其一",
        "author": "晁说之",
        "content": "过华踰河势北倾，何人来此葬荆卿。\n千金匕首安知在，易水寒来尚有情。",
        "dynasty": "宋",
        "collection_info": null
    },
    {
        "uuid": "ca1b889749b69f72db04829a40091c56",
        "title": "过荆轲冢四绝句  其二",
        "author": "晁说之",
        "content": "太子当年计不疏，虎狼有剑断头颅。\n逡巡不血荆轲手，自要輼辌费鲍鱼。",
        "dynasty": "宋",
        "collection_info": null
    },
    {
        "uuid": "28803ce4cfdd8bfb57b285c14431bb9a",
        "title": "过荆轲冢四绝句  其三",
        "author": "晁说之",
        "content": "刺客传中轲绝伦，后来尫怯寂无人。\n秦人更甚燕人恨，不葬燕台留葬秦。",
        "dynasty": "宋",
        "collection_info": null
    },
    {
        "uuid": "0b8f0ec7a29b48cefc2c3849ac632ae1",
        "title": "过荆轲冢四绝句  其四",
        "author": "晁说之",
        "content": "贯日白虹可奈何，书生容易笑荆轲。\n美新伾党临遗冢，惭愧绝无狐兔过。",
        "dynasty": "宋",
        "collection_info": null
    },
    {
        "uuid": "d525e6e1e7b55c0a972ebf4f0656fcdc",
        "title": "将至鄜州",
        "author": "晁说之",
        "content": "平生心迹笑元龙，今日城边比蔡邕。\n岂是白头着书地，聊当涕泣自从容。",
        "dynasty": "宋",
        "collection_info": null
    },
    {
        "uuid": "33dbd4636606fcd0c54b62c1f1ee9393",
        "title": "初至鄜州见月",
        "author": "晁说之",
        "content": "此是鄜州月，人间应更无。\n欲垂清夜泪，桂影莫扶疏。",
        "dynasty": "宋",
        "collection_info": null
    },
    {
        "uuid": "e69a3eb0a9f91ffcf853b9d7e6b62e68",
        "title": "延安江汉堂上怀范五丈龙图堂是五丈所建",
        "author": "晁说之",
        "content": "煌煌斗柄垂南北，浩浩斯人江汉堂。\n横吹三川秋月远，雅歌九姓暮天长。\n颇间病后精神好，最是秋来飰食强。\n谁识得名因伯氏，飞鸿送尽更茫茫。",
        "dynasty": "宋",
        "collection_info": null
    },
    {
        "uuid": "0a1c24c9e2dc5f0d6a05b4848c324013",
        "title": "自延还鄜怀京师亲旧",
        "author": "晁说之",
        "content": "羁旅无归不自任，重重白髪巧相寻。\n扁舟前岁江湖客，匹马今朝关塞心。\n揽古岂无王霸略，穷途只有短长吟。\n故人憔悴多如此，谁解多情送好音。",
        "dynasty": "宋",
        "collection_info": null
    },
    {
        "uuid": "abaf3a92e85a0bd6eeada23b508e1bba",
        "title": "行县途中读柳子厚诗",
        "author": "晁说之",
        "content": "征衣穷塞暮冬时，读尽龙城太守诗。\n若使生平诗尽在，濯缨无泪为君垂。",
        "dynasty": "宋",
        "collection_info": null
    },
    {
        "uuid": "6dd3176a94995d4d4341724395bf293b",
        "title": "直罗县三绝句  其一",
        "author": "晁说之",
        "content": "萦回颉颃乱山河，目眩心摇到直罗。\n待得罗川平直处，晚来荀令恨如何。",
        "dynasty": "宋",
        "collection_info": null
    },
    {
        "uuid": "17aa6b66acc42c63ca2b0e41ae112a52",
        "title": "直罗县三绝句  其二",
        "author": "晁说之",
        "content": "人生不合出都城，百坂千坡异县情。\n勃勃当年圣人道，如今狐兔不胜行。",
        "dynasty": "宋",
        "collection_info": null
    },
    {
        "uuid": "672e86a519c80f907dbc410932bc7859",
        "title": "直罗县三绝句  其三",
        "author": "晁说之",
        "content": "羌管戎歌亦斗新，长官家势洛阳人。\n相逢且觅山花好，莫话铜驼金谷春。",
        "dynasty": "宋",
        "collection_info": null
    },
    {
        "uuid": "421a3a63ea1d34a6bb03be188f5909a5",
        "title": "送春",
        "author": "晁说之",
        "content": "雨裏花开过，愁中燕到迟。\n一春都寂寞，不作送春诗。",
        "dynasty": "宋",
        "collection_info": null
    },
    {
        "uuid": "9449651b950020a076a2b8fb54923dab",
        "title": "叶善养寺簿尝为鄜州从事有诗送予至鄜作寄",
        "author": "晁说之",
        "content": "夫君旧游地，圁洛我盘桓。\n旅梦朱絃断，荒山白髮寒。\n文高惊小阮，达晚在长安。\n得慰相思处，琼瑶落手看。",
        "dynasty": "宋",
        "collection_info": null
    },
    {
        "uuid": "110ae1ab75cf89cf2e8f0a0a720dfb50",
        "title": "席上有唱欧公送刘原甫辞者次日又有唱东坡三过平山堂辞者今联续唱之感怀作绝句",
        "author": "晁说之",
        "content": "龙门不见鬓垂丝，莫唱平山杨柳辞。\n纵使前声君忍听，后声恼杀木肠儿。",
        "dynasty": "宋",
        "collection_info": null
    },
    {
        "uuid": "1accbfa9cc67da91e23f5b66fce4b6b8",
        "title": "山城闻笙箫思□□灵芝宫事作",
        "author": "晁说之",
        "content": "笙箫婉娈落人间，目极灵芝宫不还。\n犹喜遗音吾独识，且教明月住空山。",
        "dynasty": "宋",
        "collection_info": null
    },
    {
        "uuid": "215cb878b47f09dce2cb097e0734a62d",
        "title": "復入鄜城南门",
        "author": "晁说之",
        "content": "南走京洛道，羸骖到却回。\n只应如幕燕，自有社相催。",
        "dynasty": "宋",
        "collection_info": null
    },
    {
        "uuid": "f34d90c7961d39764894a7dc1d1244af",
        "title": "过汉武望仙宫在鄜寺之西三绝句  其一",
        "author": "晁说之",
        "content": "海外求仙事渺茫，却烦鹤驾访刘郎。\n修门自有偷桃客，好试低眉问帝乡。",
        "dynasty": "宋",
        "collection_info": null
    },
    {
        "uuid": "61885f7eb8168c73597845a8d98b82fd",
        "title": "过汉武望仙宫在鄜寺之西三绝句  其二",
        "author": "晁说之",
        "content": "山下时时闻凤箫，山中处处得蟠桃。\n刘郎仙去何难事，不用飞楼百尺高。",
        "dynasty": "宋",
        "collection_info": null
    },
    {
        "uuid": "622b7a7d469332a941112337931b327c",
        "title": "过汉武望仙宫在鄜寺之西三绝句  其三",
        "author": "晁说之",
        "content": "黄金无限不须成，欲塞河流要负薪。\n谁识望仙宫裏事，只因荡漾阿娇春。",
        "dynasty": "宋",
        "collection_info": null
    },
    {
        "uuid": "8ee6734541a4d5387e877750b0ef5f88",
        "title": "用仙宫铺壁上诸人韵作",
        "author": "晁说之",
        "content": "香雾漫空玉作尘，五龙双凤细扶轮。\n君王不得须臾语，只有轮台哀痛身。",
        "dynasty": "宋",
        "collection_info": null
    },
    {
        "uuid": "c48e0f909899bc5fca63fbd3391dd3ce",
        "title": "涂中依韵和高主簿完翁见赠长句",
        "author": "晁说之",
        "content": "孤宿孤江嗟婉娩，穷冬残夜认璇玑。\n乘槎邂逅关心切，舒锦绸缪到眼稀。\n岂有梧桐留凤食，端愁霰雪犯狐衣。\n秦楼老去应多可，好听吴侬缓缓归。",
        "dynasty": "宋",
        "collection_info": null
    },
    {
        "uuid": "3c066bef33a105dcc1cb304930185640",
        "title": "再和",
        "author": "晁说之",
        "content": "人生行乐留连耳，何用千钟贮宝玑。\n主簿休官如习早，使君下榻似陈稀。\n已看燕寝玉如意，更听雕梁金缕衣。\n莫道塞垣风景恶，开花何处侍郎归。",
        "dynasty": "宋",
        "collection_info": null
    },
    {
        "uuid": "a4a8f261fd18580e5cfb234cfcbf1af8",
        "title": "又和",
        "author": "晁说之",
        "content": "客子吟哦聊遣闷，敢将鱼目报珠玑。\n寒来何事水流急，愁裏更堪人住稀。\n使我难忘麋鹿性，多君已弃芰荷衣。\n山斋永夜宜清话，莫只山公倒载归。",
        "dynasty": "宋",
        "collection_info": null
    },
    {
        "uuid": "12e781aaa880ad6382ed814f7e0b589a",
        "title": "三川",
        "author": "晁说之",
        "content": "三川窈窕山隈隩，宜着狂歌老杜家。\n辛苦寄书消息断，想渠涕泪问京华。",
        "dynasty": "宋",
        "collection_info": null
    },
    {
        "uuid": "903c3f17a9328ae874f963c430b6f1f9",
        "title": "疏堕",
        "author": "晁说之",
        "content": "疏堕何堪行役劳，穷阴急景晚风高。\n京华前岁此时雪，独卧先庐亦寂寥。",
        "dynasty": "宋",
        "collection_info": null
    },
    {
        "uuid": "59b37859382cb54a29e2f9d82c01e2ad",
        "title": "疲行",
        "author": "晁说之",
        "content": "岁暮疲行役，荒郊绝见闻。\n林寒无鸟宿，山燥不归云。\n得失为生计，浮沉预世纷。\n好怀思软语，终待颍阳君。",
        "dynasty": "宋",
        "collection_info": null
    },
    {
        "uuid": "f4ea47d70a76427aefc637eb28ba217d",
        "title": "再至直罗",
        "author": "晁说之",
        "content": "百叠荒山人迹绝，饥肠寒色自徘徊。\n多情只有谢康乐，美酒乐歌宁再来。",
        "dynasty": "宋",
        "collection_info": null
    },
    {
        "uuid": "7dc803b09d77bd48b3003e785a7653f4",
        "title": "拾康乐之意再作",
        "author": "晁说之",
        "content": "异时游子不须还，舍瑟含情醉醒间。\n今日烦君台上望，急挥苦泪湿千山。",
        "dynasty": "宋",
        "collection_info": null
    },
    {
        "uuid": "b26e8ae2312dbc0715a407717fd705aa",
        "title": "约结",
        "author": "晁说之",
        "content": "约结无奇恨眼开，偷閒藜杖亦悠哉。\n晓风不让青山远，暮霭难禁明月来。\n关外关中浑浪漫，云南云北旧徘徊。\n自怜不注愍征赋，一世征衣愧不才。",
        "dynasty": "宋",
        "collection_info": null
    },
    {
        "uuid": "56a6a6b23e08ce8c3fbece29e8d06b88",
        "title": "寄隰州李九使君",
        "author": "晁说之",
        "content": "隰州太守诗来好，何事新诗不寄来。\n岁暮异乡思里社，山寒宿雪启罇罍。\n数茎白髪何堪照，一寸丹心未肯灰。\n唯有早归箕颍计，暮酬朝唱不论才。",
        "dynasty": "宋",
        "collection_info": null
    },
    {
        "uuid": "1e448f2288c187bf0ef96e9537128a8a",
        "title": "次韵和隰州李九使君见寄绝句",
        "author": "晁说之",
        "content": "邂逅宫花春寂寂，相思塞草暮离离。\n休信李广未封印，喜得青香赋小诗。",
        "dynasty": "宋",
        "collection_info": null
    },
    {
        "uuid": "4b4a5ade2710da247bb6460f22c98f10",
        "title": "我屋",
        "author": "晁说之",
        "content": "窈窕吾山好，栏杆我屋宜。\n胡然名未着，不得谢公诗。",
        "dynasty": "宋",
        "collection_info": null
    },
    {
        "uuid": "9ade378bd74728da7f95177c13d87a3e",
        "title": "累夜读武经总要慨然思陈叔易寄予嵩阳读水经之句因用其韵作寄叔易此公相与倡和最多于此诗则毎诵之  其一",
        "author": "晁说之",
        "content": "蝶笑蜂鬚飞有声，梅嫌柳眼众人青。\n今朝消息君知否，荒塞寒灯读武经。",
        "dynasty": "宋",
        "collection_info": null
    },
    {
        "uuid": "e3fbfb2fbbbe751033fd9dd4dce9367d",
        "title": "累夜读武经总要慨然思陈叔易寄予嵩阳读水经之句因用其韵作寄叔易此公相与倡和最多于此诗则毎诵之  其二",
        "author": "晁说之",
        "content": "风送黄河冰底声，三川半死误丹青。\n何人告与君消息，枉是磨铅勘水经。",
        "dynasty": "宋",
        "collection_info": null
    },
    {
        "uuid": "7f9a0b4847abf446a524c9ac751c89ac",
        "title": "累夜读武经总要慨然思陈叔易寄予嵩阳读水经之句因用其韵作寄叔易此公相与倡和最多于此诗则毎诵之  其三",
        "author": "晁说之",
        "content": "蓬莱学士有家声，易退难忘旧杀青。\n万卷饶君相似处，此生不读膳夫经。",
        "dynasty": "宋",
        "collection_info": null
    },
    {
        "uuid": "422cfbb0f2d47cb137e3f2e095de6950",
        "title": "岁暮思刘壮舆近在京师因壮舆言温公劝刘丈合魏宋等志有意合正史之志而离析李延寿之纪传顾老罢不能聊见于篇末",
        "author": "晁说之",
        "content": "迢迢使我旅怀悲，促促思君岁暮时。\n江上梅花今在落，鄜州月魄屡圆亏。\n着书有底心过苦，行路无端山更危。\n谁解合离南北史，吾曹白髪恐难期。",
        "dynasty": "宋",
        "collection_info": null
    },
    {
        "uuid": "14c58902b48ed7ae69b62b7cf9969fb7",
        "title": "四明岁晚水仙花盛开今在鄜州辄思之此花清香异常妇人戴之可留之日为多",
        "author": "晁说之",
        "content": "前年海角今天涯，有恨无愁閒嘆嗟。\n枉是凉州女端正，一生不识水仙花。",
        "dynasty": "宋",
        "collection_info": null
    },
    {
        "uuid": "1f7c8a4ee3e31e7672225fd57db7d245",
        "title": "途中遇雪二绝句  其一",
        "author": "晁说之",
        "content": "征裘不是谢庄衣，何事轻霙故故飞。\n应是多情要新句，敢酬琼藻触寒威。",
        "dynasty": "宋",
        "collection_info": null
    },
    {
        "uuid": "98aa1c04349e157c86ff1374f48068fd",
        "title": "途中遇雪二绝句  其二",
        "author": "晁说之",
        "content": "惨淡修途问若何，璇蕤琼藻未须多。\n使君此夕应难醉，红玉看人子夜歌。",
        "dynasty": "宋",
        "collection_info": null
    },
    {
        "uuid": "55f83b1becd358d5dd834f062339cfb4",
        "title": "途中对雪",
        "author": "晁说之",
        "content": "残岁初霙慰所思，征衣坂路固无奇。\n漫知谢女能联句，安得颜儿与接诗。\n嵩岳梦中宜寂寂，雕山眼底尚迟迟。\n明年花发应如许，坐看游蜂忆此时。",
        "dynasty": "宋",
        "collection_info": null
    },
    {
        "uuid": "347fff0a195574f376a530e1add5c9fa",
        "title": "邓圣求作端明时尝赠予诗云妙论出六合微言破九流其言虽过矣要是前辈中有相知者逮今将三十年奔走鄜州诸邑察视保甲感旧作长句",
        "author": "晁说之",
        "content": "白头关塞走匆匆，曾玷山公启事中。\n妙论微言思落日，荒山穷谷梦悲风。\n八哀欲赋嗟无语，三径宜归恨未容。\n却愿扫除西域去，预羞麟阁画邉功。",
        "dynasty": "宋",
        "collection_info": null
    },
    {
        "uuid": "1b52e3c64152361044095b2dbfc23299",
        "title": "村馆寒夜忽忽不乐学古乐府当句对",
        "author": "晁说之",
        "content": "将此愁来同彼恨，肯饶庾信让江淹。\n雪翻愁绪风牵怨，月恋山空人倚帘。\n昨夜梦垂今日泪，一机素胜十端缣。\n无烦言话谁能听，小叔狂来阿母严。",
        "dynasty": "宋",
        "collection_info": null
    },
    {
        "uuid": "5127f9ca2bd437dc4891936bb25eb2d5",
        "title": "寄恂公",
        "author": "晁说之",
        "content": "南屏不可见，岁晚得恂公。\n辩笑潮难久，閒嫌云住空。\n谁家纫落月，独起汲寒钟。\n八十岁除夜，宁知塞漠风。",
        "dynasty": "宋",
        "collection_info": null
    },
    {
        "uuid": "46f9c70d51a825af821605cc58816726",
        "title": "寄果公",
        "author": "晁说之",
        "content": "果公消息太茫然，六尺堂堂只眼前。\n斗极新春年八十，烟霄故国路三千。\n毎惭鍳薄朝多语，待学情亡夜不眠。\n此世难期再相见，试容抒思序真诠。",
        "dynasty": "宋",
        "collection_info": null
    },
    {
        "uuid": "6d2a7a3697eb98aab2544cbd4c8dbf5e",
        "title": "闻胡少汲再入省",
        "author": "晁说之",
        "content": "南宫妙极天下选，鸡舌喜君重得香。\n既自能诗似前辈，何为不作水曹郎。",
        "dynasty": "宋",
        "collection_info": null
    },
    {
        "uuid": "73135968e881c7c84a2f8c695c7f31e2",
        "title": "闻喝马恻然感叹且恨其辞鄙恶特甚作此诗从贺方回求数解",
        "author": "晁说之",
        "content": "一世危肠赋愍征，江城梦断到邉城。\n晚风不送采莲曲，落日唯闻喝马声。\n长似竹枝愁远客，重于陇水恼无情。\n爰求乐录十三解，贺老当今最得名。",
        "dynasty": "宋",
        "collection_info": null
    },
    {
        "uuid": "f92fa5cb1190f1f47e905f73520c1696",
        "title": "予告客不能饮酒尝使宾主俱劳客言有二事便可痛饮谓对花对佳人予病眼难看花从照律师授四分律远妇人作绝句谢客",
        "author": "晁说之",
        "content": "眼病身持四分律，流芳巧笑两如何。\n从教酩酊非吾事，免得醒来恨更多。",
        "dynasty": "宋",
        "collection_info": null
    },
    {
        "uuid": "7b2d4ec71f72ba4a788cce2c89a61c1d",
        "title": "谈易寄壮舆",
        "author": "晁说之",
        "content": "拂拭尘埃艺靡它，象中繫外得婆娑。\n何人为我易弟子，泪落一朝翻九河。",
        "dynasty": "宋",
        "collection_info": null
    },
    {
        "uuid": "8cf36a921bf35b792b6779c28e9d54c2",
        "title": "三川直罗之间作",
        "author": "晁说之",
        "content": "饶鬚羌鼻似羌浑，人在山头羊在门。\n欲把流霞来饮汝，未甘便唤作曾孙。",
        "dynasty": "宋",
        "collection_info": null
    },
    {
        "uuid": "823dbbc9585bdf36d28d22b8a84028a0",
        "title": "排闷",
        "author": "晁说之",
        "content": "鄜畤来为吏，多愁尚喜论。\n山川分汉郡，人物客羌村。\n宫废人仙在，天清贰负昏。\n莫言无妙丽，土稚动金门。",
        "dynasty": "宋",
        "collection_info": null
    },
    {
        "uuid": "6fc0682758c3bb15017e8fcdbbdb7736",
        "title": "赠雷僧  其一",
        "author": "晁说之",
        "content": "蓬头冰齿独徘徊，五百年前人姓雷。\n为问罗川何处好，笑言京洛总看来。",
        "dynasty": "宋",
        "collection_info": null
    },
    {
        "uuid": "c87376565eba0a711aa43fbc1bb4b930",
        "title": "赠雷僧  其二",
        "author": "晁说之",
        "content": "东奔西走肯徘徊，言语相残听鼻雷。\n未料此生终作底，可知不为学诗来。",
        "dynasty": "宋",
        "collection_info": null
    },
    {
        "uuid": "7f645b6cd6e1aa51ce57a4db704f75e5",
        "title": "赠雷僧  其三",
        "author": "晁说之",
        "content": "留官莫去且徘徊，官有白茶十二雷。\n便觉罗川风景好，为渠明日更重来。",
        "dynasty": "宋",
        "collection_info": null
    },
    {
        "uuid": "063efa405864ddf4ee2f61366a496d40",
        "title": "鄜州人语间有似河朔人处予独知其然盖此本魏之上郡魏人以归秦之三年秦遂称王而不乐为秦民之故其音犹魏也作绝句",
        "author": "晁说之",
        "content": "魏郡归秦秦遂玉，音犹故魏恨难忘。\n谁知我本魏郡士，比汝独思田子方。",
        "dynasty": "宋",
        "collection_info": null
    },
    {
        "uuid": "1d7af5f6be6a61103af56db43d9f70b6",
        "title": "木末",
        "author": "晁说之",
        "content": "木末仆危不可呼，水濵诗客昔何如。\n若非此老曾行处，泪涨三川恨有余。",
        "dynasty": "宋",
        "collection_info": null
    },
    {
        "uuid": "e2ca8328d6410266d8eb1e93a9a53969",
        "title": "承议郎王东起挽辞二首  其一",
        "author": "晁说之",
        "content": "三十年来梦，王郎歌有情。\n桂亭看跃马，蒿里望铭旌。\n废相存亡託，孤儿内外并。\n休论书数万，色色负平生。",
        "dynasty": "宋",
        "collection_info": null
    },
    {
        "uuid": "2274559e831b56e1b9442492e9f18c3c",
        "title": "承议郎王东起挽辞二首  其二",
        "author": "晁说之",
        "content": "洛下书生誉，秦川公子豪。\n飘零诸老恨，骯脏此生劳。\n病卧分丹剂，魂游问室皋。\n当时蛮纸在，絮酒共萧骚。",
        "dynasty": "宋",
        "collection_info": null
    },
    {
        "uuid": "9e6c8dbc063243e97df26959c8f5b705",
        "title": "题弟子问",
        "author": "晁说之",
        "content": "人物昭陵一代倾，墨庄夫子着书成。\n我生既晚復何恨，解叩青霜钟大鸣。",
        "dynasty": "宋",
        "collection_info": null
    },
    {
        "uuid": "6801d17f55f24dd3ba62ad41d054e811",
        "title": "忆四明上元",
        "author": "晁说之",
        "content": "翡翠随潮月，琉璃共佛灯。\n沉香闻远远，珠树间层层。",
        "dynasty": "宋",
        "collection_info": null
    },
    {
        "uuid": "ab6a84c7b3e4c1e0504fa1129056d77a",
        "title": "忆京师上元",
        "author": "晁说之",
        "content": "艷艷灯欺月，英英人胜灯。\n红绵开四照，金鳯起千层。",
        "dynasty": "宋",
        "collection_info": null
    },
    {
        "uuid": "da7d6fd9ae5a60c05babcc75aab95064",
        "title": "鄜州上元",
        "author": "晁说之",
        "content": "酷爱鄜州月，真分紫府灯。\n月收烟荡漾，灯比石棱层。",
        "dynasty": "宋",
        "collection_info": null
    },
    {
        "uuid": "bcb0f64120cbfbcf2a03b5bad0661f14",
        "title": "次韵十二弟所寄",
        "author": "晁说之",
        "content": "莫问西临统万城，书籤月色落南荣。\n远天雁去惊幽梦，近体诗来慰老情。\n筹笔阵寒徒许国，题鞭句险政伤生。\n敢寻五世蓬莱路，异姓王孙尚避名。",
        "dynasty": "宋",
        "collection_info": null
    },
    {
        "uuid": "660152315c981a8fcf6ab4c152e12593",
        "title": "题新泉",
        "author": "晁说之",
        "content": "舍北洗山如有待，舍南泉发本无期。\n羁愁尽落清音裏，不用骞公读楚辞。",
        "dynasty": "宋",
        "collection_info": null
    },
    {
        "uuid": "5b92c0a5d1cffcb8dcd8edb9a0439aee",
        "title": "东溪归作",
        "author": "晁说之",
        "content": "忽忽寻春恨已迟，山城浑未有花枝。\n东风马上哦新句，却似卢岩缑岭时。",
        "dynasty": "宋",
        "collection_info": null
    },
    {
        "uuid": "0b53d99291b8aa81172f5bddeb866ff2",
        "title": "从高守乞石笋",
        "author": "晁说之",
        "content": "竹萌何处在，石笋眼中青。\n乞取分幽径，难忘玉笋廷。",
        "dynasty": "宋",
        "collection_info": null
    },
    {
        "uuid": "51519066d09ebe4d85ef6616d00fd99d",
        "title": "书刘仲更春秋灾异后",
        "author": "晁说之",
        "content": "志苦言危凛雪霜，何人敢唤作刘郎。\n休论瑞应夸图牒，羞死当年顾野王。",
        "dynasty": "宋",
        "collection_info": null
    },
    {
        "uuid": "2e9b632542ecb9fbe91a7d6673757eb2",
        "title": "山头对花  其一",
        "author": "晁说之",
        "content": "欲脱羁愁暂媾春，花先木末傲难亲。\n无才与作山居赋，遮莫山花处处新。",
        "dynasty": "宋",
        "collection_info": null
    },
    {
        "uuid": "438e69ab40ee3813d5ecf5b17e6ffdfa",
        "title": "山头对花  其二",
        "author": "晁说之",
        "content": "老欲留春不用忙，却愁花发送春光。\n山头红绽难为媾，年少才高忆谢庄。",
        "dynasty": "宋",
        "collection_info": null
    },
    {
        "uuid": "27c134036ff7e1301c2f5336900ed16e",
        "title": "枕上",
        "author": "晁说之",
        "content": "人间百感未能休，欲语无情谩九州。\n楼上角声山上月，共人割据一端愁。",
        "dynasty": "宋",
        "collection_info": null
    },
    {
        "uuid": "c9e637ba8834500f133f62d7c6170840",
        "title": "三日",
        "author": "晁说之",
        "content": "只将三日为元巳，准拟流觞不误期。\n惭愧魏人风味好，无穷花蝶漫相思。",
        "dynasty": "宋",
        "collection_info": null
    },
    {
        "uuid": "29f6baf60f33d685f0b689ee0d7d3e0e",
        "title": "十二弟寄诗一编来用其山字韵作",
        "author": "晁说之",
        "content": "季诗来灞岸，秀色蔼雕山。\n独笑寒暄外，相逢翰墨间。\n花飞能拥路，月入不开关。\n巧解供新句，吾才愧晋悭。",
        "dynasty": "宋",
        "collection_info": null
    },
    {
        "uuid": "8aedf8f454624ecec714bf03b7038107",
        "title": "三月十一日大阅偶作三绝句  其一",
        "author": "晁说之",
        "content": "儒服未曾看乐战，鐡衣且自戏清时。\n春风莫道晚无力，解直天王百尺旗。",
        "dynasty": "宋",
        "collection_info": null
    },
    {
        "uuid": "8fdbc19144ebf321db4331720466b78f",
        "title": "三月十一日大阅偶作三绝句  其二",
        "author": "晁说之",
        "content": "风旗且好冈头看，汉马休论塞外期。\n前日将军刘越石，功名不及一篇诗。",
        "dynasty": "宋",
        "collection_info": null
    },
    {
        "uuid": "4c79ac665c8f47e228e5ff6630ed781c",
        "title": "三月十一日大阅偶作三绝句  其三",
        "author": "晁说之",
        "content": "县官未肯斩西戎，谁信鄜州第一功。\n马似云頽青壁上，人如猿放晓林中。",
        "dynasty": "宋",
        "collection_info": null
    },
    {
        "uuid": "905f21a34bdc96345daafc3a5a3084ee",
        "title": "梨花",
        "author": "晁说之",
        "content": "春到梨花意更长，好将素质殿红芳。\n若为寄与江南客，枉是杨梅忆庾郎。",
        "dynasty": "宋",
        "collection_info": null
    },
    {
        "uuid": "ef978a38229ca21213244a8bc6033c11",
        "title": "暮春",
        "author": "晁说之",
        "content": "春光可搅去如惊，乐事能追不得行。\n禊事已觞王内史，披香只赋庾兰成。\n敢嫌塞柳浑无意，尚喜山花自有名。\n嵩少未归无着处，此身曾是亦诸生。",
        "dynasty": "宋",
        "collection_info": null
    },
    {
        "uuid": "3a110a71393e0dc9b17f5c761fc93e35",
        "title": "春晚感怀",
        "author": "晁说之",
        "content": "春来谁挽去难援，中有悲驩万古痕。\n飞絮无家凌紫极，落英不聘恨黄昏。\n半涂未肯击鸣缶，百感何因招些魂。\n海内一经连海外，欲搜怪物且重翻。",
        "dynasty": "宋",
        "collection_info": null
    },
    {
        "uuid": "44ea062c303c83cc3c1f372c921be676",
        "title": "总管刘观察相饯于高岩经句杨朝奉出所和诗即席再赋",
        "author": "晁说之",
        "content": "花开为客向金城，待得无花羸马行。\n柳荫高岩开祖帐，月摇洛水话离情。\n将军精悍千山耸，宾客风流一笛横。\n更愧新昌孙子在，诗成白眼得清明。",
        "dynasty": "宋",
        "collection_info": null
    },
    {
        "uuid": "a31b4a2489e5b553410b1fddb979a928",
        "title": "席上别诸公",
        "author": "晁说之",
        "content": "西城别袂望东城，勇发征车却怯行。\n朋肯声前金阙恨，胡卢歌裏玉关情。\n莺啼有意因风断，山影无垠为月横。\n人世分携吾可那，千钟不醉在天明。",
        "dynasty": "宋",
        "collection_info": null
    },
    {
        "uuid": "1b1b9028b8ef8bdb39fff845c2b41bbc",
        "title": "途中寄城中诸公",
        "author": "晁说之",
        "content": "孤飞弱羽真难可，作底徘徊去住间。\n柳影生风归曲渚，雷声送雨过前山。\n庾郎有待復何待，白傅求閒而得閒。\n回首玳筵醒醉伴，曾将幽愤唱阳关。",
        "dynasty": "宋",
        "collection_info": null
    },
    {
        "uuid": "d9b82e60b330e6dea0ee896d1588e1cd",
        "title": "自延安回道中作  其一",
        "author": "晁说之",
        "content": "未驾羸骖返故乡，且寻掘笔傍书窗。\n莫嘲流汗野猪岭，绝胜伤心朱雀航。",
        "dynasty": "宋",
        "collection_info": null
    },
    {
        "uuid": "6e4e36f31274271ea35b68ac3dd232b7",
        "title": "自延安回道中作  其二",
        "author": "晁说之",
        "content": "多谢芳罇与献酬，只将万斛醉吾愁。\n春花来作人间梦，梦到鸦啼不得留。",
        "dynasty": "宋",
        "collection_info": null
    },
    {
        "uuid": "3a034c94d5aa33695dde40d60b793b36",
        "title": "自延安回道中作  其三",
        "author": "晁说之",
        "content": "延州红胜洛州花，打剥工夫阿那家。\n我亦劳心添病骨，悔将黄卷负年华。",
        "dynasty": "宋",
        "collection_info": null
    },
    {
        "uuid": "bd0656ccad4ffc70464f0e7556ff1423",
        "title": "从经略安抚侍郎叔乞松醪",
        "author": "晁说之",
        "content": "春来玉帐閒无事，自料穿松压酒糟。\n即恐金罇未相称，山房乞取伴离骚。",
        "dynasty": "宋",
        "collection_info": null
    },
    {
        "uuid": "3afad422c4fe6dd62b7049c9a7dee93a",
        "title": "牡丹",
        "author": "晁说之",
        "content": "牡丹千叶千枝并，不似荒凉在塞垣。\n宜圣殿前知几许，感时肠断侍臣孙。",
        "dynasty": "宋",
        "collection_info": null
    },
    {
        "uuid": "d5816925c45d53e9657931c8729c44a0",
        "title": "静夜",
        "author": "晁说之",
        "content": "此身飘荡久，静夜得幽情。\n月色随窓尽，泉声到枕轻。\n老夫方读易，稚子莫谈兵。\n似说归期近，嵩阳学自耕。",
        "dynasty": "宋",
        "collection_info": null
    },
    {
        "uuid": "5504bb8a20f8f49e5dde6869887e6ba8",
        "title": "浮甘亭上",
        "author": "晁说之",
        "content": "浮甘亭上拂征衣，欲起羁愁却自非。\n莺去青阴犹转响，月来碧嶂有余辉。\n三英何处同行乐，百丑无堪独息机。\n好濯缨尘惜苹藻，从教尘土半天飞。",
        "dynasty": "宋",
        "collection_info": null
    },
    {
        "uuid": "a59da77b0c386f3941ec641a322b9e80",
        "title": "谢魏宰惠芍药",
        "author": "晁说之",
        "content": "敢期芍药邉城见，本是人间第一流。\n我有无穷羁旅恨，为君今日到扬州。",
        "dynasty": "宋",
        "collection_info": null
    },
    {
        "uuid": "18a5f7e3218a21be4fb350d5ce96a226",
        "title": "在邉",
        "author": "晁说之",
        "content": "在邉有底适予怀，舒惨无时亦异哉。\n醉到月前如失去，愁从骚裏却招来。\n素心偶向三花尽，孤愤难教贰负催。\n好觅羌村残夜烛，待将何语与徘徊。",
        "dynasty": "宋",
        "collection_info": null
    },
    {
        "uuid": "14868183ca10e141a75f7193c1653f22",
        "title": "次韵和完翁谢墨二绝句  其一",
        "author": "晁说之",
        "content": "池水澄辉散晓烟，定无墨色使名传。\n几螺付与能诗客，免更书空重惘然。",
        "dynasty": "宋",
        "collection_info": null
    },
    {
        "uuid": "bd168f6f3b9f761eb78c2b8915ecaf87",
        "title": "次韵和完翁谢墨二绝句  其二",
        "author": "晁说之",
        "content": "寸寸晓松计已迂，更怜百步扇垂珠。\n几年费尽坐曹手，千卷书生又却无。",
        "dynasty": "宋",
        "collection_info": null
    },
    {
        "uuid": "16d038fbd5f856182d60fa630f83c3c0",
        "title": "闻角",
        "author": "晁说之",
        "content": "邉城百感漫兴嗟，客底令人警岁华。\n多谢何郎有新句，谁闻夜夜小梅花。",
        "dynasty": "宋",
        "collection_info": null
    },
    {
        "uuid": "4c1c9fd7d9d4667d2e36f0f20839d3b9",
        "title": "迎客道中",
        "author": "晁说之",
        "content": "匆匆中夜辔，候馆若为容。\n山转时藏月，河分不割风。\n凭谁能警梦，总自解书空。\n省内吾难倚，诗书更使慵。",
        "dynasty": "宋",
        "collection_info": null
    },
    {
        "uuid": "79ec9ba2c0682cab03c70eae4f81594a",
        "title": "九日",
        "author": "晁说之",
        "content": "日日无堪只嘆嗟，谁教九日事豪华。\n寂寥难落方山帽，烂熳先开野菊花。\n闻道鹓鸾趋镐燕，忍将鸿雁听边笳。\n古来感慨今朝甚，苦雨凄风助我赊。",
        "dynasty": "宋",
        "collection_info": null
    },
    {
        "uuid": "9092bfc1c552d415725cd88d0a3eb71d",
        "title": "赠鄜州田玘",
        "author": "晁说之",
        "content": "前世能歌田顺郎，今身追悔太昌昌。\n戏泥巧尽羣儿态，休忆小姑初倚床。",
        "dynasty": "宋",
        "collection_info": null
    },
    {
        "uuid": "e15c85dc94d0b24d03c77529d6c960b7",
        "title": "次韵任伯途中见寄  其一",
        "author": "晁说之",
        "content": "命驾关东千里余，拂衣前去未勤渠。\n自怜病客料秦虎，共学骚人忆郢闾。\n赋就句奇轻恶道，诗成意远欲閒居。\n此生辛苦君能识，不向他人道看书。",
        "dynasty": "宋",
        "collection_info": null
    },
    {
        "uuid": "37f2be3e69001240aa40384903270287",
        "title": "次韵任伯途中见寄  其二",
        "author": "晁说之",
        "content": "白头青简负三余，得丧穷通不问渠。\n但恐风霜侵尔稼，敢期盗贼避吾闾。\n秋蝉冬蝶空离恨，渭水秦山政索居。\n何日离合南北史，倩君成就一家书。",
        "dynasty": "宋",
        "collection_info": null
    },
    {
        "uuid": "302668662b526da2c60fe5c4a83f4a05",
        "title": "感事诗寄韩侍郎",
        "author": "晁说之",
        "content": "去年过却京尘裏，今日无烦嘆白头。\n且喜归来收客梦，何妨无酒破春愁。\n閒鸣庭树鸟声乐，远使疏泉山影浮。\n晚得花开逢岁闰，可容结侣到丹丘。",
        "dynasty": "宋",
        "collection_info": null
    },
    {
        "uuid": "3df59200e58d147d67ffd3203dd88c36",
        "title": "赠韩侍郎",
        "author": "晁说之",
        "content": "仆射陂头鹭宿秋，使君行色晓云浮。\n几章乞得閒归去，平日将何事绊留。\n久幸沃心舒谠议，暂堪俯首贬忠谋。\n黄金帯念多人有，乌角巾怜独自休。\n谈笑弟兄从此乐，杯盘宾客莫言愁。\n惭予本是山中士，可復魂劳陇上舟。",
        "dynasty": "宋",
        "collection_info": null
    },
    {
        "uuid": "d3f939eaebaa2f6aabe567be10655741",
        "title": "偶题",
        "author": "晁说之",
        "content": "一室萧然懒傍书，角巾孤啸问何如。\n夕阳能使山远近，秋色巧随人惨舒。\n苔渍碧花行不到，香残篆字睡应余。\n自怜得计归云晚，前日人间漫畏途。",
        "dynasty": "宋",
        "collection_info": null
    },
    {
        "uuid": "e1e367996dca9aba42a6e547cff4348b",
        "title": "和季弟秋日即事",
        "author": "晁说之",
        "content": "五世衣冠盛本朝，宁论妻织与儿樵。\n顾予始就山居乐，未放诗书便泬寥。",
        "dynasty": "宋",
        "collection_info": null
    },
    {
        "uuid": "93adf51e85c4e1f60fd43b7e09b7ac24",
        "title": "寄谢任伯察院",
        "author": "晁说之",
        "content": "终日小园何所为，忘言不读国风诗。\n閒来却觉呻吟好，老去仍知疾病宜。\n月在鄜州能到此，人游梁苑误行期。\n徒怜宋玉无秋思，既识清高又可悲。",
        "dynasty": "宋",
        "collection_info": null
    },
    {
        "uuid": "b279ca2205bf6678fee2d70ef7985d99",
        "title": "初至京作",
        "author": "晁说之",
        "content": "七年去园今还归，仅有身存心事微。\n下客但能存故事，高门谁许着褒衣。\n难将白髪语年少，忍使红尘负钓矶。\n不解征骖却归去，策虽非是亦非非。",
        "dynasty": "宋",
        "collection_info": null
    },
    {
        "uuid": "42f76c3394ac807a890b09b112307794",
        "title": "以扇求冯元礼觐画山水",
        "author": "晁说之",
        "content": "高人能画山中趣，凉吹晓从天际来。\n移画此情纨扇上，人间何处有尘埃。",
        "dynasty": "宋",
        "collection_info": null
    },
    {
        "uuid": "4cd9ee305f8547c05c762582709ad6f2",
        "title": "趣景升太尉画孙登像",
        "author": "晁说之",
        "content": "契阔王孙魂梦劳，京华一日重游遨。\n图书不惜黄金费，歌舞何妨箓佩高。\n月到南楼卧吹笛，花残曲几醉挥毫。\n如何爱着须臾懒，不使苏门对楚骚。",
        "dynasty": "宋",
        "collection_info": null
    },
    {
        "uuid": "0001a842a6c6160f4758a3873f6b8a91",
        "title": "留题景升北窗",
        "author": "晁说之",
        "content": "南楼吹笛何人怨，北窗垂杨永日閒。\n何用绿杨高百尺，诗情笔趣总相关。",
        "dynasty": "宋",
        "collection_info": null
    },
    {
        "uuid": "a10a8fcafa55e8925e7953ec6216cd62",
        "title": "夏祭日感事",
        "author": "晁说之",
        "content": "盛典千年出宝图，佩环方泽影萦纡。\n中天月护黄琮色，出海云腾赤帝符。\n已惯龟鼍呈上瑞，不惊风雨解前驱。\n侍臣自有扬雄赋，击壤何妨此鄙夫。",
        "dynasty": "宋",
        "collection_info": null
    },
    {
        "uuid": "dd25f74fb54fff8f241f0e843184bff7",
        "title": "谢曾廸功松皮冠",
        "author": "晁说之",
        "content": "松皮冠赠松山客，惭愧红尘赤日中。\n好向浮云傍归路，定应剩听入琴风。",
        "dynasty": "宋",
        "collection_info": null
    },
    {
        "uuid": "87cd7ac6ae5cc45d9a697ec03eb74cd4",
        "title": "次韵和张次应龙图松皮冠子",
        "author": "晁说之",
        "content": "儒冠何事贵松皮，一岁寒来特自奇。\n髪尽着霜相称得，歌酬白雪即非宜。",
        "dynasty": "宋",
        "collection_info": null
    },
    {
        "uuid": "2afd6355925b0d02a57d5254f4a9361c",
        "title": "代冯元礼次韵辞张次应画山水扇",
        "author": "晁说之",
        "content": "女鸾宝扇漫称工，谁识岚漪缥香踪。\n何事晚来慵落笔，为嗔不说妙高峰。",
        "dynasty": "宋",
        "collection_info": null
    },
    {
        "uuid": "19f0abb2b61a7ec4ac9247fab627d48f",
        "title": "代冯元礼次韵送画山水扇与张次应",
        "author": "晁说之",
        "content": "五日十日岂为工，万壑千岩自绝踪。\n在握已能霄汉上，更须羣玉占前峰。",
        "dynasty": "宋",
        "collection_info": null
    },
    {
        "uuid": "8a605b3447b1d266ff11510af1d9ed90",
        "title": "次韵和大理吴子伟寺丞久留滞绝句",
        "author": "晁说之",
        "content": "之子婆娑几许年，众人迁后独稀迁。\n即今便上青云上，巳愧开炉白日仙。",
        "dynasty": "宋",
        "collection_info": null
    },
    {
        "uuid": "ad54c5f66a2f0c78c221a387ee2e251c",
        "title": "再和",
        "author": "晁说之",
        "content": "官共狐裘三十年，纷纷南北笑莺迁。\n未施云外射鵰手，且作山中骑虎仙。",
        "dynasty": "宋",
        "collection_info": null
    },
    {
        "uuid": "65d3f22f434607376435bf9f17f3cf2a",
        "title": "京居五更闻钟",
        "author": "晁说之",
        "content": "惯听山头五夜钟，忽惊孤枕景阳风。\n明朝乐事知何限，定自无人拜德公。",
        "dynasty": "宋",
        "collection_info": null
    },
    {
        "uuid": "722e7196c524e8fef00816e7925a6d24",
        "title": "七月五日立秋",
        "author": "晁说之",
        "content": "故庐归客不胜愁，可是人间晚立秋。\n收潦水清如可待，无穷蛭螾看沈浮。",
        "dynasty": "宋",
        "collection_info": null
    },
    {
        "uuid": "52c05307ca5b36642038b12e363420c3",
        "title": "病卧闻韩公表雨中出谒",
        "author": "晁说之",
        "content": "绿阴飞雨作秋容，衰病呻吟高枕中。\n何事公孙健骑马，黄金帯客好相从。",
        "dynasty": "宋",
        "collection_info": null
    },
    {
        "uuid": "4d28606afc5fccf842db80773ac9e638",
        "title": "韩二十七诗来云已束归鞍逐去鸿令人欣喜愧嘆辄次韵和",
        "author": "晁说之",
        "content": "此身重滞愧征鸿，况对庭前郢树风。\n暂至京师便归去，敢期今日有黄公。",
        "dynasty": "宋",
        "collection_info": null
    },
    {
        "uuid": "c2031a728f37449ec5d528b838380fab",
        "title": "即事谢公表二绝句  其一",
        "author": "晁说之",
        "content": "碧嵩青颍肯相从，万事茅堂醉梦中。\n出到人前羞欲死，归轮不必问何从。",
        "dynasty": "宋",
        "collection_info": null
    },
    {
        "uuid": "b0e5b68e005c49666766c355946bcf71",
        "title": "即事谢公表二绝句  其二",
        "author": "晁说之",
        "content": "留君谈笑且从容，白髮红尘阿那中。\n踉跄行藏莫相笑，枯鱼垂泪恨无从。",
        "dynasty": "宋",
        "collection_info": null
    },
    {
        "uuid": "e1b7e5a440f2a728000a4156d2d9500d",
        "title": "即事谢子之二绝句  其一",
        "author": "晁说之",
        "content": "何妨少日不能容，讵玷山公启事中。\n庭下秋风收不得，欲雕琼树未听从。",
        "dynasty": "宋",
        "collection_info": null
    },
    {
        "uuid": "6f12eabe1064b11bb9027227909431c0",
        "title": "即事谢子之二绝句  其二",
        "author": "晁说之",
        "content": "悦己曾增巧笑容，舞鸾归歇鑑花中。\n人间遇乐便作乐，何用行军问所从。",
        "dynasty": "宋",
        "collection_info": null
    },
    {
        "uuid": "0ef0820d60a9195292610ba2325fa2fd",
        "title": "送韩七十赴澶渊旧任所为士掾",
        "author": "晁说之",
        "content": "不乐予何甚，非关未策勋。\n秋灯逢积雨，客泪送离羣。\n身事千年鹤，心期万里云。\n烦君经废庙，呜咽当家文。",
        "dynasty": "宋",
        "collection_info": null
    },
    {
        "uuid": "9309fbd0f128bfc8b8f19b809c2213ed",
        "title": "选部中作",
        "author": "晁说之",
        "content": "白髪来游宦，山公不我闻。\n邪犹在中等，政不占微分。\n孤泪沧溟感，微言上帝勋。\n何妨贫且贱，嵩岭有高云。",
        "dynasty": "宋",
        "collection_info": null
    },
    {
        "uuid": "e9d13715725463c28d1f2deb24796d62",
        "title": "明仲约七月晦集属抱病先以此见意犹并以申谢",
        "author": "晁说之",
        "content": "秋日在长安，多悲对极欢。\n栗疏肥木落，芡觜瘠池寒。\n居室清樽健，羁人白石殚。\n惭君过缱绻，扶病强盘桓。",
        "dynasty": "宋",
        "collection_info": null
    },
    {
        "uuid": "8adde260ea435b37f9b56c2edbaad4cc",
        "title": "送邢子强还洛",
        "author": "晁说之",
        "content": "行乐洛城为第一，暂劳使节持还家。\n桥头铺遍中秋月，楼上吹残九日花。\n谁听高谈擒虎豹，且容浊酒傲烟霞。\n从君一笑知无分，短髪长途倍嘆嗟。",
        "dynasty": "宋",
        "collection_info": null
    },
    {
        "uuid": "9855ed2d79374defc469ccd47e8bde77",
        "title": "送李先之归南",
        "author": "晁说之",
        "content": "夫子声名大，凄凉三十年。\n晚交弥好易，夙志自覃玄。\n泰华冰霜洁，江湖鸿雁邉。\n别期不相假，吾道信茫然。",
        "dynasty": "宋",
        "collection_info": null
    },
    {
        "uuid": "97a8ad48af206669299d1dbb4aac797a",
        "title": "再送先之",
        "author": "晁说之",
        "content": "君家父子真国器，弃逐那知上苑春。\n岚障城中尤自乐，浦珍市裏本来贫。\n曾怜浊俗排阊阖，惭屈清江纵羽鳞。\n我老相逢便相别，剧谈易象亦何因。",
        "dynasty": "宋",
        "collection_info": null
    },
    {
        "uuid": "c3a44d67890bf71fdf96d7584cf92b29",
        "title": "三送先之",
        "author": "晁说之",
        "content": "相逢无酒恨如酣，九市三玄俱不谈。\n秋雨迢迢催客别，别情雨色已江南。",
        "dynasty": "宋",
        "collection_info": null
    },
    {
        "uuid": "c534dcb86f14f5c489e283b775803934",
        "title": "京居秋感五绝句  其一",
        "author": "晁说之",
        "content": "快雨薄寒一夕间，胡为百役自间关。\n秋怀更读甘陵赋，始信人人庾子山。",
        "dynasty": "宋",
        "collection_info": null
    },
    {
        "uuid": "3d6738ad70fde382d6f18fcde88db9c3",
        "title": "京居秋感五绝句  其二",
        "author": "晁说之",
        "content": "雨助风声燕欲归，谁教我尚着征衣。\n自怜未读愍征赋，霜雪鬓间犹庶几。",
        "dynasty": "宋",
        "collection_info": null
    },
    {
        "uuid": "aca407dba6718cd9baa38f24f1b48397",
        "title": "京居秋感五绝句  其三",
        "author": "晁说之",
        "content": "随蝶求官秋绪多，自甘老罢乐婆娑。\n枕邉风雨五更梦，声在长衢朝马过。",
        "dynasty": "宋",
        "collection_info": null
    },
    {
        "uuid": "559669df800ec8a384cec11e02bb1346",
        "title": "京居秋感五绝句  其四",
        "author": "晁说之",
        "content": "江上高人未肯来，京华秋鬓独徘徊。\n饶渠看取潮头月，莫恋林香待放梅。",
        "dynasty": "宋",
        "collection_info": null
    },
    {
        "uuid": "7aec635d202086dc3cf806f4c9fa0ad3",
        "title": "京居秋感五绝句  其五",
        "author": "晁说之",
        "content": "河滣依棹得风期，秦树湘云枉梦思。\n也好归来君富贵，未容言语我悲伤。",
        "dynasty": "宋",
        "collection_info": null
    },
    {
        "uuid": "ff83337a96a1bf3766228f58799ccd47",
        "title": "即事",
        "author": "晁说之",
        "content": "几岁田园得隐沦，忍将秋泪湿红尘。\n一麾不得庐山去，何用他州寄此身。",
        "dynasty": "宋",
        "collection_info": null
    },
    {
        "uuid": "7b10ac5a3119febed1578ee3d8f6599b",
        "title": "归到",
        "author": "晁说之",
        "content": "归到故庐同逆旅，人生本自怕牢愁。\n雨声岂有京华态，羁思仍多澧浦秋。\n久禁令人类疾病，新闻向汝重咿喔。\n顾无道义论轻重，何处王公门可游。",
        "dynasty": "宋",
        "collection_info": null
    },
    {
        "uuid": "0cae6698fe113510dc4fa07915ef474a",
        "title": "乞酒",
        "author": "晁说之",
        "content": "积雨深秋与恨翻，悠悠何力胜朝昏。\n久同下里饶诗句，乍学高人傍酒樽。\n径醉便知能傲世，狂吟更觉解招魂。\n颇怜陶令徒全美，只肯丁宁乞食言。",
        "dynasty": "宋",
        "collection_info": null
    },
    {
        "uuid": "ebf2b003caad15115a6d7b9873059f92",
        "title": "辟谷",
        "author": "晁说之",
        "content": "辟谷终无术，求田早自慵。\n病能添旅思，雨善起秋容。\n本色官犹阻，非时好孰从。\n封侯如可觅，要自愧长公。",
        "dynasty": "宋",
        "collection_info": null
    },
    {
        "uuid": "afb270d0453a30e8c1651dcb992b81e1",
        "title": "依韵和卲太子文兄八月总章朝归长句",
        "author": "晁说之",
        "content": "东皇受箓增嘉运，晓坐明堂夜拜章。\n玉烛千年承瑞露，金龙万国镇青霜。\n风来紫极箫声静，人在丹台佩影凉。\n与子飘零逢盛旦，独无藻思颂瑶光。",
        "dynasty": "宋",
        "collection_info": null
    },
    {
        "uuid": "a1e10f01971770b899d6c088d221f99a",
        "title": "八月十五戏作",
        "author": "晁说之",
        "content": "称意中秋月满楼，只嫌歌扇遏云浮。\n不如风雨连天起，要得伊人也解愁。",
        "dynasty": "宋",
        "collection_info": null
    },
    {
        "uuid": "0830ce3573c698499cff6e156053618f",
        "title": "闻三十六丈乞西京留台辄成长句时先之七兄已拜北京留台",
        "author": "晁说之",
        "content": "门地何人论甲乙，碧梧丹鳯重徘徊。\n前时五相继三相，此日西台望北台。\n器业云霄能我有，功名钟鼎待时来。\n重言四海宫师德，季子白头谁识哉。",
        "dynasty": "宋",
        "collection_info": null
    },
    {
        "uuid": "131864ee810d336527298c5776a5aea0",
        "title": "伏蒙三十六丈大夫宠视长句辄次韵和",
        "author": "晁说之",
        "content": "千仞愁城託寸阴，可堪疾病更频侵。\n烟霞旧友能相遇，鸥鹭前盟不待寻。\n羮饭东西惭白髮，功勋远迩负丹心。\n明朝重九登高处，约访高人支道林。",
        "dynasty": "宋",
        "collection_info": null
    },
    {
        "uuid": "c2e34cddbc1bdef3190defe3e6d9e379",
        "title": "德麟留诗相别辄次韵贺送",
        "author": "晁说之",
        "content": "安稳王孙一叶舟，朅来京国淡无求。\n任生白髪曾料虎，分绝红尘自狎鸥。\n桓笛不堪留往恨，膺门谁復忆同游。\n重阳无酒仍分袂，雨作黄花泪未休。",
        "dynasty": "宋",
        "collection_info": null
    },
    {
        "uuid": "4e9d28f75513ef1f181a9660d5eb7cdb",
        "title": "德麟夜相过用前韵作",
        "author": "晁说之",
        "content": "王孙未放木兰舟，忆别亲知与访求。\n软语斗牛迷后雁，伤心波浪没浮鸥。\n灯前有喜新佳句，泉下无惭旧俊游。\n颍尾可居邻可卜，白苹红蓼共君休。",
        "dynasty": "宋",
        "collection_info": null
    },
    {
        "uuid": "ebee2a147df44a9a0bdc406ca0f3d6fd",
        "title": "九日宴李德充中大家次韩三十六丈韵作",
        "author": "晁说之",
        "content": "重阳风雨每凄凄，物色今年得所期。\n赐第好贤多骥子，三山酌酒过鹅儿。\n红楼尚想吹箫夕，碧树今夸出日枝。\n我与韩公殊辈行，门阑感旧泪俱垂。",
        "dynasty": "宋",
        "collection_info": null
    },
    {
        "uuid": "05f8ef6060eff1f4de89d37615a022b3",
        "title": "九日陪韩三十六丈大夫集李德充家再蒙赋诗相似谨次韵攀和",
        "author": "晁说之",
        "content": "丈人邂逅共悲凄，九日芳樽敢有期。\n感慨既能追壮士，懽欣復自学羣儿。\n菊憎紫蘂侵黄蘂，萸愤南枝胜北枝。\n萧史高楼幸登眺，但惭清唱手空垂。",
        "dynasty": "宋",
        "collection_info": null
    },
    {
        "uuid": "5b8f628cb6a8b6e4bf1a0b1bd623f4e4",
        "title": "李德充再赋九日期字韵诗辄亦復作",
        "author": "晁说之",
        "content": "多才公子莫凄凄，九日不嘲风雨期。\n清酒玉腴浮盏底，黄花金蘂粲铃儿。\n百年歌吹骖鸾地，万里旌幢鸣鳯枝。\n前后杨刘是宾客，声名孰敢与争垂。",
        "dynasty": "宋",
        "collection_info": null
    },
    {
        "uuid": "2f57bc91eb50c46423fae49c6d9f421b",
        "title": "重蒙三十六丈大夫德充中大赋九日诗期字韵诗辄復以致谢遂及阁笔之域",
        "author": "晁说之",
        "content": "平阳楼上重阳日，周覧悲欢孰与期。\n盛德不应无隐者，大豪宁復有屠儿。\n未舒鸑鷟青天翼，难识珊瑚碧海枝。\n莫拟吹花多继笔，羸兵易衂槖仍垂。",
        "dynasty": "宋",
        "collection_info": null
    },
    {
        "uuid": "20f9a994aff11f4f276bbdfb03542b57",
        "title": "即事呈德麟",
        "author": "晁说之",
        "content": "学得浮云往復还，里中不出孰追攀。\n九秋自与物情乐，一日须教我辈閒。\n敢料都城有诗句，故应魂梦在山间。\n今朝车上瓶无分，更可怜哉我阻艰。",
        "dynasty": "宋",
        "collection_info": null
    },
    {
        "uuid": "eae3aab4f0cd68ff12cfd5d6ebf6e659",
        "title": "次韵和德麟过希道作",
        "author": "晁说之",
        "content": "笠泽人閒书已丛，分甘寂寞与谁同。\n故人相遇白头日，往事独悲黄叶风。\n去国贵游惊灞岸，浮家公子乐湘中。\n此情缱绻思朝夕，百仞寒岩饮水虹。",
        "dynasty": "宋",
        "collection_info": null
    },
    {
        "uuid": "7b54b0351015fd9b80a899a44adc00d6",
        "title": "思归",
        "author": "晁说之",
        "content": "忽有故园梦，秋冬恨不胜。\n菊难月掩映，梅耐雪冯陵。\n客斗南唐墨，僧禅后夜灯。\n如何不归去，京国脚腾腾。",
        "dynasty": "宋",
        "collection_info": null
    },
    {
        "uuid": "58994a0687e45ca167ba5b9addd0562c",
        "title": "感事",
        "author": "晁说之",
        "content": "人物今朝何寂寞，我思前辈太峥嵘。\n仙才难测赵周翰，俗眼聊窥石曼卿。\n鸾鳯腾辉何处在，珪璋振德是人斯。\n怪来高论空无验，可是岐公作宰衡。",
        "dynasty": "宋",
        "collection_info": null
    },
    {
        "uuid": "7573e522f621d37f62855c3fb0992fa6",
        "title": "早于城北逢御马",
        "author": "晁说之",
        "content": "天街未见瞳眬日，御马来朝馺騀宫。\n不许暂时超倒暴，欲将何事验真龙。",
        "dynasty": "宋",
        "collection_info": null
    },
    {
        "uuid": "08b36d137c7ee2fe680fc1eafba9f93b",
        "title": "十月七日夜梦中作两长句觉而忘之别成长句视李师民",
        "author": "晁说之",
        "content": "冬来羁旅更迢迢，抚枕灯残百感饶。\n饥鼠翻空疑有鬼，惊乌误晓尚中宵。\n诗成与梦俱零落，剑出低眉亦寂寥。\n无分京华居老境，江湖高隐幸相招。",
        "dynasty": "宋",
        "collection_info": null
    },
    {
        "uuid": "0ffcbd257947924283fb9af6903bed2c",
        "title": "惭愧",
        "author": "晁说之",
        "content": "神邑凡才日抗尘，早年闻道晚因循。\n脑能充溢无华髪，心得休閒不老身。\n种种已惭为客子，悠悠更愧作官人。\n吾言可復终归去，何处桃源可问津。",
        "dynasty": "宋",
        "collection_info": null
    },
    {
        "uuid": "1bff564cfd1d9bdc939d41864d493b2d",
        "title": "偶见夏英公与文庄公书云秋序始凉师门尚远又一书云念其出自师门赐一善地辄成绝句",
        "author": "晁说之",
        "content": "前辈终身知学植，今人得意讳师门。\n如新几帖英公字，可但吾家礼数尊。",
        "dynasty": "宋",
        "collection_info": null
    },
    {
        "uuid": "2d0c7d0ae494af4a6ff8c7b73258f175",
        "title": "天宁节后二日集英殿赐燕辄成长句",
        "author": "晁说之",
        "content": "诞弥阳月播阳春，万寿杯余燕豆申。\n殿角垂虹天意喜，壁缇交鳯日华新。\n星迴毕雨金沙浄，书发狄封玉甑陈。\n何事昇平楼寂寞，要将银岳共璘珣。",
        "dynasty": "宋",
        "collection_info": null
    },
    {
        "uuid": "7d407142fd835165943d4ede7a9b82ff",
        "title": "寄李辅之  其一",
        "author": "晁说之",
        "content": "嫁树裁花待上元，一灯明熖照山樊。\n香炉下烟霞客，此夜皇州亦掩门。",
        "dynasty": "宋",
        "collection_info": null
    },
    {
        "uuid": "692c91e24300322baa486312d707e81a",
        "title": "寄李辅之  其二",
        "author": "晁说之",
        "content": "布裘菜饭久忘言，粝食粗衣过上元。\n怪底狂风迷四野，荣光自满濯龙门。",
        "dynasty": "宋",
        "collection_info": null
    },
    {
        "uuid": "ff0be48b00787c86515fb89c3e93d62c",
        "title": "庚子至前二日韩德全李师民相继而至聊书一时之事",
        "author": "晁说之",
        "content": "先后客无约，寒窗注夕阳。\n纵谈香柏子，孤兴饮松黄。\n不道仇池远，唯迎至日长。\n于焉岂易得，回首即他乡。",
        "dynasty": "宋",
        "collection_info": null
    },
    {
        "uuid": "1b7edd1fab0c5321423b951e5fe428b8",
        "title": "对雪",
        "author": "晁说之",
        "content": "念昔幽居久，幽怀剧岁残。\n茅亭因雪过，沙渚与鸥寒。\n暂喜凉尘息，将愁秦树单。\n六花如结子，孤客鬓邉看。",
        "dynasty": "宋",
        "collection_info": null
    },
    {
        "uuid": "fc1cba086ef60039563b97de668b43ae",
        "title": "次韵江子我见戏长句",
        "author": "晁说之",
        "content": "江家宅在多文史，兄弟论文讵我遗。\n长逝不来荒马鬛，后生亦老倦车帷。\n契成自卖宁无恨，诗到相嘲雅见知。\n山水尚怜天付与，暮年漂薄向仇池。",
        "dynasty": "宋",
        "collection_info": null
    },
    {
        "uuid": "9f22f98629355ab48179a3c13625ee26",
        "title": "对雪怀淮安郡王郊居",
        "author": "晁说之",
        "content": "六出花开郊野兴，王居不数沈休文。\n洞房窈窕玉箫远，绮席徘徊琼糈醺。\n大药定应须火候，佳人可復悮行云。\n自怜收拾征衣客，白眼寒空送雁羣。",
        "dynasty": "宋",
        "collection_info": null
    },
    {
        "uuid": "14272781f0d25f834838c03b2e7b6dbe",
        "title": "别亲旧",
        "author": "晁说之",
        "content": "岁暮征裘返故园，愀然去国亦难论。\n独寻碧草日三径，谁在红莲夜五门。\n久分云霄能割席，乍惊繿缕有离尊。\n即看短髪邉城去，风雨仇池役梦魂。",
        "dynasty": "宋",
        "collection_info": null
    },
    {
        "uuid": "c56008fbf7d00f7d6ebeba90d39ec559",
        "title": "出京感事",
        "author": "晁说之",
        "content": "晚岁长途俱寂寞，伤今怀古总飘零。\n韩彭岂是无三窟，管葛元非守一经。\n白髪任渠从此出，朱絃于世许谁听。\n犹怜去国恨能释，已见灯龙出北溟。",
        "dynasty": "宋",
        "collection_info": null
    },
    {
        "uuid": "e72980b710ea432c12405a120bbf0746",
        "title": "出见京华之盛而作",
        "author": "晁说之",
        "content": "飘零羁客尚惊魂，乍见王居白玉城。\n三市尽迷南北嚮，八驺争禁短长行。\n花移陆海春常在，楼接神山月不倾。\n安得白头居此乐，关河垂泪復孤征。",
        "dynasty": "宋",
        "collection_info": null
    },
    {
        "uuid": "12b72fdadd942be16ffaeae8a728acd7",
        "title": "过洛阳赠亲旧",
        "author": "晁说之",
        "content": "古来无奈洛阳尘，兴属今朝谁与亲。\n河岳新秋初过雁，园林晓月远行人。\n波声有喜咸通汴，云影相随直到秦。\n白笋紫姜勤故旧，公孙出仕独堪嗔。",
        "dynasty": "宋",
        "collection_info": null
    },
    {
        "uuid": "d2a0596dac85fe22286443179082d78d",
        "title": "过陜州赠苏仪掾仲滋  其一",
        "author": "晁说之",
        "content": "老去情怀谁与谋，坏壁无蛩更益愁。\n收覧雨声来枕上，飞扬马鬛在冈头。\n栾城孙子何来此，华国文章肯漫休。\n邂逅关山论家世，更期信息在西州。",
        "dynasty": "宋",
        "collection_info": null
    },
    {
        "uuid": "a0939c78585ddbfe7dae73c9105777bc",
        "title": "过陜州赠苏仪掾仲滋  其二",
        "author": "晁说之",
        "content": "河拥秋声客恨新，谁能出语共轮囷。\n信知五采生丹穴，不许文章属外人。",
        "dynasty": "宋",
        "collection_info": null
    },
    {
        "uuid": "ce6000a0e11b769ffafd71aa1d48b0ac",
        "title": "题长安赵氏园",
        "author": "晁说之",
        "content": "长安池馆欝峥嵘，此地偏多客子情。\n秋晚寒藤侵石痩，夜深熟果落池惊。\n后生解识南山趣，先德元高戎夏声。\n感时暂来添白髪，南山曾见汉公卿。",
        "dynasty": "宋",
        "collection_info": null
    },
    {
        "uuid": "782956f79a89fbe097ddd410c40fc866",
        "title": "鹿鸣席上送诸先辈诗",
        "author": "晁说之",
        "content": "周室宾兴绮席陈，汉家劝驾礼还申。\n鹦迁同谷烟霞喜，鲤化琼林雨露新。\n日御骎骎须六辔，奎文烨烨自三秦。\n先应沉醉换春色，病守狂吟已觉春。",
        "dynasty": "宋",
        "collection_info": null
    },
    {
        "uuid": "ba33514b5263bdb5137550eec58be2c5",
        "title": "即事戏作五言  其一",
        "author": "晁说之",
        "content": "何处寂寥好，山城太守家。\n轻觜木竹笋，大裹白朱砂。\n君与旱莲比，实非火候赊。\n一官还此是，百务莫淫哇。",
        "dynasty": "宋",
        "collection_info": null
    },
    {
        "uuid": "8fe1b363de776cf820cf6882a7a8820d",
        "title": "即事戏作五言  其二",
        "author": "晁说之",
        "content": "何处寂寥好，山城太守官。\n龙钟五品服，豹变一还丹。\n旧恐三杯竭，新添两角寒。\n只应归去是，无责有余驩。",
        "dynasty": "宋",
        "collection_info": null
    },
    {
        "uuid": "2d91e4261c0c0479b66f9787d77f4caf",
        "title": "谨次知府经略待制韵",
        "author": "晁说之",
        "content": "制胜奇兵不下堂，铅刀何敢齿干将。\n肯夸舞暖娇回雪，只念琴寒乞履霜。\n此日秦郊黄髪老，当年汉殿绿衣郎。\n徘徊四十年来事，险阻艰难间偹尝。",
        "dynasty": "宋",
        "collection_info": null
    },
    {
        "uuid": "f448e7ea7901da5e2d3acfb8c5800282",
        "title": "郡斋戏句  其一",
        "author": "晁说之",
        "content": "乌髭四皓应无术，沉醉三闾岂有方。\n将此衰残斋戒裏，郡人应笑使君狂。",
        "dynasty": "宋",
        "collection_info": null
    },
    {
        "uuid": "17f508aa7c95866cbe9fb887b7eae2b7",
        "title": "郡斋戏句  其二",
        "author": "晁说之",
        "content": "一夫肆力能排闼，万旅无谋漫仰关。\n成败是非今有底，忍将鞭扑作威颜。",
        "dynasty": "宋",
        "collection_info": null
    },
    {
        "uuid": "58ae73f0389afb7a5540d4a1a607ddc0",
        "title": "郡斋戏句  其三",
        "author": "晁说之",
        "content": "雪中猎户来呈虎，月下田夫走献麛。\n讳道山成应不得，关东谁肯有书题。",
        "dynasty": "宋",
        "collection_info": null
    },
    {
        "uuid": "3becb7685d0fe40842cf5a8f0fd9f9ad",
        "title": "郡斋戏句  其四",
        "author": "晁说之",
        "content": "斗升白米能供酒，暝目红裠难听歌。\n为谢黄州王内翰，莫言官职也蹉跎。",
        "dynasty": "宋",
        "collection_info": null
    },
    {
        "uuid": "03a77fea0d7f63df4cc9d212a5faaaf7",
        "title": "郡斋戏句  其五",
        "author": "晁说之",
        "content": "萧条吏散如堪适，萧洒诗成亦可娱。\n王谢异时同惠我，只惭笔力不能俱。",
        "dynasty": "宋",
        "collection_info": null
    },
    {
        "uuid": "0dc22d01d7980cb5f7f37dc7e09a856f",
        "title": "郡斋戏句  其六",
        "author": "晁说之",
        "content": "杂号将军人所薄，东宫赞善自曾嘲。\n如何今日余为守，黄独白𢇲夸大庖。",
        "dynasty": "宋",
        "collection_info": null
    },
    {
        "uuid": "d5ff5fd400996beff146ca026f178f2a",
        "title": "郡斋戏句  其七",
        "author": "晁说之",
        "content": "朝困十催何敢饱，暮虞百罚更生寒。\n鸡山小石鳯山柳，移植庭前少自寛。",
        "dynasty": "宋",
        "collection_info": null
    },
    {
        "uuid": "224813db4238ad9b378f6e02012be745",
        "title": "笑",
        "author": "晁说之",
        "content": "笑乐真情岂可无，乐而不笑是何拘。\n日中无事逢棋局，春后有花兼酒壶。\n轻侠儿前抚手掌，滑稽传后抚髭鬚。\n江南陆后还安否，乞与笻枝使自扶。",
        "dynasty": "宋",
        "collection_info": null
    },
    {
        "uuid": "98febaa112b5837ca8b40f0eaed1792e",
        "title": "次韵郭帅和杨使者张茶马溪庄诗  其一",
        "author": "晁说之",
        "content": "溪庄吟兴浩如神，不似逄时富贵身。\n云外黄羊眠竹影，月中赤鲤戏河濵。\n扬雄奇字情宜密，张令清谈分自亲。\n顾我婆娑徒怅望，柴车霜雪未堪巾。",
        "dynasty": "宋",
        "collection_info": null
    },
    {
        "uuid": "4c5ce96e789627e0ec8ad868bbfd238a",
        "title": "次韵郭帅和杨使者张茶马溪庄诗  其二",
        "author": "晁说之",
        "content": "才气雄豪夙会神，暂劳旌斾远劳身。\n使华灿烂高秦岭，笔阵纵横落渭濵。\n音出琼瑶疲讽诵，韬轻虎豹贵和亲。\n何妨戏作蜂腰句，要看时宜折上巾。",
        "dynasty": "宋",
        "collection_info": null
    },
    {
        "uuid": "32b72b9962ce6ee38c29b73dbcc0e49f",
        "title": "奉杨公近蒙答四六状极为精丽",
        "author": "晁说之",
        "content": "博物张公适圣神，经营佐国不谋身。\n一枪采撷朝林下，八骏遨游暮海濵。\n诗就秦州宁独乐，政成周道要相亲。\n败军污衊谁哀念，敢谓勤渠问解巾。",
        "dynasty": "宋",
        "collection_info": null
    },
    {
        "uuid": "45abfabcb1e35dbc00f5388145a40102",
        "title": "喜雨一首呈司录诸公及诸先辈",
        "author": "晁说之",
        "content": "二年七日古人嘆，一雨三时此际心。\n辛苦禜宗诛大厉，欢欣毕宿散羣阴。\n无烦钟鼓禽鱼乐，便觉来牟波浪深。\n敢恨泥功山下路，且增秀色遍遥岑。",
        "dynasty": "宋",
        "collection_info": null
    },
    {
        "uuid": "e4fa31ae2ad5cb68465ee999eeaeb8c2",
        "title": "和蒲君刑曹佳作  其一",
        "author": "晁说之",
        "content": "独步当年贤士关，青衫初试□官閒。\n好怜归去龙钟者，五世题名在道山。",
        "dynasty": "宋",
        "collection_info": null
    },
    {
        "uuid": "4f2f83efecb66eb5bc8787ab569e301d",
        "title": "和蒲君刑曹佳作  其二",
        "author": "晁说之",
        "content": "志士何曾耻把关，忠臣本自不言閒。\n策勋他日阵间阵，莫忘今朝山上山。",
        "dynasty": "宋",
        "collection_info": null
    },
    {
        "uuid": "cc615a852c960c40a58724b277c409cb",
        "title": "刑曹再赋二绝句弥佳不得不报  其一",
        "author": "晁说之",
        "content": "不肯将身入八关，判司虽屈胜如閒。\n汉庭富贵人何限，毕竟文章属小山。",
        "dynasty": "宋",
        "collection_info": null
    },
    {
        "uuid": "829ba78b711a9f650b5c6096c6de4e3f",
        "title": "刑曹再赋二绝句弥佳不得不报  其二",
        "author": "晁说之",
        "content": "上帝白云居九关，列仙亭馆号萧閒。\n念君未作骖鸾侣，愁杀江南庾子山。",
        "dynasty": "宋",
        "collection_info": null
    },
    {
        "uuid": "5298db6b4c0c2ef7cc091dbbda0748e7",
        "title": "南充大兄尝梦见予作诗见寄次韵和呈",
        "author": "晁说之",
        "content": "仙山能梦我，书帙正思君。\n一德谁荣滞，羣儿谩戚欣。\n过秦何必论，喻蜀却须文。\n未落丰碑笔，唯贪辨惑勤。",
        "dynasty": "宋",
        "collection_info": null
    },
    {
        "uuid": "36180f2006d9e312dee720590f1f9a9e",
        "title": "復用前韵即事奉寄",
        "author": "晁说之",
        "content": "南充有狂女，何以号仙君。\n不食喧愚嗜，忘言耸世欣。\n我常饥亦健，公更默能文。\n鹤驾如相招，应须即日勤。",
        "dynasty": "宋",
        "collection_info": null
    },
    {
        "uuid": "788d9c63530bb6bbc5f0cd463277acd5",
        "title": "绝句谢小邵寄柑脯",
        "author": "晁说之",
        "content": "曲肖欧文诗隐秀，山头仙驭势争飞。\n须知柑脯胜麟脯，更使荷衣笑锦衣。",
        "dynasty": "宋",
        "collection_info": null
    },
    {
        "uuid": "c083c046108f4f1b6614d4b8b73a9bf2",
        "title": "感事",
        "author": "晁说之",
        "content": "功名富贵搃愁予，南北东西尽畏途。\n悔不读书徒语尔，老来悔读少年书。",
        "dynasty": "宋",
        "collection_info": null
    },
    {
        "uuid": "d7fa1ad6cc07bb7f4afe12dbe71a59e6",
        "title": "书何贡士居",
        "author": "晁说之",
        "content": "吟兴随花发，高帘对雨疏。\n人家南郭外，云出北窗虚。\n笋蕨何时歇，诗书几世居。\n我来怀旧隐，便拟返柴车。",
        "dynasty": "宋",
        "collection_info": null
    },
    {
        "uuid": "81d845b3df1d06f50e1e423ef27b1606",
        "title": "乞宫观报罢作",
        "author": "晁说之",
        "content": "明时不可干，多虑自多艰。\n颇谢散班格，徒怜本色官。\n高门宁倚伏，下客强悲懽。\n郑驷应相念，秦川岁律殚。",
        "dynasty": "宋",
        "collection_info": null
    },
    {
        "uuid": "6d38783f131571ee834b05d963f5651c",
        "title": "宫观请不遂拣兵戍河朔",
        "author": "晁说之",
        "content": "拟驾柴车反故园，却料甲士倚和门。\n桐孙竹祖俱相笑，欲肖秦音长子孙。",
        "dynasty": "宋",
        "collection_info": null
    },
    {
        "uuid": "25885670e0ac2b5f19335e98b0a7c514",
        "title": "感事",
        "author": "晁说之",
        "content": "短髮犹思沐，修途颇梦归。\n不惭为吏拙，但恨读书非。\n陇上健儿戍，渔阳突骑围。\n谁能图战阵，枉是着朝衣。",
        "dynasty": "宋",
        "collection_info": null
    },
    {
        "uuid": "b775311c04015933623e851f70277d13",
        "title": "访郭圆机不遇",
        "author": "晁说之",
        "content": "久雨宜新霁，秋光更可怜。\n尚嫌鸿鴈近，肯使鹿麑前。\n兴瞩唯高隐，名谈尽昔贤。\n那知忙事在，曳杖行荒田。",
        "dynasty": "宋",
        "collection_info": null
    },
    {
        "uuid": "dc6054e358fca03e5c4c61a5a34943b7",
        "title": "秋思堙鬰忽蒙圆机宠示祟赋欣然开豁为惠大矣率草谢之",
        "author": "晁说之",
        "content": "秋霜先着白髯翁，始信读书未有功。\n幽恨不随流水去，壮怀每共暮云空。\n敢嗟落叶留无术，但惜巢危死孰从。\n赖有高才能作赋，笔端除祟是英雄。",
        "dynasty": "宋",
        "collection_info": null
    },
    {
        "uuid": "e856354f90c37e66b07890fc40d3e2e2",
        "title": "谢圆机除祟赋",
        "author": "晁说之",
        "content": "祟鬼当年曾暂解，赋成今日永嘉祥。\n无烦铸鼎图羣象，可笑时傩逐毕方。\n荡涤辞源能澎濞，诛锄笔阵更光芒。\n此身强健余何事，枉是灵均嘆国殇。",
        "dynasty": "宋",
        "collection_info": null
    },
    {
        "uuid": "515f278720c491a91bb38a14f6c678c3",
        "title": "荔枝送郭玄机戏作  其一",
        "author": "晁说之",
        "content": "祸根妃子尝珍嗜，今日何须有荔枝。\n玉树后庭那结实，也能亡国更堪悲。",
        "dynasty": "宋",
        "collection_info": null
    },
    {
        "uuid": "cd3e23ab2a415dfd787389987d90ddad",
        "title": "荔枝送郭玄机戏作  其二",
        "author": "晁说之",
        "content": "荔枝一骑红尘后，便有渔阳万骑来。\n郭令诸孙今得味，却同羯鼓逞诗才。",
        "dynasty": "宋",
        "collection_info": null
    },
    {
        "uuid": "526273005476206deef7c449023e1ff8",
        "title": "赵妹自咸阳寄华州石缝山芋来作绝句二首  其一",
        "author": "晁说之",
        "content": "华州石缝无端芋，同谷斋中有恨翁。\n卯酒调来家法在，暂时不哭此途穷。",
        "dynasty": "宋",
        "collection_info": null
    },
    {
        "uuid": "3d80841f61604673858689cf8932a873",
        "title": "赵妹自咸阳寄华州石缝山芋来作绝句二首  其二",
        "author": "晁说之",
        "content": "秦中驩喜迎吾祖，知道官家不用兵。\n今日曾孙何所负，华山芋蓣自多情。",
        "dynasty": "宋",
        "collection_info": null
    },
    {
        "uuid": "e9e5e6f5343cff22f0f3efb94bdf86a7",
        "title": "昨日小诗同致上读张元善中散丈诗爱其读书轻富贵之句作绝句一首",
        "author": "晁说之",
        "content": "风流自古称张绪，诗句孰如孟景阳。\n今日读书轻富贵，当家好处得兼将。",
        "dynasty": "宋",
        "collection_info": null
    },
    {
        "uuid": "5d78831cc74395f21e674a22cd118e72",
        "title": "依韵谢圆机送梅绝句二首  其一",
        "author": "晁说之",
        "content": "丹萼瑶英阆苑开，人间何处有琼台。\n妬嫌弄玉秦王女，讳说南山说楚梅。",
        "dynasty": "宋",
        "collection_info": null
    },
    {
        "uuid": "ff9355493778ecefc279aff3e9490a3f",
        "title": "依韵谢圆机送梅绝句二首  其二",
        "author": "晁说之",
        "content": "扬州梅发莫依依，曾得何郎一首诗。\n漫有渡江来小庾，始从今日得佳辞。",
        "dynasty": "宋",
        "collection_info": null
    },
    {
        "uuid": "ee89f7d80a9be6686614acf7eef0871f",
        "title": "再和圆机梅绝句  其一",
        "author": "晁说之",
        "content": "一年春色已平开，始见芳香傍砚台。\n惭愧梁园飞雪裏，几番玉斝醉新梅。",
        "dynasty": "宋",
        "collection_info": null
    },
    {
        "uuid": "7baf53de59f09b876fcdeec7510b0f25",
        "title": "再和圆机梅绝句  其二",
        "author": "晁说之",
        "content": "思王二匝恨无依，枉费西园清夜诗。\n不得梅花发幽兴，甘输北□有英辞。",
        "dynasty": "宋",
        "collection_info": null
    },
    {
        "uuid": "f8a7ca1f2bd6383003cf2721a53da5f9",
        "title": "申前意和圆机绝句梅花  其一",
        "author": "晁说之",
        "content": "庾信终南眼忽开，横岑万仞接天台。\n纵横笔阵知强弱，留与游仙客咏梅。",
        "dynasty": "宋",
        "collection_info": null
    },
    {
        "uuid": "54409680910c20b42c024881cf6eaffc",
        "title": "申前意和圆机绝句梅花  其二",
        "author": "晁说之",
        "content": "梅如玉磬百花依，伤似文章先说诗。\n诗到玉妃谪堕后，只君能抗我公辞。",
        "dynasty": "宋",
        "collection_info": null
    },
    {
        "uuid": "73231cc070160c3a01e73a860e4ea094",
        "title": "枕上和圆机绝句梅花十有四首  其一",
        "author": "晁说之",
        "content": "据渭浮泾雪浪开，一君五后醉高台。\n侍臣不解供吟笔，落尽南山万树梅。",
        "dynasty": "宋",
        "collection_info": null
    },
    {
        "uuid": "106fd3cea472ff43cd46de6aad3b81fb",
        "title": "枕上和圆机绝句梅花十有四首  其二",
        "author": "晁说之",
        "content": "梨园弟子强因依，羯鼓声中学御诗。\n十月北兵来唤仗，新梅谁復增新词。",
        "dynasty": "宋",
        "collection_info": null
    },
    {
        "uuid": "ec4412061e6ceaaff8e976512badcedc",
        "title": "枕上和圆机绝句梅花十有四首  其三",
        "author": "晁说之",
        "content": "岂是梅花最早开，六霙先已发阳台。\n泾南渭北花如锦，太白山头只有梅。",
        "dynasty": "宋",
        "collection_info": null
    },
    {
        "uuid": "07043ea35e8f1409d704cf2922f624e6",
        "title": "枕上和圆机绝句梅花十有四首  其四",
        "author": "晁说之",
        "content": "孤芳寒艳绝难依，邺下关中不赋诗。\n未必江南有才子，也应先是七三辞。",
        "dynasty": "宋",
        "collection_info": null
    },
    {
        "uuid": "2e4223fe39fa25cf17cd1fe86f351228",
        "title": "枕上和圆机绝句梅花十有四首  其五",
        "author": "晁说之",
        "content": "莫道梅花取次开，馨香须待百层台。\n不同碧玉小家女，宝策皇妃元姓梅。",
        "dynasty": "宋",
        "collection_info": null
    },
    {
        "uuid": "26f03d42ec1b823ab3e4d2eef23374b1",
        "title": "枕上和圆机绝句梅花十有四首  其六",
        "author": "晁说之",
        "content": "负雪披霜不得依，梅寒恨不出幽诗。\n身梁根治荒江介，情调犹输第一辞。",
        "dynasty": "宋",
        "collection_info": null
    },
    {
        "uuid": "2320786d59b10376e1cda969764b8ee8",
        "title": "枕上和圆机绝句梅花十有四首  其七",
        "author": "晁说之",
        "content": "霜女月娥愁不开，萼君西母宴瑶台。\n总将芳意传英彩，下降人间得有梅。",
        "dynasty": "宋",
        "collection_info": null
    },
    {
        "uuid": "318ff64c75465f1b614d4412d7625cde",
        "title": "枕上和圆机绝句梅花十有四首  其八",
        "author": "晁说之",
        "content": "织女机寒自失依，云霞扎扎似吟诗。\n女儿谢席雪无句，父子庾家梅有辞。",
        "dynasty": "宋",
        "collection_info": null
    },
    {
        "uuid": "747a58558e634ba9d33707aeec77d1b6",
        "title": "枕上和圆机绝句梅花十有四首  其九",
        "author": "晁说之",
        "content": "天马锦轻谁得开，月儿罗薄挂香台。\n屈平宋玉浑无语，后辈何人敢咏梅。",
        "dynasty": "宋",
        "collection_info": null
    },
    {
        "uuid": "e7474325f60e9cfd7c333eacad2f732f",
        "title": "枕上和圆机绝句梅花十有四首  其一○",
        "author": "晁说之",
        "content": "东皇太一下无依，桂酒椒浆细奠诗。\n却问人间梅几种，郭仙尔有古人辞。",
        "dynasty": "宋",
        "collection_info": null
    },
    {
        "uuid": "094e5b98c99f98ccdda7b157571ac5e5",
        "title": "枕上和圆机绝句梅花十有四首  其一一",
        "author": "晁说之",
        "content": "汉骑蜀兵下辩开，今朝惟有凤凰台。\n瑶凰琼凤方为瑞，此地宜多白玉梅。",
        "dynasty": "宋",
        "collection_info": null
    },
    {
        "uuid": "14dfdf28690d895b4778c6d0224c294c",
        "title": "枕上和圆机绝句梅花十有四首  其一二",
        "author": "晁说之",
        "content": "东郭先生谁与依，雪中意气后夔诗。\n香添皎洁成梅咏，好视江边黄绢辞。",
        "dynasty": "宋",
        "collection_info": null
    },
    {
        "uuid": "a1e2d9583cf8a6d02681eef7b68e021c",
        "title": "枕上和圆机绝句梅花十有四首  其一三",
        "author": "晁说之",
        "content": "未须白眼便嫌开，早晚高低雪作台。\n春尽子山梅感嘆，义山未腊已惊梅。",
        "dynasty": "宋",
        "collection_info": null
    },
    {
        "uuid": "de13219062ce289db2d2bb0bb5a805e5",
        "title": "枕上和圆机绝句梅花十有四首  其一四",
        "author": "晁说之",
        "content": "云母屏风只暂依，金乡公主嫁迟诗。\n宁论鲍照梅花恨，不及从来不惜辞。",
        "dynasty": "宋",
        "collection_info": null
    },
    {
        "uuid": "a2d0d4bd5cb135c2584b1cbd5b067480",
        "title": "圆机再以梅绝句为谢復作二绝  其一",
        "author": "晁说之",
        "content": "根冷花难也自开，何须献纳在云台。\n几多得意人潜恨，江令伤心幽涧梅。",
        "dynasty": "宋",
        "collection_info": null
    },
    {
        "uuid": "a9bd6a42dd0b12b6173c0a6607af00ac",
        "title": "圆机再以梅绝句为谢復作二绝  其二",
        "author": "晁说之",
        "content": "此日梅花剩足依，明年归只咏公诗。\n不堪霸水匆匆别，待寄越膏重觅辞。",
        "dynasty": "宋",
        "collection_info": null
    },
    {
        "uuid": "d27e0fb7d39bdb62a62ab0007369565e",
        "title": "亡友陈无己有立春诗云朱门谁送青丝菜下里难酬白雪歌颇为都下诗人所称今日立春诵之而作",
        "author": "晁说之",
        "content": "地下修文几岁郎，尚怜有子已争行。\n青丝盘到特挥泪，红锦诗余合断肠。\n安得见予今议论，果谁识子古文章。\n从兹花发知多少，试访彭门旧讲堂。",
        "dynasty": "宋",
        "collection_info": null
    },
    {
        "uuid": "c9d3aa9ca66a218b7a8248a3e27508f4",
        "title": "招圆机吃槐叶冷淘",
        "author": "晁说之",
        "content": "庭前枯树庾郎老，马首垂花太祝愁。\n槐叶冷淘来急吃，君家醪瓮却须休。",
        "dynasty": "宋",
        "collection_info": null
    },
    {
        "uuid": "b8fe2743441df5dab0deaba463bd6e21",
        "title": "招圆机吃槐叶冷淘有狐泉之句辄復为谢",
        "author": "晁说之",
        "content": "野狐泉畔昔人集，朱亥墓南今日豪。\n惭愧曾槐谁细摘，暂抛汤饼属吾曹。",
        "dynasty": "宋",
        "collection_info": null
    },
    {
        "uuid": "a1bd967c0de96c2c7c5a6c0b2df3cc1e",
        "title": "和圆机题草虫",
        "author": "晁说之",
        "content": "怒剑无烦起逐蝇，从教小物此冯陵。\n礼加蛙臂何时用，书到蚕头几日能。\n半是苔边徒有感，全收芋处肯生憎。\n如椽大笔么么落，愤懑今人终拂膺。",
        "dynasty": "宋",
        "collection_info": null
    },
    {
        "uuid": "23f8c3efd04f767249853140b5aa6095",
        "title": "再和",
        "author": "晁说之",
        "content": "须臾变物止樊蝇，宛转迷人下马陵。\n何处周公勤小物，几时孔子又多能。\n堇荼自采还堪喜，菅蒯谁从便可憎。\n一到高堂荣采目，绝胜长道困鈎膺。",
        "dynasty": "宋",
        "collection_info": null
    },
    {
        "uuid": "5427f41c43ea9a375faa4766305613d6",
        "title": "谢圆机灵山芍药",
        "author": "晁说之",
        "content": "灵山芍药谁销得，我是灵山授记人。\n贪蝶惏蜂莫来到，更须作供老夫身。",
        "dynasty": "宋",
        "collection_info": null
    },
    {
        "uuid": "b2288e7aae92ec5c4ffc3625cdf0bdf7",
        "title": "圆机游秦州有诗相寄辄次韵作",
        "author": "晁说之",
        "content": "风雨关心一梦难，欲于何地见征鸾。\n街亭应念贬三等，壠坻须怜持两端。\n休听鼓鼙参将幕，已惊铅椠误儒冠。\n瑶音有底能相寄，不作龙钟俗吏看。",
        "dynasty": "宋",
        "collection_info": null
    },
    {
        "uuid": "a1e7ceb89277ff0382a72a73129985a6",
        "title": "因借书作呈圆机",
        "author": "晁说之",
        "content": "似隐还如吏，山亭何所宜。\n遥心回鴈阵，倦意结蕉旗。\n使檄征钱急，乡书问卜迟。\n近郊有高士，慎莫道三痴。",
        "dynasty": "宋",
        "collection_info": null
    },
    {
        "uuid": "6c95e14bb4c3fa54d7488b6b339ec8b9",
        "title": "约玄机来吃社飰以雨不果",
        "author": "晁说之",
        "content": "积雨晦沧溟，归期燕不灵。\n何能陪社飰，应为厌侯鲭。",
        "dynasty": "宋",
        "collection_info": null
    },
    {
        "uuid": "4a38acf0ba062ae367ab73bc69faa236",
        "title": "寄富季申",
        "author": "晁说之",
        "content": "故人风雪知何处，旅梦时时得旧游。\n温麦周禾不我饱，秦云陇水使君愁。\n刘琨数刻欢安在，何逊一筵笑则休。\n赋就思玄尘易绝，诗成述祖泪难收。\n曾窥汉简和戎策，尚忆津梁礼佛裘。\n大轴丹青犹凛冽，小官孙子太卑陬。\n故园多谢凌霄木，直到丹霄上上头。",
        "dynasty": "宋",
        "collection_info": null
    },
    {
        "uuid": "140bad365b3bc84713a7ea32882d1f94",
        "title": "圆机宠示览先人元佑末廷试初考倡和诗编长句不胜感佩降嘆如绅字韵直似刘梦得何幸得之辄復作增来诗之美",
        "author": "晁说之",
        "content": "纷纷既晚宜无恨，尚忆当年献策人。\n小子何能初跃马，大臣不肯旧垂绅。\n叔孙处处偏知毁，景监人人总作因。\n格律摅情如梦得，难禁孤泪湿新春。",
        "dynasty": "宋",
        "collection_info": null
    },
    {
        "uuid": "abb81753a129dd24555a2781b6b78f8d",
        "title": "说之復兼二公而作圆机既同邪籍之契显夫又与仆元丰五年登科事相类时曾子固坐失考罚铜三十斤后为先人语之甚详",
        "author": "晁说之",
        "content": "波臣好荡箕风急，浮世谁为自必人。\n顾我高飞摧短翮，念君阔步踬长绅。\n一枝青桂憎兄好，三府丹书重友因。\n近接语言遥梦寐，共将白髪傲芳春。",
        "dynasty": "宋",
        "collection_info": null
    },
    {
        "uuid": "f980b0aff10bebf069b7205f9b87662f",
        "title": "予既和圆机绅字长句復作寄孙显夫是初考之最高等也",
        "author": "晁说之",
        "content": "鱼龙起伏初无度，下品曾为第一人。\n鸿藻自甘戎幕掾，青云谁委玉阶绅。\n命微夫子徒哀剧，天远灵均枉问因。\n触事思君成苦调，遥怜烂醉剩阳春。",
        "dynasty": "宋",
        "collection_info": null
    },
    {
        "uuid": "65c9a64a38ea484d3f5d83bed9e0ead2",
        "title": "圆机再赋绅字韵诗深得凄切之格降嘆之余叙事为谢",
        "author": "晁说之",
        "content": "轫车邂逅便相亲，同是山公启事人。\n短髮何堪临石镜，长怀漫自落泉绅。\n谈穷汉士三千牍，问尽胡僧十二因。\n茅屋乱山谁復识，当年曾醉上林春。",
        "dynasty": "宋",
        "collection_info": null
    },
    {
        "uuid": "b2a561d8119470bd7c598e1f836568b6",
        "title": "七月一日作",
        "author": "晁说之",
        "content": "去秋今復号新秋，要使新愁入旧愁。\n四海元龙霖雨望，一生仲举国家谋。\n囚冠不脱凋蓬鬓，旅殡何堪败蒻舟。\n谁与此怀同涕泗，南山朝霭暮烟浮。",
        "dynasty": "宋",
        "collection_info": null
    },
    {
        "uuid": "399fedec04ff7dbda04822929297d344",
        "title": "因杨刑曹往荆南代书寄二唐高士",
        "author": "晁说之",
        "content": "二唐今日操，真视二龚多。\n不道荆州远，其如梁苑何。\n魂收苍壁梦，泪断绿珠歌。\n顾我非夫甚，嵩山空薜萝。",
        "dynasty": "宋",
        "collection_info": null
    },
    {
        "uuid": "1348a0635036bb6425423bfdfd26bf7f",
        "title": "和圆机佳作",
        "author": "晁说之",
        "content": "官憎诗过好，人亦忌才多。\n君子自如此，伊人其奈何。\n单裘千日醉，短髮百年歌。\n漫纳新愁泪，终惭带女萝。",
        "dynasty": "宋",
        "collection_info": null
    },
    {
        "uuid": "cf6c3110ddebde1fc9a0410ced20c78f",
        "title": "圆机用墨淡甚辄以上色三丸为好",
        "author": "晁说之",
        "content": "淡墨书名二十年，从军未许勒燕然。\n只疑淡墨为君累，故遣陈玄去草玄。",
        "dynasty": "宋",
        "collection_info": null
    },
    {
        "uuid": "1a6539bc67942f670c452210e70ff2c6",
        "title": "至日早雪时郊祀毕  其一",
        "author": "晁说之",
        "content": "客中至日百怀忘，欣喜遥瞻上帝乡。\n雪覆紫坛天意得，风生绛节颂声长。\n旧游鹓鹭浑如梦，寂对山河忽若狂。\n罪籍半除犹望赦，渔阳遗种被恩光。",
        "dynasty": "宋",
        "collection_info": null
    },
    {
        "uuid": "eae5431b998dd6d91f59b50b4428974a",
        "title": "至日早雪时郊祀毕  其二",
        "author": "晁说之",
        "content": "冬来无雪待佳辰，至日飞霙喜更新。\n风偃南郊云献瑞，龙腾北陆日潜春。\n壁门仗下千官佩，瑶席歌前万国珍。\n负亹曾臣符竹冷，属车目断不飞尘。",
        "dynasty": "宋",
        "collection_info": null
    },
    {
        "uuid": "ea8aaa13b4bf41170c2b678de2b64721",
        "title": "东城外作呈圆机",
        "author": "晁说之",
        "content": "默默专城岁月驰，忽来郊外得心期。\n龙蛇起伏知何处，天地圆方在此时。\n更喜风光似江介，可怜饱饷便忘疲。\n即从此路东归去，他日何能得梦思。",
        "dynasty": "宋",
        "collection_info": null
    },
    {
        "uuid": "9837df4201e042aaf7231b2cbd5848b7",
        "title": "谢圆机梅子",
        "author": "晁说之",
        "content": "云随枉渚月，依岚末宦低。\n头几不堪顾，我伧翁宜塞。\n北因君梅子，忆江南君乎。\n学问二刘比，南北该通酸。",
        "dynasty": "宋",
        "collection_info": null
    },
    {
        "uuid": "fa81c263f429b38752bc3827a83b3a46",
        "title": "自甘读沈下贤集绝句二呈圆机  其一",
        "author": "晁说之",
        "content": "晚来李杜擅文章，无奈情何忆沈郎。\n未掩西施朝薤泪，可堪弄玉暮魂香。",
        "dynasty": "宋",
        "collection_info": null
    },
    {
        "uuid": "2f1e4094b0d899fa3955a244fd09597b",
        "title": "自甘读沈下贤集绝句二呈圆机  其二",
        "author": "晁说之",
        "content": "荷叶拳拳恨未舒，伊人归兴问何如。\n空看蝇鼻灯花喜，不得平安一纸书。",
        "dynasty": "宋",
        "collection_info": null
    },
    {
        "uuid": "0d21f77a703556df7a01336d9e166284",
        "title": "闻八弟朝议二十一弟朝奉二十弟廸功与安郎仓部谢郎比部诸人集于葆真宫戏作绝句",
        "author": "晁说之",
        "content": "葆真宫是何年有，游子相将便得真。\n闻道流霞醒不醉，只应人世恨还新。",
        "dynasty": "宋",
        "collection_info": null
    },
    {
        "uuid": "bf5228d45e9a23afd0fd63856a88bd14",
        "title": "岁暮绝句四首  其一",
        "author": "晁说之",
        "content": "卫霍功名无素誉，韩彭富贵晚堪悲。\n梅花引角边情剧，况復人间岁暮时。",
        "dynasty": "宋",
        "collection_info": null
    },
    {
        "uuid": "8a7b1331c209adc92b61f2ddf61849e4",
        "title": "岁暮绝句四首  其二",
        "author": "晁说之",
        "content": "下惠一时行已志，首阳万古振人伦。\n终南不得西山号，岁暮白头空断魂。",
        "dynasty": "宋",
        "collection_info": null
    },
    {
        "uuid": "aba78155c2e8f3585f5e64f5099078e9",
        "title": "岁暮绝句四首  其三",
        "author": "晁说之",
        "content": "沉沉欲雪岫云平，月尾年头此有情。\n童稚欢欣学秦语，不知家世本东京。",
        "dynasty": "宋",
        "collection_info": null
    },
    {
        "uuid": "227f1fce2cab9312c893e7a2adacb095",
        "title": "岁暮绝句四首  其四",
        "author": "晁说之",
        "content": "迟迟来日去何疾，六十五见此日除。\n明发束修能有几，太平田舍读残书。",
        "dynasty": "宋",
        "collection_info": null
    },
    {
        "uuid": "53baf0d94bc8359e1efbd67e45062668",
        "title": "闻邹德久自常来州圩垾得良田数十顷遂可活辄作绝句",
        "author": "晁说之",
        "content": "乃公不识贾公闾，之子饥寒夜读书。\n前年避贼逐江鹭，今岁垾田鞭海鱼。",
        "dynasty": "宋",
        "collection_info": null
    },
    {
        "uuid": "c25584825ee0730053b0b21771615f85",
        "title": "谢圆机送梅",
        "author": "晁说之",
        "content": "何事新梅度玉溪，应怜泯默与诗题。\n少年曾赋宋开府，老大无如羯鼓迷。",
        "dynasty": "宋",
        "collection_info": null
    },
    {
        "uuid": "e526071435ad81c44c65b850cf8d7720",
        "title": "圆机宠以长句贺祷雪龙池辄次韵述谢",
        "author": "晁说之",
        "content": "神州钟鼓浃年丰，灯熖红绵照景龙。\n况有玉楚荣广内，不劳金甲老边封。\n同云出洞如人意，孤宦临岐敛病容。\n何事儒先诗思苦，欲抛万卷作三农。",
        "dynasty": "宋",
        "collection_info": null
    },
    {
        "uuid": "afbda64574b9ef1aa986c6f81534f136",
        "title": "再和圆机喜雪之作",
        "author": "晁说之",
        "content": "十遇荒饥一遇丰，人间不见壁间龙。\n既悭雨泽空仓厄，仍广车舆小子封。\n俗吏教条徒自愧，滮池云物幸相容。\n怪来不与秦湫诅，应许多藏汉大农。",
        "dynasty": "宋",
        "collection_info": null
    },
    {
        "uuid": "f9e5a68021303651d23495226e7c669c",
        "title": "又再和",
        "author": "晁说之",
        "content": "人人讲德自元丰，何处荀家有八龙。\n白羽不施宁洗甲，赤云常见预干封。\n无烦禾黍如茨稼，自足鹓鸾琢玉容。\n稽首宝香通列毕，倾心御籴走良农。",
        "dynasty": "宋",
        "collection_info": null
    },
    {
        "uuid": "c7a5758fec252ff08de8c7f543c28787",
        "title": "对雪再用丰字呈圆机",
        "author": "晁说之",
        "content": "何人醉酒在新丰，暮雪琼飞骖玉龙。\n云借威棱如直指，风排倾倚似斜封。\n堂堂不及侏儒饱，烈烈徒多憔悴容。\n久负梁园能赋客，且遵汉诏善勤农。",
        "dynasty": "宋",
        "collection_info": null
    },
    {
        "uuid": "5e6fd87ef8009ef582c806e4e14b4384",
        "title": "再用丰字韵对雪呈圆机",
        "author": "晁说之",
        "content": "乐只康州得娄丰，鼓箫欣喜有池龙。\n鱼由米穴多争出，泥在函关广费封。\n镇玉无时非北渚，磨圭在处是南容。\n胡然最爱田畴事，即日归休学老农。",
        "dynasty": "宋",
        "collection_info": null
    },
    {
        "uuid": "e77d9d67f8077aa594420e57c76d05f4",
        "title": "朱郎元章以予不得宫观与诸侄有唱和见寄揽之欣喜五更枕上赋四首  其一",
        "author": "晁说之",
        "content": "天上何曾有谪仙，一来下土便顽然。\n偶遭愁鬼栖迟厄，永结羁人寂寞缘。\n不得閒身从静志，徒思乐食与安眠。\n儿曹诗句来存问，尽贺朱家为发编。",
        "dynasty": "宋",
        "collection_info": null
    },
    {
        "uuid": "50f3cf5a2cdd35bb822ff7d1c2f08af3",
        "title": "朱郎元章以予不得宫观与诸侄有唱和见寄揽之欣喜五更枕上赋四首  其二",
        "author": "晁说之",
        "content": "璈音在昔是文仙，近世仙才殊不然。\n每见传言多俗态，定知所事亦尘缘。\n况为末吏惟贪佞，何处高人得醉眠。\n此际朱郎真有道，乐吾羣从有残编。",
        "dynasty": "宋",
        "collection_info": null
    },
    {
        "uuid": "9075327dd04bd65a2cd6f2cd4a67f142",
        "title": "朱郎元章以予不得宫观与诸侄有唱和见寄揽之欣喜五更枕上赋四首  其三",
        "author": "晁说之",
        "content": "狂醉何为号八仙，三郎宫裏亦颓然。\n呼山绛节方无数，犯阙红旗自有缘。\n便醉携家船上去，已输傍舍瓮头眠。\n箕南颍北逍遥客，好笑仇池恋简编。",
        "dynasty": "宋",
        "collection_info": null
    },
    {
        "uuid": "b98fd5bc6989724b7f248deb3904bf58",
        "title": "朱郎元章以予不得宫观与诸侄有唱和见寄揽之欣喜五更枕上赋四首  其四",
        "author": "晁说之",
        "content": "莫笑吹笙便得仙，绝胜祭竈事茫然。\n白头吏役徒多犯，黄帽閒居政寡缘。\n仰愧高僧能五鬛，俯惭垂柳解三眠。\n诗成自赠仍堪寄，闻道衰蒲尚可编。",
        "dynasty": "宋",
        "collection_info": null
    },
    {
        "uuid": "68d7de474cb7423155a5af2d431faf43",
        "title": "过万丈潭观山呈圆机",
        "author": "晁说之",
        "content": "弃捐踪迹尽悠悠，山水之恩亦太优。\n成熟此生无再辱，发扬何事敢他求。\n乘閒今日联高足，就隐明年独远游。\n潭面可量才万丈，总于春恨作浮沤。",
        "dynasty": "宋",
        "collection_info": null
    },
    {
        "uuid": "08235fbd1466507229717499e14a7baa",
        "title": "社日偶集恨去岁社与圆机有约阻雨",
        "author": "晁说之",
        "content": "归闰于春得社迟，酒应过熟老农嬉。\n故巢候燕宾朋禁，骤雨前年唱和诗。\n要使歌喉扶妩媚，肯教鼠目鬬狐疑。\n云南蓟北休惊怕，今日寛仁不戮师。",
        "dynasty": "宋",
        "collection_info": null
    },
    {
        "uuid": "ab8da7a88f46580e3a9831c1c0f098f8",
        "title": "才上人处见圆机五字辄用其韵作",
        "author": "晁说之",
        "content": "振锡千峰下，观空万象前。\n水深猿臂直，雪厚虎蹄圆。\n工部泪徒感，赞公灯不眠。\n当年郭有道，今日更谈襌。",
        "dynasty": "宋",
        "collection_info": null
    },
    {
        "uuid": "0c51de27db32b83c0fce55cc4ceffaf3",
        "title": "山行微雨对花觉秦少游山路雨添花之语为佳因有感于斯人",
        "author": "晁说之",
        "content": "今日山行花畔语，故人佳句雨添花。\n瘴来首秃成纍鬼，梦裏怀铅称史家。\n轻薄扬州真可笑，贤良汉殿更堪嗟。\n宁知用短难鸣者，只得身存下泽车。",
        "dynasty": "宋",
        "collection_info": null
    },
    {
        "uuid": "f82e428edd22a132858936c324d9d2cd",
        "title": "书事酬新兴元使君邵大兄邵与圆机有旧因以奉呈",
        "author": "晁说之",
        "content": "东来车骑岂君归，我欲悬车归则时。\n仙女丹砂能不老，腐儒青简亦难衰。\n宁乖洛水田园计，且及燕山馈饷期。\n最课直当中秘阁，白头相望更迟迟。",
        "dynasty": "宋",
        "collection_info": null
    },
    {
        "uuid": "5b97217a3efcfa9c234b49bf856e17e5",
        "title": "又依韵一首",
        "author": "晁说之",
        "content": "看去朱轓今已归，问余山郡几多时。\n盘绦绫様知能盛，带叶甘香定不衰。\n惜别荔枝红髪𩭝，恨看山岭碧参差。\n自怜藉手有何物，学把锄头不用嗤。",
        "dynasty": "宋",
        "collection_info": null
    },
    {
        "uuid": "2c44bf979ce3da67b6ccd0edea47db70",
        "title": "圆机和邵大及予二诗可谓压倒五更枕上诵嘆不已復作谢之足见来章之美能发人情思也  其一",
        "author": "晁说之",
        "content": "去岁巢干燕子归，生涯辛苦问何时。\n门前似觉酒徒散，坐上何尝笔力衰。\n郡印故人能若若，田庐晚友亦差差。\n莫嫌相望函关外，且是不为陶令嗤。",
        "dynasty": "宋",
        "collection_info": null
    },
    {
        "uuid": "e481ddea462f0217e4aa53b5a1007911",
        "title": "圆机和邵大及予二诗可谓压倒五更枕上诵嘆不已復作谢之足见来章之美能发人情思也  其二",
        "author": "晁说之",
        "content": "借问高吟何所归，元和格律定同时。\n折除官职知多少，兼领才名孰盛衰。\n奏疏不为黄阁计，结庐且共白云期。\n君家博士归依佛，可笑夫君得计迟。",
        "dynasty": "宋",
        "collection_info": null
    },
    {
        "uuid": "252b606a3599ec62bbce6e625b8ee8fd",
        "title": "约圆机不至将出游鸡头山作二绝句  其一",
        "author": "晁说之",
        "content": "君何忘我不交关，为我胜君便不閒。\n豹雾人须归豹谷，鸡栖车且游鸡山。",
        "dynasty": "宋",
        "collection_info": null
    },
    {
        "uuid": "f6f4c62250874889b6e00af50ed814c9",
        "title": "约圆机不至将出游鸡头山作二绝句  其二",
        "author": "晁说之",
        "content": "君知我亦有柴关，我岂输君独自閒。\n把笔何人凤尾诺，杖藜望我鸡头山。",
        "dynasty": "宋",
        "collection_info": null
    },
    {
        "uuid": "abbfe75d3187af85a066ec07381d7d76",
        "title": "復作山字绝句呈圆机",
        "author": "晁说之",
        "content": "羊头山笑鸡头山，我粲文章尔漫顽。\n游子白头颜不少，任人讥侮亢高颜。",
        "dynasty": "宋",
        "collection_info": null
    },
    {
        "uuid": "f205b666038002b45a0725d0935002fa",
        "title": "闻圆机游山归作",
        "author": "晁说之",
        "content": "把酒相忘笑语违，新诗应已勒岩扉。\n何人龙尾道前出，独自鸡头山裏归。",
        "dynasty": "宋",
        "collection_info": null
    },
    {
        "uuid": "bc5275a7a1fca0f7e29a31f5304132a7",
        "title": "闻圆机游山政为梵供復用前韵作",
        "author": "晁说之",
        "content": "蹙缩饥肠与世违，崚嶒折屐到云扉。\n丹砂不逐飞仙去，白叠甘从佞佛归。",
        "dynasty": "宋",
        "collection_info": null
    },
    {
        "uuid": "032621d8444df5b0dbc7cd719a8d5f07",
        "title": "请休致后閒书",
        "author": "晁说之",
        "content": "折轴迷邦漫问津，行藏不断只因循。\n那知老作边城守，好去閒为负郭人。\n细向旧图逢景色，偶因掘笔得精神。\n举军追恨成何事，可笑将军走解巾。",
        "dynasty": "宋",
        "collection_info": null
    },
    {
        "uuid": "58d0ebbdda52138048163eac0fe15674",
        "title": "试迈侄所寄冷金笺",
        "author": "晁说之",
        "content": "不烦钟鼓强吹萧，自有诗书共欝陶。\n暖玉何年来比德，冷金即日得抽毫。",
        "dynasty": "宋",
        "collection_info": null
    },
    {
        "uuid": "e995c2de2dfdfebf3610809d0c70407b",
        "title": "夜听雨",
        "author": "晁说之",
        "content": "岐汴无烦和恊使，秦云送我入梁园。\n残灯半夜梦回雨，心事谁来恸哭论。",
        "dynasty": "宋",
        "collection_info": null
    },
    {
        "uuid": "6cfdedfb9e7ce33a84fbd310e1f64b3c",
        "title": "致仕归东里",
        "author": "晁说之",
        "content": "板令悬车欠四年，散关如砥去欣然。\n郑州门首人争入，谁伴山翁老洧渊。",
        "dynasty": "宋",
        "collection_info": null
    },
    {
        "uuid": "fcd3064a5ae29f44d75befd3885212e0",
        "title": "致仕后寄白莲然公",
        "author": "晁说之",
        "content": "僧衣换却朝衣尽，知悔知非恐不任。\n磬韵应怜持课罢，香销当识坐禅深。\n芭蕉庭下三身正，蟋蟀床头百虑侵。\n忆我白莲庵裏士，几年消息亦沉沉。",
        "dynasty": "宋",
        "collection_info": null
    },
    {
        "uuid": "b66ecb871181705217e75dc839fc3fe7",
        "title": "然公发人自天台来不以乌药见寄",
        "author": "晁说之",
        "content": "石桥不得往，乌药不寄来。\n空令图画裏，指点说天台。",
        "dynasty": "宋",
        "collection_info": null
    },
    {
        "uuid": "022ad2eb4542f243ffff6d6b633353bf",
        "title": "致仕后间夜雨",
        "author": "晁说之",
        "content": "厚矣皇恩得谢休，萧然白髮更何求。\n雨声中夜生高兴，不似官人身外愁。",
        "dynasty": "宋",
        "collection_info": null
    },
    {
        "uuid": "6782402d4bb9c24b878d368dabb47cac",
        "title": "即事二首  其一",
        "author": "晁说之",
        "content": "晚霭沈山月隐林，终朝好学仲长瘖。\n忍将老易供书画，更与何人得断金。",
        "dynasty": "宋",
        "collection_info": null
    },
    {
        "uuid": "296a64e2a56c498ce181713641846f56",
        "title": "即事二首  其二",
        "author": "晁说之",
        "content": "药苗晚种已青青，应念尫羸与养形。\n肯为嵇生徒着论，便同玄晏剩翻经。",
        "dynasty": "宋",
        "collection_info": null
    },
    {
        "uuid": "0a44ed516ccad13535d1284865054003",
        "title": "哀韩君表无文编",
        "author": "晁说之",
        "content": "少师名德振鹓鸾，孙子何为短羽翰。\n不使功名藏竹简，宜留文字后人看。\n六丁取去嗟韩第，七子亡来恨建安。\n赖有上公曾塔葬，多情无用涕汍澜。",
        "dynasty": "宋",
        "collection_info": null
    },
    {
        "uuid": "468257fed503796012dc81527b07f466",
        "title": "山中酒熟",
        "author": "晁说之",
        "content": "山醖今朝熟，黄花老不香。\n沉阴千万里，何处有重阳。",
        "dynasty": "宋",
        "collection_info": null
    },
    {
        "uuid": "341eb66afa8fb96636625ae2ecd8a85b",
        "title": "雨中",
        "author": "晁说之",
        "content": "雨中新种竹，波上旧来鸥。\n客子何时乐，幽人未肯愁。",
        "dynasty": "宋",
        "collection_info": null
    },
    {
        "uuid": "2846fc7a4bee556a903a767310b3dac1",
        "title": "悲秋",
        "author": "晁说之",
        "content": "白杨夹道起秋声，要使征人恨不平。\n自笑一生成底事，元常笔秃却谈兵。",
        "dynasty": "宋",
        "collection_info": null
    },
    {
        "uuid": "dac9af77b02fe899b7359856059e1912",
        "title": "寄温倅江十四",
        "author": "晁说之",
        "content": "离别蹉跎岁月深，故人带未九环金。\n狂儿易悦笙歌费，志士徒劳涕泪侵。\n金紫早年唯乐梦，令公老去亦伤心。\n永嘉康乐风流在，别乘犹能翦绿林。",
        "dynasty": "宋",
        "collection_info": null
    },
    {
        "uuid": "9e25d44e76fb572ac71f105f3882751a",
        "title": "忆天台东掖然老",
        "author": "晁说之",
        "content": "然公嗟契阔，海岳阻招携。\n白法归龙树，清谈落虎溪。\n着书非草具，传业漫私题。\n岁暮茅楹客，临文处处迷。",
        "dynasty": "宋",
        "collection_info": null
    },
    {
        "uuid": "fa4484798cdcd8a07a555496df32c716",
        "title": "风琴",
        "author": "晁说之",
        "content": "不植风琴二十年，僧来为我置斋前。\n欲教羁思残春梦，吟落浮云共洒然。",
        "dynasty": "宋",
        "collection_info": null
    },
    {
        "uuid": "b9a43ff9823b441d86566ce36b06ad5b",
        "title": "次朱少章韵",
        "author": "晁说之",
        "content": "喜就三冬学，仍开橘秫韲。\n星霜吴地客，风雨郑人鷄。\n逸兴逢蓬溜，高怀绝石梯。\n五言何富丽，种玉不论畦。",
        "dynasty": "宋",
        "collection_info": null
    },
    {
        "uuid": "540cede32ef5ce1336748100c837d8d9",
        "title": "二十二弟获金印",
        "author": "晁说之",
        "content": "季也获金印，籀文秦不如。\n情知非鬼篆，恨不识天书。\n池静龟游罢，庭閒鹊鬬余。\n春风还旧物，疏俊独怜渠。",
        "dynasty": "宋",
        "collection_info": null
    },
    {
        "uuid": "3296e1ca0fd4cf87fa0a71f55d2ed8bf",
        "title": "和朱少章见寄",
        "author": "晁说之",
        "content": "兼该夫子耻专门，却笑何人哮吼村。\n闷己赋疑唯独语，恼卿诗似得同论。\n夜来雨足寛贫病，秋到凉生破睡昏。\n几欲抛书閒过日，只惭无可谢嫣荪。",
        "dynasty": "宋",
        "collection_info": null
    },
    {
        "uuid": "5334aa9e0b1d29e2b6d2200f2f4e1053",
        "title": "赠弟送山醖",
        "author": "晁说之",
        "content": "山醖今朝熟，溪氛起正炎。\n醉予难酩酊，泣汝泪阑干。",
        "dynasty": "宋",
        "collection_info": null
    },
    {
        "uuid": "cda0301dce463896e422b24546d2536a",
        "title": "宋太夫人挽词  其一",
        "author": "晁说之",
        "content": "汉室贤良逝，莱妻节操长。\n生涯两丱角，心事一缣缃。\n膝下黄金带，斋中紫玉章。\n人间足悲乐，壠柏起清商。",
        "dynasty": "宋",
        "collection_info": null
    },
    {
        "uuid": "8f4c02c708e0234e55c7c8709e1c740d",
        "title": "宋太夫人挽词  其二",
        "author": "晁说之",
        "content": "白髮余欣喜，清时忽嘆嗟。\n栈危思杜宇，淮涨梦僧伽。\n鸑鷟能仪国，骅骝善保家。\n传闻专却粒，归去五云车。",
        "dynasty": "宋",
        "collection_info": null
    },
    {
        "uuid": "6f17fe9abe6a6dd6562b2ce924494b77",
        "title": "悼乱",
        "author": "晁说之",
        "content": "解组边亭畿甸来，且将白髪共徘徊。\n去年亭下花何在，日夜风尘不得开。",
        "dynasty": "宋",
        "collection_info": null
    },
    {
        "uuid": "59e384139781933b7aa4425a0a141112",
        "title": "题县南庄壁",
        "author": "晁说之",
        "content": "城下之师莫问天，只将性命託忠贤。\n效官三黜未为恨，闭户七奔方可怜。\n虎变不宜怀犹预，龙韬岂惮费迍邅。\n前村父老来相问，本望今年是好年。",
        "dynasty": "宋",
        "collection_info": null
    },
    {
        "uuid": "1a26498c33fcd6cb7ad36438bc6ee8b0",
        "title": "上元前再题南庄壁二首  其一",
        "author": "晁说之",
        "content": "苍皇徒步子孙随，倒邑空城失所之。\n十日不通京国信，一灯谁忆上元时。\n大河难阻金人过，远道休论铁马期。\n弭难九州宜祭鼎，庆云翔鹤误声诗。",
        "dynasty": "宋",
        "collection_info": null
    },
    {
        "uuid": "988862b036ad6a822fe1759025767de2",
        "title": "上元前再题南庄壁二首  其二",
        "author": "晁说之",
        "content": "古今之祸此云奇，倏忽犬戎城下师。\n犯阙过于侯景速，劫君更比禄山危。\n万方瑞物问何在，五世誓书知谩为。\n祸难羣凶谁首尾，京如狼虎黼狐狸。",
        "dynasty": "宋",
        "collection_info": null
    },
    {
        "uuid": "c74a69f463a6393557910c2153aaa325",
        "title": "我昔题南庄壁",
        "author": "晁说之",
        "content": "我昔柴门宜乐只，田园远近亦康哉。\n花摇笠顶唱歌去，草塞瓶头沽酒来。\n白叟披衣论甲子，青禽哺乳占莓苔。\n岂期一日风尘起，南北东山俱可哀。",
        "dynasty": "宋",
        "collection_info": null
    },
    {
        "uuid": "a2237a89152853779bf4b1e117d53893",
        "title": "花石题南庄壁",
        "author": "晁说之",
        "content": "花石倡优乐未央，四维忽绝失皇纲。\n敌人便欲吞邻国，鹤驾知谁从上皇。\n云外安妃情已断，尘中仙伯恨空长。\n岂无拨乱济时策，久弃蒿莱不得将。",
        "dynasty": "宋",
        "collection_info": null
    },
    {
        "uuid": "08b75bda73ea372d8634ffb6d9574a30",
        "title": "我生",
        "author": "晁说之",
        "content": "我生初世本尧年，大厉羣哇不谓然。\n方喜神光射天下，忽惊烽火到甘泉。\n寺人衮服参岩庙，宫女素衣游市廛。\n一道德来千道会，试开言路问羣贤。",
        "dynasty": "宋",
        "collection_info": null
    },
    {
        "uuid": "deac524a300f078c3b29a481af60bb71",
        "title": "春晚",
        "author": "晁说之",
        "content": "春晚何为尚絮袍，强寻乐事慰无寥。\n锻声不让雨声急，花影争随幡影高。\n莫问糇粮难卒岁，且无甲马在今朝。\n书成泥首懒{扌舁}榇，定是苍生不我遭。",
        "dynasty": "宋",
        "collection_info": null
    },
    {
        "uuid": "aba6bcf4868df60daac4156ed34bc507",
        "title": "闻景龙不试灯",
        "author": "晁说之",
        "content": "华灯不试管絃新，八字歌声满市尘。\n今日景龙门寂寞，唯将明德照新春。",
        "dynasty": "宋",
        "collection_info": null
    },
    {
        "uuid": "3833679d3d044fbf7d517aaa8caec77e",
        "title": "送蒲君赴陜西漕属",
        "author": "晁说之",
        "content": "殽函为客乐，巴蜀故乡荣。\n风雪担书梦，旌旗从使行。\n黩兵烽燧息，积粟犬羊平。\n同谷曾谈话，知君笔阵横。",
        "dynasty": "宋",
        "collection_info": null
    },
    {
        "uuid": "380c217deed1be74b0a79971fac425ad",
        "title": "外甥三郎删定和予冠字韵诗极可喜再用其韵作二首韦苏州有外甥赵伉献诗合雅音  其一",
        "author": "晁说之",
        "content": "赵甥诗与雅音合，韦舅宜高进德冠。\n我到古人良已远，汝承宗姓莫教难。\n传家自喜春秋在，居职应怜翰墨残。\n门户人身难相称，衣裳仪观不须嘆。",
        "dynasty": "宋",
        "collection_info": null
    },
    {
        "uuid": "69a79cc19c8c670a1c63041b0e49da58",
        "title": "外甥三郎删定和予冠字韵诗极可喜再用其韵作二首韦苏州有外甥赵伉献诗合雅音  其二",
        "author": "晁说之",
        "content": "赵妹生儿身七尺，倚天剑称切云冠。\n长人自惜声名达，志士宁令扞格难。\n墨翟商瞿心总厚，司空城旦术何残。\n还将格律成吟咏，作者应须为尔叹。",
        "dynasty": "宋",
        "collection_info": null
    },
    {
        "uuid": "22b3e42d9be2206f8ef7979596e90f90",
        "title": "寄城中亲旧",
        "author": "晁说之",
        "content": "苍皇逐客投兰若，傍晓衾寒喜且惊。\n隐隐似闻开静版，沈沈欲歇读经声。\n好将迟暮此间过，强欲论思何处行。\n城裏有谁能念我，劳渠努力致升平。",
        "dynasty": "宋",
        "collection_info": null
    },
    {
        "uuid": "1fb7df07c2b08524520610fe50b61836",
        "title": "淮口作",
        "author": "晁说之",
        "content": "王畿胡骑满，何地可逃生。\n尽室半徒步，有舟无水行。\n长淮能见阻，久雨自难晴。\n杂立官称在，低头媿国荣。",
        "dynasty": "宋",
        "collection_info": null
    },
    {
        "uuid": "5daf8f1c1629d88bf8503bd3b24a3964",
        "title": "洪泽守闸和二十二弟韵",
        "author": "晁说之",
        "content": "小舟洪泽叹嗟余，欲说人间孰得如。\n蝙蝠倒悬徒颉顽，猕猴徐步漫趑趄。\n岁穷云际行求鴈，日暮溪头坐羡鱼。\n何处长风万里浪，龙盘鳌抃蜃楼居。",
        "dynasty": "宋",
        "collection_info": null
    },
    {
        "uuid": "2b12c3410d929c7d072f534feef210cc",
        "title": "和二十二弟龟山寺三绝  其一",
        "author": "晁说之",
        "content": "江边龟步亦平平，淮上龟山耸五兵。\n何但八公山草木，解令王国列金城。",
        "dynasty": "宋",
        "collection_info": null
    },
    {
        "uuid": "a1bcf86cc4c72460a54ebfd6a4338bbf",
        "title": "和二十二弟龟山寺三绝  其二",
        "author": "晁说之",
        "content": "龟山之操恨时危，语乐徒劳鲁太师。\n今日龟山无可恨，祥符年上御题诗。",
        "dynasty": "宋",
        "collection_info": null
    },
    {
        "uuid": "7d7667c3dc56929c12a80dd54e05d35d",
        "title": "和二十二弟龟山寺三绝  其三",
        "author": "晁说之",
        "content": "海岸石龟恨未平，时时入海自冯陵。\n此山盘礴清淮上，宝塔分功更就曾。",
        "dynasty": "宋",
        "collection_info": null
    },
    {
        "uuid": "2e94a081111d93f6e74f0b76bef6387e",
        "title": "过鴈和二十二弟韵  其一",
        "author": "晁说之",
        "content": "我避边尘淮海远，悠然问鴈尔何来。\n中原消息须闻取，南岳峰头莫漫回。",
        "dynasty": "宋",
        "collection_info": null
    },
    {
        "uuid": "344e54a7b9963c1d0edd63dc019412b2",
        "title": "过鴈和二十二弟韵  其二",
        "author": "晁说之",
        "content": "庄周口舌过平生，择鴈何为贵不鸣。\n默默高飞宁有乐，人间生死本来轻。",
        "dynasty": "宋",
        "collection_info": null
    },
    {
        "uuid": "d61462798d22b4ffc1946883b39e02b2",
        "title": "穷途",
        "author": "晁说之",
        "content": "穷途无达士，今日信途穷。\n处处兵如市，行行马似龙。\n魂迷公主馆，梦断翠微宫。\n欲向江东去，风波更几重。",
        "dynasty": "宋",
        "collection_info": null
    },
    {
        "uuid": "4bcaa9abf83869df309acb96013a228b",
        "title": "消息",
        "author": "晁说之",
        "content": "两月中原消息断，不应京国亦无闻。\n庙堂如未弃黎庶，日日诏书清垢氛。",
        "dynasty": "宋",
        "collection_info": null
    },
    {
        "uuid": "bd64a974ceaa1f67973390aa914c62d9",
        "title": "初到高邮",
        "author": "晁说之",
        "content": "避难苍黄处处过，扁舟不復怯风波。\n禹功淮海施偏少，汉业东南得最多。\n几日兵强令敌退，今年米贱奈予何。\n孙公乡里仍堪住，愁访山斋空薜萝。",
        "dynasty": "宋",
        "collection_info": null
    },
    {
        "uuid": "bca2bb57be7e39ea10d8f8e450f67d9d",
        "title": "扬州三绝句  其一",
        "author": "晁说之",
        "content": "客散平山堂上后，孰如子骏在扬州。\n解传鲍照旧辞赋，输尽芜城千古愁。",
        "dynasty": "宋",
        "collection_info": null
    },
    {
        "uuid": "4032385c651cb1fa53b833c942daace3",
        "title": "扬州三绝句  其二",
        "author": "晁说之",
        "content": "风常欢喜月常愁，愁有盈亏喜自由。\n客到扬州已迷路，不须特地上迷楼。",
        "dynasty": "宋",
        "collection_info": null
    },
    {
        "uuid": "0723e8d01183e7a68f5f893b3988e39f",
        "title": "扬州三绝句  其三",
        "author": "晁说之",
        "content": "便风五两更悠悠，回望乡闾烟雾浮。\n若问无情唯颍水，不来随我到扬州。",
        "dynasty": "宋",
        "collection_info": null
    },
    {
        "uuid": "b3e219b44dc00416c1b6d4023cb33a37",
        "title": "病中谢张簿阳字韵诗",
        "author": "晁说之",
        "content": "药有一君元长厚，病教五鬼逞狂阳。\n公诗可但能除疟，万痾都如律令忙。",
        "dynasty": "宋",
        "collection_info": null
    },
    {
        "uuid": "55228a8c4fac1ff2b4008539545e1830",
        "title": "新合柏子香因诵皮日休坐久重焚柏子香辄以其香赠张簿",
        "author": "晁说之",
        "content": "柏子香清谁喜闻，五言句法更清芬。\n病仍春困在难久，遣向吟窗起暮云。",
        "dynasty": "宋",
        "collection_info": null
    },
    {
        "uuid": "8b30ff01b5b5fbd0914fdf3f4ca62cf9",
        "title": "依韵和张姑夫主簿",
        "author": "晁说之",
        "content": "即今时节总堪悲，寒食仍多雨意垂。\n几处壠头飘断纸，谁家碑额仆盘螭。\n江湖鱼糁聊为客，儿女来团难疗饥。\n即见边尘都扫尽，张公诗思更温其。",
        "dynasty": "宋",
        "collection_info": null
    },
    {
        "uuid": "3d9ee6584972070c2e234080b71007d8",
        "title": "次韵张姑丈感旧  其一",
        "author": "晁说之",
        "content": "用旧为邦不务新，舜琴何事有埃尘。\n焚香秘殿期王母，跃马荒郊访异人。\n尔保丘园为尔土，吾怜盗贼本吾民。\n四愁不及一枝赋，谁许张衡社稷臣。",
        "dynasty": "宋",
        "collection_info": null
    },
    {
        "uuid": "e6b14a232be0a93fe4eed84a22154b8f",
        "title": "次韵张姑丈感旧  其二",
        "author": "晁说之",
        "content": "闻道江头柳色新，可怜不识洛阳尘。\n景龙门外千钟酒，葆箓宫前万国人。\n此日凄凉徒费泪，即时兴復愧遗民。\n浮家逃死知何处，羣寇频招未肯臣。",
        "dynasty": "宋",
        "collection_info": null
    },
    {
        "uuid": "dec1a5d1ce297dfbd984b937b042bf8a",
        "title": "奉纸百番于姑夫主簿并以谢四诗之宠",
        "author": "晁说之",
        "content": "怯见诗千首，悭持纸百番。\n纸多诗剩到，费杀哑儿言。",
        "dynasty": "宋",
        "collection_info": null
    },
    {
        "uuid": "b50011296e517962af737883cc96f8d6",
        "title": "和出郭",
        "author": "晁说之",
        "content": "万斛无多宁贮愁，不如留着寸心忧。\n怕闻天假渔阳骑，莫话春迷炀帝楼。\n出去暂能欣绿野，归来还是梦沧洲。\n何人解赏鹪鹩赋，岂但工夫在句头。",
        "dynasty": "宋",
        "collection_info": null
    },
    {
        "uuid": "e22f87cfe720736cf392e890cee85fe1",
        "title": "蒙用诸人韵赋诗见贻復用韵谢之  其一",
        "author": "晁说之",
        "content": "昔人何事爱吾庐，燕雀鸾凰不并居。\n乡社鸣琴欣日永，宦游退鶂恨风初。\n迷楼赋罢梦何处，双扇诗成泪不疏。\n莫问今朝多白髪，年时曾奏万言书。",
        "dynasty": "宋",
        "collection_info": null
    },
    {
        "uuid": "0ca9bde3d51481c4eb6f487945224be7",
        "title": "蒙用诸人韵赋诗见贻復用韵谢之  其二",
        "author": "晁说之",
        "content": "一年几相作新沙，鼙皷难开上苑花。\n顾我何堪鸣玉佩，如君不得侍金华。\n隐身思傍悬壶树，仙驭须求蒙顶茶。\n辜负麒麟功业志，只教人唤作诗家。",
        "dynasty": "宋",
        "collection_info": null
    },
    {
        "uuid": "509498af62a4610e7af8c5fdb00d9a7b",
        "title": "寓高邮禅居寺",
        "author": "晁说之",
        "content": "冰霜岁暮时，泽国更何为。\n菰米经寒涩，芦门避乱宜。\n小人夸敌骑，志士忆京师。\n欲语残僧笑，君归未可期。",
        "dynasty": "宋",
        "collection_info": null
    },
    {
        "uuid": "d803ed5106ab4cc14ed57d15674c9d1f",
        "title": "送二十二弟入浙",
        "author": "晁说之",
        "content": "世乱还家未有期，汝于何处望京师。\n韦郎旧恨今新恨，细学南音寄我诗。",
        "dynasty": "宋",
        "collection_info": null
    },
    {
        "uuid": "6d2b5c2cfa02578f503714ab4af72385",
        "title": "灾怪",
        "author": "晁说之",
        "content": "几岁庙堂生物怪，一朝敌骑应天烖。\n颇闻北斗光芒见，未见东京消息来。\n志士此时忧国泪，将军他日望乡台。\n世间如有严夫子，时命应须更可哀。",
        "dynasty": "宋",
        "collection_info": null
    },
    {
        "uuid": "4b8937dcbfd82cf032369917a7280e10",
        "title": "春书",
        "author": "晁说之",
        "content": "春色今朝见，羁人有好怀。\n暄风催酒熟，细雨送花门。\n魂梦迷梁苑，文章愧楚才。\n重湖烟艇去，月下采珠迴。",
        "dynasty": "宋",
        "collection_info": null
    },
    {
        "uuid": "832e1280f95e800a1479fd7a4917ca17",
        "title": "送钟离秀才往越州",
        "author": "晁说之",
        "content": "客游会稽去，惜哉无镜湖。\n云迷神禹庙，鸦护季真居。\n五字君诗费，千秋我恨除。\n寄来休草草，涕泪忆皇都。",
        "dynasty": "宋",
        "collection_info": null
    },
    {
        "uuid": "2688dbfc6a77d3415103bec9bf960a3c",
        "title": "依韵和钟离秀才留别之作",
        "author": "晁说之",
        "content": "不脱征裘已到春，纵风横雨又经旬。\n期君独步入京国，与我相逢在水濵。\n愤世何言诗溅泪，愁心自醉酒生尘。\n胡然乘兴稽山去，为问流觞曲水人。",
        "dynasty": "宋",
        "collection_info": null
    },
    {
        "uuid": "44bcc309f49cc8a5b029fa098f68c12e",
        "title": "一舍",
        "author": "晁说之",
        "content": "一舍终朝得自容，强如平昔慰途穷。\n炉心捜火分香烬，砚首融冰护笔锋。\n愁极偶逢醽醁酒，梦回犹待景阳钟。\n庙堂未肯图兴復，四海九州思会同。",
        "dynasty": "宋",
        "collection_info": null
    },
    {
        "uuid": "ed3115cef57a384b104aa04b985a6f7e",
        "title": "寄中远越州旅舍兼简宋倅",
        "author": "晁说之",
        "content": "自言无闷于兹久，何事今朝嘆息频。\n同病愿逢閒话客，异乡难得借书人。\n独寻剡县溪山去，厌见扬州花木新。\n茶寄卧龙何日到，贰车东宋世相亲。",
        "dynasty": "宋",
        "collection_info": null
    },
    {
        "uuid": "8eb6814a080dd88a5d8e4b1df93d79a1",
        "title": "白鴈陂",
        "author": "晁说之",
        "content": "白鴈陂前淮海思，今朝淮海鴈相随。\n固知怜我飘零甚，忘却青嵩碧颍时。",
        "dynasty": "宋",
        "collection_info": null
    },
    {
        "uuid": "c3be9e24daff2ed9bfdebc00822130d0",
        "title": "孤鴈",
        "author": "晁说之",
        "content": "风驱云卷一身微，慕侣高高急急飞。\n未许高人能远遁，梁王池馆故同归。",
        "dynasty": "宋",
        "collection_info": null
    },
    {
        "uuid": "227a9e9a06ed0c683e2ff3e71b94a6ee",
        "title": "即事",
        "author": "晁说之",
        "content": "抛尽图书避俗尘，楞伽读罢与谁亲。\n波涛远屿羁游梦，风雨幽斋默坐身。\n盏底不堪留酒客，句头何敢恼诗人。\n和诗送酒俱休问，只恐归期误此春。",
        "dynasty": "宋",
        "collection_info": null
    },
    {
        "uuid": "82734fb2f7f909e3b0eb938a1b359c8f",
        "title": "自赋亲字韵",
        "author": "晁说之",
        "content": "久息人间车马尘，香残红晻自相亲。\n尝看海散千波月，亦睹莲开百叶身。\n清世岂无逃俗客，白头不是插花人。\n明朝若便西归去，岳寺花迟留得春。",
        "dynasty": "宋",
        "collection_info": null
    },
    {
        "uuid": "8dc1b5d5259a89815d4815e2fb51f936",
        "title": "伏蒙二十二叔俯和亲字韵诗不胜钦叹辄復用韵上呈",
        "author": "晁说之",
        "content": "乐难得似新篇乐，亲莫亲如同祖亲。\n熟身典刑平世事，恭闻诗礼少年身。\n五言自发曹刘兴，七泽谁知鲁卫人。\n李白酒楼今在否，不堪回首小园春。",
        "dynasty": "宋",
        "collection_info": null
    },
    {
        "uuid": "c936bf0d454109a53f515c87fafcece6",
        "title": "子强赋诗还张簿与予唱和诗卷復用韵谢之",
        "author": "晁说之",
        "content": "同时先后避风尘，异县相看意更亲。\n不武可知难陷阵，片文安得易容身。\n游兵去喜添新恨，燕子来惊问故人。\n何处有诗能自胜，赖君揖客赏阳春。",
        "dynasty": "宋",
        "collection_info": null
    },
    {
        "uuid": "eb60a61b7bb41c3eb9f0b560a339c321",
        "title": "高邮忽见叔易嵩山下所寄绝句次韵和之旧所作不次韵也",
        "author": "晁说之",
        "content": "我忆故人头更白，故人梦我眼犹青。\n重湖迭浪君知否，正似当年翻水经。",
        "dynasty": "宋",
        "collection_info": null
    },
    {
        "uuid": "26c52b451b38456d0d45eb11c304586b",
        "title": "痛心",
        "author": "晁说之",
        "content": "为问谁今有好怀，园林春色不须来。\n王孙草向荒城短，驿使梅因战阵回。\n但道边尘迷上苑，不闻汉诏出中台。\n痛心一日復一日，何日皇威遍九垓。",
        "dynasty": "宋",
        "collection_info": null
    },
    {
        "uuid": "a63769bfc7c7d103f67658c6e01d2afd",
        "title": "感时",
        "author": "晁说之",
        "content": "千里逋亡蒲柳身，泪痕长短送残春。\n望惟书问平安到，乐在儿童读诵声。\n桑海恩深变未得，龙虵躁甚起何因。\n即看廊庙申威令，为问勤王有几人。",
        "dynasty": "宋",
        "collection_info": null
    },
    {
        "uuid": "ba777ca744e18ccfb4d3ebfc8fc1613f",
        "title": "秋怀",
        "author": "晁说之",
        "content": "草木衰残意，关河离别情。\n秋风已如此，况復更论兵。",
        "dynasty": "宋",
        "collection_info": null
    },
    {
        "uuid": "bf0320fb499d4ddca525c741ff9b10c9",
        "title": "秋书",
        "author": "晁说之",
        "content": "秋为枣多暑，天因禾未霜。\n吁嗟尔勍敌，宜亦畏皇纲。",
        "dynasty": "宋",
        "collection_info": null
    },
    {
        "uuid": "721c2100be23df70be817630d9afee7a",
        "title": "有客喜予为江东之役者辄效齐梁体",
        "author": "晁说之",
        "content": "翡翠鈎寒陪晓月，珊瑚枕浄揖高丘。\n人间聚散何须问，梦断西陵更送秋。",
        "dynasty": "宋",
        "collection_info": null
    },
    {
        "uuid": "d2cc7d73637af797142b7e2c1e7de2ba",
        "title": "避地",
        "author": "晁说之",
        "content": "久欲为僧避世喧，况当寰海正飞翻。\n五台自有天台院，处处流通玄妙门。",
        "dynasty": "宋",
        "collection_info": null
    },
    {
        "uuid": "de4e063122a5c35222cb10a5c99f9d8b",
        "title": "雨中即事",
        "author": "晁说之",
        "content": "寥寥兹夏晚，秋韵已萧然。\n风雨疏篱外，诗书曲几前。\n道心勤自厉，愁绪每相牵。\n秦树连烽火，吴鞵落海壖。\n不能先到县，岂待晚归田。\n丹剂谁能遘，金炉试得烟。\n去天真一百，奏牍旧三千。\n藁草纷盈架，谁令宿瘤研。",
        "dynasty": "宋",
        "collection_info": null
    },
    {
        "uuid": "1577c09cde42d4b6ccd70536255bf2ea",
        "title": "感事",
        "author": "晁说之",
        "content": "长鲸江海尚翻波，欲济无航可奈何。\n物象萧条秋序薄，人生感慨腐儒多。\n翠舆不见边尘起，旅鴈能随汉月过。\n七日之诛今几日，犹烦乐职在中和。",
        "dynasty": "宋",
        "collection_info": null
    },
    {
        "uuid": "72eabb784683c0b6002e7d238a1d2dca",
        "title": "依韵和袁秀才见赠之作",
        "author": "晁说之",
        "content": "志士相逢属暮年，泪如有尽恨无边。\n空城鬼火随胡骑，满驿莼丝倚楚天。\n愁外谁知餐玉术，醉来自咏钓竿篇。\n夫君心事有如此，何日骑鲸出九渊。",
        "dynasty": "宋",
        "collection_info": null
    },
    {
        "uuid": "eabd4e4744211b4ae49cca29b6e59a9b",
        "title": "再和",
        "author": "晁说之",
        "content": "不知今岁是何年，铁马胡儿遶日边。\n虽有庙堂能格帝，更求岩穴与谈天。\n废兴谁识诗千首，消长难忘易二篇。\n卧雪诸孙心事苦，重湖颇愧汨罗渊。",
        "dynasty": "宋",
        "collection_info": null
    },
    {
        "uuid": "aaf7ede8a22bc28022272c809de70bdd",
        "title": "旅怀",
        "author": "晁说之",
        "content": "春来归计尚茫然，往事知非莫问天。\n九牧勤王谁误国，千门受箭悔开边。\n立朝不得当言路，在野无从自行田。\n谁念龙钟湖海畔，苦遭风雨日留连。",
        "dynasty": "宋",
        "collection_info": null
    },
    {
        "uuid": "c00cdca9e8c588fadaaa7e8eb7e06f8f",
        "title": "因客谈湖中大珠作",
        "author": "晁说之",
        "content": "既无武略擒渠帅，又乏文章骋国才。\n甓社湖中有明月，可怜不肯入君怀。",
        "dynasty": "宋",
        "collection_info": null
    },
    {
        "uuid": "8c305fccf2ad85b2789f7eeddfe177e3",
        "title": "高邮书事",
        "author": "晁说之",
        "content": "飘然去国到他乡，昼晷难移夜漏长。\n自恨旅怀多偪仄，谁教春梦远颠狂。\n舒虹荡月明珠过，积雪迷云小稻香。\n双绝兹焉甘作客，只惭不得去勤王。",
        "dynasty": "宋",
        "collection_info": null
    },
    {
        "uuid": "f523c962844a90477d542e6951ccded2",
        "title": "三月五日南京梢工来报船经金人残毁之后尚有书籍存者且以二诗为信忽睹高仲夷唱和诗不胜感嘆辄用其韵识其事率同赋",
        "author": "晁说之",
        "content": "桃花源上避秦人，岂料渔舟见此身。\n胡虏杀人掊玉帛，简编破椟委泥尘。\n谁施骨肉死生惠，只有皇天后土仁。\n可保斯文犹未堕，庙堂宜亦用儒臣。",
        "dynasty": "宋",
        "collection_info": null
    },
    {
        "uuid": "d1282f9c3bec04082af86a626d443fb3",
        "title": "和高二偶作长句",
        "author": "晁说之",
        "content": "流落归来少故人，婆娑白髮强容身。\n雷霆能断王敦首，宇宙犹多庾亮尘。\n以国与盟非所志，在边不战岂其仁。\n兼资文武唯高子，谁识中原有虎臣。",
        "dynasty": "宋",
        "collection_info": null
    },
    {
        "uuid": "a1ce0fd13d2b02f5220012543a0cea19",
        "title": "次韵饮酒",
        "author": "晁说之",
        "content": "舒怀来游地，悲欢付与君。\n深惭偏爱酒，有客总能文。\n春去欣搜粟，秋来漫护军。\n何如东里老，憨腹醉醺醺。",
        "dynasty": "宋",
        "collection_info": null
    },
    {
        "uuid": "afe025e1c08cacd2d0396d803678fa11",
        "title": "淮海二绝  其一",
        "author": "晁说之",
        "content": "卜钱簇簇怯单单，小妇扬州桥上看。\n拜鬼求神春更恨，不堪风雨作花寒。",
        "dynasty": "宋",
        "collection_info": null
    },
    {
        "uuid": "68a3117fec4cf2ec6e63c62754ea9e36",
        "title": "淮海二绝  其二",
        "author": "晁说之",
        "content": "莫问扬州桃叶生，渡江今日得风晴。\n长沙子弟更相笑，上到隋堤便住营。",
        "dynasty": "宋",
        "collection_info": null
    },
    {
        "uuid": "ae63e1cfd81c827aa705a2662c66e543",
        "title": "饮酒",
        "author": "晁说之",
        "content": "与君厌苦洛阳尘，望断今朝那得亲。\n为问红旗白马客，何如左蔗右螯人。\n醉来无意诛谗鬼，醒后倾身事曲神。\n辜负景钟勋业志，杜康庙裏作功臣。",
        "dynasty": "宋",
        "collection_info": null
    },
    {
        "uuid": "94cae1bae87b727d1a7af288933cadf3",
        "title": "有喜",
        "author": "晁说之",
        "content": "世事独知谁谓然，衣冠直待见戈鋋。\n是非在彼从三刖，忠孝于身必两全。\n问饍綵衣还仆地，感时谏疏欲干天。\n羶胡猖獗须臾尔，仁泽昭陵亿万年。",
        "dynasty": "宋",
        "collection_info": null
    },
    {
        "uuid": "01765ca27ae7edbb4568ae5ac8de4f47",
        "title": "尚忧",
        "author": "晁说之",
        "content": "建康庾令岂多愁，未识皇恩覆九州。\n初讶单于陵大汉，重惊玁狁犯宗周。\n今朝不见安边策，前日空多定远侯。\n江海张公漂泊久，即看谠议动前旒。",
        "dynasty": "宋",
        "collection_info": null
    },
    {
        "uuid": "ad7f32bd37815fbad0c07be4f5847325",
        "title": "谢干明滋老送炒团",
        "author": "晁说之",
        "content": "蓼花散畔轻盈意，炒米团边笑语亲。\n多谢稻畦磨衲老，十方撮聚戏閒人。",
        "dynasty": "宋",
        "collection_info": null
    },
    {
        "uuid": "c91d1256fa4f6bd11a6af68664be947c",
        "title": "寄焦山成老高邮滋老",
        "author": "晁说之",
        "content": "他乡卧病白头翁，孤愤犹存涕泪中。\n竹叶有阴唯待月，莲花自殒不须风。\n明朝白帝行商令，何日黄麾入汉宫。\n一死等閒无足惜，道人第一莫谈空。",
        "dynasty": "宋",
        "collection_info": null
    },
    {
        "uuid": "396b9a13c29a02ebe37455b050c71aff",
        "title": "私愿",
        "author": "晁说之",
        "content": "胡尘未动朔云浮，行在多懽见小侯。\n愿保三冬资我乐，更无一事使人愁。",
        "dynasty": "宋",
        "collection_info": null
    },
    {
        "uuid": "7d307274767ded84e1bf5f59b2e6ec55",
        "title": "新志",
        "author": "晁说之",
        "content": "前日徒嗟与世违，从今绝世心事微。\n弥陀印裏一身重，梵网经中万古非。\n元亮胡然兹漫浪，遗民有侣便因依。\n欣予不负遂初赋，寄愧于颜得所归。",
        "dynasty": "宋",
        "collection_info": null
    },
    {
        "uuid": "60d1c805c3ccd4bc9f62a2824872f59e",
        "title": "病中思建茶不可得因作呈胡季和",
        "author": "晁说之",
        "content": "新政勤劳俭素中，建溪千焙一毫供。\n人知廉耻苞苴减，运属危原丘壑空。\n惯以枪旗论胜负，果劳甲胄历危凶。\n不登王会篇中物，便好从今永绝踪。",
        "dynasty": "宋",
        "collection_info": null
    },
    {
        "uuid": "0e883f17de55b3f1b6e66bf55faf8fd4",
        "title": "谢季和朝议牡丹",
        "author": "晁说之",
        "content": "侍无童子懒焚香，君送花来恨便忘。\n尽日清芬与风竞，熏炉漫使令君狂。",
        "dynasty": "宋",
        "collection_info": null
    },
    {
        "uuid": "0c05bfd9187d633d1d17e6ce7b3bea85",
        "title": "静",
        "author": "晁说之",
        "content": "萧然一室静，乐只復何如。\n子晋吹笙罢，孙登长啸余。\n儿童奔入学，宾客远回车。\n更愿干戈息，残年老敝庐。",
        "dynasty": "宋",
        "collection_info": null
    },
    {
        "uuid": "fe7351a16fd09015f6275e86c9de978e",
        "title": "因观刘侍读姚秘丞孙处士平山堂诗寄欧阳公唱和作绝句",
        "author": "晁说之",
        "content": "醉公认得扬州路，堂上平山列酒罇。\n后日公荣来酩酊，赋诗可但属姚孙。",
        "dynasty": "宋",
        "collection_info": null
    },
    {
        "uuid": "955621a850d50bc0f26117245cc5eb68",
        "title": "予以四韵记陆大夫三高图自谓能省句矣后作绝句增画笔之妙",
        "author": "晁说之",
        "content": "马解驮经度碧空，便令王许伴支公。\n山童野仆立如石，忘却侬曾在会中。",
        "dynasty": "宋",
        "collection_info": null
    },
    {
        "uuid": "9118b14f32fe4c1ef32b7d8de55ab414",
        "title": "感嘆二首  其一",
        "author": "晁说之",
        "content": "险阻空千里，都城整六师。\n忧心常忽忽，春日独迟迟。\n未见忠良出，休言昏乱为。\n白头难作客，日日问归期。",
        "dynasty": "宋",
        "collection_info": null
    },
    {
        "uuid": "9c896bb49c3e8bc0f271e8787b4b3ad1",
        "title": "感嘆二首  其二",
        "author": "晁说之",
        "content": "龟筮总茫茫，风尘惨大荒。\n丹心能许国，旅力愧勤王。\n若使官兵卫，犹能干戚扬。\n叩阍陈胆策，折翅亦难将。",
        "dynasty": "宋",
        "collection_info": null
    },
    {
        "uuid": "58e5f1354135b1a930a1e9df7d5f081d",
        "title": "感事  其一",
        "author": "晁说之",
        "content": "玉仙鸿福最先春，今日枝头压战尘。\n千里无非逃难客，二年谁是看花人。\n偶来水国充饥易，况有儒冠请益频。\n天地虽穷吾道在，图书焚尽更重新。",
        "dynasty": "宋",
        "collection_info": null
    },
    {
        "uuid": "575a4c074b08b8f0016e959a9b44a32f",
        "title": "感事  其二",
        "author": "晁说之",
        "content": "青春住莫过，伴我恨无穷。\n家在风尘裏，客来兵刃中。\n小人真乐祸，大吏竞兴戎。\n暂适义鱼市，长惭斩将功。",
        "dynasty": "宋",
        "collection_info": null
    },
    {
        "uuid": "c7dc909e232ef54912a58f9a6c9ada1c",
        "title": "斩将",
        "author": "晁说之",
        "content": "斩将斩谁将，今多樊爱能。\n庶几威国俗，聊可詟边僧。\n缚虎何堪责，骑猪尚不胜。\n将军如自治，荡宼有先登。",
        "dynasty": "宋",
        "collection_info": null
    },
    {
        "uuid": "d6efcf642fdfe44a29143b5150b6bd5f",
        "title": "感嘆",
        "author": "晁说之",
        "content": "消息沈沈当下国，风尘漠漠望中都。\n平生铅椠胡尘裏，不免从今读误书。",
        "dynasty": "宋",
        "collection_info": null
    },
    {
        "uuid": "c144fd614b57c14cd69438010ea732ba",
        "title": "偶见新花呈季和",
        "author": "晁说之",
        "content": "寂寥仍抱病，风雨尚征师。\n几许野花发，无穷客泪垂。",
        "dynasty": "宋",
        "collection_info": null
    },
    {
        "uuid": "b27d2c90d769aa5892ddc96d709404f4",
        "title": "胡季和送江梅山茶来",
        "author": "晁说之",
        "content": "山茶有色笑江梅，无色江梅谢不才。\n莫言无色无才思，几许才从色上来。\n天际素娥能绰约，人间红袖恨徘徊。\n谁将玉质酡颜醉，绛雪朱丝解不开。",
        "dynasty": "宋",
        "collection_info": null
    },
    {
        "uuid": "175cbd72172449367f2956b4d011f8cc",
        "title": "晚日临水得此句呈季和先为公家池上明日之游也",
        "author": "晁说之",
        "content": "客子思归悔远游，曾波新绿恋汀洲。\n庾郎得暇为春赋，定是春来未肯愁。",
        "dynasty": "宋",
        "collection_info": null
    },
    {
        "uuid": "8c9ad87e9dd0d3f02dce5443e10de3a3",
        "title": "高邮人物绝句二首  其一",
        "author": "晁说之",
        "content": "高邮崔监富诗书，笔力雄豪与世疏。\n不是魏公公道在，定垂白髪老菰蒲。",
        "dynasty": "宋",
        "collection_info": null
    },
    {
        "uuid": "f46649ad1cbba3afd87ab9d73f865c5f",
        "title": "高邮人物绝句二首  其二",
        "author": "晁说之",
        "content": "高邮少年有王令，豪气雄才海内无。\n当日谈兵今可用，只愁遗像是癯儒。",
        "dynasty": "宋",
        "collection_info": null
    },
    {
        "uuid": "71cacf1ac09e61c7dc08ee0454763e1f",
        "title": "次韵二十二弟谢胡以纯饷米",
        "author": "晁说之",
        "content": "十日饥膓吴越客，空将苦泪湿寒烟。\n吃虚兄弟嗟同病，任死图书愧满船。\n饮露求肥真漫与，耕云卒岁更堪怜。\n胡家清德今犹尔，顾我穷途一惘然。",
        "dynasty": "宋",
        "collection_info": null
    },
    {
        "uuid": "1007c9726dd81f85e616a8424945cdc9",
        "title": "因鸡鸣不响厉而作",
        "author": "晁说之",
        "content": "肠断之鸡不解鸣，要须烦汝报升平。\n故知二虏非刘石，只是中原无祖生。",
        "dynasty": "宋",
        "collection_info": null
    },
    {
        "uuid": "c8af5c3ab88f93ba27435d0ca75f6983",
        "title": "别一上人",
        "author": "晁说之",
        "content": "同游不二境，却有别离情。\n为日添香火，中原正用兵。",
        "dynasty": "宋",
        "collection_info": null
    },
    {
        "uuid": "61be31acfd0d8c31d67e6bf509cc079d",
        "title": "夜闻钟惜其不响",
        "author": "晁说之",
        "content": "宋都为客喜还惊，无数霜天归鴈横。\n夜半钟声何太哑，由来石霣五无声。",
        "dynasty": "宋",
        "collection_info": null
    },
    {
        "uuid": "261bce45d479106c8e6b72209f37ba59",
        "title": "冬至前一日至谷熟遇赵子和大夫",
        "author": "晁说之",
        "content": "盗贼羌胡逐队行，几家避难到荒城。\n也知明日当长至，便望今年可太平。\n京国笙歌无寂寞，将军旗皷耐纵横。\n钝庵居士全非钝，先我驱车百感生。",
        "dynasty": "宋",
        "collection_info": null
    },
    {
        "uuid": "6e6aa1609437f6c23d064096af15721d",
        "title": "冬至日涂中",
        "author": "晁说之",
        "content": "海角沙塲过冬至，未如今日最伤情。\n孝王池畔忧戎垒，炀帝河边嘆楚兵。\n万寿献觞身不与，百城和议泪空横。\n明年高会知何处，击磬焚香毕此生。",
        "dynasty": "宋",
        "collection_info": null
    },
    {
        "uuid": "c28d9503e373928ba2e456b06ed8ec0a",
        "title": "后十一月十一日夜宿柳子镇",
        "author": "晁说之",
        "content": "早岁无知到柳桥，黄流澎湃客雄豪。\n自从道路无形势，今日睢阳益漫劳。",
        "dynasty": "宋",
        "collection_info": null
    },
    {
        "uuid": "4d9da18656389ccf2053f8022813c230",
        "title": "有感",
        "author": "晁说之",
        "content": "帝室中兴运更赊，如闻庙议尚堪嗟。\n和亲费尽三公力，兵革伤残百姓家。\n解使亚夫营细柳，却教贾谊傅长沙。\n顾予岂是奔亡者，独抱寒枝愧暝鸦。",
        "dynasty": "宋",
        "collection_info": null
    },
    {
        "uuid": "ad7bb1b214912ca282a7559c7fbd0b93",
        "title": "远戎",
        "author": "晁说之",
        "content": "远戎深入震中原，为问何人守蓟门。\n功业论天初已缪，和亲割地竟难存。\n将军不战喜三北，逐客何堪厌七奔。\n尚有微诚思献策，千行血泪叩天阍。",
        "dynasty": "宋",
        "collection_info": null
    },
    {
        "uuid": "05ba3e5d0876ed2ea22c612ac7a17cbf",
        "title": "予三十年前为宿州教授今涂次见诸生一二人",
        "author": "晁说之",
        "content": "沧海枯来失夜光，泰山走去误朝阳。\n可怜憔悴苍颜客，曾是呻吟黄卷郎。",
        "dynasty": "宋",
        "collection_info": null
    },
    {
        "uuid": "09f98a79c25ecccd2e6d2364b22a2e97",
        "title": "感事",
        "author": "晁说之",
        "content": "王师真不战，天险易摧残。\n尽室少徒步，朝饥夜更寒。\n胡尘无甸服，汉月照长安。\n凶悍仍无礼，嗔予不守官。",
        "dynasty": "宋",
        "collection_info": null
    },
    {
        "uuid": "8d09f208b20a60f982a998327150f7fc",
        "title": "避地",
        "author": "晁说之",
        "content": "避地半徒步，身存亦幸哉。\n有诗惭寡和，无酒愧空杯。\n重镇求须与，亲王去未回。\n吾生本多乐，今日但余哀。",
        "dynasty": "宋",
        "collection_info": null
    },
    {
        "uuid": "7ebdee6dfe5040a0fb7bd918bab6af0f",
        "title": "途次忆故居",
        "author": "晁说之",
        "content": "自喜白髯翁，深居看岁穷。\n雪迷石岭上，月在草堂中。\n樵客晓来市，田家夜半舂。\n岂期胡骑到，无地得相容。",
        "dynasty": "宋",
        "collection_info": null
    },
    {
        "uuid": "0928dc074ff447abb3b4635f01e53a8f",
        "title": "旅舍朝鸡",
        "author": "晁说之",
        "content": "独抱微诚人不知，山公启事定何施。\n鸣鸡本候海潮信，不为金门上马时。",
        "dynasty": "宋",
        "collection_info": null
    },
    {
        "uuid": "724a050e3330da4d0143c10f4b1bdbfe",
        "title": "闻钟五更起行",
        "author": "晁说之",
        "content": "野寺钟声报晓寒，征人方梦到长安。\n茫然涂路知难易，两避胡尘一岁残。",
        "dynasty": "宋",
        "collection_info": null
    },
    {
        "uuid": "7aa965e5079e5fef0d1b9dc0c8b62fb8",
        "title": "痛恨",
        "author": "晁说之",
        "content": "丞相开边靡有它，中原要復识干戈。\n百年身事今如此，万里胡尘可奈何。\n陇上健儿嗟不见，洛阳女子恨偏多。\n朝朝上食陵头否，肠断东巡白帝歌。",
        "dynasty": "宋",
        "collection_info": null
    },
    {
        "uuid": "d33a7890057c228d04e87108d469534f",
        "title": "书事",
        "author": "晁说之",
        "content": "逋亡今五月，百感若为情。\n马借从军没，舟疑破浪轻。\n奏书无路达，故里有谁耕。\n戴笠蓑衣雨，犹怜李少卿。",
        "dynasty": "宋",
        "collection_info": null
    },
    {
        "uuid": "09fc2058494b1f3d3144bd15b29a5389",
        "title": "追感",
        "author": "晁说之",
        "content": "颍水箕山已卜休，忽逢新政悞恩收。\n白头不识为郎嘆，黄帽难供作客愁。\n何事京师书信断，漫从泽国稻粱谋。\n和亲莫恃河为界，百骑东来破一州。",
        "dynasty": "宋",
        "collection_info": null
    },
    {
        "uuid": "2778bd6c6df27cc040455b939fa359d2",
        "title": "冒雨西行",
        "author": "晁说之",
        "content": "败堤留沮洳，苦雨剧泥涂。\n婢子求芒屫，童儿竞地炉。\n能甘逐客分，但耻溃兵俱。\n何必滔天水，兹为纵壑鱼。",
        "dynasty": "宋",
        "collection_info": null
    },
    {
        "uuid": "1a266bc7539ca142d3b05ae10b7f82dd",
        "title": "问雪",
        "author": "晁说之",
        "content": "此雪问谁偏最喜，羯胡得意逞天骄。\n黄河稳渡鱼龙静，白马增光剑甲豪。\n我有玉钤今震迭，尔看瑶璧莫呼号。\n何妨特勅近臣燕，肠断金罇费独謡。",
        "dynasty": "宋",
        "collection_info": null
    },
    {
        "uuid": "fe63cc44ec21f3d8c0e6de3e707b4e3a",
        "title": "痛恨",
        "author": "晁说之",
        "content": "胡儿直犯洛阳宫，蔼蔼园陵指点中。\n殄灭四夷心不遂，裕陵萧瑟独悲风。",
        "dynasty": "宋",
        "collection_info": null
    },
    {
        "uuid": "320dc5f9457f09404e4f5accb0068e6f",
        "title": "夜来枕上得四绝句因视王性之谢其相访也末専为渠作  其一",
        "author": "晁说之",
        "content": "不待功成逐赤松，腐儒毕竟若为功。\n田园破碎风尘裏，肠断当年夜雨舂。",
        "dynasty": "宋",
        "collection_info": null
    },
    {
        "uuid": "54a13853fe9381bb4c17f884b2c98ba3",
        "title": "夜来枕上得四绝句因视王性之谢其相访也末専为渠作  其二",
        "author": "晁说之",
        "content": "皇祚中兴彻九垓，不烦犹道宋王台。\n归鸿特比常年少，应恋黄麾不忍来。",
        "dynasty": "宋",
        "collection_info": null
    },
    {
        "uuid": "dbe54a375819e00d3dfb3c270cb2cdb2",
        "title": "夜来枕上得四绝句因视王性之谢其相访也末専为渠作  其三",
        "author": "晁说之",
        "content": "三川皆震大灾异，汴水绝流上帝仁。\n不使六龙远巡幸，兴王蒨地福重新。",
        "dynasty": "宋",
        "collection_info": null
    },
    {
        "uuid": "162dcdbe3121c00100a1bfdb1ee2ed06",
        "title": "夜来枕上得四绝句因视王性之谢其相访也末専为渠作  其四",
        "author": "晁说之",
        "content": "井臼无供戢羽贫，未知何地老容身。\n更无一卷文书在，七录家藏许卜邻。",
        "dynasty": "宋",
        "collection_info": null
    },
    {
        "uuid": "b30a96f8af8a7b719c3525afd6dacc56",
        "title": "拭目",
        "author": "晁说之",
        "content": "拭目中兴宜碌碌，褊心触事独迟迟。\n刘琨祖逖无由见，邺下关中何所之。\n万里耕桑仁德在，九天雨露庙堂滋。\n龙钟只合归田去，犹解重吟采芑诗。",
        "dynasty": "宋",
        "collection_info": null
    },
    {
        "uuid": "742ec3690335a4480dcaf1a5acb66a37",
        "title": "自寛",
        "author": "晁说之",
        "content": "无奈愁何强自寛，细将心事乐江干。\n新诗时向梦中得，明月多从枕上看。\n吾道若存生有益，君恩可报死何难。\n五陵祥瑞烟何在，何日端门朝百官。",
        "dynasty": "宋",
        "collection_info": null
    },
    {
        "uuid": "0e6aa471c9231c11729e1ff9ac801f0f",
        "title": "赠仪真天宁讷老",
        "author": "晁说之",
        "content": "若说真州水，时人不道甘。\n天宁老谁识，板齿毛鬖鬖。",
        "dynasty": "宋",
        "collection_info": null
    },
    {
        "uuid": "e61b4290266d1c3d58bc25aa9376a191",
        "title": "赠笔处士屠希",
        "author": "晁说之",
        "content": "屠希祖是屠牛坦，今日却屠秋兔毫。\n自识有心三副健，可怜无副一心劳。",
        "dynasty": "宋",
        "collection_info": null
    },
    {
        "uuid": "cb0c1771616bef0b4f45ffadac032952",
        "title": "赠笔处士曹忠",
        "author": "晁说之",
        "content": "苇管予何爱，轻圆称白毫。\n固知今独妙，旧数浙西曹。",
        "dynasty": "宋",
        "collection_info": null
    },
    {
        "uuid": "ad911913c15a32c4b406e4a9f90e16f3",
        "title": "知宗节使临渡江至金陵送蜡梅来",
        "author": "晁说之",
        "content": "江北江南迭鼓催，清香清泪各徘徊。\n知君清德用无尽，棹欲移时留蜡梅。",
        "dynasty": "宋",
        "collection_info": null
    },
    {
        "uuid": "633086de52a394e4b17feb0017b0b8e3",
        "title": "和许嵩老江上舟灾",
        "author": "晁说之",
        "content": "火德孝严嗟掠虚，祝融江面怒心余。\n千寻赤尾干尧历，百仞红鳞灭禹书。\n丙穴烘天谁得及，丁翁奔日更难如。\n文昌右辖知几早，无妄之灾不我居。\n平生易象论孤虚，富贵功名不愿余。\n政府频垂忧国泪，梵宫独看竺干书。\n众惊赤壁復焚尔，自擅三禅早晏如。\n回首焚躯并溺骨，何为不早傍禅居。",
        "dynasty": "宋",
        "collection_info": null
    },
    {
        "uuid": "014ba0e9e9c259db841a1e563456a0d4",
        "title": "再和  其一",
        "author": "晁说之",
        "content": "不肯喧喧奏子虚，何心江上惜三余。\n陆浑火但无家计，宣榭灾宜费图书。\n每恨血鳞能雨若，何堪脱角去焚如。\n知公辅弼关心处，不比他人乐退居。",
        "dynasty": "宋",
        "collection_info": null
    },
    {
        "uuid": "28c148e71fbeee1444ae04ca46bdee95",
        "title": "再和  其二",
        "author": "晁说之",
        "content": "顷岁官尝傍紫虚，嵩云缑月笑谈余。\n惟知猿鹤乞骸疏，不录熊罴谏猎书。\n游寺但知能自与，焚舟不復问何如。\n岩廊德量谁能比，大令山阴难并居。",
        "dynasty": "宋",
        "collection_info": null
    },
    {
        "uuid": "a532c28a02bd6801c3b1a1ea7533e9b0",
        "title": "夜雨不少住枕上作",
        "author": "晁说之",
        "content": "几年飘泊敢何求，甘作伧公对楚囚。\n风转荣光新辇道，雨无时节旧扬州。\n陆公奏议同谁恨，屈子离骚亦独愁。\n岁暮长江癃病客，飘飘荆渚觅同游。",
        "dynasty": "宋",
        "collection_info": null
    },
    {
        "uuid": "0653c8eb3a19daac41a1cc1448757287",
        "title": "莫道",
        "author": "晁说之",
        "content": "莫道飘零天一涯，安时自胜孰兴嗟。\n已春庭宇不留雪，逢闰园林无早花。\n素履欵游禅老室，白头惯见富人家。\n胡然齐赵兵戈起，自是司戎好盗夸。",
        "dynasty": "宋",
        "collection_info": null
    },
    {
        "uuid": "740dfef1418905e46dc6286ca09a6218",
        "title": "昼寝看壁上陈希夷",
        "author": "晁说之",
        "content": "昔人辛苦处难追，慵懒多閒自有奇。\n睡着不知春昼永，壁间图像傲希夷。",
        "dynasty": "宋",
        "collection_info": null
    },
    {
        "uuid": "758b2a5da86f3ed8a05af04e92a15337",
        "title": "新年",
        "author": "晁说之",
        "content": "何事重新作此年，身无疾病意欣然。\n春风莫但开桃李，吹落妖星静九天。",
        "dynasty": "宋",
        "collection_info": null
    },
    {
        "uuid": "95b7bc710b51ece49f399e5ccd87c22e",
        "title": "感事",
        "author": "晁说之",
        "content": "长江无月令，氛祲日胚胎。\n北阙望不见，东风呼弗来。\n后皇本图治，上帝肯遗才。\n为问缙绅士，何容赋七哀。",
        "dynasty": "宋",
        "collection_info": null
    },
    {
        "uuid": "2171ba8a6a33046b1c1be6e7de504f19",
        "title": "书事  其一",
        "author": "晁说之",
        "content": "先生不饮而常醉，醉倒四海支狂流。\n不烦高士倾佳酿，要使鱼龙同我愁。",
        "dynasty": "宋",
        "collection_info": null
    },
    {
        "uuid": "c3eb6268a2e17a06b126da160b0c958a",
        "title": "书事  其二",
        "author": "晁说之",
        "content": "狂寇舳舻星斗落，列炬烧江犹未觉。\n太平斥候固不严，樽俎之谋在河朔。",
        "dynasty": "宋",
        "collection_info": null
    },
    {
        "uuid": "599a74279b92b6575a9284c0d7b721a5",
        "title": "书事  其三",
        "author": "晁说之",
        "content": "一江如鼎鱼龙沸，我欲逃生何所之。\n今古兴亡有同恨，干陵火照奉天时。",
        "dynasty": "宋",
        "collection_info": null
    },
    {
        "uuid": "7868aad1ccc0a5792267dea0d1e78af5",
        "title": "絮被",
        "author": "晁说之",
        "content": "絮被蒙头晓日高，厌闻处处杀官曹。\n古人言尽致御术，今日兴言盗是招。",
        "dynasty": "宋",
        "collection_info": null
    },
    {
        "uuid": "7cf96c1b6ca10d8f4adbb7bf4afba83f",
        "title": "正月二十八日避难至海陵从先流寓兄弟之招仍邂逅冯元礼故人  其一",
        "author": "晁说之",
        "content": "百困身犹在，尫羸怯镜看。\n干戈朝食拙，风雨夜眠难。\n天际旄头远，淮南春首寒。\n病夫药裹外，兄弟为谋安。",
        "dynasty": "宋",
        "collection_info": null
    },
    {
        "uuid": "b40b0118f9fd54933f559a1912667d9c",
        "title": "正月二十八日避难至海陵从先流寓兄弟之招仍邂逅冯元礼故人  其二",
        "author": "晁说之",
        "content": "脱身兵火欲何之，不料兹焉过所期。\n轩槛如僧萦橘柚，乡关似梦识蒿藜。\n弟兄朋友谈平昔，盗贼羌胡问几时。\n共约更明王道正，或能一语到天墀。",
        "dynasty": "宋",
        "collection_info": null
    },
    {
        "uuid": "40f4add32d36d98103a2dc2cc521066f",
        "title": "二月二日",
        "author": "晁说之",
        "content": "柳花多情不肯新，可怜失尽汉家春。\n二年不识挑生菜，万国谁知有杀身。\n羣盗犹多南渡客，征鸿难问北归人。\n始知前日一樽酒，上帝升平与尔亲。",
        "dynasty": "宋",
        "collection_info": null
    },
    {
        "uuid": "ee9bbdc28ca412e0986049d2d3facaf1",
        "title": "杜诗",
        "author": "晁说之",
        "content": "古人愁在吾愁裏，庾信江淹可共论。\n孰似少陵能嘆息，一身牢落识干坤。",
        "dynasty": "宋",
        "collection_info": null
    },
    {
        "uuid": "f6b9eb7523801b1a51607076874c5c63",
        "title": "春光",
        "author": "晁说之",
        "content": "春光能负我，为客更添愁。\n梅蘂一何晚，莺声便欲休。\n新庖惊异味，旧侣梦同游。\n道术知何用，江山空白头。",
        "dynasty": "宋",
        "collection_info": null
    },
    {
        "uuid": "39dbfccbec5525d56819682d3c8303ea",
        "title": "谢藴文承议阳关图",
        "author": "晁说之",
        "content": "邂逅故人逃难处，王孙气象独升平。\n诗吟摩诘如无味，画到阳关别有情。",
        "dynasty": "宋",
        "collection_info": null
    },
    {
        "uuid": "a2e09067325909ce14e1aa99487df77d",
        "title": "不眠",
        "author": "晁说之",
        "content": "孤客危冠不得眠，清灯古像共安禅。\n鬼神未用来听法，我自观心绝世缘。",
        "dynasty": "宋",
        "collection_info": null
    },
    {
        "uuid": "aa2122ed4c526dbd239ca7faf288e020",
        "title": "寒甚",
        "author": "晁说之",
        "content": "二月春风着意来，毡裘北客尚低回。\n只应是日无何逊，江上梅花未肯开。",
        "dynasty": "宋",
        "collection_info": null
    },
    {
        "uuid": "105c2c3b102733a18a8b5022aeae235d",
        "title": "翻忧",
        "author": "晁说之",
        "content": "岁暮穷途恼白头，况加一岁更荒州。\n家禽聚处无居屋，野水分时便断流。\n何物不堪供佛泪，谁人可与共咨谋。\n一生本藉诗书乐，今日诗书翻百忧。",
        "dynasty": "宋",
        "collection_info": null
    },
    {
        "uuid": "65b1b7fd7652b298604a148662e4a0a4",
        "title": "自乐  其一",
        "author": "晁说之",
        "content": "避地悠悠处处居，何妨涕泪作欢娱。\n碾茶势软春心静，捣药香多病意除。\n梦寐未尝忘仗卫，儿童犹不恋江湖。\n心期归计嵩箕近，只恐风尘尚畏途。",
        "dynasty": "宋",
        "collection_info": null
    },
    {
        "uuid": "0071784de50208f2504fb6f306306a83",
        "title": "自乐  其二",
        "author": "晁说之",
        "content": "自愁还自乐，于道得吾真。\n花以瓶为圃，人将饱作春。\n诗书惟务旧，老大岂知新。\n明日还如此，太平先此身。",
        "dynasty": "宋",
        "collection_info": null
    },
    {
        "uuid": "b0d0026f8d9807df7663c94c519eb4a7",
        "title": "感事  其一",
        "author": "晁说之",
        "content": "我有清时略，白头病在床。\n必须诛国贼，先要射天狼。\n割据江山旧，艰难日月长。\n百花寒未发，朱帝恨茫茫。",
        "dynasty": "宋",
        "collection_info": null
    },
    {
        "uuid": "0b67a202c7ee479cd8a45108765eac21",
        "title": "感事  其二",
        "author": "晁说之",
        "content": "人心端可见，戎马几时休。\n往哲真能恨，来贤更用愁。\n只应当日泪，常共大江流。\n汉县寥寥甚，今为辅帝州。",
        "dynasty": "宋",
        "collection_info": null
    },
    {
        "uuid": "2648540416d74566a96b02d869d35338",
        "title": "梦断",
        "author": "晁说之",
        "content": "梦断咨嗟故国寒，江湖风物共雕残。\n麻姑嫁时浪未息，织女支机石岂安。\n不许忠臣施一语，徒令志士起三嘆。\n不患盗贼不扑灭，要使盗贼耕桑难。",
        "dynasty": "宋",
        "collection_info": null
    },
    {
        "uuid": "1aeb3a6058c61eff05310d7593999fd3",
        "title": "疾病",
        "author": "晁说之",
        "content": "疾病非吾有，吾身与世轻。\n看棋得静意，说药肯伤生。\n不道江湖远，惟多鸥鹭情。\n况闻登俊杰，即日是升平。",
        "dynasty": "宋",
        "collection_info": null
    },
    {
        "uuid": "ed7ea373357e5367406e817c20771de4",
        "title": "感事二首  其一",
        "author": "晁说之",
        "content": "本是悬车却扫人，猥贪雨露政惟新。\n干戈难作墙东客，疾病犹存砚北身。\n敢觅图书灰烬裏，谁分盗贼甲兵屯。\n纷纷四海人知否，犹属炎年第一春。",
        "dynasty": "宋",
        "collection_info": null
    },
    {
        "uuid": "8fd58c2c4846dc78b8748b9b661234b0",
        "title": "感事二首  其二",
        "author": "晁说之",
        "content": "流寓无家浪漫行，全家处处话升平。\n溪山色外京关色，风雨声中读诵声。\n周粟本难供口腹，汉庭未易议公卿。\n海涯更比天涯远，泛泛天波一叶轻。",
        "dynasty": "宋",
        "collection_info": null
    },
    {
        "uuid": "ceb187279347702c97f66b8d2ba61469",
        "title": "揽古",
        "author": "晁说之",
        "content": "揽古茫茫涕泪频，谁教末路尚沈沦。\n青山会有为尘日，紫陌曾无不死人。\n王莽历期余数在，董贤恩幸几番新。\n只应不武空憔悴，自有长歌薇蕨春。",
        "dynasty": "宋",
        "collection_info": null
    },
    {
        "uuid": "56343ab50cbd9c0becfd20f0cab0120e",
        "title": "题六一东坡像  其一",
        "author": "晁说之",
        "content": "座右铭何有，丹青得若人。\n东坡禅客衲，六一醉人巾。\n先后文章伯，安危社稷臣。\n庙堂思颍日，海峤梦钧辰。\n□□□□□，□□叹会神。\n何当均雨露，剑佩画麒麟。",
        "dynasty": "宋",
        "collection_info": null
    },
    {
        "uuid": "821adf6bcb08e89a6ee09c1d8ddf5d90",
        "title": "题六一东坡像  其二",
        "author": "晁说之",
        "content": "眉山凝间气，渤海识兹人。\n一代执鞭士，千秋折角巾。\n高趋周室辅，平处汉廷臣。\n白首齐明易，鸿钧异抚辰。\n参差非所嘆，契阔自如神。\n不念乞灵者，翩然驾白麟。",
        "dynasty": "宋",
        "collection_info": null
    },
    {
        "uuid": "ff576d929283f7a6e7746ccedd6a4df0",
        "title": "有恨",
        "author": "晁说之",
        "content": "有恨将何遣，轩车尽俊髦。\n官非十女壻，政鄙小儿曹。\n岁暮客悰急，涂穷马力劳。\n故山真可恋，筑室更增高。",
        "dynasty": "宋",
        "collection_info": null
    },
    {
        "uuid": "268c27f8f9039f4b6a9e575f935d4f36",
        "title": "无闷",
        "author": "晁说之",
        "content": "无闷吾无欲，浮沈谁使然。\n命通公道日，自是艷阳年。\n鸾鳯能寥廓，鲂鳟幸弃捐。\n由来食肉士，久亦忘腥羶。",
        "dynasty": "宋",
        "collection_info": null
    },
    {
        "uuid": "70d29283420b265ae43c22e526094fc3",
        "title": "因事",
        "author": "晁说之",
        "content": "风雨连宵疾病增，幽忧到此果何胜。\n弟兄分散两三处，图史寻求万一能。\n鲁酒齐歌元不恶，吴酸楚酪乍须称。\n东皇太一仁恩大，终使白头见中兴。",
        "dynasty": "宋",
        "collection_info": null
    },
    {
        "uuid": "869baca8a6f4bef85dc29356f9029aad",
        "title": "海陵社日",
        "author": "晁说之",
        "content": "信美非真美，徒劳本自劳。\n异乡今日社，寂寞食无糕。",
        "dynasty": "宋",
        "collection_info": null
    },
    {
        "uuid": "a142a4d123d31566bfdd65d98762a92c",
        "title": "谢藴文荠菜馄饨",
        "author": "晁说之",
        "content": "无奈国风怨，荠荼论苦甘。\n王孙旧肥羜，汤饼亦多惭。",
        "dynasty": "宋",
        "collection_info": null
    },
    {
        "uuid": "eaa972b8505850419eb07607d974c982",
        "title": "抚古",
        "author": "晁说之",
        "content": "抚古论今百感生，兴亡异世实同情。\n鬼神能告广陵散，才智无如大厦倾。\n天御日躔归故国，江潮淮浦漫新城。\n论都不及百世事，谁为君王致太平。",
        "dynasty": "宋",
        "collection_info": null
    },
    {
        "uuid": "28ce9c13161ee71ef959ce185964599d",
        "title": "书恨",
        "author": "晁说之",
        "content": "挂帆到何处，明月古扬州。\n百计随愁尽，一生为客休。\n干戈临暮境，风雨困春柔。\n为问荀文若，能惭诸葛不。",
        "dynasty": "宋",
        "collection_info": null
    },
    {
        "uuid": "ddbc4dc99607a2ee8458a40c2ef4e2e6",
        "title": "夜闻乌啼  其一",
        "author": "晁说之",
        "content": "不眠无恨自悽悽，真听人间乌夜啼。\n明月未教尘镜掩，华堂歌舞乍高低。",
        "dynasty": "宋",
        "collection_info": null
    },
    {
        "uuid": "7619cb362c0d66f171437169fd5cba2a",
        "title": "夜闻乌啼  其二",
        "author": "晁说之",
        "content": "义乌此夜一何啼，明日欢欣事不迷。\n定是军回蓟南北，宁论贼退关东西。",
        "dynasty": "宋",
        "collection_info": null
    },
    {
        "uuid": "32a3affa2e1117238186e7115e6b08c7",
        "title": "置身",
        "author": "晁说之",
        "content": "置身唯所安，世累莫相干。\n蓬鬓江湖适，披衣天地寛。\n尚须烦束带，忍復更危冠。\n居安叹匪易，泪垂行路难。",
        "dynasty": "宋",
        "collection_info": null
    },
    {
        "uuid": "5dcffe51a61e3bb433a387e33cbc8af6",
        "title": "夜风雨声甚恶",
        "author": "晁说之",
        "content": "上元灯火胡尘裏，寒食田园野草生。\n文武坠来唯不寐，精神耗后更多情。\n片云忽作几日雨，众恨添号半夜声。\n从此无烦问春色，市无过客漫荒城。",
        "dynasty": "宋",
        "collection_info": null
    },
    {
        "uuid": "c2c748029ff805fbff513260b7729a1d",
        "title": "海陵寒食",
        "author": "晁说之",
        "content": "忽逢羣盗到江津，惊若奔鱼跳此身。\n烟焰几为新节鬼，风尘敢忆故乡人。\n几家有物蒸尝在，到处无时哭泣频。\n日日凄风兼苦雨，要知寒食客愁真。",
        "dynasty": "宋",
        "collection_info": null
    },
    {
        "uuid": "4869a23439d68ebdd05e2b82a5a4a6b1",
        "title": "式微",
        "author": "晁说之",
        "content": "暮云朝翼与心飞，白首何堪客子衣。\n潮去潮来无远迩，江南江北有从违。\n庙堂慎用太平策，畎亩先知祸乱机。\n一唱式微肠九断，微乎微乎我同归。",
        "dynasty": "宋",
        "collection_info": null
    },
    {
        "uuid": "3ae6d09818e3c9dc1be6d1282957bcfe",
        "title": "高二承宣与苏二左司唱和春雨诗远蒙见寄依韵和之  其一",
        "author": "晁说之",
        "content": "太乙池中舰，洞庭湖上篷。\n问谁今得乐，宇宙钓丝中。",
        "dynasty": "宋",
        "collection_info": null
    },
    {
        "uuid": "d9d7a57423efc1c4ebf0fe721691e67e",
        "title": "高二承宣与苏二左司唱和春雨诗远蒙见寄依韵和之  其二",
        "author": "晁说之",
        "content": "公子与王孙，何须更问耕。\n春心为花雨，梅杏尚难平。",
        "dynasty": "宋",
        "collection_info": null
    },
    {
        "uuid": "4b3a3900a392550eeae83b923e674820",
        "title": "海陵閒居",
        "author": "晁说之",
        "content": "春色海边虽到晚，幽居亦且得徘徊。\n风轻花影閒閒去，人静棋声揭揭来。\n莫话艰难催白髮，从教颠倒长青苔。\n明朝此兴如能在，梦到梁王旧吹台。",
        "dynasty": "宋",
        "collection_info": null
    },
    {
        "uuid": "4b6eba661c0f5913ab0e20d849f22036",
        "title": "泰州人自徐神翁后多以奉道为事即今有周高唐三先生皆足以动众得名因作长句",
        "author": "晁说之",
        "content": "沉沉方文与蓬莱，桃李闻从海上开。\n愁外烟波徒缥缈，梦中乡俗独徘徊。\n不同下俚暂时醉，自约高真定命杯。\n可笑神仙今古异，今言先分古先材。",
        "dynasty": "宋",
        "collection_info": null
    },
    {
        "uuid": "3baf597bb79bff2b53d331f8ffcf8559",
        "title": "三月二日大风",
        "author": "晁说之",
        "content": "数日寒暄不得常，一朝风伯擅干纲。\n浪飘石去鱼龙斗，屋落瓦来鸡犬藏。\n谁敢扬舲窥北渚，便当弭节奉东皇。\n穆如声振中兴业，万国弦歌走未央。",
        "dynasty": "宋",
        "collection_info": null
    },
    {
        "uuid": "7ea02abf8419482d9c7cb19efd98800a",
        "title": "大风绝句二首  其一",
        "author": "晁说之",
        "content": "何事东风日又狂，后庭花要斗新粧。\n中兴功业在清浄，王谢清谈未易忘。",
        "dynasty": "宋",
        "collection_info": null
    },
    {
        "uuid": "7ffa81390dfb99bbf360ba9ce519926a",
        "title": "大风绝句二首  其二",
        "author": "晁说之",
        "content": "扬州桃叶能留客，任是东风江上狂。\n南北人情亦相似，六军不肯过咸阳。",
        "dynasty": "宋",
        "collection_info": null
    },
    {
        "uuid": "37b1c1b8e245888031df3d08d673b688",
        "title": "远叹",
        "author": "晁说之",
        "content": "白髮飘零远可嗟，百年居屋在京华。\n海涯更比天涯远，星斗沈沈入海涯。",
        "dynasty": "宋",
        "collection_info": null
    },
    {
        "uuid": "fdad7a9cdcdd365a6a115f9b9346ce5a",
        "title": "奈我",
        "author": "晁说之",
        "content": "奈我所安何，无烦问所过。\n潮声云外散，花色醉中多。\n京国昨宵梦，边城几日歌。\n功名悞男子，必使愧云萝。",
        "dynasty": "宋",
        "collection_info": null
    },
    {
        "uuid": "d9e88a4af556ec07d46a6cf651cfacc8",
        "title": "题公震小景",
        "author": "晁说之",
        "content": "万古兴亡归白鹭，一时舒惨在青山。\n与君都下太平日，岂料思君鼙鼓间。",
        "dynasty": "宋",
        "collection_info": null
    },
    {
        "uuid": "fa9ccf96c6dd9f009672302ec837ede2",
        "title": "四顾",
        "author": "晁说之",
        "content": "四顾荒荒孰我容，百为深省亦何从。\n江山风雨愁皆满，天地波涛恨未穷。\n宁使衰容添白髮，难将世态入青嵩。\n飘然已作东游计，康乐翻经待厥终。",
        "dynasty": "宋",
        "collection_info": null
    },
    {
        "uuid": "bc9494b83001cadff829bb5a5d5dfb3e",
        "title": "怀旧",
        "author": "晁说之",
        "content": "伊昔升平事，中州见最先。\n洛花凝晓月，巩树霭寒烟。\n相业归貂宠，胡尘溺汉天。\n几多垂白叟，涕泪日潸然。",
        "dynasty": "宋",
        "collection_info": null
    },
    {
        "uuid": "a88d270084a32cadace489e6cec97d9b",
        "title": "赠京师少年在海陵者",
        "author": "晁说之",
        "content": "夷门子弟逞豪华，不忿西京谷雨花。\n走马城东玉仙醉，着身海角敢咨嗟。",
        "dynasty": "宋",
        "collection_info": null
    },
    {
        "uuid": "9c0ac621ca23fee65066454e8a10a83a",
        "title": "海陵书事",
        "author": "晁说之",
        "content": "今古悠悠嘉上同，徒令客子恨无穷。\n竹椽泥压清虚节，苇爨香殊忠厚风。\n腾倚百年麋鹿外，波澜一日鳯皇中。\n可怜仙驭频来往，从此相传第几翁。",
        "dynasty": "宋",
        "collection_info": null
    },
    {
        "uuid": "7ef34feb5f616eac49d2252606720a46",
        "title": "愁",
        "author": "晁说之",
        "content": "扬州枉矢何时弭，涿野蚩尤尚未俘。\n底处愁城能着我，风为愁骑雨愁车。",
        "dynasty": "宋",
        "collection_info": null
    },
    {
        "uuid": "1d9159c4e922410b090fbaa4d60b1cfd",
        "title": "高二承宣以长句饷新茶辄次韵为谢  其一",
        "author": "晁说之",
        "content": "春风伴我到僧家，嘆息无名供佛花。\n刘子枕糟非枕酒，陆生论水不论茶。\n少多何必求玄鹄，一二唯当较白沙。\n更恨老年难得睡，因君茗粥恨无涯。",
        "dynasty": "宋",
        "collection_info": null
    },
    {
        "uuid": "104c3a0988524d215d00660bb8d8957e",
        "title": "高二承宣以长句饷新茶辄次韵为谢  其二",
        "author": "晁说之",
        "content": "信美江山非我家，兴亡忍问后庭花。\n明时不见来求女，俭德唯闻罢贡茶。\n鹢首千重能破浪，马蹄万里正便沙。\n烦君识取人才尽，白首飘零漫海涯。",
        "dynasty": "宋",
        "collection_info": null
    },
    {
        "uuid": "9c1d7e38b0ad33fd8c7556d2ac4fe781",
        "title": "为客",
        "author": "晁说之",
        "content": "为客淮南望上京，祥烟不远恨峥嵘。\n居人避湿开门晚，宿鸟眠寒择木惊。\n波浪无时潮失信，关河有盗梦非情。\n不知归计何从得，碧颍青嵩画未成。",
        "dynasty": "宋",
        "collection_info": null
    },
    {
        "uuid": "b6528bea23074ca1178eaa458ca10316",
        "title": "感旧",
        "author": "晁说之",
        "content": "田园几亩豆苗新，卒岁閒居百虑真。\n不日频逢中酒客，何时曾禁折花人。\n谁夸玉帛奔侯服，自喜樵苏入帝闉。\n回首龙蛇纷起陆，却垂涕泪问胡尘。",
        "dynasty": "宋",
        "collection_info": null
    },
    {
        "uuid": "24d4eb26a5e495c02106f74499f0d987",
        "title": "谢徐师川寄江茶四小瓶",
        "author": "晁说之",
        "content": "举世卑陬斗小车，若人何处逞豪华。\n梦魂恨着后庭树，诗句清余双井茶。\n默默嘲雄舒锦绣，申申骂屈杂龙虵。\n不烦更籍韦弦力，望出河东性不奢。",
        "dynasty": "宋",
        "collection_info": null
    },
    {
        "uuid": "8ee5609f94c5d6b981ba542863284fbe",
        "title": "依韵和高二承宣歙墨长句",
        "author": "晁说之",
        "content": "妙句之来墨妙同，信知吾道未全穷。\n岂容短棹千年恨，不贮长江五月风。\n眷恋孔鸾嗟嘆外，磨研胶漆笑歌中。\n为予留取沧浪道，使挈儿童学钓翁。",
        "dynasty": "宋",
        "collection_info": null
    },
    {
        "uuid": "946d0d164264111f410b1f288dccfabf",
        "title": "池头",
        "author": "晁说之",
        "content": "长夏悠悠百计非，可怜北客制南衣。\n池头风晚萍根合，何处杨花不得归。",
        "dynasty": "宋",
        "collection_info": null
    },
    {
        "uuid": "e1efd7315d9a8d5b83ca6b6c825efa97",
        "title": "视藴文",
        "author": "晁说之",
        "content": "飘零海角悟平生，岂料王孙肯远行。\n迟日待君游化国，凄风要我到愁城。\n诗书灰烬宁无梦，翰墨馨香尚有情。\n闻道东京已返跸，箕云缑月得秋耕。",
        "dynasty": "宋",
        "collection_info": null
    },
    {
        "uuid": "a96321a3003d73394d2a52d44c1f5471",
        "title": "观逋翁执花曲作",
        "author": "晁说之",
        "content": "万国归随尽细侯，阿𡡉只解爱扬州。\n锦帆明日知何处，不得龙门洛水游。",
        "dynasty": "宋",
        "collection_info": null
    },
    {
        "uuid": "657bb2de325330bf170a6377dd037691",
        "title": "次韵师川郎中寄墨长句",
        "author": "晁说之",
        "content": "人人垂首相公前，独子低眉古简编。\n江上新吟何慷慨，世间旧恨细穷研。\n故知小子能封国，亦信长人解说天。\n寄墨虞卿着书喜，不教茶到恐妨眠。",
        "dynasty": "宋",
        "collection_info": null
    },
    {
        "uuid": "46090c14f69b2ed30ae851506bf4af43",
        "title": "夜坐",
        "author": "晁说之",
        "content": "氛浊暑伏嘆，夜久神宇清。\n鱼跃远池响，萤飞深竹明。\n扬州妙歌舞，驻跸盛公卿。\n植杖看牛斗，今年当太平。",
        "dynasty": "宋",
        "collection_info": null
    },
    {
        "uuid": "29de20045433f7c6b0fd7300cd39eb24",
        "title": "日暮池上",
        "author": "晁说之",
        "content": "客子难为夏，池塘眼暂开。\n莲房随月倚，萍阵信风来。\n自喜亲茶杓，无烦问酒杯。\n故人行在乐，献纳有云台。",
        "dynasty": "宋",
        "collection_info": null
    },
    {
        "uuid": "f9f34cece67a3d2d52db639fdc09a8d4",
        "title": "秋嘆",
        "author": "晁说之",
        "content": "为起秋风有所怀，江头秋色信多哉。\n孔明何岁荆州去，乐毅即时燕国来。\n今古悠悠共涕泪，江山寂寂尽尘埃。\n麒麟阁上功名士，闻道其中有不才。",
        "dynasty": "宋",
        "collection_info": null
    },
    {
        "uuid": "6f795c8fce8143e3583d93d814b82298",
        "title": "閒居",
        "author": "晁说之",
        "content": "閒居岂无事，一动百艰难。\n水为斋僧惜，花因供佛残。\n喜闻多死士，厌话小长安。\n香火同缘客，饥肠先永嘆。",
        "dynasty": "宋",
        "collection_info": null
    },
    {
        "uuid": "1e2af66574e483dcceced0eca26960f6",
        "title": "何意",
        "author": "晁说之",
        "content": "何意此閒居，逋亡且漫如。\n日高鸡在树，风静鴈抛芦。\n雨露传新令，儿童说故都。\n秋光金甲上，几日正王诛。",
        "dynasty": "宋",
        "collection_info": null
    },
    {
        "uuid": "be5bee5b12fffe37d9ead79b3263b418",
        "title": "立秋前六言",
        "author": "晁说之",
        "content": "今日自须欣喜，明朝池上秋风。\n听雨如听古乐，得书似得良朋。",
        "dynasty": "宋",
        "collection_info": null
    },
    {
        "uuid": "3a74a44c92418f0161e65173d9ab7354",
        "title": "感时二首  其一",
        "author": "晁说之",
        "content": "衣冠迷鲁卫，食饮叹荆扬。\n夜雨思乡近，秋风客梦长。\n莫言游帝所，要且狩河阳。\n丞相如求士，当求张子房。",
        "dynasty": "宋",
        "collection_info": null
    },
    {
        "uuid": "4380bc8f583b3095d7d5c593d70d8b64",
        "title": "感时二首  其二",
        "author": "晁说之",
        "content": "黄埃迷马市，白帝问鱼梁。\n松竹秋声早，江湖客梦长。\n易衣欺贼眼，辟谷信仙方。\n尚有叩阍志，其如病在床。",
        "dynasty": "宋",
        "collection_info": null
    },
    {
        "uuid": "6e83afbeeac4eee47d413372a7be5dea",
        "title": "三岁",
        "author": "晁说之",
        "content": "羁离已三岁，几处幸容身。\n有梦延秋雨，无言问战尘。\n伤今多难日，忆我太平人。\n雨露随行在，公卿几番新。",
        "dynasty": "宋",
        "collection_info": null
    },
    {
        "uuid": "023e9e7afd1549f0bfd95dc5038e48b7",
        "title": "予笔多苇管近又得竹笔匣因作绝句",
        "author": "晁说之",
        "content": "竹奁苇管可幽居，前日曾藏万卷书。\n烽火不知南北渡，祝兹微物莫愁予。",
        "dynasty": "宋",
        "collection_info": null
    },
    {
        "uuid": "dcdeb743cc3ec5d24cb4c6c4c72b9330",
        "title": "欲为金陵之行而未果",
        "author": "晁说之",
        "content": "旧有山川旧夕阳，新秋新泪两茫茫。\n金陵王气知何在，玉树后庭闻已芳。\n情到义山能发问，事经小杜亦多伤。\n未须便作扬舲计，即见元戎浄八荒。",
        "dynasty": "宋",
        "collection_info": null
    },
    {
        "uuid": "77d1933c0c527a310117f20f3fe6a99f",
        "title": "秋感",
        "author": "晁说之",
        "content": "又作此秋飘泊客，茫茫谁是北归人。\n庭前雨过鹅羣浴，池上风来萤火新。\n战马不肥淮甸草，属车思辗洛阳尘。\n如闻胡虏渡河去，缑月箕云待老身。",
        "dynasty": "宋",
        "collection_info": null
    },
    {
        "uuid": "688db45d1c59ecd5b38fbc026a0c0db0",
        "title": "海陵闻角",
        "author": "晁说之",
        "content": "秋风入角蹙山城，更觉淮南秋思清。\n惯听边威雷鼓裏，梅花争发斗峥嵘。",
        "dynasty": "宋",
        "collection_info": null
    },
    {
        "uuid": "d3f96d514554b6f365637024f533194d",
        "title": "简沙头李山伯",
        "author": "晁说之",
        "content": "坎离交养日需沙，君向沙头好泊家。\n鸥鹭若来寻旧隐，为言直上有烟霞。",
        "dynasty": "宋",
        "collection_info": null
    },
    {
        "uuid": "6ae9178dd3126f2c7d7fcd9a455e68a1",
        "title": "行藏",
        "author": "晁说之",
        "content": "行藏本自迷，秋兴更凄凄。\n风急蛩饶响，雨来鸡误啼。\n鱼溪青霭散，莲荡白云齐。\n却惜安閒地，逋亡志愿暌。",
        "dynasty": "宋",
        "collection_info": null
    },
    {
        "uuid": "433d6f3e137181587dbf39b3556421da",
        "title": "闻富季申迁校书郎",
        "author": "晁说之",
        "content": "小富秋来慰所望，青衫叙进校书郎。\n相公勋业久弥着，孙子门阑渐有光。\n莫话诗过已埋没，且非椀脱得分张。\n白莲逋客独惆怅，涙尽西风归政堂。",
        "dynasty": "宋",
        "collection_info": null
    },
    {
        "uuid": "ad8695e6cc546ee573e02e0f3cb7b62a",
        "title": "次韵和中远以予真州江上遭巨寇脱身感事作",
        "author": "晁说之",
        "content": "一世高梧丹叶翻，男昏女嫁失前村。\n但闻狼虎厌人肉，不见酒浆招鬼魂。\n久分彼天难叩问，未甘此道漫追原。\n江心火杂鱼龙血，我脱身来君莫论。",
        "dynasty": "宋",
        "collection_info": null
    },
    {
        "uuid": "976a3c158b661896908fe9b14ffa89f4",
        "title": "寄题镇江宝墨堂",
        "author": "晁说之",
        "content": "常润特令赐吴楚，从兹钱氏政相宜。\n江山阅世无今古，金石何年有合离。\n小谏纵歌文史外，侍郎决策甲兵期。\n只寻旧墨题新榜，念尔邦人肯扰之。",
        "dynasty": "宋",
        "collection_info": null
    },
    {
        "uuid": "662c38b7be9f80d1e0412e6358a8d2fe",
        "title": "新愁",
        "author": "晁说之",
        "content": "宿恨故难遣，新愁岂易安。\n囷空鼠号掷，庭静鸟喑寒。\n月盛中秋色，人亏上国欢。\n湾头十二卫，泣涕乞回銮。",
        "dynasty": "宋",
        "collection_info": null
    },
    {
        "uuid": "ec65543076be4a7db4f056fb5d66f436",
        "title": "眠睡",
        "author": "晁说之",
        "content": "病夫不睡情须怨，老子难眠思却清。\n况復斗横催角引，梅花烂漫散秋声。",
        "dynasty": "宋",
        "collection_info": null
    },
    {
        "uuid": "5a66ab8f7462bec96269d9b1f7f6159b",
        "title": "自适",
        "author": "晁说之",
        "content": "避难三年百感生，众虽溷浊自澄清。\n閒窥鸟雀往来势，静听儿童读诵声。\n但道孤生元废弃，莫言频数论平生。\n大河今岁如为用，即看千官赴上京。",
        "dynasty": "宋",
        "collection_info": null
    },
    {
        "uuid": "597081218e8b87040d086570b09a3a5b",
        "title": "故资政殿学士特赠光禄大夫曾公挽辞二首  其一",
        "author": "晁说之",
        "content": "选吏时无最，论兵世有书。\n风神相门旧，胆气将坛初。\n地轴尘埃转，天航津汉虚。\n忠规子孙在，太史笔何如。",
        "dynasty": "宋",
        "collection_info": null
    },
    {
        "uuid": "b5f127dc69c1d4468300143d47163d37",
        "title": "故资政殿学士特赠光禄大夫曾公挽辞二首  其二",
        "author": "晁说之",
        "content": "马援枕前嘆，张飞帐下怨。\n古人有余泪，今日不堪言。\n犬豕方逃格，玙璠忽自焚。\n共嗟当宁恨，宁復问干坤。",
        "dynasty": "宋",
        "collection_info": null
    },
    {
        "uuid": "de6423119518d2357e58b25a3a8d6e16",
        "title": "久客",
        "author": "晁说之",
        "content": "客子能久惯，将何号有生。\n墨池能入用，纸被喜无声。\n新月生缑岭，凄风过渭城。\n忽如无所嘆，却似太忘情。",
        "dynasty": "宋",
        "collection_info": null
    },
    {
        "uuid": "e2268a369607dd5be2d2df92e74493a0",
        "title": "幽斋",
        "author": "晁说之",
        "content": "幽斋无客自焚香，古像谁知静放光。\n秋色深来人寂寞，鴈声断处月荒凉。\n病躯如似小损可，贼势流传大獗张。\n可笑韩公忧有分，人言忧责属岩廊。",
        "dynasty": "宋",
        "collection_info": null
    },
    {
        "uuid": "a2faff26c80d648b6984f2c8b7d7ba36",
        "title": "愁阑",
        "author": "晁说之",
        "content": "淮南初客初尝起，久客淮南愁亦阑。\n秋夜无闻喜风雨，柴门自掩醉江山。\n诗书不读谈常到，香火如劳意更閒。\n北望归期殊未可，却思南渡沧浪间。",
        "dynasty": "宋",
        "collection_info": null
    },
    {
        "uuid": "d187ae27ee9b31840862c8b9122a9dcf",
        "title": "郑州古有夕阳楼自唐末兵火后遂废况今圃田残破客中望扬州作绝句",
        "author": "晁说之",
        "content": "日月争流泪亦流，几年不见夕阳楼。\n太平时节古来少，却上迷楼一望休。",
        "dynasty": "宋",
        "collection_info": null
    },
    {
        "uuid": "cf5276a7297c1c9a129b948cb6718424",
        "title": "将出江绝句",
        "author": "晁说之",
        "content": "修门缥缈梦悠悠，岁暮长江斗柄浮。\n奋翼鸣鸡急自和，白头鼓枻为谁愁。",
        "dynasty": "宋",
        "collection_info": null
    },
    {
        "uuid": "f20c1d42c8b8daeaac44c950d00dcfca",
        "title": "司户朱君邂逅真州独为予干舳舻之具甚勤偶得绝句谢之",
        "author": "晁说之",
        "content": "白眼波涛争反覆，波心孤棹更谁看。\n夫君念此客蓬鬓，不共青松共岁寒。",
        "dynasty": "宋",
        "collection_info": null
    },
    {
        "uuid": "6bb8bc9d0810fbe1b1aec9344533c40a",
        "title": "再遇笔屠处士",
        "author": "晁说之",
        "content": "江头再遇笔屠生，共听去年江水声。\n三副少多予自窘，一毫去取子能轻。",
        "dynasty": "宋",
        "collection_info": null
    },
    {
        "uuid": "1aa7305badbb0c031bb9edd8682f9413",
        "title": "药裹",
        "author": "晁说之",
        "content": "药裹白头翁，孜孜离乱中。\n道从前日证，愁与昔年空。\n食足思同饱，时危耻自容。\n愿将经济策，上疏大明宫。",
        "dynasty": "宋",
        "collection_info": null
    },
    {
        "uuid": "4bccb9c3a93359dd1109d9d3e84da2c5",
        "title": "月下渡金陵江",
        "author": "晁说之",
        "content": "玉树开花媚绮窗，龙幡如植冕旒降。\n只今江月交光夜，情似月明愁似江。",
        "dynasty": "宋",
        "collection_info": null
    },
    {
        "uuid": "21fb27de240062a24c10db158875b637",
        "title": "飘流",
        "author": "晁说之",
        "content": "飘流北客江之左，自问行藏语亦难。\n江上即今无盗贼，浪中何日不风寒。\n曹潘鼙鼓于兹见，王谢风流何处看。\n归客不知朱雀好，但夸明月洛南湾。",
        "dynasty": "宋",
        "collection_info": null
    },
    {
        "uuid": "a875b1b2654fdfe144c9ae089b98614b",
        "title": "岁暮六言",
        "author": "晁说之",
        "content": "腊尾岂堪北去，年头又怯东奔。\n萍梗往来覆载，燕雀俯仰干坤。",
        "dynasty": "宋",
        "collection_info": null
    },
    {
        "uuid": "6ae72099c0a8882854aaf6810ff2540f",
        "title": "金陵二首  其一",
        "author": "晁说之",
        "content": "金陵形势眼中见，一弔兴亡梦寐间。\n侯景长驱走龙虎，王敦内叛压江山。\n中原有主申明命，下国何人敢肆姦。\n白首自伤归未得，此身何处得清閒。",
        "dynasty": "宋",
        "collection_info": null
    },
    {
        "uuid": "2135a73667015c888fd21f8f39b6a57d",
        "title": "金陵二首  其二",
        "author": "晁说之",
        "content": "上帝于人靡有常，江流何处任兴亡。\n干戈揖逊一锡杖，社稷山川半面粧。\n故自无人比叔子，尚怜有意保襄阳。\n白头难待太平策，万国明朝建治康。",
        "dynasty": "宋",
        "collection_info": null
    },
    {
        "uuid": "4fa451ae586ee26d955ffae7c8cbde5e",
        "title": "江南",
        "author": "晁说之",
        "content": "一家天下莫分三，天极明星万象含。\n此水北江归海处，谁将此地号江南。",
        "dynasty": "宋",
        "collection_info": null
    },
    {
        "uuid": "cc6329e037cf35e1b5551d9f0566e3a5",
        "title": "岁暮闻武泰节使将归金陵",
        "author": "晁说之",
        "content": "岁暮江头鳬鴈身，悠悠心事竟谁亲。\n久能收拾内朝仆，始作生疏外道人。\n欲问江吴借风色，恐于河伯废精神。\n王孙旌节归来好，莫使王孙恨更新。",
        "dynasty": "宋",
        "collection_info": null
    },
    {
        "uuid": "d51d3d164c8a65c1a37093a2bbc3ce48",
        "title": "武泰节使归金陵",
        "author": "晁说之",
        "content": "戟影摇寒波影稀，王孙心事与人违。\n灯边赤轴得居士，窗下清谈见布衣。\n执玉诏从天上去，挥金船向岁前归。\n尫羸不解少行乐，卧待公来起采薇。",
        "dynasty": "宋",
        "collection_info": null
    },
    {
        "uuid": "5a77b56fa8d135f42a78a7277cbc1cf6",
        "title": "岁暮",
        "author": "晁说之",
        "content": "客舍光阴白髮催，高援北斗梦徘徊。\n多愁须用枕双迭，无问何须酒一杯。\n风去六朝迷远树，云来一日忍新梅。\n即今盗贼须擒馘，牧守不逃言壮哉。",
        "dynasty": "宋",
        "collection_info": null
    },
    {
        "uuid": "041777ae49a2753274334940b841a39a",
        "title": "覧古",
        "author": "晁说之",
        "content": "遥岑不娱人，苍莽颇愁绝。\n东南有断梁，水寒不可涉。\n西闉不欲往，旦暮畏喋亵。\n归来坐北堂，悠然理书策。\n之人阿堵中，虽死情不隔。\n周公徂东山，仲尼陈蔡厄。\n大儒且不遇，小子何足责。\n时命姑置之，何为常促迫。",
        "dynasty": "宋",
        "collection_info": null
    },
    {
        "uuid": "f77217f1c48379f68f286ee34b7e9a90",
        "title": "谢沈次律水枕",
        "author": "晁说之",
        "content": "沈侯笔力鼎可扛，左手截取吴淞江。\n折流来此一尺枕，指麾巨鰐回涛泷。\n平生性不好长物，举以遗我嗟无双。\n呼儿快取蕲笛簟，扫除尘榻移当窗。\n随眠置我丘壑裏，始信孙郎真枕水。\n我生不出长安城，四十二年尘况耳。\n领君此枕何潇然，睡起醒心如一洗。",
        "dynasty": "宋",
        "collection_info": null
    },
    {
        "uuid": "b03ba7b2151d5da23e38e4701a07cf5b",
        "title": "和新乡二十一弟华严水亭二首  其一",
        "author": "晁说之",
        "content": "渚蒲淅淅风犹急，岸柳纤纤雨尚余。\n栖鹭宿鸥浑去尽，泝溪还有两三鱼。",
        "dynasty": "宋",
        "collection_info": null
    },
    {
        "uuid": "f97b3ed7a3a07662b04f021cd05b4ae5",
        "title": "和新乡二十一弟华严水亭二首  其二",
        "author": "晁说之",
        "content": "荷盖点溪三数叶，藤稍遶树几千层。\n投閒更与高人约，重抱琴来听广陵。",
        "dynasty": "宋",
        "collection_info": null
    },
    {
        "uuid": "6c92bfa73b15f5ba1f6ddf081ef57353",
        "title": "次韵王立之雪中以酒见饷",
        "author": "晁说之",
        "content": "同云惨惨驱朝暄，龙沙一雪人相怜。\n寒猿哀啸失山木，饥鹤仰唳空无天。\n当年补天真戏尔，不知修月何时已。\n坐烦耆旧说辛卯，至遣儿童忧甲子。\n城中米价贵如玉，举家倒廪无斗粟。\n千金狐裘岂易得，百结鹑衣不堪鬻。\n我生但识茅与菅，何曾过眼逢瑶璠。\n展君新诗问所似，欲辩不敢非忘言。\n开壶酌酒浇我胸，酒酣起舞颜为红。\n会见东风扫冰雪，江梅塞桞烦春工。",
        "dynasty": "宋",
        "collection_info": null
    },
    {
        "uuid": "a7a84bba8eb3525586ff212ffaa72e3d",
        "title": "次二十一兄九日韵",
        "author": "晁说之",
        "content": "清秋九日至，晚菊两三开。\n愁把他乡酒，思登故国台。\n赐怀朝士宠，诗想从臣才。\n向晚能无泪，飘飘鴈影来。",
        "dynasty": "宋",
        "collection_info": null
    },
    {
        "uuid": "f07b95a3b0583e198cd06ffff1261004",
        "title": "怀济北弟侄",
        "author": "晁说之",
        "content": "久客思吾子，生涯滞故乡。\n独携高士传，翻忆紫香囊。\n合榻言犹在，同堂乐未央。\n翩翩春草梦，随意遶池塘。",
        "dynasty": "宋",
        "collection_info": null
    },
    {
        "uuid": "6a6e0e24a98ad7b5a4f76cdba28d2adc",
        "title": "题韦偃双松老僧图",
        "author": "晁说之",
        "content": "两松鬰苍苍，夭矫出奇峭。\n翛然龙蛇姿，势欲排岩峤。\n老禅独会心，默坐观万窍。\n我亦发深省，倚槛一长啸。\n此兴含千古，孰谓韦偃少。",
        "dynasty": "宋",
        "collection_info": null
    },
    {
        "uuid": "9ae47084d7cb540e782165cbb7761767",
        "title": "和吕希哲",
        "author": "晁说之",
        "content": "渭滨人老钓纶中，晚达那知有早穷。\n顾我岩栖终作底，谩将病目送飞鸿。",
        "dynasty": "宋",
        "collection_info": null
    },
    {
        "uuid": "1e0999453352cadf9763a8f5107ed1a5",
        "title": "别后寄东莱公",
        "author": "晁说之",
        "content": "凤老不行食，子復将众雏。\n一门三世行，名数文章俱。\n自可不富贵，天德公已余。\n公乎默终日，谁言得亲疏。\n人间亦何事，前贤重作书。\n公岂不穷愁，聊为笔墨娱。\n掩卷长嘆息，曷不岩廊与。\n却惭小人计，不当君子君。\n可恨空江水，潮生明月初。\n捩柁詟北客，别去敢踟蹰。\n回首望丹穴，涕泫日涟如。",
        "dynasty": "宋",
        "collection_info": null
    },
    {
        "uuid": "3b824b224902949b25dbe538a81b14db",
        "title": "闻叔易隐居被诏",
        "author": "晁说之",
        "content": "东海一生垂钓客，石渠万卷校书郎。\n丈人风味今如此，鹤到扬州兴更长。",
        "dynasty": "宋",
        "collection_info": null
    },
    {
        "uuid": "87a83be8fcee4526e6cf585030b19ab5",
        "title": "诗一首",
        "author": "晁说之",
        "content": "泗滨浮石岂不好，怊怅上方承眷时。\n今日道傍谁着眼，女墙犹得掷胡儿。",
        "dynasty": "宋",
        "collection_info": null
    },
    {
        "uuid": "930380a488dc47a4e6c1995c8636159e",
        "title": "赠张彧",
        "author": "晁说之",
        "content": "璧水衣冠明玉雪，市楼风月话江湖。\n莫学羣儿败家法，入门无不曳长裾。",
        "dynasty": "宋",
        "collection_info": null
    },
    {
        "uuid": "24ef34493871a5c2ce39e92e46f03fa2",
        "title": "句  其一",
        "author": "晁说之",
        "content": "清霜下牛斗，凛然北固秋。",
        "dynasty": "宋",
        "collection_info": null
    },
    {
        "uuid": "95b88eb9e1457c677ec15efce7949743",
        "title": "句  其二",
        "author": "晁说之",
        "content": "烦君一日殷勤意，示我十年感遇诗。",
        "dynasty": "宋",
        "collection_info": null
    },
    {
        "uuid": "2c3298e2472e6db9461f2f622863d05e",
        "title": "句  其三",
        "author": "晁说之",
        "content": "怪底君王惭汉武，不诛方士守轮台。",
        "dynasty": "宋",
        "collection_info": null
    },
    {
        "uuid": "a3ff5677219ef768b66fe8493cf42d99",
        "title": "句  其四",
        "author": "晁说之",
        "content": "荆州持大橘，亦名作黄柑。",
        "dynasty": "宋",
        "collection_info": null
    },
    {
        "uuid": "cd896d9b9e694f4fe157464052878cf2",
        "title": "句  其五",
        "author": "晁说之",
        "content": "抚掌笑木奴，尔岂当封侯。",
        "dynasty": "宋",
        "collection_info": null
    },
    {
        "uuid": "d2e16ca314ebe8c6f22cf7308d24f91c",
        "title": "过姑孰作",
        "author": "李冲元",
        "content": "琉璃万顷碧如堆，画栋连云户牖开。\n晴嶂势吞三楚尽，暮潮声带九江来。\n六朝寂寞惟流水，孤垒荒凉只旧台。\n惆怅骑鲸人已老，夜船空棹月明迴。",
        "dynasty": "宋",
        "collection_info": null
    },
    {
        "uuid": "1ba05def74a4b2a4aa5e596f683c7c01",
        "title": "仰山",
        "author": "李冲元",
        "content": "孤云欲作人间雨，流水空传物外声。\n老柏倚岩高转瘦，寒花着雨坠还生。",
        "dynasty": "宋",
        "collection_info": null
    },
    {
        "uuid": "31a0670ee72f231b27b91dbce0fb2726",
        "title": "句",
        "author": "李冲元",
        "content": "窄径随溪转，悬崖带藓斑。",
        "dynasty": "宋",
        "collection_info": null
    },
    {
        "uuid": "c713d5b1d53729df14aae75a8bcd72bf",
        "title": "题禹庙",
        "author": "蒋白",
        "content": "大禹归天后，南惟此庙存。\n屋腥龙挂影，岩墨电烧痕。\n夜祭云间火，春鼙浪裏门。\n到今疏凿水，敢不向东奔。",
        "dynasty": "宋",
        "collection_info": null
    },
    {
        "uuid": "ff927ce5d9b6fcd7ec338ecbd704e663",
        "title": "题定慧院",
        "author": "史声",
        "content": "寺名定慧知何代，桥古碑横不记年。\n古树乱鸦啼晚照，故园新蝶舞春烟。\n十层宝塔化尘路，五色云衢散上天。\n惟有玉莲池内水，沧浪深处老龙眠。",
        "dynasty": "宋",
        "collection_info": null
    },
    {
        "uuid": "34114e5eecf18aa071299c8ceed50b93",
        "title": "送别严希孟",
        "author": "史声",
        "content": "岁暮送行舟，寒烟古渡头。\n渚禽衝客起，野水带冰流。\n经史探深趣，江山属壮游。\n莫将和氏璧，轻向暗中投。",
        "dynasty": "宋",
        "collection_info": null
    },
    {
        "uuid": "3f6d9122bb183b2752ee0fbbed68a007",
        "title": "句",
        "author": "史声",
        "content": "施食池腥龙戏钵，长明灯暗鼠偷油。",
        "dynasty": "宋",
        "collection_info": null
    },
    {
        "uuid": "bb2e0b43bfc217ddfc0821b8d95970da",
        "title": "同友人泛舟至仁王",
        "author": "刘焘",
        "content": "青秧出水细于鍼，嫩叶初齐绿未深。\n又是一年春欲尽，杖藜乘兴足幽寻。",
        "dynasty": "宋",
        "collection_info": null
    },
    {
        "uuid": "809a4bbd5717e51834f9852f07d35407",
        "title": "题召伯埭斗野亭",
        "author": "刘焘",
        "content": "地势如披掌，天形似覆盘。\n三星罗户牖，北斗挂阑干。\n晚色芙蕖静，秋香桂子寒。\n更无山碍眼，剩觉水云宽。",
        "dynasty": "宋",
        "collection_info": null
    },
    {
        "uuid": "3e24a943c70b75145b0fb50104a592f6",
        "title": "题朱邑墓",
        "author": "刘焘",
        "content": "古木森森覆墓亭，大农祠在古桐城。\n后来为政应千辈，能使斯民独有情。",
        "dynasty": "宋",
        "collection_info": null
    },
    {
        "uuid": "c497b6cbf594cd35156b8e19cedcab1c",
        "title": "蝶",
        "author": "刘焘",
        "content": "聚作梨梢白，轻争柳絮狂。\n夜来花裏宿，通体牡丹香。",
        "dynasty": "宋",
        "collection_info": null
    },
    {
        "uuid": "3a9be32850176dfc25a642e475a0ea31",
        "title": "罨画溪",
        "author": "刘焘",
        "content": "竹林深处杜鹃啼，两岩青青草色齐。\n欲识人间真罨画，朱籐倒影入清溪。",
        "dynasty": "宋",
        "collection_info": null
    },
    {
        "uuid": "9098d93aa937195268bb97f61415ff40",
        "title": "宿华严院",
        "author": "刘焘",
        "content": "夜宿雾山雾，晨茹芝山芝。\n年来嗜好衰，但与青山宜。\n登临意未惬，出户车已脂。\n王事有期程，爱山岂余私。\n崎岖田野间，食寝将安之。\n天寒未落日，税驾忽在兹。\n二山已陈迹，兹处尤新奇。\n翠竹与黄花，一一对山扉。\n对景自忘言，若与予心期。\n眠云饱山色，那得困与饥。\n山僧喜我来，迎我留新诗。\n我有爱山痴，山僧知不知。",
        "dynasty": "宋",
        "collection_info": null
    },
    {
        "uuid": "80945d466ea18cda7071f969a2e09054",
        "title": "题乐平寺",
        "author": "刘焘",
        "content": "名蓝占幽寂，花木深禅房。\n开轩俯芳流，竹风终日凉。\n谓此已胜绝，坐可雄诸方。\n谁知槿篱外，古木鬰苍苍。\n下有湍激涧，珠玉鸣琅珰。\n何当开松门，两岸安石床。\n尽发溪山奇，枕流挈其芳。\n他年我重来，君子留徜徉。",
        "dynasty": "宋",
        "collection_info": null
    },
    {
        "uuid": "ab7095673b9f0777c9ce9a2ab79a09f7",
        "title": "游天竺观激水",
        "author": "周焘",
        "content": "拳石耆婆色两青，竹龙驱水转山鸣。\n夜深不见跳珠碎，疑是檐间滴雨声。",
        "dynasty": "宋",
        "collection_info": null
    },
    {
        "uuid": "396425d6ede3dfde51e282a01aa7e87a",
        "title": "诗一首",
        "author": "周焘",
        "content": "东山蜡屐坏车轮，小草青知山外香。\n园柳鸣禽唤幽梦，惠连诗句更何人。",
        "dynasty": "宋",
        "collection_info": null
    },
    {
        "uuid": "4cea2ec02849f547809f99e1ad7b6e03",
        "title": "题罗汉院小阁",
        "author": "周焘",
        "content": "匹马招提晚憩鞍，前村箫鼓饯余寒。\n谁知小阁栏干曲，却得梅花正面看。",
        "dynasty": "宋",
        "collection_info": null
    },
    {
        "uuid": "0af498a189454f7c987a20be1f7c304b",
        "title": "再宿次前韵",
        "author": "周焘",
        "content": "重来端復解征鞍，清夜溪风六月寒。\n欲写经行二年事，平林须入画图看。",
        "dynasty": "宋",
        "collection_info": null
    },
    {
        "uuid": "9b8e6a547b21993cfe9128bc8e3414a4",
        "title": "和吴拭暑雪轩",
        "author": "周焘",
        "content": "崇台穷石照，气味乐偷闲。\n南陆朱明驭，西阑白雪山。\n茶瓯回舌本，麈尾落谈间。\n欲缀风烟句，弥高不可攀。",
        "dynasty": "宋",
        "collection_info": null
    },
    {
        "uuid": "ea8ec60a1c3cb8140a549adad066c2c1",
        "title": "合江亭  其一",
        "author": "周焘",
        "content": "共思赤脚踏层冰，聊适江皋兴自清。\n昨夜雨云驱浊暑，晓来烟水快新晴。\n山疑九迭张云势，滩激千岩落布声。\n巾履从来在丘壑，愿陪闲日此间行。",
        "dynasty": "宋",
        "collection_info": null
    },
    {
        "uuid": "7f23ccef2ec84dd5bebd3a10db14ba3c",
        "title": "合江亭  其二",
        "author": "周焘",
        "content": "却暑追随水上亭，东郊乘晓戴残星。\n余歌咽筦来幽浦，薄雾疏烟入画舲。\n兴发江湖驰象魏，情钟原隰咏飞令。\n故溪何日垂纶去，天末遥岑寸寸青。",
        "dynasty": "宋",
        "collection_info": null
    },
    {
        "uuid": "71f3121acd7d1d5e06f716c2b222ee98",
        "title": "送头陀赴庐山寺",
        "author": "郑常",
        "content": "僧家无住着，早晚出东林。\n得道非真相，头陀是苦心。\n持斋山果熟，倚锡野云深。\n溪寺谁相待，香花与梵音。",
        "dynasty": "宋",
        "collection_info": null
    },
    {
        "uuid": "290b1d25e2ccafbbaae415586edc2d2a",
        "title": "大别山",
        "author": "彭天益",
        "content": "江汉西南万里来，双流合处耸崔巍。\n神鰲载得蓬瀛去，金粟擎将世界回。",
        "dynasty": "宋",
        "collection_info": null
    },
    {
        "uuid": "51d6c26106495f3b59b4164d1537053d",
        "title": "游司空山",
        "author": "彭天益",
        "content": "此行疑是入天台，云锁岩扉次第开。\n未得路通游紫府，且随溪转上丹台。\n藤萝映带皆天设，山水潆洄总地裁。\n果是仙家遗旧迹，清奇端不让蓬莱。",
        "dynasty": "宋",
        "collection_info": null
    },
    {
        "uuid": "d7dd3fa0079c521380914e3080beafc5",
        "title": "句",
        "author": "彭天益",
        "content": "鸾山配凤岭，金水对银阬。",
        "dynasty": "宋",
        "collection_info": null
    },
    {
        "uuid": "30a5fd26a42c4c3586b220f72fe6bfb6",
        "title": "访翠微邈上人",
        "author": "郏侨",
        "content": "行客倦奔驰，寻日到翠微。\n相看无俗语，一笑任天机。\n曲沼淡寒玉，横山锁落晖。\n情根枯未得，爱此几忘归。",
        "dynasty": "宋",
        "collection_info": null
    },
    {
        "uuid": "9f349be69633215bc3a8a771f0784234",
        "title": "访凌峰贤上人",
        "author": "郏侨",
        "content": "步入凌峰阁，寻师师未归。\n凭栏寂无语，唯见白云飞。",
        "dynasty": "宋",
        "collection_info": null
    },
    {
        "uuid": "660af191c69903456ac2e57569eaad16",
        "title": "为简公约赋素琴堂",
        "author": "郏侨",
        "content": "素琴之堂虚且清，素琴之韵沦杳冥。\n神闲意定默自鸣，宫商不动谁与听。\n堂中道人骨不俗，貌庞形端颜莹玉。\n我尝见之醒心目，宁必丝桐絃断续。\n呜乎靖节已死不復闻，成亏相半疑昭文。\n阮手钟耳相吐吞，素琴之道讵可论。\n道人道人听我语，纷纷世俗谁师古。\n金徽玉轸方步武，虚堂榜名无自苦。",
        "dynasty": "宋",
        "collection_info": null
    },
    {
        "uuid": "b08ff00e616362a716e9e45646b8148d",
        "title": "无题",
        "author": "吕钦问",
        "content": "彭泽有琴尝无絃，大令旧物惟青毡。\n我亦四壁对默坐，中有一床供昼眠。",
        "dynasty": "宋",
        "collection_info": null
    },
    {
        "uuid": "1704222f641d08a7632d19b07f09f442",
        "title": "初凉",
        "author": "吕钦问",
        "content": "西风吹木叶，庭户乍凉时。\n夜有愁人嘆，寒先病骨知。",
        "dynasty": "宋",
        "collection_info": null
    },
    {
        "uuid": "b0d35526263addd5688fdcc20d6cb63a",
        "title": "游琅琊山呈锐公长老",
        "author": "王吉",
        "content": "踏石披云一径通，翠微环合见禅宫。\n峰峦鬰密泉声上，楼殿参差树色中。\n午夜千溪分水月，清秋十里韵松风。\n平生久得名山约，吟赏今纔信宿同。",
        "dynasty": "宋",
        "collection_info": null
    },
    {
        "uuid": "ac268a659d3925d5d224558d2db393fa",
        "title": "龙兴仁王佛舍纳凉联句十六韵",
        "author": "潘仲宝",
        "content": "无正文。",
        "dynasty": "宋",
        "collection_info": null
    },
    {
        "uuid": "05a8669c88d0b78786d38670e2a6e796",
        "title": "龙兴仁王佛舍纳凉联句十六韵",
        "author": "谢公定",
        "content": "无正文。",
        "dynasty": "宋",
        "collection_info": null
    },
    {
        "uuid": "99d36e730cea3ef234b640740339db3b",
        "title": "句",
        "author": "谢公定",
        "content": "一官如马小，众眼似衫青。",
        "dynasty": "宋",
        "collection_info": null
    },
    {
        "uuid": "6bf183bf6e3e754fafd7a88ffa6254d2",
        "title": "句",
        "author": "江左士大夫",
        "content": "扁舟载双鹤，万卷贮羣书。",
        "dynasty": "宋",
        "collection_info": null
    },
    {
        "uuid": "ecce3d110fa77f2050c93f32cff8f79d",
        "title": "遂初亭",
        "author": "蔡载",
        "content": "结庐傍林泉，偶与初心期。\n佳处时自领，未应鱼鸟知。",
        "dynasty": "宋",
        "collection_info": null
    },
    {
        "uuid": "01c64d93a4df8c8a8c2efcd1116b8257",
        "title": "望云亭",
        "author": "蔡载",
        "content": "白云来何时，英英冠山椒。\n西风莫吹去，使我心摇摇。",
        "dynasty": "宋",
        "collection_info": null
    },
    {
        "uuid": "a5093e57cef0d8e09bd90b738b07ebb1",
        "title": "芳美亭",
        "author": "蔡载",
        "content": "高人不惜地，自种无边春。\n莫随流水去，恐污世间尘。",
        "dynasty": "宋",
        "collection_info": null
    },
    {
        "uuid": "2a381813e9a666cb930217e16d8a237a",
        "title": "通惠亭",
        "author": "蔡载",
        "content": "水行天地间，万派同一指。\n胡为穿石来，要洗巢由耳。",
        "dynasty": "宋",
        "collection_info": null
    },
    {
        "uuid": "03c02bb9a50d5318d69b67b0ee7a1aad",
        "title": "题胶山寺绣佛",
        "author": "蔡载",
        "content": "妙相夺天真，针针巧入神。\n几多瞻佛者，还想用心人。\n元陈世隆《宋诗拾遗》卷七。",
        "dynasty": "宋",
        "collection_info": null
    },
    {
        "uuid": "cc77b56a99d0abded12b2e83183ed5d3",
        "title": "句",
        "author": "蔡载",
        "content": "应有化人巢木末，枝间一国自行春。",
        "dynasty": "宋",
        "collection_info": null
    },
    {
        "uuid": "26a3d1eb747c2c63727a457cf8edbd0c",
        "title": "偈二十二首  其一",
        "author": "释子淳",
        "content": "骊珠未剖价难酬，灼烁寒光映碧流。\n罔象未能知去处，更凭子细说端由。",
        "dynasty": "宋",
        "collection_info": null
    },
    {
        "uuid": "4af1a1b564fb293e3ba1b7bcae367241",
        "title": "偈二十二首  其二",
        "author": "释子淳",
        "content": "萧索茅庵草乱埋，柴扉日午尚慵开。\n冥然独坐枯眼上，孰谓殊恩云外来。",
        "dynasty": "宋",
        "collection_info": null
    }
]