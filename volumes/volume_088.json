[
    {
        "uuid": "8b0c3063e1b37d30f6a961ffec4f8b4c",
        "title": "瑞鹤仙 人生如意少",
        "author": "吕胜己",
        "content": "人生如意少。\n谁得似仙翁，身名俱好。\n亨衢腾踏早。\n驾双旌五马，便居蓬岛。\n闽山蜀道。\n秉玉节、油幢屡到。\n号当今、有脚阳春，处处变愁成笑。\n尤妙。\n晚陪论道。\n密赞调元，虎符重剖。\n去劳自保。\n奉香火、归来了。\n见煌煌甲第，两两龙驹，绿鬓朱颜未到。\n是平生、种德阴功，自天有报。",
        "dynasty": "宋",
        "collection_info": null
    },
    {
        "uuid": "0abe1d4c8a3d2f1ede3e5579bb2d5cf2",
        "title": "瑞鹤仙 金枝联玉叶",
        "author": "吕胜己",
        "content": "金枝联玉叶。\n世代有宗英，声华烨烨。\n君侯更超绝。\n抱不群才气，壮图英发。\n津途轨辙。\n□武上、青宵迥别。\n自玉阶、契合君王，拍拍满怀风月。\n奇绝。\n身居萧散，志在功名，眼高天阔。\n恩来魏阕。\n长江上、驻旌节。\n待胡尘有警，纶巾羽扇，谈笑周郎事业。\n恁时看、国倚强宗，诏褒伟烈。",
        "dynasty": "宋",
        "collection_info": null
    },
    {
        "uuid": "fd917380a0c648cfec2dd94337bdb3eb",
        "title": "瑞鹤仙 残梅飘簌簌",
        "author": "吕胜己",
        "content": "残梅飘簌簌。\n看柳上春归，揉条新绿。\n娇莺离幽谷。\n弄弹簧清响，飞迁乔木。\n年华迅速。\n叹浮生、流晖转烛。\n自春来、每每遨游，多办九霞醽醁。\n溪北。\n踏青微步，斗草慵眠，锦裀花褥。\n铅华簇簇。\n歌声妙、间丝竹。\n爱一川好处，高山流水，不减城南杜曲。\n笑平生、卓地无锥，老来富足。",
        "dynasty": "宋",
        "collection_info": null
    },
    {
        "uuid": "ee38e51f77ed2c14b7963cc83b7a7137",
        "title": "满江红 往事千端",
        "author": "吕胜己",
        "content": "往事千端，都销道、衰翁宦拙。\n今会得、人情物态，尽皆休说。\n广厦尽堪舒笑傲，层楼又见凌空阔。\n试闲思、画戟比衡门，谁优劣。\n尘里事，无休歇。\n楼上事、真奇绝。\n有一川虚旷，万山环列。\n识破古今如旦暮，肯将物我刚分别。\n愿时时、与客坐楼心，谈风月。",
        "dynasty": "宋",
        "collection_info": null
    },
    {
        "uuid": "965146c8f16c5ceee4089a450ac52a0e",
        "title": "满江红 屈指重阳",
        "author": "吕胜己",
        "content": "屈指重阳，有半月、犹零九日。\n且停待、今宵月上，宝轮飞出。\n有客最谙闲况味，无人会得真消息。\n算何须、抵死要荣华，劳心力。\n楼观迥、遥山碧。\n槽窄小，真珠滴。\n随分赏、闲亭别圃，好天良夕。\n篱畔行看金蕊耀，林梢便见瑶芳白。\n玩春来、夏去复秋冬，尘中客。",
        "dynasty": "宋",
        "collection_info": null
    },
    {
        "uuid": "1c1eb4d26448ba4e389f60cc47cb2bef",
        "title": "满江红 小立危亭",
        "author": "吕胜己",
        "content": "小立危亭，风惨淡、斜阳满目。\n望渺渺、湘江一派，楚山千簇。\n芳草连云迷远树，断霞散绮飞孤骛。\n感骚人、赋客向来词，愁如束。\n磋远宦、甘微粟。\n惊世事，伤浮俗。\n且经营一醉，未怀荣辱。\n君不见、渊明归去后，一觞自泛东篱菊。\n仰高风、寂寞奠生刍，人如玉。",
        "dynasty": "宋",
        "collection_info": null
    },
    {
        "uuid": "a4e9b7a908530dc5274b66cfe6bfe1fd",
        "title": "满江红 忆惜西来",
        "author": "吕胜己",
        "content": "忆惜西来，春已暮、馀寒犹力。\n正迤逦、登山临水，未磋行役。\n云笈偶寻高士传，桃川又访秦人迹。\n向此时、游宦兴阑珊，归无策。\n归计定，归心追。\n惊换岁，犹为客。\n还怅望、家山千里，迥无消息。\n□□不堪泥路远，烟林赖有梅花白。\n为孤芳、领略岁寒情，谁人识。",
        "dynasty": "宋",
        "collection_info": null
    },
    {
        "uuid": "1d31a3054a27877f00e60abd458b1ba8",
        "title": "满江红 物理分明",
        "author": "吕胜己",
        "content": "物理分明，人事巧、元来是拙。\n常自觉、满怀春意，向他谁说。\n剩喜登临频眺望，那知出处成迂阔。\n细闲思、萧散较贪痴，谁为劣。\n高楼上、蝉声歇。\n飞楝外，云行绝。\n见明河星斗，半空森列。\n领略光阴成赋咏，等闲酬唱休旌别。\n要良辰、把酒倩佳宾，嘲风月。",
        "dynasty": "宋",
        "collection_info": null
    },
    {
        "uuid": "9bd8a717415ef2df61f333fdc63e9ffc",
        "title": "满江红 拍碎红牙",
        "author": "吕胜己",
        "content": "拍碎红牙，一声上、梁尘暗落。\n纨扇掩、雏莺叶下，巧呈绰约。\n字字只愁郎幸浅，声声似怨年华薄。\n坐中人、相顾感幽怀，添萧索。\n歌暂阕，杯交错。\n人又去，情怀沪。\n那堪听风雨，渭城吹角。\n去去已离闽岭路，行行渐近滕王阁。\n便无情、山海会相逢，坚心着。",
        "dynasty": "宋",
        "collection_info": null
    },
    {
        "uuid": "074d471f3a26d4526a2e117fdd6429bb",
        "title": "满江红 檀扳频催",
        "author": "吕胜己",
        "content": "檀扳频催，双拈袖、飞来趁拍。\n锦裀上、娇抬粉面，浅蛾脉脉。\n鸾观莺窥秋水净，鸿惊凤翥祥云白。\n看妖娆、体态与山精神，天仙谪。\n鞓带紧，弓靴窄。\n花压帽，云垂额。\n□回雪、定拼醉倒，厌厌良夕。\n明日恨随芳草远，回头目断遥山隔。\n料多情、应也念行人，思佳客。",
        "dynasty": "宋",
        "collection_info": null
    },
    {
        "uuid": "5b6b93fe9b2898a9b08d831d9f6da355",
        "title": "满江红 墙下松筠",
        "author": "吕胜己",
        "content": "墙下松筠，并手种、花窠尽着。\n试屈指、一年前事，恍然如昨。\n繁杏新荷春夏景，疏梅细菊秋冬约。\n渭川翁、随分小生涯，些官爵。\n分物我，争强弱。\n都作梦，谁先觉。\n好一条平路，是人迷却。\n斑鬓已灰心里事，瘦滕谩卦瓢中药。\n愿当今、四海九州人，同欢乐。",
        "dynasty": "宋",
        "collection_info": null
    },
    {
        "uuid": "bb995d4c9e11f8f31cd5807c02a2304d",
        "title": "满江红 雪压山颓",
        "author": "吕胜己",
        "content": "雪压山颓，谁撒下、琼花玉蕊。\n寒气凛、沈沈天籁，望迷千里。\n群雀耐寒枯树顶，扁舟独钓平沙觜。\n把江南、图画展开看，都难比。\n台榭远、登临喜。\n楼阁上，歌声起。\n赏时光，居士独怜愁底。\n安得四方寒畯彦，归吾广厦千间里。\n但今生、此愿得从心，心休矣。",
        "dynasty": "宋",
        "collection_info": null
    },
    {
        "uuid": "3b989bdcd87ee2fa22a26884fc8a5dc9",
        "title": "满江红 惨惨枯梢",
        "author": "吕胜己",
        "content": "惨惨枯梢，初疑似、真酥点滴。\n见深红蒂萼，方认早梅消息。\n粉艳牵连春意动，冰姿照映霜华白。\n伴苍松、修竹似幽人，相寻觅。\n香远近，枝南北。\n幽涧畔，疏篱侧。\n便佣儿贩妇，也知怜惜。\n渭水渔翁方入社，西湖处士成陈迹。\n爱平生、炯炯岁寒心，无今昔。",
        "dynasty": "宋",
        "collection_info": null
    },
    {
        "uuid": "1ecb9b3c4dc295f36fba2961114d5e5e",
        "title": "江城子 年年腊后见冰姑",
        "author": "吕胜己",
        "content": "年年腊后见冰姑。\n玉肌肤。\n点琼酥。\n不老花荣，经岁转敷腴。\n向背稀稠如画里，明月下、影疏疏。\n江南有客问征途。\n寄音书。\n定来无。\n且傍盆池，巧石倚浮图。\n静对北山林处士，妆点就、小西湖。",
        "dynasty": "宋",
        "collection_info": null
    },
    {
        "uuid": "bc2d8dd4d7abdbae681a8404f7963d97",
        "title": "江城子 一钩新月下庭西",
        "author": "吕胜己",
        "content": "一钩新月下庭西。\n绣帘低。\n漏声迟。\n小宴幽欢，依约似当时。\n娇盼注人都不语，眉黛蹙，鬓云敧。\n街槐阴下玉骢嘶。\n苦相催。\n醉中归。\n可惜明朝，秋色满东篱。\n只恐又成轻别也，情脉脉，恨凄凄。",
        "dynasty": "宋",
        "collection_info": null
    },
    {
        "uuid": "8890e36262985461de306a4fedf8f230",
        "title": "满庭芳 丹雘浮空",
        "author": "吕胜己",
        "content": "丹雘浮空，琉璃耀日，上云楼阁眈眈。\n□□居士，燕坐息玄谈。\n十载劳心问道，今悟罢、截日停参。\n凝神处，九苞丹凤，翔舞在山南。\n喃喃。\n成障碍，千经万论，从此休贪。\n且陶陶兀兀，对酒醺酣。\n清兴有时狂放，扁舟上、绿水澄潭。\n渔歌起，从他两岸，齐笑老翁憨。",
        "dynasty": "宋",
        "collection_info": null
    },
    {
        "uuid": "cceda1b743aef91c78254d78a6fb8a18",
        "title": "卜算子 人事几时穷",
        "author": "吕胜己",
        "content": "人事几时穷，我性偏宜静。\n世上谁无富贵心，到了须由命。\n闲里且偷安，醉后休教醒。\n醉里高歌妙入神，妙处君须听。",
        "dynasty": "宋",
        "collection_info": null
    },
    {
        "uuid": "74e3a9de1902b96c81aaf31b19e25e68",
        "title": "卜算子 梅蕾破香时",
        "author": "吕胜己",
        "content": "梅蕾破香时，雪后交光夜。\n何处飞来两玉蛾，体态双闲雅。\n纵目碧城楼，劝酒留云榭。\n唱底仙家古道情，分付知音者。",
        "dynasty": "宋",
        "collection_info": null
    },
    {
        "uuid": "f28a59317ade29b402c8c1b64a1e0032",
        "title": "瑞鹧鸪 与君蹑足共凭阑",
        "author": "吕胜己",
        "content": "与君蹑足共凭阑。\n俯视周回四面山。\n目静鲁邦心渺渺，气吞梦泽意闲闲。\n烟云变化更明晦，乌鹊忘机互往还。\n唤取黄尘冠盖客，暂来徙倚片时间。",
        "dynasty": "宋",
        "collection_info": null
    },
    {
        "uuid": "2f5df00f038c340e47848db94bc1ddeb",
        "title": "瑞鹧鸪 几时芟棘翦蒿蓬",
        "author": "吕胜己",
        "content": "几时芟棘翦蒿蓬。\n付我天然地一弓。\n乔木茂林森耸耸，遥岑叠嶂碧重重。\n水心台榭超尘表，楼上干坤跨域中。\n黄鹤巴陵千古事，那知不是此衰翁。",
        "dynasty": "宋",
        "collection_info": null
    },
    {
        "uuid": "75b0e3edb857b41d7a67a470f1a56fb6",
        "title": "感皇恩 秋意满江湖",
        "author": "吕胜己",
        "content": "秋意满江湖，雨轻风熟。\n上水扁舟片帆速。\n远山低岸，贪看浅红深绿。\n不知回柁尾，沧湾宿。\n推枕起来，举杯相属。\n休叹风尘为微禄。\n几年行路，但觉登临不足。\n且翻楚调入，清江曲。",
        "dynasty": "宋",
        "collection_info": null
    },
    {
        "uuid": "bc3a08615f150b4ec3fddf0fb29d8698",
        "title": "临江仙 忽忆裴公台上去",
        "author": "吕胜己",
        "content": "忽忆裴公台上去，远空秋气棱棱。\n万山一水秀还明。\n此时三楚客，何意续骚经。\n爱竹子犹参杖履，能诗候喜同登。\n赓酬不尽古今情。\n清风生白尘，侧月照疏星。",
        "dynasty": "宋",
        "collection_info": null
    },
    {
        "uuid": "8d4518cc2dde1fbda9f3bc77b54add69",
        "title": "好事近 风景好樵川",
        "author": "吕胜己",
        "content": "风景好樵川，郭外三洲烟渚。\n过尽古今清逸，奈天公不与。\n地灵人意会符同，留待烟霞侣。\n一棹轻舟开岸，弄滩声风雨。",
        "dynasty": "宋",
        "collection_info": null
    },
    {
        "uuid": "fb8ebecf9b87fdbf6015f51b3928c309",
        "title": "好事近 宿面浅匀妆",
        "author": "吕胜己",
        "content": "宿面浅匀妆，梅粉旋生春色。\n绣草冠儿宫样，系丁香新缬。\n凤檀槽上四条弦，轻□□□攧。\n恰似寻阳江畔，话长安时节。",
        "dynasty": "宋",
        "collection_info": null
    },
    {
        "uuid": "184709887fd8ddb6fe70b54d7f8aa178",
        "title": "鹊桥仙 银花千里",
        "author": "吕胜己",
        "content": "银花千里，玉阶三尺，远近高低一色。\n天公今岁被诗催，特地放、冬前四白。\n梅梢竹外，频频轻撼，嫌乱瑶芳素质。\n耐寒相对不胜清，毡帐底、偎红未得。",
        "dynasty": "宋",
        "collection_info": null
    },
    {
        "uuid": "ac3eee0904518425830e56eefc2fcd98",
        "title": "木兰花慢 残红吹尽了",
        "author": "吕胜己",
        "content": "残红吹尽了，换新绿、染疏林。\n正杜宇催归，行人贪路，天气轻阴。\n江亭旧游宴处，但瑶山、数叠晚云深。\n犹忆佳人敛黛，为予别泪盈襟。\n而今。\n旅况难禁。\n逢胜概、懒登临。\n念景熟难忘，情多易感，取次关心。\n平明又西去也，望关山、古道马骎骎。\n回首当年一梦，笑将浊酒重斟。",
        "dynasty": "宋",
        "collection_info": null
    },
    {
        "uuid": "5aeeb2dd99e28cd8114421a123d0b4d9",
        "title": "木兰花慢 无言凭燕几",
        "author": "吕胜己",
        "content": "无言凭燕几，爱香袅、博山炉。\n正暖日辉辉，晴云淡淡，千里平芜。\n田家尽收刈了，见牛羊、下垅暝烟孤。\n闻说丰年景致，老农击壤呜呜。\n狂夫。\n素乏良图。\n从上策、赋归欤。\n有千亩松筠，三洲风月，尽随吾初。\n凭谁去西塞岸，问玄真、此意果如何。\n寂寞无人共乐，醉乡是我华胥。",
        "dynasty": "宋",
        "collection_info": null
    },
    {
        "uuid": "e86133466b39bafee2cdfe6b9de83777",
        "title": "木兰花慢 对轩辕古镜",
        "author": "吕胜己",
        "content": "对轩辕古镜，照华发、短刁骚。\n念壮岁心情，平生志气，可笑徒劳。\n云中谩夸魏尚，请休论、定远说班超。\n总是黄粱一梦，怎如尘外逍遥。\n蛮徭。\n洞入云宵。\n算无分、到仙曹。\n愿归隐闽山，来临渭水，葺个云巢。\n楼居共、真仙伴侣，又有时、混迹入渔樵。\n且恁随缘玩世，帝乡路觉迢迢。",
        "dynasty": "宋",
        "collection_info": null
    },
    {
        "uuid": "3911e80c42e5ea8b28e3d71186a70e37",
        "title": "木兰花慢 朝天门外路",
        "author": "吕胜己",
        "content": "朝天门外路，路坦坦、走瑶京。\n悔年少狂图，争名远宦，为米孤征。\n星星。\n半凋鬓发，事千端、回首只堪惊。\n居士新来悟也，渭川小隐初成。\n临清。\n巧创幽亭。\n真富贵、享安荣。\n有猿鸟清讴，松篁森卫，桧柏双旌。\n蛙鸣。\n自然鼓吹，粲林华、前后锦围屏。\n须信早朝鸡唱，未如夜枕滩声。",
        "dynasty": "宋",
        "collection_info": null
    },
    {
        "uuid": "3782fd47f1ae16e9e07cb142719113db",
        "title": "木兰花慢 平生花恨少",
        "author": "吕胜己",
        "content": "平生花恨少，又那得、酒中愁。\n自禅板停参，蒲团悟罢，身世忘忧。\n南柯旧时太守，尽当年、富贵即时休。\n莫羡痴儿小子，心心念念封侯。\n优游。\n取次凝眸。\n春浩浩、思悠悠。\n爱万木欣荣，幽泉流注，好鸟勾舟，感生生、自然造化，玩吾心、此外复何求。\n应有知音共赏，定当一语相投。",
        "dynasty": "宋",
        "collection_info": null
    },
    {
        "uuid": "8da84c7b9b751f465120183685ed609c",
        "title": "柳梢青 叶下云行",
        "author": "吕胜己",
        "content": "叶下云行，亭皋风静，凉雨丝丝。\n断雁孤鸣，寒蛩相应，寂寂书帏。\n蒲团纸帐兰台。\n梦不到、邯郸便回。\n蚁穴荣华，人间功业，都恼人怀。",
        "dynasty": "宋",
        "collection_info": null
    },
    {
        "uuid": "af377adf4a68e2f65a13309802a75de8",
        "title": "鹧鸪天 竹树萧萧屋数椽",
        "author": "吕胜己",
        "content": "竹树萧萧屋数椽。\n平湖漫漫纳通川。\n有时竹杖芒鞋至，醉着山光水色间。\n成小隐，未经年。\n功名夷路稳加鞭。\n逢时且数中书考，他日还寻独乐园。",
        "dynasty": "宋",
        "collection_info": null
    },
    {
        "uuid": "d6d56bd0284d2ab896fc2ba50402a86d",
        "title": "鹧鸪天 记得追游故老家",
        "author": "吕胜己",
        "content": "记得追游故老家。\n红莲幕府在长沙。\n放船桥口秋随月，走马春园夜踏花。\n思往昔，谩咨磋。\n几番魂梦转天涯。\n葵轩老子今何在，岳麓风雩噪暮鸦。",
        "dynasty": "宋",
        "collection_info": null
    },
    {
        "uuid": "c1fca7c54ac8f505fba74f680069e682",
        "title": "鹧鸪天 一夜春寒透锦帏",
        "author": "吕胜己",
        "content": "一夜春寒透锦帏。\n满庭花露起多时。\n垒金梳子双双耍，铺翠花儿袅袅垂。\n人去后，信来稀。\n等闲屈指数归期。\n门前恰限行人至，喜鹊如何圣得知。",
        "dynasty": "宋",
        "collection_info": null
    },
    {
        "uuid": "e14b732e2ceb141bd97db4926384d557",
        "title": "鹧鸪天 日日楼心与画眉",
        "author": "吕胜己",
        "content": "日日楼心与画眉。\n松分蝉翅黛云低。\n象牙白齿双梳子，驼骨红纹小棹篦。\n朝暮宴，浅深杯。\n更阑生怕下楼梯。\n徐娘怪我今疏懒，不及庐郎年少时。",
        "dynasty": "宋",
        "collection_info": null
    },
    {
        "uuid": "7b782f7536dd92e94ceb8dd1a1a42433",
        "title": "鹧鸪天 纸帐虚明好醉眠",
        "author": "吕胜己",
        "content": "纸帐虚明好醉眠。\n博山轻袅水沉烟。\n了知世上都如梦，须信壶中别有天。\n知我者，为君言。\n道人有个好因缘。\n丹成有日归云路，且最梅花作地仙。",
        "dynasty": "宋",
        "collection_info": null
    },
    {
        "uuid": "fbbd454db4e0a7ef373bc52427e89a78",
        "title": "点绛唇 满路梅花",
        "author": "吕胜己",
        "content": "满路梅花，为谁开遍春风萼。\n短亭萧索。\n草草传杯酌。\n送子先归，我羡辽东鹤。\n他年约。\n瘦藤芒履。\n共子同丘壑。",
        "dynasty": "宋",
        "collection_info": null
    },
    {
        "uuid": "74be039779631ac3e738d39407c49db6",
        "title": "点绛唇 日月无根",
        "author": "吕胜己",
        "content": "日月无根，循环常共天难老。\n世间扰扰。\n只见闲烦恼。\n满酌高吟，便是今生了。\n还知道。\n旧时官好。\n几个新华表。",
        "dynasty": "宋",
        "collection_info": null
    },
    {
        "uuid": "e62f9f21f4603a901e6c95c1fc4dce5f",
        "title": "点绛唇 一叶扁舟",
        "author": "吕胜己",
        "content": "一叶扁舟，浮家来向江边住。\n这回归去。\n作个渔樵侣。\n不挂征帆，也莫遥双橹。\n天涯路。\n云山烟渚。\n总是留人处。",
        "dynasty": "宋",
        "collection_info": null
    },
    {
        "uuid": "b5b6c642feeb8ec101e874b84dfbfd56",
        "title": "点绛唇 桂子飘香",
        "author": "吕胜己",
        "content": "桂子飘香，江南秋老霜风作。\n自怜漂泊。\n几度伤离索。\n孤馆迢迢，满引村醪酌。\n情无着。\n好音难托。\n又失黄花约。",
        "dynasty": "宋",
        "collection_info": null
    },
    {
        "uuid": "32f6c383d71ea40ff67b4e4c792659d2",
        "title": "点绛唇 瑞气盈门",
        "author": "吕胜己",
        "content": "瑞气盈门，神仙谪下看看到。\n已知消耗。\n弧矢呈祥了。\n种德阴功，自有多男报。\n还知道。\n果生蓬岛。\n不比人间早。",
        "dynasty": "宋",
        "collection_info": null
    },
    {
        "uuid": "af22123001c967c26edb614422cab7e4",
        "title": "鱼游春水 林梢听布谷",
        "author": "吕胜己",
        "content": "林梢听布谷。\n郭外舒怀仍快目。\n平田浩荡，虢虢泉鸣暗谷。\n香稻吐芒针棘细，秀麦遥风波浪绿。\n山童野老，意亲情热。\n我待休官弃禄。\n屏迹幽闲安退缩。\n渭三千亩修篁，巑巑绀玉。\n顾盼滩流萦八节，呼吸湖光穿九曲。\n贪求自乐，尽忘尘俗。",
        "dynasty": "宋",
        "collection_info": null
    },
    {
        "uuid": "a6a70b1cbba01aa0c1dbd38038544082",
        "title": "霜天晓角 晓来风作",
        "author": "吕胜己",
        "content": "晓来风作。\n病怯春衫薄。\n郭外溪山明秀，红尘里、自拘缚。\n村酒频斟酌。\n野花遍绰约。\n十载人非物是，惊回首、梦初觉。",
        "dynasty": "宋",
        "collection_info": null
    },
    {
        "uuid": "f6eb4ac3726e9f939c6dee1199e8cd04",
        "title": "虞美人 疏风摆撼芙蓉沼",
        "author": "吕胜己",
        "content": "疏风摆撼芙蓉沼。\n垅上梅英小。\n谁家姊妹去寻芳。\n粉面云鬟参杂、汉宫妆。\n邯郸奏罢宫中乐。\n邂逅同杯酌。\n老来花酒制颓龄。\n为爱嫣然娇靥、斗盈盈。",
        "dynasty": "宋",
        "collection_info": null
    },
    {
        "uuid": "49c4b93418bdf5797a21b1924e8ad6ae",
        "title": "虞美人 年年冬后心情快",
        "author": "吕胜己",
        "content": "年年冬后心情快。\n常是留宾醉。\n尊前笑靥粲金钿。\n更有半黄枨橘、满堆盘。\n人人爱道休官去。\n总是闲言语。\n古今文士与贤才。\n为甚独高陶令、赋归来。",
        "dynasty": "宋",
        "collection_info": null
    },
    {
        "uuid": "ea29bc76d5c096623abc83a3cfe8ee6d",
        "title": "虞美人 横波清翦西湖水",
        "author": "吕胜己",
        "content": "横波清翦西湖水。\n黛拂吴山翠。\n藕丝衫子水沈香。\n坐久冰肌玉骨、起微凉。\n金徽泛柳听佳句。\n叠叠胎仙舞。\n曲终松下小盘桓。\n风露泠泠、直欲便骖鸾。",
        "dynasty": "宋",
        "collection_info": null
    },
    {
        "uuid": "6c3f92cdaf60fd371933a59ecbae2b7f",
        "title": "菩萨蛮 遥山几叠天边碧",
        "author": "吕胜己",
        "content": "遥山几叠天边碧。\n故教遮断天涯客。\n楼倚暮云端。\n春风罗袖寒。\n与君千里别。\n共此关山月。\n皓月一般明。\n君心怎敢凭。",
        "dynasty": "宋",
        "collection_info": null
    },
    {
        "uuid": "1650fedcc9a693c86184b3772c52e4ec",
        "title": "菩萨蛮 岭猿啸罢千山碧",
        "author": "吕胜己",
        "content": "岭猿啸罢千山碧。\n小庵虚室团团白。\n庵在小山头。\n从来少客游。\n道人方打坐。\n举袖来迎我。\n问我此来因。\n拈花与道人。",
        "dynasty": "宋",
        "collection_info": null
    },
    {
        "uuid": "3d837af1b360d4f017cd645bd8bb44d0",
        "title": "南歌子 湛露凉亭馆",
        "author": "吕胜己",
        "content": "湛露凉亭馆，香风散芰荷。\n晚来月色似金波。\n间绿围红、同伴雪儿歌。\n年少风流足，情深欢会多。\n佳人月下拜嫦娥。\n不似隔年牛女、望星河。",
        "dynasty": "宋",
        "collection_info": null
    },
    {
        "uuid": "84eab7286c64e34de08460ced6537d3a",
        "title": "八声甘州 自秋来、多病意无聊",
        "author": "吕胜己",
        "content": "自秋来、多病意无聊，不作渭山游。\n想兰菊凋疏，松筠茂密，亭馆清幽。\n四望遥山万叠，叠叠翠光浮。\n人道蓬莱岛，仿佛瀛洲。\n居士心迷丘壑，念迂疏老懒，难觅封侯。\n看才能成事业，且自抽头。\n携老稚、团栾百口，要他年、在此作菟裘。\n无言也，此生心事，都付东流。",
        "dynasty": "宋",
        "collection_info": null
    },
    {
        "uuid": "7fddaa71034e2efa11db05375369860a",
        "title": "如梦令 花上娇莺哑咤",
        "author": "吕胜己",
        "content": "花上娇莺哑咤。\n着色江南图画。\n可惜好春风，有酒无人同把。\n拚舍。\n拚舍。\n独醉好天良夜。",
        "dynasty": "宋",
        "collection_info": null
    },
    {
        "uuid": "4e4809793d46f5496b88984c09b33d82",
        "title": "如梦令 王谢堂前旧燕",
        "author": "吕胜己",
        "content": "王谢堂前旧燕。\n毕竟情高意远。\n只恐宠恩深，后会不教人见。\n深劝。\n深劝。\n不枉追欢一遍。",
        "dynasty": "宋",
        "collection_info": null
    },
    {
        "uuid": "95cf179a6b07f0d2cdbcba0cf1f15ca1",
        "title": "如梦令 梅雪渐当时候",
        "author": "吕胜己",
        "content": "梅雪渐当时候。\n访问全无消耗。\n凭杖小阳春，催取南枝先到。\n然后。\n然后。\n雪月交光同照。",
        "dynasty": "宋",
        "collection_info": null
    },
    {
        "uuid": "30801586fb99e60a23977c555e2cfdc7",
        "title": "西江月 日日齐眉举案",
        "author": "吕胜己",
        "content": "日日齐眉举案，年年劝酒持觥。\n今年着意寿卿卿。\n幼稚绵绵可庆。\n官冷未尝贫贱，家肥胜似功名。\n所为方便合人情。\n管取前途更永。",
        "dynasty": "宋",
        "collection_info": null
    },
    {
        "uuid": "45f481c6d63745fbbb78ae467808b1bd",
        "title": "渔家傲 长记浔阳江上宴",
        "author": "吕胜己",
        "content": "长记浔阳江上宴。\n庚公楼上凭阑遍。\n北望淮山连楚甸。\n真伟观。\n中原气象依稀见。\n漂泊江湖波浪远。\n依然身在蛮溪畔。\n愁里不知时节换。\n春早晚。\n杜娟声里飞花满。",
        "dynasty": "宋",
        "collection_info": null
    },
    {
        "uuid": "8b66bda699ccbb3fb06cd0cdcdb1628b",
        "title": "渔家傲 闻道西洲梅已放",
        "author": "吕胜己",
        "content": "闻道西洲梅已放。\n几时乘兴同寻访。\n稚子携壶翁策杖。\n徐徐往。\n青山绿水皆堪赏。\n满月当空川晃晃。\n却呼艇子遥双桨。\n几阵浓香新酝酿。\n波溶漾。\n宛然身在西湖上。",
        "dynasty": "宋",
        "collection_info": null
    },
    {
        "uuid": "7112911468d2613bdb65111efb58e56c",
        "title": "渔家傲 特为梅花来渭水",
        "author": "吕胜己",
        "content": "特为梅花来渭水。\n有人折得横梢至。\n粉毖香悭春意未。\n多应是。\n江南信息争先寄。\n水绿山青风日美。\n此时正惬幽人意。\n驱使风光佳句里。\n□满纸。\n却将旧日诗词比。",
        "dynasty": "宋",
        "collection_info": null
    },
    {
        "uuid": "4383d8874d906c3faae2d7be6c301a31",
        "title": "杏花天 当年悔我抛生计",
        "author": "吕胜己",
        "content": "当年悔我抛生计。\n趁升斗、蛮乡远地。\n谁知事向无心起。\n回首邯郸梦里。\n风雪满□□□□。\n最好处、吴头楚尾。\n青山本是强人意。\n更时见、梅花助美。",
        "dynasty": "宋",
        "collection_info": null
    },
    {
        "uuid": "730176b403e7e49e0da1ab14597f885b",
        "title": "感皇恩 君欲问予年",
        "author": "唐致政",
        "content": "君欲问予年，八十有七。\n百岁十分尚留一。\n世间滋味，尝尽酸碱苦涩。\n时今倒食蔗、无甜汁。",
        "dynasty": "宋",
        "collection_info": null
    },
    {
        "uuid": "78cc0a8b42f9d0af1ee662050e447795",
        "title": "浣溪沙 夏半阳乌景最长",
        "author": "楼锷",
        "content": "夏半阳乌景最长。\n小池不断藕花香。\n电影雷声催急雨，十分凉。\n芡剥明珠随意嚼，瓜分琼玉趁时尝。\n双枪堂深新酿好，且传觞。",
        "dynasty": "宋",
        "collection_info": null
    },
    {
        "uuid": "e5ea796e935d4e6d1ad451545d514a31",
        "title": "洞仙歌 飞梁压水",
        "author": "林外",
        "content": "飞梁压水，虹影澄清晓。\n橘里渔村半烟草。\n今来古往，物是人非，天地里，唯有江山不老。\n雨巾风帽。\n四海谁知我。\n一剑横空几番过。\n按玉龙、嘶未断，月冷波寒，归去也、林屋洞天无锁。\n认云屏烟障是吾庐，任满地苍苔，年年不扫。",
        "dynasty": "宋",
        "collection_info": null
    },
    {
        "uuid": "f92f778147c4d239b042006bdc79dc78",
        "title": "西江月 南国秋光过二",
        "author": "梁安世",
        "content": "南国秋光过二，宾鸿未带初寒。\n洞中驼褐已嫌单。\n洞口犹须挥扇。\n夕照千峰互见，晴空万象都还。\n羡他渔艇系澄湾。\n敧枕玻璃一片。",
        "dynasty": "宋",
        "collection_info": null
    },
    {
        "uuid": "e65fae02a0b239d6ff3629a1e21d03dc",
        "title": "望海潮 梅天雨歇",
        "author": "黄岩叟",
        "content": "梅天雨歇，柳堤风定，江浮画鹢纵横。\n瀛女弄萧，冯夷伐鼓，云间凤咽鼍鸣。\n波面走长鲸。\n卷怒涛来往，搅碎沧溟。\n两岸游人笑语，罗绮间簪缨。\n灵均逝魄无凭。\n但湘沅一水，到底澄清。\n菰黍万家，丝桐五彩，年年吊古深情。\n锦帜片霞明。\n使操舟妙手，翻动心旌。\n向晚鱼龙戏罢，千里浪花平。",
        "dynasty": "宋",
        "collection_info": null
    },
    {
        "uuid": "13f211bc22fe8afe6bb2fff9d0e9ac30",
        "title": "多丽 淡云收、晓来春满湘中",
        "author": "富ノ",
        "content": "淡云收、晓来春满湘中。\n柳如烟、花枝如糁，万红千翠织浓。\n照帘旌、微穿丽日，动罗幕、轻转香风。\n天上良辰，人间淑景，生贤和气显殊锺。\n映时表、南山北斗，相并两穹崇。\n须知道、英明罕此，文武谁同。\n奉慈亲、承颜戏彩，更闻吉梦占熊。\n扫蛮氛、遂清三楚，定徐方、行策元功。\n趣召遄归，康时佐主，指挥谈笑虏巢空。\n寿觞举、器舟斟海，不用水精锺。\n休辞醉，千龄会遇，美事重重。",
        "dynasty": "宋",
        "collection_info": null
    },
    {
        "uuid": "766796010140f3b733dd3c9f9aa7f5df",
        "title": "水调歌头 香亲紫荷陌",
        "author": "邵怀英",
        "content": "香亲紫荷陌，和气满长沙。\n黄堂庶寝春晓，风软碧幢遮。\n天遣武夷仙客，来掌元戎金印，千骑拥高牙。\n收了绿林啸，喜动紫薇花。\n青藜杖，鸿宾略，属公家。\n长城应与借一，天语屡褒嘉。\n且伴彩衣行乐，指日丝纶飞诏，归去凤池夸。\n千岁祝眉寿，福海浩无涯。",
        "dynasty": "宋",
        "collection_info": null
    },
    {
        "uuid": "e8e270c56b6abb28efb7003eb9698828",
        "title": "水龙吟 韶华迤逦三春暮",
        "author": "赵长卿",
        "content": "韶华迤逦三春暮。\n飞尽繁红无数。\n多情为与，牡丹长约，年年为主。\n晓露凝香，柔条千里，轻盈清素。\n最堪怜，玉质冰肌婀娜，江梅谩休争妒。\n翠蔓扶疏隐映，似碧纱笼罩，越溪游女。\n从前爱惜娇姿，终日愁风怕雨。\n夜月一帘，小楼魂断，有思量处。\n恐因循易嫁，东风烂熳，暗随春去。",
        "dynasty": "宋",
        "collection_info": null
    },
    {
        "uuid": "38b0ced85dd81429baf525340016e0dd",
        "title": "念奴娇 小春时候",
        "author": "赵长卿",
        "content": "小春时候，见早梅吐玉，裁琼妆白。\n点点枝头光照眼，恼损柔肠情客。\n暗里芳心，出群标致，经岁成疏隔。\n如今风韵，何人依旧冰雪。\n冷艳潇洒天然，香姿肯易许，游蜂狂蝶。\n夜半黄昏担带了，多少清风明月。\n宋玉虽悲，元超虽恨，见了千愁歇。\n东君还许，有情取次攀折。",
        "dynasty": "宋",
        "collection_info": null
    },
    {
        "uuid": "3f41f25127077685b1d8627a38261f9d",
        "title": "满庭芳 爆竹声飞",
        "author": "赵长卿",
        "content": "爆竹声飞，屠苏香钿，华堂歌舞催春。\n百年消息，经半已凌人。\n念我功名冷落，又重是、一岁还新。\n惊心事，安仁华鬓，年少已逡巡。\n明知生似寄，何须苦苦，役慕蹄轮。\n最难忘、通经好学沈沦。\n况是读书万卷，辜负他、此志难伸。\n从今去，灯窗勉进，云路岂无因。",
        "dynasty": "宋",
        "collection_info": null
    },
    {
        "uuid": "0fdcb5bf5bb17bbf41348c0e4d545e22",
        "title": "花心动 风软寒轻",
        "author": "赵长卿",
        "content": "风软寒轻，暗香飘、扑面无限清楚。\n乍淡乍浓，应想前村，定是早梅初吐。\n马儿行过坡儿下，危桥外、竹梢疏处。\n半斜露。\n花花蕊蕊，灿然满树。\n一晌看花凝伫。\n因念我西园，玉英真素。\n最是系心，婉娩精神，伴得水云仙侣。\n断肠没奈人千里，无计向、钗头频窥。\n泪如雨。\n那堪又还日暮。",
        "dynasty": "宋",
        "collection_info": null
    },
    {
        "uuid": "585d05bb7f77b8741afb527216e3202c",
        "title": "踏莎行 柳暗披风",
        "author": "赵长卿",
        "content": "柳暗披风，桑柔宿雨。\n一番绿遍江头树。\n莺花已过苦无多，看看又是春归去。\n病酒情怀，光阴如许。\n闲愁俏没安排处。\n新来着意与兜笼，身心苦役伊知否。",
        "dynasty": "宋",
        "collection_info": null
    },
    {
        "uuid": "b7a2f25b1fea68551510fbdf4f0e6589",
        "title": "南歌子 春色烘衣暖",
        "author": "赵长卿",
        "content": "春色烘衣暖，宫梅破鼻香。\n尽驱和气入兰堂。\n又是轻云微雨、下巫阳。\n酒带欢情重，醺醺气味长。\n晚来拂拭略梳妆。\n笑指一钩新月、上迥廊。",
        "dynasty": "宋",
        "collection_info": null
    },
    {
        "uuid": "43b94d9f2e0c96bc52aca1689df3ff60",
        "title": "蝶恋花 宿雨新晴天色好",
        "author": "赵长卿",
        "content": "宿雨新晴天色好。\n秾李夭桃，一霎都开了。\n燕子归来深院悄。\n柳绵铺迳无人扫。\n咫尺莺花还又老。\n绿入闲阶，只有青青草。\n参揣前期谁可表。\n此情不语知多少。",
        "dynasty": "宋",
        "collection_info": null
    },
    {
        "uuid": "0947722809ef363559a2fc6574704757",
        "title": "鹧鸪天 镂玉裁琼莫比香",
        "author": "赵长卿",
        "content": "镂玉裁琼莫比香。\n娉婷枝上殢春光。\n风流别有千般韵，割舍昏沈入醉乡。\n蜂共蝶，尽干忙。\n檀心知未肯寻常。\n从来诗苦人消瘦，乞与幽窗富锦囊。",
        "dynasty": "宋",
        "collection_info": null
    },
    {
        "uuid": "6f42f4e991d556dc7333e6704955e9a1",
        "title": "鹧鸪天 蜂蜜酿成花已飞",
        "author": "赵长卿",
        "content": "蜂蜜酿成花已飞。\n海棠次第雨胭脂。\n园林检点春归也，只有萦风柳带垂。\n情默默，恨依依。\n可人天气日长时。\n东风恰好寻芳去，何事驱弛作别离。",
        "dynasty": "宋",
        "collection_info": null
    },
    {
        "uuid": "0cb18efc525a8c8ac7733a93cfe2dadb",
        "title": "江神子・江城子 年年长见傲寒林",
        "author": "赵长卿",
        "content": "年年长见傲寒林。\n压群英。\n有馀清。\n曾被芳心，红日恼诗情。\n玉质暗香无限意，偏婉娩，尽轻盈。\n今年潇洒照歧亭。\n更芳馨。\n也峥嵘。\n无奈多情，终是惜飘零。\n谁与东君收拾取，怕风雨，挫瑶琼。",
        "dynasty": "宋",
        "collection_info": null
    },
    {
        "uuid": "4bb65e1063d6ec214c9d0f2ef188d24c",
        "title": "南歌子 春思浓如酒",
        "author": "赵长卿",
        "content": "春思浓如酒，离心乱似绵。\n一川芳草绿生烟。\n客里因循、重过艳阳天。\n屈指归期近，愁眉泪洒然。\n无端还被此情牵。\n为问桃源、还有再逢缘。",
        "dynasty": "宋",
        "collection_info": null
    },
    {
        "uuid": "efff62a2f495d4497a202ee1a3099c06",
        "title": "临江仙 忆昔去年花下饮",
        "author": "赵长卿",
        "content": "忆昔去年花下饮，团蛮争看酴醿。\n酒浓花艳两相宜。\n醉中尝记得，裙带写新诗。\n还是春光惊已暮，此身犹在天涯。\n断肠无奈苦相思。\n忧心徒耿耿，分付与他谁。",
        "dynasty": "宋",
        "collection_info": null
    },
    {
        "uuid": "ad6cb196aee541a6a2c64d422068df23",
        "title": "一丛花 柳莺啼晓梦初惊",
        "author": "赵长卿",
        "content": "柳莺啼晓梦初惊。\n香雾入帘清。\n胭脂淡注宫妆雅，似文君、犹带春酲。\n芳心婉娩，媚容绰约，桃李总消声。\n相如春思正萦萦。\n无奈惜花情。\n曲栏小槛幽深处，与殷勤、遮护娉婷。\n姚黄魏紫，十分颜色，终不似轻盈。",
        "dynasty": "宋",
        "collection_info": null
    },
    {
        "uuid": "44742edd0e097627e982ad8175c1ebba",
        "title": "青玉案 天涯目断江南路",
        "author": "赵长卿",
        "content": "天涯目断江南路。\n见芳草，迷风絮。\n绿暗花梢春几许。\n小桃寂寞，海棠零乱，飞尽胭脂雨。\n子规声里山城暮。\n月挂西南梦回处。\n满抱离愁推不去。\n双眉百皱，寸肠千缕，若事凭鳞羽。",
        "dynasty": "宋",
        "collection_info": null
    },
    {
        "uuid": "170d032894a9e2857b69bc73b7f2b5b4",
        "title": "醉蓬莱 是三春已暮",
        "author": "赵长卿",
        "content": "是三春已暮，浪蕊彤残，牡丹零落。\n独殿清和，有佳名芍药。\n浅浅芳业，绣幢鼎鼎，更艳香绰约。\n浑似扬州，画楼卷起，翠帘红幕。\n倚槛轻盈，万娇千媚，故整霞裙，笑花寂寞。\n太守风流，拥笙歌围着。\n坐上诗人，二千里外，念此身飘泊。\n客眼看花，归心对酒，番成萧索。",
        "dynasty": "宋",
        "collection_info": null
    },
    {
        "uuid": "7b46f2c87b9a7dab1ba7a9f4832319e8",
        "title": "雨中花慢 宿霭凝阴",
        "author": "赵长卿",
        "content": "宿霭凝阴，天气未晴，峭寒勒住群葩。\n倚栏无语，羞辜负年华。\n柳媚梢头翠眼，桃蒸原上红霞。\n可堪那、尽日狂风荡荡，细雨斜斜。\n东君底事，无奈薄幸，着意残害莺花。\n惟是我，惜春情重，说奈咨磋。\n故与殷勤索酒，更将油幕高遮。\n对花欢笑，从教风雨，着醉酬他。",
        "dynasty": "宋",
        "collection_info": null
    },
    {
        "uuid": "f16826c99c72bd5af9e75d8c4b78c658",
        "title": "蓦山溪 晓来雨霁",
        "author": "赵长卿",
        "content": "晓来雨霁。\n弱柳摇新翠。\n丽日媚东风，正不暖不寒天气。\n幽禽弄舌，花上诉春光，高一饷，低一饷，清喨圆还碎。\n那知时势。\n春亦元无意。\n草木自敷荣，似人生、功名富贵。\n我咱谙分，随有亦随无，不妒富，不憎贫，歌酒闲游戏。",
        "dynasty": "宋",
        "collection_info": null
    },
    {
        "uuid": "5422fd72c6475db159ab5d983e526e94",
        "title": "蝶恋花 芍药开残春已尽",
        "author": "赵长卿",
        "content": "芍药开残春已尽。\n红浅香干，蝶子迷花阵。\n阵是清和人正困。\n行云散后空留恨。\n小字金书频与问。\n意曲心诚，未必他能信。\n千结柔肠愁寸寸。\n钿钗几日重相近。",
        "dynasty": "宋",
        "collection_info": null
    },
    {
        "uuid": "3d25a01d25219ae9e252dd6412dc5a21",
        "title": "虞美人 江梅虽是孤芳早",
        "author": "赵长卿",
        "content": "江梅虽是孤芳早。\n争似酴醿好。\n凡红飞尽草妻迷。\n婀娜枝头才见、细腰肢。\n玉容消得仙源惜。\n满架香堆白。\n檀心应共酒相宜。\n割舍花前猛饮、倒金卮。",
        "dynasty": "宋",
        "collection_info": null
    },
    {
        "uuid": "982f517aa31c7ecdda0547c20269f97e",
        "title": "虞美人 冰塘浅绿生芳草",
        "author": "赵长卿",
        "content": "冰塘浅绿生芳草。\n枝上青梅小。\n柳眉愁黛为谁开。\n似向东君、喜见故人来。\n碧桃销恨犹堪爱。\n妃子今何在。\n风光小院酒尊同。\n向晚一钩新月、落花风。",
        "dynasty": "宋",
        "collection_info": null
    },
    {
        "uuid": "72dae0394436a387dedd5ba682012cc5",
        "title": "江神子・江城子 小溪清浅照孤芳",
        "author": "赵长卿",
        "content": "小溪清浅照孤芳。\n蕊珠娘。\n暗传香。\n春染粉容，清丽傅宫妆。\n金缕翠蝉曾记得，花密密、过雕墙。\n而今冷落水云乡。\n念平康。\n转情伤。\n梦断巫云，空恨楚襄王。\n冰雪肌肤消瘦损，愁满地、对斜阳。",
        "dynasty": "宋",
        "collection_info": null
    },
    {
        "uuid": "abe1393fc8e3c19cca8328e9473e2126",
        "title": "醉蓬莱 是平分秋色",
        "author": "赵长卿",
        "content": "是平分秋色，梦草池塘，暖风帘幕。\n昨夜三台，灿天边芝角。\n自是君家，庆流泽远，降生申崧岳。\n厚德温良，高才粹雅，渊源学博。\n何事丹墀，尚淹阔步，未许中原，少勤方略。\n且对笙歌，醉黄金错落。\n蕊洞珠宫，媚人桃李，趁青春绰约。\n绿意红情，成阴结子，五云楼阁。",
        "dynasty": "宋",
        "collection_info": null
    },
    {
        "uuid": "b94960f2442c80920343221f5677aba4",
        "title": "临江仙 春事犹馀十日",
        "author": "赵长卿",
        "content": "春事犹馀十日，吴蚕早已三眠。\n多情忍对落花前。\n酴醿飘暖雪，荷叶媚晴天。\n香淡无心浸酒，绿浮可意邀船。\n时光堪恨也堪怜。\n单衣三月暮，歌扇一番圆。",
        "dynasty": "宋",
        "collection_info": null
    },
    {
        "uuid": "118ac87d0c13ff2766921a63cf1e67ec",
        "title": "青玉案 去年社日东风里",
        "author": "赵长卿",
        "content": "去年社日东风里。\n向三径、开桃李。\n脆管危弦随意起。\n绿阴红影，暖香繁蕊，伴我醺醺醉。\n今年社日空垂泪。\n客舍看花甚情意。\n江上危楼愁独倚。\n欲将心事，巧凭来燕，说与人憔悴。",
        "dynasty": "宋",
        "collection_info": null
    },
    {
        "uuid": "b0d176001b4c84cac85c5673439e037e",
        "title": "南歌子 枝上红飞尽",
        "author": "赵长卿",
        "content": "枝上红飞尽，梢头绿已匀。\n游丝柳絮媚青春。\n向晚暖风帘幕、练光新。\n春已匆匆去，那堪话别情。\n刘郎几日便登程。\n告你觅些欢笑、送行人。",
        "dynasty": "宋",
        "collection_info": null
    },
    {
        "uuid": "354527cf3ecb8dc72dd02a4c9c187b65",
        "title": "醉落魄・一斛珠 麦畦匀绿",
        "author": "赵长卿",
        "content": "麦畦匀绿。\n枝头屑屑飞梅玉。\n伤心何事人南北。\n断尽回肠，忍听阳关曲。\n倚窗青荫亭亭竹。\n好风敲动声相续。\n夜阑怕见银台烛。\n会得离情，他也泪速速。",
        "dynasty": "宋",
        "collection_info": null
    },
    {
        "uuid": "d2dc5ade51d1db86adff4606b11b8d18",
        "title": "点绛唇 密雨随风",
        "author": "赵长卿",
        "content": "密雨随风，咋来一夜檐声溜。\n奈何僝僽。\n官路梅花瘦。\n赋得多情，怕到春时候。\n如今一病非因酒。\n试问君知否。",
        "dynasty": "宋",
        "collection_info": null
    },
    {
        "uuid": "49520c4223a1b0d21eec7db1c4a4f145",
        "title": "点绛唇 春到垂杨",
        "author": "赵长卿",
        "content": "春到垂杨，嫩黄染就金丝软。\n丽晴新暖。\n涌翠千山远。\n为甚年年，眉向东风展。\n闲消遣。\n欲归犹懒。\n渔笛天将晚。",
        "dynasty": "宋",
        "collection_info": null
    },
    {
        "uuid": "6a0cf65a503b54b4a8c5fc3c5fcfc015",
        "title": "点绛唇 轻暖轻寒",
        "author": "赵长卿",
        "content": "轻暖轻寒，赏花天气春将半。\n柳摇金线。\n求友莺相唤。\n玉腕蛾眉，意眼频频眄。\n歌喉软。\n玉卮受劝。\n一醉应相拼。",
        "dynasty": "宋",
        "collection_info": null
    },
    {
        "uuid": "47a6c7b23929591ca1d015db01742b03",
        "title": "点绛唇 夜雨如倾",
        "author": "赵长卿",
        "content": "夜雨如倾，满溪添涨桃花水。\n落红铺地。\n枝上堆浓翠。\n去年如今，常伴酴醿醉。\n今年里。\n离家千里。\n独猛东风泪。",
        "dynasty": "宋",
        "collection_info": null
    },
    {
        "uuid": "03154edc3581f66d4f56ce2b45ccb6c6",
        "title": "点绛唇 啼鸟喃喃",
        "author": "赵长卿",
        "content": "啼鸟喃喃，恨春归去春谁管。\n日和风暖。\n绿暗闲庭院。\n还忆当年，绮席新相见。\n人已远。\n水流云散。\n空结多情怨。",
        "dynasty": "宋",
        "collection_info": null
    },
    {
        "uuid": "57fdd80b01c89eb6f6a8744ee2d806eb",
        "title": "鹧鸪天 弱质纤姿俪素妆",
        "author": "赵长卿",
        "content": "弱质纤姿俪素妆。\n水沈山麝郁幽香。\n直疑姑射来天上，要恼人间傅粉郎。\n简酿酒，枕为囊。\n更馀风味胜糖霜。\n肯如红紫空姚冶，谩惹游蜂戏蝶忙。",
        "dynasty": "宋",
        "collection_info": null
    },
    {
        "uuid": "89b69214867326b02a0238670edc4baa",
        "title": "鹧鸪天 玉容应不羡梅妆",
        "author": "赵长卿",
        "content": "玉容应不羡梅妆。\n檀心特地赛炉香。\n半臧密叶墙头女，勾引酡颜马上郎。\n樽乏酒，且倾囊。\n蟹螯糟熟似黏霜。\n一年光景浑如梦，可惜人生忙处忙。",
        "dynasty": "宋",
        "collection_info": null
    },
    {
        "uuid": "cd46bfa09c2e1c3a52a614c9dbc39d9b",
        "title": "鹧鸪天 洗尽铅华不着妆",
        "author": "赵长卿",
        "content": "洗尽铅华不着妆。\n一般真色自生香。\n飘飘何处凌波女，故故相迎马上郎。\n寻谱谍，发诗囊。\n绝胜梅萼嫁冰霜。\n故山寒食依然在，句引东坡旅兴忙。",
        "dynasty": "宋",
        "collection_info": null
    },
    {
        "uuid": "201429068434379093627c5a3f37d25f",
        "title": "鹧鸪天 镂玉裁琼学靓妆",
        "author": "赵长卿",
        "content": "镂玉裁琼学靓妆。\n不须沈水自然香。\n好随梅蕊妆宫额，肯似桃花误阮郎。\n羞傅粉，贱香囊。\n何劳傲雪与凌霜。\n新来句引无情眼，拼为东风一晌忙。",
        "dynasty": "宋",
        "collection_info": null
    },
    {
        "uuid": "31f5c6c6d4e7f31da412ca49ee71e73d",
        "title": "鹧鸪天 绰约肌肤巧样妆",
        "author": "赵长卿",
        "content": "绰约肌肤巧样妆。\n风流元自有清香。\n未应傅粉疑平叔，却笑荷花似六郎。\n浮蚁瓮，入诗囊。\n学人消瘦怯风霜。\n午窗一枕庄周梦，甘作花心粉蝶忙。",
        "dynasty": "宋",
        "collection_info": null
    },
    {
        "uuid": "53988b74e24d4f7166f86749760db41c",
        "title": "探春令 去年元夜",
        "author": "赵长卿",
        "content": "去年元夜，正钱塘，看天街灯烛。\n闹蛾儿转处，熙熙语笑，百万红妆女。\n今年肯把轻辜负。\n列荧煌千炬。\n趁闲身未老，良辰美景，款醉新歌舞。",
        "dynasty": "宋",
        "collection_info": null
    },
    {
        "uuid": "5603b662d3b2180c8c686e121b7b28a5",
        "title": "小重山 清晚窗前杜宇啼",
        "author": "赵长卿",
        "content": "清晚窗前杜宇啼。\n游仙惊梦醉，断魂迷。\n起来窗下看盆池。\n伤春去，消瘦不胜衣。\n柳陌记年时。\n行云音信杳、与心违。\n空教攒恨入双眉。\n人已远，红叶莫题诗。",
        "dynasty": "宋",
        "collection_info": null
    },
    {
        "uuid": "1f0b120a6ad90726e9c33551f8cbf5f8",
        "title": "小重山 绿示阴阴春已休",
        "author": "赵长卿",
        "content": "绿示阴阴春已休。\n群花飘尽也，不胜愁。\n游丝飞絮两悠悠。\n迷芳草，日暖雨初收。\n深院小迟留。\n好香烧一炷，细烟浮。\n更听羯鼓打梁州。\n恼人处，宿酒尚扶头。",
        "dynasty": "宋",
        "collection_info": null
    },
    {
        "uuid": "ce0a611a4da0f39219382ab253a7e735",
        "title": "菩萨蛮 梅花有意舒香粉",
        "author": "赵长卿",
        "content": "梅花有意舒香粉。\n舒香已得先春信。\n香与露华清。\n露浓愁杀人。\n酒多愁愈重。\n此意谁能共。\n泪湿染衣斑。\n夜霜金缕寒。",
        "dynasty": "宋",
        "collection_info": null
    },
    {
        "uuid": "c76c23695a7ea3cdb0fe447f0f40ce8a",
        "title": "菩萨蛮 梅花枝上东风软",
        "author": "赵长卿",
        "content": "梅花枝上东风软。\n朝来吹散真香远。\n雅淡有馀清。\n客心和泪倾。\n美人临别夜。\n月晃灯初灺。\n玉枕小屏山。\n眉尖曾细看。",
        "dynasty": "宋",
        "collection_info": null
    },
    {
        "uuid": "e2c504cdd7e2ccd9ba71bdd6ebeb3b8c",
        "title": "水龙吟 烟姿玉骨尘埃外",
        "author": "赵长卿",
        "content": "烟姿玉骨尘埃外，看自有神仙格。\n花中越样风流，曾是名标清客。\n月夜香魂，雪天孤艳，可堪怜惜。\n向枝间且作，东风第一，和羹事、期他日。\n闻道春归未识。\n问伊家、却知消息。\n当时恼杀林逋，空绕团栾千百。\n横管轻吹处，馀香散、阿谁偏得。\n寿阳宫、应有佳人，待与点、新妆额。",
        "dynasty": "宋",
        "collection_info": null
    },
    {
        "uuid": "de624a1dcda26c606bdce40fbae4fc9a",
        "title": "水龙吟 苇绡开得仙花",
        "author": "赵长卿",
        "content": "苇绡开得仙花，就中最有佳人似。\n香肌胜雪，千般揉缚，禁他风雨。\n缟夜精神，繁春标致，忍教孤负。\n怅潘郎去后，河阳满县，知他是、谁为主。\n多谢文章吏部。\n遇衔杯、不曾轻许。\n应知这底，无言情绪，难为分付。\n吹遍春风，耀残明月，总伤心处。\n待闲亭夜永，游人散后，作飞仙去。",
        "dynasty": "宋",
        "collection_info": null
    },
    {
        "uuid": "bd0db59e6eb2f383bda629d4d00f2eb7",
        "title": "水龙吟 天教占得如簧",
        "author": "赵长卿",
        "content": "天教占得如簧，巧声乍啭千娇媚。\n金衣衬着，风流模样，于中可是。\n红杏香中，绿杨阴处，多应饶你。\n向黄昏、苦苦娇啼怨别，那堪更、东风起。\n别有诗肠鼓吹。\n未关他、等闲俗耳。\n双柑斗酒，当时曾是，高人留意。\n南国春归，上阳花落，止添憔悴。\n念啼声欲碎，何人解作留春计。",
        "dynasty": "宋",
        "collection_info": null
    },
    {
        "uuid": "9d4e2d0cbf5c4e897d49e0501cbe74a8",
        "title": "水龙吟 淡烟轻霭蒙蒙",
        "author": "赵长卿",
        "content": "淡烟轻霭蒙蒙，望中乍歇凝晴昼。\n才惊一霎催花，还又随风过了。\n清带梨梢，晕含桃脸，添春多少。\n向海棠点点，香红染遍，分明是、胭脂透。\n无奈芳心滴碎，阻游人、踏青携手。\n檐头线断，空中丝乱，才晴却又。\n帘幕闲垂处，轻风送、一番寒峭。\n正留君不住，潇潇更下黄昏后。",
        "dynasty": "宋",
        "collection_info": null
    },
    {
        "uuid": "2971b92e97f77aa0b6d92dedb5fd4ba3",
        "title": "胜胜慢・声声慢 浓芳满地",
        "author": "赵长卿",
        "content": "浓芳满地，秀色连天，和烟带雨萋萋。\n几许芳心，还解报得春晖。\n当时谢郎梦里，似殷勤、传与新诗。\n却为甚、动长门怨感，南浦伤离。\n追想天涯行客，应解拥车轮，步步相随。\n惆怅如丝，正是欲断肠时。\n凭高望中不见，路悠悠、南北东西。\n春去也，怨王孙、犹自未归。",
        "dynasty": "宋",
        "collection_info": null
    },
    {
        "uuid": "e71b9a03a6b52aee392d20710b4b26f4",
        "title": "胜胜慢・声声慢 金垂烟重",
        "author": "赵长卿",
        "content": "金垂烟重，雪扬风轻，东风惯得多娇。\n秀色依依，偏应绿水朱楼。\n腰肢先来太瘦，更眉尖、惹得闲愁。\n牵情处，是张郎年少，一种风流。\n别后长堤目断，空记得当时，马上墙头。\n细雨轻烟，何处夕系扁舟。\n叮咛再须折赠，劝狂风、休挽长条。\n春未老，到成阴、终待共游。",
        "dynasty": "宋",
        "collection_info": null
    },
    {
        "uuid": "ad4cbe69d4a6fe775b0635ff9db5e566",
        "title": "南歌子 黯霭阴云覆",
        "author": "赵长卿",
        "content": "黯霭阴云覆，滂沱急雨飞。\n洗残枝上乱红稀。\n恰是退花天气、困人时。\n向晓春酲重，偎人起较迟。\n薄罗初见拭轻衣。\n笑拭新妆、须要剪酴醿。",
        "dynasty": "宋",
        "collection_info": null
    },
    {
        "uuid": "a612c63c187874d76f70c82ee0d34cf1",
        "title": "浣溪沙 寒食风霜最可人",
        "author": "赵长卿",
        "content": "寒食风霜最可人。\n梨花榆火一时新。\n心头眼底总宜春。\n薄暮归吟芳草路，落红深处鹧鸪声。\n东风疏雨唤愁生。",
        "dynasty": "宋",
        "collection_info": null
    },
    {
        "uuid": "186a443c158d33d45391e1b9249f453f",
        "title": "浣溪沙 柳老抛绵春已深",
        "author": "赵长卿",
        "content": "柳老抛绵春已深。\n夹衣初试晓寒轻。\n别离无奈此时情。\n先自愁怀容易感，不堪闻底子规声。\n西楼料得数回程。",
        "dynasty": "宋",
        "collection_info": null
    },
    {
        "uuid": "fc3be18dea16e07fb4a5c714087bd3d6",
        "title": "浣溪沙 不愤江梅喷暗香",
        "author": "赵长卿",
        "content": "不愤江梅喷暗香。\n春前腊后正凄凉。\n霜风雪月忍思量。\n斜倚幽林如有恨，玉鳞飞后转堪伤。\n时人那解识孤芳。",
        "dynasty": "宋",
        "collection_info": null
    },
    {
        "uuid": "01202ef3cea401386cc0674eac6801c2",
        "title": "朝中措 别来无事不思量",
        "author": "赵长卿",
        "content": "别来无事不思量。\n霜日最凄凉。\n凝想倚栏干处，攒眉应为萧郎。\n梅花岂管人消瘦，只恁自芬芳。\n寄语行人知否，梅花得似人香。",
        "dynasty": "宋",
        "collection_info": null
    },
    {
        "uuid": "9714585c288adc283d85d9974bac958e",
        "title": "昭君怨 隔叶乳鸦声软",
        "author": "赵长卿",
        "content": "隔叶乳鸦声软。\n啼断日斜影转。\n杨柳小腰肢。\n画楼西。\n役损风流心眼。\n眉上新愁无限。\n极目送云行。\n此时情。",
        "dynasty": "宋",
        "collection_info": null
    },
    {
        "uuid": "2b3bc442cb644b8a8038ba60582887ff",
        "title": "桃源忆故人 夜来一夜东风暖",
        "author": "赵长卿",
        "content": "夜来一夜东风暖。\n春到桃腮柳眼。\n对景可堪肠断。\n强把愁眉展。\n花期惹起归期念。\n前事从头忖遍。\n凝想水遥山远。\n空结相思怨。",
        "dynasty": "宋",
        "collection_info": null
    },
    {
        "uuid": "a5daff76398950a95c156bde3e55d16e",
        "title": "长相思 花飞飞",
        "author": "赵长卿",
        "content": "花飞飞。\n柳依依。\n帘卷东风日正迟。\n社前双燕归。\n药栏东，药栏西。\n记得当时素手携。\n弯弯月似眉。",
        "dynasty": "宋",
        "collection_info": null
    },
    {
        "uuid": "fe5f2db665bda16f4c082d2221c254f3",
        "title": "感皇恩 景物一番新",
        "author": "赵长卿",
        "content": "景物一番新，熙熙时候。\n小院融和渐长昼。\n东君有意，为怜纤腰消瘦。\n软风吹破眉间皱。\n袅袅枝头，轻黄微透。\n舞到春深转清秀。\n锦囊多感，又更新来伤酒。\n断肠无语凭栏久。",
        "dynasty": "宋",
        "collection_info": null
    },
    {
        "uuid": "7408364bb023a93e2928decd27711c15",
        "title": "探春令 笙歌间错华筵启",
        "author": "赵长卿",
        "content": "笙歌间错华筵启。\n喜新春新岁。\n菜传纤手青丝细。\n和气入、东风里。\n幡儿胜儿都姑媂。\n戴得更忔戏。\n愿新春已后，吉吉利利。\n百事都入意。",
        "dynasty": "宋",
        "collection_info": null
    },
    {
        "uuid": "ad42978aa483b2bfedb871c3ce589fb8",
        "title": "菩萨蛮 赤栏干外桃花雨",
        "author": "赵长卿",
        "content": "赤栏干外桃花雨。\n飞花已觉春归去。\n柳色碧依依。\n浓阴春昼迟。\n海棠红未破。\n匀糁胭脂颗。\n风雨也相饶。\n应怜粉面娇。",
        "dynasty": "宋",
        "collection_info": null
    },
    {
        "uuid": "df71c8d6fd06c4ccf07d98183b17a96e",
        "title": "丑奴儿・采桑子 牡丹已过酴醿谢",
        "author": "赵长卿",
        "content": "牡丹已过酴醿谢，飞尽繁花。\n浓翠啼鸦。\n绿水桥边卖酒家。\n年时携手寻春去，满引流霞。\n往事堪嚓。\n犹喜潘郎鬓未华。",
        "dynasty": "宋",
        "collection_info": null
    },
    {
        "uuid": "3ecdbbaef3be0a902a2a9db242edeb54",
        "title": "浣溪沙 帘卷轻风怜小春",
        "author": "赵长卿",
        "content": "帘卷轻风怜小春。\n荷枯菊悴正愁人。\n江梅喜见一枝新。\n料得主人偏爱惜，也应冰雪好精神。\n故园桃李莫生嗔。",
        "dynasty": "宋",
        "collection_info": null
    },
    {
        "uuid": "461298fd4fc9ecc29a93a79807e702cd",
        "title": "清平乐 楚梅娇小",
        "author": "赵长卿",
        "content": "楚梅娇小。\n好是霜天晓。\n宿酒恼人香暗绕。\n浸影碧波池沼。\n生成素淡芳容。\n不须抹黛匀红。\n准拟凝成阴结子，莫教枉费春工。",
        "dynasty": "宋",
        "collection_info": null
    },
    {
        "uuid": "c8733c1315fded5032069fad3fc6ad9b",
        "title": "清平乐 绮疏新晓",
        "author": "赵长卿",
        "content": "绮疏新晓。\n学语雏莺巧。\n烟暖瑶阶梧叶老。\n满地东风芳草。\n少年不合风流。\n偿他酒债花愁。\n望断绿芜春去，销魂懒上层楼。",
        "dynasty": "宋",
        "collection_info": null
    },
    {
        "uuid": "c094fdbfa8423afe575120dc526d51f4",
        "title": "更漏子 日彤彤",
        "author": "赵长卿",
        "content": "日彤彤，风荡荡。\n帘外柳花飞扬。\n红有限，绿无穷。\n雨晴芳径中。\n肠寸结。\n萦离别。\n还是去年时节。\n春暮也，子归啼。\n伤春三月时。",
        "dynasty": "宋",
        "collection_info": null
    },
    {
        "uuid": "b0107e33f55b503162457b062b63c693",
        "title": "诉衷情 檀心刻玉几千重",
        "author": "赵长卿",
        "content": "檀心刻玉几千重。\n开处对房栊。\n黄昏淡月笼艳，香与酒争浓。\n宜轻素，鄙轻红。\n思无穷。\n化工着意，南南北北，一种东风。",
        "dynasty": "宋",
        "collection_info": null
    },
    {
        "uuid": "6d86ca561daaf2b975e604b436e3ae6c",
        "title": "小重山 枝上杨花糁玉尘",
        "author": "赵长卿",
        "content": "枝上杨花糁玉尘。\n晚风扶起处，雪轻盈。\n扑人点点细无声。\n谁能惜，撩乱满江城。\n忍泪未须倾。\n十年追往事，叹流莺。\n晓来雨过转伤情。\n铺池绿，遣恨寄浮萍。",
        "dynasty": "宋",
        "collection_info": null
    },
    {
        "uuid": "635e384179b657332dd0763d8a0553aa",
        "title": "蝶恋花 绿尽烧痕芳草遍",
        "author": "赵长卿",
        "content": "绿尽烧痕芳草遍。\n不暖不寒，切莫辜良宴。\n罨画屏风开羽扇。\n薄罗衫子仙衣练。\n晚雨小池添水面。\n戏跃赪鳞，又向波心见。\n持酒伊听声宛转。\n樽前唱彻昭阳怨。",
        "dynasty": "宋",
        "collection_info": null
    },
    {
        "uuid": "8afc60444b12e873b47e93dd44bb19f9",
        "title": "鹧鸪天 梁上双双海燕归",
        "author": "赵长卿",
        "content": "梁上双双海燕归。\n故人应不寄新诗。\n柳梧阴里高还下，帘幕中间去复回。\n追盛事，忆乌衣。\n王家巷陌日沈西。\n兴亡无限惊心语，说与时人总不知。",
        "dynasty": "宋",
        "collection_info": null
    },
    {
        "uuid": "a8f10561cf0917661555725bea4118f1",
        "title": "鹧鸪天 谡谡东风作雨寒",
        "author": "赵长卿",
        "content": "谡谡东风作雨寒。\n无言独自凭栏干。\n绿肥红瘦春归去，恨逼愁侵酒怎宽。\n追往事，惜花残。\n残花往事总相关。\n风光台上伤心处，此意人休作等闲。",
        "dynasty": "宋",
        "collection_info": null
    },
    {
        "uuid": "d140c5d34835ddca7397582b4f16726e",
        "title": "探春令 新元才过",
        "author": "赵长卿",
        "content": "新元才过，渐融和气，先到帘帏。\n谩闲绕、柳径花蹊里。\n探看试、春来未。\n年时曾把春抛弃。\n与春光陪泪。\n待今春、日日花前沈醉。\n款细偎红翠。",
        "dynasty": "宋",
        "collection_info": null
    },
    {
        "uuid": "e9321f33f677df8c95913d9255778569",
        "title": "探春令 数声回雁",
        "author": "赵长卿",
        "content": "数声回雁。\n几番疏雨，东风回暖。\n甚今年、立得春来晚。\n过人日、方相见。\n缕金幡胜教先办。\n着工夫裁剪。\n到那时睹当，须教滴惜，称得梅妆面。",
        "dynasty": "宋",
        "collection_info": null
    },
    {
        "uuid": "ded4a3f4630bc873209c85015da1dd5d",
        "title": "探春令 冰檐垂箸",
        "author": "赵长卿",
        "content": "冰檐垂箸，雪花飞絮，时方严肃。\n向寻常摇曳，凡花野草，怎生敢夸红绿。\n江梅孤洁无拘束。\n只温然如玉。\n自一般天赋，风流清秀，总不同粗俗。",
        "dynasty": "宋",
        "collection_info": null
    },
    {
        "uuid": "62dbbe6fbe5143e5d3662c7c9268c8a9",
        "title": "探春令 而今风韵",
        "author": "赵长卿",
        "content": "而今风韵，旧时标致，总皆奇绝。\n再相逢还是，春前腊后，粉面凝香雪。\n芳心自与群花别。\n尽孤高清洁。\n那情怀最是，与人好处，冷淡黄昏月。",
        "dynasty": "宋",
        "collection_info": null
    },
    {
        "uuid": "ec5c628443a859efb117874a9a830e5e",
        "title": "探春令 雕墙风定",
        "author": "赵长卿",
        "content": "雕墙风定，绮窗烛灺，沈吟独坐。\n料雪霜深处，司花神女，暗里焚百和。\n恼人一阵香初过。\n把清愁熏破。\n更那堪得，冰姿玉貌，痛与惜则个。",
        "dynasty": "宋",
        "collection_info": null
    },
    {
        "uuid": "600355fe695537119e77992dbf733bd3",
        "title": "探春令 龟纱隔雾",
        "author": "赵长卿",
        "content": "龟纱隔雾，绣帘钩月，那时曾见。\n照影儿、觑了千回百转。\n素艳明于练。\n柔肠堆满相思愿。\n更重看几遍。\n是天然不用，施朱栊翠，羞损桃花面。",
        "dynasty": "宋",
        "collection_info": null
    },
    {
        "uuid": "3c14293ea7303a26bf608bbc52b8a73f",
        "title": "探春令 疏篱横出",
        "author": "赵长卿",
        "content": "疏篱横出，绿枝斜露，笑盈盈地。\n悄一似、初睹东邻女，有无限、风流意。\n半开折得琼瑰蕊。\n惹新香沾袂。\n放曲屏珠幌胆瓶儿里，伴我醺醺睡。",
        "dynasty": "宋",
        "collection_info": null
    },
    {
        "uuid": "74237f18c3afdbf5b637a8d8f18aa680",
        "title": "探春令 冰澌池面",
        "author": "赵长卿",
        "content": "冰澌池面。\n柳摇金线，春光无限。\n问梅花底事，收香藏蕊，到此方舒展。\n百花头上俱休管。\n且惊开俗眼。\n看绿阴结子，成功调鼎，有甚迟和晚。",
        "dynasty": "宋",
        "collection_info": null
    },
    {
        "uuid": "16d266b1bbc17ee271a39283c6da01c4",
        "title": "探春令 溪桥山路",
        "author": "赵长卿",
        "content": "溪桥山路。\n竹篱茅舍，凄凉风雨。\n被摧残沮挫，精神依旧，无奈相思苦。\n东君故与收拾取。\n忍教他尘土。\n向绿窗绣户，朱栏小槛，做个名花主。",
        "dynasty": "宋",
        "collection_info": null
    },
    {
        "uuid": "32d182c8a1977f0cb3f80777d5e30dad",
        "title": "探春令 雨孱风瘦",
        "author": "赵长卿",
        "content": "雨孱风瘦，雪欺霜妒，时光牢落。\n怎奈向、天与孤高出众，一任傍人恶。\n凡花且莫相嘲谑。\n尽强伊寂寞。\n便饶他、百计千方就做，酝藉如何学。",
        "dynasty": "宋",
        "collection_info": null
    },
    {
        "uuid": "71e3c30044b2c24613acd487ea446dd8",
        "title": "探春令 楼头月满",
        "author": "赵长卿",
        "content": "楼头月满。\n栏干风度，有人肠断。\n为多情、役得神魂撩乱。\n又被梅萦绊。\n对花沈醉应须拼。\n且尊前相伴。\n恨无端玉笛，穿帘透幕，好梦还惊散。",
        "dynasty": "宋",
        "collection_info": null
    },
    {
        "uuid": "2b853925faf7f04211a81a21cf656ccb",
        "title": "探春令 清江平淡",
        "author": "赵长卿",
        "content": "清江平淡，暗香潇洒，满林风露。\n渐枝上、也学杨花柳絮。\n轻逐春归去。\n东君着意勤遮护。\n总留他不住。\n幸西园别有，能言花貌，委曲关心愫。",
        "dynasty": "宋",
        "collection_info": null
    },
    {
        "uuid": "8e00db8121db63b752851386f110ad5d",
        "title": "宝鼎现 嚣尘尽扫",
        "author": "赵长卿",
        "content": "嚣尘尽扫，碧落辉腾，元宵三五。\n更漏永、迟迟停鼓。\n天上人间当此遇。\n正年少、尽香车宝马，次第追随士女。\n看往来、巷陌连甍，簇起星逑无数。\n政简物阜清闲处。\n听笙歌、鼎沸频举。\n灯焰暖、庭帏高下，红影相交知几户。\n恣欢笑、道今宵景色，胜前时几度。\n细算来、皇都此夕，消得喧传今古。\n排备绮席成行，炉喷袅、沈檀轻缕。\n睹遨游彩仗，疑是神仙伴侣。\n欲飞去、恨难留住。\n渐到蓬瀛步。\n愿永逢、恁时恁节，且与风光为主。",
        "dynasty": "宋",
        "collection_info": null
    },
    {
        "uuid": "21b70e2b21e015e864fb0d15538d8ee6",
        "title": "青玉案 梅黄又见纤纤雨",
        "author": "赵长卿",
        "content": "梅黄又见纤纤雨。\n客里情怀两眉聚。\n何处烟村啼杜宇。\n劝人归去，早思家转，听得声声苦。\n利名萦绊何时住。\n恼乱愁肠成万缕。\n满眼兴亡知几许。\n不如寻个，老松石畔，作个柴门户。",
        "dynasty": "宋",
        "collection_info": null
    },
    {
        "uuid": "e345e83363508ac5580d86ae4a6de715",
        "title": "烛影摇红 梅雪飘香",
        "author": "赵长卿",
        "content": "梅雪飘香，杏花开艳燃春昼。\n铜驼烟淡晓风轻，摇曳青青柳。\n海燕归来未久。\n向雕梁、初成对偶。\n日长人困，绿水池塘，清明时候。\n帘幕低垂，麝煤烟喷黄金兽。\n天涯人去杳无凭，不念东阳瘦。\n眉上新愁压旧。\n要消遣、除非殢酒。\n酒醒人静，月满南楼，相思还又。",
        "dynasty": "宋",
        "collection_info": null
    },
    {
        "uuid": "a77c505a15931c30cf0ece3f404c5ba8",
        "title": "念奴娇 银蟾光满",
        "author": "赵长卿",
        "content": "银蟾光满，弄馀辉、冷浸江梅无力。\n缓引柔条浮素蕊，横在闲窗虚壁。\n染纸挥毫，粉涂墨晕，不似今端的。\n天然造化，别是一般，清瘦踪迹。\n今夜翠葆堂深，梦回风定，因月才相识。\n先自离愁，那更被、晓角残更催逼。\n曙色将分，轻阴移尽，过眼难寻觅。\n江南图上，画工应为描得。",
        "dynasty": "宋",
        "collection_info": null
    },
    {
        "uuid": "630eff76067e3074abcffa870606a935",
        "title": "念奴娇 玉龙声杳",
        "author": "赵长卿",
        "content": "玉龙声杳，正瑶台曲舞，香山初彻。\n褪粉掐酥千万颗，满地平铺银雪。\n草褥香茵，苔钱买住，留待黄昏月。\n有人妆罢，对花凝伫愁绝。\n休更恨落羞开，东君情分，自古多离别。\n好把芳心收拾取，与个和羹人说。\n摆脱风尘，消停酸苦，终有成时节。\n浮花浪蕊，到头不是生活。",
        "dynasty": "宋",
        "collection_info": null
    },
    {
        "uuid": "726f9c4508c331262c4071b63c9fcdb7",
        "title": "阮郎归 和风暖日小层楼",
        "author": "赵长卿",
        "content": "和风暖日小层楼。\n人闲春事幽。\n杏花深处一声鸠。\n花飞水自流。\n寻旧梦，续扬州。\n眉山相对愁。\n忆曾和泪送行舟。\n清江古渡头。",
        "dynasty": "宋",
        "collection_info": null
    },
    {
        "uuid": "0d83f4adcdb865c29d07e9f377d8fad7",
        "title": "虞美人 东风卷尽辛夷雪",
        "author": "赵长卿",
        "content": "东风卷尽辛夷雪。\n逆旅清明节。\n黄昏烟雨失前山。\n陟遍朱栏、酒噤不禁寒。\n归来谁护衣篝火。\n倒拥文鸳卧。\n可堪连夜子规啼。\n唤得春归、人却未成归。",
        "dynasty": "宋",
        "collection_info": null
    },
    {
        "uuid": "19478a8bcdb6e1fd658b503fcbf17cba",
        "title": "念奴娇 兰枯菊槁",
        "author": "赵长卿",
        "content": "兰枯菊槁。\n是返魂香入，江南春早。\n谷静林幽人不见，梦与梨花颠倒。\n雪刻檀心，玉匀丰颊，妆趁严锺晓。\n海山么凤，绿衣何处飞绕。\n竹外孤袅一枝，古今解道，只有东坡老。\n莫倚广平心似铁，闲把珠玑挥扫。\n桃李舆台，冰霜宾客，月地还凄悄。\n暗香消尽，和羹心事谁表。",
        "dynasty": "宋",
        "collection_info": null
    },
    {
        "uuid": "8ca888e11b5ad1fa2409d2d9fd1eea19",
        "title": "玉楼春 江村百六春强半",
        "author": "赵长卿",
        "content": "江村百六春强半。\n拍拍池塘春水满。\n风团柳絮舞如狂，雨压橘花香不散。\n阴阴巷陌闲庭院。\n小立危栏羞燕燕。\n不知何事未还乡，除却青春谁作伴。",
        "dynasty": "宋",
        "collection_info": null
    },
    {
        "uuid": "5fcbb3530ce77886eb8af71f2144d461",
        "title": "谒金门 风又雨",
        "author": "赵长卿",
        "content": "风又雨。\n满地残红无数。\n花不能言莺解语。\n晓来啼更苦。\n把酒东皋日暮。\n抵死留春春去。\n拟倩杨花寻去处。\n杨花无定据。",
        "dynasty": "宋",
        "collection_info": null
    },
    {
        "uuid": "fdab2435df989a5da0bf56e435039ff4",
        "title": "菩萨蛮 杨花飞尽莺声涩",
        "author": "赵长卿",
        "content": "杨花飞尽莺声涩。\n杜娟唤得春归急。\n病酒起来迟。\n娇慵懒画眉。\n宝奁金鸭冷。\n重唤烧香饼。\n着意炼龙涎。\n纤纤手逴烟。",
        "dynasty": "宋",
        "collection_info": null
    },
    {
        "uuid": "be91c059b0b795dd9d4b4b670405ab06",
        "title": "画堂春 小亭烟柳水溶溶",
        "author": "赵长卿",
        "content": "小亭烟柳水溶溶。\n野花白白红红。\n恼人池上晚来风。\n吹损春容。\n又是清明天气，记当年、小院相逢。\n凭栏幽思几千重。\n残杏香中。",
        "dynasty": "宋",
        "collection_info": null
    },
    {
        "uuid": "ebb82c8501e3c2798c3fec7a68360292",
        "title": "画堂春 夜来暖趁海棠时",
        "author": "赵长卿",
        "content": "夜来暖趁海棠时。\n脸边匀透胭脂。\n乱红娇影困垂垂。\n睡损杨妃。\n多少肉温香润，朱唇绿鬓相偎。\n晚风何苦过台西。\n断送春归。",
        "dynasty": "宋",
        "collection_info": null
    },
    {
        "uuid": "499c14053a879e59bf704d6e390f4b67",
        "title": "卜算子 春水满江南",
        "author": "赵长卿",
        "content": "春水满江南，三月多芳草。\n幽鸟闲将远恨来，一一都啼了。\n不学鸳鸯老。\n回首临平道。\n人道长眉似远山，山不似长眉好。",
        "dynasty": "宋",
        "collection_info": null
    },
    {
        "uuid": "90ef96056c6c22c7f4a8e437063f8078",
        "title": "念奴娇 水边篱落独横枝",
        "author": "赵长卿",
        "content": "水边篱落独横枝，冉冉风烟岑寂。\n踏雪寻芳村路永，竹屋西头遥识。\n蕙草香销，小桃红未，醉眼惊春色。\n离愁何处，断肠无限陈迹。\n憔悴素脸朱唇，天寒日暮，倚栏干无力。\n岁晚天涯驿使远，难寄江南消息。\n自笑平生，怜清惜淡，故园曾亲植。\n百花虽好，问还有恁标格。",
        "dynasty": "宋",
        "collection_info": null
    },
    {
        "uuid": "2b69d6642869db4b322853fbdca11279",
        "title": "菩萨蛮 肩舆晓踏江头月",
        "author": "赵长卿",
        "content": "肩舆晓踏江头月。\n月华冷浸消残雪。\n雪月照疏篱。\n梅花三两枝。\n人怜花淡薄。\n花恨人牢落。\n不似那回时。\n醺醺醉玉肌。",
        "dynasty": "宋",
        "collection_info": null
    },
    {
        "uuid": "6d4470667113496d91ec5a3dcb46914b",
        "title": "点绛唇 开尽梅花",
        "author": "赵长卿",
        "content": "开尽梅花，雪残庭户春来早。\n岁华偏好。\n只恐催人老。\n惟有诗情，犹被花枝恼。\n金樽倒。\n共成欢笑。\n终是清狂少。",
        "dynasty": "宋",
        "collection_info": null
    },
    {
        "uuid": "94223e2d51852466a3990367baa849bd",
        "title": "鹧鸪天 手种梅花三四株",
        "author": "赵长卿",
        "content": "手种梅花三四株。\n要看冰霜照清臞。\n朝来几朵茅檐下，竹外江头恐不如。\n凝玉面，吐香须。\n莫嫌孤瘦渐丰馀。\n化工不肯辜人意，做底欢娱报答渠。",
        "dynasty": "宋",
        "collection_info": null
    },
    {
        "uuid": "0973b52ccf5a6df2a34485f335da53c9",
        "title": "鹧鸪天 只惯娇痴不惯愁",
        "author": "赵长卿",
        "content": "只惯娇痴不惯愁。\n离情浑不挂眉头。\n可怜恼尽尊前客，却趁东风上小舟。\n真个去，不忺留。\n落花流水一春休。\n自怜不及春江水，随到滕王阁下流。",
        "dynasty": "宋",
        "collection_info": null
    },
    {
        "uuid": "dd0ab516c04fc114693f5e3f690aa993",
        "title": "瑞鹤仙 海棠花半落",
        "author": "赵长卿",
        "content": "海棠花半落。\n正蕙圃风生，兰亭香扑。\n青英暝池阁。\n任翻红飞絮，游丝穿幕。\n情怀易着。\n奈宿酲、情绪正恶。\n叹韶光渐改，年华荏苒，旧欢如许。\n追念凭肩盟誓，枕臂私言，尽成离索。\n记得忘却。\n当时事，那时约。\n怕灯前月下，得见则个，厌厌只待窥着。\n问新来、为谁萦牵，又还瘦削。",
        "dynasty": "宋",
        "collection_info": null
    },
    {
        "uuid": "321b8a78512f3c8daafe5af32145bdde",
        "title": "临江仙 过尽征鸿来尽燕",
        "author": "赵长卿",
        "content": "过尽征鸿来尽燕，故园消息茫然。\n一春憔悴有谁怜。\n怀家寒食夜，中酒落花天。\n见说江头春浪渺，殷勤欲送归船。\n别来此处最萦牵。\n断篷南浦雨，疏柳断桥烟。",
        "dynasty": "宋",
        "collection_info": null
    },
    {
        "uuid": "d9d3aacce9654d4213c09cc6a3abea18",
        "title": "一丛花 阶前春草乱愁芽",
        "author": "赵长卿",
        "content": "阶前春草乱愁芽。\n尘暗绿窗纱。\n钗盟镜约知何限，最断肠、湓浦琵琶。\n南渚送船，西城折柳，遗恨在天涯。\n夜来魂梦到侬家。\n一笑脸如霞。\n莺啼燕恨西窗下，问何事、潘鬓先华。\n钟动五更，魂归千里，残角怨梅花。",
        "dynasty": "宋",
        "collection_info": null
    },
    {
        "uuid": "f667d99f9e03175153fbd9a737603b44",
        "title": "柳梢青 桃杏舒红",
        "author": "赵长卿",
        "content": "桃杏舒红。\n迟迟暖日，媚景芳浓。\n紫燕穿帘，香泥着地，未乳巢空。\n千山万水重重。\n烟雨里、王维画中。\n芳草斜阳，无人江渡，蓑笠渔翁。",
        "dynasty": "宋",
        "collection_info": null
    },
    {
        "uuid": "c503493bf8a91e0181de97a0105b97d1",
        "title": "花心动 绿水平湖",
        "author": "赵长卿",
        "content": "绿水平湖，浸芙渠烂锦，艳胜倾国。\n半敛半开，斜立斜敧，好似困娇无力。\n水仙应赴瑶池宴，醉归去、美人扶策。\n驻香驾、拥波心媚容，倩妆颜色。\n曾见苕川澄碧。\n匀粉面、溪头旧时相识。\n翠被绣裀，彩扇香篝，度岁杳无消息。\n露痕滴尽风前泪，追往恨、悠悠踪迹。\n动怨忆。\n多情自家赋得。",
        "dynasty": "宋",
        "collection_info": null
    },
    {
        "uuid": "4288b40bcd43f385ad0d4566e34e8407",
        "title": "鼓笛慢・水龙吟 暑风吹雨仙源过",
        "author": "赵长卿",
        "content": "暑风吹雨仙源过，深院静，凉于水。\n莲花郎面，翠幢红粉，烘人香细。\n别院新番，曲成初按，词清声脆。\n奈难堪羞涩，朦松病眼，无心听，笙簧美。\n还记当年此际。\n叹飘零、萍踪千里。\n楚云寂寞，吴歌凄切，成何情意。\n因念而今，水乡潇洒，风亭高致。\n对花前可是，十分蒙斗，肯辜欢醉。",
        "dynasty": "宋",
        "collection_info": null
    },
    {
        "uuid": "6d73357a993561d82d1fa3216650cba1",
        "title": "念奴娇 晚妆才罢",
        "author": "赵长卿",
        "content": "晚妆才罢，见栊丝匀玉，一团娇秀。\n趁得年光，长是向、金谷无花时候。\n不比莺莺，不关燕燕，不似章台柳。\n清凉无汗，雪肌潇洒难偶。\n好是斜月黄昏，瑶阶钿砌，百媚初含酒。\n恼杀多情香喷喷，双靥盈盈回首。\n倾国倾城，千金莫惜，兰蕙应难友。\n沈郎拚了，为花一味销瘦。",
        "dynasty": "宋",
        "collection_info": null
    },
    {
        "uuid": "b1e6271e4d020ab9de7b5450b91a4dc4",
        "title": "满庭芳 竹飐斜梢",
        "author": "赵长卿",
        "content": "竹飐斜梢，荷倾馀沥，晚风初到南池。\n雨收池上，高柳乱蝉嘶。\n冉冉莲香满院，夕阳映、红浸庭闱。\n凉生到，碧瓜破玉，白酒酌玻璃。\n思量，浮世事，枯荣辱宠，欢喜忧悲。\n算劳心劳力，得甚便宜。\n粗有田园笑傲，拣些个、朋友追随。\n好时景，莫教挫过，撞着醉如泥。",
        "dynasty": "宋",
        "collection_info": null
    },
    {
        "uuid": "75ea3bde5e83303ae7583951bbd47ceb",
        "title": "满庭芳 红藕洲塘",
        "author": "赵长卿",
        "content": "红藕洲塘，黄葵庭院，渚风时动清飔。\n素纨轻飐，凉色爽征衣。\n一一光阴日月，关情处、前事难期。\n空凝想，临鸾有恨，谁与画新眉。\n刀头，心寸折，江南厚约，惟是侬知。\n念默歌停舞，冷落屏帏。\n何日朱笼鹦鹉，迎门报、金勒东归。\n罗弦管，合欢声里，烂醉玉东西。",
        "dynasty": "宋",
        "collection_info": null
    },
    {
        "uuid": "c654226838c14bc3bb434dfdbeb70bca",
        "title": "好事近 山路乱蝉吟",
        "author": "赵长卿",
        "content": "山路乱蝉吟，声隐茂林修竹。\n恰值快风收雨，递荷香芬馥。\n破除愁虑酒宜多，把酒再三嘱。\n遥想溪亭潇洒，称晚凉新浴。",
        "dynasty": "宋",
        "collection_info": null
    },
    {
        "uuid": "fca67673ce39604706b099da967c4b1d",
        "title": "虞美人 二乔姊妹新妆了",
        "author": "赵长卿",
        "content": "二乔姊妹新妆了。\n照水盈盈笑。\n多情相约五湖游。\n似向群花丛里、骋风流。\n丁香枝上千千结。\n怨惹相思切。\n争如特地嫁熏风。\n吐尽芳心点点、绛唇红。",
        "dynasty": "宋",
        "collection_info": null
    },
    {
        "uuid": "b1e408cc32312f60e23967063751af95",
        "title": "醉蓬莱 正火山槐夏",
        "author": "赵长卿",
        "content": "正火山槐夏，黛叶湘枝，荔子新摘。\n千里驰驱，荐仙源佳席。\n浪比龙晴，未输崖蜜，灿烂然红摘。\n满贮雕盘，纤纤素手，丹苞新擘。\n梨栗粗疏，带酸橘柚，凡品多般，总羞标格。\n何以浓香，洗烦襟仙液。\n为爱真妃，再三珍重，价倾城倾国。\n玉骨冰肌，风流酝藉，直宜消得。",
        "dynasty": "宋",
        "collection_info": null
    },
    {
        "uuid": "9ddfd7b82b9d9b31d1ddaf005faf9c55",
        "title": "醉蓬莱 见浴兰才罢",
        "author": "赵长卿",
        "content": "见浴兰才罢，拂掠新妆，巧梳云髻。\n初试生衣，恰三裁贴体。\n艾虎宜男，朱符辟恶，好储祥纳吉。\n金凤钗头，应时戴了，千般忔戏。\n那更殷勤，再三祝愿，斗巧合欢，彩丝缠臂。\n刻玉香蒲，泛金觥迎醉。\n午日熏风，楚词高咏，度遏云声脆。\n赤口白舌，从今消灭，诸馀可意。",
        "dynasty": "宋",
        "collection_info": null
    },
    {
        "uuid": "189be59b8278b13d8569741fc9296709",
        "title": "踏莎行 树影将圆",
        "author": "赵长卿",
        "content": "树影将圆，林梢不动。\n汗珠挹透纱衣重。\n荷风忽送雨飞来，晚凉习习生幽梦。\n珠箔高钩，瑶琴闲弄。\n移樽邀取蝉娟共。\n今宵拼着醉眠呵，夜香闻早添金凤。",
        "dynasty": "宋",
        "collection_info": null
    },
    {
        "uuid": "63c3b62573ade3eebc4a1c8be23fff7b",
        "title": "醉落魄・一斛珠 淡妆浓抹",
        "author": "赵长卿",
        "content": "淡妆浓抹。\n西湖人面两奇绝。\n菖蒲角黍家家节。\n水戏鱼龙，十里画帘揭。\n凌波无限生尘袜。\n冰肌莹彻香罗雪。\n游船且莫催归楫。\n遮莫黄昏，天外有新月。",
        "dynasty": "宋",
        "collection_info": null
    },
    {
        "uuid": "20bb80df38072a6e5da6b67d0701adaa",
        "title": "阮郎归 东城沙软马蹄轻",
        "author": "赵长卿",
        "content": "东城沙软马蹄轻。\n清和雨乍晴。\n柳阴曲径泣流莺。\n凄凉不忍听。\n休苦怨，莫悲鸣。\n何须雨泪倾。\n但将巧语写心诚。\n东君肯薄情。",
        "dynasty": "宋",
        "collection_info": null
    },
    {
        "uuid": "e4703ff379ae2c65d0e5e75df47bb0c5",
        "title": "蝶恋花 乱叠青钱荷叶小",
        "author": "赵长卿",
        "content": "乱叠青钱荷叶小。\n浓绿阴阴，学语雏莺巧。\n小树飞花芳径草。\n堆红衬碧于中好。\n梅子弄黄枝上早。\n春已归时，戏蝶游蜂少。\n细把新词才和了。\n鸡声已唤纱窗晓。",
        "dynasty": "宋",
        "collection_info": null
    },
    {
        "uuid": "2571d5bc48652291ed0577f0a1e46435",
        "title": "鹧鸪天 新晴水暖藕花红",
        "author": "赵长卿",
        "content": "新晴水暖藕花红。\n烘人暑意晚来浓。\n共携纤手桥东路，杨柳青青一径风。\n深翠里，艳香中。\n双莺初下蕊珠宫。\n月笼粉面三更露，凉透萧萧一梦中。",
        "dynasty": "宋",
        "collection_info": null
    },
    {
        "uuid": "7db08ff709da89ac03755048d627d300",
        "title": "江神子・江城子 彩云飞尽楚天空",
        "author": "赵长卿",
        "content": "彩云飞尽楚天空。\n碧溶溶。\n一帘风。\n吹起荷花，香雾喷人浓。\n明月凄凉多少恨，恨难许，我情锺。\n相思魂梦几时穷。\n洞房中。\n忆从容。\n须信别来，应也敛眉峰。\n好景良宵添怅望，无计与，一樽同。",
        "dynasty": "宋",
        "collection_info": null
    },
    {
        "uuid": "ad811a120f500297ad85d2d7055cd7f3",
        "title": "新荷叶 冷彻蓬壶",
        "author": "赵长卿",
        "content": "冷彻蓬壶，翠幢鼎鼎生香。\n十顷玻璃，望中无限清凉。\n遮风掩日，高低衬、密护红妆。\n阴阴湖里，羡他双浴鸳鸯。\n猛忆西湖，当年一梦难忘。\n折得曾将盖雨，归思如狂。\n水云千里，不堪更、回首思量。\n而今把酒，为伊沈醉何妨。",
        "dynasty": "宋",
        "collection_info": null
    },
    {
        "uuid": "a6dc020ab3a1e1c473cca7be33a49f29",
        "title": "临江仙 帘幕轻风洒洒",
        "author": "赵长卿",
        "content": "帘幕轻风洒洒，园林绿荫垂垂。\n楝花开遍麦秋时。\n雨深芳草渡，蝴蝶正慵飞。\n憔悴三春心事，风流一弄金衣。\n韶光老尽起深思。\n日长庭院里，徙倚听催归。",
        "dynasty": "宋",
        "collection_info": null
    },
    {
        "uuid": "f095548c79e72f7506f596735c50e7d8",
        "title": "朝中措 荷钱浮翠点前溪",
        "author": "赵长卿",
        "content": "荷钱浮翠点前溪。\n梅雨日长时。\n恰是清和天气，雕鞍又作分携。\n别来几日愁心折，针线小蛮衣。\n羞对绿阴庭院，衔泥燕燕于飞。",
        "dynasty": "宋",
        "collection_info": null
    },
    {
        "uuid": "40896dc3b53593a51bba760b5644e8d8",
        "title": "减字木兰花 柳丝摇翠",
        "author": "赵长卿",
        "content": "柳丝摇翠。\n翠幄笼阴无限意。\n不绊行舟。\n只向江边绊客愁。\n月明风细。\n分付一江流去水。\n娇眼伤春。\n谁是章台欲折人。",
        "dynasty": "宋",
        "collection_info": null
    },
    {
        "uuid": "986b5876a9cdb8a65957bd74f4e1098a",
        "title": "卜算子 执手送行人",
        "author": "赵长卿",
        "content": "执手送行人，水满荷花浦。\n旧恨新愁不忍论，泪压潇潇雨。\n行计已匆匆，无计留伊住。\n一点相思万里心，谁怕关山阻。",
        "dynasty": "宋",
        "collection_info": null
    },
    {
        "uuid": "a610afc8db5142d3576ca1b0eef2c5c2",
        "title": "临江仙 柳上斜阳红万缕",
        "author": "赵长卿",
        "content": "柳上斜阳红万缕，烘人满院荷香。\n晚凉初浴略梳妆。\n冠儿轻替枕，衫子染莺黄。\n蓄意新词轻缓唱，殷勤满捧瑶觞。\n醉乡日月得能长。\n仙源正闲散，伴我老高唐。",
        "dynasty": "宋",
        "collection_info": null
    },
    {
        "uuid": "de0a0dac07f4cfb84dd8aa4aaa788ecc",
        "title": "雨中花令 绿锁窗纱梧叶底",
        "author": "赵长卿",
        "content": "绿锁窗纱梧叶底。\n麦秋时、晓寒慵起。\n宿酒厌厌，残香冉冉，浑似那时天气。\n别日不堪频屈指。\n回头早、一年不啻。\n搔首无言，栏干十二，倚了又还重倚。",
        "dynasty": "宋",
        "collection_info": null
    },
    {
        "uuid": "951ceaffddf9fda60478346962467438",
        "title": "画堂春 湖光乘雨碧连天",
        "author": "赵长卿",
        "content": "湖光乘雨碧连天。\n绕堤映、草色芊芊。\n舞风杨柳欲撕绵。\n依依起翠烟。\n还是春风客路，对花时、空负蝉娟。\n暮寒楼阁碧云间。\n罗袖成斑。",
        "dynasty": "宋",
        "collection_info": null
    },
    {
        "uuid": "66ec8fff0477a870ecdd465f24f6a0cf",
        "title": "浣溪沙 露挹新荷扑鼻香",
        "author": "赵长卿",
        "content": "露挹新荷扑鼻香。\n恼人更漏乡浪浪。\n柳梳斜月上纱窗。\n小醉耳边私语好，五云楼阁羡刘郎。\n酒阑烛暗断回肠。",
        "dynasty": "宋",
        "collection_info": null
    },
    {
        "uuid": "e8cf015c242d2fb0b69d68166718fc3f",
        "title": "西江月 水满平塘过雨",
        "author": "赵长卿",
        "content": "水满平塘过雨，洗妆红褪芙蕖。\n绿荷美影荫龟鱼。\n无限闲中景趣。\n潇洒高堂邃馆，那堪左右图书。\n凌云赋得似相如。\n多少风流态度。",
        "dynasty": "宋",
        "collection_info": null
    },
    {
        "uuid": "7386b039cdd3f6a21c97585a79e895dc",
        "title": "卜算子 闲路踏花来",
        "author": "赵长卿",
        "content": "闲路踏花来，闲逐清和云。\n来去虽然总是闲，有多少伤心处。\n红碧好池塘，朱绿深庭户。\n随分山歌社舞中，且乐陶陶趣。",
        "dynasty": "宋",
        "collection_info": null
    },
    {
        "uuid": "464e891c02f7b77bd1895a848f45dbb1",
        "title": "清平乐 水乡清楚",
        "author": "赵长卿",
        "content": "水乡清楚。\n襟袖销袢暑。\n绰约藕花初过雨。\n出浴杨妃无语。\n葡萄满酌玻璃。\n已拼一醉酬伊。\n浪卷夕阳红碎，池光飞上帘帏。",
        "dynasty": "宋",
        "collection_info": null
    },
    {
        "uuid": "948cea0bd4b1fa5de84c9174afa58f53",
        "title": "清平乐 清和时候",
        "author": "赵长卿",
        "content": "清和时候。\n底事休交瘦。\n满酌流霞看舞袖。\n步步锦裀红皱。\n六么舞到虚催。\n几多深意徘徊。\n拼了明朝中酒，为伊更饮琼杯。",
        "dynasty": "宋",
        "collection_info": null
    },
    {
        "uuid": "e5245375b252b13df0c17842e1457ee9",
        "title": "浣溪沙 雾透龟纱月映栏",
        "author": "赵长卿",
        "content": "雾透龟纱月映栏。\n麦秋天气怯衣单。\n楝花风软晓来寒。\n懒起麝煤重换火，暖香浓处敛眉山。\n眼波横浸绿云鬟。",
        "dynasty": "宋",
        "collection_info": null
    },
    {
        "uuid": "b3cd9bfb9782beac53ac361bb9cf15e6",
        "title": "浣溪沙 薄雾轻阴酿晓寒",
        "author": "赵长卿",
        "content": "薄雾轻阴酿晓寒。\n起来宿酒尚酡颜。\n柳莺何事苦关关。\n新恨旧愁俱唤起，当年紫袖看弓弯。\n泪和梅雨两潸潸。",
        "dynasty": "宋",
        "collection_info": null
    },
    {
        "uuid": "72898a9dab0b8684c09a56812ab867b4",
        "title": "鹧鸪天 牙领番腾一线红",
        "author": "赵长卿",
        "content": "牙领番腾一线红。\n花儿新样喜相逢。\n薄纱衫子轻笼玉，削玉身材瘦怯风。\n人易老，恨难穷。\n翠屏罗幌两心同。\n既无闲事萦怀抱，莫把双蛾皱碧峰。",
        "dynasty": "宋",
        "collection_info": null
    },
    {
        "uuid": "5cb6a8631b8b2b1bf1ee59cd8c3b8e0b",
        "title": "菩萨蛮 方池新涨蒲萄绿",
        "author": "赵长卿",
        "content": "方池新涨蒲萄绿。\n晓来雨过花如浴。\n测测杏园风。\n梢头一捻红。\n危楼愁独倚。\n一寸心千里。\n宿酒尚微醺。\n懒装堆髻云。",
        "dynasty": "宋",
        "collection_info": null
    },
    {
        "uuid": "30ce6e392c5f96b55a9889499ce0bbf7",
        "title": "西江月 稳唱巧翻新曲",
        "author": "赵长卿",
        "content": "稳唱巧翻新曲，灵犀密意潜通。\n荷花香染晚来风。\n相对恍然如梦。\n有恨眉尖皱碧，多情酒晕生红。\n此愁不是等闲浓。\n应为仙源倾动。",
        "dynasty": "宋",
        "collection_info": null
    },
    {
        "uuid": "96232f8b3d036d86dd906a90c4edf666",
        "title": "浣溪沙 睡起风帘一派垂",
        "author": "赵长卿",
        "content": "睡起风帘一派垂。\n失巢燕子傍人飞。\n日长深院委香泥。\n绿笋出林翻锦箨，红葵着雨褪胭脂。\n微风度竹入轻衣。",
        "dynasty": "宋",
        "collection_info": null
    },
    {
        "uuid": "da131399628addb25975b323becffde2",
        "title": "蝶恋花 忆昔临平山下过",
        "author": "赵长卿",
        "content": "忆昔临平山下过。\n无数荷花，照水无纤黦。\n短艇直疑天上坐。\n醉眠花里香无那。\n雨浥红妆娇娜娜。\n脉脉含情，欲向风前破。\n莫道晚来风景可。\n青房着子千千颗。",
        "dynasty": "宋",
        "collection_info": null
    },
    {
        "uuid": "a849fa3cf519329e47b20cc0d165a176",
        "title": "浣溪沙 密叶阴阴翠幄深",
        "author": "赵长卿",
        "content": "密叶阴阴翠幄深。\n梅黄弄雨正频频。\n榴花照眼一枝新。\n缑岭有人今毓粹，飞凫不日簉严宸。\n一尊敬寿太夫人。",
        "dynasty": "宋",
        "collection_info": null
    },
    {
        "uuid": "8df51a638cc9e47e9e0e7a70fcdd6fbb",
        "title": "浣溪沙 雨过西湖绿涨平",
        "author": "赵长卿",
        "content": "雨过西湖绿涨平。\n环湖密柳暗藏莺。\n麦秋天气似清明。\n对策有人新切直，逢春不日尽施行。\n扁舟未用速归程。",
        "dynasty": "宋",
        "collection_info": null
    },
    {
        "uuid": "cba257024150e56ad01de9bc2742b715",
        "title": "青玉案 结堂雄占云烟表",
        "author": "赵长卿",
        "content": "结堂雄占云烟表。\n万象争呈巧。\n老木参天溪四绕。\n乱山横秀，一湖澄照。\n天付阴晴好。\n夜空唤客清樽倒。\n明月飞来上林杪。\n凉满九宵风露浩。\n酒慵起舞，一声清啸。\n平压波声小。",
        "dynasty": "宋",
        "collection_info": null
    },
    {
        "uuid": "f4f75620325b2ef034fafed020819c75",
        "title": "青玉案 恍如辽鹤归华表",
        "author": "赵长卿",
        "content": "恍如辽鹤归华表。\n阅尽人间巧。\n天乞一堂山对绕。\n微波不动，岸巾时照。\n照见星星好。\n舞风荷盖从敧倒。\n碧树生凉自天杪。\n谁识元龙胸次浩。\n骑鲸欲去，引杯独啸。\n醉眼青天小。",
        "dynasty": "宋",
        "collection_info": null
    },
    {
        "uuid": "479bb95f870ea9cbbbd672112c0d01e8",
        "title": "谒金门 今夜雨",
        "author": "赵长卿",
        "content": "今夜雨。\n扫尽一番袢暑。\n宛似潇潇鸣远浦。\n短蓬何日去。\n自漉床头玉醑。\n清兴有谁知否。\n反笑功名能几许。\n槐宫非浪语。",
        "dynasty": "宋",
        "collection_info": null
    },
    {
        "uuid": "52aa780a977ce12b41ee1f3fcb85c8f1",
        "title": "念奴娇 江城向晓",
        "author": "赵长卿",
        "content": "江城向晓，被西风揉碎，一天丝雨。\n乱织离愁千万缕，多少关心情绪。\n促织鸣时，木犀开后，秋色还如许。\n那堪飘泊，异乡千里孤旅。\n应想帘幕闲垂，西楼东院，齐把归期数。\n记得临歧收泪眼，执手叮咛言语。\n白酒红萸，黄花绿橘，莫等闲辜负。\n朱笼归骑，甚时先报鹦鹉。",
        "dynasty": "宋",
        "collection_info": null
    },
    {
        "uuid": "0816cd12e81e9de9042141a5a05e0978",
        "title": "念奴娇 花王有意",
        "author": "赵长卿",
        "content": "花王有意，念三秋寂寞，凄凉天气。\n木落烟深山雾冷，不比寻常风味。\n勒驾闲来，柳蒲憔悴，无限惊心事。\n仙容香艳，俨然春盛标致。\n雅态出格天姿，风流酝藉，羞杀岩前桂。\n寄语芙蓉临水际，莫骋芳颜妖丽。\n一朵凭栏，千花退避，恼得骚人醉。\n等闲风雨，更休僝僽容易。",
        "dynasty": "宋",
        "collection_info": null
    },
    {
        "uuid": "b296eb2419899974392fd644bf7d1e20",
        "title": "声声慢 金风玉露",
        "author": "赵长卿",
        "content": "金风玉露，绿橘黄澄，商秋爽气飘逸。\n南斗腾光，应是间生贤出。\n照人紫芝眉宇，更仙风、谁能俦匹。\n细屈指，到小春时候，恰则三日。\n莫论早年富贵，也休问文章，有如椽笔。\n尧舜逢君，启沃定知多术。\n而今且张锦幄，麝煤泛、暖香郁郁。\n华堂里，听瑶琴轻弄，水仙新律。",
        "dynasty": "宋",
        "collection_info": null
    },
    {
        "uuid": "2567ba6de933521009674a883ce89151",
        "title": "瑞鹤仙 西风苹末起",
        "author": "赵长卿",
        "content": "西风苹末起。\n动院落清秋，新凉如水。\n纤歌遏云际。\n正美人翻曲，阳春轻丽。\n兰衣玉佩。\n拥南斗、光中一醉。\n有邦人、万口同声，赞叹我公恺悌。\n百里。\n年丰谷稔，事简刑清，颂声盈耳。\n鹏程九万，摹空展、垂天翼。\n定丹书飞下，彤墀归去，秘略家传小试。\n看封留、亘古功名，未容退避。",
        "dynasty": "宋",
        "collection_info": null
    },
    {
        "uuid": "60ac8507b9ea0e3d8a380d6df5bac95a",
        "title": "满庭芳 雨洗长空",
        "author": "赵长卿",
        "content": "雨洗长空，风清云路，又还毕备佳期。\n夜凉如水，一似去秋时。\n渺渺银河浪静，星桥外、香霭馡馡。\n霞轺举，鸾骖鹊驭，稳稳过飞梯。\n经年，成间阻，相逢无语，应喜应悲。\n怕玉绳低处，依旧睽离。\n和我愁肠万缕，嫦娥怨、底事来迟。\n广寒殿，春风桂魄，首与慰相思。",
        "dynasty": "宋",
        "collection_info": null
    },
    {
        "uuid": "4adad47ff3f8fafb241953c514edd8b2",
        "title": "水调歌头 今夕知何夕",
        "author": "赵长卿",
        "content": "今夕知何夕，秋色正平分。\n嫦娥此际，底事越样好精神。\n已是天高气肃，那更清风洒洒，万里没纤云。\n把酒临风饮，酒面起红鳞。\n歌一曲，舞一曲，捧金樽。\n从他妄想，老兔憔悴正纷纷。\n我为桂花拚醉，明日扶头不起，颠倒白纶巾。\n天若知人意，夜雨莫倾盆。",
        "dynasty": "宋",
        "collection_info": null
    },
    {
        "uuid": "2cc4e2c9c077ca6890ecb166c53abaf4",
        "title": "蓦山溪 满城风雨",
        "author": "赵长卿",
        "content": "满城风雨，又是重阳近。\n黄菊媚清秋，倚东篱、商量开尽。\n红萸白酒，景物一年年，人渐远，梦还稀，赢得无穷恨。\n钗分镜破，一一关方寸。\n强醉欲消除，醉魂醒、凄凉越闷。\n鸳鸯宿债，偿了恶因缘，当时事，只今愁，斑尽安仁鬓。",
        "dynasty": "宋",
        "collection_info": null
    },
    {
        "uuid": "a9ba100e6831dcae8868495e1fd69b27",
        "title": "洞仙歌 芰荷已老",
        "author": "赵长卿",
        "content": "芰荷已老，菊与芙蓉未。\n一夜秋容上岩桂。\n间蘩芜、嫩黄染就琼瑰，开未足，已早香传十里。\n从前分付处，明月清风，不用斜晖照佳丽。\n叹浮花，徒解咤，浅白深红，争似我、潇洒堆金积翠。\n看天阔、秋高露华清，见标致风流，更无尘意。",
        "dynasty": "宋",
        "collection_info": null
    },
    {
        "uuid": "26277e9332067c1b9fe2fb0e616604da",
        "title": "虞美人 西风明月临台榭",
        "author": "赵长卿",
        "content": "西风明月临台榭。\n准拟中秋夜。\n一年等待到而今。\n为甚今宵陡顿、却无情。\n姮娥应怨孤眠苦。\n取次为云雨。\n素蟾特地暗中圆。\n未放清光容易、到仙源。",
        "dynasty": "宋",
        "collection_info": null
    },
    {
        "uuid": "ac5cee9456b0c330d23f0d5085186ead",
        "title": "醉蓬莱 正金风无露",
        "author": "赵长卿",
        "content": "正金风无露。\n玉宇生凉，楚郊无暑。\n催起行人，恰槐黄时序。\n万里晴宵，几人争睹，快鹏抟一举。\n明月圆时，素秋中夜，凌云新赋。\n那更渊源，词锋轻锐，笔阵纵横，学通今古。\n誉望飞腾，是麟宗文虎。\n魁荐归来，华堂香里，与管弦为主。\n待看明年，彤墀射策，鳌头独步。",
        "dynasty": "宋",
        "collection_info": null
    },
    {
        "uuid": "5bfc8b29df38b7e9a71ebbb2f09c4d22",
        "title": "洞仙歌 黄花满地",
        "author": "赵长卿",
        "content": "黄花满地，庭院重阳后。\n天气凄清透襟袖。\n动离情、最苦旅馆萧条，那更堪、风剪凋零飞柳。\n临歧曾执手。\n祝付叮咛，知会别来念人否。\n为多情，生怕分离，只知道、准拟别来消瘦。\n甚苦苦、促装赴归期，要趁他、橘绿澄黄时候。",
        "dynasty": "宋",
        "collection_info": null
    },
    {
        "uuid": "6b39d210dea1e66f492e9e8e64aea0b5",
        "title": "夏云峰 露华清",
        "author": "赵长卿",
        "content": "露华清。\n天气爽、新秋已觉凉生。\n朱户小窗，坐来低按秦筝。\n几多妖艳，都总是、白雪馀声。\n那更、玉肌肤韵胜，体段轻盈。\n照人双眼偏明，况周郎、自来多病多情。\n把酒为伊，再三着意须听。\n销魂无语，一任侧耳与心倾。\n是我不卿卿，更有谁可卿卿。",
        "dynasty": "宋",
        "collection_info": null
    },
    {
        "uuid": "c8f800ff22ef8ba71ad84895800be9eb",
        "title": "感皇恩 碧水浸芙容",
        "author": "赵长卿",
        "content": "碧水浸芙容，秋风楚岸。\n三岁光阴转头换。\n且留都骑，未许匆匆分散。\n更持杯酒殷勤劝。\n休作等闲，别离人看。\n且对笙歌醉须拼。\n如君才调，掌得玉堂词翰。\n定应不久劳州县。",
        "dynasty": "宋",
        "collection_info": null
    },
    {
        "uuid": "7e6c83f84ca38cb5c6de473eb1d4d72c",
        "title": "瑞鹤仙 败荷擎沼面",
        "author": "赵长卿",
        "content": "败荷擎沼面，红叶舞林梢，光阴何速。\n碧天静如水，金风透帘幕，露清蝉伏。\n追思往事，念当年、悲伤宋玉。\n渐危楼向晚，魂销处、倚遍阑干曲。\n凝目。\n一霎微雨，塞鸿声断，酒病相续。\n无情赏处，金井梧，东篱菊。\n渐兰桡归去，银蟾满夜，水村烟渡怎宿。\n负伊家、万愁千恨，甚时是足。",
        "dynasty": "宋",
        "collection_info": null
    },
    {
        "uuid": "52a3efd2c39bb53b84e3b8ea99811eff",
        "title": "临江仙 万里西风吹去旆",
        "author": "赵长卿",
        "content": "万里西风吹去旆，满城无奈离情。\n甘棠也似戴公深。\n晓来风露里，叶叶做秋声。\n十载两番遗爱在，须知愁满宜春。\n楚天低处是归程。\n夕阳疏雨外，莫遣乱蝉鸣。",
        "dynasty": "宋",
        "collection_info": null
    },
    {
        "uuid": "9baa7499b78a9dbbef35fa982eba9659",
        "title": "临江仙 枫叶白苹秋未老",
        "author": "赵长卿",
        "content": "枫叶白苹秋未老，晚风吹泛轻艎。\n青山沥沥水茫茫。\n情随流水远，恨逐暮山长。\n一点相思千点泪，眼前无限情伤。\n佳人犹自捧离觞。\n阳关休唱彻，唱彻断人肠。",
        "dynasty": "宋",
        "collection_info": null
    },
    {
        "uuid": "e7aa156c926e92739e5808c0c8fdd8bd",
        "title": "鹧鸪天 亭树萧萧生暮凉",
        "author": "赵长卿",
        "content": "亭树萧萧生暮凉。\n安排清梦到胡床。\n楚山楚水秋江外，江北江南客恨长。\n苹渚冷，橘汀黄。\n断魂残梦更斜阳。\n欲将此日悲秋泪，洒向江天哭楚狂。",
        "dynasty": "宋",
        "collection_info": null
    },
    {
        "uuid": "f9589452e3368df013d2561e11d0548b",
        "title": "蓦山溪 木犀开了",
        "author": "赵长卿",
        "content": "木犀开了。\n还是生辰到。\n一笑对西风，喜人与、花容俱好。\n寿筵开处，香雾扑帘帏，笙簧奏，星河晓，拼取金罍倒。\n当年仙子，容易抛蓬岛。\n月窟与花期，要同向、人间不老。\n拈枝弄蕊，此乐几时穷，一岁里，一番新，莫与蟠桃道。",
        "dynasty": "宋",
        "collection_info": null
    },
    {
        "uuid": "e5070b4d770e31f11267808d7a3a5c05",
        "title": "醉落魄・一斛珠 伤离恨别",
        "author": "赵长卿",
        "content": "伤离恨别。\n愁肠又似丁香结。\n不应斗顿音书绝。\n烟水连天，何处认红叶。\n残更数尽银缸灭。\n边城画角声呜咽。\n罗衾泪滴相思血。\n花影移来，摇碎半窗月。",
        "dynasty": "宋",
        "collection_info": null
    },
    {
        "uuid": "9284772d4263d648e2d4773da6fbb026",
        "title": "好事近 初过菊花天",
        "author": "赵长卿",
        "content": "初过菊花天，饯送月宫仙客。\n丹桂拒霜浓淡，映眉间黄色。\n红裙歌夜饮离觞，努力赴劲敌。\n惟愿捷书来到，道一声都得。",
        "dynasty": "宋",
        "collection_info": null
    },
    {
        "uuid": "1178e050df8b94279285c3863776fc8f",
        "title": "菩萨蛮 倚楼小小穿针女",
        "author": "赵长卿",
        "content": "倚楼小小穿针女。\n秋光点点蛛丝雨。\n今夕是何宵。\n龙车乌鹊桥。\n经年谋一笑。\n岂解令人巧。\n不用问如何。\n人间巧更多。",
        "dynasty": "宋",
        "collection_info": null
    },
    {
        "uuid": "911c6c64a1754dcdd65531a82fb6722e",
        "title": "卜算子 凉夜竹堂空",
        "author": "赵长卿",
        "content": "凉夜竹堂空，小睡匆匆醒。\n庭院无人月上阶，满地栏干影。\n何处最知秋，风在梧桐井。\n夜半骖鸾弄玉笙，露湿衣裳冷。",
        "dynasty": "宋",
        "collection_info": null
    },
    {
        "uuid": "3a76e6db0b2b36536228be8175fecc2d",
        "title": "点绛唇 蓼岸西风",
        "author": "赵长卿",
        "content": "蓼岸西风，小舟江上渔歌唱。\n倚栏凝想。\n幂幂云垂帐。\n好事因循，寂寞闲惆怅。\n如何向。\n又来心上。\n空向高亭望。",
        "dynasty": "宋",
        "collection_info": null
    },
    {
        "uuid": "62f5eb3716b966ee99db22ae5cf1c159",
        "title": "好事近 淅淅蓼花风",
        "author": "赵长卿",
        "content": "淅淅蓼花风，怪道晓来凄恻。\n翻见密云抛雨，动一山秋色。\n从前多感为伤时，无处顿然寂。\n个事已寒前约，只晚阴凝碧。",
        "dynasty": "宋",
        "collection_info": null
    },
    {
        "uuid": "27a3baff0565766b2798d89549674a79",
        "title": "品令 情难托",
        "author": "赵长卿",
        "content": "情难托。\n离愁重、悄愁没处安着。\n那堪更、一叶知秋后，天色儿、渐冷落。\n马上征衫频搵泪，一半斑斑污却。\n别来为、思忆叮咛话，空赢得、瘦如削。",
        "dynasty": "宋",
        "collection_info": null
    },
    {
        "uuid": "f0e13210a613ee60a321ef6362917307",
        "title": "小重山 一夜西风响翠条",
        "author": "赵长卿",
        "content": "一夜西风响翠条。\n碧纱窗外雨，长凉飙。\n朝来绿涨水平桥。\n添清景，疏韵入芭蕉。\n坐久篆烟销。\n多情人去后，信音遥。\n即今消瘦沈郎腰。\n悲秋切，虚度可人宵。",
        "dynasty": "宋",
        "collection_info": null
    },
    {
        "uuid": "c0318a7fe51cd434c7c68ef46e396dfe",
        "title": "采桑子 去年岩桂花香里",
        "author": "赵长卿",
        "content": "去年岩桂花香里，着意非常。\n月在东厢。\n酒与繁华一色黄。\n今年杯酒流连处，银烛交光。\n往事难忘。\n待把真诚问阿郎。",
        "dynasty": "宋",
        "collection_info": null
    },
    {
        "uuid": "774625eccbe8e87c3344f7c8d50adee9",
        "title": "朝中措 柳林幂幂暮烟斜",
        "author": "赵长卿",
        "content": "柳林幂幂暮烟斜。\n秋水浅平沙。\n楼外碧天无际，紫山断处横霞。\n星稀渐觉，东檐隐月，凉到窗纱。\n多少伤怀往事，隔溪灯火人家。",
        "dynasty": "宋",
        "collection_info": null
    },
    {
        "uuid": "b3d7ff31cc9f50ffe4d4a1dfc0fe9b83",
        "title": "朝中措 征帆一缕转弯斜",
        "author": "赵长卿",
        "content": "征帆一缕转弯斜。\n惊鹭起沙汀。\n点点随风逆上，满江飞破残霞。\n楼前光景，楼心红粉，蝉翼轻纱。\n却忆钱塘江上，曲栏横槛他家。",
        "dynasty": "宋",
        "collection_info": null
    },
    {
        "uuid": "2e36a2375d5ff9cb9d7c2f1cc665930f",
        "title": "洞仙歌 广寒宫殿",
        "author": "赵长卿",
        "content": "广寒宫殿，不在人间世。\n分付天香与岩桂。\n向西风、遥曳处，数十里知闻，金翠里、别有出群标致。\n东园盛事。\n五亩浓阴芘。\n必以诗书取荣贵。\n况一门，三秀才，未足钦崇，那更是、异姓同居兄弟。\n更细把、繁英祝姮娥，看禹浪飞腾，定应来岁。",
        "dynasty": "宋",
        "collection_info": null
    },
    {
        "uuid": "c8a6d4b6d867fa5260262a075ba4ecde",
        "title": "似娘儿 橘绿与澄黄",
        "author": "赵长卿",
        "content": "橘绿与澄黄。\n今小春、已过重阳。\n晚来一霎霏微雨，单衣渐觉，西风冷也，无限情伤。\n孤馆最凄凉。\n天色儿、苦恁凄惶。\n离愁一枕灯残后，睡来不是，行行坐坐，月在迥廊。",
        "dynasty": "宋",
        "collection_info": null
    },
    {
        "uuid": "e667dbf58c8102926b517a1de5a17051",
        "title": "蝶恋花 一梦十年劳忆记",
        "author": "赵长卿",
        "content": "一梦十年劳忆记。\n社燕宾鸿，来去何容易。\n宿酒半醒便午睡。\n芭蕉叶映纱窗翠。\n衬粉泥书双合字。\n鸾凤鸳鸯，总是双双意。\n已作吹箫长久计。\n鸳衾空有中宵泪。",
        "dynasty": "宋",
        "collection_info": null
    },
    {
        "uuid": "c81a5d496ccdf80ec3e0dd4832990901",
        "title": "夜行船 泪眼江头看锦树",
        "author": "赵长卿",
        "content": "泪眼江头看锦树。\n别离又还秋暮。\n细水浮浮，轻风冉冉，稳送扁舟去。\n归去江山应得助。\n新诗定须多赋。\n有雁南来，槐溪千万，寄我惊人句。",
        "dynasty": "宋",
        "collection_info": null
    },
    {
        "uuid": "0f1760dd7c7f9b17f6c0bca7bf9fcaaa",
        "title": "清平乐 鸿来燕去",
        "author": "赵长卿",
        "content": "鸿来燕去。\n又是秋光暮。\n冉冉流年嗟暗度。\n这心事还无据。\n寒窗露冷风清。\n旅魂幽梦频惊。\n何日利名俱赛，为予笑下愁城。",
        "dynasty": "宋",
        "collection_info": null
    },
    {
        "uuid": "e341fbed922c0e847e27573cdd73ca43",
        "title": "清平乐 秋容眼界",
        "author": "赵长卿",
        "content": "秋容眼界。\n随寓浑堪爱。\n远岫连天横淡霭。\n望断孤鸿飞外。\n夕阳红树林垧。\n重重锦障横陈。\n一段江南景色，倩谁为下丹青。",
        "dynasty": "宋",
        "collection_info": null
    },
    {
        "uuid": "185d4d9789f8ff622a970bb62f8d3d88",
        "title": "一翦梅 霁霭迷空晓未收",
        "author": "赵长卿",
        "content": "霁霭迷空晓未收。\n羁馆残灯，永夜悲秋。\n梧桐叶上三更雨，别是人间一段愁。\n睡又不成梦又休。\n多愁多病，当甚风流。\n真情一点苦萦人，才下眉尖，恰上心头。",
        "dynasty": "宋",
        "collection_info": null
    },
    {
        "uuid": "2b6e795e4db3b8a11a2f58b7d7e27e7e",
        "title": "南歌子 此日知何日",
        "author": "赵长卿",
        "content": "此日知何日，他乡忆故乡。\n乱山深处过重阳。\n走马吹花、无复少年狂。\n黄菊擎枝重，红茱湿露香。\n扁舟随雁过潇湘。\n遥想莱庭、应恨不同觞。",
        "dynasty": "宋",
        "collection_info": null
    },
    {
        "uuid": "f900cd8a63ed2ce18b885620fdcd8bce",
        "title": "醉花阴 老去悲秋人转瘦",
        "author": "赵长卿",
        "content": "老去悲秋人转瘦。\n更异乡重九。\n人意自凄凉，只有茱萸，岁岁香依旧。\n登高无奈空搔首。\n落照归鸦后。\n六代旧江山，满眼兴亡，一洗黄花酒。",
        "dynasty": "宋",
        "collection_info": null
    },
    {
        "uuid": "9b28603e59d9fa774ee72d9d4a7b86d7",
        "title": "菩萨蛮 西风转柂蒹葭浦",
        "author": "赵长卿",
        "content": "西风转柂蒹葭浦。\n客愁生怕秋阑雨。\n衾冷梦魂惊。\n声声滴到明。\n不眠敧枕听。\n故故添新恨。\n新恨有谁知。\n天寒雁正稀。",
        "dynasty": "宋",
        "collection_info": null
    },
    {
        "uuid": "14de825177c5bd95bcfaa95c5aa902bf",
        "title": "菩萨蛮 炊烟一点孤村迥",
        "author": "赵长卿",
        "content": "炊烟一点孤村迥。\n娇容敛尽天容净。\n雁字忽横秋。\n秋江泻客愁。\n银钩空寄恨。\n恨满凭谁问。\n袖手立西风。\n舟行秋色中。",
        "dynasty": "宋",
        "collection_info": null
    },
    {
        "uuid": "f85aa0074200daa1dae71626fc72ec4b",
        "title": "浣溪沙 雨滴梧桐点点愁",
        "author": "赵长卿",
        "content": "雨滴梧桐点点愁。\n冷催秋色上帘钩。\n蛩声何事早知秋。\n一夜凉风惊去燕，满川晴涨漾轻鸥。\n怀人千里思悠悠。",
        "dynasty": "宋",
        "collection_info": null
    },
    {
        "uuid": "938f4f8ee3ee2951b3379689689488b3",
        "title": "满庭芳 晚色沈沈",
        "author": "赵长卿",
        "content": "晚色沈沈，雨声寂莫，夜寒初冻云头。\n晓来阶砌，一捻冷光浮。\n目断江天霭霭，低迷映、绿竹修修。\n多才客，高吟柳絮，还更上层楼。\n烹茶，新试水，人间清楚，物外遨游。\n胜似他、销金暖帐情柔。\n细看流风迥舞，终日价、浅酌轻讴。\n醺醺地，美人翻曲，消尽古今愁。",
        "dynasty": "宋",
        "collection_info": null
    },
    {
        "uuid": "084b70defafadbb4fe3a769544511235",
        "title": "御街行 晚来无奈伤心处",
        "author": "赵长卿",
        "content": "晚来无奈伤心处。\n见红叶、随风舞。\n解鞍还向乱山深，黄昏后、不成情绪。\n先来离恨，打叠不下，天气还凄楚。\n风儿住后云来去。\n装撰些儿雨。\n无眠托首对孤灯，好语向谁分付。\n从来烦恼，吓得胆碎，此度难担负。",
        "dynasty": "宋",
        "collection_info": null
    },
    {
        "uuid": "2f0048f230beed4a5be833e915f09fea",
        "title": "有有令 前山减翠",
        "author": "赵长卿",
        "content": "前山减翠。\n疏竹度轻风，日移金影碎。\n还又年华暮，看看是、新春至。\n那更堪、有个人人，似花似玉，温柔伶俐。\n准拟。\n恩情忔戏。\n拈弄上、则人难比。\n我也埋根竖柱，你也争些气。\n大家一捺头地。\n美中更美。\n厮守定、共伊百岁。",
        "dynasty": "宋",
        "collection_info": null
    },
    {
        "uuid": "765fc91946ff9d97bab2ba8f73e35f7f",
        "title": "摊破丑奴儿・采桑子 树头红叶飞都尽",
        "author": "赵长卿",
        "content": "树头红叶飞都尽，景物凄凉。\n秀出群芳。\n又见江梅浅淡妆。\n也啰，真个是、可人香。\n兰魂蕙魄应羞死，独占风光。\n梦断高堂。\n月送疏枝过女墙。\n也啰，真个是、可人香。",
        "dynasty": "宋",
        "collection_info": null
    },
    {
        "uuid": "e06641ee9d06ced027cdcffabf5a71bc",
        "title": "临江仙 日欲低时江景好",
        "author": "赵长卿",
        "content": "日欲低时江景好，暮山紫翠重重。\n钓筒收尽碧潭空。\n一船霜夜月，两岸荻花风。\n遥忆暖春新向火，黄昏下了帘栊。\n水村渔浦舣孤篷。\n单衾愁梦断，无梦转愁浓。",
        "dynasty": "宋",
        "collection_info": null
    },
    {
        "uuid": "8445e7b9ca524d63f55149da88d0f697",
        "title": "南歌子 霜结凝寒夜",
        "author": "赵长卿",
        "content": "霜结凝寒夜，星辉识晓晴。\n兰膏重剔且教明。\n为照梢头香缕、一丝轻。\n坐久看看困，新词缀未成。\n梅花熏得酒初醒。\n更向耳边低道、月三更。",
        "dynasty": "宋",
        "collection_info": null
    },
    {
        "uuid": "ff468e3770ec6ffacf8b5a0f4788f338",
        "title": "永遇乐 宵露珠零",
        "author": "赵长卿",
        "content": "宵露珠零，溅冰花薄，凝瑞偏早。\n月练轻翻，风刀碎剪，青女呈纤巧。\n微丹枫缬，低摧蕉尾，不觉半池莲倒。\n最好是、千林橘柚，轻黄一村封了。\n佳人指冷，暗惊罗幕，一夜斜飞多少。\n怕倚银屏，愁看玉砌，金菊鲜鲜晓。\n伤嗟傅粉，佳期还未，何处冷沾衣透。\n争知人、临鸾试罢，与梅共瘦。",
        "dynasty": "宋",
        "collection_info": null
    },
    {
        "uuid": "17172bc6d005b6e025bd447aba50409d",
        "title": "玉蝴蝶 片片空中剪水",
        "author": "赵长卿",
        "content": "片片空中剪水，巧妆春色，照耀江湖。\n渐觉花球转柳，荚阵飞榆。\n散银杯、时时逐马。\n翻缟带、一一随车。\n遍帘隅。\n寒生冰箸，光剖明珠。\n应须。\n浅斟低唱，毡垂红帐，兽爇金炉。\n更向高楼，纵观吟醉谢娘扶。\n静时闻、竹声岩谷，漫不见、禽影江湖。\n尽踌躇。\n歌阑宝玉，赋就相如。",
        "dynasty": "宋",
        "collection_info": null
    },
    {
        "uuid": "b13c12cc67ab808f94dd533cb1fadf27",
        "title": "潇湘夜雨・满庭芳 斜点银缸",
        "author": "赵长卿",
        "content": "斜点银缸，高擎莲炬，夜寒不奈微风。\n重重帘幕掩堂中。\n香渐远、长烟袅穟，光不定、寒影摇红。\n偏奇处，当庭月暗，吐焰如虹。\n红裳呈艳丽，□娥一见，无奈狂纵。\n试烦他纤手，卷上纱龙。\n开正好、银花照夜，堆不尽、金粟凝空。\n叮咛语，频将好事，来报主人公。",
        "dynasty": "宋",
        "collection_info": null
    },
    {
        "uuid": "9181b4c6edf2daa2d334ff9b310bd1a0",
        "title": "念奴娇 据炉肃坐",
        "author": "赵长卿",
        "content": "据炉肃坐，听瓶笙、别有天然宫征。\n纸帐屏山浑不俗，写出江南烟水。\n檠短灯青，灰闲香软，所欠惟梅矣。\n风飞无定，数声时颤窗纸。\n试问夜已何其，呼童起看，月上东墙未。\n天外忽闻征雁过，还把音书来寄。\n短笠埋烟，轻蓑鸣雨，已办征船计。\n放教归去，故乡江上鱼美。",
        "dynasty": "宋",
        "collection_info": null
    },
    {
        "uuid": "870bea7835472b3710ba940035ae849f",
        "title": "摊破丑奴儿・采桑子 又是两分携",
        "author": "赵长卿",
        "content": "又是两分携。\n憔悴损、看怎医治。\n烟村一带寒红绕，悲风红叶，残阳暮草，还似年时。\n愁绪暗犹夷。\n谩屈指、数遍归期。\n短檠灯烬无人问，此时只有，窗前素月，刚伴相思。",
        "dynasty": "宋",
        "collection_info": null
    },
    {
        "uuid": "8761616fa9ae6200ec9041e4900548de",
        "title": "柳梢青 云暗天低",
        "author": "赵长卿",
        "content": "云暗天低。\n枫林凋翠，寒雁声悲。\n茅店儿前，竹篱巴后，初见横枝。\n盈盈粉面香肌。\n记月榭、当年见伊。\n有恨难传，无肠可断，立马多时。",
        "dynasty": "宋",
        "collection_info": null
    },
    {
        "uuid": "dc7f9d4e17b274012b9b473bcfeac04b",
        "title": "祝英台近 记临歧",
        "author": "赵长卿",
        "content": "记临歧，销黯处。\n离恨惨歌舞。\n恰是江梅，开遍小春暮。\n断肠一曲金衣，两行玉箸，酒阑后、欲行难去。\n恶情绪。\n因念锦幄香奁，别来负情素。\n冷落深闺，知解怨人否。\n料应宝瑟慵弹，露华懒傅，对鸾镜、终朝凝伫。",
        "dynasty": "宋",
        "collection_info": null
    },
    {
        "uuid": "832a517f92e64b3b9e71536cfa8c784a",
        "title": "点绛唇 瓦湿鸳鸯",
        "author": "赵长卿",
        "content": "瓦湿鸳鸯，夜深霜重江风冷。\n月华明映。\n清浸梅梢粉。\n漏断寒浓，惹起当年恨。\n君休问。\n雁飞欲尽。\n没个南来信。",
        "dynasty": "宋",
        "collection_info": null
    },
    {
        "uuid": "69ee24f37b7bc66026a8cf24ee151614",
        "title": "点绛唇 当日相逢",
        "author": "赵长卿",
        "content": "当日相逢，枕衾清夜纱窗冷。\n翠梅低映。\n汗湿香腮粉。\n美满风情，结下无穷恨。\n凭谁问。\n此心难尽。\n说与他争信。",
        "dynasty": "宋",
        "collection_info": null
    },
    {
        "uuid": "71c5277dd214f3b1acd72673b9756c0f",
        "title": "点绛唇 云霁山横",
        "author": "赵长卿",
        "content": "云霁山横，翠涛拥起千重恨。\n砌成愁闷。\n那更梅花褪。\n凤管云笙，无不萦方寸。\n叮咛问。\n泪痕羞愠。\n界破香腮粉。",
        "dynasty": "宋",
        "collection_info": null
    },
    {
        "uuid": "67a5c7be5fadbf2fd3fb30e418ae74da",
        "title": "柳梢青 千林落叶声声悲",
        "author": "赵长卿",
        "content": "千林落叶声声悲。\n听凄惨、江皋雁飞。\n难似玉肌，总惊花貌，压倒芳菲。\n香心吐尽因谁。\n料调鼎、工夫易期。\n休唱阳关，莫歌白雪，雨泪沾衣。",
        "dynasty": "宋",
        "collection_info": null
    },
    {
        "uuid": "e87319f51ac7819d5ae1b73363087ad0",
        "title": "西江月 背日犹馀残雪",
        "author": "赵长卿",
        "content": "背日犹馀残雪，向阳初绽红梅。\n腊寒那事更相宜。\n醉了还醒又醉。\n堪笑多愁早老，管他闲是闲非。\n对花酌酒两忘机。\n唱个哩啰啰哩。",
        "dynasty": "宋",
        "collection_info": null
    },
    {
        "uuid": "e2e7a6af2ba02f461fbdfb6855201e4c",
        "title": "眼儿媚 一钩新月照西楼",
        "author": "赵长卿",
        "content": "一钩新月照西楼。\n清夜思悠悠。\n那堪更被，征鸿嘹唳，绊惹离愁。\n倚栏不语情如醉，都总寄眉头。\n从前只为，惜他伶俐，举措风流。",
        "dynasty": "宋",
        "collection_info": null
    },
    {
        "uuid": "389e2cc3aeaddc0f51aeb52e691722ce",
        "title": "别怨 娇马频嘶",
        "author": "赵长卿",
        "content": "娇马频嘶。\n晓霜浓、寒色侵衣。\n凤帷私语处，翻成离怨不胜悲。\n更与叮咛祝后期。\n素约谐心事，重来了、比看相思。\n如何见得，明年春事浓时。\n稳乘金腰袅，来烂醉、玉东西。",
        "dynasty": "宋",
        "collection_info": null
    },
    {
        "uuid": "cc132c68c9db52e3379e2269bd1b0755",
        "title": "减字木兰花 小春天气",
        "author": "赵长卿",
        "content": "小春天气。\n未唱阳关心已醉。\n红蓼秋容。\n后会何时得再逢。\n归期好事。\n仰看皇州扬雨露。\n百里恩波。\n拟欲留公无奈何。",
        "dynasty": "宋",
        "collection_info": null
    },
    {
        "uuid": "23f19225ab398df7f11ba61be5a88a36",
        "title": "好事近 去路马蹄轻",
        "author": "赵长卿",
        "content": "去路马蹄轻，正是小春时节。\n爱日暖烘江树，缀梅梢新雪。\n范滂揽辔正澄清，知我公明洁。\n分此仁风恺悌，济邻邦欢悦。",
        "dynasty": "宋",
        "collection_info": null
    },
    {
        "uuid": "b7120dc203d3893bbbfe5f38facabaf8",
        "title": "霜天晓角 合儿幽静处",
        "author": "赵长卿",
        "content": "合儿幽静处，围炉面小窗。\n好是斗头儿坐，梅烟炷、返魂香。\n对火怯夜冷，猛饮消漏长。\n饮罢且收拾睡，斜月照、满帘霜。",
        "dynasty": "宋",
        "collection_info": null
    },
    {
        "uuid": "5fb4b9a3bbee717da831457e947c759f",
        "title": "鹧鸪天 宝篆龙煤烧欲残",
        "author": "赵长卿",
        "content": "宝篆龙煤烧欲残。\n细听铜漏已更阑。\n纱窗斜月移梅影，特地笼灯仔细看。\n幽梦断，旧盟寒。\n那时屈曲小屏山。\n风光得似而今不，肯把花枝作等闲。",
        "dynasty": "宋",
        "collection_info": null
    },
    {
        "uuid": "76f2ba96e7b5549452a9b5a3bb37c92d",
        "title": "蓦山溪 玉妃整佩",
        "author": "赵长卿",
        "content": "玉妃整佩，绛节参差御。\n一笑唤春回，正江南、天寒岁暮。\n孤标独立，占断世间香，云屋冷，雪篱深，长记西湖路。\n人间尘土，不是留花处。\n羌管一声催，碎琼瑶、纷纷似雨。\n枝头着子，聊与世调羹，功就后，盍归休，还记来时不。",
        "dynasty": "宋",
        "collection_info": null
    },
    {
        "uuid": "58f24a742d78239930dce21c953efece",
        "title": "浣溪沙 雪压前村曲径迷",
        "author": "赵长卿",
        "content": "雪压前村曲径迷。\n万山寒立玉参差。\n孤舟独钓一蓑归。\n别坞时听风折竹，断桥闲看水流澌。\n一枝冻蕊出疏篱。",
        "dynasty": "宋",
        "collection_info": null
    },
    {
        "uuid": "6d783ba1591d4f98c2f7c5bb6b810c3c",
        "title": "浣溪沙 风卷霜林叶叶飞",
        "author": "赵长卿",
        "content": "风卷霜林叶叶飞。\n雁横寒影一行低。\n淡烟衰草不胜诗。\n白酒已篘浮蚁熟，黄鸡未老藁头肥。\n问侬不醉待何时。",
        "dynasty": "宋",
        "collection_info": null
    },
    {
        "uuid": "5bce5752695353adc140d6b520ab4896",
        "title": "浣溪沙 忆为梅花醉不醒",
        "author": "赵长卿",
        "content": "忆为梅花醉不醒。\n断桥流水去无声。\n鹭翘沙嘴亦多情。\n疏影卧波波不动，暗香浮月月微明。\n高楼羌管未须横。",
        "dynasty": "宋",
        "collection_info": null
    },
    {
        "uuid": "ceacf2adad95ae3d2e31a838667b8abc",
        "title": "点绛唇 离绪千重",
        "author": "赵长卿",
        "content": "离绪千重，角声偏着羁人枕。\n那堪酒醒。\n句引愁难整。\n门锁黄昏，月浸梅花冷。\n人初静。\n斗垂天迥。\n雁落清江影。",
        "dynasty": "宋",
        "collection_info": null
    },
    {
        "uuid": "c0ac68766e75176cbf60457409a82b8c",
        "title": "鹧鸪天 门外寒江泊小船",
        "author": "赵长卿",
        "content": "门外寒江泊小船。\n月明留客小窗前。\n夜香烧尽更声远，斗帐低垂暖意生。\n醺着酒，炙些灯。\n伴他针线懒成眠。\n情知今夜鸳鸯梦，不似孤篷宿雁边。",
        "dynasty": "宋",
        "collection_info": null
    },
    {
        "uuid": "937fd6a7fa4dafd1eebe44abb0838ab2",
        "title": "望江南・忆江南 山又水",
        "author": "赵长卿",
        "content": "山又水，云岫插峰峦。\n断雁飞时霜月冷，乱鸦啼处日衔山。\n疑在画图间。\n金乌转，游子损朱颜。\n别泪盈襟双袖湿，春心不放两眉间。\n此去几时还。",
        "dynasty": "宋",
        "collection_info": null
    },
    {
        "uuid": "6ccb5bcf82d041fc17686711bba9aab9",
        "title": "菩萨蛮 枫林飒飒凋寒叶",
        "author": "赵长卿",
        "content": "枫林飒飒凋寒叶。\n汀苹败蓼遥相接。\n景物已非秋。\n凄凉动客愁。\n还家贫亦好。\n肯厌杯中草。\n香饭滑流匙。\n三登快乐时。",
        "dynasty": "宋",
        "collection_info": null
    },
    {
        "uuid": "92416c9e7473554a81522dfa5f04ff00",
        "title": "菩萨蛮 霜风飒飒溪山碧",
        "author": "赵长卿",
        "content": "霜风飒飒溪山碧。\n寒波一望伤行色。\n落日淡荒村。\n人家半掩门。\n孤舟移野渡。\n古木栖鸦聚。\n着雨晚风酸。\n貂裘不奈寒。",
        "dynasty": "宋",
        "collection_info": null
    },
    {
        "uuid": "13f1de7688bf189a76a4dabc13a87aeb",
        "title": "菩萨蛮 败荷倒尽芙蓉老",
        "author": "赵长卿",
        "content": "败荷倒尽芙蓉老。\n寒光黯淡迷衰草。\n行客易销魂。\n笛飞何处村。\n云寒天借碧。\n树瘦烟笼直。\n若个是乡关。\n夕阳西去山。",
        "dynasty": "宋",
        "collection_info": null
    },
    {
        "uuid": "55391ca41990894c56db034c5f4fffdf",
        "title": "阮郎归 年年为客遍天涯",
        "author": "赵长卿",
        "content": "年年为客遍天涯。\n梦迟归路赊。\n无端星月浸窗纱。\n一枝寒影斜。\n肠未断，鬓先华。\n新来瘦转加。\n角声吹彻小梅花。\n夜长人忆家。",
        "dynasty": "宋",
        "collection_info": null
    },
    {
        "uuid": "37c738d3a9a7df7b8cc9fa17e63b243f",
        "title": "霜天晓角 香来不歇",
        "author": "赵长卿",
        "content": "香来不歇。\n谁把南枝折。\n的砾疏花初破，都因是、夜来雪。\n清绝。\n十分绝。\n孤标难细说。\n独立野塘清浅，谁作伴、空夜月。",
        "dynasty": "宋",
        "collection_info": null
    },
    {
        "uuid": "2654eba4385b07b794df31cd97e94c1d",
        "title": "霜天晓角 雪花飞歇",
        "author": "赵长卿",
        "content": "雪花飞歇。\n好向前村折。\n行至断桥斜处，寒蕊瘦、不禁雪。\n韵绝。\n香更绝。\n归来人共说。\n最爱夜堂深迥，疏影占、半窗月。",
        "dynasty": "宋",
        "collection_info": null
    },
    {
        "uuid": "11d303bc8fc5660b7232dd6a3ae41203",
        "title": "菩萨蛮 客帆卸尽风初定",
        "author": "赵长卿",
        "content": "客帆卸尽风初定。\n夜空霜落无江冷。\n幸自不思归。\n无端乌夜啼。\n鸡鸣残月落。\n到枕秋声恶。\n有酒不须斟。\n酒深愁转深。",
        "dynasty": "宋",
        "collection_info": null
    },
    {
        "uuid": "11cbd2e34da089f3d04324f46efaef06",
        "title": "忆秦娥 寒萧索",
        "author": "赵长卿",
        "content": "寒萧索。\n征鸿过尽离怀恶。\n离怀恶。\n江空天迥，夜寒枫落。\n有人应误刀头约。\n情深翻恨郎情薄。\n郎情薄。\n梦回长是，半床闲却。",
        "dynasty": "宋",
        "collection_info": null
    },
    {
        "uuid": "329001de1b6cb4c9ae08d60466096ff3",
        "title": "如梦令 何处一声鸣橹",
        "author": "赵长卿",
        "content": "何处一声鸣橹。\n惊起满川寒鹭。\n一着画难成，雪霁乱山无数。\n且住。\n且住。\n数遍溪南烟树。",
        "dynasty": "宋",
        "collection_info": null
    },
    {
        "uuid": "c1c3296098390e8700b136793b3174d9",
        "title": "水龙吟 危楼横枕清江上",
        "author": "赵长卿",
        "content": "危楼横枕清江上，两岸碧山如画。\n夕烟幂幂，晚灯点点，楼台新夜。\n明月当天，白沙流水，冷光连野。\n浸栏干万顷，琉璃软皱，打鱼艇、相高下。\n何处一声羌管，是谁家、倚楼人也。\n多情对景，无言有恨，欲歌还罢。\n把酒临筵，阿谁知我，此怀难写。\n忍思量后夜，芳容不似，暗尘随马。",
        "dynasty": "宋",
        "collection_info": null
    },
    {
        "uuid": "72b18156c2c0fc052637a363a6101a30",
        "title": "水调歌头 离愁晚如织",
        "author": "赵长卿",
        "content": "离愁晚如织，托酒与消磨。\n奈何酒薄愁重，越醉越愁多。\n忍对碧天好夜，皓月流光无际，光影转庭柯。\n有恨空垂泪，无语但悲歌。\n因凝想，从别后，蹙双蛾。\n春来底事，孤负紫袖与红靴。\n速整雕鞍归去，着意浅斟低唱，细看小婆娑。\n万蕊千花里，一任玉颜酡。",
        "dynasty": "宋",
        "collection_info": null
    },
    {
        "uuid": "eed35aca0305b5dbc72008fae25873d7",
        "title": "水龙吟 酒潮匀颊双眸溜",
        "author": "赵长卿",
        "content": "酒潮匀颊双眸溜。\n美映远山横秀。\n风流俊雅，娇痴体态，眼前稀有。\n莲步弯弯，移归拍里，凌波难偶。\n对仙源醉眼，玉纤笼巧，拨轻声、鱼纹皱。\n我自多情多病，对人前、只推伤酒。\n瞒他不得，诗情懒倦，沈腰销瘦。\n多谢东君，殷勤知我，曲翻红袖。\n拼来朝又是，扶头不起，江楼知不。",
        "dynasty": "宋",
        "collection_info": null
    },
    {
        "uuid": "9214277e86def4f8db9c0085aa0cae95",
        "title": "念奴娇 夕阳底尽",
        "author": "赵长卿",
        "content": "夕阳底尽，望楚天空阔，稀星帘幕。\n暮霭横江烟万缕，照水参差楼阁。\n两两三三，楼前归鹭，飞过栏干角。\n霜风何事，绕檐吹动寂寞。\n消散我已忘机，而今百念，灰了心头火。\n对酒当歌浑冷淡，一任他懑嗔恶。\n松竹园林，柳梧庭院，自有人间乐。\n闲云休问，去来本是无着。",
        "dynasty": "宋",
        "collection_info": null
    },
    {
        "uuid": "35c03e53447747c0ca055a5aa2d610dc",
        "title": "水调歌头 贪痴无了日",
        "author": "赵长卿",
        "content": "贪痴无了日，人事没休期。\n白驹过隙，百岁能得几多时。\n自古腰金结绶，着意经营辛苦，回首不胜悲。\n名未能安稳，身已至倾危。\n空剜刻，休巧诈，莫心欺。\n须知天定，只见高冢与新碑。\n我已从头识破，赢得当歌临酒，欢笑且随宜。\n较甚荣和辱，争甚是和非。",
        "dynasty": "宋",
        "collection_info": null
    },
    {
        "uuid": "4c0e340d6047120c734798767528b007",
        "title": "水龙吟 �稍�着意斟量过",
        "author": "赵长卿",
        "content": "�稍�着意斟量过，天下事、无穷尽。\n贪荣贪富，朝思夕计，空劳方寸。\n蹑足封王，功名盖世，谁如韩信。\n更堆金积玉，石崇豪侈，当时望、倾西晋。\n长乐宫中一叹，又何须累累悬印。\n坠楼效死，轻车东市，头膏血刃。\n尤物虚名，于身何补，一齐休问。\n遇当歌临酒，舒眉展眼，且随缘分。",
        "dynasty": "宋",
        "collection_info": null
    },
    {
        "uuid": "2cf333882f14495c6f58dfc161067314",
        "title": "蓦山溪 壶天冰雪",
        "author": "赵长卿",
        "content": "壶天冰雪，消尽虚堂暑。\n多谢故人风，送花香传小树。\n香风初过，一曲断肠声，如怨诉。\n诉闲愁，落落琵琶语。\n江边马上，弹指成千古。\n泪眼与啼妆，叹风流、只今何处。\n芳心役损，触事起悲酸，招玉素。\n拨檀槽，整理金衣缕。",
        "dynasty": "宋",
        "collection_info": null
    },
    {
        "uuid": "60d9feb7983505353b201dfc88047250",
        "title": "念奴娇 精神俊雅",
        "author": "赵长卿",
        "content": "精神俊雅，更那堪、天与风流标格。\n罗绮丛中偏艳冶，偷处教人怜惜。\n目剪秋波，指纤春笋，新样冠儿直。\n高堂云雨，甚人有分消得。\n忔戏笑里含羞，回眸低盼，此意谁能识。\n密约幽欢空怅望，何日能谐端的。\n玳席歌馀，兰堂香散，此际愁如织。\n人归空对，晚阴庭树横碧。",
        "dynasty": "宋",
        "collection_info": null
    },
    {
        "uuid": "d6c7a35a4ec9a340f85e8e5ccc570ca0",
        "title": "瑞鹤仙 无言屈指也",
        "author": "赵长卿",
        "content": "无言屈指也。\n算年年底事，长为旅也。\n凄惶受尽也。\n把良辰美景，总成虚也。\n自嗟叹也。\n这情怀、如何诉也。\n谩愁明怕暗，单栖独宿，怎生禁也。\n闲也。\n有时临镜，渐觉形容，日消减也。\n光阴换也。\n空辜负、少年也。\n念仙源深处，暖香小院，赢得群花怨也。\n是亏他见了，多教骂几句也。",
        "dynasty": "宋",
        "collection_info": null
    },
    {
        "uuid": "e90a16ef7b4154f97a0f76250bfd6b17",
        "title": "蓦山溪 无非无是",
        "author": "赵长卿",
        "content": "无非无是。\n好个闲居士。\n衣食不求人，又识得、三文两字。\n不贪不伪，一味乐天真，三径里。\n四时花，随分堪游戏。\n学些沓拖，也似没意志。\n诗酒度流年，熟谙得、无争三昧。\n风波歧路，成败霎时间，你富贵。\n你荣华，我自关门睡。",
        "dynasty": "宋",
        "collection_info": null
    },
    {
        "uuid": "6cd7160c1a0cf2d66d098dd8dc51ad70",
        "title": "青玉案 东门杨柳空盈路",
        "author": "赵长卿",
        "content": "东门杨柳空盈路。\n系得征鞍能驻不。\n暗绿枝头新过雨。\n柔丝千尺，乳莺百啭，似怨行人去。\n行人去后如何处。\n去向天边簉鹓鹭。\n瑶管琼台多雅趣。\n花砖稳上，玉阶阔步，肯念人尘土。",
        "dynasty": "宋",
        "collection_info": null
    },
    {
        "uuid": "1923ac157ee172fc534aebe19a6198e1",
        "title": "虞美人 雨声破晓催行桨",
        "author": "赵长卿",
        "content": "雨声破晓催行桨。\n拍拍溪流长。\n绿杨绕岸水痕斜。\n恰似画桥西畔、那人家。\n人家楼阁临江渚。\n应是停歌舞。\n珠帘整日不闲钩。\n目断征帆、犹未识归舟。",
        "dynasty": "宋",
        "collection_info": null
    },
    {
        "uuid": "a97411476e0f4943f4c11ea5290c0fd9",
        "title": "虞美人 灯前忍见啼红面",
        "author": "赵长卿",
        "content": "灯前忍见啼红面。\n别酒频斟劝。\n愁蛾敛翠不胜情。\n报道看看天色、待平明。\n殷勤重把阳关唱。\n休要教人望。\n出门犹自尚叮咛。\n厮养频催恰好、趁凉行。",
        "dynasty": "宋",
        "collection_info": null
    },
    {
        "uuid": "37f253ca2042bda3872f013e84e35716",
        "title": "临江仙 十里春风杨柳路",
        "author": "赵长卿",
        "content": "十里春风杨柳路，年年带雨披云。\n柔条万缕不胜情。\n还将无意眼，识遍有心人。\n饿损宫腰终不似，效颦总是难成。\n只愁秋色入高林。\n残蝉和落叶，此际不堪论。",
        "dynasty": "宋",
        "collection_info": null
    },
    {
        "uuid": "72584342fdff8dc5e43f9713b52719d4",
        "title": "渔家傲 客里情怀谁可表",
        "author": "赵长卿",
        "content": "客里情怀谁可表。\n凄凉举目知多少。\n强饮强歌还强笑。\n心悄悄。\n从头彻底思量了。\n当日相逢非草草。\n果然恩爱成烦恼。\n稳整征鞍归去好。\n重厮守。\n相期待与同偕老。",
        "dynasty": "宋",
        "collection_info": null
    },
    {
        "uuid": "929dd30890ad771ddfac258d14be7256",
        "title": "江神子・江城子 当时得意两心齐",
        "author": "赵长卿",
        "content": "当时得意两心齐。\n绮窗西。\n共于飞。\n拂掠宫妆，长与画新眉。\n一自别来烟水阔，愁易积，梦还稀。\n相逢恰似旧家时。\n恨依依。\n语低低。\n多少关情，冷暖有谁知。\n只此定应谐素愿，但指日，约鸾栖。",
        "dynasty": "宋",
        "collection_info": null
    },
    {
        "uuid": "c41fa824741ff8135f638299d106235f",
        "title": "御街行 香熏斗帐相逢乍",
        "author": "赵长卿",
        "content": "香熏斗帐相逢乍。\n正宫漏、沈沈夜。\n月飞梅影上帘栊，标致风流娇雅。\n眼波横浸，照人百媚，无限叮咛话。\n玉鞍门上嘶归马。\n趱行色、难留也。\n别来花艳不禁春，浪向东风轻嫁。\n空馀小院，博山修竹，依旧窗儿下。",
        "dynasty": "宋",
        "collection_info": null
    },
    {
        "uuid": "44e08dc7268edd68533cfb18bd0739e1",
        "title": "一丛花 当歌临酒恨难穷",
        "author": "赵长卿",
        "content": "当歌临酒恨难穷。\n酒不似愁浓。\n风帆正起归与兴，岸东西、芳草茸茸。\n楚梦乍回，吴音初听，谁念我孤踪。\n藏春小院暖融融。\n眼色与心通。\n乌云有意重梳掠，便安排、金屋房栊。\n云雨厚因，鸳鸯宿债，作个好家风。",
        "dynasty": "宋",
        "collection_info": null
    },
    {
        "uuid": "398f876747da68e776dca336961ecb35",
        "title": "天仙子 眼色媚人娇欲度",
        "author": "赵长卿",
        "content": "眼色媚人娇欲度。\n行尽巫阳云又雨。\n花时还复见芳姿，情几许。\n愁何许。\n莫向耳边传好语。\n往事悠悠曾记否。\n忍听黄鹂啼锦树。\n啼声惊碎百花心。\n分付与。\n谁为主。\n落蕊飞红知甚处。",
        "dynasty": "宋",
        "collection_info": null
    },
    {
        "uuid": "aa27a51b55300c44f160a51b1741ee5a",
        "title": "瑞鹧鸪 宝奁常见晓妆时",
        "author": "赵长卿",
        "content": "宝奁常见晓妆时。\n面药香融傅口脂。\n扰扰亲曾撩绿鬓，纤纤巧与画新眉。\n浓欢已散西风远，忆泪无多为你垂。\n各自从今好消遣，莫将红叶浪题诗。",
        "dynasty": "宋",
        "collection_info": null
    },
    {
        "uuid": "bfa4d6a784121ed022c79d337090b8a7",
        "title": "瑞鹧鸪 结丝千绪不胜愁",
        "author": "赵长卿",
        "content": "结丝千绪不胜愁。\n莫怪安仁鬓早秋。\n檀口未歌先愠泪，柳眉将敛半凝羞。\n杯倾潋滟送行酒，岸舣飘飘欲去舟。\n待得名登天府后，归来茱菊映钗头。",
        "dynasty": "宋",
        "collection_info": null
    },
    {
        "uuid": "28ced50b38218910a003485400fa0822",
        "title": "行香子 骄马花骢",
        "author": "赵长卿",
        "content": "骄马花骢。\n柳陌经从。\n小春天、十里和风。\n个人家住，曲巷墙东。\n好轩窗，好体面，好仪容。\n烛灺歌慵。\n斜月朦胧。\n夜新寒、斗帐香浓。\n梦回画角，云雨匆匆。\n恨相逢，恨分散，恨情锺。",
        "dynasty": "宋",
        "collection_info": null
    },
    {
        "uuid": "e2db3eefad803ea89781c35b8fac349d",
        "title": "夜行船 龟甲炉烟轻袅",
        "author": "赵长卿",
        "content": "龟甲炉烟轻袅。\n帘栊静、乳莺啼晓。\n拂掠新妆，时宜头面，绣草冠儿小。\n衫子揉蓝初着了。\n身材称、就中恰好。\n手拈双纨，菱花重照，带朵宜男草。",
        "dynasty": "宋",
        "collection_info": null
    },
    {
        "uuid": "ce79af906935adab0564931832d9e44c",
        "title": "采桑子 疏帘乍卷孜孜看",
        "author": "赵长卿",
        "content": "疏帘乍卷孜孜看，冰玉精神。\n体白停匀。\n端的于人不薄情。\n更无背约和焦燥，各表真诚。\n才得相亲。\n切莫分张向别人。",
        "dynasty": "宋",
        "collection_info": null
    },
    {
        "uuid": "dfdc8bb67035a81318befc91fc8ac014",
        "title": "蝶恋花 闲上西楼供远望",
        "author": "赵长卿",
        "content": "闲上西楼供远望。\n一曲新声，巧媚谁家唱。\n独倚危栏听半晌。\n长江快泻澄无浪。\n清泪恰同清水涨。\n拭尽重流，触事如何向。\n不觉黄昏灯已上。\n旧愁还是新愁样。",
        "dynasty": "宋",
        "collection_info": null
    },
    {
        "uuid": "5c18d27c76932eb74a5699b4a5b67321",
        "title": "蝶恋花 天净姮娥初整驾",
        "author": "赵长卿",
        "content": "天净姮娥初整驾。\n桂魄蟾辉，来趁清和夜。\n费尽丹青无计画。\n纤纤侧向疏桐挂。\n人在扶疏桐影下。\n耳畔轻轻，细说家常话。\n年少难留应不借。\n未歌先咽歌还罢。",
        "dynasty": "宋",
        "collection_info": null
    },
    {
        "uuid": "67763ee0ecafd2949019698a4de6a410",
        "title": "蝶恋花 叶底蜂衙催日晚",
        "author": "赵长卿",
        "content": "叶底蜂衙催日晚。\n向晚匀妆，巧画宫眉浅。\n翠幕无风香自远。\n金船酌酒须教满。\n未说别离魂已断。\n雨幌云屏，只恐良宵短。\n心事不随飞絮乱。\n宦情肯把恩情换。",
        "dynasty": "宋",
        "collection_info": null
    },
    {
        "uuid": "3c8e1c3cceee449797c35bee21a020c7",
        "title": "鹧鸪天 睡觉扶头听晓钟",
        "author": "赵长卿",
        "content": "睡觉扶头听晓钟。\n隔帘花雾湿香红。\n翠摇钿砌梧桐影，暖透罗襦芍药风。\n闲对影，记曾逢。\n画眉临镜霎时同。\n相思已有无穷恨，忍见孤鸾宿镜中。",
        "dynasty": "宋",
        "collection_info": null
    },
    {
        "uuid": "3056f7108594ca6cae4dc7ee6d057608",
        "title": "鹧鸪天 宝篆烟消香已残",
        "author": "赵长卿",
        "content": "宝篆烟消香已残。\n蝉娟月色浸栏干。\n歌喉不作寻常唱，酒令从他各自还。\n传杯手，莫教闲。\n醉红潮脸媚酡颜。\n相携共学骖鸾侣，却笑卢郎旧约寒。",
        "dynasty": "宋",
        "collection_info": null
    },
    {
        "uuid": "227db10add0a792976ed84427ab3ba3b",
        "title": "鹧鸪天 绿水澄江得胜游",
        "author": "赵长卿",
        "content": "绿水澄江得胜游。\n浪平风软称轻舟。\n樽前我易伤前事，柳外人谁独倚楼。\n空感慨，惜风流。\n风流赢得谩多愁。\n愁多着甚销磨得，莫怪安仁鬓早秋。",
        "dynasty": "宋",
        "collection_info": null
    },
    {
        "uuid": "2e6362dad96e83925c3e4c84f973d795",
        "title": "鹧鸪天 一曲清歌金缕衣",
        "author": "赵长卿",
        "content": "一曲清歌金缕衣。\n巧佼心事有谁知。\n自从别后难相见，空解题红寄好诗。\n忆携手，过阶墀。\n月笼花影半明时。\n玉钗头上轻轻颤，摇落钗头豆蔻枝。",
        "dynasty": "宋",
        "collection_info": null
    },
    {
        "uuid": "1121d1500b436f290cc4e3f5164edeba",
        "title": "眼儿媚 人随社节去匆匆",
        "author": "赵长卿",
        "content": "人随社节去匆匆。\n此恨几时穷。\n阳台寂寞，巫山凄惨，云雨成空。\n芭蕉密处窗儿下，冷落旧香中。\n黄昏静也，蛩声满院，明月清风。",
        "dynasty": "宋",
        "collection_info": null
    },
    {
        "uuid": "e311908128050addca06187a08f720e0",
        "title": "眼儿媚 槐阴密处啭黄鹂",
        "author": "赵长卿",
        "content": "槐阴密处啭黄鹂。\n午日正长时。\n一番过雨，绿荷池面，冷浸琉璃。\n红尘不到华堂里，纤楚对蛾眉。\n笑偎人道，新词觅个，美底腔儿。",
        "dynasty": "宋",
        "collection_info": null
    },
    {
        "uuid": "96b9f77f7f98789fd1c19d88d1db13de",
        "title": "眼儿媚 当年策马过钱塘",
        "author": "赵长卿",
        "content": "当年策马过钱塘。\n曲径小平康。\n繁红酽白，娇莺姹燕，争唤何郎。\n而今又客东风里，浑不似寻常。\n只愁别后，月房云洞，啼损红妆。",
        "dynasty": "宋",
        "collection_info": null
    },
    {
        "uuid": "a9834b1715093bde58c4d6228a1133d7",
        "title": "临江仙 蕊嫩花房无限好",
        "author": "赵长卿",
        "content": "蕊嫩花房无限好，东风一样春工。\n百年欢笑酒樽同。\n笙吹雏凤语，裙染石榴红。\n且向五云深处住，锦衾绣幌从容。\n如何即是出樊笼。\n蓬莱人少到，云雨事难穷。",
        "dynasty": "宋",
        "collection_info": null
    },
    {
        "uuid": "65ddf7f19f2975ad2e0b4dcfe60926dd",
        "title": "临江仙 破靥盈盈巧笑",
        "author": "赵长卿",
        "content": "破靥盈盈巧笑，举杯滟滟迎逢。\n慧心端有谢娘风。\n烛花香雾，娇困面微红。\n别恨彩笺虽寄，清歌浅酌难同。\n梦回楚馆雨云空。\n相思春暮，愁满绿芜中。",
        "dynasty": "宋",
        "collection_info": null
    },
    {
        "uuid": "03916ca3d65aa8c6d84aa7e4719b4f52",
        "title": "临江仙 夜久笙箫吹彻",
        "author": "赵长卿",
        "content": "夜久笙箫吹彻，更深星斗还稀。\n醉拈裙带写新诗。\n锁窗风露，烛灺月明时。\n水调悠扬声美，幽情彼此心知。\n古香烟断彩云归。\n满倾蕉叶，齐唱传花枝。",
        "dynasty": "宋",
        "collection_info": null
    },
    {
        "uuid": "41f101bc5d9fc4ca8ef82a588a632f91",
        "title": "惜奴娇 洛浦娇魂",
        "author": "赵长卿",
        "content": "洛浦娇魂，恐得到、人间少。\n把风流、分付花貌。\n六出精神，腊寒射、香试到。\n清秀。\n与江梅、争相先后。\n檐卜粗疏，怎似妖娆体调。\n比山樊、也应错道。\n最是殷勤，捧出金盏银台笑。\n拼了。\n仙源与、奇葩醉倒。",
        "dynasty": "宋",
        "collection_info": null
    },
    {
        "uuid": "0a1776e23326e20abb0c1f9ba47ecbbf",
        "title": "水龙吟 无情风掠芭蕉响",
        "author": "赵长卿",
        "content": "无情风掠芭蕉响，还是重门已闭。\n银缸独对，相思方切，教人怎睡。\n解叹从前事，解叹了、依前鳖气。\n想他家那里，知人憔悴，相应是、睡也未。\n且恁和衣强寝，奈无寐、依前重起。\n起来思想，当初与你，忒煞容易。\n及至而今也，半头天眼，不存不济。\n最消魂苦是，黄昏前后，冷清清地。",
        "dynasty": "宋",
        "collection_info": null
    },
    {
        "uuid": "ed7deb82762a1371a8ee8d6b4acfbf44",
        "title": "水调歌头 把酒相劳苦",
        "author": "赵长卿",
        "content": "把酒相劳苦，月色耀天章。\n冰轮碾破寒碧，飞入酒樽凉。\n击节词人妙句，吸此清辉万丈，肺腑亦生光。\n揽袂欲仙举，逸兴共天长。\n日边客，幕中俊，坐间狂。\n浩歌清啸，恍然云海渺茫茫。\n唤醒谪仙苏二，何事常愁客少，更恐被云妨。\n月与人长好，广大醉为乡。",
        "dynasty": "宋",
        "collection_info": null
    },
    {
        "uuid": "412cd75a9d8bb2b881f70888298615dc",
        "title": "水龙吟 先来天与精神",
        "author": "赵长卿",
        "content": "先来天与精神，更因丽景添殊态。\n拖轻苒苒，才凝一段，还分五彩。\n毕竟非烟，有时为雨，惹情无奈。\n道无心，怎被歌声遏断，迟迟向、青天外。\n宜伴先生醉卧，得饶道、和山须买。\n也曾恼杀襄王，谁道依前不会。\n我欲乘风归去，翻怅恨、帝乡何在。\n念佳期未展，天长莫合，尽空相对。",
        "dynasty": "宋",
        "collection_info": null
    },
    {
        "uuid": "39505dc5f51f6aacb1f39046ad7326a2",
        "title": "诉衷情 花前月下会鸳鸯",
        "author": "赵长卿",
        "content": "花前月下会鸳鸯。\n分散两情伤。\n临行祝付真意，臂间皓齿留香。\n还更毒，又何妨。\n尽成疮。\n疮儿可后，痕儿见在，见后思量。",
        "dynasty": "宋",
        "collection_info": null
    },
    {
        "uuid": "940cba4d9d3615417e1fb6e91bd7f909",
        "title": "满江红 懊恼平生",
        "author": "赵长卿",
        "content": "懊恼平生，奈天赋、恩情太薄。\n二三岁、看伊受尽，眼尖眉角。\n记得当初低耳畔，是谁先有于飞约。\n惟到今、划地误盟言，还先恶。\n天眼见，人难度。\n天易感，人难托。\n人心险，天又怎生捉摸。\n莫问傍人非与是，手儿但把心儿托。\n便不成、厮守许多时，干休却。",
        "dynasty": "宋",
        "collection_info": null
    },
    {
        "uuid": "714124b7c5b3ae5cf04272caa2ff82b1",
        "title": "贺新郎 负你千行泪",
        "author": "赵长卿",
        "content": "负你千行泪。\n大都来、一寸心儿，万般萦系。\n似恁愁烦那里洎。\n故自三年二岁。\n为你后、甘心憔悴。\n终待说、山盟海誓。\n这恩情、到此非容易。\n拼做个，久长计。\n紧要事须评议。\n怕人人、蓦地知时，怎生处置。\n毒害心肠祆知是。\n怕你生烦到底。\n便莫待、将人轻弃。\n不是我多疑你。\n被傍人、赚后失圈圚。\n经一事，长一智。",
        "dynasty": "宋",
        "collection_info": null
    },
    {
        "uuid": "48d37a3bdc6cad2f5212f8d107a54e26",
        "title": "眼儿媚 连沧危观暮江前",
        "author": "赵长卿",
        "content": "连沧危观暮江前。\n几醉使君筵。\n少年俊气，曾将吟笔，买断江天。\n重来细把朋游数，回首一辛酸。\n兰成已老，文园多病，负此江山。",
        "dynasty": "宋",
        "collection_info": null
    },
    {
        "uuid": "ecb7b89a245143f17d14a5f7d121ab64",
        "title": "簇水 长忆当初",
        "author": "赵长卿",
        "content": "长忆当初，是他见我心先有。\n一钩才下，便引得鱼儿开口。\n好是重门深院，寂寞黄昏后。\n厮觑着、一面儿酒。\n试撋就。\n便把我、得人意处，闵子里、施纤手。\n云情雨意，似十二巫山旧。\n更向枕前言约，许我长相守。\n忺人也，犹自眉头皱。",
        "dynasty": "宋",
        "collection_info": null
    },
    {
        "uuid": "e111888cb128e1173d73bb4e54f7621f",
        "title": "摊破丑奴儿・采桑子 最苦是离愁",
        "author": "赵长卿",
        "content": "最苦是离愁。\n行坐里、只在心头。\n待要作个巫山梦，孤衾展转，无眠到晓，和梦都休。\n梦里也无由。\n谁敢望、真个绸缪。\n暂时不见浑闲事，只愁柳絮杨花，自来摆荡难留。",
        "dynasty": "宋",
        "collection_info": null
    },
    {
        "uuid": "49a22aae3a305a007b6e071e3a1a6e99",
        "title": "更漏子 烛消红",
        "author": "赵长卿",
        "content": "烛消红，窗送白。\n冷落一衾寒色。\n鸦唤起，马忘行月来衣上明。\n酒香唇，妆印臂。\n亿共人人睡。\n魂蝶乱，梦鸾孤。\n知他睡也无。",
        "dynasty": "宋",
        "collection_info": null
    },
    {
        "uuid": "493c93860fbb37561bd71dd5d2458245",
        "title": "浣溪沙 一味风流一味香",
        "author": "赵长卿",
        "content": "一味风流一味香。\n十分浓艳十分妆。\n自然娇态自然芳。\n楼上好风楼下水，雪前栏槛竹前窗。\n也宜单着也宜双。",
        "dynasty": "宋",
        "collection_info": null
    },
    {
        "uuid": "cab96c0518ecaafc927c2782f29b5e8c",
        "title": "浣溪沙 恻恻笙竽万籁风",
        "author": "赵长卿",
        "content": "恻恻笙竽万籁风。\n阳关叠遍酒尊空。\n相逢草草别匆匆。\n满眼泪珠和雨洒，一襟愁绪抵秋浓。\n相思今夜五云东。",
        "dynasty": "宋",
        "collection_info": null
    },
    {
        "uuid": "2a39070266f1bf0936e777923b093e08",
        "title": "汉宫春 讲柳谈花",
        "author": "赵长卿",
        "content": "讲柳谈花，我从来口快，忺说他家。\n眼前见了，无限楚女吴娃。\n千停万稳，较量来、终不如他。\n便做得，宫仪院体，歌谈不带烟花。\n从前万事堪夸。\n爱拈笺弄管，锦字敧斜。\n新来与人臑着，不许胡巴。\n嚎懑谩惹，料福缘、浅似他些。\n谁为我，传诗递曲，殷勤题上窗纱。",
        "dynasty": "宋",
        "collection_info": null
    },
    {
        "uuid": "81ab69eac855380744dcd02334ea2b59",
        "title": "雨中花慢 帊子分香",
        "author": "赵长卿",
        "content": "帊子分香，罗巾拭泪，别来时、未觅凄惶。\n上得船儿来了，刬地凄凉。\n可惜花前月里，却成水远山长。\n做成恩爱，如今赢得，万里千乡。\n情知这场寂寞，不干你事，伤我穷忙。\n不道是、久长活路，终要称量。\n我则匆匆归去，知你且、种种随娘。\n下梢睚彻，有时共你风光。",
        "dynasty": "宋",
        "collection_info": null
    },
    {
        "uuid": "8432796b1815fa7c887162702f47a295",
        "title": "柳梢青 小窗闲适",
        "author": "赵长卿",
        "content": "小窗闲适。\n云髻亸肩，香肌偎膝。\n玉局无尘，明琼欲碎，春纤同掷。\n不争百万呼卢，赌今夜、鸳帷痛惜。\n好忍马儿，若还输了，当甚则剧。",
        "dynasty": "宋",
        "collection_info": null
    },
    {
        "uuid": "dcb0b03bd64c9a9809fd34219488ddd2",
        "title": "南歌子 梅萼和霜晓",
        "author": "赵长卿",
        "content": "梅萼和霜晓，梨花带雪春。\n玉肌琼艳本无尘。\n肯把铅华容易、污天真。\n汤饼尝初罢，罗巾拭转新。\n几回贪耍失黄昏。\n月里归来无处、觅精神。",
        "dynasty": "宋",
        "collection_info": null
    },
    {
        "uuid": "0dd9af0a32193450a28681c73fa97030",
        "title": "临江仙 人在梦云楼上别",
        "author": "赵长卿",
        "content": "人在梦云楼上别，残灯影里迟留。\n依稀绿惨更红羞。\n露痕双脸湿，山样两眉愁。\n几幅片帆天际去，云涛烟浪悠悠。\n今宵独立古江头。\n水腥鱼菜市，风碎荻花舟。",
        "dynasty": "宋",
        "collection_info": null
    },
    {
        "uuid": "3297c54be162e6ff87e102857a5371fd",
        "title": "浣溪沙 画角声沈卷暮霞",
        "author": "赵长卿",
        "content": "画角声沈卷暮霞。\n寒生促索锦屏遮。\n沈檀半爇髻堆鸦。\n蝴蝶梦回馀烛影，子规啼处隔窗纱。\n夜深明月浸梨花。",
        "dynasty": "宋",
        "collection_info": null
    },
    {
        "uuid": "aae3bdd06b578e04fe07575829980275",
        "title": "浪淘沙 帘卷露花容",
        "author": "赵长卿",
        "content": "帘卷露花容。\n几度相逢。\n他知我意欲相通。\n偏奈天教多阻间，积恨何穷。\n云雨杳无踪。\n愁怕东风。\n时闻语笑恣欢浓。\n惟有俺咱真分浅，往事成空。",
        "dynasty": "宋",
        "collection_info": null
    },
    {
        "uuid": "fc00fffcd3eaa6aeb7063d7cb919ae04",
        "title": "如梦令 竹外半窥娇面",
        "author": "赵长卿",
        "content": "竹外半窥娇面。\n真个出尘体段。\n没处可偷怜，空恁眼穿肠断。\n休恋。\n休恋。\n只是与伊分浅。",
        "dynasty": "宋",
        "collection_info": null
    },
    {
        "uuid": "93673c1a2bd7ca7e97c4ece97cad5fee",
        "title": "浣溪沙 闲理丝簧听好音",
        "author": "赵长卿",
        "content": "闲理丝簧听好音。\n西楼剪烛夜深深。\n半嗔半喜此时心。\n暖语温存无恙语，韵开香靥笑吟吟。\n别来烦恼到如今。",
        "dynasty": "宋",
        "collection_info": null
    },
    {
        "uuid": "99beca60694039aaa37f4fa44f2a673c",
        "title": "减字木兰花 阳关唱彻",
        "author": "赵长卿",
        "content": "阳关唱彻。\n断尽离肠声哽咽。\n酒已三巡。\n今夜王孙是路人。\n此情难说。\n莫负等闲风与月。\n欲问归期。\n来戴钗头艾虎儿。",
        "dynasty": "宋",
        "collection_info": null
    },
    {
        "uuid": "ff619ff00a0735769f72686ad521f84a",
        "title": "减字木兰花 半窗斜月",
        "author": "赵长卿",
        "content": "半窗斜月。\n茅店萧条灯已灭。\n床下蛩声。\n声动凄凉不忍听。\n终宵无寐。\n覆去翻来真个是。\n屈指归期。\n应是梅花烂熳时。",
        "dynasty": "宋",
        "collection_info": null
    },
    {
        "uuid": "ba0daef5dac6c027aa7a18e4765ad885",
        "title": "夜行船 短棹轻舟排办了",
        "author": "赵长卿",
        "content": "短棹轻舟排办了。\n歌声断、晚霞残照。\n红蓼坡头，绿杨堤外，离恨知多少。\n别后莫教音信杳。\n叹光阴、初自来堪笑。\n画角谯门，槐溪归路，正是楚天清晓。",
        "dynasty": "宋",
        "collection_info": null
    },
    {
        "uuid": "e1fc7a5afa75ec8614e9641a314c5afb",
        "title": "眼儿媚 玉楼初见念奴娇",
        "author": "赵长卿",
        "content": "玉楼初见念奴娇。\n无处不妖娆。\n眼传密意，樽前烛外，怎不魂消。\n西风明月相逢夜，枕簟正凉宵。\n殢人记得，叮咛残漏，且慢明朝。",
        "dynasty": "宋",
        "collection_info": null
    },
    {
        "uuid": "1d664674b242f3df369e16b9b4360d7e",
        "title": "品令 黄昏时候",
        "author": "赵长卿",
        "content": "黄昏时候，诮不语、心如醉。\n无眠凝想，别来绣阁，多应憔悴。\n上了灯儿，知是睡哩坐哩。\n蓦思归计。\n又还是重屈指。\n从今已后，暌离千万，且休容易。\n这底凄惶，你看是谁不是。",
        "dynasty": "宋",
        "collection_info": null
    },
    {
        "uuid": "5b376bdef95cd527a1ef7ec5ee2d061f",
        "title": "柳梢青 甜言软语",
        "author": "赵长卿",
        "content": "甜言软语。\n长记那时，萧娘叮嘱。\n清管危弦，前欢难断，鳞鸿无据。\n纷纷眼底浮花，拈弄动、几多思虑。\n千结丁香，且须珍重，休胡分付。",
        "dynasty": "宋",
        "collection_info": null
    },
    {
        "uuid": "f997f4f7ba7742b40e821374ac197388",
        "title": "浣溪沙 金兽喷香瑞霭氛",
        "author": "赵长卿",
        "content": "金兽喷香瑞霭氛。\n夜凉如水酒醺醺。\n照人娇眼媚生春。\n我自愁多魂已断，不禁楚雨带巫云。\n人情又是一番新。",
        "dynasty": "宋",
        "collection_info": null
    },
    {
        "uuid": "b7855220bc05e73ed2f625dd28ba5a4c",
        "title": "浣溪沙 坐看销金暖帐中",
        "author": "赵长卿",
        "content": "坐看销金暖帐中。\n羔儿酒美兽煤红。\n浅斟低唱好家风。\n爱客东君多解事，晚妆新与画眉峰。\n便须催唤出房栊。",
        "dynasty": "宋",
        "collection_info": null
    },
    {
        "uuid": "730f4671612cfbda76132e5bcb44eada",
        "title": "浣溪沙 堆枕冠儿翡翠钗",
        "author": "赵长卿",
        "content": "堆枕冠儿翡翠钗。\n蒙金领子满絣鞋。\n于中沈净好情怀。\n新欲晚凉梳洗罢，半娇微笑下堂来。\n莲花因甚未曾开。",
        "dynasty": "宋",
        "collection_info": null
    },
    {
        "uuid": "aab7253ef78a15615230b24c426149a7",
        "title": "临江仙 天外浓云云外雨",
        "author": "赵长卿",
        "content": "天外浓云云外雨，雨声初上檐牙。\n红蕖应褪洗妆花。\n晚凉如有意，霫霫到山家。\n为唤山童多索酒，金锺细酌流霞。\n晕生玉颊酒潮斜。\n闲中无宠辱，醉里是生涯。",
        "dynasty": "宋",
        "collection_info": null
    },
    {
        "uuid": "1b92478bd42cb1256282a1c99435cdb5",
        "title": "夜行船 绿盖红幢笼碧水",
        "author": "赵长卿",
        "content": "绿盖红幢笼碧水。\n鱼跳处、浪痕匀碎。\n惜别殷勤，留连无计，歌声与、泪和柔脆。\n一叶扁舟烟浪里。\n曲滩头、此情无际。\n窈窕眉山，暮霞红处，雨云想、翠峰十二。",
        "dynasty": "宋",
        "collection_info": null
    },
    {
        "uuid": "28b3e26254627e4373cd29773c087f8a",
        "title": "浪淘沙 窈窕绣帏深",
        "author": "赵长卿",
        "content": "窈窕绣帏深。\n窈窕娉婷。\n梅花初试晚妆新。\n那更娇痴年纪小，冰雪精神。\n举措忒轻盈。\n歌彻新声。\n柔肠魂断不堪听。\n但恐巫山留不住，飞作行云。",
        "dynasty": "宋",
        "collection_info": null
    },
    {
        "uuid": "21443d8ba4fc1ff212446410ff1b0eb6",
        "title": "如梦令 居士年来懒散",
        "author": "赵长卿",
        "content": "居士年来懒散。\n凡事只从宽简。\n身外更无求，祗要夏凉冬暖。\n美满。\n美满。\n得过何须积趱。",
        "dynasty": "宋",
        "collection_info": null
    },
    {
        "uuid": "f32cebbe7d3cb845232edf12780d4029",
        "title": "卜算子 十载仰高明",
        "author": "赵长卿",
        "content": "十载仰高明，一见心相许。\n来日孤舟西水门。\n风饱征帆腹。\n后夜起相思，明月清江曲。\n若见秋风寒雁来，能寄音书否。",
        "dynasty": "宋",
        "collection_info": null
    },
    {
        "uuid": "1f93d95488c986d6595166614ffad0fb",
        "title": "眼儿媚 先来客路足伤悲",
        "author": "赵长卿",
        "content": "先来客路足伤悲。\n那更话别离。\n玉骢也解，知人欲去，骧首频嘶。\n马蹄动是三千里，后会莫相违。\n切须更把，丁香珍重，待我重期。",
        "dynasty": "宋",
        "collection_info": null
    },
    {
        "uuid": "86097f69a3b5aa01e42efcd04fb3c2f6",
        "title": "南乡子 楚楚窄衣裳",
        "author": "赵长卿",
        "content": "楚楚窄衣裳。\n腰身占却，多少风光。\n共说春来春去事，凄凉。\n懒对菱花晕晓妆。\n闲立近红芳。\n游峰戏蝶，误采真香。\n何事不归巫峡去，思量。\n故来尘世断人肠。",
        "dynasty": "宋",
        "collection_info": null
    },
    {
        "uuid": "9a70353ac80a4fb2cf5242950907f1ea",
        "title": "南乡子 月转水晶盘",
        "author": "赵长卿",
        "content": "月转水晶盘。\n楼上初闻一鼓残。\n又是去年天气好，栏干。\n风动梅梢玉斗寒。\n无奈壮情阑。\n对酒如何欲强欢。\n谁道破愁须仗酒，君看。\n酒到愁多破亦难。",
        "dynasty": "宋",
        "collection_info": null
    },
    {
        "uuid": "92d7b908544de9d8fbe75b38c081adb3",
        "title": "谒金门 灯乍灭",
        "author": "赵长卿",
        "content": "灯乍灭。\n忽见一天明月。\n恰舞霓裳歌未歇。\n露寒回绛阙。\n羽服明晖玉雪。\n笑语轻参环玦。\n香泽恼人情不彻。\n夜长窗自白。",
        "dynasty": "宋",
        "collection_info": null
    },
    {
        "uuid": "314fe203bc7968974213b9650dd199db",
        "title": "点绛唇 云亸宫鬟",
        "author": "赵长卿",
        "content": "云亸宫鬟，淡黄衫子轻香透。\n晚凉时候。\n睡起新妆就。\n冰枕生寒，玉浸纤纤手。\n沈吟久。\n眉山敛秀。\n爱道奴家瘦。",
        "dynasty": "宋",
        "collection_info": null
    },
    {
        "uuid": "dc5c0db98c64d3b9aa7baf42c506d6cc",
        "title": "菩萨蛮 春山已蹙眉峰绿",
        "author": "赵长卿",
        "content": "春山已蹙眉峰绿。\n春心骀荡难拘束。\n惆怅为春伤。\n惜花心更狂。\n对花深有意。\n且向花前醉。\n花作有情香。\n与人相久长。",
        "dynasty": "宋",
        "collection_info": null
    },
    {
        "uuid": "420308fc3275a39d3cea3372a0166a94",
        "title": "画堂春 当时巧笑记相逢",
        "author": "赵长卿",
        "content": "当时巧笑记相逢。\n玉梅枝上玲珑。\n酒杯流处已愁浓。\n寒雁横空。\n去程无记更从容。\n到归来好事匆匆。\n一时分付不言中。\n此恨难穷。",
        "dynasty": "宋",
        "collection_info": null
    },
    {
        "uuid": "adc4856b4974bf5a273a9190b4e808ea",
        "title": "如梦令 居士年来病酒",
        "author": "赵长卿",
        "content": "居士年来病酒。\n肉食百不宜口。\n蒲合与波薐，更着同蒿葱韭。\n亲手。\n亲手。\n分送卧龙诗友。",
        "dynasty": "宋",
        "collection_info": null
    },
    {
        "uuid": "fe021ee5ac2e042792f73a94d394dc96",
        "title": "如梦令 别恨眉尖无数",
        "author": "赵长卿",
        "content": "别恨眉尖无数。\n后夜王孙何处。\n歌馆与妆楼，目断行云凝伫。\n凝伫。\n凝伫。\n忆泪千行红雨。",
        "dynasty": "宋",
        "collection_info": null
    },
    {
        "uuid": "d32fe7505846587f3d065fa9064bc0a4",
        "title": "菩萨蛮 隔江一带春山好",
        "author": "赵长卿",
        "content": "隔江一带春山好。\n平林新绿春光老。\n休去倚阑干。\n飞红不忍看。\n东流何处去。\n便是归舟路。\n芳草外斜阳。\n行人更断肠。",
        "dynasty": "宋",
        "collection_info": null
    },
    {
        "uuid": "4bc4c744d03d0d695af884a9491b1abe",
        "title": "长相思 敛愁眉",
        "author": "赵长卿",
        "content": "敛愁眉。\n恨依依。\n肠断关情怨别离。\n云中过雁悲。\n瘦因谁。\n病因谁。\n屈指无言忖后期。\n此时人怎知。",
        "dynasty": "宋",
        "collection_info": null
    },
    {
        "uuid": "a2ae72ad0ea47c568f6746fe0eb9f1cd",
        "title": "柳梢青 潇洒仙源",
        "author": "赵长卿",
        "content": "潇洒仙源。\n夭桃秾李，曾对华筵。\n歌媚惊尘，舞弯低月，满劝金船。\n鉴湖烟水连天。\n政归棹、红妆斗妍。\n花雾香中，人询居士，切莫多传。",
        "dynasty": "宋",
        "collection_info": null
    },
    {
        "uuid": "6f00c975728374a6a9f71a7cb47b7f9c",
        "title": "好事近 不羡八千椿",
        "author": "赵长卿",
        "content": "不羡八千椿，不羡三偷桃客。\n也不羡他龟鹤，一总为凡物。\n羡君恰似老人星，长明无休息。\n好与中兴贤主，立维城勋绩。",
        "dynasty": "宋",
        "collection_info": null
    },
    {
        "uuid": "863576690f5b7ff27d098b342023c4ee",
        "title": "朝中措 南楼风物一番新",
        "author": "赵长卿",
        "content": "南楼风物一番新。\n春暮畀斯民。\n岂但仁人恺弟，更兼政事如神。\n人生最贵，荣登五马，千里蒙恩。\n祗恐促归廊庙，去思有脚阳春。",
        "dynasty": "宋",
        "collection_info": null
    },
    {
        "uuid": "68bb47439d2ec92eacdd4503ef907204",
        "title": "朝中措 文章学业继家声",
        "author": "赵长卿",
        "content": "文章学业继家声。\n名誉压群英。\n早岁掀腾膴仕，如公富贵难并。\n定膺丹诏，朱轮迅召，陶冶苍生。\n自是盐梅姿质，伫看大手调羹。",
        "dynasty": "宋",
        "collection_info": null
    },
    {
        "uuid": "b88ab140139795afaf0ee3018a0e2acd",
        "title": "朝中措 先生德行冠南丰",
        "author": "赵长卿",
        "content": "先生德行冠南丰。\n锦绣作心胸。\n暂屈徒劳州县，文章后进宗工。\n督邮纲纪，才高幕府，雅望尤崇。\n此去定膺光宠，且须满醉西东。",
        "dynasty": "宋",
        "collection_info": null
    },
    {
        "uuid": "f37b514554229cce5b6e32748b52f8c4",
        "title": "念奴娇 桂华蟾魄",
        "author": "赵长卿",
        "content": "桂华蟾魄，到中秋、祗有人闻一六。\n浩渺清风因唤起，千里吹飞鸿鹄。\n碧落翻花，瑶空隐瑞，声节琅玕筑。\n板怀玉燕，此时嘉梦重育。\n始信名在丹台，曈方八百，子已三千熟。\n麟脯灵瓜那更有，琼斝神仙醽醁。\n秋水春山，柳腰花面，一醉霓裳曲。\n长生清净，自然何用辟谷。",
        "dynasty": "宋",
        "collection_info": null
    },
    {
        "uuid": "9c9e5d8d9482ca6e7c6e13f5bdcd0bf2",
        "title": "好事近 江上一江楼",
        "author": "赵长卿",
        "content": "江上一江楼，楼上远山横翠。\n还更腰金骑鹤，引竹西歌吹。\n寿君春酒遣双壶，满引见深意。\n肯向龟荷香里，唤侬来同醉。",
        "dynasty": "宋",
        "collection_info": null
    },
    {
        "uuid": "09b72898a12a874b8024e1b0bb4c6964",
        "title": "好事近 剑水霭欢声",
        "author": "赵长卿",
        "content": "剑水霭欢声，喜庆间生人杰。\n一段葱葱佳气，扇熏风时节。\n今朝银艾佐琴堂，争把寿香爇。\n去去凤皇池上，见龟巢连叶。",
        "dynasty": "宋",
        "collection_info": null
    },
    {
        "uuid": "d369d0ae59141790df700c1e30cff510",
        "title": "柳长春・踏莎行 梅喜先春",
        "author": "赵长卿",
        "content": "梅喜先春，雁惊未腊。\n于门瑞气浮周匝。\n正当月应上弦时，长庚梦与良辰合。\n螺水恩浓，旴江德洽。\n寿杯劝处燃红蜡。\n明年此际祝遐龄，贺宾一一趋东阁。",
        "dynasty": "宋",
        "collection_info": null
    },
    {
        "uuid": "574144c6a7029878b9d90886beddf31e",
        "title": "武陵春 又是新逢三五夜",
        "author": "赵长卿",
        "content": "又是新逢三五夜，瑞气霭氤氲。\n万点灯和月色新。\n桃李倍添春。\n花县主人情思好，行乐逐良辰。\n满引千锺酒又醇。\n歌韵动梁尘。",
        "dynasty": "宋",
        "collection_info": null
    },
    {
        "uuid": "deea101ddf1768313da53061619fe23e",
        "title": "临江仙 天佑炎图生国瑞",
        "author": "赵长卿",
        "content": "天佑炎图生国瑞，蓝田暂屈英僚。\n始知文宿降璇霄。\n中元前五日，七夕后三朝。\n江斅风流临此政，少年潇洒奇标。\n行看峻擢相熙朝。\n功名前稷契，寿算等松乔。",
        "dynasty": "宋",
        "collection_info": null
    },
    {
        "uuid": "bd88280df0a8aef7dfc3b83e94841fbf",
        "title": "喜迁莺 商颷轻透",
        "author": "赵长卿",
        "content": "商颷轻透。\n动帘幕飞梧，乱飘庭甃。\n瑞气氤氲，沈檀初爇，烟喷宝台金兽。\n黄花美酒。\n天教占得，先他时候。\n诞元老，庆有声，此夕降生华胄。\n欢笑。\n宜称寿。\n弦管鼎沸，宫商方频奏。\n满捧瑶卮，华堂歌舞，拍转金钗斜溜。\n朱颜绿鬓，殷勤深愿，镇长如旧。\n叹滨海，道难留，指日荣迁飞骤。",
        "dynasty": "宋",
        "collection_info": null
    },
    {
        "uuid": "773bfd8a09763efc700a2755d21d5ed7",
        "title": "鹊桥仙 云峰初敛",
        "author": "赵长卿",
        "content": "云峰初敛，秋荣如洗，庭院金风初扇。\n葱葱佳气霭侯门，信天上、麒麟乍见。\n祝君此去，飞黄腾踏，日侍凝旒邃冕。\n和羹调味早归来，坐看取、蓬莱清浅。",
        "dynasty": "宋",
        "collection_info": null
    },
    {
        "uuid": "67dba2c1fc1fe60fca50a7317f0006af",
        "title": "柳梢青 晴雪楼台",
        "author": "赵长卿",
        "content": "晴雪楼台，试灯帘幕，适是元宵。\n罗绮娇春，帝城风景，今夜应饶。\n争知我系如匏，便そ月良天任教。\n早闭柴门，从他箫鼓，细打轻敲。",
        "dynasty": "宋",
        "collection_info": null
    },
    {
        "uuid": "ac65dfb69cabbdf6576dd686b3c038f5",
        "title": "贺新郎 世谛人多错",
        "author": "赵长卿",
        "content": "世谛人多错。\n阿谁将、虚名微利，放教轻着。\n万事莫非前定了，选甚微如饮酌。\n算徒诧、龙韬豹略。\n纵使龙头安尺木，更从教、豹变生三角。\n浑是梦，恍如昨。\n吾庐自笑常虚廓。\n对残编、磨穿枯砚，生涯微薄。\n负郭田园能有几，随分安贫守约。\n要不改、箪瓢颜乐。\n西掖百扉终须到，且嘲风咏月常相谑。\n更要甚，万金药。",
        "dynasty": "宋",
        "collection_info": null
    },
    {
        "uuid": "3537cd8c3a07084a349f8a7707c70ae8",
        "title": "东坡引 茅斋无客至",
        "author": "赵长卿",
        "content": "茅斋无客至。\n冰砚冻寒泚。\n南枝喜入新诗里。\n恼人频嚼蕊。\n恼人频嚼蕊。\n因思去腊江头醉。\n倚动客兴伤春意。\n经年自叹人如寄。\n光阴如拈指。\n光阴如拈指。",
        "dynasty": "宋",
        "collection_info": null
    },
    {
        "uuid": "2ebfb41449ac7d829166d62c2987efd0",
        "title": "满庭芳 风力驱寒",
        "author": "赵长卿",
        "content": "风力驱寒，云荣呈瑞，晓来到处花飞。\n遍装琼树，春意到南枝。\n便是渔蓑旧画，纶竿重、横玉低垂。\n今宵里，香闺邃馆，幽赏事偏宜。\n风流金马客，歌鬟醉拥，乌帽斜敧。\n问人间何处，鹏运天池。\n且共周郎按曲，音微误、首己先回。\n同心事，丹山路稳，长伴彩鸾归。",
        "dynasty": "宋",
        "collection_info": null
    },
    {
        "uuid": "fc90953fc9acfa0db52a7b22f726057a",
        "title": "杏花天 乍凉淅淅风生幕",
        "author": "赵长卿",
        "content": "乍凉淅淅风生幕。\n人独在、朱栏翠阁。\n吹箫信杳炉香薄。\n眉上新愁又觉。\n从前事、拟将拼却。\n梦不断、花梢柳萼。\n一杯睡起谁同酌。\n斜日阴阴转角。",
        "dynasty": "宋",
        "collection_info": null
    },
    {
        "uuid": "3f2c4f39eabdd68759cd64b3509114bb",
        "title": "临江仙 远岫螺头湿翠",
        "author": "赵长卿",
        "content": "远岫螺头湿翠，流霞赪尾疏明。\n断虹斜界雨新晴。\n烟村灯火晚，江浦画难成。\n我向其间泛叶，终朝露渚风汀。\n老来心事最关情。\n不堪三弄笛，吹作断肠声。",
        "dynasty": "宋",
        "collection_info": null
    },
    {
        "uuid": "6a1dca6fd17f8d362af515087a70b3f3",
        "title": "辊绣球 流水奏鸣琴",
        "author": "赵长卿",
        "content": "流水奏鸣琴，风月净、天无星斗。\n翠岚堆里，苍岩深处，满林霜腻，暗香冻了，那禁频嗅。\n马上再三回首。\n因记省、去年时候。\n十分全似，那人风韵，柔腰弄影，冰腮退粉，做成清瘦。",
        "dynasty": "宋",
        "collection_info": null
    },
    {
        "uuid": "326851fcd376ea497977fb183a94295e",
        "title": "眼儿媚 南枝消息杳然间",
        "author": "赵长卿",
        "content": "南枝消息杳然间。\n寂寞倚雕栏。\n紫腰艳艳，青腰袅袅，风月俱闲。\n佳人环佩玉阑珊。\n作恶探花还。\n玉纤拈粟，樱唇呵粉，愁点眉弯。",
        "dynasty": "宋",
        "collection_info": null
    },
    {
        "uuid": "c485f8dee75107fa6cedd2a37cfb5880",
        "title": "菩萨蛮 日高犹恋珊瑚枕",
        "author": "赵长卿",
        "content": "日高犹恋珊瑚枕。\n羞红不忿花如锦。\n双燕运芹泥。\n燕归人未归。\n纵饶梳洗罢。\n朱户何曾跨。\n寂寞小房栊。\n回文和泪封。",
        "dynasty": "宋",
        "collection_info": null
    },
    {
        "uuid": "e7fe9d9a8c0c0f643df23d7c94b3551f",
        "title": "鹧鸪天 落魄东吴二十春",
        "author": "赵长卿",
        "content": "落魄东吴二十春。\n风流诗句得清新。\n今年却恨花星照，再见温卿与远真。\n分楚佩，染巫云。\n赤绳结得短花茵。\n若非京口初相识，安得毗陵作故人。",
        "dynasty": "宋",
        "collection_info": null
    },
    {
        "uuid": "9a610ecb2895ae5f69c9d1ed388f9fd9",
        "title": "浪淘沙 绿树转鸣禽",
        "author": "赵长卿",
        "content": "绿树转鸣禽。\n已是春深。\n杨花庭院日阴阴。\n帘外飞来双语燕，不寄归音。\n旧事懒追寻。\n空惹芳心。\n天涯消息远沈沈。\n记得年时中酒后，直至而今。",
        "dynasty": "宋",
        "collection_info": null
    },
    {
        "uuid": "73b4a97dcbba70297df448aa06b9aac7",
        "title": "谒金门 春睡足",
        "author": "赵长卿",
        "content": "春睡足。\n帘卷翠屏山曲。\n芳草沿阶横地轴。\n垂杨相映绿。\n暗忆旧欢难续。\n又是禁烟传烛。\n陌上踏青新结束。\n秋千谁共促。",
        "dynasty": "宋",
        "collection_info": null
    },
    {
        "uuid": "b6289f36ef815b1a01f65ff5f50a23d1",
        "title": "侍香金童 一种春光",
        "author": "赵长卿",
        "content": "一种春光，占断东君惜。\n算秾李、昭华争并得。\n粉腻酥融娇欲滴。\n端的尊前，旧曾相识。\n向夜阑、酒醒霜浓寒又力。\n但只与、冰姿添夜色。\n绣幕银屏人寂寂。\n只许刘郎，暗传消息。",
        "dynasty": "宋",
        "collection_info": null
    },
    {
        "uuid": "6130c31c2895b382a702334ea1d16d16",
        "title": "菩萨蛮 新晴庭户春阴薄",
        "author": "赵长卿",
        "content": "新晴庭户春阴薄。\n东风不度重帘幕。\n第几小兰房。\n雏莺初弄黄。\n悄寒春未透。\n不解寻花柳。\n只恐渐春深。\n愁生求友心。",
        "dynasty": "宋",
        "collection_info": null
    },
    {
        "uuid": "8ecae1cd78aab7db73f3eb2b7086732b",
        "title": "清平乐 紫箫声断",
        "author": "赵长卿",
        "content": "紫箫声断。\n窗底春愁乱。\n试着春衫羞自看。\n窄似年时一半。\n一春长病厌厌。\n新来愁病重添。\n香冷倦熏金鸭，日高不卷珠帘。",
        "dynasty": "宋",
        "collection_info": null
    },
    {
        "uuid": "473049a1a8e6527f243900537a8e4d1e",
        "title": "好事近 齿颊带馀香",
        "author": "赵长卿",
        "content": "齿颊带馀香，謦咳总成珠玉。\n剪碎袖罗花片，点金觥春绿。\n玉鱼花露自清凉，涓涓在郎腹。\n犹胜望梅消渴，对文君眉蹙。",
        "dynasty": "宋",
        "collection_info": null
    },
    {
        "uuid": "a17ffa90415faaf3148fc5d21a14e365",
        "title": "品令 好事客",
        "author": "赵长卿",
        "content": "好事客。\n宫商内、吟得风清月白。\n主人幸有豪家意，后堂煞有春色。\n花压金翘俏相映，酒满玉纤无力。\n你若待我些儿酒，尽吃得、尽吃得。",
        "dynasty": "宋",
        "collection_info": null
    },
    {
        "uuid": "6423e51598348faf54619247e8ae61ff",
        "title": "武陵春 落了丹枫残了菊",
        "author": "赵长卿",
        "content": "落了丹枫残了菊，秋色苦无多。\n谁唤西风泣泪罗，吹恨入星河。\n碧枝头金粟闹，曾扌乖翠云窝。\n重揉檀英忆两娥。\n无奈冷香何。",
        "dynasty": "宋",
        "collection_info": null
    },
    {
        "uuid": "15561c4ab5cc63e60323301947737f9a",
        "title": "水调歌头 秋宇净如水",
        "author": "罗愿",
        "content": "秋宇净如水，月镜不安台。\n郁孤高处张乐，语笑脱氛埃。\n檐外白毫千丈，坐上银河万斛，心境两佳哉。\n俯仰共清绝，底处着风雷。\n问天公，邀月姊，愧凡才。\n婆娑人世，羞见蓬鬓漾金罍。\n来岁公归何处，照耀彩衣簪橐，禁直且休催。\n一曲庾江上，千古继韶陔。",
        "dynasty": "宋",
        "collection_info": null
    },
    {
        "uuid": "b85b5e468f321e3b884fd5464b389008",
        "title": "失调名 九月江南秋色",
        "author": "罗愿",
        "content": "九月江南秋色，黄雀雨，鲤鱼风。",
        "dynasty": "宋",
        "collection_info": null
    },
    {
        "uuid": "fac80856ca82ff01bf3f32bcebc4d8d0",
        "title": "醉翁操 茫茫",
        "author": "楼钥",
        "content": "茫茫。\n苍苍。\n青山绕、千顷波光。\n新秋露风荷吹香。\n悠扬心地け然，生清凉。\n古岸摇垂杨。\n时有白鹭飞来双。\n隐君如在，鹤与翱翔。\n老仙何处，尚有流风未忘。\n琴与君兮宫商。\n酒与君兮杯觞。\n清欢殊未央。\n西山忽斜阳。\n欲去且徜徉。\n更将霜鬓临沧浪。",
        "dynasty": "宋",
        "collection_info": null
    },
    {
        "uuid": "20a4d211ea840a220541bdde7b1937da",
        "title": "醉翁操 冷然",
        "author": "楼钥",
        "content": "冷然。\n清圆。\n谁弹。\n向屋山。\n何言。\n清风至阴德之天。\n悠扬馀响婵娟。\n方昼眠。\n迥立八风前。\n八音相宣知孰贤。\n有时悲壮，铿若龙泉。\n有时幽杳，彷佛猿吟鹤怨。\n忽若巍巍山巅。\n荡荡几如流川。\n聊将娱暮年。\n听之身欲仙。\n弦索满人间。\n未有逸韵如此弦。",
        "dynasty": "宋",
        "collection_info": null
    },
    {
        "uuid": "93da8538ddeeabd766d583f86929bbd6",
        "title": "导引 孝宗纯孝",
        "author": "楼钥",
        "content": "孝宗纯孝，前圣更何加。\n高蹈处重华。\n丹成仙去龙輴远，越岸暮山遐。\n波臣先为卷寒沙。\n来往护灵槎。\n九虞礼举神祗乐，万世佑皇家。",
        "dynasty": "宋",
        "collection_info": null
    },
    {
        "uuid": "0516993025bcdc7bc88d98d488513a54",
        "title": "导引 吾皇尽孝",
        "author": "楼钥",
        "content": "吾皇尽孝，宗庙务崇尊。\n巨典备弥文。\n巍巍东向开基主，七世祔神孙。\n追思九闰整干坤。\n环宇慕洪恩。\n从今密迩高宗室，千载事如存。",
        "dynasty": "宋",
        "collection_info": null
    },
    {
        "uuid": "8bc1f83d76a9e65e66d7ddff0f5b77d7",
        "title": "失调名 昨日豆花篱下过",
        "author": "张良臣",
        "content": "昨日豆花篱下过，忽然迎面好风吹。\n独自立多时。",
        "dynasty": "宋",
        "collection_info": null
    },
    {
        "uuid": "9caabe14ab2a502c404a54612d69996c",
        "title": "西江月 四壁空围恨玉",
        "author": "张良臣",
        "content": "四壁空围恨玉，十香浅捻啼绡。\n殷云度雨井桐凋。\n雁雁无书又到。\n别后钗分燕股，病馀镜减鸾腰。\n蛮江豆蔻影连梢。\n不道参横易晓。",
        "dynasty": "宋",
        "collection_info": null
    },
    {
        "uuid": "7d4e0d77fe4a5a4eb343332da657898f",
        "title": "采桑子 佳人满劝金蕉叶",
        "author": "张良臣",
        "content": "佳人满劝金蕉叶，夜玉春温。\n别后黄昏。\n燕子楼高月一痕。\n年年依旧梨花雨，粉泪空存。\n流水孤村。\n不着寒鸦也断魂。",
        "dynasty": "宋",
        "collection_info": null
    },
    {
        "uuid": "fc15e302a40f3f34935d074dbe57f801",
        "title": "水调歌头 问讯金华伯",
        "author": "舒邦佐",
        "content": "问讯金华伯，自是地行仙。\n只为朱轮画戟，句引到湘川。\n用个狎鸥心地，做就烹鲜时政，民化我何言。\n但贵衡阳纸，纸落尽云烟。\n对湖天，梅索笑，月还圆。\n旧时岳生申甫，重到是前缘。\n快洗瑶觥一醉，唤个鹤仙起舞，骑取上花砖。\n春秋更多少，庄木八千年。",
        "dynasty": "宋",
        "collection_info": null
    },
    {
        "uuid": "1ba798be337660a46905dc61a09e7e14",
        "title": "杏花天 爱寻水竹添情况",
        "author": "张孝忠",
        "content": "爱寻水竹添情况。\n任云卧、溪边石上。\n衔杯乐圣成游荡。\n不为弓弯舞样。\n北湖迥、风飘彩舫。\n□笑击、冯夷薄相。\n致身福地何萧爽。\n莫道居夷太枉。",
        "dynasty": "宋",
        "collection_info": null
    },
    {
        "uuid": "36258960eccb4937d135309e1948ad1b",
        "title": "杏花天 看花随柳湖边去",
        "author": "张孝忠",
        "content": "看花随柳湖边去。\n似邂逅、水晶宫住。\n刘郎笔落惊风雨。\n酒社诗盟心许。\n玉关外、不辞马武。\n便好展、云霄稳步。\n郴江自绕郴山路。\n欲问功名何处。",
        "dynasty": "宋",
        "collection_info": null
    },
    {
        "uuid": "62fbc8a06e870fe506f571a71e930712",
        "title": "破阵子 占气中涵清淑",
        "author": "张孝忠",
        "content": "占气中涵清淑，征诗古富篇章。\n杖屦闲随鱼□乐，怀抱清如湖水凉。\n何殊吴越乡。\n风柳春容袅袅，水花月影汪汪。\n且把清尊浇磊磈，莫为浮名愁肺肠。\n星星白发长。",
        "dynasty": "宋",
        "collection_info": null
    },
    {
        "uuid": "187ca867d8fa99a953ada52773d0d430",
        "title": "玉楼春 绿波春早青烟暮",
        "author": "张孝忠",
        "content": "绿波春早青烟暮。\n翠幕船如天上去。\n深杯浊酒醉贤人，隔岸幽花怜静女。\n浮云散乱流萍聚。\n恨满韩张离合处。\n欲招骑龙帝乡人，来咏叉鱼春岸句。",
        "dynasty": "宋",
        "collection_info": null
    },
    {
        "uuid": "a41cba3d71fdae105f8b499ff05ba348",
        "title": "鹧鸪天 豆蔻梢头春意浓",
        "author": "张孝忠",
        "content": "豆蔻梢头春意浓。\n薄罗衫子柳腰风。\n人间乍识瑶池似，天上浑疑月殿空。\n眉黛小，髻云松。\n背人欲整又还慵。\n多应没个藏娇处，满镜桃花带雨红。",
        "dynasty": "宋",
        "collection_info": null
    },
    {
        "uuid": "2107e0ab1ecc3d9304b37e7fac189d32",
        "title": "菩萨蛮 娇红隐映花稍雾",
        "author": "张孝忠",
        "content": "娇红隐映花稍雾。\n金莲容与歌声度。\n得句写香笺。\n江山此意传。\n醉当春好处。\n不道因风絮。\n去并锦闱眠。\n青绫被底仙。",
        "dynasty": "宋",
        "collection_info": null
    },
    {
        "uuid": "74a633d64b654f46fa71b96b30472a30",
        "title": "西江月 堂上簪缨交错",
        "author": "张孝忠",
        "content": "堂上簪缨交错，花间帘幕高张。\n与君一咏一飞觞。\n莫笑诗狂饮畅。\n满路光风转蕙，吟边宫柳斜行。\n新词妙绝动宫墙。\n紫诰黄麻天上。",
        "dynasty": "宋",
        "collection_info": null
    },
    {
        "uuid": "1cb06501a148a610afb89e9861412eb0",
        "title": "霜天晓角 楚山浮碧",
        "author": "张孝忠",
        "content": "楚山浮碧。\n江汉无终极。\n鄂渚几行云树，天何意、限南北。\n使君觞醉客。\n健倒曾何惜。\n三国英雄谁在，斜阳外、尽陈迹。",
        "dynasty": "宋",
        "collection_info": null
    },
    {
        "uuid": "4461d9318d7c35dff5417a05f7bb1e18",
        "title": "点绛唇 七里滩边",
        "author": "方有开",
        "content": "七里滩边，江光漠漠山如戟。\n渔舟一叶。\n径入寒烟碧。\n笑我尘劳，羞对双台石。\n身如织。\n年年行役。\n鱼鸟浑相识。",
        "dynasty": "宋",
        "collection_info": null
    },
    {
        "uuid": "71587774b4ef80124a6a9848614749df",
        "title": "满江红 跳出红尘",
        "author": "方有开",
        "content": "跳出红尘，都不顾、是非荣辱。\n垂钓处、月明风细，水清山绿。\n七里滩头帆落尽，长山泷口潮回速。\n问有谁、特为上钩来，刘文叔。\n貂蝉贵，无人续。\n金带重，难拘束。\n这白麻黄纸，岂曾经目。\n昨夜客星侵帝座，且容伸脚加君腹。\n问高风、今古有谁同，先生独。",
        "dynasty": "宋",
        "collection_info": null
    },
    {
        "uuid": "33b26afb7e3372387dda623b2c406ea9",
        "title": "贺新郎 旧俗传荆楚",
        "author": "许及之",
        "content": "旧俗传荆楚。\n正江城、梅炎藻夏，做成重午。\n门艾钗符关何事，付与痴儿呆女。\n耳不听、湖边鼍鼓。\n独炷炉香熏衣润，对潇潇、翠竹都忘暑。\n时展卷，诵骚语。\n新愁不障西山雨。\n问楼头、登临倦客，有谁怀古。\n回首独醒人何在，空把清尊酹与。\n漾不到、潇湘江渚。\n我又相将湖南去，已安排、吊屈嘲渔父。\n君有语，但分付。",
        "dynasty": "宋",
        "collection_info": null
    },
    {
        "uuid": "44f29aa6da19f68010d3b300db6bd00f",
        "title": "水调歌头 草草三间屋",
        "author": "傅大询",
        "content": "草草三间屋，爱竹旋添栽。\n碧沙窗户，眼前都是翠云堆。\n一月山翁高卧，踏雪水村清冷，木落远山开。\n唯有平安竹，留得伴寒梅。\n唤家童，开门看，有谁来。\n客来一笑，清话煮茗更传杯。\n有酒只愁无客，有客又愁无酒，酒熟且徘徊。\n明日人间事，天自有安排。",
        "dynasty": "宋",
        "collection_info": null
    },
    {
        "uuid": "62d6daf56689647b8fb1929628cb82d3",
        "title": "锦堂春・锦堂春慢 梅要疏开",
        "author": "傅大询",
        "content": "梅要疏开，雪教迟下，怕他寒入江天。\n有月桥仙客，相伴婵娟。\n巷陌升平气象，一时都在鸣弦。\n望东家锦里，雁到云边。\n书到云边。\n尊前翠眉环唱，道新腔字稳，花折声圆。\n此去凤池游戏，碧波添插金莲。\n看长生叶上，龟寿千年，人寿千年。",
        "dynasty": "宋",
        "collection_info": null
    },
    {
        "uuid": "0358ea6b6a3f4d37f57e299ae340bbc4",
        "title": "柳梢青 春到江南",
        "author": "傅大询",
        "content": "春到江南，今年寒少，早有疏梅。\n相伴双松，吟哦风月，着意花开。\n天香甚处安排。\n便何似、调羹去来。\n劲节仙姿，玉堂难老，身在蓬莱。",
        "dynasty": "宋",
        "collection_info": null
    },
    {
        "uuid": "004af851e5bb77d0dbeda933a46420bb",
        "title": "念奴娇 江梅破腊",
        "author": "傅大询",
        "content": "江梅破腊，把一枝来报，□春消息。\n锦帐银瓶龙麝暖，画烛光摇金碧。\n雨径桃花，一溪流水，路入神仙宅。\n云裳羽佩，洞天相会今夕。\n堂下乐问灵鼍，玉人清唱，舞袖低回雪。\n富贵风流须道是，天上人间难得。\n玉镜台边，琼浆盏畔，共说春心切。\n百年偕老，凤凰楼上风月。",
        "dynasty": "宋",
        "collection_info": null
    },
    {
        "uuid": "bebf8f41b53f9bfe0a9a868456e75ba0",
        "title": "行香子 玉佩簪缨",
        "author": "傅大询",
        "content": "玉佩簪缨。\n罗袜生尘。\n问何时、来到湘滨。\n尧蓂五叶，二月阳春。\n一霎时风，一霎时雨，一霎时晴。\n有子鸣琴。\n有路登瀛。\n戏斑衣、温酒重斟。\n蟠桃难老，相伴长生。\n一千年花，一千年果，一千年人。",
        "dynasty": "宋",
        "collection_info": null
    },
    {
        "uuid": "ceef531b36d011214cc3f85e00a49c99",
        "title": "贺新郎 雨沐秋荣薄",
        "author": "刘德秀",
        "content": "雨沐秋荣薄。\n莹湖光、琉璃千顷，浪平如削。\n步绕湖边佳绝处，时涌琼楼珠阁。\n记一一、经行皆昨。\n十万人家空翠里，借姮娥、玉鉴相依约。\n卷雾箔，飞烟幕。\n天机云锦才收却。\n放芙蓉、岸花十里，翠红成幄。\n向晚买舟撑月去，笑引银汉共酌。\n醉欲起、骑鲸碧落。\n试唤坡仙哦妙句，问淡妆、此夕如何着。\n只云月，是梳掠。",
        "dynasty": "宋",
        "collection_info": null
    },
    {
        "uuid": "c5c228986920d61f1d6341f9804bd895",
        "title": "水调歌头 澄彻北湖水",
        "author": "吴镒",
        "content": "澄彻北湖水，圆镜莹青铜。\n客槎星汉天上，隐隐暗朝通。\n六月浮云落日，十顷增冰积雪，胜绝与谁同。\n罗袜步新月，翠袖倚凉风。\n子韩子，叫虞帝，傲祝融。\n御风凌雾来去，邂逅此从容。\n欲问骑驎何处，试举叉鱼故事，惊起碧潭龙。\n乞我飞霞佩，从子广寒宫。",
        "dynasty": "宋",
        "collection_info": null
    },
    {
        "uuid": "cd767233c4d56b0579aad1751aaefcde",
        "title": "水调歌头 三楚上游地",
        "author": "吴镒",
        "content": "三楚上游地，五岭翠眉横。\n杜诗韩笔难尽，身到眼增明。\n最好流泉百道，НН绕城萦市，唯见洛阳城。\n化鹤三千岁，橘井尚凄清。\n阆风客，紫贝阙，白玉京。\n不堪天上官府，时此驻霓旌。\n岁晚朔云边雪，压尽蛮烟瘴雨，过雁落寒汀。\n况有如泉酒，细与故人倾。",
        "dynasty": "宋",
        "collection_info": null
    },
    {
        "uuid": "7f4e37c17e371e281eac5bdb2bce6d3f",
        "title": "水调歌头 潇洒东湖上",
        "author": "林淳",
        "content": "潇洒东湖上，夜雨洗清秋。\n朝来尘霁，凝望千里兴悠悠。\n山色揉蓝深染，波影青铜新铸，□冷翠光浮。\n蓑笠真吾事，聊整钓鱼钩。\n坐中客，凌王谢，更风流。\n一觞一咏，豪俊谈笑气吞牛。\n花月连环长好，到处名园池□，遇景且遨游。\n试问陶元亮，底事赋归休。",
        "dynasty": "宋",
        "collection_info": null
    },
    {
        "uuid": "1d41fffabc16cd23dc5ac19995d42e28",
        "title": "鹧鸪天 天近袄知雨露浓",
        "author": "林淳",
        "content": "天近袄知雨露浓。\n湖山无日不春风。\n闲花野草皆掀舞，曾在君王顾盼中。\n时易得，会难逢。\n朝为逆旅暮三公。\n蛟龙得雨飞无便，鸡犬腾云夙有功。",
        "dynasty": "宋",
        "collection_info": null
    },
    {
        "uuid": "2080a23c51a007acf4d6c51ce150002e",
        "title": "柳梢青 富贵园林",
        "author": "林淳",
        "content": "富贵园林。\n清虚清馆，随意登临。\n物外风光，云明花媚，鸟语烟深。\n徐徐缓辔微吟。\n迤逦度、松间柳阴。\n览遍幽奇，小舟归晚，月映波心。",
        "dynasty": "宋",
        "collection_info": null
    },
    {
        "uuid": "177611fa364f68aff5515dc3ffe81810",
        "title": "浣溪沙 却忆西湖烂漫游",
        "author": "林淳",
        "content": "却忆西湖烂漫游。\n水涵山影翠光浮。\n轻舟短棹不惊鸥。\n带露精神花妩媚，依风情态柳温柔。\n莺歌燕语巧相留。",
        "dynasty": "宋",
        "collection_info": null
    },
    {
        "uuid": "05d8f279aff9974713d2d14d2fc60c75",
        "title": "阮郎归 落花时节近清明",
        "author": "王炎2",
        "content": "落花时节近清明。\n南园芳草青。\n东风料峭雨难晴。\n那堪中宿酲。\n回首处，自销凝。\n谁知人瘦生。\n倚阑无语不禁情。\n杜鹃啼数声。",
        "dynasty": "宋",
        "collection_info": null
    },
    {
        "uuid": "d9c7d377327c489635e6d1109cd04d81",
        "title": "青玉案 深红数点吹花絮",
        "author": "王炎2",
        "content": "深红数点吹花絮。\n又燕子、飞来语。\n远水平芜春欲暮。\n年年长是，清明时候，故遣人憔悴。\n竹鸡啼罢山村雨。\n正寥落、无情绪。\n猛省从前多少事。\n绿杨堤上，楼台如画，此景今何处。",
        "dynasty": "宋",
        "collection_info": null
    },
    {
        "uuid": "662c699e403b4e2cdedfdbd2640d9930",
        "title": "浪淘沙令 流水绕孤村",
        "author": "王炎2",
        "content": "流水绕孤村。\n杨柳当门。\n昔年此地往来频。\n认得绿杨携手处，笑语如存。\n往事不堪论。\n强对清尊。\n梅花香里月黄昏。\n白首重来谁是伴，独自销魂。",
        "dynasty": "宋",
        "collection_info": null
    },
    {
        "uuid": "5f8137a73efdd3609b3e808b8bb7ede2",
        "title": "木兰花慢 缃桃花树下",
        "author": "王炎2",
        "content": "缃桃花树下，记罗袜、昔经行。\n至今日重来，人惟独自，花亦凋零。\n青鸟杳无信息，遍人间、何处觅云軿。\n红锦织残旧字，玉箫吹断馀声。\n销凝。\n衣故几时更。\n又谁复卿卿。\n念镜里琴中，离鸾有恨，别鹄无情。\n齐眉处同笑语，但有时、梦见似平生。\n愁对婵娟三五，素光暂缺还盈。",
        "dynasty": "宋",
        "collection_info": null
    },
    {
        "uuid": "b5c1be8d67f4a3a112eac81bb0f91f8e",
        "title": "清平乐 呢喃燕语",
        "author": "王炎2",
        "content": "呢喃燕语。\n共诉春归去。\n春去从他留不住。\n落尽枝头红雨。\n老翁袖手优游。\n闲愁不到眉头。\n过了麦黄椹紫，归期只在新秋。",
        "dynasty": "宋",
        "collection_info": null
    },
    {
        "uuid": "0b82076fcdbcb1da62d66624cdce359d",
        "title": "清平乐 儿曹耳语",
        "author": "王炎2",
        "content": "儿曹耳语。\n借问何处去。\n家在翠微深处住。\n生计一犁春雨。\n客中且恁浮游。\n莫将事挂心头。\n纵使人生满百，算来更几春秋。",
        "dynasty": "宋",
        "collection_info": null
    },
    {
        "uuid": "82ba8bb2b827b7609533fcfbd1b279db",
        "title": "浪淘沙 月色十分圆",
        "author": "王炎2",
        "content": "月色十分圆。\n风露娟娟。\n木犀香里凭阑干。\n河汉横斜天似水，玉鉴光寒。\n草草具杯盘。\n相对苍颜。\n素娥莫惜少留连。\n秋气平分蟾兔满，动是经年。",
        "dynasty": "宋",
        "collection_info": null
    },
    {
        "uuid": "c99c0e9054da43c3a68d928a0ca94b57",
        "title": "卜算子 渡口唤扁舟",
        "author": "王炎2",
        "content": "渡口唤扁舟，雨后青绡皱。\n轻暖相重护病躯，料峭还寒透。\n老大自伤春，非为花枝瘦。\n那得心情似少年，双燕归时候。",
        "dynasty": "宋",
        "collection_info": null
    },
    {
        "uuid": "bd4dbe13e1244d08db8c8f752e3d0857",
        "title": "卜算子 散策问芳菲",
        "author": "王炎2",
        "content": "散策问芳菲，春半花犹未。\n蓓蕾枝头怯苦寒，恰似人憔悴。\n人莫恨花迟，天自催寒去。\n雨意才收日气浓，玉靥红如醉。",
        "dynasty": "宋",
        "collection_info": null
    },
    {
        "uuid": "c3016a1eed69310749fdba5efbdc57ba",
        "title": "江城子 清波渺渺日晖晖",
        "author": "王炎2",
        "content": "清波渺渺日晖晖。\n柳依依。\n草离离。\n老大逢春，情绪有谁知。\n帘箔四垂庭院静，人独处，燕双飞。\n怯寒未敢试春衣。\n踏青时。\n懒追随。\n野蔌山淆，村酿可从宜。\n不向花边拼一醉，花不语，笑人痴。",
        "dynasty": "宋",
        "collection_info": null
    },
    {
        "uuid": "5ba18652446837b3135c91ad445922d9",
        "title": "虞美人 镜中失画双青鬓",
        "author": "王炎2",
        "content": "镜中失画双青鬓。\n懒更占花信。\n小梅半谢雨垂垂。\n未许轻红破蕾、缀桃枝。\n社前归燕穿帘语。\n似说人憔悴。\n自缘老去少欢悰。\n不是春寒料峭、怯东风。",
        "dynasty": "宋",
        "collection_info": null
    },
    {
        "uuid": "b9d9dd9cdbbfd251e908ee47aabcf9c1",
        "title": "南乡子 云淡日昽明",
        "author": "王炎2",
        "content": "云淡日昽明。\n久雨潺潺乍得晴。\n社近东皋农务急，催耕。\n又见菖蒲出水清。\n池面縠纹平。\n掠水迎风燕羽轻。\n试出访寻春色看，相迎。\n巧笑花枝似有情。",
        "dynasty": "宋",
        "collection_info": null
    },
    {
        "uuid": "b57ca491f65005309d2bda02f0b2f354",
        "title": "忆秦娥 胭脂点",
        "author": "王炎2",
        "content": "胭脂点。\n海棠落尽青春晚。\n青春晚。\n少年游乐，而今慵懒。\n春光不可无人管。\n花边酌酒随深浅。\n随深浅。\n牡丹红透，荼䕷香远。",
        "dynasty": "宋",
        "collection_info": null
    },
    {
        "uuid": "5b79a47a83647df6fd3a6fab274474f0",
        "title": "临江仙 欲近上元人意好",
        "author": "王炎2",
        "content": "欲近上元人意好，月如人意团圆。\n暖风催趣养花天。\n三山来鹤驾，万户识凫仙。\n手种河阳桃李树，暂时来看春妍。\n彩衣一笑棹觥船。\n明年当此日，人到凤池边。",
        "dynasty": "宋",
        "collection_info": null
    },
    {
        "uuid": "6affed6ec9a174cbcd752f981fd1dde5",
        "title": "好事近 时节近元宵",
        "author": "王炎2",
        "content": "时节近元宵，天意人情都好。\n烟柳露桃枝上，觉今年春早。\n遏云一曲凤将雏，疑是在蓬岛。\n玉笋扶杯潋滟，愿黑头难老。",
        "dynasty": "宋",
        "collection_info": null
    },
    {
        "uuid": "cd4086ce317c5deda97d47d318918090",
        "title": "水调歌头 爱日护轻暖",
        "author": "王炎2",
        "content": "爱日护轻暖，酝造小春时。\n桃溪云敛，一点郎星吐青辉。\n炼玉颜容难老，点漆精神如旧，不用摘霜髭。\n厌薄蓬莱景，戏踏两凫飞。\n潘花底，陶柳外，细民肥。\n万家喜色，融瑞气拥牙绯。\n凭仗春葱洗玉，领略朱樱度曲，引满又何辞。\n只待琴歌毕，安步上丹墀。",
        "dynasty": "宋",
        "collection_info": null
    },
    {
        "uuid": "69970e1c1c976dc2a79e162d0a3f3f23",
        "title": "念奴娇 晓来雨过",
        "author": "王炎2",
        "content": "晓来雨过，正海棠枝上，胭脂如滴。\n桃杏不敢来比似，信是倾城倾国。\n藏韵收香，谁能描貌，阁尽诗人笔。\n从教睡去，为留银烛终夕。\n不待过了清明，绿阴结子，无处寻春色。\n簌簌轻红飞一片，便觉临风凄恻。\n莫道无情，嫣然一笑，也似曾相识。\n惜花无主，自怜身是行客。",
        "dynasty": "宋",
        "collection_info": null
    },
    {
        "uuid": "ed4fe3e28f69036b8dc5a513e523b38d",
        "title": "浪淘沙令 秋色满东篱",
        "author": "王炎2",
        "content": "秋色满东篱。\n露滴风吹。\n凭谁折取泛芳卮。\n长是年年重九日，苦恨开迟。\n因记得当时。\n共拈纤枝。\n而今寂寞凤孤飞。\n不似旧来心绪好，惟有花知。",
        "dynasty": "宋",
        "collection_info": null
    },
    {
        "uuid": "ea07d807c4c0f7183ad0761d2a811aa8",
        "title": "采桑子 一番飞次春风巧",
        "author": "王炎2",
        "content": "一番飞次春风巧，细看工夫。\n点缀红酥。\n此际多应别处无。\n玉人不与花为主，辜负芳菲。\n香透帘帏。\n谁向钗头插一枝。",
        "dynasty": "宋",
        "collection_info": null
    },
    {
        "uuid": "5fbf021b1d487ad0f9f2a4b507db90e5",
        "title": "好事近 玉颊映红绡",
        "author": "王炎2",
        "content": "玉颊映红绡，才报东风消息。\n虽则清臞如许，有生香真色。\n相看动是隔年期，忍不饮涓滴。\n莫待轻飞一片，却说花堪惜。",
        "dynasty": "宋",
        "collection_info": null
    },
    {
        "uuid": "c34d70a6326ad4df84a5ead4d8e2216c",
        "title": "临江仙 雪片幻成肌骨",
        "author": "王炎2",
        "content": "雪片幻成肌骨，月华借与精神。\n一声羌笛怨黄昏。\n吹香飘缟袂，脱迹委红裙。\n枝上青青结子，子中白白藏仁。\n那时别是一家春。\n劈泥尝煮酒，拂席卧清阴。",
        "dynasty": "宋",
        "collection_info": null
    },
    {
        "uuid": "bd94d5e14577d17bce219e0304213010",
        "title": "卜算子 腻玉染深红",
        "author": "王炎2",
        "content": "腻玉染深红，艳丽难常好。\n已是人间祓禊时，花亦随春老。\n唤起曲生来，醉赏惟宜早。\n此去阴晴十日间，点点粘芳草。",
        "dynasty": "宋",
        "collection_info": null
    },
    {
        "uuid": "0be9c46f7fb4cca0d5b6a4aac652fc29",
        "title": "木兰花慢 博山香雾冷",
        "author": "王炎2",
        "content": "博山香雾冷，新雨过、怯单衣。\n正飞絮蒙蒙，平芜杳杳，家在天涯。\n春难住、人易老，又等闲过了踏青时。\n枝上红稀绿暗，杜鹃刚向人啼。\n依依。\n谩叹歌生弹铗，尘满弦徽。\n想北山猿鹤，南溪鸥鹭，怪我归迟。\n青云事、今已晚，倚小窗、谁与话襟期。\n对酒有愁可解，擘笺无怨休题。",
        "dynasty": "宋",
        "collection_info": null
    },
    {
        "uuid": "978d7099218975542d59d5ece72047c8",
        "title": "小重山 日脚才添一线长",
        "author": "王炎2",
        "content": "日脚才添一线长。\n葭灰吹玉管，转新阳。\n老来添得鬓边霜。\n年华换，归思满沧浪。\n唤客对凝香。\n公庭凫骛散，缓行觞。\n何须红袖立成行。\n清淡好，胜似听丝簧。",
        "dynasty": "宋",
        "collection_info": null
    },
    {
        "uuid": "4ee57e3167886ba282bba795875de2b0",
        "title": "阮郎归 几回幽梦绕家山",
        "author": "王炎2",
        "content": "几回幽梦绕家山。\n怯闻梅弄残。\n潇潇黄落客毡寒。\n不禁衣带宽。\n身外事，意阑珊。\n人间行路难。\n寻思百计不如闲。\n休贪朱两轓。",
        "dynasty": "宋",
        "collection_info": null
    },
    {
        "uuid": "35d460dbab1973c6ed54a784c1e310a2",
        "title": "临江仙 试问休官林下去",
        "author": "王炎2",
        "content": "试问休官林下去，何人得似高年。\n壶中不记岁时迁。\n吹箫新有伴，餐玉共求仙。\n有客尊前曾得见，月眉云鬓娟娟。\n断肠刺史独无眠。\n谁能闻一曲，偷向笛中传。",
        "dynasty": "宋",
        "collection_info": null
    },
    {
        "uuid": "a842abd5866ae656e47065e0fa87bfc4",
        "title": "临江仙 思忆故园花又发",
        "author": "王炎2",
        "content": "思忆故园花又发，等闲过了流年。\n休论升擢与平迁。\n拂衣归去好，无事即神仙。\n况是老人头雪白，羞看红粉婵娟。\n鸾孤凤只且随缘。\n莫将桃叶曲，留与世人传。",
        "dynasty": "宋",
        "collection_info": null
    },
    {
        "uuid": "db495bc20dca25bf58598354561e591b",
        "title": "水调歌头 新涨鸭头绿",
        "author": "王炎2",
        "content": "新涨鸭头绿，春满白苹洲。\n小停画鹢，莫便折柳话离愁。\n飘渺觚棱在望，不用东风借便，一瞬到皇州。\n别酒十分酌，何惜覆瑶舟。\n从此去，上华顶，入清流。\n人门如许，自合唾手复公侯。\n老我而今衰谢，梦绕故园松菊，底事更迟留。\n早晚挂冠去，江上狎浮鸥。",
        "dynasty": "宋",
        "collection_info": null
    },
    {
        "uuid": "7f2b4a68479dddebd9f0358ede4173f2",
        "title": "南柯子・南歌子 天末家何许",
        "author": "王炎2",
        "content": "天末家何许，津头客未归。\n柳梢绿暗早莺啼。\n蝴蝶不知春去、绕园飞。\n选胜多游冶，当垆有丽姝。\n青翰载酒泛晴晖。\n不忍十分寥落、负花时。",
        "dynasty": "宋",
        "collection_info": null
    },
    {
        "uuid": "734a6013d93b142d99c04b9421c69139",
        "title": "好事近 闲日似年长",
        "author": "王炎2",
        "content": "闲日似年长，又在他乡春暮。\n柳外一声鶗鴂，怨落花飞絮。\n苎罗只似旧时村，佳人在何处。\n试问鸱夷因甚，载轻颦同去。",
        "dynasty": "宋",
        "collection_info": null
    },
    {
        "uuid": "175656e653ad6e51670733bfffa4f3a8",
        "title": "朝中措 杜鹃声断日曈昽",
        "author": "王炎2",
        "content": "杜鹃声断日曈昽。\n过雨湿残红。\n老色菱花影里，客愁蕉叶香中。\n柳梢飞絮，桃梢结子，断送春风。\n莫恨春无觅处，明年还在芳丛。",
        "dynasty": "宋",
        "collection_info": null
    },
    {
        "uuid": "ac4fa9d64eacc3f37fcebc9faa73f144",
        "title": "南柯子・南歌子 对镜鸾休舞",
        "author": "王炎2",
        "content": "对镜鸾休舞，求凰凤自飞。\n珠钿翠珥密封题。\n中有鸾笺细字、没人知。\n环佩灯前结，辎軿月下归。\n笑他织女夜鸣机。\n空与牛郎相望、不相随。",
        "dynasty": "宋",
        "collection_info": null
    },
    {
        "uuid": "e8246dc1d8fffb7e1ad82e54605f0988",
        "title": "朝中措 蔷薇露染玉肌肤",
        "author": "王炎2",
        "content": "蔷薇露染玉肌肤。\n欲试缕金衣。\n一种出尘态度，偏宜月伴风随。\n初疑邂逅，湘妃洛女，似是还非。\n只恐乘云轻举，翩然飞度瑶池。",
        "dynasty": "宋",
        "collection_info": null
    },
    {
        "uuid": "cec6a3c20c0e12f32fd6fed128b8e953",
        "title": "西江月 蔌蔌落红都尽",
        "author": "王炎2",
        "content": "蔌蔌落红都尽，依然见此清姝。\n水沈为骨玉为肤。\n留得春光少住。\n鸳帐巧藏翠幔，燕钗斜亸纤枝。\n休将往事更寻思。\n且为浓香一醉。",
        "dynasty": "宋",
        "collection_info": null
    },
    {
        "uuid": "2893fc28dc896d98945496e6bc46ff6a",
        "title": "柳梢青 葭管风微",
        "author": "王炎2",
        "content": "葭管风微。\n莱衣香软，歌凤将雏。\n笑酌流霞，问人何处，别有瑶池。\n相将月佩霞裾。\n领凫舄、归朝玉墀。\n管取长年，进封大国，稳住清都。",
        "dynasty": "宋",
        "collection_info": null
    },
    {
        "uuid": "c6bb237def9a8032a7aa849ed5cea6c8",
        "title": "踏莎行 木落天寒",
        "author": "王炎2",
        "content": "木落天寒，年华又暮。\n老来多病须调护。\n诗编酒榼总无缘，闲中赢得瞢腾睡。\n尘暗犀梳，香消翠被。\n悄无音信来青羽。\n新愁正上自眉峰，黄昏庭院潇潇雨。",
        "dynasty": "宋",
        "collection_info": null
    },
    {
        "uuid": "26272146b7f4840558bcb22ba9a7d147",
        "title": "清平乐 一杯椒醑",
        "author": "王炎2",
        "content": "一杯椒醑。\n惜饮难成醉。\n爆竹声中人未睡。\n共道今宵守岁。\n不如且就衾裯。\n谁能细数更筹。\n三百六旬过了，明朝却是年头。",
        "dynasty": "宋",
        "collection_info": null
    },
    {
        "uuid": "7101aae39bb2cf6ce9117bec77fcc483",
        "title": "南柯子・南歌子 山冥云阴重",
        "author": "王炎2",
        "content": "山冥云阴重，天寒雨意浓。\n数枝幽艳湿啼红。\n莫为惜花惆怅、对东风。\n蓑笠朝朝出，沟塍处处通。\n人间辛苦是三农。\n要得一犁水足、望年丰。",
        "dynasty": "宋",
        "collection_info": null
    },
    {
        "uuid": "f03fdc2327679bbe99ff1f14d18ba7a1",
        "title": "夜行船 淡饭粗衣随分过",
        "author": "王炎2",
        "content": "淡饭粗衣随分过。\n新成就、庵寮一个。\n静处藏身，十分自在，只恁么、有何不可。\n过眼空花都看破。\n红尘外、独行独坐。\n也没筹量，也没系绊，更觅甚、三乘四果。",
        "dynasty": "宋",
        "collection_info": null
    },
    {
        "uuid": "2ebfa4f5d8b64ec24828548a3b985e30",
        "title": "临江仙 鶗鴂一声春事了",
        "author": "王炎2",
        "content": "鶗鴂一声春事了，不知苦劝谁归。\n花梢香露染蔷薇。\n小梅酸着齿，酒榼正堪携。\n鸭绿一篙新雨过，远山半出修眉。\n仙翁理棹欲来时。\n绕檐乌鹊喜，报与主人知。",
        "dynasty": "宋",
        "collection_info": null
    },
    {
        "uuid": "d718814a41a1f65afa5bd7d0bcfa7c1b",
        "title": "蓦山溪 莺啼花谢",
        "author": "王炎2",
        "content": "莺啼花谢，断送春归去。\n雨后听鹃声，恰似诉、留春不住。\n韶光易迈，暗被老相催，无个事，没些愁，方是安身处。\n载松种菊，相对为宾主。\n终日掩柴扉，但只有、清风时度。\n不忺把酒，又不喜观书，饥时饭，饱时茶，困即齁齁睡。",
        "dynasty": "宋",
        "collection_info": null
    },
    {
        "uuid": "6b364be23bfb9fcd37fa3aa08b75039e",
        "title": "忆秦娥 头如雪",
        "author": "王炎2",
        "content": "头如雪。\n尘缘滚滚无休歇。\n无休歇。\n买田筑屋，是何时节。\n从今事事都休说。\n巢安寮里藏疏拙。\n藏疏拙。\n许谁为伴，溪山风月。",
        "dynasty": "宋",
        "collection_info": null
    },
    {
        "uuid": "f4d4a7040716a9c7cb9559c0e954cc81",
        "title": "满江红 宦海浮沉",
        "author": "王炎2",
        "content": "宦海浮沉，名与字、不能彰彻。\n青云上、诸公衮衮，难登狭劣。\n结绶弹冠成底事，解颐折角皆虚说。\n待黄粱、梦觉始归来，非明哲。\n易消释，空中雪。\n多亏缺，天边月。\n算人生必有，衰羸时节。\n恁是一阳来复后，梅花柳眼先春发。\n料明年、又老似今年，当休歇。",
        "dynasty": "宋",
        "collection_info": null
    },
    {
        "uuid": "5dd6f264967d73f6094a25b48d24de65",
        "title": "玉楼春 往年糊口谋升斗",
        "author": "王炎2",
        "content": "往年糊口谋升斗。\n朱墨尘埃粘两袖。\n黄粱梦断始归来，依旧琴书当左右。\n而今藏取持螯手。\n林下独居闲散又。\n问之何以得长年，寡欲少思安老朽。",
        "dynasty": "宋",
        "collection_info": null
    },
    {
        "uuid": "6f8bde489d1e6db81b9f3e71f80d1438",
        "title": "玉楼春 大都四绪阴晴半",
        "author": "王炎2",
        "content": "大都四绪阴晴半。\n天上油云舒又卷。\n若还心也似云闲，老色何由来上面。\n生平辛苦今潇散。\n得丧荣枯皆历遍。\n人言不死是神仙，我但耳闻非眼见。",
        "dynasty": "宋",
        "collection_info": null
    },
    {
        "uuid": "e802b6a6ee6a4448bc14106a3646335c",
        "title": "如梦令 满院落花春寂",
        "author": "杨冠卿",
        "content": "满院落花春寂。\n风絮一帘斜日。\n翠钿晓寒轻，独倚千秋无力。\n无力。\n无力。\n蹙破远山愁碧。",
        "dynasty": "宋",
        "collection_info": null
    },
    {
        "uuid": "93136ebc05ea6ff836ec1ea491c7dfd1",
        "title": "生查子 娇莺恰恰啼",
        "author": "杨冠卿",
        "content": "娇莺恰恰啼，过水翻回去。\n欲共诉芳心，故绕池边树。\n人去绮窗闲，弦断秦筝柱。\n百啭听新声，总是伤心处。",
        "dynasty": "宋",
        "collection_info": null
    },
    {
        "uuid": "7739b486f991de695dade6b1c86f4dee",
        "title": "生查子 消瘦不胜寒",
        "author": "杨冠卿",
        "content": "消瘦不胜寒，独立江南路。\n罗袜暗生尘，不见凌波步。\n兰佩解鸣珰，往事凭谁诉。\n一纸彩云笺，好寄青鸾去。",
        "dynasty": "宋",
        "collection_info": null
    },
    {
        "uuid": "c3b9745cdf0cd1a5734dd51b051759c4",
        "title": "生查子 潇湘日暮时",
        "author": "杨冠卿",
        "content": "潇湘日暮时，倚棹蒹葭浦。\n不见独醒人，愁对湘妃语。\n璧月送归云，一叶莲舟举。\n宝瑟奏清商，波底鱼龙舞。",
        "dynasty": "宋",
        "collection_info": null
    },
    {
        "uuid": "623f2ff7a6e93936ca0ebff705a8a085",
        "title": "浣溪沙 洞口春深长薜萝",
        "author": "杨冠卿",
        "content": "洞口春深长薜萝。\n幽栖地僻少经过。\n一溪新绿涨晴波。\n惊梦觉来啼鸟近，惜春归去落花多。\n东风独倚奈愁何。",
        "dynasty": "宋",
        "collection_info": null
    },
    {
        "uuid": "cf7c1fab07409ecc2405bec881521163",
        "title": "浣溪沙 银叶香销暑簟清",
        "author": "杨冠卿",
        "content": "银叶香销暑簟清。\n枕鸳醉倚玉钗横。\n起来红日半窗明。\n多病情怀无可奈，惜花天气恼馀酲。\n瑶琴谁弄晓莺声。",
        "dynasty": "宋",
        "collection_info": null
    },
    {
        "uuid": "996b267914edefc50bdd4f5086c1dd21",
        "title": "霜天晓角 渔舟簇簇",
        "author": "杨冠卿",
        "content": "渔舟簇簇。\n西塞山前宿。\n流水落红香远，春江涨、葡萄绿。\n蕲竹。\n奏新曲。\n惊回幽梦独。\n却把渔竿远去，骑鲸背、钓璜玉。",
        "dynasty": "宋",
        "collection_info": null
    },
    {
        "uuid": "aeb718006797b6aa56ed1a5155a7f48b",
        "title": "卜算子 苍生喘未苏",
        "author": "杨冠卿",
        "content": "苍生喘未苏，贾笔论孤愤。\n文采风流今尚存，毫发无遗恨。\n凄恻近长沙，地僻秋将尽。\n长使英雄泪满襟，天意高难问。",
        "dynasty": "宋",
        "collection_info": null
    },
    {
        "uuid": "a921b2e3ce6935ebee8d002912430331",
        "title": "垂丝钓 翠帘昼卷",
        "author": "杨冠卿",
        "content": "翠帘昼卷。\n庭花日影初转。\n酒力未醒，眉黛还敛。\n停歌扇。\n背画阑倚遍。\n情无限。\n怅韶华又晚。\n锦鞯去后，愁宽珠袖金钏。\n碧云信远。\n难托西楼雁。\n空写银筝怨。\n肠欲断。\n更落红万点。",
        "dynasty": "宋",
        "collection_info": null
    },
    {
        "uuid": "b76104163fdf84111302f62ddbfd567a",
        "title": "菩萨蛮 飞云障碧江天暮",
        "author": "杨冠卿",
        "content": "飞云障碧江天暮。\n杏花帘幕黄昏雨。\n翠袖怯春寒。\n有人愁倚阑。\n天涯芳草路。\n目送征鸿去。\n人远玉关长。\n尺书难寄将。",
        "dynasty": "宋",
        "collection_info": null
    },
    {
        "uuid": "71d6edaab39f187c8a55d8bc97b1e41f",
        "title": "菩萨蛮 春山愁对修眉绿",
        "author": "杨冠卿",
        "content": "春山愁对修眉绿。\n春衫谁为裁冰縠。\n日暮倚阑干。\n不禁烟雾寒。\n湖边归去路。\n犹记传觞处。\n往事等空花。\n客心惊岁华。",
        "dynasty": "宋",
        "collection_info": null
    },
    {
        "uuid": "a9d1c48b69a27785974006c3d50b2a86",
        "title": "菩萨蛮 冰肌玉衬香绡薄",
        "author": "杨冠卿",
        "content": "冰肌玉衬香绡薄。\n无言独倚阑干角。\n相见又还休。\n可堪归去愁。\n碧波溪上路。\n几阵黄昏雨。\n归去断人肠。\n纱厨枕簟凉。",
        "dynasty": "宋",
        "collection_info": null
    },
    {
        "uuid": "cdb1b1101f6d44b1abb7f85e56be6029",
        "title": "菩萨蛮 玉妃夜宴瑶池冷",
        "author": "杨冠卿",
        "content": "玉妃夜宴瑶池冷。\n翩然飞下霓旌影。\n天阔水云长。\n风飘舞袖香。\n姑山人似旧。\n清压红梅瘦。\n同凭玉阑干。\n光摇银海寒。",
        "dynasty": "宋",
        "collection_info": null
    },
    {
        "uuid": "3ae5f44bea2d5ed9635fa325de9e7e43",
        "title": "好事近 晚起倦梳妆",
        "author": "杨冠卿",
        "content": "晚起倦梳妆，斜压翠鬟云鬓。\n手拈花枝辄笑，问青鸾音信。\n绣帘慵卷玉钩垂，风篁奏馀韵。\n灯火黄昏院落，报雕鞍人近。",
        "dynasty": "宋",
        "collection_info": null
    },
    {
        "uuid": "fa4e8dbdcf7c2d832da57fc1cacdc92e",
        "title": "好事近 细雨落檐花",
        "author": "杨冠卿",
        "content": "细雨落檐花，帘卷金泥红湿。\n楼外远山横翠，染修眉愁碧。\n旧游春梦了无痕，香尘暗瑶瑟。\n凭仗青鸾飞去，问新来消息。",
        "dynasty": "宋",
        "collection_info": null
    },
    {
        "uuid": "31c54cc280dbb6300460b6f2dfd8ddde",
        "title": "谒金门 伤漂泊",
        "author": "杨冠卿",
        "content": "伤漂泊。\n负了花前期约。\n寒食清明都过却。\n愁怀无处着。\n晴日柳阴池阁。\n风絮斜穿帘幕。\n帘外秋千闲彩索。\n断肠人寂寞。",
        "dynasty": "宋",
        "collection_info": null
    },
    {
        "uuid": "c34d068ba8aa5c17331ac7f818a7d83f",
        "title": "忆秦娥 东风恶",
        "author": "杨冠卿",
        "content": "东风恶。\n雪花乱舞穿帘幕。\n穿帘幕。\n寒侵绿绮，音断弦索。\n宫梅已破香红萼。\n梅妆想称伊梳掠。\n伊梳掠。\n十分全似，旧时京洛。",
        "dynasty": "宋",
        "collection_info": null
    },
    {
        "uuid": "a0acedc8300a515345890972997e7339",
        "title": "忆秦娥 云垂幕",
        "author": "杨冠卿",
        "content": "云垂幕。\n江天雪似杨花落。\n杨花落。\n翠衾不暖，晓寒偏觉。\n起来独倚西楼角。\n客怀无耐伤离索。\n伤离索。\n蛮笺欲寄，塞鸿难托。",
        "dynasty": "宋",
        "collection_info": null
    },
    {
        "uuid": "de8da0a7fd3697744ef937ad71021968",
        "title": "清平乐 翠团嘉树",
        "author": "杨冠卿",
        "content": "翠团嘉树。\n杜宇呼春去。\n帘卷金泥凝望处。\n几点红薇香雨。\n等闲过了花时。\n殷勤来问酴醿。\n恰有一枝春在，画楼红日林西。",
        "dynasty": "宋",
        "collection_info": null
    },
    {
        "uuid": "1ec857cd316f7fd7dfa91fc6dc918cd7",
        "title": "柳梢青 红药翻阶",
        "author": "杨冠卿",
        "content": "红药翻阶。\n天香国艳，辉映楼台。\n解语浑如，三千粉黛，十二金钗。\n青鞋踏破苍苔。\n趁舞蝶、游蜂去来。\n宿粉偷香，也应难似，年少情怀。",
        "dynasty": "宋",
        "collection_info": null
    },
    {
        "uuid": "1d4ec7a2c9dafd326d2b365a59b3e860",
        "title": "柳梢青 金蕊飘残",
        "author": "杨冠卿",
        "content": "金蕊飘残。\n江城秋晚，月冷霜寒。\n一种幽芳，雕冰镂玉，舞凤翔鸾。\n悠然静对南山。\n笑琼沼、鸳飞翠澜。\n小玉惊呼，太真娇困，俯槛慵看。",
        "dynasty": "宋",
        "collection_info": null
    },
    {
        "uuid": "fdcc563d92fcb31028f9dc37f5e94aff",
        "title": "柳梢青 归梦迢迢",
        "author": "杨冠卿",
        "content": "归梦迢迢。\n分明曾见，舞遍云韶。\n解道相思，愁宽金钏，瘦损宫腰。\n觉来情绪无聊。\n正戍角、声翻丽谯。\n楚塞山长，巫阳人远，斗帐香消。",
        "dynasty": "宋",
        "collection_info": null
    },
    {
        "uuid": "c689fb7d1e8e21f06aa704b75215a70c",
        "title": "西江月 妙墨龙蛇飞动",
        "author": "杨冠卿",
        "content": "妙墨龙蛇飞动，新词雪月交光。\n论文齿颊带冰霜。\n凤阁从来宫样。\n寿菊丛开三径，清姿高压群芳。\n折花聊尔问行藏。\n会见横飞直上。",
        "dynasty": "宋",
        "collection_info": null
    },
    {
        "uuid": "1418f0729c5629d1a0c2d72d514aad06",
        "title": "西江月 罗袜浪传仙子",
        "author": "杨冠卿",
        "content": "罗袜浪传仙子，宫梅休写华光。\n人言寿客饱经霜。\n不趁凡花入样。\n万玉森罗素节，一枝剩有馀芳。\n孤高肯使蝶蜂藏。\n特立甘泉顶上。",
        "dynasty": "宋",
        "collection_info": null
    },
    {
        "uuid": "57c54eca9ff2ab8bea64b0ae5271a9b7",
        "title": "西江月 昨梦钧天帝所",
        "author": "杨冠卿",
        "content": "昨梦钧天帝所，曾陪奏赋明光。\n玉除金蕊映秋霜。\n尽道宫花别样。\n娇额涂黄牢就，金莲衬步齐芳。\n舞鸾仪凤巧难藏。\n羞杀繁红陌上。",
        "dynasty": "宋",
        "collection_info": null
    },
    {
        "uuid": "b04c82295c1c2e6d2c51ac0ad985f3ec",
        "title": "东坡引 绿波芳草路",
        "author": "杨冠卿",
        "content": "绿波芳草路。\n别离记南浦。\n香云翦赠青丝缕。\n钗分金半股。\n钗分金半股。\n阳关一曲声凄楚。\n惹起离筵愁绪。\n梦魂拟逐征鸿去。\n行云无定据。\n行云无定据。",
        "dynasty": "宋",
        "collection_info": null
    },
    {
        "uuid": "0432a1ab72b29bf25120e49847193c75",
        "title": "鹧鸪天 岁月如驰乌兔飞",
        "author": "杨冠卿",
        "content": "岁月如驰乌兔飞。\n情怀着酒强支持。\n经年不见宫妆面，秾碧谁斟翡翠卮。\n江路晚，夕阳低。\n奚奴空负锦囊归。\n欲凭驿使传芳信，未放东风第一枝。",
        "dynasty": "宋",
        "collection_info": null
    },
    {
        "uuid": "93c17f59ab0bdfce9fab3dbd565e9f91",
        "title": "小重山 一笑回眸百媚生",
        "author": "杨冠卿",
        "content": "一笑回眸百媚生。\n娇羞佯不语，艳波横。\n缓移莲步绕阶行。\n凝情久，幽怨托银筝。\n些事那回曾。\n水晶双枕冷，簟纹平。\n窥人燕子苦无情。\n惊梦断，何处觅云行。",
        "dynasty": "宋",
        "collection_info": null
    },
    {
        "uuid": "e88c28fded596efc12517be91d269196",
        "title": "蝶恋花 舞处曾看花满面",
        "author": "杨冠卿",
        "content": "舞处曾看花满面。\n独倚东风，往事思量遍。\n绿怨红愁春不管。\n天涯芳草人肠断。\n一纸云笺鱼雁远。\n归凤求凰，谁识琴心怨。\n臂枕香消眉黛敛。\n也应为我宽金钏。",
        "dynasty": "宋",
        "collection_info": null
    },
    {
        "uuid": "76681f28772750a6bf1a6c37af14a241",
        "title": "蝶恋花 月冷花寒宫漏促",
        "author": "杨冠卿",
        "content": "月冷花寒宫漏促。\n人在虚檐，玉体温无粟。\n弦断鸾胶还再续。\n娇云时霎情难足。\n解道双鸳愁独宿。\n宿翠偎红，蛱蝶元相逐。\n蓬海路遥天六六。\n终须伴我骑黄鹄。",
        "dynasty": "宋",
        "collection_info": null
    },
    {
        "uuid": "d24ddba24188973c9e99ed1dac3a5fcb",
        "title": "水调歌头 春涨一篙绿",
        "author": "杨冠卿",
        "content": "春涨一篙绿，江阔暮涛寒。\n龙骧万斛飞举，鲸饮酒杯宽。\n醉倚舵楼清啸，目送孤鸿杳霭，景意与俱闲。\n恍若驭风去，蓬岛旧家山。\n记吾庐，环翠竹，拱苍官。\n碧云信杳，谁为日日报平安。\n桂棹桃溪归后，流水落红香寂，春事想阑珊。\n赖有锦囊句，写向此中看。",
        "dynasty": "宋",
        "collection_info": null
    },
    {
        "uuid": "4c239290988eb84bafdbff299506ad79",
        "title": "水调歌头 形胜访淮楚",
        "author": "杨冠卿",
        "content": "形胜访淮楚，骑鹤到扬州。\n春风十里帘幕，香霭小红楼。\n楼外长江今古，谁是济川舟楫，烟浪拍天浮。\n喜见紫芝宇，儒雅更风流。\n气吞虹，才倚马，烂银钩。\n功名年少馀事，雕鹗几横秋。\n行演丝纶天上，环倚玉皇香案，仙袂揖浮丘。\n落笔惊风雨，润色焕皇猷。",
        "dynasty": "宋",
        "collection_info": null
    },
    {
        "uuid": "4ae766b41c323c0364a8e14b66a9c614",
        "title": "水调歌头 年少青云客",
        "author": "杨冠卿",
        "content": "年少青云客，怀抱百忧宽。\n北窗醉卧春晓，归梦趁吴帆。\n来访鸱夷仙迹，极目平湖烟浪，万象一毫端。\n云海渺空阔，咫尺是蓬山。\n佩飞霞，囊古锦，几凭阑。\n赤城应有居士，凤举更龙蟠。\n待向玉霄东望，相与神游八极，身未似云闲。\n长剑倚天外，功业镜频看。",
        "dynasty": "宋",
        "collection_info": null
    },
    {
        "uuid": "54457aec8e094fa73e56d21d0356bfa5",
        "title": "水调歌头 曳杖罗浮去",
        "author": "杨冠卿",
        "content": "曳杖罗浮去，辽鹤正南翔。\n青鸾为报消息，岩壑久相望。\n无奈渔溪欸乃，唤起苹洲昨梦，风雨趁归航。\n万里家何许，天阔水云长。\n历五湖，转湘楚，下三江。\n兴亡千古馀恨，收拾付诗囊。\n重到然犀矶渚，不见骑鲸仙子，客意转凄凉。\n举酒酹江月，襟袖泪淋浪。",
        "dynasty": "宋",
        "collection_info": null
    },
    {
        "uuid": "1625b3f9f3ded5b183877a54563de0da",
        "title": "水龙吟 渡江天马龙飞",
        "author": "杨冠卿",
        "content": "渡江天马龙飞，翠华小住兴王地。\n石城锺阜，雄依天堑，鼎安神器。\n鳷鹊楼高，建章宫阔，玉绳低坠。\n望郁葱佳气，非烟非雾，方呈瑞、璇霄际。\n貔虎云屯羽卫。\n壮金汤、更隆国势。\n天骄胆落，狼烽昼熄，玉门晏闭。\n祗谒陵园，长安□远，中兴可冀。\n笑六朝旧事，空随流水，千古恨、无人记。",
        "dynasty": "宋",
        "collection_info": null
    },
    {
        "uuid": "80dd8fedff8f5fa75f50d1237db67e21",
        "title": "贺新郎 薄暮垂虹去",
        "author": "杨冠卿",
        "content": "薄暮垂虹去。\n正江天、残霞冠日，乱鸿遵渚。\n万顷云涛风浩荡，笑整羽轮飞渡。\n问弱水、神仙何处。\n翳凤骑麟思往事，记朝元、金殿闻钟鼓。\n环佩响，翠鸾舞。\n梦中失却江南路。\n待西风、长城饮马，朔庭张弩。\n目尽青天何时到，赢得儿童好语。\n怅未复、长陵抔土。\n西子五湖归去后，泛仙舟、尚许寻盟否。\n风袂逐，片帆举。",
        "dynasty": "宋",
        "collection_info": null
    },
    {
        "uuid": "28f17216ac781fdc3cde616d20c99db2",
        "title": "六州 商秋吉",
        "author": "崔敦诗",
        "content": "商秋吉，嘉会协中辛。\n涓路寝，修禋祀，圣德昭清。\n端志虑，罄竭斋精。\n锦绣排天仗，羽卫滨纷。\n朝太室、返中宸。\n被衮接神明。\n时平天时俱清晏，兼丰年和气，品物达芳馨。\n瞻熉座，舂容娭燕三灵。\n奠瑶爵，荐量币，清思呦冥冥。\n望昆仑。\n嘉祥塞絪缊。\n诚殚礼洽庆休成。\n润泽被生民。\n端门肆眚，昕庭称贺，俱将景福万寿、祝双亲。",
        "dynasty": "宋",
        "collection_info": null
    },
    {
        "uuid": "06b5f1b189bd4b8af61b88a249785b43",
        "title": "十二时・忆少年 勋华并、天胙昌期",
        "author": "崔敦诗",
        "content": "勋华并、天胙昌期。\n圣德茂重离。\n英明经远，浚哲昭微。\n宝俭更深慈。\n观万国、累洽重熙。\n对明时。\n报礼秩神祗。\n玉帛奏华夷。\n雍肃显相，百辟各钦祗。\n奄嘉虞英璧奠华滋。\n神安坐、景气澄虚。\n极光焰、烛长丽。\n展诗应律，万舞逶迟。\n三献洽皇仪。\n垂露浸庆祜来宜。\n礼无违。\n鸣鸾临帝阙，飞凤下天倪。\n清和寰宇，霈泽一朝驰。\n醇化无为。\n万祀巩洪基。",
        "dynasty": "宋",
        "collection_info": null
    },
    {
        "uuid": "fd102cd6136ad7374e74998aedccc31c",
        "title": "柳梢青 水月光中",
        "author": "赵汝愚",
        "content": "水月光中，烟霞影里，涌出楼台。\n空外笙箫，云间笑语，人在蓬莱。\n天香暗逐风回。\n正十里、荷花盛开。\n买个扁舟，山南游遍，山北归来。",
        "dynasty": "宋",
        "collection_info": null
    },
    {
        "uuid": "e4839b53fc556752d7b3d766869d917c",
        "title": "摸鱼儿 更能消、几番风雨",
        "author": "辛弃疾",
        "content": "更能消、几番风雨。\n匆匆春又归去。\n惜春长恨花开早，何况落红无数。\n春且住。\n见说道、天涯芳草迷归路。\n怨春不语。\n算只有殷勤，画檐珠网，尽日惹飞絮。\n长门事，准拟佳期又误。\n蛾眉曾有人妒。\n千金纵买相如赋，脉脉此情谁诉。\n君莫舞。\n君不见、玉环飞燕皆尘土。\n闲愁最苦。\n休去倚危楼，斜阳正在，烟柳断肠处。",
        "dynasty": "宋",
        "collection_info": null
    },
    {
        "uuid": "184b41ad713bc14d51a2293d7ad072ea",
        "title": "摸鱼儿 望飞来、半空鸥鹭",
        "author": "辛弃疾",
        "content": "望飞来、半空鸥鹭。\n须臾动地鼙鼓。\n截江组练驱山去，鏖战未收貔虎。\n朝又暮。\n诮惯得、吴儿不怕蛟龙怒。\n风波平步。\n看红旆惊飞，跳鱼直上，蹙踏浪花舞。\n凭谁问，万里长鲸吞吐。\n人间儿戏千弩。\n滔天力倦知何事，白马素车东去。\n堪恨处。\n人道是、子胥冤愤终千古。\n功名自误。\n谩教得陶朱，五湖西子，一舸弄烟雨。",
        "dynasty": "宋",
        "collection_info": null
    },
    {
        "uuid": "045c06ed9b9d8fd39f559beca2ce9377",
        "title": "沁园春 三径初成",
        "author": "辛弃疾",
        "content": "三径初成，鹤怨猿惊，稼轩未来。\n甚云山自许，平生意气，衣冠人笑，抵死尘埃。\n意倦须还，身闲贵早，岂为莼羹鲈鲙哉。\n秋江上，看惊弦雁避，骇浪船回。\n东冈更葺茅斋。\n好都把轩窗临水开。\n要小舟行钓，先应种柳，疏篱护竹，莫碍观梅。\n秋菊堪餐，春兰可佩，留待先生手自栽。\n沈吟久，怕君恩未许，此意徘徊。",
        "dynasty": "宋",
        "collection_info": null
    },
    {
        "uuid": "68efc9241a0d2ad5a1af8061b828bfb2",
        "title": "沁园春 伫立潇湘",
        "author": "辛弃疾",
        "content": "伫立潇湘，黄鹄高飞，望君不来。\n被东风吹堕，西江对语，急呼斗酒，旋拂征埃。\n却怪英姿，有如君者，犹欠封侯万里哉。\n空赢得，道江南佳句，只有方回。\n锦帆画舫行斋。\n怅雪浪粘天江影开。\n记我行南浦，送君折柳，君逢驿使，为我攀梅。\n落帽山前，呼鹰台下，人道花须满县栽。\n都休问，看云霄高处，鹏翼徘徊。",
        "dynasty": "宋",
        "collection_info": null
    },
    {
        "uuid": "a0b94873525d0263ad2594e8c3515140",
        "title": "水龙吟 渡江天马南来",
        "author": "辛弃疾",
        "content": "渡江天马南来，几人真是经纶手。\n长安父老，新亭风景，可怜依旧。\n夷甫诸人，神州沈陆，几曾回首。\n算平戎万里，功名本是，真儒事、君知否。\n况有文章山斗。\n对桐阴、满庭清昼。\n当年堕地，而今试看，风云奔走。\n绿野风烟，平泉草木，东山歌酒。\n待他年，整顿干坤事了，为先生寿。",
        "dynasty": "宋",
        "collection_info": null
    },
    {
        "uuid": "fedafed3601f16f3b4534c177adddf07",
        "title": "水龙吟 玉皇殿阁微凉",
        "author": "辛弃疾",
        "content": "玉皇殿阁微凉，看公重试熏风手。\n高门画戟，桐阴阁道，青青如旧。\n兰佩芳空，蛾眉谁妒，无言搔首。\n甚年年却有，呼韩塞上，人争问、公安否。\n金印明年如斗。\n向中州、锦衣行昼。\n依然盛事，貂蝉前后，凤麟飞走。\n富贵浮云，我评轩冕，不如杯酒。\n待从公，痛饮八千馀岁，伴庄椿寿。",
        "dynasty": "宋",
        "collection_info": null
    },
    {
        "uuid": "8b14d0f3480b70c1d0887594172ad8b8",
        "title": "水龙吟 楚天千里清秋",
        "author": "辛弃疾",
        "content": "楚天千里清秋，水随天去秋无际。\n遥岑远目，献愁供恨，玉簪螺髻。\n落日楼头，断鸿声里，江南游子。\n把吴钩看了，栏干拍遍，无人会、登临意。\n休说鲈鱼堪鲙。\n尽西风、季鹰归未。\n求田问舍，怕应羞见，刘郎才气。\n可惜流年，忧愁风雨，树犹如此。\n倩何人，唤取盈盈翠袖，搵英雄泪。",
        "dynasty": "宋",
        "collection_info": null
    },
    {
        "uuid": "dbefdaab19c3511da0548888fbd9b3e4",
        "title": "满江红 笳鼓归来",
        "author": "辛弃疾",
        "content": "笳鼓归来，举鞭问、何如诸葛。\n人道是、匆匆五月，渡泸深入。\n白羽风生貔虎噪，青溪路断猩鼯泣。\n早红尘、一骑落平冈，捷书急。\n三万卷，龙韬客。\n浑未得，文章力。\n把诗书马上，笑驱锋镝。\n金印明年如斗大，貂蝉却自兜鍪出。\n待刻公、勋业到□云，浯溪石。",
        "dynasty": "宋",
        "collection_info": null
    },
    {
        "uuid": "85dfdb6aac55a224bcf38a390eb758b1",
        "title": "满江红 瘴雨蛮烟",
        "author": "辛弃疾",
        "content": "瘴雨蛮烟，十年梦、尊前休说。\n春正好、故园桃李，待君花发。\n儿女灯前和泪拜，鸡豚社里归时节。\n看依然、舌在齿牙牢，心如铁。\n治国手，封侯骨。\n腾汉漫，排阊阖。\n待十分做了，诗书勋业。\n常日念君归去好，而今却恨中年别。\n笑江头、明月更多情，今宵缺。",
        "dynasty": "宋",
        "collection_info": null
    },
    {
        "uuid": "9ea948fd5b3bbc23b4fb91742049cef4",
        "title": "满江红 蜀道登天",
        "author": "辛弃疾",
        "content": "蜀道登天，一杯送、绣衣行客。\n还自叹、中年多病，不堪离别。\n东北看惊诸葛《表》，西南更草相如《檄》。\n把功名、收拾付君侯，如椽笔。\n儿女泪，君休滴。\n荆楚路，吾能说。\n要新诗准备，庐江山色。\n赤壁矶头千古浪，铜鞮陌上三更月。\n正梅花、万里雪深时，须相忆。",
        "dynasty": "宋",
        "collection_info": null
    },
    {
        "uuid": "b0e9c231ec7faa8d7f6883c98a4bfc97",
        "title": "满江红 快上西楼",
        "author": "辛弃疾",
        "content": "快上西楼，怕天放、浮云遮月。\n但唤取、玉纤横笛，一声吹裂。\n谁做冰壶浮世界，最怜玉斧修时节。\n问常娥、孤冷有愁无，应华发。\n云液满，琼杯滑。\n长袖起，清歌咽。\n叹十常八九，欲磨还缺。\n若得长圆如此夜，人情未必看承别。\n把从前、离恨总成欢，归时说。",
        "dynasty": "宋",
        "collection_info": null
    },
    {
        "uuid": "008571ef41a672e85e3e633f815aec3b",
        "title": "满江红 鹏翼垂空",
        "author": "辛弃疾",
        "content": "鹏翼垂空，笑人世、苍然无物。\n还又向、九重深处，玉阶山立。\n袖里珍奇光五色，他年要补天西北。\n且归来、谈笑护长江，波澄碧。\n佳丽地，文章伯。\n金缕唱，红牙拍。\n看尊前飞下，日边消息。\n料想宝香黄阁梦，依然画舫青溪笛。\n待如今、端的约锺山，长相识。",
        "dynasty": "宋",
        "collection_info": null
    },
    {
        "uuid": "68169472b35c33d8d824433d9281193f",
        "title": "满江红 落日苍茫",
        "author": "辛弃疾",
        "content": "落日苍茫，风才定、片帆无力。\n还记得、眉来眼去，水光山色。\n倦客不知身近远，佳人已卜归消息。\n便归来、只是赋行云，襄王客。\n些个事，如何得。\n知有恨，休重忆。\n但楚天特地，暮云凝碧。\n过眼不如人意事，十常八九今头白。\n笑江州、司马太多情，青衫湿。",
        "dynasty": "宋",
        "collection_info": null
    },
    {
        "uuid": "3ce527c4847ef3f3f2c788cada29ee5e",
        "title": "满江红 过眼溪山",
        "author": "辛弃疾",
        "content": "过眼溪山，怪都似、旧时曾识。\n是梦里、寻常行遍，江南江北。\n佳处径须携杖去，能消几两平生屐。\n笑尘埃、三十九年非，长为客。\n吴楚地，东南拆。\n英雄事，曹刘敌。\n被西风吹尽，了无陈迹。\n楼观才成人已去，旌旗未卷头先白。\n叹人间、哀乐转相寻，今犹昔。",
        "dynasty": "宋",
        "collection_info": null
    },
    {
        "uuid": "995e13a53a95c03f6639fd4370e474bb",
        "title": "满江红 湖海平生",
        "author": "辛弃疾",
        "content": "湖海平生，算不负、苍髯如戟。\n闻道是、君王着意，太平长策。\n此老自当兵十万，长安正在天西北。\n便凤凰、飞诏下天来，催归急。\n车马路，儿童泣。\n风雨暗，旌旗湿。\n看野梅官柳，东风消息。\n莫向蔗庵追语笑，只今松竹无颜色。\n问人间、谁管别离愁，杯中物。",
        "dynasty": "宋",
        "collection_info": null
    },
    {
        "uuid": "ff174bbf0fa24afa8f12ae40c4c20a89",
        "title": "满江红 笑拍洪崖",
        "author": "辛弃疾",
        "content": "笑拍洪崖，问千丈、翠岩谁削。\n依旧是、西风白马，北村南郭。\n似整复斜僧屋乱，欲吞还吐林烟薄。\n觉人间、万事到秋来，都摇落。\n呼斗酒，同君酌。\n□小隐，寻幽约。\n且丁宁休负，北山猿鹤。\n有鹿从渠求鹿梦，非鱼定未知鱼乐。\n正仰看、飞鸟却应人，回头错。",
        "dynasty": "宋",
        "collection_info": null
    },
    {
        "uuid": "59236aaabc5490b68d139e901ccd8be2",
        "title": "满江红 曲几蒲团",
        "author": "辛弃疾",
        "content": "曲几蒲团，方丈里、君来问疾。\n更夜雨、匆匆别去，一杯南北。\n万事莫侵闲鬓发，百年正要佳眠食。\n最难忘、此语重殷勤，千金直。\n西崦路，东岩石。\n携手处，今陈迹。\n望重来犹有，旧盟如日。\n莫信蓬莱风浪隔，垂天自有扶摇力。\n对梅花、一夜苦相思，无消息。",
        "dynasty": "宋",
        "collection_info": null
    },
    {
        "uuid": "5a69233aa344761928a75406f789dc20",
        "title": "水调歌头 带湖吾甚爱",
        "author": "辛弃疾",
        "content": "带湖吾甚爱，千丈翠奁开。\n先生杖屦无事，一日走千回。\n凡我同盟鸥鸟，今日既盟之后，来往莫相猜。\n白鹤在何处，尝试与偕来。\n破青萍，排翠藻，立苍苔。\n窥鱼笑汝痴计，不解举吾杯。\n废沼荒丘畴昔，明月清风此夜，人世几欢哀。\n东岸绿阴少，杨柳更须栽。",
        "dynasty": "宋",
        "collection_info": null
    },
    {
        "uuid": "23f77207be1d4fe0a558bc864c8fb7df",
        "title": "水调歌头 白日射金阙",
        "author": "辛弃疾",
        "content": "白日射金阙，虎豹九关开。\n见君谏疏频上，高论挽天回。\n千古忠肝义胆，万里蛮烟瘴雨，往事莫惊猜。\n政恐不免耳，消息日边来。\n笑吾庐，门掩草，径封苔。\n未应两手无用，要把蟹螯杯。\n说剑论诗馀事，醉舞狂歌欲倒，老子颇堪哀。\n白发宁有种，一一醒时栽。",
        "dynasty": "宋",
        "collection_info": null
    },
    {
        "uuid": "815bcb80d580748da7cabbf8f3a1c96a",
        "title": "水调歌头 折尽武昌柳",
        "author": "辛弃疾",
        "content": "折尽武昌柳，挂席上潇湘。\n二年鱼鸟江上，笑我往来忙。\n富贵何时休问，离别中年堪恨，憔悴鬓成霜。\n丝竹陶写耳，急羽且飞觞。\n序兰亭，歌赤壁，绣衣香。\n使君千骑鼓吹，风采汉侯王。\n莫把骊驹频唱，可惜南楼佳处，风月已凄凉。\n在家贫亦好，此语试平章。",
        "dynasty": "宋",
        "collection_info": null
    },
    {
        "uuid": "7e2e1ab77ebc864b0898fd8c7d37fb68",
        "title": "水调歌头 今日复何日",
        "author": "辛弃疾",
        "content": "今日复何日，黄菊为谁开。\n渊明漫爱重九，胸次正崔嵬。\n酒亦关人何事，正自不能不尔，谁遣白衣来。\n醉把西风扇，随处障尘埃。\n为公饮，须一日，三百杯。\n此山高处东望，云气见蓬莱。\n翳凤骖鸾公去，落佩倒冠吾事，抱病且登台。\n归路有明月，人影共徘徊。",
        "dynasty": "宋",
        "collection_info": null
    },
    {
        "uuid": "6f5517723734775742ed97d35b10e63f",
        "title": "水调歌头 君莫赋幽愤",
        "author": "辛弃疾",
        "content": "君莫赋幽愤，一语试相开。\n长安车马道上，平地起崔嵬。\n我愧渊明久矣，独借此翁湔洗，素壁写归来。\n斜日透虚隙，一线万飞埃。\n断吾生，左持蟹，右持杯。\n买山自种云树，山下斸烟莱。\n百炼都成绕指，万事直须称好，人世几舆台。\n刘郎更堪笑，刚赋看花回。",
        "dynasty": "宋",
        "collection_info": null
    },
    {
        "uuid": "4ca46ae0e2265d2e4fee4f15929962c5",
        "title": "水调歌头 造物故豪纵",
        "author": "辛弃疾",
        "content": "造物故豪纵，千里玉鸾飞。\n等闲更把，万斛琼粉盖颇黎。\n好卷垂虹千丈，只放冰壶一色，云海路应迷。\n老子旧游处，回首梦耶非。\n谪仙人，鸥鸟伴，两忘机。\n掀髯把酒一笑，诗在片帆西。\n寄语烟波旧侣，闻道莼鲈正美，休制芰荷衣。\n上界足官府，汗漫与君期。",
        "dynasty": "宋",
        "collection_info": null
    },
    {
        "uuid": "d682fd65786cb93e86b829711adb8a1c",
        "title": "水调歌头 落日塞尘起",
        "author": "辛弃疾",
        "content": "落日塞尘起，胡骑猎清秋。\n汉家组练十万，列舰耸高楼。\n谁道投鞭飞渡，忆昔鸣髇血污，风雨佛狸愁。\n季子正年少，匹马黑貂裘。\n今老矣，搔白首，过扬州。\n倦游欲去江上，手种橘千头。\n二客东南名胜，万卷诗书事业，尝试与君谋。\n莫射南山虎，直觅富民侯。",
        "dynasty": "宋",
        "collection_info": null
    },
    {
        "uuid": "ec08176c0bc4dc67594fae0d3f1dff2f",
        "title": "水调歌头 万事到白发",
        "author": "辛弃疾",
        "content": "万事到白发，日月几西东。\n羊肠九折歧路，老我惯经从。\n竹树前溪风月，鸡酒东家父老，一笑偶相逢。\n此乐竟谁觉，天外有冥鸿。\n味平生，公与我，定无同。\n玉堂金马，自有佳处着诗翁。\n好锁云烟窗户，怕入丹青图画，飞去了无踪。\n此语更痴绝，真有虎头风。",
        "dynasty": "宋",
        "collection_info": null
    },
    {
        "uuid": "8f31adcd02b27a9e23fb8f86143744cf",
        "title": "水调歌头 上古八千岁",
        "author": "辛弃疾",
        "content": "上古八千岁，才是一春秋。\n不应此日，刚把七十寿君侯。\n看取垂天云翼，九万里风在下，与造物同游。\n君欲计岁月，当试问庄周。\n醉淋浪，歌窈窕，舞温柔。\n从今杖屦南涧，白日为君留。\n闻道钧天帝所，频上玉卮春酒，冠佩拥龙楼。\n快上星辰去，名姓动金瓯。",
        "dynasty": "宋",
        "collection_info": null
    },
    {
        "uuid": "47eb7f458a032c0dc81aa70dde60d296",
        "title": "贺新郎 云卧衣裳冷",
        "author": "辛弃疾",
        "content": "云卧衣裳冷。\n看萧然、风前月下，水边幽影。\n罗袜尘生凌波去，汤沐烟江万顷。\n爱一点、娇黄成晕。\n不记相逢曾解佩，甚多情、为我香成阵。\n待和泪，收残粉。\n灵均千古怀沙恨。\n恨当时、匆匆忘把，此仙题品。\n烟雨凄迷僝僽损，翠袂摇摇谁整。\n谩写入、瑶琴幽愤。\n弦断招魂无人赋，但金杯的皪银台润。\n愁殢酒，又独醒。",
        "dynasty": "宋",
        "collection_info": null
    },
    {
        "uuid": "5867db9e06bd96294520c6e042977490",
        "title": "念奴娇 兔园旧赏",
        "author": "辛弃疾",
        "content": "兔园旧赏，怅遗踪、飞鸟千山都绝。\n缟带银杯江上路，惟有南枝香别。\n万事新奇，青山一夜，对我头先白。\n倚岩千树，玉龙飞上琼阙。\n莫惜雾鬓风鬟，试教骑鹤，去约尊前月。\n自与诗翁磨冻砚，看扫《幽兰》新阙。\n便拟□□，人间挥汗，留取层冰洁。\n此君何事，晚来还易腰折。",
        "dynasty": "宋",
        "collection_info": null
    },
    {
        "uuid": "a5a007c4f83a090246f92440a8c5240b",
        "title": "念奴娇 对花何似",
        "author": "辛弃疾",
        "content": "对花何似，似吴宫初教，翠围红阵。\n欲笑还愁羞不语，惟有倾城娇韵。\n翠盖风流，牙签名字，旧赏那堪省。\n天香染露，晓来衣润谁整。\n最爱弄玉团酥，就中一朵，曾入扬州咏。\n华屋金盘人未醒，燕子飞来春尽。\n最忆当年，沈香亭北，无限春风恨。\n醉中休问，夜深花睡香冷。",
        "dynasty": "宋",
        "collection_info": null
    },
    {
        "uuid": "468c190286d1a7768625c4fe0e4f201b",
        "title": "念奴娇 我来吊古",
        "author": "辛弃疾",
        "content": "我来吊古，上危楼、赢得闲愁千斛。\n虎踞龙蟠何处是，只是兴亡满目。\n柳外斜阳，水边归鸟，陇上吹乔木。\n片帆西去，一声谁喷霜竹。\n却忆安石风流，东山岁晚，泪落哀筝曲。\n儿辈功名都付与，长日惟消棋局。\n宝镜难寻，碧云将暮，谁劝杯中绿。\n江头风怒，朝来波浪翻屋。",
        "dynasty": "宋",
        "collection_info": null
    },
    {
        "uuid": "32cc9967c1bd4bcc675258efcaf4f87b",
        "title": "念奴娇 野棠花落",
        "author": "辛弃疾",
        "content": "野棠花落，又匆匆、过了青明时节。\n刬地东风欺客梦，一夜云屏寒怯。\n曲岸持觞，垂杨系马，此地曾轻别。\n楼空人去，旧游飞燕能说。\n闻道绮陌东头，行人长见，帘底纤纤月。\n旧恨春江流未断，新恨云山千叠。\n料得明朝，尊前重见，镜里花难折。\n也应惊问，近来多少华发。",
        "dynasty": "宋",
        "collection_info": null
    },
    {
        "uuid": "7d67e31d19d028ab6ce2001dbf1ed1e5",
        "title": "念奴娇 晚风吹雨",
        "author": "辛弃疾",
        "content": "晚风吹雨，战新荷、声乱明珠苍璧。\n谁把香奁收宝镜，云锦红涵湖碧。\n飞鸟翻空，游鱼吹浪，惯趁笙歌席。\n坐中豪气，看公一饮千石。\n遥想处士风流，鹤随人去，老作飞仙伯。\n茅舍疏篱今在否，松竹已非畴昔。\n欲说当年，望湖楼下，水与云宽窄。\n醉中休问，断肠桃叶消息。",
        "dynasty": "宋",
        "collection_info": null
    },
    {
        "uuid": "2ab0f01f721b71889ddc1776b3bdf860",
        "title": "念奴娇 近来何处有吾愁",
        "author": "辛弃疾",
        "content": "近来何处有吾愁，何处还知吾乐。\n一点凄凉千古意，独倚西风寥廓。\n并竹寻泉，和云种树，唤做真闲客。\n此心闲处，不应长藉邱壑。\n休说往事皆非，而今云是，且把清尊酌。\n醉里不知谁是我，非月非云非鹤。\n冷露风高，松梢桂子，醉了还醒却。\n北窗高卧，莫教啼鸟惊着。",
        "dynasty": "宋",
        "collection_info": null
    },
    {
        "uuid": "15dca4402b8fba48ca8870f569fa429a",
        "title": "新荷叶 人已归来",
        "author": "辛弃疾",
        "content": "人已归来，杜鹃欲劝谁归。\n绿树如云，等闲借与莺飞。\n兔葵燕梦，问刘郎、几度沾衣。\n翠屏幽梦，觉来水绕山围。\n有酒重携。\n小园随意芳菲。\n往日繁华，而今物是人非。\n春风半面，记当年、初识崔徽。\n南云雁少，锦书无个因依。",
        "dynasty": "宋",
        "collection_info": null
    },
    {
        "uuid": "3036697273f92fb00645e4dc444aa276",
        "title": "新荷叶 春色如愁",
        "author": "辛弃疾",
        "content": "春色如愁，行云带雨才归。\n春意长闲，游丝尽日低飞。\n闲愁几许，更晚风、特地吹衣。\n小窗人静，棋声似解重围。\n光景难携。\n任他鶗鴂芳菲。\n细数从前，不应诗酒皆非。\n知音弦断，笑渊明、空抚馀徽。\n停杯对影，待邀明月相依。",
        "dynasty": "宋",
        "collection_info": null
    },
    {
        "uuid": "3b0960cea235ff83480bf6a32ce10b45",
        "title": "最高楼 长安道",
        "author": "辛弃疾",
        "content": "长安道，投老倦游归。\n七十古来稀。\n藕花雨湿前湖夜，桂枝风澹小山时。\n怎消除，须殢酒，更吟诗。\n也莫向、竹边孤负雪。\n也莫向、柳边孤负月。\n闲过了，总成痴。\n种花事业无人问，对花情味只天知。\n笑山中，云出早，鸟归迟。",
        "dynasty": "宋",
        "collection_info": null
    },
    {
        "uuid": "3f65a9f9212ef6bb4c9762c166792b41",
        "title": "最高楼 西园买",
        "author": "辛弃疾",
        "content": "西园买，谁载万金归。\n多病胜游稀。\n风斜画烛天香夜，凉生翠盖酒酣时。\n待重寻，居士谱，谪仙诗。\n看黄底、御袍元自贵。\n看红底、状元新得意。\n如斗大，只花痴。\n汉妃翠被娇无奈，吴娃粉阵恨谁知。\n但纷纷，蜂蝶乱，送春迟。",
        "dynasty": "宋",
        "collection_info": null
    },
    {
        "uuid": "7f48b17400926b4276c5073033394d6d",
        "title": "洞仙歌 江头父老",
        "author": "辛弃疾",
        "content": "江头父老，说新来朝野。\n都道今年太平也。\n见朱颜绿鬓，玉带金鱼，相公是，旧日中朝司马。\n遥知宣劝处，东阁华灯，别赐《仙韶》接元夜。\n问天上、几多春，只是人间，但长见、精神如画。\n好都取、山河献君王，看父子貂蝉，玉京迎驾。",
        "dynasty": "宋",
        "collection_info": null
    },
    {
        "uuid": "c1821e1271551b8b4125406515bfd31f",
        "title": "洞仙歌 飞流万壑",
        "author": "辛弃疾",
        "content": "飞流万壑，共千岩争秀。\n孤负平生弄泉手。\n叹轻衫短帽，几许红尘，还自喜，濯发沧浪依旧。\n人生行乐耳，身后虚名，何似生前一杯酒。\n便此地、结吾庐，待学渊明，更手种、门前五柳。\n且归去、父老约重来，问如此青山，定重来否。",
        "dynasty": "宋",
        "collection_info": null
    },
    {
        "uuid": "6b4867354174ded3cb6b52d3fb2c0e81",
        "title": "八声甘州 把江山好处付公来",
        "author": "辛弃疾",
        "content": "把江山好处付公来，金陵帝王州。\n想今年燕子，依然认得，王谢风流。\n只用平时尊俎，弹压万貔貅。\n依旧钧天梦，玉殿东头。\n看取黄金横带，是明年准拟，丞相封侯。\n有红梅新唱，香阵卷温柔。\n且华堂、通宵一醉，待从今、更数八千秋。\n公知否，邦人香火，夜半才收。",
        "dynasty": "宋",
        "collection_info": null
    },
    {
        "uuid": "a3054d84da5a533fdd756479acc91b90",
        "title": "声声慢 开元盛日",
        "author": "辛弃疾",
        "content": "开元盛日，天上栽花，月殿桂影重重。\n十里芬芳，一枝金粟玲珑。\n管弦凝碧池上，记当时、风月愁侬。\n翠华远，但江南草木，烟锁深宫。\n只为天姿冷澹，被西风酝酿，彻骨香浓。\n枉学丹蕉，叶展偷染娇红。\n道人取次装束，是自家、香底家风。\n又怕是，为凄凉、长在醉中。",
        "dynasty": "宋",
        "collection_info": null
    },
    {
        "uuid": "589fdb1fe05828da9a2ac52e98748811",
        "title": "江神子・江城子 梅梅柳柳斗纤秾",
        "author": "辛弃疾",
        "content": "梅梅柳柳斗纤秾。\n乱山中。\n为谁容。\n试着春衫，依旧怯东风。\n何处踏青人未去，呼女伴，认骄骢。\n儿家门户几重重。\n记相逢。\n画桥东。\n明日重来，风雨暗残红。\n可惜行云春不管，裙带褪，鬓云松。",
        "dynasty": "宋",
        "collection_info": null
    },
    {
        "uuid": "76b4edee5754681ff0dd585e1508959f",
        "title": "江神子・江城子 玉箫声远忆骖鸾",
        "author": "辛弃疾",
        "content": "玉箫声远忆骖鸾。\n几悲欢。\n带罗宽。\n且对花前，痛饮莫留残。\n归去小窗明月在，云一缕，玉千竿。\n吴霜应点鬓云斑。\n绮窗闲。\n梦连环。\n说与东风，归意有无间。\n芳草姑苏台下路，和泪看，小屏山。",
        "dynasty": "宋",
        "collection_info": null
    },
    {
        "uuid": "b719f445f42a69fb89d7bb954bf6137e",
        "title": "江神子・江城子 一川松竹任横斜",
        "author": "辛弃疾",
        "content": "一川松竹任横斜。\n有人家。\n被云遮。\n雪后疏梅，时见两三花。\n比□桃源溪上路，风景好，不争多。\n旗亭有酒径须赊。\n晚寒些。\n怎禁他。\n醉里匆匆，归骑自随车。\n白发苍颜吾老矣，只此地，是生涯。",
        "dynasty": "宋",
        "collection_info": null
    },
    {
        "uuid": "5441fefa5ead2202d98ef13e6b12a4b5",
        "title": "江神子・江城子 剩云残日弄阴晴",
        "author": "辛弃疾",
        "content": "剩云残日弄阴晴。\n晚山明。\n小溪横。\n枝上绵蛮，休作断肠声。\n但是青山山下路，春到处，总堪行。\n当年彩笔赋《芜城》。\n忆平生。\n若为情。\n试取灵槎，归路问君平。\n花底夜深寒色重，须拼却，玉山倾。",
        "dynasty": "宋",
        "collection_info": null
    },
    {
        "uuid": "999b2d40970590c95461d8d3b3d1b6cd",
        "title": "六么令 酒群花队",
        "author": "辛弃疾",
        "content": "酒群花队，攀得短辕折。\n谁怜故山归梦，千里莼羹滑。\n便整松江一棹，点检能言鸭。\n故人欢接。\n醉怀双橘，堕地金圆醒时觉。\n长喜刘郎马上，肯听诗书说。\n谁对叔子风流，直把曹刘压。\n更看君侯事业，不负平生学。\n离觞愁怯。\n送君归后，细写《茶经》煮香雪。",
        "dynasty": "宋",
        "collection_info": null
    },
    {
        "uuid": "cdf96039e1fcf95c48712c572b61ac88",
        "title": "六么令 倒冠一笑",
        "author": "辛弃疾",
        "content": "倒冠一笑，华发玉簪折。\n阳关自来凄断，却怪歌声滑。\n放浪儿童归舍，莫恼比邻鸭。\n水连山接。\n看君归兴，如醉中醒、梦中觉。\n江上吴侬问我，一一烦君说。\n坐客尊酒频空，剩欠真珠压。\n手把鱼竿未稳，长向沧浪学。\n问愁谁怯。\n可堪杨柳，先作东风满城雪。",
        "dynasty": "宋",
        "collection_info": null
    },
    {
        "uuid": "e6f2acd75b8dc1e243cc45e9b27a48ee",
        "title": "满庭芳 急管哀弦",
        "author": "辛弃疾",
        "content": "急管哀弦，长歌慢舞，连娟十样宫眉。\n不堪红紫，风雨晓来稀。\n惟有杨花飞絮，依旧是、萍满芳池。\n酴醿在，青虬快剪，插遍古铜彝。\n谁将春色去，鸾胶难觅，弦断朱丝。\n恨牡丹多病，也费医治。\n梦里寻春不见，空肠断、怎得春知。\n休惆怅，一觞一咏，须刻右军碑。",
        "dynasty": "宋",
        "collection_info": null
    },
    {
        "uuid": "438912140f196b4b8df0b5382709d55f",
        "title": "满庭芳 柳外寻春",
        "author": "辛弃疾",
        "content": "柳外寻春，花边得句，怪公喜气轩眉。\n阳春白雪，清唱古今稀。\n曾是金銮旧客，记凤凰、独绕天池。\n挥毫罢，天颜有喜，催赐上方彝。\n只今江海上，钧天梦觉，清泪如丝。\n算除非，痛把酒疗花治。\n明日五湖佳兴，扁舟去、一笑谁知。\n溪堂好，且拼一醉，倚杖读韩碑。",
        "dynasty": "宋",
        "collection_info": null
    },
    {
        "uuid": "9e6ef38048b0c751189674af1ed6a776",
        "title": "鹧鸪天 一榻清风殿影凉",
        "author": "辛弃疾",
        "content": "一榻清风殿影凉。\n涓涓流水响回廊。\n千章云木钩辀叫，十里溪风䆉稏香。\n冲急雨，趁斜阳。\n山园细路转微茫。\n倦途却被行人笑，只为林泉有底忙。",
        "dynasty": "宋",
        "collection_info": null
    },
    {
        "uuid": "c254da11b340fdc751e9e87fa3f963df",
        "title": "鹧鸪天 晚日寒鸦一片愁",
        "author": "辛弃疾",
        "content": "晚日寒鸦一片愁。\n柳塘新绿却温柔。\n若教眼底无离恨，不信人间有白头。\n肠已断，泪难收。\n相思重上小红楼。\n情知已被山遮断，频倚阑干不自由。",
        "dynasty": "宋",
        "collection_info": null
    },
    {
        "uuid": "1e8158d0c644bc51f0ee421e094ae16d",
        "title": "鹧鸪天 翠竹千寻上薜萝",
        "author": "辛弃疾",
        "content": "翠竹千寻上薜萝。\n东湖经雨又增波。\n只因买得青山好，却恨归来白发多。\n明画烛，洗金荷。\n主人起舞客齐歌。\n醉中只恨欢娱少，明日醒时奈病何。",
        "dynasty": "宋",
        "collection_info": null
    },
    {
        "uuid": "36177ec185378735fa701ca66927a932",
        "title": "鹧鸪天 唱彻《阳关》泪未干",
        "author": "辛弃疾",
        "content": "唱彻《阳关》泪未干。\n功名馀事且加餐。\n浮天水送无穷树，带雨云埋一半山。\n今古恨，几千般。\n只应离合是悲欢。\n江头未是风波恶，别有人间行路难。",
        "dynasty": "宋",
        "collection_info": null
    },
    {
        "uuid": "5137ee62eec1c9d331ee344ad2a93e21",
        "title": "鹧鸪天 扑面征尘去路遥",
        "author": "辛弃疾",
        "content": "扑面征尘去路遥。\n香篝渐觉水沈销。\n山无重数周遭碧，花不知名分外娇。\n人历历，马萧萧。\n笙旗又过小红桥。\n愁边剩有相思句，摇断吟鞭碧玉梢。",
        "dynasty": "宋",
        "collection_info": null
    },
    {
        "uuid": "3b8d4a77a574166f96c73c8b05bc4b3c",
        "title": "鹧鸪天 枕簟溪堂冷欲秋",
        "author": "辛弃疾",
        "content": "枕簟溪堂冷欲秋。\n断云依水晚来收。\n红莲相倚浑如醉，白鸟无言定自愁。\n书咄咄，且休休。\n一丘一壑也风流。\n不知筋力衰多少，但觉新来懒上楼。",
        "dynasty": "宋",
        "collection_info": null
    },
    {
        "uuid": "0fdd78ae53140f0a98b1b6aae16593d9",
        "title": "丑奴儿・采桑子 千峰云起",
        "author": "辛弃疾",
        "content": "千峰云起，骤雨一霎时价。\n更远树斜阳，风景怎生图画。\n青旗卖酒，山那畔、别有人间，只消山水光中，无事过这一夏。\n午醉醒时，松窗竹户，万千潇洒。\n野鸟飞来，又是一般闲暇。\n却怪白鸥，觑着人、欲下未下。\n旧盟都在，新来莫是，别有说话。",
        "dynasty": "宋",
        "collection_info": null
    },
    {
        "uuid": "ae781f89acd10ce26fbf70dff50e3c05",
        "title": "蝶恋花 衰草残阳三万顷",
        "author": "辛弃疾",
        "content": "衰草残阳三万顷。\n不算飘零，天外孤鸿影。\n几许凄凉须痛饮。\n行人自向江头醒。\n会少离多看两鬓。\n万缕千丝，何况新来病。\n不是离愁难整顿。\n被他引惹其他恨。",
        "dynasty": "宋",
        "collection_info": null
    },
    {
        "uuid": "294a8e41962190f3773d8ee8bcafad84",
        "title": "蝶恋花 点检笙歌多酿酒",
        "author": "辛弃疾",
        "content": "点检笙歌多酿酒。\n蝴蝶西园，暖日明花柳。\n醉倒东风眠永昼。\n觉来小院重携手。\n可惜春残风雨又。\n收拾情怀，长把诗僝僽。\n杨柳见人离别后。\n腰肢近日和他瘦。",
        "dynasty": "宋",
        "collection_info": null
    },
    {
        "uuid": "bbe6e9d41c3af6f865ee79fdb346d1e7",
        "title": "蝶恋花 九畹芳菲兰佩好",
        "author": "辛弃疾",
        "content": "九畹芳菲兰佩好。\n空谷无人，自怨蛾眉巧。\n宝瑟泠泠千古调。\n朱丝弦断知音少。\n冉冉年华吾自老。\n水满汀洲，何处寻芳草。\n唤起湘累歌未了。\n石龙舞罢松风晓。",
        "dynasty": "宋",
        "collection_info": null
    },
    {
        "uuid": "0bab1a8f6049d7e7b9d7d74725f8c45d",
        "title": "蝶恋花 小小华年才月半",
        "author": "辛弃疾",
        "content": "小小华年才月半。\n罗幕春风，幸自无人见。\n刚道羞郎低粉面。\n傍人瞥见回娇盼。\n昨夜西池陪女伴。\n柳困花慵，见说归来晚。\n劝客持觞浑未惯。\n未歌先觉花枝颤。",
        "dynasty": "宋",
        "collection_info": null
    },
    {
        "uuid": "1379fd59e6d93d3b417e0b53d82d1b16",
        "title": "定风波 少日春怀似酒浓",
        "author": "辛弃疾",
        "content": "少日春怀似酒浓。\n插花走马醉千锺。\n老去逢春如病酒。\n唯有。\n茶瓯香篆小帘栊。\n卷尽残花风未定。\n休恨。\n花开元自要春风。\n试问春归谁得见。\n飞燕。\n来时相遇夕阳中。",
        "dynasty": "宋",
        "collection_info": null
    },
    {
        "uuid": "4c78524b80c401b2d55d93fd8841d5aa",
        "title": "临江仙 老去惜花心已懒",
        "author": "辛弃疾",
        "content": "老去惜花心已懒，爱梅犹绕江村。\n一枝先破玉溪春。\n更无花态度，全有雪精神。\n剩向空山餐秀色，为渠着句清新。\n竹根流水带溪云。\n醉中浑不记，归路月黄昏。",
        "dynasty": "宋",
        "collection_info": null
    },
    {
        "uuid": "fdac2d4e556ca72be9252f5ea2b7582b",
        "title": "临江仙 莫向空山吹玉笛",
        "author": "辛弃疾",
        "content": "莫向空山吹玉笛，壮怀酒醒心惊。\n四更霜月太寒生。\n被翻红锦浪，酒满玉壶冰。\n小陆未须临水笑，山林我辈锺情。\n今宵依旧醉中行。\n试寻残菊处，中路侯渊明。",
        "dynasty": "宋",
        "collection_info": null
    },
    {
        "uuid": "2ead651e02f432ec5e42d51142b8f966",
        "title": "临江仙 锺鼎山林都是梦",
        "author": "辛弃疾",
        "content": "锺鼎山林都是梦，人间荣辱休惊。\n只消闲处过平生。\n酒杯秋吸露，诗句夜裁冰。\n记取小窗风雨夜，对床灯火多情。\n问谁千里伴君行。\n晚山眉样翠，秋水镜般明。",
        "dynasty": "宋",
        "collection_info": null
    },
    {
        "uuid": "ac7dfc8aae03cbc5aa3b9b29bdeea901",
        "title": "菩萨蛮 稼轩日向儿童说",
        "author": "辛弃疾",
        "content": "稼轩日向儿童说。\n带湖买得新风月。\n头白早归来。\n种花花已开。\n功名浑是错。\n更莫思量着。\n见说小楼东。\n好山千万重。",
        "dynasty": "宋",
        "collection_info": null
    },
    {
        "uuid": "484231e9ae507cf4e39ebbf6d78b63a2",
        "title": "菩萨蛮 郁孤台下清江水",
        "author": "辛弃疾",
        "content": "郁孤台下清江水。\n中间多少行人泪。\n西北是长安。\n可怜无数山。\n青山遮不住。\n毕竟江流去。\n江晚正愁予。\n山深闻鹧鸪。",
        "dynasty": "宋",
        "collection_info": null
    },
    {
        "uuid": "8ad828fede26f29bf1e465e2fadadba3",
        "title": "菩萨蛮 无情最是江头柳",
        "author": "辛弃疾",
        "content": "无情最是江头柳。\n长条折尽还依旧。\n木叶下平湖。\n雁来书有无。\n雁无书尚可。\n妙语凭谁和。\n风雨断肠时。\n小山生桂枝。",
        "dynasty": "宋",
        "collection_info": null
    },
    {
        "uuid": "14304a7a3ff5cd89a0ace88fd11a602f",
        "title": "菩萨蛮 青山欲共高人语",
        "author": "辛弃疾",
        "content": "青山欲共高人语。\n联翩万马来无数。\n烟雨却低回。\n望来终不来。\n人言头上发。\n总向愁中白。\n拍手笑沙鸥。\n一身都是愁。",
        "dynasty": "宋",
        "collection_info": null
    },
    {
        "uuid": "103e93a7538e20cfbabf697e84e5452b",
        "title": "菩萨蛮 香浮乳酪玻璃碗",
        "author": "辛弃疾",
        "content": "香浮乳酪玻璃碗。\n年年醉里尝新惯。\n何物比春风。\n歌唇一点红。\n江湖清梦断。\n翠笼明光殿。\n万颗写轻匀。\n低头愧野人。",
        "dynasty": "宋",
        "collection_info": null
    },
    {
        "uuid": "b72f0c87345233a503bff08a1a6f20b6",
        "title": "西河 西江水",
        "author": "辛弃疾",
        "content": "西江水。\n道是西风人泪。\n无情却解送行人，月明千里。\n从今日日倚高楼，伤心烟树如荠。\n会君难，别君易。\n草草不如人意。\n十年着破绣衣茸，种成桃李。\n问君可是厌承明，东方鼓吹千骑。\n对梅花、更消一醉。\n有明年、调鼎风味。\n老病自怜憔悴。\n过吾庐、定有幽人相问，岁晚渊明归来未。",
        "dynasty": "宋",
        "collection_info": null
    },
    {
        "uuid": "cb45a5558c58a579d7d1665334622f9a",
        "title": "木兰花慢 汉中开汉业",
        "author": "辛弃疾",
        "content": "汉中开汉业，问此地、是耶非。\n想剑指三秦，君王得意，一战东归。\n追亡事、今不见，但山川满目泪沾衣。\n落日胡尘未断，西风塞马空肥。\n一编书是帝王师。\n小试去征西。\n更草草离筵，匆匆去路，愁满旌旗。\n君思我、回首处，正江涵秋影雁初飞。\n安得车轮四角，不堪带减腰围。",
        "dynasty": "宋",
        "collection_info": null
    },
    {
        "uuid": "28de58619220fd8f4f6df3b6c53301f8",
        "title": "木兰花慢 老来情味减",
        "author": "辛弃疾",
        "content": "老来情味减，对别酒、怯流年。\n况屈指中秋，十分好月，不照人圆。\n无情水、都不管，共西风、只等送归船。\n秋晚莼鲈江上，夜深儿女灯前。\n征衫。\n便好去朝天。\n玉殿正思贤。\n想夜半承明，留教视草，却遣筹边。\n长安故人问我，道寻常、泥酒只依然。\n目断秋霄落雁，醉来时响空弦。",
        "dynasty": "宋",
        "collection_info": null
    },
    {
        "uuid": "fd8ba005af52504a2ae7994163c66077",
        "title": "朝中措 绿萍池沼絮飞忙",
        "author": "辛弃疾",
        "content": "绿萍池沼絮飞忙。\n花入蜜脾香。\n长怪春归何处，谁知个里迷藏。\n残云剩雨，些儿意思，直恁思量。\n不是莺声惊觉，梦中啼损红妆。",
        "dynasty": "宋",
        "collection_info": null
    },
    {
        "uuid": "4c7bdc9652558a855b11dd5bd0537041",
        "title": "朝中措 篮舆袅袅破重冈",
        "author": "辛弃疾",
        "content": "篮舆袅袅破重冈。\n玉笛两红妆。\n这里都愁酒尽，那边正和诗忙。\n为谁醉倒，为谁归去，都莫思量。\n白水东边篱落，斜阳欲下牛羊。",
        "dynasty": "宋",
        "collection_info": null
    },
    {
        "uuid": "78f8fd0ce75edea2d7a461d97d0f554e",
        "title": "祝英台令 宝钗分",
        "author": "辛弃疾",
        "content": "宝钗分，桃叶渡。\n烟柳暗南浦。\n怕上层楼，十日九风雨。\n断肠片片飞红，都无人管，倩谁唤、流莺声住。\n鬓边觑。\n试把花卜心期，才簪又重数。\n罗帐灯昏，呜咽梦中语。\n是他春带愁来，春归何处。\n却不解、将愁归去。",
        "dynasty": "宋",
        "collection_info": null
    },
    {
        "uuid": "08de6e121734af61bae99834b8c36959",
        "title": "乌夜啼 江头醉倒山公",
        "author": "辛弃疾",
        "content": "江头醉倒山公。\n月明中。\n记得昨宵归路、笑儿童。\n溪欲转。\n山已断。\n两三松。\n一段可怜风月、欠诗翁。",
        "dynasty": "宋",
        "collection_info": null
    },
    {
        "uuid": "bb3fd47c2a9ee83865119c14eeaeeb26",
        "title": "乌夜啼 人言我不如公",
        "author": "辛弃疾",
        "content": "人言我不如公。\n酒频中。\n更把平生湖海、问儿童。\n千尺蔓。\n云叶乱。\n系长松。\n却笑一身缠绕、似衰翁。",
        "dynasty": "宋",
        "collection_info": null
    },
    {
        "uuid": "057c911c3eb90d6a474a970b8a395cb5",
        "title": "鹊桥仙 朱颜晕酒",
        "author": "辛弃疾",
        "content": "朱颜晕酒，方瞳点漆，闲傍松边倚杖。\n不须更展画图看，自是个、寿星模样。\n今朝盛事，一杯深劝，更把新诗齐唱。\n人间八十最风流，长帖在、儿儿额上。",
        "dynasty": "宋",
        "collection_info": null
    },
    {
        "uuid": "820c0753ae1590dfd4f77a5ceaf62683",
        "title": "太常引 君王着意履声间",
        "author": "辛弃疾",
        "content": "君王着意履声间。\n便令押、紫宸班。\n今代又尊韩。\n道吏部、文章泰山。\n一杯千岁，问公何事，早伴赤松闲。\n功业后来看。\n似江左、风流谢安。",
        "dynasty": "宋",
        "collection_info": null
    },
    {
        "uuid": "fd1d291401c45b9ebd13cb136fb4d3d9",
        "title": "昭君怨 长记潇湘秋晚",
        "author": "辛弃疾",
        "content": "长记潇湘秋晚。\n歌舞橘洲人散。\n走马月明中。\n折芙蓉。\n今日西山南浦。\n画栋珠帘云雨。\n风景不争多。\n奈愁何。",
        "dynasty": "宋",
        "collection_info": null
    },
    {
        "uuid": "2526f92fc8c913a8ca7f84213e3d4158",
        "title": "采桑子 烟迷露麦荒池柳",
        "author": "辛弃疾",
        "content": "烟迷露麦荒池柳，洗雨烘晴。\n洗雨烘晴。\n一样春风几样青。\n提壶脱裤催归去，万恨千情。\n万恨千情。\n各自无聊各自鸣。",
        "dynasty": "宋",
        "collection_info": null
    },
    {
        "uuid": "6ab835a081a43ec4598c7de059a21990",
        "title": "杏花天 病来自是于春懒",
        "author": "辛弃疾",
        "content": "病来自是于春懒。\n但别院、笙歌一片。\n蛛丝网遍玻璃盏。\n更问舞裙歌扇。\n有多少、莺愁蝶怨。\n甚梦里、春归不管。\n杨花也笑人情浅。\n故故沾衣扑面。",
        "dynasty": "宋",
        "collection_info": null
    },
    {
        "uuid": "2650f5afd752d55d650dfb57042aca04",
        "title": "踏歌 攧厥",
        "author": "辛弃疾",
        "content": "攧厥。\n看精神、压一庞儿劣。\n更言语、一似春莺滑。\n一团儿、美满香和雪。\n去也。\n把春衫、换却同心结。\n向人道、不怕轻离别。\n问昨宵、因甚歌声咽。\n秋被梦，春闺月。\n旧家事、却对何人说。\n告弟弟莫趁蜂和蝶。\n有春归花落时节。",
        "dynasty": "宋",
        "collection_info": null
    },
    {
        "uuid": "e41a42d18149e8b2ffd5b0922f68e39e",
        "title": "一络索・一落萦 羞见鉴鸾孤却",
        "author": "辛弃疾",
        "content": "羞见鉴鸾孤却。\n倩人梳掠。\n一春长是为花愁，甚夜夜、东风恶。\n行绕翠帘珠箔。\n锦笺谁托。\n玉觞泪满却停觞，怕酒似、郎情薄。",
        "dynasty": "宋",
        "collection_info": null
    },
    {
        "uuid": "92ef4041fb220c7b4aaf26e2da8a3fdf",
        "title": "千秋岁 塞垣秋草",
        "author": "辛弃疾",
        "content": "塞垣秋草。\n又报平安好。\n尊俎上，英雄表。\n金汤生气象，珠玉霏谭笑。\n春近也，梅花得似人难老。\n莫惜金尊倒。\n凤诏看看到。\n留不住，江东小。\n从容帷幄去，整顿干坤了。\n千百岁，从今尽是中书考。",
        "dynasty": "宋",
        "collection_info": null
    },
    {
        "uuid": "b3fa7518fe14c3a0e7e4d8c0f96c758c",
        "title": "感皇恩 春事到清明",
        "author": "辛弃疾",
        "content": "春事到清明，十分花柳。\n唤得笙歌劝君酒。\n酒如春好，春色年年如旧。\n青春元不老，君知否。\n席上看君，竹清松瘦。\n待与青春斗长久。\n三山路归，明日天香襟袖。\n更持银盏起，为君寿。",
        "dynasty": "宋",
        "collection_info": null
    },
    {
        "uuid": "f507aa74f25d6a8576e3b2150e04acb8",
        "title": "青玉案 东风夜放花千树",
        "author": "辛弃疾",
        "content": "东风夜放花千树。\n更吹落、星如雨。\n宝马雕车香满路。\n凤箫声动，玉壶光转，一夜鱼龙舞。\n蛾儿雪柳黄金缕。\n笑语盈盈暗香去。\n众里寻他千百度。\n蓦然回首，那人却在，灯火阑珊处。",
        "dynasty": "宋",
        "collection_info": null
    },
    {
        "uuid": "1caa5cfd39184b65ca6fb35cc3a39c01",
        "title": "霜天晓角 吴头楚尾",
        "author": "辛弃疾",
        "content": "吴头楚尾。\n一棹人千里。\n休说旧愁新恨，长亭树、今如此。\n宦游吾倦矣。\n玉人留我醉。\n明日万花寒食，得且住、为佳耳。",
        "dynasty": "宋",
        "collection_info": null
    },
    {
        "uuid": "98b4ccbb2da187265e5ac0f795e0a676",
        "title": "南乡子 敧枕橹声边",
        "author": "辛弃疾",
        "content": "敧枕橹声边。\n贪听咿哑聒醉眠。\n变作笙歌花底去，依然。\n翠袖盈盈在眼前。\n别后两眉尖。\n欲说还休梦已阑。\n只记埋冤前夜月，相看。\n不管人愁独自圆。",
        "dynasty": "宋",
        "collection_info": null
    },
    {
        "uuid": "467dc67c711dc6d2dd937d8d6f4669a8",
        "title": "阮郎归 山前风雨欲黄昏",
        "author": "辛弃疾",
        "content": "山前风雨欲黄昏。\n山头来去雪。\n鹧鸪声里数家村。\n潇湘逢故人。\n挥羽扇，整纶巾。\n少年鞍马尘。\n如今憔悴赋《招魂》。\n儒冠多误身。",
        "dynasty": "宋",
        "collection_info": null
    },
    {
        "uuid": "f632ac2c6082fd9824f46277c8b8cc86",
        "title": "南歌子 万万千千恨",
        "author": "辛弃疾",
        "content": "万万千千恨，前前后后山。\n傍人道我轿儿宽。\n不道被他遮得、望伊难。\n今夜江头树，船儿系那边。\n知他热后甚时眠。\n万万不成眠后、有谁扇。",
        "dynasty": "宋",
        "collection_info": null
    },
    {
        "uuid": "2af7e65e2ec92e9d646af16f3db8a923",
        "title": "小重山 倩得熏风染绿衣",
        "author": "辛弃疾",
        "content": "倩得熏风染绿衣。\n国香收不起，透冰肌。\n略开些子未多时。\n窗儿外，却早被人知。\n越惜越娇痴。\n一枝云鬓上，那人宜。\n莫将他去比荼䕷。\n分明是，他更的些儿。",
        "dynasty": "宋",
        "collection_info": null
    },
    {
        "uuid": "70b124033b088e67787163022f95c691",
        "title": "小重山 旋制离歌唱未成",
        "author": "辛弃疾",
        "content": "旋制离歌唱未成。\n阳关先画出，柳边亭。\n中年怀抱管弦声。\n难忘处，风月此时情。\n夜雨共谁听。\n尽教清梦去，两三程。\n商量诗价重连城。\n相如老，汉殿旧知名。",
        "dynasty": "宋",
        "collection_info": null
    },
    {
        "uuid": "9b9c4b257d0b466bf7b326a91e9486e6",
        "title": "西江月 千丈悬崖削翠",
        "author": "辛弃疾",
        "content": "千丈悬崖削翠，一川落日熔金。\n白鸥来往本无心。\n选甚风波一任。\n别浦鱼肥堪脍，前村酒美重斟。\n千年往事已沈沈。\n闲管兴亡则甚。",
        "dynasty": "宋",
        "collection_info": null
    },
    {
        "uuid": "78b04531285fa0171caa10f25b36675c",
        "title": "减字木兰花 盈盈泪眼",
        "author": "辛弃疾",
        "content": "盈盈泪眼。\n往日青楼天样远。\n秋月春花。\n输与寻常姊妹家。\n水村山驿。\n日暮行云无气力。\n锦字偷裁。\n立尽西风雁不来。",
        "dynasty": "宋",
        "collection_info": null
    },
    {
        "uuid": "c351dceb2229f683c555a7be6562dbc5",
        "title": "清平乐 柳边飞鞚",
        "author": "辛弃疾",
        "content": "柳边飞鞚。\n露湿征衣重。\n宿鹭惊窥沙影动。\n应有鱼虾入梦。\n一川淡月疏星。\n浣沙人影娉婷。\n笑背行人归去，门前稚子啼声。",
        "dynasty": "宋",
        "collection_info": null
    },
    {
        "uuid": "9e1038d2a23571a95133241f36d87063",
        "title": "清平乐 茅檐低小",
        "author": "辛弃疾",
        "content": "茅檐低小。\n溪上青青草。\n醉里蛮音相媚好。\n白发谁家翁媪。\n大儿锄豆溪东。\n中儿正织鸡笼。\n最喜小儿亡赖，溪头卧剥莲蓬。",
        "dynasty": "宋",
        "collection_info": null
    },
    {
        "uuid": "544105690bb1ea4edd3bcb67510b36e6",
        "title": "清平乐 断崖修竹",
        "author": "辛弃疾",
        "content": "断崖修竹。\n竹里藏冰玉。\n路绕清溪三百曲。\n香满黄昏雪屋。\n行人系马疏篱。\n折残犹有高枝。\n留得东风数点，只缘娇懒春迟。",
        "dynasty": "宋",
        "collection_info": null
    },
    {
        "uuid": "dce0c96b750c2fe636b1ac5cd32cbaa9",
        "title": "清平乐 绕床饥鼠",
        "author": "辛弃疾",
        "content": "绕床饥鼠。\n蝙蝠翻灯舞。\n屋上松风吹急雨。\n破纸窗间自语。\n平生塞北江南。\n归来华发苍颜。\n布被秋宵梦觉，眼前万里江山。",
        "dynasty": "宋",
        "collection_info": null
    },
    {
        "uuid": "537ea395457fc25e2da00f5e75be752c",
        "title": "清平乐 连云松竹",
        "author": "辛弃疾",
        "content": "连云松竹。\n万事从今足。\n拄杖东家分社肉。\n白酒床头初熟。\n西风梨枣山园。\n儿童偷把长竿。\n莫遣旁人惊去，老夫静处闲看。",
        "dynasty": "宋",
        "collection_info": null
    },
    {
        "uuid": "cd503155b6fc931102bcbfe97c09ded5",
        "title": "生查子 昨宵醉里行",
        "author": "辛弃疾",
        "content": "昨宵醉里行，山吐三更月。\n不见可怜人，一夜头如雪。\n今宵醉里归，明月关山笛。\n收拾锦囊诗，要寄扬雄宅。",
        "dynasty": "宋",
        "collection_info": null
    },
    {
        "uuid": "adb4e88aa109b91c07133294a4449c13",
        "title": "生查子 谁倾沧海珠",
        "author": "辛弃疾",
        "content": "谁倾沧海珠，簸弄千明月。\n唤取酒边来，软语裁春雪。\n人间无凤凰，空费穿云笛。\n醉倒却归来，松菊陶潜宅。",
        "dynasty": "宋",
        "collection_info": null
    },
    {
        "uuid": "f5242a8d21b5fcc6dd00e4f94807cacb",
        "title": "山鬼谣・摸鱼儿 问何年",
        "author": "辛弃疾",
        "content": "问何年，此山来此，西风落日无语。\n看君似是羲皇上，直作太初名汝。\n溪上路。\n算只有、红尘不到今犹古。\n一杯谁举。\n笑我醉呼君，崔嵬未起，山鸟覆杯去。\n须记取。\n昨夜龙湫风雨。\n门前石浪掀舞。\n四更山鬼吹灯啸，惊倒世间儿女。\n依约处。\n还问我、清游杖屦公良苦。\n神交心许。\n待万里携君，鞭笞鸾凤，诵我远游赋。",
        "dynasty": "宋",
        "collection_info": null
    },
    {
        "uuid": "4724c5d14df7597eccb2324eb440d4e0",
        "title": "声声慢 征埃成阵",
        "author": "辛弃疾",
        "content": "征埃成阵，行客相逢，都道幻出层楼。\n指点檐牙高处，浪拥云浮。\n今年太平万里，罢长淮、千骑临秋。\n凭栏望，有东南佳气，西北神州。\n千里怀嵩人去，应笑我、身在楚尾吴头。\n看取弓刀，陌上车马如流。\n从今赏心乐事，剩安排、酒令诗筹。\n华胥梦，愿年年、人似旧游。",
        "dynasty": "宋",
        "collection_info": null
    },
    {
        "uuid": "d1d3a4e7520122e32d0ad5afab574ced",
        "title": "满江红 直节堂堂",
        "author": "辛弃疾",
        "content": "直节堂堂，看夹道、冠缨拱立。\n渐翠谷、群仙东下，佩环声急。\n闻道天峰飞堕地，傍湖千丈开青壁。\n是当年、玉斧削方壶，无人识。\n山木润，琅玕湿。\n秋露下，琼珠滴。\n向危亭横跨，玉渊澄碧。\n醉舞且摇鸾凤影，浩歌莫遣鱼龙泣。\n恨此中、风月本吾家，今为客。",
        "dynasty": "宋",
        "collection_info": null
    },
    {
        "uuid": "6b74f628ce039ce9e5e328f94c7f4c93",
        "title": "满江红 照影溪梅",
        "author": "辛弃疾",
        "content": "照影溪梅，怅绝代、幽人独立。\n更小驻、雍容千骑，羽觞飞急。\n琴里新声风响佩，笔端醉墨鸦栖壁。\n是使君、文度旧知名，方相识。\n清可漱，泉长滴。\n高欲卧，云还湿。\n快晚风吹赠，满怀空碧。\n宝马嘶归红旆动，团龙试碾铜瓶泣。\n怕他年、重到路应迷，桃源客。",
        "dynasty": "宋",
        "collection_info": null
    },
    {
        "uuid": "adeea31133cb022c303044c8d956bc7f",
        "title": "满江红 可恨东君",
        "author": "辛弃疾",
        "content": "可恨东君，把春去春来无迹。\n便过眼、等闲输了，三分之一。\n昼永暖翻红杏雨，风晴扶起垂杨力。\n更天涯、芳草最关情，烘残日。\n湘浦岸，南塘驿。\n恨不尽，愁如积。\n算年年孤负，对他寒食。\n便恁归来能几许，风流已自非畴昔。\n凭画栏、一线数飞鸿，沈空碧。",
        "dynasty": "宋",
        "collection_info": null
    },
    {
        "uuid": "2a1cd5113ef8f8aa4a1e97bbdc5430cc",
        "title": "满江红 尘土西风",
        "author": "辛弃疾",
        "content": "尘土西风，便无限、凄凉行色。\n还记取、明朝应恨，今宵轻别。\n珠泪争垂华烛暗，雁行中断哀筝切。\n看扁舟、幸自涩清溪，休催发。\n白首路，长亭仄。\n千树柳，千丝结。\n怕行人西去，棹歌声阕。\n黄卷莫教诗酒污，玉阶不信仙凡隔。\n但从今、伴我又随君，佳哉月。",
        "dynasty": "宋",
        "collection_info": null
    },
    {
        "uuid": "7c30874681559e863ff263b4806acd63",
        "title": "满江红 天上飞琼",
        "author": "辛弃疾",
        "content": "天上飞琼，毕竟向、人间情薄。\n还又跨、玉龙归去，万花摇落。\n云破林梢添远岫，月临屋角分层阁。\n记少年、骏马走韩庐，掀东郭。\n吟冻雁，嘲饥鹊。\n人已老，欢犹昨。\n对琼瑶满地，与君酬酢。\n最爱霏霏迷远近，却收扰扰还寥廓。\n待羔儿、酒罢又烹茶，扬州鹤。",
        "dynasty": "宋",
        "collection_info": null
    },
    {
        "uuid": "83eb285eace9ef003a0669d5f8d9d0be",
        "title": "满江红 折尽荼䕷",
        "author": "辛弃疾",
        "content": "折尽荼䕷，尚留得、一分春色。\n还记取、青梅如弹，共伊同摘。\n少日对花昏醉梦，而今醒眼看风月。\n恨牡丹、笑我倚东风，形如雪。\n人渐远，君休说。\n榆荚阵，菖蒲药。\n算不因风雨，只因鶗鴂。\n老冉冉兮花共柳，是栖栖者蜂和蝶。\n也不因、春去有闲愁，因离别。",
        "dynasty": "宋",
        "collection_info": null
    },
    {
        "uuid": "8936929e260407e7943277527f834023",
        "title": "满江红 天与文章",
        "author": "辛弃疾",
        "content": "天与文章，看万斛、龙文笔力。\n闻道是、一诗曾赐，千金颜色。\n欲说又休新意思，强啼偷笑真消息。\n算人人、合与共乘鸾，銮坡客。\n倾国艳，难再得。\n还可恨，还勘忆。\n看书寻旧锦，衫裁新碧。\n莺蝶一春花里活，可堪风雨飘红白。\n问谁家、却有燕归梁，香泥湿。",
        "dynasty": "宋",
        "collection_info": null
    },
    {
        "uuid": "7578bec3246535bfbf202ed8c887da5d",
        "title": "满江红 绝代佳人",
        "author": "辛弃疾",
        "content": "绝代佳人，曾一笑、倾城倾国。\n休更叹、旧时清镜，而今华发。\n明日伏波堂上客，老当益壮翁应说。\n恨苦遭、邓禹笑人来，长寂寂。\n诗酒社，江山笔。\n松菊径，云烟屐。\n怕一觞一咏，风流弦绝。\n我梦横江孤鹤去，觉来却与君相别。\n记功名、万里要吾身，佳眠食。",
        "dynasty": "宋",
        "collection_info": null
    },
    {
        "uuid": "95587877647cbd687d9906a07f005aa9",
        "title": "满江红 敲碎离愁",
        "author": "辛弃疾",
        "content": "敲碎离愁，纱窗外、风摇翠竹。\n人去后、吹箫声断，倚楼人独。\n满眼不堪三月暮，举头已觉千山绿。\n但试将、一纸寄来书，从头读。\n相思字，空盈幅。\n相思意，何时足。\n滴罗襟点点，泪珠盈掬。\n芳草不迷行客路，垂杨只碍离人目。\n最苦是、立尽月黄昏，栏干曲。",
        "dynasty": "宋",
        "collection_info": null
    },
    {
        "uuid": "cc85d956fd66802b3082c9063f345c8d",
        "title": "满江红 倦客新丰",
        "author": "辛弃疾",
        "content": "倦客新丰，貂裘敝、征尘满目。\n弹短铗、青蛇三尺，浩歌谁续。\n不念英雄江左老，用之可以尊中国。\n叹诗书、万卷致君人，番沈陆。\n休感叹，年华促。\n人易老，欢难足。\n有玉人怜我，为簪黄菊。\n且置请缨封万户，竟须卖剑酬黄犊。\n叹当年、寂寞贾长沙，伤时哭。",
        "dynasty": "宋",
        "collection_info": null
    },
    {
        "uuid": "ab029db5c8faa1cc6662ca97203624c2",
        "title": "满江红 家住江南",
        "author": "辛弃疾",
        "content": "家住江南，又过了、清明寒食。\n花径里、一番风雨，一番狼藉。\n流水暗随红粉去，园林渐觉清阴密。\n算年年、落尽刺桐花，寒无力。\n庭院静，空相忆。\n无说处，闲愁极。\n怕流莺乳燕，得知消息。\n尺素如今何处也，彩云依旧无踪迹。\n谩教人、羞去上层楼，平芜碧。",
        "dynasty": "宋",
        "collection_info": null
    },
    {
        "uuid": "75040d5d9228ad88eeadc01455400e7f",
        "title": "贺新郎 把酒长亭说",
        "author": "辛弃疾",
        "content": "把酒长亭说。\n看渊明、风流酷似，卧龙诸葛。\n何处飞来林间鹊，蹙踏松梢微雪。\n要破帽、多添华发。\n剩水残山无态度，被疏梅、料理成风月。\n两三雁，也萧瑟。\n佳人重约还轻别。\n怅清江、天寒不渡，水深冰合。\n路断车轮生四角，此地行人销骨。\n问谁使、君来愁绝。\n铸就而今相思错，料当初、费尽人间铁。\n长夜笛，莫吹裂。",
        "dynasty": "宋",
        "collection_info": null
    },
    {
        "uuid": "17f2c31157b04e5a1ef49eac4dc98dab",
        "title": "贺新郎 老大犹堪说",
        "author": "辛弃疾",
        "content": "老大犹堪说。\n似而今、元龙臭味，孟公瓜葛。\n我病君来高歌饮，惊散楼头飞雪。\n笑富贵、千钧如发。\n硬语盘空谁来听，记当时、只有西窗月。\n重进酒，唤呜瑟。\n事无两样人心别。\n问渠侬、神州毕竟，几番离合。\n汗血盐车无人顾，千里空收骏骨。\n正目断、关河路绝。\n我最怜君中宵舞，道男儿、到死心如铁。\n看试手，补天裂。",
        "dynasty": "宋",
        "collection_info": null
    },
    {
        "uuid": "d8d4b36f9773cca6abfafaa492e31f02",
        "title": "贺新郎 细把君诗说",
        "author": "辛弃疾",
        "content": "细把君诗说。\n怅馀音、钧天浩荡，洞庭胶葛。\n千尺阴崖尘不到，惟有层冰积雪。\n乍一见、寒生毛发。\n自昔佳人多薄命，对古来、一片伤心月。\n金屋冷，夜调瑟。\n去天尺五君家别。\n看乘空、鱼龙惨淡，风云开合。\n起望衣冠神州路，白日消残战骨。\n叹夷甫、诸人清绝。\n夜半狂歌悲风起，听铮铮、阵马檐间铁。\n南共北，正分裂。",
        "dynasty": "宋",
        "collection_info": null
    },
    {
        "uuid": "9d50a6974ffdcb6a6eaa16dbf579227d",
        "title": "贺新郎 凤尾龙香拨",
        "author": "辛弃疾",
        "content": "凤尾龙香拨。\n自开元、霓裳曲罢，几番风月。\n最苦浔阳江头客，画舸亭亭待发。\n记出塞、黄云堆雪。\n马上离愁三万里，望昭阳、宫殿孤鸿没。\n弦解语，恨难说。\n辽阳驿使音尘绝。\n琐窗寒、轻拢慢拈，泪珠盈睫。\n推手含情还却手，一抹梁州哀彻。\n千古事、云飞烟灭。\n贺老定场无消息，想沈香亭北繁华歇。\n弹到此，为呜咽。",
        "dynasty": "宋",
        "collection_info": null
    },
    {
        "uuid": "210936714444e311f6ad7cdf46e55b14",
        "title": "贺新郎 柳暗清波路",
        "author": "辛弃疾",
        "content": "柳暗清波路。\n送春归、猛风暴雨，一番新绿。\n千里潇湘葡萄涨，人解扁舟欲去。\n又樯燕、留人相语。\n艇子飞来生尘步，唾花寒、唱我新番句。\n波似箭，催鸣橹。\n黄陵祠下山无数。\n听湘娥、泠泠曲罢，为谁情苦。\n行到东吴春已暮，正江阔、潮平稳渡。\n望金雀、觚棱翔舞。\n前度刘郎今重到，问玄都、千树花存否。\n愁为倩，么弦诉。",
        "dynasty": "宋",
        "collection_info": null
    },
    {
        "uuid": "9fe6a06a753629f6d928127305de0799",
        "title": "水调歌头 寄我五云字",
        "author": "辛弃疾",
        "content": "寄我五云字，恰向酒边来。\n东风过尽归雁，不见客星回。\n闻道琐窗风月，更着诗翁杖屦，合作雪堂猜。\n岁旱莫留客，霖雨要渠来。\n短檠灯，长剑铗，欲生苔。\n雕弓挂壁无用，照影落清杯。\n多病关心药裹，小摘亲锄菜甲，老子正须哀。\n夜雨北窗竹，更倩野人栽。",
        "dynasty": "宋",
        "collection_info": null
    },
    {
        "uuid": "8fe43038438195c896fabc60435b1b06",
        "title": "水调歌头 酒罢且勿起",
        "author": "辛弃疾",
        "content": "酒罢且勿起，重挽史君须。\n一身都是和气，别去意何如。\n我辈情锺休问，父老田头说尹，泪落独怜渠。\n秋水见毛发，千尺定无鱼。\n望清阙，左黄阁，右紫枢。\n东风桃李陌上，下马拜除书。\n屈指吾生馀几，多病故人痛饮，此事正愁馀。\n江湖有归雁，能寄草堂无。",
        "dynasty": "宋",
        "collection_info": null
    },
    {
        "uuid": "a3ea160d3489358438a9d469f2bb9e04",
        "title": "水调歌头 我饮不须劝",
        "author": "辛弃疾",
        "content": "我饮不须劝，正怕酒尊空。\n别离亦复何恨，此别恨匆匆。\n头上貂蝉贵客，花外麒麟高冢，人世竟谁雄。\n一笑出门去，千里落花风。\n孙刘辈，能使我，不为公。\n余发种种如是，此事付渠侬。\n但觉平生湖海，除了醉吟风月，此外百无功。\n毫发皆帝力，更乞鉴湖东。",
        "dynasty": "宋",
        "collection_info": null
    },
    {
        "uuid": "c9b1222764d21b052502b40c89f04961",
        "title": "水调歌头 寒食不小住",
        "author": "辛弃疾",
        "content": "寒食不小住，千骑拥春衫。\n衡阳石鼓城下，记我旧停骖。\n襟似潇湘桂岭，带似洞庭春草，紫盖屹东南。\n文字起骚雅，刀剑化耕蚕。\n看使君，于此事，定不凡。\n奋髯抵几堂上，尊俎自高谈。\n莫信君门万里，但使民歌五裤，归诏凤凰衔。\n君去我谁饮，明月影成三。",
        "dynasty": "宋",
        "collection_info": null
    },
    {
        "uuid": "a9cbc224acaf75cecad385535996cf4c",
        "title": "水调歌头 头白齿牙缺",
        "author": "辛弃疾",
        "content": "头白齿牙缺，君勿笑衰翁。\n无穷天地今古，人在四之中。\n臭腐神奇俱尽，贵贱贤愚等耳，造物也儿童。\n老佛更堪笑，谈妙说虚空。\n坐堆豗，行荅飒，立龙锺。\n有时三盏两盏，淡酒醉蒙鸿。\n四十九年前事，一百八盘狭路，拄杖倚墙东。\n老境何所似，只与少年同。",
        "dynasty": "宋",
        "collection_info": null
    },
    {
        "uuid": "564ece9561969e971897d66a4134c63f",
        "title": "水调歌头 上界足官府",
        "author": "辛弃疾",
        "content": "上界足官府，公是地行仙。\n青毡剑履旧物，玉立侍天颜。\n莫怪新来白发，恐是当年柱下，道德五千言。\n南涧旧活计，猿鹤且相安。\n歌秦缶，宝康瓠，世皆然。\n不知清庙钟磬，零落有谁编。\n堪笑行藏用舍，试问山林钟鼎，底事有亏全。\n再拜荷公赐，双鹤一千年。",
        "dynasty": "宋",
        "collection_info": null
    },
    {
        "uuid": "a994cc865fea6c84bb537d132ef00323",
        "title": "念奴娇 少年握槊",
        "author": "辛弃疾",
        "content": "少年握槊，气凭陵、酒圣诗豪馀事。\n缩手旁观初未识，两两三三而已。\n变化须臾，鸥飞石镜，鹊抵星桥□。\n捣残秋练，玉砧犹想纤指。\n堪笑千古争心，等闲一胜，拼了光阴费。\n老子忘机浑谩与，鸿鹄飞来天际。\n武媚宫中，韦娘局上，休把兴亡记。\n布衣百万，看君一笑沈醉。",
        "dynasty": "宋",
        "collection_info": null
    },
    {
        "uuid": "1b5975fc8138ded0215827f290411169",
        "title": "念奴娇 倘来轩冕",
        "author": "辛弃疾",
        "content": "倘来轩冕，问还是、今古人间何物。\n旧日重城愁万里，风月而今坚壁。\n药笼功名，酒垆身世，可惜蒙头雪。\n浩歌一曲，坐中人物之杰。\n堪叹黄菊凋零，孤标应也有，梅花争发。\n醉里重揩西望眼，惟有孤鸿明减。\n世事从教，浮云来去，枉了冲冠发。\n故人何在，长歌应伴残月。",
        "dynasty": "宋",
        "collection_info": null
    },
    {
        "uuid": "2e36e95ffe6ae29d89c80ec6baf7b4f5",
        "title": "念奴娇 道人元是",
        "author": "辛弃疾",
        "content": "道人元是，道家风、来作烟霞中物。\n翠幰裁犀遮不定，红透玲珑油壁。\n借得春工，惹将秋露，熏做江梅雪。\n我评花谱，便应推此为杰。\n憔悴何处芳枝，十郎手种，看明年花发。\n坐对虚空香色界，不怕西风起灭。\n别驾风流，多情更要，簪满姮娥发。\n等闲折尽，玉斧重倩修月。",
        "dynasty": "宋",
        "collection_info": null
    },
    {
        "uuid": "f7fb3c3d2ed8d97982712ab151036d5f",
        "title": "念奴娇 江南尽处",
        "author": "辛弃疾",
        "content": "江南尽处，堕玉京仙子，绝尘英秀。\n彩笔风流，偏解写、姑射冰姿清瘦。\n笑杀春工，细窥天巧，妙绝应难有。\n丹青图画，一时都愧凡陋。\n还似篱落孤山，嫩寒清晓，祗欠香沾袖。\n淡伫轻盈，谁付与、弄粉调朱纤手。\n疑是花神，朅来人世，占得佳名久。\n松篁佳韵，倩君添做三友。",
        "dynasty": "宋",
        "collection_info": null
    },
    {
        "uuid": "1a74010733fcd36b71ab366a42c1fcae",
        "title": "念奴娇 疏疏淡淡",
        "author": "辛弃疾",
        "content": "疏疏淡淡，问阿谁、堪比天真颜色。\n笑杀东君虚占断，多少朱朱白白。\n雪里温柔，水边明秀，不惜春工力。\n骨清香嫩，迥然天与奇绝。\n尝记宝篽寒轻，琐窗人睡起，玉纤轻摘。\n漂泊天涯空瘦损，犹有当年标格。\n万里风烟，一溪霜月，未怕欺他得。\n不如归去，阆苑有个人忆。",
        "dynasty": "宋",
        "collection_info": null
    },
    {
        "uuid": "3fcb500f035730cb0a5a338516e59925",
        "title": "水龙吟 断崖千丈孤松",
        "author": "辛弃疾",
        "content": "断崖千丈孤松，挂冠更在松高处。\n平生袖手，故应休矣，功名良苦。\n笑指儿曹，人间醉梦，莫嗔惊汝。\n问黄金馀几，旁人欲说，田园计、君推去。\n叹息芗林旧隐，对先生、竹窗松户。\n一花一草，一觞一咏，风流杖屦。\n野马尘埃，扶摇下视，苍然如许。\n恨当年、九老图中，忘却画、盘园路。",
        "dynasty": "宋",
        "collection_info": null
    },
    {
        "uuid": "97448e8f0e08212b3428c5541b1a3bf5",
        "title": "水龙吟 倚栏看碧成朱",
        "author": "辛弃疾",
        "content": "倚栏看碧成朱，等闲褪了香袍粉。\n上林高选，匆匆又换，紫云衣润。\n几许春风，朝熏暮染，为花忙损。\n笑旧家桃李，东涂西抹，有多少、凄凉恨。\n拟倩流莺说与，记容华、易消难整。\n人间得意，千红百紫，转头春尽。\n白发怜君，儒冠曾误，平生官冷。\n算风流未减，年年醉里，把花枝问。",
        "dynasty": "宋",
        "collection_info": null
    },
    {
        "uuid": "fe233cc3fcdcf3245869209361fdb2c0",
        "title": "水龙吟 补陀大士虚空",
        "author": "辛弃疾",
        "content": "补陀大士虚空，翠岩谁记飞来处。\n蜂房万点，似穿如碍，玲珑窗户。\n石髓千年，已垂未落，嶙峋冰柱。\n有怒涛声远，落花香在，人疑是、桃源路。\n又说春雷鼻息，是卧龙、弯环如许。\n不然应是，洞庭张乐，湘灵来去。\n我意长松，倒生阴壑，细吟风雨。\n竟茫茫未晓。\n只应白发，是开山祖。",
        "dynasty": "宋",
        "collection_info": null
    },
    {
        "uuid": "7cca4b119d6eead6e7a94e295831bd71",
        "title": "水龙吟 稼轩何必长贫",
        "author": "辛弃疾",
        "content": "稼轩何必长贫，放泉檐外琼珠泻。\n乐天知命，古来谁会，行藏用舍。\n人不堪忧，一瓢自乐，贤哉回也。\n料当年曾问，饭蔬饮水，何为是、栖栖者。\n且对浮云山上，莫匆匆、去流山下。\n苍颜照影，故应流落，轻裘肥马。\n绕齿冰霜，满怀芳乳，先生饮罢。\n笑挂瓢风树，一鸣渠碎，问何如哑。",
        "dynasty": "宋",
        "collection_info": null
    },
    {
        "uuid": "2480ccd28e39be3772e0e67e9cdbaf03",
        "title": "水龙吟 听兮清佩琼瑶些",
        "author": "辛弃疾",
        "content": "听兮清佩琼瑶些。\n明兮镜秋毫些。\n君无去此，流昏涨腻，生蓬蒿些。\n虎豹甘人，渴而饮汝，宁猿猱些。\n大而流江海，覆舟如芥，君无助、狂涛些。\n路险兮、山高些。\n愧余独处无聊些。\n冬槽春盎，归来为我，制松醪些。\n其外芳芬，团龙片凤，煮云膏些。\n古人兮既往，嗟余之乐，乐箪瓢些。",
        "dynasty": "宋",
        "collection_info": null
    },
    {
        "uuid": "9b0038619acff91e9010b3fbf9a729f1",
        "title": "最高楼 相思苦",
        "author": "辛弃疾",
        "content": "相思苦，君与我同心。\n鱼没雁沈沈。\n是梦他松后追轩冕，是化为鹤后去山林。\n对西风，直怅望，到如今。\n待不饮、奈何君有恨。\n待痛饮、奈何吾有病。\n君起舞，试重斟。\n苍梧云外湘妃泪，鼻亭山下鹧鸪吟。\n早归来，流水外，有知音。",
        "dynasty": "宋",
        "collection_info": null
    },
    {
        "uuid": "965cd3ee8a58242ad5564e85a89f5870",
        "title": "最高楼 吾衰矣",
        "author": "辛弃疾",
        "content": "吾衰矣，须富贵何时。\n富贵是危机。\n暂忘设醴抽身去，未曾得米弃官归。\n穆先生，陶县令，是吾师。\n待葺个、园儿名佚老。\n更作个、亭儿名亦好。\n闲饮酒，醉吟诗。\n千年田换八百主，一人口插几张匙。\n休休休，更说甚，是和非。",
        "dynasty": "宋",
        "collection_info": null
    },
    {
        "uuid": "bbe6df77960f172c36c71ed204779a16",
        "title": "最高楼 花好处",
        "author": "辛弃疾",
        "content": "花好处，不趁绿衣郎。\n缟袂立斜阳。\n面皮儿上因谁白，骨头儿里几多香。\n尽饶他，心似铁，也须忙。\n甚唤得、雪来白倒雪。\n更唤得，月来香杀月。\n谁立马，更窥墙。\n将军止渴山南畔，相公调鼎殿东厢。\n忒高才，经济地，战争场。",
        "dynasty": "宋",
        "collection_info": null
    },
    {
        "uuid": "f16d5e4ff12ba376ff7eec75e2a6bcda",
        "title": "最高楼 金闺老",
        "author": "辛弃疾",
        "content": "金闺老，眉寿正如川。\n七十且华筵。\n乐天诗句香山里，杜陵酒债曲江边。\n问何如，歌窈窕，舞婵娟。\n更十岁、太公方出将。\n又十岁、武公才入相。\n留盛事，看明年。\n直须腰下添金印，莫教头上欠貂蝉。\n向人间，长富贵，地行仙。",
        "dynasty": "宋",
        "collection_info": null
    },
    {
        "uuid": "e3f7d04844c78878ae46e16b527ebbc5",
        "title": "瑞鹤仙 黄金堆到斗",
        "author": "辛弃疾",
        "content": "黄金堆到斗。\n怎得似、长年画堂劝酒。\n蛾眉最明秀。\n向水沈烟里，两行红袖。\n笙歌撋就。\n争说道、明年时候。\n被姮娥、做了殷勤，仙桂一枝入手。\n知否。\n风流别驾，近日人呼，文章太守。\n天长地久。\n岁岁上、乃翁寿。\n记从来人道，相门出相，金印累累尽有。\n但直须，周公拜前，鲁公拜后。",
        "dynasty": "宋",
        "collection_info": null
    },
    {
        "uuid": "90f7c38f296410e17513278452286b55",
        "title": "汉宫春 行李溪头",
        "author": "辛弃疾",
        "content": "行李溪头，有钓车茶具，曲几团蒲。\n儿童认得，前度过者篮舆。\n时时照影，甚此身、遍满江湖。\n怅野老，行歌不住，定堪与语难呼。\n一自东篱摇落，问渊明岁晚，心赏何如。\n梅花正自不恶，曾有诗无。\n知翁止酒，待重教、莲社人沽。\n空怅望，风流已矣，江山特地愁予。",
        "dynasty": "宋",
        "collection_info": null
    },
    {
        "uuid": "62c004da555b3fee6dfa2d2eb857e81b",
        "title": "沁园春 有酒忘杯",
        "author": "辛弃疾",
        "content": "有酒忘杯，有笔忘诗，弄溪奈何。\n看纵横斗转，龙蛇起陆，崩腾决去，雪练倾河。\n袅袅东风，悠悠倒景，摇动云山水又波。\n还知否，欠菖蒲攒港，绿竹缘坡。\n长松谁剪嵯峨。\n笑野老来耘山上禾。\n算只因鱼鸟，天然自乐，非关风月，闲处偏多。\n芳草春深，佳人日暮，濯发沧浪独浩歌。\n徘徊久，问人间谁似，老子婆娑。",
        "dynasty": "宋",
        "collection_info": null
    },
    {
        "uuid": "e5f4d542a047b2bfc04fa4429159dcc6",
        "title": "沁园春 一水西来",
        "author": "辛弃疾",
        "content": "一水西来，千丈晴虹，十里翠屏。\n喜草堂经岁，重来社老，斜川好景，不负渊明。\n老鹤高飞，一枝投宿，长笑蜗牛戴屋行。\n平章了，待十分佳处，着个茅亭。\n青山意气峥嵘。\n似为我归来妩媚生。\n解频教花鸟，前歌后舞，更催云水，暮送朝迎。\n酒圣诗豪，可能无势，我乃而今驾驭卿。\n清溪上，被山灵却笑，白发归耕。",
        "dynasty": "宋",
        "collection_info": null
    },
    {
        "uuid": "61780a2ff3fdcd719bb8d449f448626e",
        "title": "归朝欢 我笑共工缘底怒",
        "author": "辛弃疾",
        "content": "我笑共工缘底怒。\n触断峨峨天一柱。\n补天又笑女娲忙，却将此石投闲处。\n野烟荒草路。\n先生柱杖来看汝。\n倚苍苔，摩挲试问，千古几风雨。\n长被儿童敲火苦。\n时有牛羊磨角去。\n霍然千丈翠岩屏，锵然一滴甘泉乳。\n结亭三四五。\n会相暖热携歌舞。\n细思量，古来寒士，不遇有时遇。",
        "dynasty": "宋",
        "collection_info": null
    },
    {
        "uuid": "2ca49b40d18ad32b194162fa5df35bab",
        "title": "水龙吟 举头西北浮云",
        "author": "辛弃疾",
        "content": "举头西北浮云，倚天万里须长剑。\n人言此地，夜深长见，斗牛光焰。\n我觉山高，潭空水冷，月明星淡。\n待燃犀下看，凭栏却怕，风雷怒，鱼龙惨。\n峡束□江对起，过危楼、欲飞还敛。\n元龙老矣，不妨高卧，冰壶凉簟。\n千古兴亡，百年悲笑，一时登览。\n问何人又卸，片帆沙岸，系斜阳缆。",
        "dynasty": "宋",
        "collection_info": null
    },
    {
        "uuid": "c70d14f090cd99fa5350760ec6ba3c3a",
        "title": "水龙吟 只愁风雨重阳",
        "author": "辛弃疾",
        "content": "只愁风雨重阳，思君不见令人老。\n行期定否，征车几两，去程多少。\n有客书来，长安却早，传闻追诏。\n问归来何日，君家旧事，直须待、为霖了。\n从此兰生蕙长，吾谁与、玩兹芳草。\n自怜拙者，功名相避，去如飞鸟。\n只有良朋，东阡西陌，安排似巧。\n到如今巧处，依前又拙，把平生笑。",
        "dynasty": "宋",
        "collection_info": null
    },
    {
        "uuid": "25b5c101d37faaa479e8bc77d471ce0f",
        "title": "卜算子 百郡怯登车",
        "author": "辛弃疾",
        "content": "百郡怯登车，千里输流马。\n乞得胶胶扰扰身，却笑区区者。\n野水玉鸣渠，急雨珠跳瓦。\n一榻清风方是闲，真得归来也。",
        "dynasty": "宋",
        "collection_info": null
    },
    {
        "uuid": "76215213753f46bef607ffdb26906957",
        "title": "江神子・江城子 梨花着雨晚来晴",
        "author": "辛弃疾",
        "content": "梨花着雨晚来晴。\n月胧明。\n泪纵横。\n绣阁香浓，深锁凤箫声。\n未必人知春意思，还独自，绕花行。\n酒兵昨夜压愁城。\n太狂生。\n转关情。\n写尽胸中，磈磊未全平。\n却与平章珠玉价，看醉里，锦囊倾。",
        "dynasty": "宋",
        "collection_info": null
    },
    {
        "uuid": "99a034b8e1a8e9754869eb466bc26835",
        "title": "江神子・江城子 宝钗飞凤鬓惊鸾",
        "author": "辛弃疾",
        "content": "宝钗飞凤鬓惊鸾。\n望重欢。\n水云宽。\n肠断新来，翠被□香残。\n待得来时春尽也，梅着子，笋成竿。\n湘筠帘卷泪痕斑。\n佩声闲。\n玉垂环。\n个里温柔，容我老其间。\n却笑将军三羽箭，何日去，定天山。",
        "dynasty": "宋",
        "collection_info": null
    },
    {
        "uuid": "21b544473dfcf2d6121dd939895e6e94",
        "title": "鹧鸪天 着意寻春懒便回",
        "author": "辛弃疾",
        "content": "着意寻春懒便回。\n何如信步两三杯。\n山才好处行还倦，诗未成时雨早催。\n携竹杖，更芒鞋。\n朱朱粉粉野蒿开。\n谁家寒食归宁女，笑语柔桑陌上来。",
        "dynasty": "宋",
        "collection_info": null
    },
    {
        "uuid": "47407dae8dff32bdd326730a636088d5",
        "title": "鹧鸪天 水底明霞十顷光",
        "author": "辛弃疾",
        "content": "水底明霞十顷光。\n天教铺锦衬鸳鸯。\n最怜杨柳如张绪，却笑莲花似六郎。\n方竹簟，小胡床。\n晚风消得许多凉。\n背人白鸟都飞去，落日残□更断肠。",
        "dynasty": "宋",
        "collection_info": null
    },
    {
        "uuid": "c7f29913ab7c356ea3ec4d7f43659626",
        "title": "鹧鸪天 漠漠轻□拨不开",
        "author": "辛弃疾",
        "content": "漠漠轻□拨不开。\n江南细雨熟黄梅。\n有情无意东边日，已怒重惊忽地雷。\n云柱础，水楼台。\n罗衣费尽博山灰。\n当时一识和羹味，便道为霖消息来。",
        "dynasty": "宋",
        "collection_info": null
    },
    {
        "uuid": "d372f56bdb9c5588fa9529e86a033b35",
        "title": "鹧鸪天 有甚闲愁可皱眉",
        "author": "辛弃疾",
        "content": "有甚闲愁可皱眉。\n老怀无绪自伤悲。\n百年旋逐花阴转，万事长看鬓发知。\n溪上枕，竹间棋。\n怕寻酒伴懒吟诗。\n十分筋力夸强健，只比年时病起时。",
        "dynasty": "宋",
        "collection_info": null
    },
    {
        "uuid": "c1b29d318f374c4ef768a101a4ce25f8",
        "title": "鹧鸪天 山上飞泉万斛珠",
        "author": "辛弃疾",
        "content": "山上飞泉万斛珠。\n悬崖千丈落鼪鼯。\n已通樵迳行还碍，似有人声听却无。\n闲略彴，远浮屠。\n溪南修竹有茅庐。\n莫嫌杖屦频来往，此地偏宜着老夫。",
        "dynasty": "宋",
        "collection_info": null
    },
    {
        "uuid": "a6af16699e24db1629d26980a2ea1b04",
        "title": "鹧鸪天 莫避春阴上马迟",
        "author": "辛弃疾",
        "content": "莫避春阴上马迟。\n春来未有不阴时。\n人情展转闲中看，客路崎岖倦后知。\n梅似雪，柳如丝。\n试听别语慰相思。\n短篷炊饭鲈鱼熟，除却松江枉费诗。",
        "dynasty": "宋",
        "collection_info": null
    },
    {
        "uuid": "21646f2d15060663066a9dd880e38d38",
        "title": "鹧鸪天 白苎新袍入嫩凉",
        "author": "辛弃疾",
        "content": "白苎新袍入嫩凉。\n春蚕食叶响回廊。\n禹门已准桃花浪，月殿先收桂子香。\n鹏北海，凤朝阳。\n又携书剑路茫茫。\n明年此日青云去，却笑人间举子忙。",
        "dynasty": "宋",
        "collection_info": null
    },
    {
        "uuid": "a318988422f085b1f2fbb61b626287a6",
        "title": "鹧鸪天 莫上扁舟向剡溪",
        "author": "辛弃疾",
        "content": "莫上扁舟向剡溪。\n浅斟低唱正相宜。\n从□犬吠千家白，且与梅成一段奇。\n香暖处，酒醒时。\n画檐玉箸已偷垂。\n笑君解释春风恨，倩拂蛮笺只费诗。",
        "dynasty": "宋",
        "collection_info": null
    },
    {
        "uuid": "582d613bd672cf864c182a0c25c15335",
        "title": "鹧鸪天 千丈阴崖百丈溪",
        "author": "辛弃疾",
        "content": "千丈阴崖百丈溪。\n孤桐枝上凤偏宜。\n玉音落落虽难合，横理庚庚定自奇。\n人散后，月明诗。\n试弹《幽愤》泪空垂。\n不如却付骚人手，留和《南风》解愠诗。",
        "dynasty": "宋",
        "collection_info": null
    },
    {
        "uuid": "d4978f4214b278a96125c2e6e83b669f",
        "title": "鹧鸪天 陌上柔条初破芽",
        "author": "辛弃疾",
        "content": "陌上柔条初破芽。\n东邻蚕种已生些。\n平冈细草鸣黄犊，斜日寒林点暮鸦。\n山远近，路横斜。\n青旗沽酒有人家。\n城中桃李愁风雨，春在溪头野荠花。",
        "dynasty": "宋",
        "collection_info": null
    },
    {
        "uuid": "3eee2a3e81998768397285c812f36098",
        "title": "鹧鸪天 春日平原荠菜花",
        "author": "辛弃疾",
        "content": "春日平原荠菜花。\n新耕雨后落群鸦。\n多情白发春无奈，晚日青□酒易赊。\n闲意态，细生涯。\n牛□西畔有桑麻。\n青裙缟袂谁家女，去趁蚕生看外家。",
        "dynasty": "宋",
        "collection_info": null
    },
    {
        "uuid": "66c4d515a52f506bcfceb6917f25190f",
        "title": "鹧鸪天 千丈清溪百步雷",
        "author": "辛弃疾",
        "content": "千丈清溪百步雷。\n柴门都向水边开。\n乱云剩带炊烟去，野水闲将日影来。\n穿窈窕，历崔嵬。\n东林试问几时栽。\n动摇意态虽多竹，点缀风流却少梅。",
        "dynasty": "宋",
        "collection_info": null
    },
    {
        "uuid": "32fccfec1c0606da31d5c1852d789224",
        "title": "鹧鸪天 敧枕婆娑两鬓霜",
        "author": "辛弃疾",
        "content": "敧枕婆娑两鬓霜。\n起听檐溜碎喧江。\n那边玉箸销啼粉，这里车轮转别肠。\n诗酒社，水边乡。\n可堪醉墨几淋浪。\n画图恰似归家梦，千里河山寸许长。",
        "dynasty": "宋",
        "collection_info": null
    },
    {
        "uuid": "9897b9c3142bb81afce4c4007a69b3cb",
        "title": "西江月 明月别枝惊鹊",
        "author": "辛弃疾",
        "content": "明月别枝惊鹊，清风半夜鸣蝉。\n稻花香里说丰年。\n听取蛙声一片。\n七八个星天外，两三点雨山前。\n旧时茅店社林边。\n路转溪桥忽见。",
        "dynasty": "宋",
        "collection_info": null
    },
    {
        "uuid": "1f01f04bf1bfb53bb48e44c77e390697",
        "title": "菩萨蛮 淡黄弓样鞋儿小",
        "author": "辛弃疾",
        "content": "淡黄弓样鞋儿小。\n腰肢只怕风吹倒。\n蓦地管弦催。\n一团红雪飞。\n曲终娇欲诉。\n定忆梨园谱。\n指日按新声。\n主人朝玉京。",
        "dynasty": "宋",
        "collection_info": null
    },
    {
        "uuid": "31b5907dfd84ea4da77b051554b83614",
        "title": "菩萨蛮 锦书谁寄相思语",
        "author": "辛弃疾",
        "content": "锦书谁寄相思语。\n天边数遍飞鸿数。\n一夜梦千回。\n梅花入梦来。\n涨痕纷树发。\n霜落沙洲白。\n心事莫惊鸥。\n人间千万愁。",
        "dynasty": "宋",
        "collection_info": null
    },
    {
        "uuid": "0f12da8dd59f6024bad12df65aa6c905",
        "title": "菩萨蛮 阮琴斜挂香罗绶",
        "author": "辛弃疾",
        "content": "阮琴斜挂香罗绶。\n玉纤初试琵琶手。\n桐叶雨声干。\n真珠落玉盘。\n朱弦调未惯。\n笑倩春风伴。\n莫作别离声。\n且听双凤鸣。",
        "dynasty": "宋",
        "collection_info": null
    },
    {
        "uuid": "8674203c576bdf7e5ed3ffe8892cd6a3",
        "title": "朝中措 年年金蕊艳西风",
        "author": "辛弃疾",
        "content": "年年金蕊艳西风。\n人与菊花同。\n霜鬓经春重绿，仙姿不饮长红。\n焚香度日尽从容。\n笑语调儿童。\n一岁一杯为寿，从今更数千锺。",
        "dynasty": "宋",
        "collection_info": null
    },
    {
        "uuid": "565c37bdc402c0445ffcb98e058555bf",
        "title": "鹊桥仙 小窗风雨",
        "author": "辛弃疾",
        "content": "小窗风雨，从今便忆，中夜笑谈清软。\n啼鸦衰柳自无聊，更管得、离人肠断。\n诗书事业，青毡犹在，头上貂蝉会见。\n莫贪风月卧江湖，道日近、长安路远。",
        "dynasty": "宋",
        "collection_info": null
    },
    {
        "uuid": "62eae733af9dae135e31075b275d92e1",
        "title": "鹊桥仙 松冈避暑",
        "author": "辛弃疾",
        "content": "松冈避暑。\n茅檐避雨。\n闲去闲来几度。\n醉扶孤石看飞泉，又却是、前回醒处。\n东家取妇。\n西家归女。\n灯火门前笑语。\n酿成千顷稻花香，夜夜费、一天风露。",
        "dynasty": "宋",
        "collection_info": null
    },
    {
        "uuid": "7789480d34e539ea2d57d75ffdc7c5d1",
        "title": "临江仙 风雨催春寒食近",
        "author": "辛弃疾",
        "content": "风雨催春寒食近，平原一片丹青。\n溪边唤渡柳边行。\n花飞蝴蝶乱，桑嫩野蚕生。\n绿野先生闲袖手，却寻诗酒功名。\n未知明日定阴晴。\n今宵成独醉，却笑众人醒。",
        "dynasty": "宋",
        "collection_info": null
    },
    {
        "uuid": "72d69071bbf298388d9a8cee586ac5aa",
        "title": "临江仙 住世都无菩萨行",
        "author": "辛弃疾",
        "content": "住世都无菩萨行，仙家风骨精神。\n寿如山岳福如云。\n金花汤沐诰，竹马绮罗群。\n更愿升平添喜事，大家祷祝殷勤。\n明年此地庆佳辰。\n一杯千岁酒，重拜太夫人。",
        "dynasty": "宋",
        "collection_info": null
    },
    {
        "uuid": "db47176f0760673771be5ec212486ebc",
        "title": "定风波 山路风来草木香",
        "author": "辛弃疾",
        "content": "山路风来草木香。\n雨馀凉意到胡床。\n泉石膏肓吾已甚。\n多病。\n堤防风月费篇章。\n孤负寻常山简醉。\n独自。\n故应知子草《玄》忙。\n湖海早知身汗漫。\n谁伴。\n只甘松竹共凄凉。",
        "dynasty": "宋",
        "collection_info": null
    },
    {
        "uuid": "a74e0f06e1f76a841fdb7c1cd9b8e344",
        "title": "定风波 听我尊前醉后歌",
        "author": "辛弃疾",
        "content": "听我尊前醉后歌。\n人生亡奈别离何。\n但使情亲千里近。\n须信。\n无情对面是山河。\n寄语石头城下水。\n居士。\n而今浑不怕风波。\n借使未如鸥鸟惯。\n相伴。\n也应学得老渔蓑。",
        "dynasty": "宋",
        "collection_info": null
    },
    {
        "uuid": "d580dc82bfce8672a4ca614e523aff47",
        "title": "定风波 仄月高寒水石乡",
        "author": "辛弃疾",
        "content": "仄月高寒水石乡。\n倚空青碧对禅床。\n白发自怜心似铁。\n风月。\n使君子细与平章。\n已判生涯筇竹杖。\n来往。\n却惭沙鸟笑人忙。\n便好剩留黄绢句。\n谁赋。\n银钩小草晚天凉。",
        "dynasty": "宋",
        "collection_info": null
    },
    {
        "uuid": "e1eda82845ddc6f498133349d9895989",
        "title": "定风波 昨夜山公倒载归",
        "author": "辛弃疾",
        "content": "昨夜山公倒载归。\n儿童应笑醉如泥。\n试与扶头浑未醒。\n休问。\n梦魂犹在葛家溪。\n千古醉乡来往路。\n知处。\n温柔东畔白云西。\n起向绿窗高处看。\n题遍。\n刘伶元自有贤妻。",
        "dynasty": "宋",
        "collection_info": null
    },
    {
        "uuid": "ee7cb962b2f1c29e0b8f5feb7a723675",
        "title": "定风波 春到蓬壶特地晴",
        "author": "辛弃疾",
        "content": "春到蓬壶特地晴。\n神仙队里相公行。\n翠玉相挨呼小字。\n须记。\n笑簪花底是飞琼。\n总是倾城来一处。\n谁妒。\n谁携歌舞到园亭。\n柳妒腰肢花妒艳。\n听看。\n流莺直是妒歌声。",
        "dynasty": "宋",
        "collection_info": null
    },
    {
        "uuid": "d0ca7bd2d9f740872b7e3fa958c03904",
        "title": "定风波 百紫千红过了春",
        "author": "辛弃疾",
        "content": "百紫千红过了春。\n杜鹃声苦不堪闻。\n却解啼教春小住。\n风雨。\n空山招得海棠魂。\n一似蜀宫当日女。\n无数。\n猩猩血染赭罗巾。\n毕竟花开谁作主。\n记取。\n大都花属惜花人。",
        "dynasty": "宋",
        "collection_info": null
    },
    {
        "uuid": "4054f1655959421d9e5af77a00f7f2d5",
        "title": "浣溪沙 侬是嵚崎可笑人",
        "author": "辛弃疾",
        "content": "侬是嵚崎可笑人。\n不妨开口笑时频。\n有人一笑坐生春。\n歌欲颦时还浅笑，醉逢笑处却轻颦。\n宜颦宜笑越精神。",
        "dynasty": "宋",
        "collection_info": null
    },
    {
        "uuid": "1dff455cecdbe44f8a3907ce673691cf",
        "title": "浣溪沙 梅子熟时到几回",
        "author": "辛弃疾",
        "content": "梅子熟时到几回。\n桃花开后不须猜。\n重来松竹意徘徊。\n惯听禽声浑可谱，饱观鱼阵已能排。\n晚云挟雨唤归来。",
        "dynasty": "宋",
        "collection_info": null
    },
    {
        "uuid": "366060cc0da2d5bf2f587d3d24af25e7",
        "title": "浣溪沙 百世孤芳肯自媒",
        "author": "辛弃疾",
        "content": "百世孤芳肯自媒。\n直须诗句与推排。\n不然唤近酒边来。\n自有渊明方有菊，若无和靖即无梅。\n只今何处向人开。",
        "dynasty": "宋",
        "collection_info": null
    },
    {
        "uuid": "91dc69f4755fd9e1d76dfc116930032f",
        "title": "浣溪沙 未到山前骑马回",
        "author": "辛弃疾",
        "content": "未到山前骑马回。\n风吹雨打已无梅。\n共谁消遣两三杯。\n一似旧时春意思，百无是处老形骸。\n也曾头上带花来。",
        "dynasty": "宋",
        "collection_info": null
    },
    {
        "uuid": "4c5251d4d56624f5a0b135e215451429",
        "title": "杏花天 牡丹比得谁颜色",
        "author": "辛弃疾",
        "content": "牡丹比得谁颜色。\n似宫中、太真第一。\n渔阳鼙鼓边风急。\n人在沈香亭北。\n买栽池馆多何益。\n莫虚把、千金抛掷。\n若教解语倾人国。\n一个西施也得。",
        "dynasty": "宋",
        "collection_info": null
    },
    {
        "uuid": "44954016542290a48386604e19959f30",
        "title": "鹊桥仙 风流标格",
        "author": "辛弃疾",
        "content": "风流标格，惺松言语，真个十分奇绝。\n三分兰菊十分梅，斗合就、一枝风月。\n笙簧未语，星河易转，凉夜厌厌留客。\n只愁酒尽各西东，更把酒、推辞一霎。",
        "dynasty": "宋",
        "collection_info": null
    },
    {
        "uuid": "89ee4dfc676b1604c0da8b058962dba4",
        "title": "鹊桥仙 八旬庆会",
        "author": "辛弃疾",
        "content": "八旬庆会，人间盛事，齐劝一杯春酿。\n胭脂小字点眉间，犹记得、旧时宫样。\n彩衣更着，功名富贵，直过太公以上。\n大家着意记新词，遇着个、十字便唱。",
        "dynasty": "宋",
        "collection_info": null
    },
    {
        "uuid": "f0bd314ad857bfb24808d7a918f53d71",
        "title": "鹊桥仙 豸冠风采",
        "author": "辛弃疾",
        "content": "豸冠风采，绣衣声价，曾把经纶少试。\n看看有诏日边来，便入侍、明光殿里。\n东君未老，花明柳媚，且引玉尘沈醉。\n好将三万六千场，自今日、从头数起。",
        "dynasty": "宋",
        "collection_info": null
    },
    {
        "uuid": "d2d484d07bae6687671a70c17c96e2ca",
        "title": "鹊桥仙 轿儿排了",
        "author": "辛弃疾",
        "content": "轿儿排了，担儿装了，杜宇一声催起。\n从今一步一回头，怎睚得、一千馀里。\n旧时行处，旧时歌处，空有燕泥香坠。\n莫嫌白发不思量，也须有、思量去里。",
        "dynasty": "宋",
        "collection_info": null
    },
    {
        "uuid": "38a60c1616adbe4d7860042e414c180f",
        "title": "虞美人 一杯莫落吾人后",
        "author": "辛弃疾",
        "content": "一杯莫落吾人后。\n富贵功名寿。\n胸中书传有馀香。\n看写《兰亭》小字、记流觞。\n问谁分我渔樵席。\n江海消闲日。\n看君天上拜恩浓。\n却恐画楼无处、着东风。",
        "dynasty": "宋",
        "collection_info": null
    },
    {
        "uuid": "d51b5d90663cfea81e29626b8d9ba7db",
        "title": "虞美人 翠屏罗幕遮前后",
        "author": "辛弃疾",
        "content": "翠屏罗幕遮前后。\n舞袖翻长寿。\n紫髯冠佩御炉香。\n看取明年归奉、万年觞。\n今宵池上蟠桃席。\n咫尺长安日。\n宝烟飞焰万花浓。\n试看中间白鹤、驾仙风。",
        "dynasty": "宋",
        "collection_info": null
    },
    {
        "uuid": "3b4c0d170c1428027ad90c3a1a1e4700",
        "title": "虞美人 夜深困倚屏风后",
        "author": "辛弃疾",
        "content": "夜深困倚屏风后。\n试请毛延寿。\n宝钗小立白翻香。\n旋唱新词犹误、笑持觞。\n四更山月寒侵席。\n歌舞催时日。\n问他何处最情浓。\n却道”小梅摇落、不禁风。\n“",
        "dynasty": "宋",
        "collection_info": null
    },
    {
        "uuid": "4e1baca1294456bf51aa2bbc1f011169",
        "title": "虞美人 群花泣尽朝来露",
        "author": "辛弃疾",
        "content": "群花泣尽朝来露。\n争奈春归去。\n不知庭下有荼䕷。\n偷得十分春色、怕春知。\n淡中有味清中贵。\n飞絮残英避。\n露华微渗玉肌香。\n恰似杨妃初试、出兰汤。",
        "dynasty": "宋",
        "collection_info": null
    },
    {
        "uuid": "6b2b2107573df5a1f29c2b7cce8e670b",
        "title": "蝶恋花 意态憨生元自好",
        "author": "辛弃疾",
        "content": "意态憨生元自好。\n学画鸦儿，旧日偏他巧。\n蜂蝶不禁花引调。\n西园人去春风少。\n春已无情秋又老。\n谁管闲愁，千里青青草。\n今夜倩簪黄菊了。\n断肠明月霜天晓。",
        "dynasty": "宋",
        "collection_info": null
    },
    {
        "uuid": "c7d6f9232dc562a4758d1c61142cadd1",
        "title": "蝶恋花 谁向椒盘簪彩胜",
        "author": "辛弃疾",
        "content": "谁向椒盘簪彩胜。\n整整韶华，争上春风鬓。\n往日不堪重记省。\n为花长把新春恨。\n春未来时先借问。\n晚恨开迟，早又飘零近。\n今岁花期消息定。\n只愁风雨无凭准。",
        "dynasty": "宋",
        "collection_info": null
    },
    {
        "uuid": "4d67646d0ee088f2fe0df03c14b4ae6b",
        "title": "蝶恋花 老去怕寻年少伴",
        "author": "辛弃疾",
        "content": "老去怕寻年少伴。\n画栋珠帘，风月无人管。\n公子看花朱碧乱。\n新词搅断香思怨。\n凉夜愁肠千百转。\n一雁西风，锦字何时遣。\n毕竟啼乌才思短。\n唤回晓梦天涯远。",
        "dynasty": "宋",
        "collection_info": null
    },
    {
        "uuid": "b115a6dd17743bc55992bc8666dbc507",
        "title": "蝶恋花 莫向城头听漏点",
        "author": "辛弃疾",
        "content": "莫向城头听漏点。\n说与行人，默默情千万。\n总是离愁无近远。\n人间儿女空恩怨。\n锦绣心胸冰雪面。\n旧日诗名，曾道空梁燕。\n倾盖未偿平日愿。\n一杯早唱《阳关》劝。",
        "dynasty": "宋",
        "collection_info": null
    },
    {
        "uuid": "be7b732815b5da9592e10297f78f7bd9",
        "title": "感皇恩 七十古来稀",
        "author": "辛弃疾",
        "content": "七十古来稀，人人都道。\n不是阴功怎生到。\n松姿虽瘦，偏耐云寒霜晓。\n看君双鬓底，青青好。\n楼雪初晴，庭闱嬉笑。\n一醉何妨玉壶倒。\n从今康健，不用灵丹仙草。\n更看一百岁，人难老。",
        "dynasty": "宋",
        "collection_info": null
    },
    {
        "uuid": "57b6e11a49931a67ca697677ea93e937",
        "title": "一枝花・促拍满路花 千丈擎天手",
        "author": "辛弃疾",
        "content": "千丈擎天手。\n万卷悬河口。\n黄金腰下印，大如斗。\n更千骑弓刀，挥霍遮前后。\n百计千方久。\n似斗草儿童，赢个他家偏有。\n算枉了、双眉长恁皱。\n白发空回首。\n那时闲说向，山中友。\n看丘陇牛羊，更辨贤愚否。\n且自栽花柳。\n怕有人来，但只道、今朝中酒。",
        "dynasty": "宋",
        "collection_info": null
    },
    {
        "uuid": "0e713106e8b5a751c7dbafd5ee9ea997",
        "title": "永遇乐 紫陌长安",
        "author": "辛弃疾",
        "content": "紫陌长安，看花年少，无限歌舞。\n白发怜君，寻芳较晚，卷地惊风雨。\n问君知否，鸱夷载酒，不似井瓶身误。\n细思量，悲欢梦里，觉来总无寻处。\n芒鞋竹杖，天教还了，千古玉溪佳句。\n落魄东归，风流赢得，掌上明珠去。\n起看清镜，南冠好在，拂了旧时尘土。\n向君道，云霄万里，这回稳步。",
        "dynasty": "宋",
        "collection_info": null
    },
    {
        "uuid": "cdf4635471c6e18249f1a267aadccb2e",
        "title": "御街行 山城甲子冥冥雨",
        "author": "辛弃疾",
        "content": "山城甲子冥冥雨。\n门外青泥路。\n杜鹃只是等闲啼，莫被他催归去。\n垂杨不语，行人去后，也会风前絮。\n情知梦里寻鹓鹭。\n玉殿追班处。\n怕君不饮太愁生，不是苦留君住。\n白头自笑，年年送客，自唤春江渡。",
        "dynasty": "宋",
        "collection_info": null
    },
    {
        "uuid": "4259c31a85925eebe6cdd43ca9d3ab90",
        "title": "御街行 阑干四面山无数",
        "author": "辛弃疾",
        "content": "阑干四面山无数。\n供望眼、朝与暮。\n好风催雨过山来，吹尽一帘烦暑。\n纱厨如雾，簟纹如水，别有生凉处。\n冰肌不受铅华污。\n更旎旎、真香聚。\n临风一曲最妖娇，唱得行人且住。\n藕花都放，木犀开后，待与乘鸾去。",
        "dynasty": "宋",
        "collection_info": null
    },
    {
        "uuid": "6b93de3d7264483bb010db26d36e7f87",
        "title": "生查子 溪边照影行",
        "author": "辛弃疾",
        "content": "溪边照影行，天在清溪底。\n天上有行云，人在行云里。\n高歌谁和余，空谷清音起。\n非鬼亦非仙，一曲桃花水。",
        "dynasty": "宋",
        "collection_info": null
    },
    {
        "uuid": "520db31b7662361d701830b9840e46ec",
        "title": "渔家傲 道德文章传几世",
        "author": "辛弃疾",
        "content": "道德文章传几世。\n到君合上三台位。\n自是君家门户事。\n当此际。\n鬼山正抱西江水。\n三万六千排日醉。\n鬓毛只恁青青地。\n江里石头争献瑞。\n分明是。\n中间有个长生字。",
        "dynasty": "宋",
        "collection_info": null
    },
    {
        "uuid": "5211f49329ffb8d8e4b0c50a1212d4d4",
        "title": "好事近 彩胜斗华灯",
        "author": "辛弃疾",
        "content": "彩胜斗华灯，平地东风吹却。\n唤取雪中明月，伴使君行乐。\n红旗铁马响春冰，老去此情薄。\n惟有前村梅在，倩一枝随着。",
        "dynasty": "宋",
        "collection_info": null
    },
    {
        "uuid": "1438970e6abd5e8b47da0f2acdd5f0c7",
        "title": "好事近 和泪唱《阳关》",
        "author": "辛弃疾",
        "content": "和泪唱《阳关》，依旧字娇声稳。\n回首长安何处，怕行人归晚。\n垂杨折尽只啼鸦，把离愁勾引。\n却笑远山无数，被行云低损。",
        "dynasty": "宋",
        "collection_info": null
    },
    {
        "uuid": "aa1f07c4d0d5604ada2922eb4fcde892",
        "title": "行香子 归去来兮",
        "author": "辛弃疾",
        "content": "归去来兮。\n行乐休迟。\n命由天、富贵何时。\n百年光景，七十者稀。\n奈一番愁，一番病，一番衰。\n名利奔驰。\n宠辱惊疑。\n旧家时、都有些儿。\n而今老矣，识破关机。\n算不如闲，不如醉，不如痴。",
        "dynasty": "宋",
        "collection_info": null
    },
    {
        "uuid": "889d52fc06738226b0a1d21ed569e217",
        "title": "南歌子 玄入参同契",
        "author": "辛弃疾",
        "content": "玄入参同契，禅依不二门。\n静看斜日隙中尘。\n始觉人间、何处不纷纷。\n病笑春先老，闲怜懒是真。\n百般啼鸟苦撩人。\n除却提壶、此外不堪闲。",
        "dynasty": "宋",
        "collection_info": null
    },
    {
        "uuid": "383634eb858c4c6b20651291e727ca02",
        "title": "南歌子 世事从头减",
        "author": "辛弃疾",
        "content": "世事从头减，秋怀彻底清。\n夜深犹道枕边声。\n试问清溪底事、不能平。\n月到愁边白，鸡先远处鸣。\n是中无有利和名。\n因甚山前未晓、有人行。",
        "dynasty": "宋",
        "collection_info": null
    },
    {
        "uuid": "a217e3543c0431a99429e4d6589cc2a8",
        "title": "清平乐 此身长健",
        "author": "辛弃疾",
        "content": "此身长健。\n还却功名愿。\n枉读平生三万卷。\n满酌金杯听劝。\n男儿玉带金鱼。\n能消几许诗书。\n料得今宵醉也，两行红袖争扶。",
        "dynasty": "宋",
        "collection_info": null
    },
    {
        "uuid": "dce93835a9ad8c264fed3a964075ac3e",
        "title": "清平乐 诗书万卷",
        "author": "辛弃疾",
        "content": "诗书万卷。\n合上明光殿。\n案上文书看未遍。\n眉里阴功早见。\n十分竹瘦松坚。\n看君自是长年。\n若解尊前痛饮，精神便是神仙。",
        "dynasty": "宋",
        "collection_info": null
    },
    {
        "uuid": "d0b9a01ab5590a943abd664299146394",
        "title": "清平乐 清溪奔快",
        "author": "辛弃疾",
        "content": "清溪奔快。\n不管青山碍。\n千里盘盘平世界。\n更着溪山襟带。\n古今陵谷茫茫。\n市朝往往耕桑。\n此地居然形胜，似曾小小兴亡。",
        "dynasty": "宋",
        "collection_info": null
    },
    {
        "uuid": "84d1e5684471ccd981b413c8b3fdc8b8",
        "title": "浪淘沙 金玉旧情怀",
        "author": "辛弃疾",
        "content": "金玉旧情怀。\n风月追陪。\n扁舟千里兴佳哉。\n不似子猷行半路，却棹船回。\n来岁菊花开。\n记我清杯。\n西风雁过瑱山台。\n把似倩他书不到，好与同来。",
        "dynasty": "宋",
        "collection_info": null
    },
    {
        "uuid": "ca2593a558f28c72d193a3e68f0fc579",
        "title": "浪淘沙 不肯过江东",
        "author": "辛弃疾",
        "content": "不肯过江东。\n玉帐匆匆。\n至今草木忆英雄。\n唱着虞兮当日曲，便舞春风。\n儿女此情同。\n往事朦胧。\n湘娥竹上泪痕浓。\n舜盖重瞳堪痛恨，羽又重瞳。",
        "dynasty": "宋",
        "collection_info": null
    },
    {
        "uuid": "b0cda190c0024e98b8114a1a825eb0cc",
        "title": "虞美人 当年得意如芳草",
        "author": "辛弃疾",
        "content": "当年得意如芳草。\n日日春风好。\n拔山力尽忽悲歌。\n饮罢虞兮从此、奈君何。\n人间不识精诚苦。\n贪看青青舞。\n蓦然敛袂却亭亭。\n怕是曲中犹带、楚歌声。",
        "dynasty": "宋",
        "collection_info": null
    },
    {
        "uuid": "091d4b30f26ea94ddaedc1d7fbb712c1",
        "title": "新荷叶 物盛还衰",
        "author": "辛弃疾",
        "content": "物盛还衰，眼看春药秋萁。\n贵贱交情，翟公门外人稀。\n酒酣耳热，又何须、幽愤裁诗。\n茂林修竹，小园曲迳疏篱。\n秋以为期。\n西风黄菊开时。\n拄杖敲门，从他颠倒裳衣。\n去年堪笑，醉题诗、醒后方知。\n而今东望，心随去鸟先飞。",
        "dynasty": "宋",
        "collection_info": null
    },
    {
        "uuid": "fa536663a9864a9d35449546a87e0c46",
        "title": "生查子 青山非不佳",
        "author": "辛弃疾",
        "content": "青山非不佳，未解留侬住。\n赤脚踏沧浪，为爱清溪故。\n朝来山鸟啼，劝上山高处。\n我意不关渠，自要寻兰去。",
        "dynasty": "宋",
        "collection_info": null
    },
    {
        "uuid": "5e932490ee2fc20292874a9a8ae3945c",
        "title": "西江月 宫粉厌涂娇额",
        "author": "辛弃疾",
        "content": "宫粉厌涂娇额，浓妆要压秋花。\n西真人醉忆仙家。\n飞佩丹霞羽化。\n十里芬芳未足，一亭风露先加。\n杏腮桃脸费铅华。\n终惯秋蟾影下。",
        "dynasty": "宋",
        "collection_info": null
    },
    {
        "uuid": "82926b5990a30f9cf0ba4cee11864256",
        "title": "糖多令・唐多令 淑景斗清明",
        "author": "辛弃疾",
        "content": "淑景斗清明。\n和风拂面轻。\n小杯盘、同集郊垧。\n着个簥儿不肯上，须索要、大家行。\n行步渐轻盈。\n行行笑语频。\n凤鞋儿、微褪些根。\n忽地倚人陪笑道，真个是、脚儿疼。",
        "dynasty": "宋",
        "collection_info": null
    },
    {
        "uuid": "70675975977c2a919e78bc1ff875764a",
        "title": "王孙信・寻芳草 有得许多泪",
        "author": "辛弃疾",
        "content": "有得许多泪。\n又闲却、许多鸳被。\n枕头儿、放处都不是。\n旧家时、怎生睡。\n更也没书来，那堪被、雁儿调戏。\n道无书、却有书中意。\n排几个、人人字。",
        "dynasty": "宋",
        "collection_info": null
    },
    {
        "uuid": "35a80ab22e5bf88744814bb0cdfd3c97",
        "title": "一翦梅 记得同烧此夜香",
        "author": "辛弃疾",
        "content": "记得同烧此夜香。\n人在回廊。\n月在回廊。\n而今独自睚昏黄。\n行也思量。\n坐也思量。\n锦字都来三两行。\n千断人肠。\n万断人肠。\n雁儿何处是仙乡。\n来也恓惶。\n去也恓惶。",
        "dynasty": "宋",
        "collection_info": null
    },
    {
        "uuid": "4bd046e482e488dc6fb2a7891a7f199a",
        "title": "一翦梅 独立苍茫醉不归",
        "author": "辛弃疾",
        "content": "独立苍茫醉不归。\n日暮天寒，归去来兮。\n探梅踏雪几何时。\n今我来思。\n杨柳依依。\n白石江头曲岸□。\n一片闲愁，芳草萋萋。\n多情山鸟不须啼。\n桃李无言，下自成蹊。",
        "dynasty": "宋",
        "collection_info": null
    },
    {
        "uuid": "4b7315e7b8cb9d167e0d4e505d09f1c7",
        "title": "玉楼春 往年巃嵸堂前路",
        "author": "辛弃疾",
        "content": "往年巃嵸堂前路。\n路上人夸通判雨。\n去年拄杖过瓢泉，县吏垂头民笑语。\n学窥圣处文章古。\n清到穷时风味苦。\n尊前老泪不成行，明日送君天上去。",
        "dynasty": "宋",
        "collection_info": null
    },
    {
        "uuid": "af9f80c9532301b2a83318a64e7501e5",
        "title": "玉楼春 山行日日妨风雨",
        "author": "辛弃疾",
        "content": "山行日日妨风雨。\n风雨晴时君不见。\n墙头尘满短辕车，门外人行芳草路。\n南城东野应联句。\n好记琅玕题字处。\n也应竹里着行厨，已向瓮头防吏部。",
        "dynasty": "宋",
        "collection_info": null
    },
    {
        "uuid": "2b39d12106b1c3eb493cf1b78693d6f2",
        "title": "玉楼春 人间反覆成云雨",
        "author": "辛弃疾",
        "content": "人间反覆成云雨。\n凫雁江湖来又去。\n十千一斗饮中仙，一百八盘天上路。\n旧时枫叶吴江句。\n今日锦囊无着处。\n看封关外水云侯，剩按山中诗酒部。",
        "dynasty": "宋",
        "collection_info": null
    },
    {
        "uuid": "f41e5971a4defe9e903773e3fef699d6",
        "title": "南乡子 好个主人家",
        "author": "辛弃疾",
        "content": "好个主人家。\n不问因由便去嗏。\n病得那人妆晃了，巴巴。\n系上裙儿稳也哪。\n别泪没些些。\n海誓山盟总是赊。\n今日新欢须记取，孩儿，更过十年也似他。",
        "dynasty": "宋",
        "collection_info": null
    },
    {
        "uuid": "96845aa31e818cc5d11a1a6d53b7ff0c",
        "title": "南乡子 隔户语春莺",
        "author": "辛弃疾",
        "content": "隔户语春莺。\n才挂帘儿敛袂行。\n渐见凌波罗袜步，盈盈。\n随笑随颦百媚生。\n着意听新声。\n尽是司空自教成。\n今夜酒肠还道窄，多情。\n莫放笼纱蜡炬明。",
        "dynasty": "宋",
        "collection_info": null
    },
    {
        "uuid": "d43ce06b5778d27149d757ea5a4ba6a2",
        "title": "忆王孙 登山临水送将归",
        "author": "辛弃疾",
        "content": "登山临水送将归。\n悲莫悲兮生别离。\n不用登临怨落晖。\n昔人非。\n惟有年年秋雁飞。",
        "dynasty": "宋",
        "collection_info": null
    },
    {
        "uuid": "cdb94b9df2228fe9ea381710dbf81d7e",
        "title": "柳梢青 姚魏名流",
        "author": "辛弃疾",
        "content": "姚魏名流。\n年年揽断，雨恨风愁。\n解释春光，剩须破费，酒令诗筹。\n玉肌红粉温柔。\n更染尽、天香未休。\n今夜簪花，他年第一，玉殿东头。",
        "dynasty": "宋",
        "collection_info": null
    },
    {
        "uuid": "871a977bcf643fead4296236d8cfea70",
        "title": "惜分飞 翡翠楼前芳草路",
        "author": "辛弃疾",
        "content": "翡翠楼前芳草路。\n宝马坠鞭曾驻。\n最是周郎顾。\n尊前几度歌声误。\n望断碧云空日暮。\n流水桃源何处。\n闻道春归去。\n更无人管飘红雨。",
        "dynasty": "宋",
        "collection_info": null
    },
    {
        "uuid": "6c0c09d3486e60b62ab3914c8503c244",
        "title": "六州歌头 西湖万顷",
        "author": "辛弃疾",
        "content": "西湖万顷，楼观矗千门。\n春风路，红堆锦，翠连云。\n俯层轩。\n风月都无际，荡空蔼，开绝境，云梦泽，饶八九，不须吞。\n翡翠明珰，争上金堤去，勃窣媻姗。\n看贤王高会，飞盖入云烟。\n白鹭振振，鼓咽咽。\n记风流远，更休作，嬉游地，等闲看。\n君不见，韩献子，晋将军，赵孤存。\n千载传忠献，两定策，纪元勋。\n孙又子，方谈笑，整干坤。\n直使长江如带，依前是、□赵须韩。\n伴皇家快乐，长在玉津边。\n只在南园。",
        "dynasty": "宋",
        "collection_info": null
    },
    {
        "uuid": "0ab50b0561486c70e7a2468101b2a835",
        "title": "六州歌头 晨来问疾",
        "author": "辛弃疾",
        "content": "晨来问疾，有鹤止庭隅。\n吾语汝。\n只三事，太愁予。\n病难扶。\n手种青松树。\n碍梅坞。\n妨花迳，才数尺。\n如人立。\n却须锄。\n秋水堂前，曲沼明于镜，可烛眉须。\n被山头急雨，耕垄灌泥涂。\n谁使吾庐。\n映污渠。\n叹青山好，檐外竹，遮欲尽，有还无。\n删竹去，吾乍可，食无鱼。\n爱扶疏。\n又欲为山计，千百虑，累吾躯。\n凡病此。\n吾过矣。\n子奚如。\n口不能言臆对，虽扁鹊、药石难除。\n有要言妙道，往问北山愚。\n庶有瘳乎。",
        "dynasty": "宋",
        "collection_info": null
    },
    {
        "uuid": "ecc118f7d1d5c59cb7fee6bbdccd2f27",
        "title": "满江红 宿酒醒时",
        "author": "辛弃疾",
        "content": "宿酒醒时，算只有、清愁而已。\n人正在、青涂堂上，月华如洗。\n纸帐梅花归梦觉，莼羹鲈鲙秋风起。\n问人生、得意几何时，吾归矣。\n君若问，相思事。\n料长在，歌声里。\n这情怀只是，中年如此。\n明月何妨千里隔，顾君与我何如耳。\n向尊前、重约几时来，江山美。",
        "dynasty": "宋",
        "collection_info": null
    },
    {
        "uuid": "213262b4b2dba6174fe3fa60a80a75dd",
        "title": "满江红 几个轻鸥",
        "author": "辛弃疾",
        "content": "几个轻鸥，来点破、一泓澄绿。\n更何处、一双鸂鶒，故来争浴。\n细读离骚还痛饮，饱看修竹何妨肉。\n有飞泉、日日供明珠，三千斛。\n春雨满，秧新谷。\n闲日永，眠黄犊。\n看云连麦垄，雪堆蚕簇。\n若要足时今足矣，以为未足何时足。\n被野老、相扶入东园，枇杷熟。",
        "dynasty": "宋",
        "collection_info": null
    },
    {
        "uuid": "655f1b4b9c6acd134d54892763b89a04",
        "title": "永遇乐 投老空山",
        "author": "辛弃疾",
        "content": "投老空山，万松手种，政尔堪叹。\n何日成阴，吾年有几，似见儿孙晚。\n古来池馆，云烟草棘，长使后人凄断。\n想当年、良辰已恨，夜阑酒空人散。\n停云高处，谁知老子，万事不关心眼。\n梦觉东窗，聊复尔耳，起欲题书简。\n霎时风怒，倒翻笔砚，天也只教吾懒。\n又何事，催诗雨急，片云斗暗。",
        "dynasty": "宋",
        "collection_info": null
    },
    {
        "uuid": "810d2eb647acaf6b76541611440dcff0",
        "title": "兰陵王 一丘壑",
        "author": "辛弃疾",
        "content": "一丘壑。\n老子风流占却。\n茅檐上、松月桂云，脉脉石泉逗山脚。\n寻思前事错。\n恼杀晨猿夜鹤。\n终须是、邓禹辈人，锦绣麻霞坐黄阁。\n长歌自深酌。\n看天阔鸢飞，渊静鱼跃。\n西风黄菊芗喷薄。\n怅日暮云合，佳人何处，纫兰结佩带杜若。\n入江海曾约。\n遇合。\n事难托。\n莫击磬门前，荷蒉人过，仰天大笑冠簪落。\n待说与穷达，不须疑着。\n古来贤者，进亦乐，退亦乐。",
        "dynasty": "宋",
        "collection_info": null
    },
    {
        "uuid": "4954067e99cea8726d09c564b21d863e",
        "title": "蓦山溪 饭蔬饮水",
        "author": "辛弃疾",
        "content": "饭蔬饮水，客莫嘲吾拙。\n高处看浮云，一丘壑、中间甚乐。\n功名妙手，壮也不如人，今老矣，尚何堪，堪钓前溪月。\n病来止酒，辜负鸬鹚杓。\n岁晚念平生，待都与、邻翁细说。\n人间万事，先觉者贤乎，深雪里，一枝开，春事梅先觉。",
        "dynasty": "宋",
        "collection_info": null
    },
    {
        "uuid": "4b7ad53571dc3da83d0169181c2defae",
        "title": "蓦山溪 小桥流水",
        "author": "辛弃疾",
        "content": "小桥流水，欲下前溪去。\n唤取故人来，伴先生、风烟杖屦。\n行穿窈窕，时历小崎岖，斜带水，半遮山，翠竹栽成路。\n一尊遐想，剩有渊明趣。\n山上有停云，看山下、蒙蒙细雨。\n野花啼鸟，不肯入诗来，还一似，笑翁诗，句没安排处。",
        "dynasty": "宋",
        "collection_info": null
    },
    {
        "uuid": "9e312f959cbee2623ef5459c794bd993",
        "title": "满庭芳 倾国无媒",
        "author": "辛弃疾",
        "content": "倾国无媒，入宫见妒，古来颦损蛾眉。\n看公如月，光彩众星稀。\n袖手高山流水，听群蛙、鼓吹荒池。\n文章手，直须补衮，藻火粲宗彝。\n痴儿。\n公事了，吴蚕缠绕，自吐馀丝。\n幸一枝粗稳，三径新治。\n且约湖边风月，功名事、欲使谁知。\n都休问，英雄千古，荒草没残碑。",
        "dynasty": "宋",
        "collection_info": null
    },
    {
        "uuid": "a4d79717818c365b827f874742f2a499",
        "title": "满庭芳 西崦斜阳",
        "author": "辛弃疾",
        "content": "西崦斜阳，东江流水，物华不为人留。\n铮然一叶，天下已知秋。\n屈指人间得意，问谁是、骑鹤扬州。\n君知我，从来雅意，未老已沧州。\n无穷身外事，百年能几，一醉都休。\n恨儿曹抵死，谓我心忧。\n况有溪山杖屦，阮籍辈、须我来游。\n还堪笑，机心早觉，海上有惊鸥。",
        "dynasty": "宋",
        "collection_info": null
    },
    {
        "uuid": "4473646d05bd119b3b9fa7e96576f9ea",
        "title": "最高楼 花知否",
        "author": "辛弃疾",
        "content": "花知否，花一似何郎。\n又似沈东阳。\n瘦棱棱地天然白，冷清清地许多香。\n笑东君，还又向，北枝忙。\n着一阵、霎时间底雪。\n更一个、缺些儿底月。\n山下路，水边墙。\n风流怕有人知处，影儿守定竹旁厢。\n且饶他，桃李趁，少年场。",
        "dynasty": "宋",
        "collection_info": null
    },
    {
        "uuid": "3ecf34d92bbd267f86d156512218648b",
        "title": "最高楼 君听取",
        "author": "辛弃疾",
        "content": "君听取，尺布尚堪缝。\n斗粟也堪舂。\n人间朋友犹能合，古来兄弟不相容。\n棣华诗，悲二叔，吊周公。\n长叹息、脊令原上急。\n重叹息、豆萁煎正泣。\n形则异，气应同。\n周家五世将军后，前江千载义居风。\n看明朝，丹凤诏，紫泥封。",
        "dynasty": "宋",
        "collection_info": null
    },
    {
        "uuid": "92daddce11f3d8540ffbb1fcba0e7038",
        "title": "江神子・江城子 乱云扰扰水潺潺",
        "author": "辛弃疾",
        "content": "乱云扰扰水潺潺。\n笑溪山。\n几时闲。\n更觉桃源，人去隔仙凡。\n万壑千岩楼外雪，琼作树，玉为栏。\n倦游回首且加餐。\n短篷寒。\n画图间。\n见说娇颦，拥髻待君看。\n二月东湖湖上路，官柳嫩，野梅残。",
        "dynasty": "宋",
        "collection_info": null
    },
    {
        "uuid": "7756927919071ad05adf8dc2ad3e27bd",
        "title": "木兰花慢 路傍人怪问",
        "author": "辛弃疾",
        "content": "路傍人怪问，此隐者、姓陶不。\n堪黄菊如云，朝吟暮醉，唤不回头。\n纵无酒成怅望，只东篱、搔首亦风流。\n与客朝餐一笑，落英饱便归休。\n古来尧舜有巢由。\n江海去悠悠。\n待说与佳人，种成香草，莫怨灵修。\n我无可无不可，意先生、出处有如丘。\n闻道问津人过，杀鸡为黍相留。",
        "dynasty": "宋",
        "collection_info": null
    },
    {
        "uuid": "af30bff18bb783a293c3d713ddad5ae2",
        "title": "木兰花慢 旧时楼上客",
        "author": "辛弃疾",
        "content": "旧时楼上客，爱把酒、向南山。\n笑白发如今，天教放浪，来往其间。\n登楼更谁念我，却回头、西北望层栏。\n云雨珠帘画栋，笙歌雾鬓云鬟。\n近来堪入画图看。\n父老愿公欢。\n甚拄笏悠然，朝来爽气，正尔相关。\n难忘使君后日，便一花一草报平安。\n与客携壶且醉，雁飞秋影江寒。",
        "dynasty": "宋",
        "collection_info": null
    },
    {
        "uuid": "71c0ae63b0a75cd9abd63d9b79894ae5",
        "title": "木兰花慢 可怜今夕月",
        "author": "辛弃疾",
        "content": "可怜今夕月，向何处、去悠悠。\n是别有人间，那边才见，光影东头。\n是天外空汗漫，但长风、浩浩送中秋。\n飞镜无根谁系，嫦娥不嫁谁留。\n谓洋海底问无由。\n恍忽使人愁。\n怕万里长鲸，纵横触破，玉殿琼楼。\n虾蟆故堪浴水，问云何、玉兔解沈浮。\n若道都齐无恙，云何渐渐如钩。",
        "dynasty": "宋",
        "collection_info": null
    },
    {
        "uuid": "f1f19b192a10c8a03e393105405dbf9d",
        "title": "声声慢 停云霭霭",
        "author": "辛弃疾",
        "content": "停云霭霭，八表同昏，尽日时雨蒙蒙。\n搔首良朋，门前平陆成江。\n春醪湛湛独抚，限弥襟、闲饮东窗。\n空延伫，恨舟车南北，欲往何从。\n叹息东园佳树，列初荣枝叶，再兢春风。\n日月于征，安得促席从容。\n翩翩何处飞鸟，息庭树、好语和同。\n当年事，问几人、亲友似翁。",
        "dynasty": "宋",
        "collection_info": null
    },
    {
        "uuid": "a052b6575e1f1791ef7852f049cd7358",
        "title": "八声甘州 故将军、饮罢夜归来",
        "author": "辛弃疾",
        "content": "故将军、饮罢夜归来，长亭解雕鞍。\n恨灞陵醉尉，匆匆未识，桃李无言。\n射虎山横一骑，裂石响惊弦。\n落托封侯事，岁晚田间。\n谁向桑麻杜曲，要短衣匹马，移住南山。\n看风流慷慨，谈笑过残年。\n汉开边、功名万里，甚当时、健者也曾闲。\n纱窗外、斜风细雨，一障轻寒。",
        "dynasty": "宋",
        "collection_info": null
    },
    {
        "uuid": "15c191f25a978c040bb6a4545525d83d",
        "title": "水调歌头 相公倦台鼎",
        "author": "辛弃疾",
        "content": "相公倦台鼎，要伴赤松游。\n高牙千里东下，笳鼓万貔貅。\n试问东山风月，更着中年丝竹，留得谢公不。\n孺子宅边水，云影自悠悠。\n占古语，方人也，正黑头。\n穹龟突兀千丈，石打玉溪流。\n金印沙堤时节，画栋珠帘云雨，一醉早归休。\n贱子亲再拜，西北有神州。",
        "dynasty": "宋",
        "collection_info": null
    },
    {
        "uuid": "b69ac682ba23c4e82e22c27759ee49aa",
        "title": "水调歌头 长恨复长恨",
        "author": "辛弃疾",
        "content": "长恨复长恨，裁作短歌行。\n何人为我楚舞，听我楚狂声。\n余既滋兰九畹，又树蕙之百亩，秋菊更餐英。\n门外沧浪水，可以濯吾缨。\n一杯酒，问何似，身后名。\n人间万事，□□常重泰山轻。\n悲莫悲生离别，乐莫乐新相识，儿女古今情。\n富贵非吾事，归与白鸥盟。",
        "dynasty": "宋",
        "collection_info": null
    },
    {
        "uuid": "c16c749bd1afa578ab9eb5bdb500a043",
        "title": "水调歌头 我亦卜居者",
        "author": "辛弃疾",
        "content": "我亦卜居者，岁晚望三闾。\n昂昂千里，泛泛不作水中凫。\n好在书携一束，莫问家徒四壁，往日置锥无。\n借车载家具，家具少于车。\n舞乌有，歌亡是，饮子虚。\n二三子者爱我，此外故人疏。\n幽事欲论谁共，白鸥飞来似可，忽去复何如。\n群鸟欣有托，吾亦爱吾庐。",
        "dynasty": "宋",
        "collection_info": null
    },
    {
        "uuid": "258fff1ee62a357c719c363996c14801",
        "title": "水调歌头 四坐且勿语",
        "author": "辛弃疾",
        "content": "四坐且勿语，听我醉中吟。\n池塘春草未歇，高树变鸣禽。\n鸿雁初飞江上，蟋蟋还来床下，时序百年心。\n谁要卿料理，山水有清音。\n欢多少，歌长短，酒浅深。\n而今已不如昔，后定不如今。\n闲处直须行乐，良夜更教秉烛，高会惜分阴。\n白发短如许，黄菊倩谁簪。",
        "dynasty": "宋",
        "collection_info": null
    },
    {
        "uuid": "73e8c2f4b9090bb10747e848927cc268",
        "title": "水龙吟 昔时曾有佳人",
        "author": "辛弃疾",
        "content": "昔时曾有佳人，翩然绝世而独立。\n未论一顾倾城，再顾又倾人国。\n宁不知其，倾城倾国，佳人难得。\n看行云行雨，朝朝暮暮，阳台下、襄王侧。\n堂上更阑烛灭。\n记主人、留髡送客。\n合尊促坐，罗襦襟解，微闻芗泽。\n当此之时，止乎礼义，不淫其色。\n但□□□□，啜其泣矣，又何嗟及。",
        "dynasty": "宋",
        "collection_info": null
    },
    {
        "uuid": "e203273c517e4eb489ab038a585ca3b6",
        "title": "贺新郎 翠浪吞平野",
        "author": "辛弃疾",
        "content": "翠浪吞平野。\n挽天河、谁来照影，卧龙山下。\n烟雨偏宜晴更好，约略西施未嫁。\n待细把、江山图画。\n千顷光中堆滟滪，似扁舟、欲下瞿塘马。\n中有句，浩难写。\n诗人例入西湖社。\n记风流、重来手种，绿阴成也。\n陌上游人夸故国，十里水晶台榭。\n更夏道、横空清夜。\n粉黛中□歌妙曲，问当年、鱼鸟无存者。\n堂上燕，又长夏。",
        "dynasty": "宋",
        "collection_info": null
    },
    {
        "uuid": "28849620e3c4ca5f22138b1a31948d21",
        "title": "贺新郎 觅句如东野",
        "author": "辛弃疾",
        "content": "觅句如东野。\n想钱塘、风流处士，水仙祠下。\n更隐小孤烟浪里，望断彭郎欲嫁。\n是一色、空蒙难画。\n谁解胸中吞云梦，试呼来、草赋看司马。\n须更把，上林写。\n鸡豚旧日渔樵社。\n问先生、带湖春涨，几时归也。\n为爱琉璃三万顷，正卧水亭烟榭。\n对玉塔、微澜深夜。\n雁鹜如云休报事，被诗逢敌手皆勍者。\n春草梦，也宜夏。",
        "dynasty": "宋",
        "collection_info": null
    },
    {
        "uuid": "9d36e8f3b03bdf4ba0f48bed0433645d",
        "title": "贺新郎 绿树听鹈鴂",
        "author": "辛弃疾",
        "content": "绿树听鹈鴂。\n更那堪、鹧鸪声住，杜鹃声切。\n啼到春归无寻处，苦恨芳菲都歇。\n算未抵、人间离别。\n马上琵琶关塞黑，更长门、翠辇辞金阙。\n看燕燕，送归妾。\n将军百战身名裂。\n向河梁、回头万里，故人长绝。\n易水萧萧西风冷，满座衣冠似雪。\n正壮士、悲歌未彻。\n啼鸟还知如许恨，料不啼清泪长啼血。\n谁共我，醉明月。",
        "dynasty": "宋",
        "collection_info": null
    },
    {
        "uuid": "72c204ce65dd47642a88cf580a18234e",
        "title": "贺新郎 甚矣吾衰矣",
        "author": "辛弃疾",
        "content": "甚矣吾衰矣。\n怅平生、交游零落，只今馀几。\n白发空垂三千丈，一笑人间万事。\n问何物、能令公喜。\n我见青山多妩媚，料青山、见我应如是。\n情与貌，略相似。\n一尊搔首东窗里。\n想渊明、停云诗就，此时风味。\n江左沈酣求名者，岂识浊醪妙理。\n回首叫、云飞风起。\n不恨古人吾不见，恨古人、不见吾狂耳。\n知我者，二三子。",
        "dynasty": "宋",
        "collection_info": null
    },
    {
        "uuid": "0c8b77e78c83679ab45614f5ee8ffaab",
        "title": "沁园春 我见君来",
        "author": "辛弃疾",
        "content": "我见君来，顿觉吾庐，溪山美哉。\n怅平生肝胆，都成楚越，只今胶膝，谁是陈雷。\n搔首踟蹰，爱而不见，要得诗来渴望梅。\n还知否，快清风入手，日看千回。\n直须抖擞尘埃。\n人怪我柴门今始开。\n向松间乍可，从他喝道，庭中且莫，踏破苍苔。\n岂有文章，谩劳车马，待唤青刍白饭来。\n君非我，任功名意气，莫恁徘徊。",
        "dynasty": "宋",
        "collection_info": null
    },
    {
        "uuid": "c4dc45a3739d80914d67fb4a2771bec6",
        "title": "沁园春 杯汝来前",
        "author": "辛弃疾",
        "content": "杯汝来前，老子今朝，点检形骸。\n甚长年抱渴，咽如焦釜，于今喜睡，气似奔雷。\n汝说刘伶，古今达者，醉后何妨死便埋。\n浑如此，叹汝于知已，真少恩哉。\n更凭歌舞为媒。\n算合作平居鸠毒猜。\n况怨无大小，生于所爱，物无美恶，过则为灾。\n与汝成言，勿留亟退，吾力犹能肆汝杯。\n杯再拜，道麾之即去，招则须来。",
        "dynasty": "宋",
        "collection_info": null
    },
    {
        "uuid": "59f068712e5fc142bd8ccb808d1f24fc",
        "title": "沁园春 杯汝知乎",
        "author": "辛弃疾",
        "content": "杯汝知乎，酒泉罢侯，鸱夷乞骸。\n更高阳入谒，都称齑臼，杜康初筮，正得云雷。\n细数从前，不堪余恨，岁月都将曲糵埋。\n君诗好，似提壶却劝，沽酒何哉。\n君言病岂无媒。\n似壁上雕弓蛇暗猜。\n记醉眠陶令，终全至乐，独醒屈子，未免沈灾。\n欲听公言，惭非勇者，司马家儿解覆杯。\n还堪笑，借今宵一醉，为故人来。",
        "dynasty": "宋",
        "collection_info": null
    },
    {
        "uuid": "87e24591ad498650825b4b709c190819",
        "title": "哨遍 蜗角斗争",
        "author": "辛弃疾",
        "content": "蜗角斗争，左触右蛮，一战连千里。\n君试思、方寸此心微。\n总虚空、并包无际。\n喻此理。\n何言泰山毫末，从来天地一稊米。\n嗟大小相形，鸠鹏自乐，之二虫又何知。\n记跖行仁义孔丘非。\n更殇乐长年老彭悲。\n火鼠论寒，冰蚕语热，定谁同异。\n噫。\n贵贱随时。\n连城才换一羊皮。\n谁与齐万物，庄周吾梦见之。\n正商略遗篇，翩然顾笑，空堂梦觉题秋水。\n有客问洪河，百川灌雨，泾流不辨涯涘。\n于是焉河伯欣然喜。\n以天下之美尽在己。\n渺沧溟望洋东视。\n逡巡向若惊叹，谓我非逢子。\n大方达观之家，未免长见，犹然笑耳。\n北堂之水几何其。\n但清溪一曲而已。",
        "dynasty": "宋",
        "collection_info": null
    },
    {
        "uuid": "8ecdb43f06768ec28fea0d8891aa58ae",
        "title": "哨遍 一壑自专",
        "author": "辛弃疾",
        "content": "一壑自专，五柳笑人，晚乃归田里。\n问谁知、几者动之微。\n望飞鸿、冥冥天际。\n论妙理。\n浊醪正堪长醉。\n从今自酿躬耕米。\n嗟美恶难齐，盈虚如代，天耶何必人知。\n试回头五十九年非。\n似梦里欢娱觉来悲。\n夔乃怜蚿，谷亦亡羊，算来何异。\n嘻。\n物讳穷时。\n丰狐文豹罪因皮。\n富贵非吾愿，皇皇乎欲何之。\n正万籁都沈，月明中夜，心弥万里清如水。\n却自觉神游，归来坐对，依稀淮岸江涘。\n看一时鱼鸟忘情喜。\n会我已忘机更忘己。\n又何曾物我相视。\n非会濠梁遗意，要是吾非子。\n但教河伯、休惭海若，大小均为水耳。\n世间喜愠更何其。\n笑先生三仕三已。",
        "dynasty": "宋",
        "collection_info": null
    },
    {
        "uuid": "de6a5207244f5c556cf1e2f4685e4142",
        "title": "念奴娇 未须草草",
        "author": "辛弃疾",
        "content": "未须草草，赋梅花，多少骚人词客。\n总被西湖林处士，不肯分留风月。\n疏影横斜，暗香浮动，□□春消息。\n尚馀花品，未忝今古人物。\n看取香月堂前，岁寒相对，楚两龚之洁。\n自与诗家成一种，不系南昌仙籍。\n怕是当年，香山老子，姓白来江国。\n谪仙人，字太白，还又名白。",
        "dynasty": "宋",
        "collection_info": null
    },
    {
        "uuid": "ba77093389e63725c3af6aacfff780c2",
        "title": "念奴娇 为沽美酒",
        "author": "辛弃疾",
        "content": "为沽美酒，过溪来、谁道幽人难致。\n更觉元龙楼百尺，湖海平生豪气。\n自叹年来，看花索句，老不如人意。\n东风归路，一川松竹如醉。\n怎得身似庄周，梦中蝴蝶，花底人间世。\n记取江头三月暮，风雨不为春计。\n万斛愁来，金貂头上，不抵银瓶贵。\n无多笑我，此篇聊当《宾戏》。",
        "dynasty": "宋",
        "collection_info": null
    },
    {
        "uuid": "d6f64a92735accf340e715dd116eed59",
        "title": "感皇恩 富贵不须论",
        "author": "辛弃疾",
        "content": "富贵不须论，公应自有。\n且把新词祝公寿。\n当年仙桂，父子同攀希有。\n人言金殿上，他年又。\n冠冕在前，周公拜手。\n同日催班鲁公后。\n此时人羡，绿鬓朱颜依旧。\n亲朋来贺喜，休辞酒。",
        "dynasty": "宋",
        "collection_info": null
    },
    {
        "uuid": "9dea61b5d9ff1b066565f362a7f9cd66",
        "title": "感皇恩 案上数编书",
        "author": "辛弃疾",
        "content": "案上数编书，非庄即老。\n会说忘言始知道。\n万言千句，自不能忘堪笑。\n朝来梅雨霁，青青好。\n一壑一丘，轻衫短帽。\n白发多时故人少。\n子云何在，应有玄经□草。\n江河流日夜，何时了。",
        "dynasty": "宋",
        "collection_info": null
    },
    {
        "uuid": "1a8e2aa3552aa79eaa0f915bee5808a8",
        "title": "感皇恩 七十古来稀",
        "author": "辛弃疾",
        "content": "七十古来稀，未为稀有。\n须是荣华更长久。\n满床靴笏，罗列儿孙新妇。\n精神浑是个，西王母。\n遥想画堂，两行红袖。\n妙舞清歌拥前后。\n大男小女，逐个出来为寿。\n一个一百岁，一杯酒。",
        "dynasty": "宋",
        "collection_info": null
    },
    {
        "uuid": "ad9e50afb5b4d07f3fde3861468b5c29",
        "title": "南乡子 无处着春光",
        "author": "辛弃疾",
        "content": "无处着春光。\n天上飞来诏十行。\n父老欢呼童稚舞，前江。\n千载周家孝义乡。\n草木尽芬芳。\n更觉溪头水也香。\n我道乌头门侧畔，诸郎。\n准备他年昼锦堂。",
        "dynasty": "宋",
        "collection_info": null
    },
    {
        "uuid": "7b332101394cd808d28cf681ad5526ee",
        "title": "小重山 绿涨连云翠拂空",
        "author": "辛弃疾",
        "content": "绿涨连云翠拂空。\n十分风月处，着衰翁。\n垂杨影断岸西东。\n君恩重，教且种芙蓉。\n十里水晶宫。\n有时骑马去，笑儿童。\n殷勤却谢打头风。\n船儿住，且醉浪花中。",
        "dynasty": "宋",
        "collection_info": null
    },
    {
        "uuid": "74f90608bd5277f3641ae1d2ac665a34",
        "title": "婆罗门引 落花时节",
        "author": "辛弃疾",
        "content": "落花时节，杜鹃声里送君归。\n未消文字湘累。\n只怕蛟龙云雨，后会渺难期。\n更何人念我，老大伤悲。\n已而已而。\n算此意、只君知。\n记取岐亭买酒，云洞题诗。\n争如不见，才相见、便有别离时。\n千里月、两地相思。",
        "dynasty": "宋",
        "collection_info": null
    },
    {
        "uuid": "0612c1585983c49a3d4130fc1f1c566d",
        "title": "婆罗门引 绿阴啼鸟",
        "author": "辛弃疾",
        "content": "绿阴啼鸟，阳关未彻早催归。\n歌珠凄断累累。\n回首海山何处，千里共襟期。\n叹高山流水，弦断堪悲。\n中心怅而。\n似风雨、落花知。\n更拟停云君去，细□陶诗。\n见君何日，待琼林、宴罢醉归时。\n人争看、宝马来思。",
        "dynasty": "宋",
        "collection_info": null
    },
    {
        "uuid": "948265323cea47213df9a3df25ce7666",
        "title": "婆罗门引 落星万点",
        "author": "辛弃疾",
        "content": "落星万点，一天宝焰下层霄。\n人间叠作仙鳌。\n最爱金连侧畔，红粉袅花梢。\n更鸣鼍击鼓，喷玉吹箫。\n曲江画桥。\n记花月、可怜宵。\n想见闲愁未了，宿酒才消。\n东风摇荡，似杨柳、十五女儿腰。\n人共柳、那个无聊。",
        "dynasty": "宋",
        "collection_info": null
    },
    {
        "uuid": "39b05ff3f991e49f706ab878ac8e4da2",
        "title": "行香子 好雨当春",
        "author": "辛弃疾",
        "content": "好雨当春。\n要趁归耕。\n况而今、已是清明。\n小窗坐地，侧听檐声。\n恨夜来风，夜来月，夜来云。\n花絮飘零。\n莺燕丁宁。\n怕妨侬、湖上闲行。\n天心肯后，费甚心情。\n放霎时阴，霎时雨，霎时晴。",
        "dynasty": "宋",
        "collection_info": null
    },
    {
        "uuid": "8528e01a303f3d91f7c2f1648796708d",
        "title": "行香子 白露园蔬",
        "author": "辛弃疾",
        "content": "白露园蔬。\n碧水溪鱼。\n笑先生、网钓还锄。\n小窗高卧，风展残书。\n看北移山，盘谷序，辋川图。\n白饭青刍。\n赤脚长须。\n客来时、酒尽重沽。\n听风听雨，吾爱吾庐。\n笑本无心，刚自瘦，此君疏。",
        "dynasty": "宋",
        "collection_info": null
    },
    {
        "uuid": "64129c341e3b97f5eb66ba5e5dbb9433",
        "title": "行香子 云岫如簪",
        "author": "辛弃疾",
        "content": "云岫如簪。\n野涨挼蓝。\n向春阑、绿醒红酣。\n青裙缟袂，两两三三。\n把曲生禅，玉版句，一时参。\n拄杖弯环。\n过眼嵌岩。\n岸轻乌、白发鬖鬖。\n他年来种，万桂千杉。\n听小绵蛮，新格磔，旧呢喃。",
        "dynasty": "宋",
        "collection_info": null
    },
    {
        "uuid": "84cccce79c9f0f816107ba7ad48dc8b6",
        "title": "粉蝶儿 昨日春如",
        "author": "辛弃疾",
        "content": "昨日春如，十三女儿学绣。\n一枝枝、不教花瘦。\n甚无情，便下得，雨僝风僽。\n向园林、铺作地衣红绉。\n而今春似，轻薄荡子难久。\n记前时、送春归后。\n把春波，都酿作，一江春酎。\n约清愁、杨柳岸边相候。",
        "dynasty": "宋",
        "collection_info": null
    },
    {
        "uuid": "922c158de05d9003b6d8867570ce1bdc",
        "title": "锦帐春 春色难留",
        "author": "辛弃疾",
        "content": "春色难留，酒杯常浅。\n把旧恨、新愁相间。\n五更风，千里梦，看飞红几片。\n这般庭院。\n几许风流，几般娇懒。\n问相见、何如不见。\n燕飞忙，莺语乱。\n恨重帘不卷。\n翠屏平远。",
        "dynasty": "宋",
        "collection_info": null
    },
    {
        "uuid": "862b44442520a57c1a8dd97576f590cb",
        "title": "夜游宫 几个相知可喜",
        "author": "辛弃疾",
        "content": "几个相知可喜。\n才厮见、说山说水。\n颠倒烂熟只这是。\n怎奈向，一回说，一回美。\n有个尖新底。\n说底话、非名即利。\n说得口干罪过你。\n且不罪，俺略起，去洗耳。",
        "dynasty": "宋",
        "collection_info": null
    },
    {
        "uuid": "d088e354b210901e75baa1b64e05d322",
        "title": "浪淘沙 身世酒杯中",
        "author": "辛弃疾",
        "content": "身世酒杯中。\n万事皆空。\n古来三五个英雄。\n雨打风吹何处是，汉殿秦宫。\n梦入少年丛。\n歌舞匆匆。\n老僧夜半误鸣钟。\n惊起西窗眠不得，卷地西风。",
        "dynasty": "宋",
        "collection_info": null
    },
    {
        "uuid": "e0707c8b7461d8b2edfb913cab4206ec",
        "title": "河传 春水",
        "author": "辛弃疾",
        "content": "春水。\n千里。\n孤舟浪起。\n梦携西子。\n觉来村巷夕阳斜。\n几家。\n短墙红杏花。\n晚云做造些儿雨。\n折花去。\n岸上谁家女。\n太狂颠。\n那岸边。\n柳绵。\n被风吹上天。",
        "dynasty": "宋",
        "collection_info": null
    },
    {
        "uuid": "41077967db4423ed86b18030c580512b",
        "title": "西江月 人道偏宜歌舞",
        "author": "辛弃疾",
        "content": "人道偏宜歌舞，天教只入丹青。\n喧天画鼓要他听。\n把着花枝不应。\n何处娇魂瘦影，向来软语柔情。\n有时醉里唤卿卿。\n却被傍人笑问。",
        "dynasty": "宋",
        "collection_info": null
    },
    {
        "uuid": "2c370564402ea8a472dd0a95572143b6",
        "title": "西江月 万事云烟忽过",
        "author": "辛弃疾",
        "content": "万事云烟忽过，一身蒲柳先衰。\n而今何事最相宜。\n宜醉宜游宜睡。\n早趁催科了纳，更量出入收支。\n乃翁依旧管些儿。\n管竹管山管水。",
        "dynasty": "宋",
        "collection_info": null
    },
    {
        "uuid": "67ca63ce6767673b57ec0699e1aa8e4a",
        "title": "丑奴儿・采桑子 少年不识愁滋味",
        "author": "辛弃疾",
        "content": "少年不识愁滋味，爱上层楼。\n爱上层楼。\n为赋新词强说愁。\n而今识尽愁滋味，欲说还休。\n欲说还休。\n却道天凉好个秋。",
        "dynasty": "宋",
        "collection_info": null
    },
    {
        "uuid": "7d5f6cd5c10fe1f36009a49a6df10b93",
        "title": "破阵子 少日春风满眼",
        "author": "辛弃疾",
        "content": "少日春风满眼，而今秋叶辞柯。\n便好消磨心下事，莫忆寻常醉后歌。\n可怜白发多。\n明日扶头颠倒，倩谁伴舞婆娑。\n我定思君拼瘦损，君不思兮可奈何。\n天寒将息呵。",
        "dynasty": "宋",
        "collection_info": null
    },
    {
        "uuid": "e1e79d8055359f4eaabcc89cbd916386",
        "title": "破阵子 宿麦畦中雉鷕",
        "author": "辛弃疾",
        "content": "宿麦畦中雉鷕，柔桑陌上蚕生。\n骑火须防花月暗，玉唾长携彩笔行。\n隔墙人笑声。\n莫说弓刀事业，依然诗酒功名。\n千载图中今古事，万石溪头长短亭。\n小塘风浪平。",
        "dynasty": "宋",
        "collection_info": null
    },
    {
        "uuid": "18907e56d4d854df1f4a6c6db45953fb",
        "title": "定风波 少日犹堪话别离",
        "author": "辛弃疾",
        "content": "少日犹堪话别离。\n老来怕作送行诗。\n极目南云无过雁。\n君看。\n梅花也解寄相思。\n无限江山行未了。\n父老。\n不须和泪看旌旗。\n后会丁宁何日□。\n须记。\n春风十日放灯时。",
        "dynasty": "宋",
        "collection_info": null
    },
    {
        "uuid": "a193ebbf67abaa39867e2f9d9512f32b",
        "title": "定风波 莫望中州叹黍离",
        "author": "辛弃疾",
        "content": "莫望中州叹黍离。\n元和圣德要君诗。\n老去不堪谁似我。\n归卧。\n青山活计费寻思。\n谁筑诗墙高十丈。\n直上。\n看君斩将更搴旗。\n歌舞正浓还有语。\n记取。\n须髯不似少年时。",
        "dynasty": "宋",
        "collection_info": null
    },
    {
        "uuid": "e757f520f8c3a0e36b889a7f3171f2d8",
        "title": "踏莎行 进退存亡",
        "author": "辛弃疾",
        "content": "进退存亡，行藏用舍。\n小人请学樊须稼。\n衡门之下可栖迟，日之夕矣□□下。\n去卫灵公，遭桓司马。\n东西南北之人也。\n长沮粲溺耦而耕，丘何为是栖栖者。",
        "dynasty": "宋",
        "collection_info": null
    },
    {
        "uuid": "d092ac9bef41d392f04dccb6e5a24f9e",
        "title": "汉宫春 春已归来",
        "author": "辛弃疾",
        "content": "春已归来，看美人头上，袅袅春幡。\n无端风雨，未肯收尽馀寒。\n年时燕子，料今宵、梦到西园。\n浑未办、黄柑荐酒，更传青韭堆盘。\n却笑东风从此，便熏梅染柳，更没些闲。\n闲时又来镜里，转变朱颜。\n清愁不断，问何人、会解连环。\n生怕见、花开花落，朝来塞雁先还。",
        "dynasty": "宋",
        "collection_info": null
    },
    {
        "uuid": "2231d090fc8b06dc2bdde630e8ea08a1",
        "title": "归朝欢 山下千林花太俗",
        "author": "辛弃疾",
        "content": "山下千林花太俗。\n山上一枝看不足。\n春风正在此花边，菖蒲自蘸清溪绿。\n与花同草木。\n问谁风雨飘零速。\n莫怨歌，夜深岩下，惊动白云宿。\n病怯残年频自卜。\n老爱遗编难细读。\n苦无妙手画于菟，人间雕刻真成鹄。\n梦中人似玉。\n觉来更忆腰如束。\n许多愁，问君有酒，何不日丝竹。",
        "dynasty": "宋",
        "collection_info": null
    },
    {
        "uuid": "52321506c3cb9493355436c23a8acc1a",
        "title": "玉蝴蝶 古道行人来去",
        "author": "辛弃疾",
        "content": "古道行人来去，香红满树，风雨残花。\n望断青山，高处都被云遮。\n客重来、风流觞咏，春已去、光景桑麻。\n苦无多。\n一条垂柳，两个啼鸦。\n人家。\n疏疏翠竹，阴阴绿树，浅浅寒沙。\n醉兀篮舆，夜来豪饮太狂些。\n到如今、都齐醒却，只依旧、无奈愁何。\n试听呵。\n寒食近也，且住为佳。",
        "dynasty": "宋",
        "collection_info": null
    },
    {
        "uuid": "31f06ae30cdd7d978f38a5368368063f",
        "title": "雨中花慢 旧雨常来",
        "author": "辛弃疾",
        "content": "旧雨常来，今□不来，佳人偃蹇谁留。\n幸山中芋栗，今岁全收。\n贫贱交情落落，古今吾道悠悠。\n怪新来却见，文反离骚，诗□秦州。\n功名只道，无之不乐，那知有更堪忧。\n怎奈向、儿曹抵死，唤不回头。\n石卧山前认虎，蚁喧床下闻牛。\n为谁西望，凭栏一饷，却下层楼。",
        "dynasty": "宋",
        "collection_info": null
    },
    {
        "uuid": "01b956450f4d8f2312b5e8898751f021",
        "title": "临江仙 一自酒情诗兴懒",
        "author": "辛弃疾",
        "content": "一自酒情诗兴懒，舞裙歌扇阑珊。\n好天良夜月团团。\n杜陵真好事，留得一钱看。\n岁晚人欺程不识，怎教阿堵留连。\n杨花榆荚雪漫天。\n从今花影下，只看绿苔圆。",
        "dynasty": "宋",
        "collection_info": null
    },
    {
        "uuid": "69d01204aafeb5fc977fe6619fc87cbf",
        "title": "临江仙 鼓子花开春烂漫",
        "author": "辛弃疾",
        "content": "鼓子花开春烂漫，荒园无限思量。\n今朝拄杖过西乡。\n急呼桃叶渡，为看牡丹忙。\n不管昨宵风雨横，依然红紫成行。\n白头陪奉少年场。\n一枝簪不住，推道帽檐长。",
        "dynasty": "宋",
        "collection_info": null
    },
    {
        "uuid": "2c7c0490ae5cf9cc87b3823e20cd2c5b",
        "title": "玉楼春 三三两两谁家女",
        "author": "辛弃疾",
        "content": "三三两两谁家女。\n听取鸣禽枝上语。\n提壶沽酒已多时，婆饼焦时须早去。\n醉中忘却来时路。\n借问行人家住处。\n只寻古庙那边行，更过溪南乌桕树。",
        "dynasty": "宋",
        "collection_info": null
    },
    {
        "uuid": "a5dbb350c009630ebaa500501d8cb446",
        "title": "南歌子 散发披襟处",
        "author": "辛弃疾",
        "content": "散发披襟处，浮瓜沈李杯。\n涓涓流水细侵阶。\n凿个池儿，唤个月儿来。\n画栋频摇动，红葵尽倒开。\n斗匀红粉照香腮。\n有个人人，把做镜儿猜。",
        "dynasty": "宋",
        "collection_info": null
    },
    {
        "uuid": "01096082a37d536af3f4aab00873d4aa",
        "title": "品令 更休说",
        "author": "辛弃疾",
        "content": "更休说。\n便是个、住世观音菩萨。\n甚今年、容貌八十岁，见底道、才十八。\n莫献寿星香烛。\n莫祝灵龟椿鹤。\n只消得、把笔轻轻去，十字上、添一撇。",
        "dynasty": "宋",
        "collection_info": null
    },
    {
        "uuid": "dd3d51f8d6591893933638e430bec63b",
        "title": "武陵春 桃李风前多妩媚",
        "author": "辛弃疾",
        "content": "桃李风前多妩媚，杨柳更温柔。\n唤取笙歌烂熳游。\n且莫管闲愁。\n好趁春晴连夜赏，雨便一春休。\n草草杯盘不要收。\n才晓更扶头。",
        "dynasty": "宋",
        "collection_info": null
    },
    {
        "uuid": "7b77520763ceaa9d7a11aaacb90e12ad",
        "title": "鹧鸪天 聚散匆匆不偶然",
        "author": "辛弃疾",
        "content": "聚散匆匆不偶然。\n二年遍历楚山川。\n但将痛饮酬风月，莫放离歌入管弦。\n萦绿带，点青钱。\n东湖春水碧连天。\n明朝放我东归去，后夜相思月满船。",
        "dynasty": "宋",
        "collection_info": null
    },
    {
        "uuid": "c6ed63592a5514368c3191d820951ade",
        "title": "鹧鸪天 翰墨诸君久擅场",
        "author": "辛弃疾",
        "content": "翰墨诸君久擅场。\n胸中书传许多香。\n苦无丝竹衔杯乐，却看龙蛇落笔忙。\n闲意思，老风光。\n酒徒今有几高阳。\n黄花不怯秋风冷，只怕诗人两鬓霜。",
        "dynasty": "宋",
        "collection_info": null
    },
    {
        "uuid": "7a64ad0a78f016c318490d1578d57758",
        "title": "鹧鸪天 万事纷纷一笑中",
        "author": "辛弃疾",
        "content": "万事纷纷一笑中。\n渊明把菊对秋风。\n细看爽气今犹在，惟有南山一似翁。\n情味好，语言工。\n三贤高会古来同。\n谁知止酒停云老，独立斜阳数过鸿。",
        "dynasty": "宋",
        "collection_info": null
    },
    {
        "uuid": "587430d74429b15e935d7e37e51bef97",
        "title": "鹧鸪天 点尽苍苔色欲空",
        "author": "辛弃疾",
        "content": "点尽苍苔色欲空。\n竹篱茅舍要诗翁。\n花馀歌舞欢娱外，诗在经营惨澹中。\n听软语，笑衰容。\n一枝斜坠翠鬟松。\n浅颦轻笑谁堪醉，看取萧然林下风。",
        "dynasty": "宋",
        "collection_info": null
    },
    {
        "uuid": "f8ecbc7b925ca8db3dc2cf43a2e4abad",
        "title": "鹧鸪天 病绕梅花酒不空",
        "author": "辛弃疾",
        "content": "病绕梅花酒不空。\n齿牙牢在莫欺翁。\n恨无飞雪青松畔，却放疏花翠叶中。\n冰作骨，玉为容。\n当年宫额鬓云松。\n直须烂醉烧银烛，横笛难堪一再风。",
        "dynasty": "宋",
        "collection_info": null
    },
    {
        "uuid": "d8296a3c72c4a03862705231c1084607",
        "title": "鹧鸪天 句里春风正剪裁",
        "author": "辛弃疾",
        "content": "句里春风正剪裁。\n溪山一片画图开。\n轻鸥自趁虚船去，荒犬还迎野妇回。\n松菊竹，翠成堆。\n要擎残雪斗疏梅。\n乱鸦毕竟无才思，时把琼瑶蹴下来。",
        "dynasty": "宋",
        "collection_info": null
    },
    {
        "uuid": "c6afc01843e69665fde6d603caeed705",
        "title": "鹧鸪天 石壁虚云积渐高",
        "author": "辛弃疾",
        "content": "石壁虚云积渐高。\n溪声绕屋几周遭。\n自从一雨花零乱，却爱微风草动摇。\n呼玉友，荐溪毛。\n殷勤野老苦相邀。\n杖藜忽避行人去，认是翁来却过桥。",
        "dynasty": "宋",
        "collection_info": null
    },
    {
        "uuid": "5309569b01ef35bc8c8df93a60bf8bf4",
        "title": "鹧鸪天 自古高人最可嗟",
        "author": "辛弃疾",
        "content": "自古高人最可嗟。\n只因疏懒取名多。\n居山一似庚桑楚，种树真成郭橐驼。\n云子饭，水晶瓜。\n林间携客更烹茶。\n君归休矣吾忙甚，要看蜂儿趁晚衙。",
        "dynasty": "宋",
        "collection_info": null
    },
    {
        "uuid": "fe725242754240d4d49cabd95d8b9ef4",
        "title": "鹧鸪天 掩鼻人间臭腐场",
        "author": "辛弃疾",
        "content": "掩鼻人间臭腐场。\n古来惟有酒偏香。\n自从归住云烟畔，直到而今歌舞忙。\n呼老伴，共秋光。\n黄花何事避重阳。\n要知烂熳开时节，直待西风一夜霜。",
        "dynasty": "宋",
        "collection_info": null
    },
    {
        "uuid": "d39252d05ed48c8ea6b24e4ddc91ff91",
        "title": "鹧鸪天 谁共春光管日华",
        "author": "辛弃疾",
        "content": "谁共春光管日华。\n朱朱纷纷野蒿花。\n闲愁投老无多子，酒病而今较减些。\n山远近，路横斜。\n正无聊处管弦哗。\n去年醉处犹能记，细数溪边第几家。",
        "dynasty": "宋",
        "collection_info": null
    },
    {
        "uuid": "1629d9cd2c097e14a3eb4dbe886a46c0",
        "title": "鹧鸪天 占断雕栏只一株",
        "author": "辛弃疾",
        "content": "占断雕栏只一株。\n春风费尽几工夫。\n天香夜染衣犹湿，国色朝酣酒未苏。\n娇欲语，巧相扶。\n不妨老干自扶疏。\n恰如翠幕高堂上，来看红衫《百子图》。",
        "dynasty": "宋",
        "collection_info": null
    },
    {
        "uuid": "48e70c36e99882d1c7938254756d13b4",
        "title": "鹧鸪天 翠盖牙签几百株",
        "author": "辛弃疾",
        "content": "翠盖牙签几百株。\n杨家姊妹夜游初。\n五花结队香如雾，一朵倾城醉未苏。\n闲小立，困相扶。\n夜来风雨有情无。\n愁红惨绿今宵看，却似吴宫教阵图。",
        "dynasty": "宋",
        "collection_info": null
    },
    {
        "uuid": "f41c9abcf970e3a4211d34080d25362e",
        "title": "鹧鸪天 浓紫深红一画图",
        "author": "辛弃疾",
        "content": "浓紫深红一画图。\n中间更着玉盘盂。\n先裁翡翠装成盖，更点胭脂染透酥。\n香潋滟，锦模糊。\n主人长得醉功夫。\n莫携弄玉栏边去，羞得花枝一朵无。",
        "dynasty": "宋",
        "collection_info": null
    },
    {
        "uuid": "0c622eeed8b01a0a4c729b0bfc50ef17",
        "title": "鹧鸪天 老病那堪岁月侵",
        "author": "辛弃疾",
        "content": "老病那堪岁月侵。\n霎时光景值千金。\n一生不负溪山债，百药难治书史淫。\n随巧拙，任浮沈。\n人无同处面如心。\n不妨旧事从头记，要写行藏入《笑林》。",
        "dynasty": "宋",
        "collection_info": null
    },
    {
        "uuid": "f354db91769596f6cad8f5d3d8013d9d",
        "title": "鹧鸪天 鸡鸭成群晚不收",
        "author": "辛弃疾",
        "content": "鸡鸭成群晚不收。\n桑麻长过屋山头。\n有何不可吾方羡，要底都无饱便休。\n新柳树，旧沙洲。\n去年溪打那边流。\n自言此地生儿女，不嫁金家即聘周。",
        "dynasty": "宋",
        "collection_info": null
    },
    {
        "uuid": "f570c037a73a7e00577a04a2401369b1",
        "title": "鹧鸪天 不向长安路上行",
        "author": "辛弃疾",
        "content": "不向长安路上行。\n却教山寺厌逢迎。\n味无味处求吾乐，材不材间过此生。\n宁作我，岂其卿。\n人间走遍却归耕。\n一松一竹真朋友，山鸟山花好弟兄。",
        "dynasty": "宋",
        "collection_info": null
    },
    {
        "uuid": "579dd297b27456e7fabffa8d9762dfe1",
        "title": "鹧鸪天 是处移花是处开",
        "author": "辛弃疾",
        "content": "是处移花是处开。\n古今兴废几池台。\n背人翠羽偷鱼去，抱蕊黄须趁蝶来。\n掀老瓮，拨新醅。\n客来且尽两三杯。\n日高盘馔供何晚，市远鱼鲑买未回。",
        "dynasty": "宋",
        "collection_info": null
    },
    {
        "uuid": "d02b90035eb47d97d3db12b8d9179592",
        "title": "浣溪沙 寸步人间百尺楼",
        "author": "辛弃疾",
        "content": "寸步人间百尺楼。\n孤城春水一沙鸥。\n天风吹树几时休。\n突兀趁人山石狠，朦胧避路野花羞。\n人家平水庙东头。",
        "dynasty": "宋",
        "collection_info": null
    },
    {
        "uuid": "580a53f981866e3611ccb958e4e23fdb",
        "title": "浣溪沙 细听春山杜宇啼",
        "author": "辛弃疾",
        "content": "细听春山杜宇啼。\n一声声是送行诗。\n朝来白鸟背人飞。\n对郑子真岩石卧，趁陶元亮菊花期。\n而今堪诵北山移。",
        "dynasty": "宋",
        "collection_info": null
    },
    {
        "uuid": "fc52d2b270bc6686a0967b74adca6cda",
        "title": "浣溪沙 草木于人也作疏",
        "author": "辛弃疾",
        "content": "草木于人也作疏。\n秋来咫尺共荣枯。\n空山晚翠孰华余。\n孤竹君穷犹抱节，赤松子嫩已生须。\n主人相爱肯留无。",
        "dynasty": "宋",
        "collection_info": null
    },
    {
        "uuid": "ad554b3236e8ad4ca978201c9100b87c",
        "title": "浣溪沙 艳杏夭桃两行排",
        "author": "辛弃疾",
        "content": "艳杏夭桃两行排。\n莫携歌舞去相催。\n次第未堪供醉眼，去年栽。\n春意才从梅里过，人情都向柳边来。\n咫尺东家还又有，海棠开。",
        "dynasty": "宋",
        "collection_info": null
    },
    {
        "uuid": "b913849cfd7cb94f0d1af0f75c92ddcf",
        "title": "浣溪沙 酒面低迷翠被重",
        "author": "辛弃疾",
        "content": "酒面低迷翠被重。\n黄昏院落月朦胧。\n堕髻啼妆孙寿醉，泥秦宫。\n试问花留春几日，略无人管雨和风。\n瞥向绿珠楼下见，坠残红。",
        "dynasty": "宋",
        "collection_info": null
    },
    {
        "uuid": "2811a78fe87ae94a4a0a278c4be0cbff",
        "title": "浣溪沙 强欲加餐竟未佳",
        "author": "辛弃疾",
        "content": "强欲加餐竟未佳。\n只宜长伴病僧斋。\n心似风吹香篆过，也无灰。\n山上朝来云出岫，随风一去未曾回。\n次第前村行雨了，合归来。",
        "dynasty": "宋",
        "collection_info": null
    },
    {
        "uuid": "70f1883b265c342421f81b9a960c9df6",
        "title": "浣溪沙 新葺茅檐次第成",
        "author": "辛弃疾",
        "content": "新葺茅檐次第成。\n青山恰对小窗横。\n去年曾共燕经营。\n病怯杯盘甘止酒，老依香火苦翻经。\n夜来依旧管弦声。",
        "dynasty": "宋",
        "collection_info": null
    },
    {
        "uuid": "2049de67d7631a7a1bb66de975a5a5ed",
        "title": "浣溪沙 花向今朝粉面匀",
        "author": "辛弃疾",
        "content": "花向今朝粉面匀。\n柳因何事翠眉颦。\n东风吹雨细于尘。\n自笑好山如好色，只今怀树更怀人。\n闲愁闲恨一番新。",
        "dynasty": "宋",
        "collection_info": null
    },
    {
        "uuid": "c84d9cf26258ef6ffec91313bfd93c3a",
        "title": "浣溪沙 台倚崩崖玉灭瘢",
        "author": "辛弃疾",
        "content": "台倚崩崖玉灭瘢。\n青山却作捧心颦。\n远林烟火几家村。\n引入沧浪鱼得计，展成寥阔鹤能言。\n几时高处见层轩。",
        "dynasty": "宋",
        "collection_info": null
    },
    {
        "uuid": "d9b82ded1162f8c4f2b5e2b3ec430806",
        "title": "浣溪沙 总把平生入醉乡",
        "author": "辛弃疾",
        "content": "总把平生入醉乡。\n大都三万六千场。\n今古悠悠多少事，莫思量。\n微有寒些春雨好，更无寻处野花香。\n年去年来还又笑，燕飞忙。",
        "dynasty": "宋",
        "collection_info": null
    },
    {
        "uuid": "099c6df7ab706be73c8bc7ab1151cb8e",
        "title": "浣溪沙 北陇田高踏水频",
        "author": "辛弃疾",
        "content": "北陇田高踏水频。\n西溪禾早已尝新。\n隔墙沽酒□纤鳞。\n忽有微凉何处雨，更无留影霎时云。\n卖瓜声过竹边村。",
        "dynasty": "宋",
        "collection_info": null
    },
    {
        "uuid": "803b2ab110176834652b40940b6a9ffd",
        "title": "新荷叶 曲水流觞",
        "author": "辛弃疾",
        "content": "曲水流觞，赏心乐事良辰。\n兰蕙光风，转头天气还新。\n明眸皓齿，看江头、有女如云。\n折花归去，绮罗陌上芳尘。\n能几多春。\n试听啼鸟殷勤。\n览物兴怀，向来哀乐纷纷。\n且题醉墨，似兰亭、列序时人。\n后之览者，又将有感斯文。",
        "dynasty": "宋",
        "collection_info": null
    },
    {
        "uuid": "1f12607811e778cf2126cd764fcd6ee4",
        "title": "生查子 漫天春雪来",
        "author": "辛弃疾",
        "content": "漫天春雪来，才抵梅花半。\n最爱雪边人，楚些裁成乱。\n雪儿偏解歌，只要金杯满。\n谁道雪天寒，翠袖阑干暖。",
        "dynasty": "宋",
        "collection_info": null
    },
    {
        "uuid": "d6a9a0989c6e20c1dc78f35bd4ca20c3",
        "title": "生查子 去年燕子来",
        "author": "辛弃疾",
        "content": "去年燕子来，帘幕深深处。\n香径得泥归，都把琴书污。\n今年燕子来，谁听呢喃语。\n不见卷帘人，一阵黄昏雨。",
        "dynasty": "宋",
        "collection_info": null
    },
    {
        "uuid": "5eff6a7267c8afa937ce6894fc01836b",
        "title": "昭君怨 人面不如花面",
        "author": "辛弃疾",
        "content": "人面不如花面。\n花到开时重见。\n独倚小阑干。\n许多山。\n落叶西风时候。\n人共青山都瘦。\n说道梦阳台。\n几曾来。",
        "dynasty": "宋",
        "collection_info": null
    },
    {
        "uuid": "52c231df431bb248240ed8f0ce2ade0d",
        "title": "乌夜啼 晚花露叶风条",
        "author": "辛弃疾",
        "content": "晚花露叶风条。\n燕飞高。\n行过长廊西畔、小红桥。\n歌再起，人再舞，酒才消。\n更把一杯重劝、摘樱桃。",
        "dynasty": "宋",
        "collection_info": null
    },
    {
        "uuid": "c03462aa055c5357b99e0da8ae01d2c0",
        "title": "朝中措 年年团扇怨秋风",
        "author": "辛弃疾",
        "content": "年年团扇怨秋风。\n愁绝宝杯空。\n山下卧龙丰度，台前戏马英雄。\n而今休矣，花残人似，人老花同。\n莫怪东篱韵减，只今丹桂香浓。",
        "dynasty": "宋",
        "collection_info": null
    },
    {
        "uuid": "4509a0e9f1c25cbd473942957b58c7b1",
        "title": "朝中措 夜深残月过山房",
        "author": "辛弃疾",
        "content": "夜深残月过山房。\n睡觉北窗凉。\n起绕中庭独步，一天星斗文章。\n朝来客话，山林锺鼎，那处难忘。\n君向沙头细问，白鸥知我行藏。",
        "dynasty": "宋",
        "collection_info": null
    },
    {
        "uuid": "9a72fbbaceab2dddf86e273e4f03b976",
        "title": "河渎神 芳草绿萋萋",
        "author": "辛弃疾",
        "content": "芳草绿萋萋。\n断肠绝浦相思。\n山头人望翠云旗。\n蕙香佳酒君归。\n惆怅画檐双燕舞。\n东风吹散灵雨。\n香火冷残箫鼓。\n斜阳门外今古。",
        "dynasty": "宋",
        "collection_info": null
    },
    {
        "uuid": "ebf60016ee6b283604c88a376004e581",
        "title": "太常引 一轮秋影转金波",
        "author": "辛弃疾",
        "content": "一轮秋影转金波。\n飞镜又重磨。\n把酒问姮娥。\n被白发、欺人奈何。\n乘风好去，长空万里，直下看山河。\n斫去桂婆娑。\n人道是、清光更多。",
        "dynasty": "宋",
        "collection_info": null
    },
    {
        "uuid": "246d7b14d516079522d895334e745f1d",
        "title": "清平乐 少年痛饮",
        "author": "辛弃疾",
        "content": "少年痛饮。\n忆向吴江醒。\n明月团圆高树影。\n十里蔷薇水冷。\n大都一点宫黄。\n人间直恁芳芬。\n怕是九天风露，染教世界都香。",
        "dynasty": "宋",
        "collection_info": null
    },
    {
        "uuid": "13a9cdf02d91d4dbf5b61649efe0ba40",
        "title": "清平乐 东园向晓",
        "author": "辛弃疾",
        "content": "东园向晓。\n阵阵西风好。\n唤起仙人金小小。\n翠羽玲珑装了。\n一枝沈畔开时。\n罗帏翠幕低垂。\n恁地十分遮护，打窗早有蜂儿。",
        "dynasty": "宋",
        "collection_info": null
    },
    {
        "uuid": "ab4a1643ac9cae8676e642cb01d81fcc",
        "title": "清平乐 春宵睡重",
        "author": "辛弃疾",
        "content": "春宵睡重。\n梦里还相送。\n枕畔起寻双玉凤。\n半日才知是梦。\n一从卖翠人还。\n又无音信经年。\n却把泪来做水，流也流到伊边。",
        "dynasty": "宋",
        "collection_info": null
    },
    {
        "uuid": "7a5145fbed90e709de1eaea216c912c3",
        "title": "菩萨蛮 旌旗依旧长亭路",
        "author": "辛弃疾",
        "content": "旌旗依旧长亭路。\n尊前试点莺花数。\n何处捧心颦。\n人间别样春。\n功名君自许。\n少日闻鸡舞。\n诗句到梅花。\n春风十万家。",
        "dynasty": "宋",
        "collection_info": null
    },
    {
        "uuid": "b9577490eb0d285eda074fc666f8a6ce",
        "title": "菩萨蛮 画楼影蘸清溪水",
        "author": "辛弃疾",
        "content": "画楼影蘸清溪水。\n歌声响彻行云里。\n帘幕燕双双。\n绿杨低映窗。\n曲中特地误。\n要试周郎顾。\n醉里客魂消。\n春风大小乔。",
        "dynasty": "宋",
        "collection_info": null
    },
    {
        "uuid": "2619dd0f9c2daa22e081357e2b779b7b",
        "title": "菩萨蛮 万金不换囊中术",
        "author": "辛弃疾",
        "content": "万金不换囊中术。\n上医元自能医国。\n软语到更阑。\n绨袍范叔寒。\n江头杨柳路。\n马踏春风去。\n快趁两三杯。\n河豚欲上来。",
        "dynasty": "宋",
        "collection_info": null
    },
    {
        "uuid": "7a0b759efd73cdf937fe8f2c7d5a6ecc",
        "title": "菩萨蛮 看灯元是菩提叶",
        "author": "辛弃疾",
        "content": "看灯元是菩提叶。\n依然会说菩提法。\n法似一灯明。\n须叟千万灯。\n灯边花更满。\n谁把空花散。\n说与病维摩。\n而今天女歌。",
        "dynasty": "宋",
        "collection_info": null
    },
    {
        "uuid": "7a361d8794a19beb09d71935a428b5b7",
        "title": "菩萨蛮 游人占却岩中屋",
        "author": "辛弃疾",
        "content": "游人占却岩中屋。\n白云只向檐头宿。\n谁解探玲珑。\n青山十里空。\n松篁通一径。\n噤嘇山花冷。\n今古几千年。\n西乡小有天。",
        "dynasty": "宋",
        "collection_info": null
    },
    {
        "uuid": "4088dda7310b7db8dcaca271df8efea7",
        "title": "菩萨蛮 葛巾自向沧浪濯",
        "author": "辛弃疾",
        "content": "葛巾自向沧浪濯。\n朝来漉酒那堪着。\n高树莫鸣蝉。\n晚凉秋水眠。\n竹床能几尺。\n上有华胥国。\n山上咽飞泉。\n梦中琴断弦。",
        "dynasty": "宋",
        "collection_info": null
    },
    {
        "uuid": "3068578550dfd2c09d6ea097bfec6483",
        "title": "柳梢青 莫炼丹难",
        "author": "辛弃疾",
        "content": "莫炼丹难。\n黄河可塞，金可成难。\n休辟谷难。\n吸风饮露，长忍饥难。\n劝君莫远游难。\n何处有、西王母难。\n休采药难。\n人沈下土，我上天难。",
        "dynasty": "宋",
        "collection_info": null
    },
    {
        "uuid": "6301afabb385f40e33871d37d2e84e13",
        "title": "贺新郎 濮上看垂钓",
        "author": "辛弃疾",
        "content": "濮上看垂钓。\n更风流、羊裘泽畔，精神孤矫。\n楚汉黄金公卿印，比着渔竿谁小。\n但过眼、才堪一笑。\n惠子焉知濠梁乐，望桐江、千丈高台好。\n烟雨外，几鱼鸟。\n古来如许高人少。\n细平章、两翁似与，巢由同调。\n已被尧知方洗耳，毕竟尘污人了。\n要名字、人间如扫。\n我爱蜀庄沈冥者，解门前、不使征书到。\n君为我，画三老。",
        "dynasty": "宋",
        "collection_info": null
    },
    {
        "uuid": "39e58e3e8c12ab60fb7e4ceeb64785fe",
        "title": "贺新郎 下马东山路",
        "author": "辛弃疾",
        "content": "下马东山路。\n恍临风、周情孔思，悠然千古。\n寂寞东家丘何在，缥缈危亭小鲁。\n试重上、岩岩高处。\n更忆公归西悲日，正蒙蒙、陌上多零雨。\n嗟费却，几章句。\n谢安雅志还成趣。\n记风流、中年怀抱，长携歌舞。\n政尔良难君臣事，晚听秦筝声苦。\n快满眼、松篁千亩。\n把似渠垂功名泪，算何如、且作溪山主。\n双白鸟，又飞去。",
        "dynasty": "宋",
        "collection_info": null
    },
    {
        "uuid": "ce0a6caf372f227847a4b795f34c4faf",
        "title": "贺新郎 逸气轩眉宇",
        "author": "辛弃疾",
        "content": "逸气轩眉宇。\n似王良、轻车熟路，骅骝欲舞。\n我觉君非池中物，咫尺蛟龙云雨。\n时与命、犹须天付。\n兰佩芳菲无人问，叹灵均、欲向重华诉。\n空壹郁，共谁语。\n儿曹不料扬雄赋。\n怪当年、甘泉误说，青葱玉树。\n风引船回沧溟阔，目断三山伊阻。\n但笑指、吾庐何许。\n门外苍官千百辈，尽堂堂、八尺须髯古。\n谁载酒，带湖去。",
        "dynasty": "宋",
        "collection_info": null
    },
    {
        "uuid": "1373d3642698155b9816990c148b677e",
        "title": "贺新郎 路入门前柳",
        "author": "辛弃疾",
        "content": "路入门前柳。\n到君家、悠然细说，渊明重九。\n岁晚凄其无诸葛，惟有黄花入手。\n更西风、东篱依旧。\n斗顿南山高如许，是先生、拄杖归来后。\n山不记，何年有。\n是中不减康庐秀。\n倩西风、为君唤起，翁能来否。\n鸟倦飞还平林去，云肯无心出岫。\n剩准备、新诗几首。\n欲辨忘言当年意，慨遥遥、我去羲农久。\n天下事，可无酒。",
        "dynasty": "宋",
        "collection_info": null
    },
    {
        "uuid": "1e8c9b887de1a797c40377836f39b108",
        "title": "贺新郎 曾与东山约",
        "author": "辛弃疾",
        "content": "曾与东山约。\n为鯈鱼、从容分得，清泉一勺。\n堪笑高人读书处，多少松窗竹阁。\n甚长被、游人占却。\n万卷何言达时用，士方穷、早与人同乐。\n新种得，几花药。\n山头怪石蹲秋鹗。\n俯人间、尘埃野马，孤撑高攫。\n拄杖危亭扶未到，已觉云生两脚。\n更换却、朝来毛发。\n此地千年曾物化，莫呼猿、且自多招鹤。\n吾亦有，一丘壑。",
        "dynasty": "宋",
        "collection_info": null
    },
    {
        "uuid": "42acc00b6a5455de4d99480cbba78f28",
        "title": "贺新郎 拄杖重来约",
        "author": "辛弃疾",
        "content": "拄杖重来约。\n对东风、洞庭张乐，满空箫勺。\n巨海拔犀头角出，来向此山高阁。\n尚两两、三三前却。\n老我伤怀登临际，问何方、可以平哀乐。\n唯酒是，万金药。\n劝君且作横空鹗。\n便休论、人间腥腐，纷纷乌攫。\n九万里风斯在下，翻覆云头雨脚。\n更直上、昆仑濯发。\n好卧长虹陂十里，是谁言、听取双黄鹤。\n推翠影，浸云壑。",
        "dynasty": "宋",
        "collection_info": null
    },
    {
        "uuid": "f4240f26faac182d70d5eaefc27cab7c",
        "title": "贺新郎 听我三章约",
        "author": "辛弃疾",
        "content": "听我三章约。\n有谈功、谈名者舞，谈经深酌。\n作赋相如亲涤器，识字子云投阁。\n算枉把、精神费却。\n此会不如公荣者，莫呼来、政尔妨人乐。\n医俗士，苦无药。\n当年众鸟看孤鹗。\n意飘然、横空直把，曹吞刘攫。\n老我山中谁来伴，须信穷愁有脚。\n似剪尽、还生僧发。\n自断此生天休问，倩何人、说与乘轩鹤。\n吾有志，在沟壑。",
        "dynasty": "宋",
        "collection_info": null
    },
    {
        "uuid": "457538b8e3fa86db15e8dd8a9b3d5045",
        "title": "贺新郎 高阁临江渚",
        "author": "辛弃疾",
        "content": "高阁临江渚。\n访层城、空馀旧迹，黯然怀古。\n画栋珠帘当日事，不见朝云暮雨。\n但遗意、西山南浦。\n天宇修眉浮新绿，映悠悠、潭影长如故。\n空有恨，奈何许。\n王郎健笔夸翘楚。\n到如今、落霞孤鹜，竞传佳句。\n物换星移知几度，梦想珠歌翠舞。\n为徙倚、阑干凝伫。\n目断平芜苍波晚，快江风、一瞬澄襟暑。\n谁共饮，有诗侣。",
        "dynasty": "宋",
        "collection_info": null
    },
    {
        "uuid": "69ab9ec3fbd4eb6d16795967af301183",
        "title": "水龙吟 老来曾识渊明",
        "author": "辛弃疾",
        "content": "老来曾识渊明，梦中一见参差是。\n觉来幽恨，停觞不御，欲歌还止。\n白发西风，折腰五斗，不应堪此。\n问北窗高卧，东篱自醉，应别有、归来意。\n须信此翁未死。\n到如今、凛然生气。\n吾侪心事，古今长在，高山流水。\n富贵他年，直饶未免，也应无味。\n甚东山何事，当时也道，为苍生起。",
        "dynasty": "宋",
        "collection_info": null
    },
    {
        "uuid": "1c0691e720de898ca4903175e24f3999",
        "title": "水龙吟 被公惊倒瓢泉",
        "author": "辛弃疾",
        "content": "被公惊倒瓢泉，倒流三峡词源泻。\n长安纸贵，流传一字，千金争舍。\n割肉怀归，先生自笑，又何廉也。\n但衔杯莫问，人间岂有，如孺子、长贫者。\n谁识稼轩心事，似风乎、舞雩之下。\n回头落日，苍茫万里，尘埃野马。\n更想隆中，卧龙千尺，高吟才罢。\n倩何人与问，雷鸣瓦釜，甚黄锺哑。",
        "dynasty": "宋",
        "collection_info": null
    },
    {
        "uuid": "5a95a7e63a774ca2ebe1f2e38afbda60",
        "title": "水调歌头 木末翠楼出",
        "author": "辛弃疾",
        "content": "木末翠楼出，诗眼巧安排。\n天公一夜，削出四面玉崔嵬。\n畴昔此山安在，应为先生见挽，万马一时来。\n白鸟飞不尽，却带夕阳回。\n劝公饮，左手蟹，右手杯。\n人间万事变灭，今古几池台。\n君看庄生达者，犹对山林皋壤，哀乐未忘怀。\n我老尚能赋，风月试追陪。",
        "dynasty": "宋",
        "collection_info": null
    },
    {
        "uuid": "4617591591a2fce07b502219761fdee9",
        "title": "水调歌头 万事几时足",
        "author": "辛弃疾",
        "content": "万事几时足，日月自西东。\n无穷宇宙，人是一粟太仓中。\n一葛一裘经岁，一钵一瓶终日，老子旧家风。\n更着一杯酒，梦觉大槐宫。\n记当年，吓腐鼠，叹冥鸿。\n衣冠神武门外，惊倒几儿童。\n休说须弥芥子，看取鵾鹏斥鷃，小大若为同。\n君欲论齐物，须访一枝翁。",
        "dynasty": "宋",
        "collection_info": null
    },
    {
        "uuid": "14fa61650197378fda9ad876d0308ebe",
        "title": "水调歌头 唤起子陆子",
        "author": "辛弃疾",
        "content": "唤起子陆子，经德问何如。\n万锺于我何有，不负古人书。\n闻道千章松桂，剩有四时柯叶，霜雪岁寒馀。\n此是瑱山境，还似象山无。\n耕也馁，学也禄，孔子徒。\n青衫毕竟升斗，此意正关渠。\n天地清宁高下，日月东西寒暑，何用着工夫。\n两字君勿惜，借我榜吾庐。",
        "dynasty": "宋",
        "collection_info": null
    },
    {
        "uuid": "85af918a54c067b2f793fc2bace459fd",
        "title": "水调歌头 十里深窈窕",
        "author": "辛弃疾",
        "content": "十里深窈窕，万瓦碧参差。\n青山屋上，流水屋下绿横溪。\n真得归来笑语，方是闲中风月，剩费酒边诗。\n点检歌舞了，琴罢更围棋。\n王家竹，陶家柳，谢家池。\n知君勋业未了，不是枕流时。\n莫向痴儿说梦，且作山人索价，颇怪鹤书迟。\n一事定嗔我，已办《北山移》。",
        "dynasty": "宋",
        "collection_info": null
    },
    {
        "uuid": "9dc32f2d602a5d0d30e71e382c0db0ba",
        "title": "水调歌头 高马勿捶面",
        "author": "辛弃疾",
        "content": "高马勿捶面，千里事难量。\n长鱼变化云雨，无使寸鳞伤。\n一壑一丘吾事，一斗一石皆醉，风月几千场。\n须作猬毛磔，笔作剑锋长。\n我怜君，痴绝似，顾长康。\n纶巾羽扇颠倒，又似竹林狂。\n解道澄江如练，准备停云堂上，千首买秋光。\n怨调为谁赋，一斛贮槟榔。",
        "dynasty": "宋",
        "collection_info": null
    },
    {
        "uuid": "f67e97a9202011b045c1b8fbf31537db",
        "title": "水调歌头 我志在寥阔",
        "author": "辛弃疾",
        "content": "我志在寥阔，畴昔梦登天。\n摩挲素月，人世俯仰已千年。\n有客骖麟并凤，云遇青山赤壁，相约上高寒。\n酌酒援北斗，我亦虱其间。\n少歌曰，神甚放，形则眠。\n鸿鹄一再高举，天地睹方圆。\n欲重歌兮梦觉，推枕惘然独念，人事底亏全。\n有美人可语，秋水隔娟娟。",
        "dynasty": "宋",
        "collection_info": null
    },
    {
        "uuid": "9ba74790c47b06610d971c907ebba7d0",
        "title": "念奴娇 看公风骨",
        "author": "辛弃疾",
        "content": "看公风骨，似长松磊落，多生奇节。\n世上儿曹都蓄缩，冻芋旁堆秋瓞。\n结屋溪头，境随人胜，不是江山别。\n紫云如阵，妙歌争唱新阕。\n尊酒一笑相逢，与公臭味，菊茂兰须悦。\n天上四时调玉烛，万事宜询黄发。\n看取东归，周家叔父，手把元龟说。\n祝公长似，十分今夜明月。",
        "dynasty": "宋",
        "collection_info": null
    },
    {
        "uuid": "392d8e8acbe50ef4c0ebeaf6a488d10d",
        "title": "念奴娇 龙山何处",
        "author": "辛弃疾",
        "content": "龙山何处，记当年高会，重阳佳节。\n谁与老兵供一笑，落帽参军华发。\n莫倚忘怀，西风也会，点检尊前客。\n凄凉今古，眼中三两飞蝶。\n须信采菊东篱，高情千载，只有陶彭泽。\n爱说琴中如得趣，弦上何劳声切。\n试把空杯，翁还肯道，何必杯中物。\n临风一笑，请翁同醉今夕。",
        "dynasty": "宋",
        "collection_info": null
    },
    {
        "uuid": "33858e3e410098551961a1df6bb7dd25",
        "title": "念奴娇 君诗好处",
        "author": "辛弃疾",
        "content": "君诗好处，似邹鲁儒家，还有奇节。\n下笔如神强压韵，遗恨都无毫发。\n灸手炎来，掉头冷去，无限长安客。\n丁宁黄菊，未消勾引蜂蝶。\n天上绛阙清都，听君归去，我自癯山泽。\n人道君才刚百炼，美玉都成泥切。\n我爱风流，醉中颠倒，丘壑胸中物。\n一杯相属，莫孤风月今夕。",
        "dynasty": "宋",
        "collection_info": null
    },
    {
        "uuid": "41f9af3020c0b73e37ef4fa559f87644",
        "title": "新荷叶 曲水流觞",
        "author": "辛弃疾",
        "content": "曲水流觞，赏心乐事良辰。\n今几千年，风流禊事如新。\n明眸皓齿，看江头、有女如云。\n折花归去，绮罗陌上芳尘。\n丝竹纷纷。\n杨花飞鸟衔巾。\n争似群贤，茂林修竹兰亭。\n一觞一咏，亦足以畅叙幽情。\n清欢未了，不如留住青春。",
        "dynasty": "宋",
        "collection_info": null
    },
    {
        "uuid": "f0f8ab97da29cc32829c2551ab47e8c4",
        "title": "新荷叶 种豆南山",
        "author": "辛弃疾",
        "content": "种豆南山，零落一顷为萁。\n岁晚渊明，也吟草盛苗稀。\n风流刬地，向尊前、采菊题诗。\n悠然忽见，此山正绕东篱。\n千载襟期。\n高情想像当时。\n小阁横空，朝来翠扑人衣。\n是中真趣，问骋怀、游目谁知。\n无心出岫，白云一片孤飞。",
        "dynasty": "宋",
        "collection_info": null
    },
    {
        "uuid": "b9a380ce0285b8943fc8fab4d8616ba0",
        "title": "婆罗门引 龙泉佳处",
        "author": "辛弃疾",
        "content": "龙泉佳处，种花满县却东归。\n腰间玉若金累。\n须信功名富贵，长与少年期。\n怅高山流水，古调今悲。\n卧龙暂而。\n算天上、有人知。\n最好五十学易，三百篇诗。\n男儿事业，看一日、须有致君时。\n端的了、休更寻思。",
        "dynasty": "宋",
        "collection_info": null
    },
    {
        "uuid": "52bd7c93f40d7bee1b41c2cf7cfb2761",
        "title": "行香子 少日尝闻",
        "author": "辛弃疾",
        "content": "少日尝闻。\n富不如贫。\n贵不如、贱者长存。\n由来至乐，总属闲人。\n且饮瓢泉，弄秋水，看停云。\n岁晚情亲。\n老语弥真。\n记前时、劝我殷勤。\n都休殢酒，也莫论文。\n把相牛经，种鱼法，教儿孙。",
        "dynasty": "宋",
        "collection_info": null
    },
    {
        "uuid": "d5cf7836f39ae6bde856387bdad701de",
        "title": "江神子・江城子 簟铺湘竹帐垂纱",
        "author": "辛弃疾",
        "content": "簟铺湘竹帐垂纱。\n醉眠些。\n梦天涯。\n一枕惊回，水底沸鸣蛙。\n借问喧天成鼓吹，良自苦，为官哪。\n心空喧静不争多。\n病维摩。\n意云何。\n扫地烧香，且看散天花。\n斜日绿阴枝上噪，还又问，是蝉么。",
        "dynasty": "宋",
        "collection_info": null
    },
    {
        "uuid": "d32a1ce7c046c824ae35250090ca59ab",
        "title": "江神子・江城子 两轮屋角走如梭",
        "author": "辛弃疾",
        "content": "两轮屋角走如梭。\n太忙些。\n怎禁他。\n拟倩何人，天上劝羲娥。\n何似从容来小住，倾美酒，听高歌。\n人生今古不须磨。\n积教多。\n似尘沙。\n未必坚牢，划地事堪嗟。\n漫道长生学不得，学得后，待如何。",
        "dynasty": "宋",
        "collection_info": null
    },
    {
        "uuid": "010f252d635a3dec58443bcc019ba6f3",
        "title": "沁园春 叠嶂西驰",
        "author": "辛弃疾",
        "content": "叠嶂西驰，万马回旋，众山欲东。\n正惊湍直下，跳珠倒溅，小桥横截，缺月初弓。\n老合投闲，天教多事，检校长身十万松。\n吾庐小，在龙蛇影外，风雨声中。\n争先见面重重。\n看爽气朝来三数峰。\n似谢家子弟，衣冠磊落，相如庭户，车骑雍容。\n我觉其间，雄深雅健，如对文章太史公。\n新堤路，问偃湖何日，烟水蒙蒙。",
        "dynasty": "宋",
        "collection_info": null
    },
    {
        "uuid": "38c4ef33679c0a15eae0d14d78c43d2e",
        "title": "沁园春 甲子相高",
        "author": "辛弃疾",
        "content": "甲子相高，亥首曾疑，绛县老人。\n看长身玉立，鹤般风度，方颐须磔，虎样精神。\n文烂卿云，诗凌鲍谢，笔势骎骎更右军。\n浑馀事，羡仙都梦觉，金阙名存。\n门前父老忻忻。\n焕奎阁新褒沼语温。\n记他年帷幄，须依日月，只今剑履，快上星辰。\n人道阴功，天教多寿，看到貂蝉七叶孙。\n君家里，是几枝丹桂，几树灵椿。",
        "dynasty": "宋",
        "collection_info": null
    },
    {
        "uuid": "22bd568a5f57218307a9d3913286ba38",
        "title": "喜迁莺 暑风凉月",
        "author": "辛弃疾",
        "content": "暑风凉月。\n爱亭亭无数，绿衣持节。\n掩冉如羞，参差似妒，拥出芙渠花发。\n步衬潘娘堪恨，貌比六郎谁洁。\n添白鹭，晚晴时，公子佳人并列。\n休说。\n搴木末。\n当日灵均，恨与君王别。\n心阻媒劳，交疏怨极，恩不甚兮轻绝。\n千古离骚文字，芳至今犹未歇。\n都休问，但千杯快饮，露荷翻叶。",
        "dynasty": "宋",
        "collection_info": null
    },
    {
        "uuid": "866343a8c341ab012a0b8010a2caf6bb",
        "title": "永遇乐 怪底寒梅",
        "author": "辛弃疾",
        "content": "怪底寒梅，一枝雪里，直恁愁绝。\n问讯无言，依稀似妒，天上飞英白。\n江山一夜，琼瑶万顷，此段如何妒得。\n细看来，风流添得，自家越样标格。\n晓来楼上，对花临镜，学作半妆宫额。\n着意争妍，那知却有，人妒花颜色。\n无情休问，许多般事，且自访梅踏雪。\n待行过溪桥，夜半更邀素月。",
        "dynasty": "宋",
        "collection_info": null
    },
    {
        "uuid": "c81bad75e3c067bd49d3bfc182fa1a26",
        "title": "永遇乐 烈日秋霜",
        "author": "辛弃疾",
        "content": "烈日秋霜，忠肝义胆，千载家谱。\n得姓何年，细参辛字，一笑君听取。\n艰辛做就，悲辛滋味，总是辛酸辛苦。\n更十分，向人辛辣，椒桂捣残堪吐。\n世间应有，芳甘浓美，不到吾家门户。\n比着儿曹，累累却有，金印光垂组。\n付君此事，从今直上，休忆对床风雨。\n但赢得，靴纹绉面，记余戏语。",
        "dynasty": "宋",
        "collection_info": null
    },
    {
        "uuid": "3ac1dd24274123e3d99f316df40649b5",
        "title": "归朝欢 万里康成西走蜀",
        "author": "辛弃疾",
        "content": "万里康成西走蜀。\n药市船归书满屋。\n有时光彩射星躔，何人汉简雠天禄。\n好之宁有足。\n请看良贾藏金玉。\n记斯文，千年未丧，四壁闻丝竹。\n试问辛勤携一束。\n何似牙签三万轴。\n古来不作借人痴，有朋只就云窗读。\n忆君清梦熟。\n觉来笑我便便腹。\n倚危楼，人间何处，扫地《八风曲》。",
        "dynasty": "宋",
        "collection_info": null
    },
    {
        "uuid": "599f383bc6bc53fc159a908ab0ba0633",
        "title": "瑞鹤仙 片帆何太急",
        "author": "辛弃疾",
        "content": "片帆何太急。\n望一点须臾，去天咫尺。\n舟人好看客。\n似三峡风涛，嵯峨剑戟。\n溪南溪北。\n正遐想、幽人泉石。\n看渔憔、指点危楼，却羡舞筵歌席。\n叹息。\n山林锺鼎，意倦情迁，本无欣戚。\n转头陈迹。\n飞鸟外，晚烟碧。\n问谁怜旧日，南楼老子，最爱月明吹笛。\n到而今、扑面黄尘，欲归未得。",
        "dynasty": "宋",
        "collection_info": null
    },
    {
        "uuid": "0120cf8bc6ddef7136f6a9196cf2e805",
        "title": "玉蝴蝶 贵贱偶然",
        "author": "辛弃疾",
        "content": "贵贱偶然，浑似随风帘幌，篱落飞花。\n空使儿曹，马上羞面频遮。\n向空江、谁捐玉佩，寄离恨、应折疏麻。\n暮云多。\n佳人何处，数尽归鸦。\n侬家。\n生涯蜡屐，功名破甑，交友抟沙。\n往日曾论，渊明似胜卧龙些。\n记从来、人生行乐，休更问、日饮亡何。\n快堪呵。\n裁诗未稳，得酒良佳。",
        "dynasty": "宋",
        "collection_info": null
    },
    {
        "uuid": "96d48dd9ff7f3b794d9191396e9d9f05",
        "title": "满江红 我对君侯",
        "author": "辛弃疾",
        "content": "我对君侯，长怪见、两眉阴德。\n更长梦、玉皇金阙，姓名仙籍。\n旧岁炊烟浑欲断，被公扶起千人活。\n算胸中、除却五车书，都无物。\n溪左右，山南北。\n花远近，云朝夕。\n看风流杖屦，苍髯如戟。\n种柳已成陶令宅，散花更满维摩室。\n劝人间、且住五千年，如金石。",
        "dynasty": "宋",
        "collection_info": null
    },
    {
        "uuid": "1e7af39a83ad549ca1df9c9a8d0d165d",
        "title": "雨中花慢 马上三年",
        "author": "辛弃疾",
        "content": "马上三年，醉帽吟鞭，锦囊诗卷长留。\n怅溪山旧管，风月新收。\n明便关河杳杳，去应日月悠悠。\n笑千篇索价，未抵蒲萄，五斗凉州。\n停云老子，有酒盈尊，琴书端可消忧。\n浑未办、倾身一饱，淅米矛头。\n心似伤弓塞雁，身如喘月吴牛。\n晚天凉也，月明谁伴，吹笛南楼。",
        "dynasty": "宋",
        "collection_info": null
    },
    {
        "uuid": "b78da035085aa148f918a9833a67b198",
        "title": "洞仙歌 婆娑欲舞",
        "author": "辛弃疾",
        "content": "婆娑欲舞，怪青山欢喜。\n分得清溪半篙水。\n记平沙鸥鹭，落日渔樵，湘江上，风景依然如此。\n东篱多种菊，待学渊明，酒兴诗情不相似。\n十里涨春波，一棹归来，只做个、五湖范蠡。\n是则是、一般弄扁舟，争知道，他家有个西子。",
        "dynasty": "宋",
        "collection_info": null
    },
    {
        "uuid": "f806729a3f74b1870d98e58d8bc88784",
        "title": "洞仙歌 旧交贫贱",
        "author": "辛弃疾",
        "content": "旧交贫贱，太半成新贵。\n冠盖门前几行李。\n看匆匆西笑，争出山来，凭谁问，小草何如远志。\n悠悠今古事。\n得丧乘除，暮四朝三又何异。\n任掀天勋业，冠古文章，有几个、笙歌晚岁。\n况满屋貂蝉未为荣，记裂土分茅，是公家世。",
        "dynasty": "宋",
        "collection_info": null
    },
    {
        "uuid": "33df3b4875df0cb3a198adc392399b6a",
        "title": "洞仙歌 松关桂岭",
        "author": "辛弃疾",
        "content": "松关桂岭，望青葱无路。\n费尽银钩榜佳处。\n怅空山岁晚，窈窕谁来，须着我，醉卧石楼风雨。\n仙人琼海上，握手当年，笑许君携半山去。\n劖叠嶂，卷飞泉，洞府凄凉，又却怪、先生多取。\n怕夜半、罗浮有时还，好长把云烟，再三遮住。",
        "dynasty": "宋",
        "collection_info": null
    },
    {
        "uuid": "096873ce60e1ef75f5089fb45c4b713c",
        "title": "鹧鸪天 欲上高楼去避愁",
        "author": "辛弃疾",
        "content": "欲上高楼去避愁。\n愁还随我上高楼。\n经行几处江山改，多少亲朋尽白头。\n归休去，去归休。\n不成人总要封侯。\n浮云出处元无定，得似浮云也自由。",
        "dynasty": "宋",
        "collection_info": null
    },
    {
        "uuid": "735708358992b45726aaa7d977ea763a",
        "title": "鹧鸪天 一片归心拟乱云",
        "author": "辛弃疾",
        "content": "一片归心拟乱云。\n春来谙尽恶黄昏。\n不堪向晚檐前雨，又待今宵滴梦魂。\n炉烬冷，鼎香氛。\n酒寒谁遣为重温。\n何人柳外横双笛，客耳那堪不忍闻。",
        "dynasty": "宋",
        "collection_info": null
    },
    {
        "uuid": "7eee7c72d436d183bc2251246a9ab98a",
        "title": "卜算子 修竹翠罗寒",
        "author": "辛弃疾",
        "content": "修竹翠罗寒，迟日江山暮。\n幽迳无人独自芳，此恨知无数。\n只共梅花语。\n懒逐游丝去。\n着意寻春不肯香，香在无寻处。",
        "dynasty": "宋",
        "collection_info": null
    },
    {
        "uuid": "220b28e632ab4c673f7374fbf9bb79f5",
        "title": "卜算子 欲行且起行",
        "author": "辛弃疾",
        "content": "欲行且起行，欲坐重来坐。\n坐坐行行有倦时，更枕闲书卧。\n病是近来身，懒是从前我。\n静扫瓢泉竹树阴，且凭随缘过。",
        "dynasty": "宋",
        "collection_info": null
    },
    {
        "uuid": "7342c4c676b16b44b28088323619e505",
        "title": "卜算子 红粉靓梳妆",
        "author": "辛弃疾",
        "content": "红粉靓梳妆，翠盖低风雨。\n占断人间六月凉，期月鸳鸯浦。\n根底藕丝长，花里莲心苦。\n只为风流有许愁，更衬佳人步。",
        "dynasty": "宋",
        "collection_info": null
    },
    {
        "uuid": "31ae1f8137fc05c8dc1f1ae652e3cd17",
        "title": "点绛唇 身后功名",
        "author": "辛弃疾",
        "content": "身后功名，古来不换生前醉。\n青鞋自喜。\n不踏长安市。\n竹外僧归，路指霜锺寺。\n孤鸿起。\n丹青手里。\n剪破松江水。",
        "dynasty": "宋",
        "collection_info": null
    },
    {
        "uuid": "2feaff253a86320c90074ec8e939d373",
        "title": "谒金门 遮素月",
        "author": "辛弃疾",
        "content": "遮素月。\n云外金蛇明灭。\n翻树啼鸦声未彻。\n雨声惊落叶。\n宝蜡成行嫌热。\n玉腕藕花谁雪。\n流水高山弦断绝。\n怒蛙声自咽。",
        "dynasty": "宋",
        "collection_info": null
    },
    {
        "uuid": "e2e66362916e9dd71925bf65fb4873ef",
        "title": "谒金门 山吐月",
        "author": "辛弃疾",
        "content": "山吐月。\n画烛从教风灭。\n一曲瑶琴才听彻。\n金蕉三两叶。\n骤雨微凉还热。\n似欠舞琼歌雪。\n近日醉乡音问绝。\n有时清泪咽。",
        "dynasty": "宋",
        "collection_info": null
    },
    {
        "uuid": "8f30a55b36b7cbcd8c2142351e69e494",
        "title": "东坡引 玉纤弹旧怨",
        "author": "辛弃疾",
        "content": "玉纤弹旧怨。\n还敲绣屏面。\n清歌目送西风雁。\n雁行吹字断。\n雁行吹字断。\n夜深拜月，琐窗西畔。\n但桂影、空阶满。\n翠帏自掩无人见。\n罗衣宽一半。\n罗衣宽一半。",
        "dynasty": "宋",
        "collection_info": null
    },
    {
        "uuid": "09097465da968faff69002d43dc17b15",
        "title": "醉花阴 黄花谩说年年好",
        "author": "辛弃疾",
        "content": "黄花谩说年年好。\n也趁秋光老。\n绿鬓不惊秋，若斗尊前，人好花堪笑。\n蟠桃结子知多少。\n家住三山岛。\n何日跨归鸾，沧海飞尘，人世因缘了。",
        "dynasty": "宋",
        "collection_info": null
    },
    {
        "uuid": "b2acce318f357a44bbf05b499d670101",
        "title": "清平乐 清词索笑",
        "author": "辛弃疾",
        "content": "清词索笑。\n莫厌银杯小。\n应是天孙新与巧。\n剪恨裁愁句好。\n有人梦断关河。\n小窗日饮亡何。\n想见重帘不卷，泪痕滴尽湘娥。",
        "dynasty": "宋",
        "collection_info": null
    },
    {
        "uuid": "09618a4fa63ea19c40fd5a12bcda678b",
        "title": "清平乐 灵皇醮罢",
        "author": "辛弃疾",
        "content": "灵皇醮罢。\n福禄都来也。\n试引鹓雏花树下。\n断了惊惊怕怕。\n从今日日聪明。\n更宜潭妹嵩兄。\n看取辛家铁柱，无灾无难公卿。",
        "dynasty": "宋",
        "collection_info": null
    },
    {
        "uuid": "31b34157ec10768aa8eec796ffb47c7e",
        "title": "清平乐 月明秋晓",
        "author": "辛弃疾",
        "content": "月明秋晓。\n翠盖团团好。\n碎剪黄金教恁小。\n都着叶儿遮了。\n折来休似年时。\n小窗能有高低。\n无顿许多香处，只消三两枝儿。",
        "dynasty": "宋",
        "collection_info": null
    },
    {
        "uuid": "ac266fb739cdf79fc896b665d5b087d0",
        "title": "醉翁操 长松",
        "author": "辛弃疾",
        "content": "长松。\n之风。\n如公。\n肯余从。\n山中。\n人心与吾兮谁问。\n湛湛千里之江。\n上有枫。\n噫，送子东。\n望君之门兮九重。\n女无悦己，谁适为容。\n不龟手药，或一朝兮取封。\n昔与游兮皆童。\n我独穷兮今翁。\n一鱼兮一龙。\n劳心兮忡忡。\n噫，命与时逢。\n子取之食兮万锺。",
        "dynasty": "宋",
        "collection_info": null
    },
    {
        "uuid": "0a3a6e1f01e34a1ce0056e9f1c51158c",
        "title": "西江月 秀骨青松不老",
        "author": "辛弃疾",
        "content": "秀骨青松不老，新词玉佩相磨。\n灵槎准拟泛银河。\n剩摘天星几个。\n奠枕楼东风月，驻春亭上笙歌。\n留君一醉意如何。\n金印明年斗大。",
        "dynasty": "宋",
        "collection_info": null
    },
    {
        "uuid": "fd51ba35b813d08b647d70408aa36e1b",
        "title": "丑奴儿・采桑子 鹅湖山下长亭路",
        "author": "辛弃疾",
        "content": "鹅湖山下长亭路，明月临关。\n明月临关。\n几阵西风落叶干。\n新词谁解裁冰雪，笔墨生寒。\n笔墨生寒。\n会说离愁千万般。",
        "dynasty": "宋",
        "collection_info": null
    },
    {
        "uuid": "7ec9036a6a3d354aaea3948e4edbb147",
        "title": "破阵子 掷地刘郎玉斗",
        "author": "辛弃疾",
        "content": "掷地刘郎玉斗，挂帆西子扁舟。\n千古风流今在此，万里功名莫放休。\n君王三百州。\n燕雀岂知鸿鹄，貂蝉元出兜鍪。\n却笑泸溪如斗大，肯把牛刀试手不。\n寿君双玉瓯。",
        "dynasty": "宋",
        "collection_info": null
    },
    {
        "uuid": "46f437e8ba1ca3b40162d55426d00ada",
        "title": "破阵子 醉里挑灯看剑",
        "author": "辛弃疾",
        "content": "醉里挑灯看剑，梦回吹角连营。\n八百里分麾下炙，五十弦翻塞外声。\n沙场秋点兵。\n马作的卢飞快，弓如霹雳弦惊。\n了却君王天下事，赢得生前身后名。\n可怜白发生。",
        "dynasty": "宋",
        "collection_info": null
    },
    {
        "uuid": "a567eade1b1eb90fceb6ca747e03589e",
        "title": "千年调 左手把青霓",
        "author": "辛弃疾",
        "content": "左手把青霓，右手挟明月。\n吾使丰隆前导，叫开阊阖。\n周游上下，径入寥天一。\n览县圃，万斛泉，千丈石。\n钧天广乐，燕我瑶之席。\n帝饮予觞甚乐，赐汝苍璧。\n嶙峋突兀，正在一丘壑。\n余马怀，仆夫悲，下恍惚。",
        "dynasty": "宋",
        "collection_info": null
    },
    {
        "uuid": "d74462e0af7e02fd3dd43aef6ed6e541",
        "title": "祝英台近 水纵横",
        "author": "辛弃疾",
        "content": "水纵横，山远近。\n拄杖占千顷。\n老眼羞将，水底看山影。\n试教水动山摇，吾生堪笑，似此个、青山无定。\n一瓢饮。\n人问翁爱飞泉，来寻个中静。\n绕屋生喧，怎做静中境。\n我眠君且归休，维摩方丈，待天女、散花时问。",
        "dynasty": "宋",
        "collection_info": null
    },
    {
        "uuid": "7a17823baa86ff92abcfd930a71fa6f6",
        "title": "祝英台近 绿杨堤",
        "author": "辛弃疾",
        "content": "绿杨堤，青草渡。\n花片水流去。\n百舌声中，唤起海棠睡。\n断肠几点愁红，蹄痕犹在，多应怨、夜来风雨。\n别情苦。\n马蹄踏遍长亭，归期又成误。\n帘卷青楼，回首在何处。\n画梁燕子双双，能言能语，不解说、相思一句。",
        "dynasty": "宋",
        "collection_info": null
    },
    {
        "uuid": "98e5ef9386b94bc326340072b21872bc",
        "title": "江神子・江城子 看君人物汉西都",
        "author": "辛弃疾",
        "content": "看君人物汉西都。\n过吾庐。\n笑谈初。\n便说公卿，元自要通儒。\n一自梅花开了后，长怕说，赋归欤。\n而今别恨满江湖。\n怎消除。\n算何如。\n杖屦当时，闻早放教疏。\n今代故交新贵后，浑不寄，数行书。",
        "dynasty": "宋",
        "collection_info": null
    },
    {
        "uuid": "edae096dab3aabcd1c3e1a61dad90d6e",
        "title": "清平乐 云烟草树",
        "author": "辛弃疾",
        "content": "云烟草树。\n山北山南雨。\n溪上行人相背去。\n惟有啼鸦一处。\n门前万斛春寒。\n梅花可㬠摧残。\n使我长忘酒易，要君不作诗难。",
        "dynasty": "宋",
        "collection_info": null
    },
    {
        "uuid": "6370b553d711632072ee09002b96f46d",
        "title": "临江仙 莫笑吾家苍壁小",
        "author": "辛弃疾",
        "content": "莫笑吾家苍壁小，棱层势欲摩空。\n相知惟有主人翁。\n有心雄泰华，无意巧玲珑。\n天作高山谁得料，解嘲试倩扬雄。\n君看当日仲尼穷。\n从人贤子贡，自欲学周公。",
        "dynasty": "宋",
        "collection_info": null
    },
    {
        "uuid": "3b3711de47d23756950785c030a16421",
        "title": "临江仙 记取年年为寿客",
        "author": "辛弃疾",
        "content": "记取年年为寿客，只今明月相随。\n莫教弦管便生衣。\n引壶觞自酌，须富贵何时。\n入手清风词更好，细书白茧乌丝。\n海山问我几时归。\n枣瓜如可啖，直欲觅安期。",
        "dynasty": "宋",
        "collection_info": null
    },
    {
        "uuid": "6f23564cd5df055d2478e13270be8f38",
        "title": "临江仙 忆醉三山芳树下",
        "author": "辛弃疾",
        "content": "忆醉三山芳树下，几层风韵忘怀。\n黄金颜色五花开。\n味如庐橘熟。\n贵似荔枝来。\n闻道商山馀四老，橘中自酿秋醅。\n试呼名品细推排。\n重重香腑脏，偏殢圣贤杯。",
        "dynasty": "宋",
        "collection_info": null
    },
    {
        "uuid": "023846a058fc6fca0a378a1a2d9afe30",
        "title": "临江仙 夜语南堂新瓦响",
        "author": "辛弃疾",
        "content": "夜语南堂新瓦响，三更急雨珊珊。\n交情莫作细沙团。\n死生贫富际，试向此中看。\n记取他年《耆旧传》，与君名字牵连。\n清风一枕晚凉天。\n觉来还自笑，此梦倩谁园。",
        "dynasty": "宋",
        "collection_info": null
    },
    {
        "uuid": "d1a42ce0466e7bf9bf9ac90b9abfd253",
        "title": "南乡子 日日老莱衣",
        "author": "辛弃疾",
        "content": "日日老莱衣。\n更解风流蜡凤嬉。\n膝上放教文度去，须知。\n要使人看玉树枝。\n剩记乃翁诗。\n绿水红莲觅旧题。\n归骑春衫花满路，相期。\n来岁流觞曲水时。",
        "dynasty": "宋",
        "collection_info": null
    },
    {
        "uuid": "a3be73171e9fd95295082f88a84d5d35",
        "title": "玉楼春 有无一理谁差别",
        "author": "辛弃疾",
        "content": "有无一理谁差别。\n乐令区区浑未达。\n事言无处未尝无，试把所无凭理说。\n伯夷饥采西山蕨。\n何异捣齑餐杵铁。\n仲尼去卫又之陈，此是乘车入鼠穴。",
        "dynasty": "宋",
        "collection_info": null
    },
    {
        "uuid": "69db31e210475960189853afbc26c398",
        "title": "玉楼春 客来底事逢迎晚",
        "author": "辛弃疾",
        "content": "客来底事逢迎晚。\n竹里鸣禽寻未见。\n日高犹苦圣贤中，门外谁酣蛮触战。\n多方为渴寻泉遍。\n何日成阴松种满。\n不辞长向水云来，只怕频烦鱼鸟倦。",
        "dynasty": "宋",
        "collection_info": null
    },
    {
        "uuid": "e30c7372b46ae4fd9cbbf5e62f47ae20",
        "title": "玉楼春 何人半夜推山去",
        "author": "辛弃疾",
        "content": "何人半夜推山去。\n四面浮云猜是汝。\n常时相对两三峰，走遍溪头无觅处。\n西风瞥起云横渡。\n忽见东南天一柱。\n老僧拍手笑相夸，且喜青山依旧住。",
        "dynasty": "宋",
        "collection_info": null
    },
    {
        "uuid": "577f964a493510922e0fc9631ff5af12",
        "title": "玉楼春 青山不会乘云去",
        "author": "辛弃疾",
        "content": "青山不会乘云去。\n怕有愚公惊着汝。\n人间踏地出租钱，借使移将无着处。\n三星昨夜光移度。\n妙语来题桥上柱。\n黄花不插满头归，定倩白云遮且住。",
        "dynasty": "宋",
        "collection_info": null
    },
    {
        "uuid": "5ad291fa600e406c5b560cbe6a4bdbdf",
        "title": "玉楼春 少年才把笙歌𧣴",
        "author": "辛弃疾",
        "content": "少年才把笙歌𧣴夏日非长秋夜短。\n因他老病不相饶，把好心情都做懒。\n故人别后书来劝。\n乍可停杯强吃饭。\n云何相遇酒边时，却道达人须饮满。",
        "dynasty": "宋",
        "collection_info": null
    },
    {
        "uuid": "808f20a58a96a546aaed9ef5f3d9f812",
        "title": "玉楼春 君如九酝台黏𧣴",
        "author": "辛弃疾",
        "content": "君如九酝台黏𧣴我似茅柴风味短。\n几时秋水美人来，长恐扁舟乘兴懒。\n高怀自饮无人劝。\n马有青刍奴白饭。\n向来珠履玉簪人，颇觉斗量车载满。",
        "dynasty": "宋",
        "collection_info": null
    },
    {
        "uuid": "37034a52765c72d0daf81f3f699763ed",
        "title": "玉楼春 狂歌击碎村醪𧣴",
        "author": "辛弃疾",
        "content": "狂歌击碎村醪𧣴欲舞还怜衫袖短。\n身如溪上钓矶闲，心似道旁官堠懒。\n山中有酒提壶劝。\n好语多君堪鲊饭。\n至今有句落人间，渭水西风黄叶满。",
        "dynasty": "宋",
        "collection_info": null
    },
    {
        "uuid": "4f2106f29902bb1edae23742b37b2e96",
        "title": "鹧鸪天 趁得东风汗漫游",
        "author": "辛弃疾",
        "content": "趁得东风汗漫游。\n见他歌后怎生愁。\n事如芳草春长在，人似浮云影不留。\n眉黛敛，眼波流。\n十年薄幸谩扬州。\n明朝短棹轻衫梦，只在溪南罨画楼。",
        "dynasty": "宋",
        "collection_info": null
    },
    {
        "uuid": "8593d0f28bdaa85cf03c6fb06585665f",
        "title": "鹧鸪天 叹息频年廪未高",
        "author": "辛弃疾",
        "content": "叹息频年廪未高。\n新词空贺此丘遭。\n遥知醉帽时时落，见说吟鞭步步摇。\n干玉唾，秃锥毛。\n只今明月费招邀。\n最怜乌鹊南飞句，不解风流见二乔。",
        "dynasty": "宋",
        "collection_info": null
    },
    {
        "uuid": "4734813693c1478fbe7fe4928a3401f8",
        "title": "鹧鸪天 戏马台前秋雁飞",
        "author": "辛弃疾",
        "content": "戏马台前秋雁飞。\n管弦歌舞更旌旗。\n要知黄菊清高处，不入当年二谢诗。\n倾白酒，绕东篱。\n只于陶令有心期。\n明朝重九浑潇洒，莫使尊前欠一枝。",
        "dynasty": "宋",
        "collection_info": null
    },
    {
        "uuid": "a333a4b167f5cb38fd7deaa99c2651d4",
        "title": "鹧鸪天 水荇参差动绿波",
        "author": "辛弃疾",
        "content": "水荇参差动绿波。\n一池蛇影噤群蛙。\n因风野鹤饥犹舞，积雨山栀病不花。\n名利处，战争多。\n门前蛮触日干戈。\n不知更有槐安国，梦觉南柯日未斜。",
        "dynasty": "宋",
        "collection_info": null
    },
    {
        "uuid": "ec9dbeefe33184ee45a71ae79a382330",
        "title": "鹧鸪天 出处从来自不齐",
        "author": "辛弃疾",
        "content": "出处从来自不齐。\n后车方载太公归。\n谁知孤竹夷齐子，正向空山赋采薇。\n黄菊嫩，晚香枝。\n一般同是采花时。\n蜂儿辛苦多官府，蝴蝶花间自在飞。",
        "dynasty": "宋",
        "collection_info": null
    },
    {
        "uuid": "ed28c158896eed68b6e20dd4c06909bb",
        "title": "鹧鸪天 秋水长廊水石间",
        "author": "辛弃疾",
        "content": "秋水长廊水石间。\n有谁来共听潺湲。\n羡君人物东西晋，分我诗名大小山。\n穷自乐，懒方闲。\n人间路窄酒杯宽。\n看君不了痴儿事，又似风流靖长官。",
        "dynasty": "宋",
        "collection_info": null
    },
    {
        "uuid": "14d17e501921f6f0c0ce302db46cfdc1",
        "title": "鹧鸪天 壮岁旌旗拥万夫",
        "author": "辛弃疾",
        "content": "壮岁旌旗拥万夫。\n锦襜突骑渡江初。\n燕兵夜娖银胡䩮，汉箭朝飞金仆姑。\n追往事，叹今吾。\n春风不染白髭须。\n都将万字平戎策，换得东家种树书。",
        "dynasty": "宋",
        "collection_info": null
    },
    {
        "uuid": "04d7926a3bcb9f0da176d5ca270d1688",
        "title": "鹧鸪天 上巳风光好放怀",
        "author": "辛弃疾",
        "content": "上巳风光好放怀。\n忆君犹未看花回。\n茂林映带谁家竹，曲水流传第几杯。\n摛锦绣，写玫瑰。\n长年富贵属多才。\n要知此日生男好，曾有周公祓禊来。",
        "dynasty": "宋",
        "collection_info": null
    },
    {
        "uuid": "db9344464d6f52fe00f86ce7ed46222e",
        "title": "鹧鸪天 去岁君家把酒杯",
        "author": "辛弃疾",
        "content": "去岁君家把酒杯。\n雪中曾见牡丹开。\n而今纨扇熏风里，又见疏枝月下梅。\n欢几许，醉方回。\n明朝归路有人摧。\n低声待向他家道，带得歌声满耳来。",
        "dynasty": "宋",
        "collection_info": null
    },
    {
        "uuid": "f6a64056a9d040e1bf1837152c2d919f",
        "title": "鹊桥仙 溪边白鹭",
        "author": "辛弃疾",
        "content": "溪边白鹭。\n来吾告汝。\n溪里鱼儿堪数。\n主人怜汝汝怜鱼，要物我、欣然一处。\n白沙远浦。\n青泥别渚。\n剩有虾跳鳅舞。\n任君飞去饱时来，看头上、风吹一缕。",
        "dynasty": "宋",
        "collection_info": null
    },
    {
        "uuid": "c02c6f92bfb6611ac27bb38ff1698a3a",
        "title": "西江月 画栋新垂帘幕",
        "author": "辛弃疾",
        "content": "画栋新垂帘幕，华灯未放笙歌。\n一杯潋滟泛金波。\n先向太夫人贺。\n富贵吾应自有，功名不用渠多。\n只将绿鬓抵羲娥。\n金印须教斗大。",
        "dynasty": "宋",
        "collection_info": null
    },
    {
        "uuid": "a9fc54c55446abaf6414f1a5d5fe14b6",
        "title": "西江月 风月亭危致爽",
        "author": "辛弃疾",
        "content": "风月亭危致爽，管弦声脆休催。\n主人只是旧时怀。\n锦瑟旁边须醉。\n玉殿何须侬去，沙堤只要公来。\n看看红药又翻阶。\n趁取西湖春会。",
        "dynasty": "宋",
        "collection_info": null
    },
    {
        "uuid": "c7b7448e0736f8728f4b0bcc5e799d67",
        "title": "西江月 贪数明朝重九",
        "author": "辛弃疾",
        "content": "贪数明朝重九。\n不知过了中秋。\n人生有得许多愁。\n惟有黄花如旧。\n万象亭中殢酒。\n九江阁上扶头。\n城鸦唤我醉归休。\n细雨斜风时候。",
        "dynasty": "宋",
        "collection_info": null
    },
    {
        "uuid": "23839e6a7f0faa05abfe1db018a424c2",
        "title": "西江月 醉里且贪欢笑",
        "author": "辛弃疾",
        "content": "醉里且贪欢笑，要愁那得工夫。\n近来始觉古人书。\n信着全无是处。\n昨夜松边醉倒，问松我醉何如。\n只疑松动要来扶。\n以手推松曰去。",
        "dynasty": "宋",
        "collection_info": null
    },
    {
        "uuid": "ebbabb6f7c433f9e6750e72f0ea86179",
        "title": "瑞鹧鸪 江头日日打头风",
        "author": "辛弃疾",
        "content": "江头日日打头风。\n憔悴归来邴曼容。\n郑贾正应求死鼠，叶公岂是好真龙。\n孰居无事陪犀首，未办求封遇万松。\n却笑千年曹孟德，梦中相对也龙锺。",
        "dynasty": "宋",
        "collection_info": null
    },
    {
        "uuid": "fe075835e5c310400b6c49f6c53a3717",
        "title": "瑞鹧鸪 期思溪上日千回",
        "author": "辛弃疾",
        "content": "期思溪上日千回。\n樟木桥边酒数杯。\n人影不随流水去，醉颜重带少年来。\n疏蝉响涩林逾静，冷蝶飞轻菊半开。\n不是长卿终慢世，只缘多病又非才。",
        "dynasty": "宋",
        "collection_info": null
    },
    {
        "uuid": "a515d59279db36be52eb9780f5e71953",
        "title": "玉楼春 无心云自来还去",
        "author": "辛弃疾",
        "content": "无心云自来还去。\n元共青山相尔汝。\n霎时迎雨障崔嵬，雨过却寻归路处。\n侵天翠竹何曾度。\n遥见屹然星砥柱。\n今朝不管乱云深，来伴仙翁山下住。",
        "dynasty": "宋",
        "collection_info": null
    },
    {
        "uuid": "ea6e873f3312e4d15b18c12c6f7432e4",
        "title": "玉楼春 瘦筇倦作登高去",
        "author": "辛弃疾",
        "content": "瘦筇倦作登高去。\n却怕黄花相尔汝。\n岭头拭目望龙安，更在云烟遮断处。\n思量落帽人风度。\n休说当年功纪柱。\n谢公直是爱东山，毕竟东山留不住。",
        "dynasty": "宋",
        "collection_info": null
    },
    {
        "uuid": "1adaf0951f9038fd200bcaa7d3b0627d",
        "title": "玉楼春 风前欲劝春光住",
        "author": "辛弃疾",
        "content": "风前欲劝春光住。\n春在城南芳草路。\n未随流落水边花，且作飘零泥上絮。\n镜中已觉星星误。\n人不负春春自负。\n梦回人远许多愁，只在梨花风雨处。",
        "dynasty": "宋",
        "collection_info": null
    },
    {
        "uuid": "d3a37dd81581ab1730653a8e54816aec",
        "title": "玉楼春 悠悠莫向文山去",
        "author": "辛弃疾",
        "content": "悠悠莫向文山去。\n要把襟裾牛马汝。\n遥知书带草边行，正在雀罗门里住。\n平生插架昌黎句。\n不似拾柴东野苦。\n侵天且拟凤凰巢，扫地从他鸖鹆舞。",
        "dynasty": "宋",
        "collection_info": null
    },
    {
        "uuid": "d288239b6ddddeb6bdd3b1c1cf62f5fb",
        "title": "玉楼春 琵琶亭畔多芳草",
        "author": "辛弃疾",
        "content": "琵琶亭畔多芳草。\n时对香炉峰一笑。\n偶然重傍玉溪东，不是白头谁觉老。\n普陀大士神通妙。\n影入石头光了了。\n看来持献可无言，长似慈悲颜色好。",
        "dynasty": "宋",
        "collection_info": null
    },
    {
        "uuid": "b52f8460dab0468430f4bb7847510d74",
        "title": "玉楼春 江头一带斜阳树",
        "author": "辛弃疾",
        "content": "江头一带斜阳树。\n总是六朝人住处。\n悠悠兴废不关心，惟有沙洲双白鹭。\n仙人矶下多风雨。\n好卸征帆留不住。\n直须抖擞尽尘埃，却趁新凉秋水去。",
        "dynasty": "宋",
        "collection_info": null
    },
    {
        "uuid": "a89998742266ee2dba0166fab84e353d",
        "title": "鹊桥仙 少年风月",
        "author": "辛弃疾",
        "content": "少年风月，少年歌舞，老去方知堪羡。\n叹折腰、五斗赋归来，问走了、羊肠几遍。\n高车驷马，金章紫绶，传语渠侬稳便。\n问东湖、带得几多春，且看凌云笔健。",
        "dynasty": "宋",
        "collection_info": null
    },
    {
        "uuid": "347019bde717e3fda848e893c23b9240",
        "title": "西江月 且对东君痛饮",
        "author": "辛弃疾",
        "content": "且对东君痛饮，莫教华发空催。\n琼瑰千字已盈怀。\n消得津头一醉。\n休唱《阳关》别去，只今凰诏归来。\n五云两两望三台。\n已觉精神聚会。",
        "dynasty": "宋",
        "collection_info": null
    },
    {
        "uuid": "7a20b4f2f097b726f20111c2f76cf11e",
        "title": "西江月 剩欲读书已懒",
        "author": "辛弃疾",
        "content": "剩欲读书已懒，只因多病长闲。\n听风听雨小窗眠。\n过了春光太半。\n往事如寻去鸟，清愁难解连环。\n流莺不肯入西园。\n唤起画梁飞燕。",
        "dynasty": "宋",
        "collection_info": null
    },
    {
        "uuid": "33c16872571a12cfba8e7fc2de3821e9",
        "title": "西江月 金粟如来出世",
        "author": "辛弃疾",
        "content": "金粟如来出世，蕊宫仙子乘风。\n清香一袖意无穷。\n洗尽尘缘千种。\n长为西风作主，更居明月光中。\n十分秋意与玲珑。\n拼却今宵无梦。",
        "dynasty": "宋",
        "collection_info": null
    },
    {
        "uuid": "50485c2a53ad12f68be4669209d56165",
        "title": "西江月 八万四千偈后",
        "author": "辛弃疾",
        "content": "八万四千偈后，更谁妙语披襟。\n纫兰结佩有同心。\n唤取诗翁来饮。\n镂玉栽冰着句，高山流水知音。\n胸中不受一尘侵。\n却怕灵均独醒。",
        "dynasty": "宋",
        "collection_info": null
    },
    {
        "uuid": "4b9fe3f5ff7994798634d32530f5be31",
        "title": "西江月 粉面都成醉梦",
        "author": "辛弃疾",
        "content": "粉面都成醉梦，霜髯能几春秋。\n来时诵我《伴牢愁》。\n一见尊前似旧。\n诗在阴何侧畔，字居罗赵前头。\n锦囊来往几时休。\n已遣蛾眉等候。",
        "dynasty": "宋",
        "collection_info": null
    },
    {
        "uuid": "35dc4d5cd2780fea5b9b41c59d58818e",
        "title": "朝中措 年年黄菊滟秋风",
        "author": "辛弃疾",
        "content": "年年黄菊滟秋风。\n更有拒霜红。\n黄似旧时宫额，红如此日芳容。\n青青未老，尊前要看，儿辈平戎。\n试酿西江为寿，西江绿水无穷。",
        "dynasty": "宋",
        "collection_info": null
    },
    {
        "uuid": "7ed48326afa60c2cf32fa62bec1934f9",
        "title": "清平乐 溪回沙浅",
        "author": "辛弃疾",
        "content": "溪回沙浅。\n红杏都开遍。\n鸂鶒不知春水暖。\n犹傍垂杨春岸。\n片帆千里轻船。\n行人想见敧眠。\n谁似先生高举，一行白鹭青天。",
        "dynasty": "宋",
        "collection_info": null
    },
    {
        "uuid": "f0306fc34fa5dac4f5ec40dc7f1feaac",
        "title": "好事近 明月到今宵",
        "author": "辛弃疾",
        "content": "明月到今宵，长是不如人约。\n想见广寒宫殿，正云梳风掠。\n夜深休更唤笙歌，檐头雨声恶。\n不是小山词就，这一场寥索。",
        "dynasty": "宋",
        "collection_info": null
    },
    {
        "uuid": "44fe25b01210a5e97c995f49c6f5fb8f",
        "title": "好事近 云气上林梢",
        "author": "辛弃疾",
        "content": "云气上林梢，毕竟非空非色。\n风景不随人去，到而今留得。\n老无情味到篇章，诗债怕人索。\n却笑近来林下，有许多词客。",
        "dynasty": "宋",
        "collection_info": null
    },
    {
        "uuid": "b3781f2aedd3162eb61f0f503df38e4b",
        "title": "菩萨蛮 江摇病眼昏如雾",
        "author": "辛弃疾",
        "content": "江摇病眼昏如雾。\n送愁直到津头路。\n归念乐天诗。\n人生足别离。\n云屏深夜语。\n梦到君知否。\n玉箸莫偷垂。\n断肠天不知。",
        "dynasty": "宋",
        "collection_info": null
    },
    {
        "uuid": "c34d994206a1fa87895e20f93e6565b6",
        "title": "菩萨蛮 西风都是行人恨",
        "author": "辛弃疾",
        "content": "西风都是行人恨。\n马头渐喜归期近。\n试上小红楼。\n飞鸿字字愁。\n阑干闲倚处。\n一带山无数。\n不似远山横。\n秋波相共明。",
        "dynasty": "宋",
        "collection_info": null
    },
    {
        "uuid": "b97875d1413b189284c5b13899ed73b6",
        "title": "菩萨蛮 功名饱听儿童说",
        "author": "辛弃疾",
        "content": "功名饱听儿童说。\n看公两眼明如月。\n万里勒燕然。\n老人书一编。\n玉阶方寸地。\n好趁风云会。\n他日赤松游。\n依然万户侯。",
        "dynasty": "宋",
        "collection_info": null
    },
    {
        "uuid": "31736fad57fb4c2ecfa369a236c958ff",
        "title": "菩萨蛮 送君直上金銮殿",
        "author": "辛弃疾",
        "content": "送君直上金銮殿。\n情知不久须相见。\n一日甚三秋。\n愁来不自由。\n九重天一笑。\n定是留中了。\n白发少经过。\n此时愁奈何。",
        "dynasty": "宋",
        "collection_info": null
    },
    {
        "uuid": "8d2bc2a362d4eb9c2726c6e4c84f8acd",
        "title": "菩萨蛮 人间岁月堂堂去",
        "author": "辛弃疾",
        "content": "人间岁月堂堂去。\n劝君快上青云路。\n圣处一灯传。\n工夫萤雪边。\n曲生风味恶。\n辜负西窗约。\n沙岸片帆开。\n寄书无雁来。",
        "dynasty": "宋",
        "collection_info": null
    },
    {
        "uuid": "a90ed7c8789469573263b4a731c8b74a",
        "title": "菩萨蛮 红牙签上群仙格",
        "author": "辛弃疾",
        "content": "红牙签上群仙格。\n翠罗盖底倾城色。\n和雨泪阑干。\n沈香亭北看。\n东风休放去。\n怕有流莺诉。\n试问赏花人。\n晓妆匀未匀。",
        "dynasty": "宋",
        "collection_info": null
    },
    {
        "uuid": "1c55a847335e8c35884fa920c4fdad35",
        "title": "菩萨蛮 君家玉雪花如屋",
        "author": "辛弃疾",
        "content": "君家玉雪花如屋。\n未应山下成三宿。\n啼鸟几曾催。\n西风犹未来。\n山房连石径。\n云卧衣裳冷。\n倩得李延年。\n清歌送上天。",
        "dynasty": "宋",
        "collection_info": null
    },
    {
        "uuid": "71d2553c75361d21805af1628d2c53a0",
        "title": "卜算子 万里籋浮云",
        "author": "辛弃疾",
        "content": "万里籋浮云，一喷空凡马。\n叹息曹瞒《老骥》诗，伏枥如公者。\n山鸟咔窥檐，野鼠饥翻瓦。\n老我痴顽合住山，此地菟裘也。",
        "dynasty": "宋",
        "collection_info": null
    },
    {
        "uuid": "64526e971d6670f6157a6e365c794d29",
        "title": "丑奴儿・采桑子 晚来云淡秋光薄",
        "author": "辛弃疾",
        "content": "晚来云淡秋光薄，落日晴天。\n落日晴天。\n堂上风斜画烛烟。\n从渠去买人间恨，字字都圆。\n字字都圆。\n肠断西风十四弦。",
        "dynasty": "宋",
        "collection_info": null
    },
    {
        "uuid": "166ceddbda488de5fa431de63f33e234",
        "title": "丑奴儿・采桑子 寻常中酒扶头后",
        "author": "辛弃疾",
        "content": "寻常中酒扶头后，歌舞支持。\n歌舞支持。\n谁把新词唤住伊。\n临歧也有旁人笑，笑己争知。\n笑己争知。\n明月楼空燕子飞。",
        "dynasty": "宋",
        "collection_info": null
    },
    {
        "uuid": "4c71b380ae016be7a29a9c0d52b88e8c",
        "title": "丑奴儿・采桑子 此生自断天休问",
        "author": "辛弃疾",
        "content": "此生自断天休问，独倚危楼。\n独倚危楼。\n不信人间别有愁。\n君来正是眠时节，君且归休。\n君且归休。\n说与西风一任秋。",
        "dynasty": "宋",
        "collection_info": null
    },
    {
        "uuid": "ff4299ae55178b91b39f773ae8332ac7",
        "title": "丑奴儿・采桑子 近来愁似天来大",
        "author": "辛弃疾",
        "content": "近来愁似天来大，谁解相怜。\n谁解相怜。\n又把愁来做个天。\n都将今古无穷事，放在愁边。\n放在愁边。\n却自移家向酒泉。",
        "dynasty": "宋",
        "collection_info": null
    },
    {
        "uuid": "1fb1cba12f441e6fce95c653986b527d",
        "title": "丑奴儿・采桑子 年年索尽梅花笑",
        "author": "辛弃疾",
        "content": "年年索尽梅花笑，疏影黄昏。\n疏影黄昏。\n香满东风月一痕。\n清诗冷落无人寄，雪艳冰魂。\n雪艳冰魂。\n浮玉溪头烟树村。",
        "dynasty": "宋",
        "collection_info": null
    },
    {
        "uuid": "7d33b9d8dde3af5605a69e67e22511b5",
        "title": "浣溪沙 寿酒同斟喜有馀",
        "author": "辛弃疾",
        "content": "寿酒同斟喜有馀。\n朱颜却对白髭须。\n两人百岁恰乘除。\n婚嫁剩添儿女拜，平安频拆外家书。\n年年堂上寿星图。",
        "dynasty": "宋",
        "collection_info": null
    },
    {
        "uuid": "63bfb2e84f612d0beb9c446d0fc84b1f",
        "title": "浣溪沙 歌串如珠个个匀",
        "author": "辛弃疾",
        "content": "歌串如珠个个匀。\n被花勾引笑和颦。\n向来惊动画梁尘。\n莫倚笙歌多乐事，相看红紫又抛人。\n旧巢还有燕泥新。",
        "dynasty": "宋",
        "collection_info": null
    },
    {
        "uuid": "339afcc39f51cc169b26e57abf3b237f",
        "title": "浣溪沙 父老争言雨水匀",
        "author": "辛弃疾",
        "content": "父老争言雨水匀。\n眉头不似去年颦。\n殷勤谢却甑中尘。\n啼鸟有时能劝客，小桃无赖已撩人。\n梨花也作白头新。",
        "dynasty": "宋",
        "collection_info": null
    },
    {
        "uuid": "5c65e631013672f24647bcf39f3f9eb4",
        "title": "浣溪沙 这里裁诗话别离",
        "author": "辛弃疾",
        "content": "这里裁诗话别离。\n那边应是望归期。\n人言心急马行迟。\n去雁无凭传锦字，春泥抵死污人衣。\n海棠过了有荼䕷。",
        "dynasty": "宋",
        "collection_info": null
    },
    {
        "uuid": "4ed2c34b6bdd8c906eeacaa2e82c6652",
        "title": "浣溪沙 妙手都无斧凿瘢",
        "author": "辛弃疾",
        "content": "妙手都无斧凿瘢。\n饱参佳处却成颦。\n恰如春入浣花村。\n笔墨今宵光有艳，管弦从此悄无言。\n主人席次两眉轩。",
        "dynasty": "宋",
        "collection_info": null
    },
    {
        "uuid": "7025c21e2bf1f70f594af707dbddad3d",
        "title": "添字浣溪沙・山花子 句里明珠字字排",
        "author": "辛弃疾",
        "content": "句里明珠字字排。\n多情应也被春催。\n怪得名花和泪送，雨中栽。\n赤脚未安芳斛稳，娥眉早把橘枝来。\n报道锦熏笼底下，麝脐开。",
        "dynasty": "宋",
        "collection_info": null
    },
    {
        "uuid": "09d14e38109e95312329d2111df7a670",
        "title": "添字浣溪沙・山花子 记得瓢泉快活时",
        "author": "辛弃疾",
        "content": "记得瓢泉快活时。\n长年耽酒更吟诗。\n蓦地捉将来断送，老头皮。\n绕屋人扶行不得，闲窗学得鹧鸪啼。\n却有杜鹃能劝道，不如归。",
        "dynasty": "宋",
        "collection_info": null
    },
    {
        "uuid": "3118037cdc55563717a31f8f406f04be",
        "title": "添字浣溪沙・山花子 日日闲看燕子飞",
        "author": "辛弃疾",
        "content": "日日闲看燕子飞。\n旧巢新垒画帘低。\n玉历今朝推戊己，住衔泥。\n先自春光留不住，那堪更着子规啼。\n一阵晚香吹不断，落花溪。",
        "dynasty": "宋",
        "collection_info": null
    },
    {
        "uuid": "0e525d05f5f6c72fba42533ff609c222",
        "title": "添字浣溪沙・山花子 杨柳温柔是故乡",
        "author": "辛弃疾",
        "content": "杨柳温柔是故乡。\n纷纷蜂蝶去年场。\n大率一春风雨事，最难量。\n满把携来红粉面，堆盘更觉紫芝香。\n幸自曲生闲去了，又教忙。",
        "dynasty": "宋",
        "collection_info": null
    },
    {
        "uuid": "6afd72dbf71ebacd5582cce0a71e2f4f",
        "title": "减字木兰花 僧窗夜雨",
        "author": "辛弃疾",
        "content": "僧窗夜雨。\n茶鼎熏炉宜小住。\n却恨春风。\n勾引诗来恼杀翁。\n狂歌未可。\n且把一尊料理我。\n我到亡何。\n却听侬家陌上歌。",
        "dynasty": "宋",
        "collection_info": null
    },
    {
        "uuid": "cc5ba6362b403d6b028bd959bdacced8",
        "title": "减字木兰花 昨朝官告",
        "author": "辛弃疾",
        "content": "昨朝官告。\n一百五年村父老。\n更莫惊疑。\n刚道人生七十稀。\n使君喜见。\n恰限华堂开寿宴。\n问寿如何。\n百代儿孙拥太婆。",
        "dynasty": "宋",
        "collection_info": null
    },
    {
        "uuid": "073d7be6d67c46fa37e25933a2076f0a",
        "title": "醉太平 态浓意远",
        "author": "辛弃疾",
        "content": "态浓意远。\n眉颦笑浅。\n薄罗衣窄絮风软。\n鬓云欺翠卷。\n南园花树春光暖。\n红香径里榆钱满。\n欲上秋千又惊懒。\n且归休怕晚。",
        "dynasty": "宋",
        "collection_info": null
    },
    {
        "uuid": "cd6e9fa5dbda5732f273e95c1350e11b",
        "title": "太常引 仙机似欲织纤罗",
        "author": "辛弃疾",
        "content": "仙机似欲织纤罗。\n仿佛度金梭。\n无奈玉纤何。\n却弹作、清商恨多。\n珠帘影里，如花半面，绝胜隔帘歌。\n世路苦风波。\n且痛饮、公无度河。",
        "dynasty": "宋",
        "collection_info": null
    },
    {
        "uuid": "cbbc21365f6516f75f8400eb068f7de8",
        "title": "太常引 论公耆德旧宗英",
        "author": "辛弃疾",
        "content": "论公耆德旧宗英。\n吴季子、百馀龄。\n奉使老于行。\n更看舞、听歌最精。\n须同卫武，九十入相，绿竹自青青。\n富贵出长生。\n记门外、清溪姓彭。",
        "dynasty": "宋",
        "collection_info": null
    },
    {
        "uuid": "366f957c5df42f4f7661109567061c98",
        "title": "东坡引 君如梁上燕",
        "author": "辛弃疾",
        "content": "君如梁上燕。\n妾如手中扇。\n团团青影双双伴。\n秋来肠欲断。\n黄昏泪眼。\n秋来肠欲断。\n青山隔岸。\n但咫尺、如天远。\n病来只谢傍人劝。\n龙华三会愿。\n龙华三会愿。",
        "dynasty": "宋",
        "collection_info": null
    },
    {
        "uuid": "01b121accbe7854ffee098d0b5f67d53",
        "title": "东坡引 花梢红未足",
        "author": "辛弃疾",
        "content": "花梢红未足。\n条破惊新绿。\n重帘下遍阑干曲。\n有人春睡熟。\n有人春睡熟。\n鸣禽破梦，云偏目蹙。\n起来香腮褪红玉。\n花时爱与愁相续。\n罗裙过半幅。\n罗裙过半幅。",
        "dynasty": "宋",
        "collection_info": null
    },
    {
        "uuid": "1090c7ddc75d9bb47362f277277f3f7d",
        "title": "恋绣衾 长夜偏冷添被儿",
        "author": "辛弃疾",
        "content": "长夜偏冷添被儿。\n枕头儿、移了又移。\n我自是笑别人底，却元来、当局者迷。\n如今只恨因缘浅，也不曾、抵死恨伊。\n合手下、安排了，那筵席、须有散时。",
        "dynasty": "宋",
        "collection_info": null
    },
    {
        "uuid": "5ee639eeaaeb468825723850fb6e5244",
        "title": "杏花天 牡丹昨夜方开遍",
        "author": "辛弃疾",
        "content": "牡丹昨夜方开遍。\n毕竟是、今年春晚。\n荼䕷付与熏风管。\n燕子忙时莺懒。\n多病起、日长人倦。\n不待得、酒阑歌散。\n副能得见茶瓯面。\n却早安排肠断。",
        "dynasty": "宋",
        "collection_info": null
    }
]