[
    {
        "uuid": "0c83f9d5034fd039f8974a1ae5ab55bc",
        "title": "示梅山宁老二首  其一",
        "author": "赵蕃",
        "content": "梅山不见梅夫子，宗派仍亡宗上人。\n梅句不刊宗有集，山应生喜亦生嗔。",
        "dynasty": "宋",
        "collection_info": null
    },
    {
        "uuid": "62d6168e98f4c82159b81a7b89934e36",
        "title": "示梅山宁老二首  其二",
        "author": "赵蕃",
        "content": "八年再到仍衝暑，长愧堂中结夏僧。\n我欲松间借余地，听风听雨髮鬅鬙。",
        "dynasty": "宋",
        "collection_info": null
    },
    {
        "uuid": "61129b50313d9e9e0023c7c288b24fe1",
        "title": "赠南首座兼简卢老二首  其一",
        "author": "赵蕃",
        "content": "旋糊纸屋过冬寒，客至成开去即关。\n我亦借寮成挂搭，未妨朝暮往仍还。",
        "dynasty": "宋",
        "collection_info": null
    },
    {
        "uuid": "b0a2fe9d4b83c2ba9d2a6e44e9f2b4b2",
        "title": "赠南首座兼简卢老二首  其二",
        "author": "赵蕃",
        "content": "主人禅伯乃诗伯，招得渠来共此山。\n挂搭问侬能胆大，诗关直上有禅关。",
        "dynasty": "宋",
        "collection_info": null
    },
    {
        "uuid": "fa6f88e3c1af063d444d050b1a95c763",
        "title": "雷老欲退普宁二绝句  其一",
        "author": "赵蕃",
        "content": "借阁看山且半年，看山未饱此为迁。\n闻师亦欲抛山去，祇恐山灵未许然。",
        "dynasty": "宋",
        "collection_info": null
    },
    {
        "uuid": "5992c27a24ad8f2bbb0a67eb14a0e01f",
        "title": "雷老欲退普宁二绝句  其二",
        "author": "赵蕃",
        "content": "怀玉山中旧住人，岁寒庵裏坐禅身。\n当年未解来飞锡，今日何妨却问津。",
        "dynasty": "宋",
        "collection_info": null
    },
    {
        "uuid": "d38b63f47439e5e9e995668ecaf49efa",
        "title": "赠法雷",
        "author": "赵蕃",
        "content": "道人曾与谪仙游，仙去骑鲸师白头。\n骑鲸端復向何处，试问援琴招得不。",
        "dynasty": "宋",
        "collection_info": null
    },
    {
        "uuid": "aaa00511c120d865854be948ef3ae50d",
        "title": "待斯远不至",
        "author": "赵蕃",
        "content": "灵溪寺下灵溪渡，跋马欲前还又回。\n准拟故人能会宿，不知何事不成来。",
        "dynasty": "宋",
        "collection_info": null
    },
    {
        "uuid": "8147913457da1fddb6cd1c4348bf1de0",
        "title": "彦博周伯休来",
        "author": "赵蕃",
        "content": "剥啄能来两玉人，饭蔬糜粟共吾贫。\n更欣两子知人意，为作萧萧破暑新。",
        "dynasty": "宋",
        "collection_info": null
    },
    {
        "uuid": "bff8c481247bec61f3df181cde88163a",
        "title": "与欧阳伯威同饮遇卿江楼",
        "author": "赵蕃",
        "content": "不上江楼又两春，人间到处略知津。\n劳君置酒仍呼客，快语端能洗劫尘。",
        "dynasty": "宋",
        "collection_info": null
    },
    {
        "uuid": "898d9aa45b06f2cbdb336f17fe18b884",
        "title": "雨后口占简在伯二首  其一",
        "author": "赵蕃",
        "content": "雨小宁论旱可濡，凉生但喜病微苏。\n归云返照当年句，落在君家我所无。",
        "dynasty": "宋",
        "collection_info": null
    },
    {
        "uuid": "a3cea7419bbcf812c92e4951e7bd785f",
        "title": "雨后口占简在伯二首  其二",
        "author": "赵蕃",
        "content": "蕉心待雨慵能展，柳叶非秋间自零。\n觅句政资闲草木，荒凉于此只空庭。",
        "dynasty": "宋",
        "collection_info": null
    },
    {
        "uuid": "aeaa42bc353509f044e632be07521d23",
        "title": "代书示逸二首  其一",
        "author": "赵蕃",
        "content": "风号窗外独株松，想汝看书趁晓钟。\n是我起行茅店月，御寒还觉欠茏茸。",
        "dynasty": "宋",
        "collection_info": null
    },
    {
        "uuid": "3627dedca308e83c16bfaab2c8f501eb",
        "title": "代书示逸二首  其二",
        "author": "赵蕃",
        "content": "别日纔留两月粮，况经裘葛变炎凉。\n未知别后端何似，不见寄来书一行。",
        "dynasty": "宋",
        "collection_info": null
    },
    {
        "uuid": "a2f976bd4bd42bb3fc4409bd8eb63c4f",
        "title": "雨中夜归闻两儿诵书偶成二绝幸明叔先生同赋以示之  其一",
        "author": "赵蕃",
        "content": "檐雨浪浪欲二更，短檠明火读书声。\n忆如汝大政如汝，一事无成今老生。",
        "dynasty": "宋",
        "collection_info": null
    },
    {
        "uuid": "292814ecc0cb2c0bed829b4535ea7e88",
        "title": "雨中夜归闻两儿诵书偶成二绝幸明叔先生同赋以示之  其二",
        "author": "赵蕃",
        "content": "家世无田事笔耕，五车精熟是收成。\n穷通有命吾何与，若若多惭短褐荣。",
        "dynasty": "宋",
        "collection_info": null
    },
    {
        "uuid": "764f3da2865b629daffbfdbab71bf5ff",
        "title": "同何叔信赴在伯之集醉甚既归得二绝句併呈  其一",
        "author": "赵蕃",
        "content": "醉裏狂歌君不嗔，知予嗜酒见天真。\n还家径卧寒窗底，要暖编麻更𬋖薪。",
        "dynasty": "宋",
        "collection_info": null
    },
    {
        "uuid": "033dccbf1991507ba2ee4e76f1a26331",
        "title": "同何叔信赴在伯之集醉甚既归得二绝句併呈  其二",
        "author": "赵蕃",
        "content": "已向剡溪衝夜雪，要从东阁问官梅。\n气豪湖海宁辞醉，老怯风霜祇自哀。",
        "dynasty": "宋",
        "collection_info": null
    },
    {
        "uuid": "ca98bf3f7194cbe8890af618dde0c6f7",
        "title": "予方作书招成父入山成父亦移书招予出县报以两绝  其一",
        "author": "赵蕃",
        "content": "阿连折简能招我，危坐哦诗正忆渠。\n不是下山防破戒，政缘抱病怯行舆。",
        "dynasty": "宋",
        "collection_info": null
    },
    {
        "uuid": "f3874b1fa4af19dd21826acea76cb910",
        "title": "予方作书招成父入山成父亦移书招予出县报以两绝  其二",
        "author": "赵蕃",
        "content": "乏食宁忧陈蔡厄，堆案自有班左书。\n不嫌荒寂肯来过，草径已教童子鉏。",
        "dynasty": "宋",
        "collection_info": null
    },
    {
        "uuid": "10f895e3355cb95b5a17c2d3a86400ff",
        "title": "招在伯",
        "author": "赵蕃",
        "content": "忽忽重阳今一月，菊花数朵见城根。\n前诗有约能从否，不厌张罗幸过门。",
        "dynasty": "宋",
        "collection_info": null
    },
    {
        "uuid": "cbe61ca46b716db2da72605aae353387",
        "title": "舟中独饮",
        "author": "赵蕃",
        "content": "已是支离百不禁，况堪多病苦相侵。\n村沽纵薄可不醉，梅半落时天政阴。",
        "dynasty": "宋",
        "collection_info": null
    },
    {
        "uuid": "4d923458c86a12a09887a79fc4f2641e",
        "title": "示曾耆英并其侄",
        "author": "赵蕃",
        "content": "伴我山行陈与吴，曾家父子更怜渠。\n武山碾得雪相似，来酌观山冰不如。",
        "dynasty": "宋",
        "collection_info": null
    },
    {
        "uuid": "b7ffc6a1bcdc96584ea6eecf2f73516f",
        "title": "雨过知津酒正潘元寿皆留饮漫兴绝句",
        "author": "赵蕃",
        "content": "杨柳依依洲渚深，驾言聊尔纵幽寻。\n不虞为子登临费，但约新诗好处吟。",
        "dynasty": "宋",
        "collection_info": null
    },
    {
        "uuid": "6bcc434717d79685fcbf0c47f03530fe",
        "title": "赠吴昴山人二首  其一",
        "author": "赵蕃",
        "content": "又是芳菲一番新，寂寥依旧去年贫。\n相看不用谈余事，且道逢迎有故人。",
        "dynasty": "宋",
        "collection_info": null
    },
    {
        "uuid": "40da912bdbb05eac1213ddd0fe9c32d9",
        "title": "赠吴昴山人二首  其二",
        "author": "赵蕃",
        "content": "君行足迹遍江南，我亦飘零老不堪。\n幸自尊中有醇酎，何妨醉倒又空谈。",
        "dynasty": "宋",
        "collection_info": null
    },
    {
        "uuid": "b7d941179cf9ac9f61717b0bcf0a08bb",
        "title": "答简审知",
        "author": "赵蕃",
        "content": "早起难胜上水寒，为君还復念湖滩。\n泥滑蹇馿难跨去，七言聊遣问平安。",
        "dynasty": "宋",
        "collection_info": null
    },
    {
        "uuid": "28731ddf71a82baf56bb15f6dd6e14c4",
        "title": "老卿携诗三篇来復答一首",
        "author": "赵蕃",
        "content": "闭门两日病不出，得句谁能就我哦。\n贫家尊酒可怜许，饮君宁得到无何。",
        "dynasty": "宋",
        "collection_info": null
    },
    {
        "uuid": "9085a929a1a8bc97b9d626b3f40ba714",
        "title": "曾相士约过意钓答以绝句",
        "author": "赵蕃",
        "content": "为竹作亭还斫竹，取诗名榜更题诗。\n归来十日未一往，聊待萧然雨后时。",
        "dynasty": "宋",
        "collection_info": null
    },
    {
        "uuid": "138f41abbdaba8afe0c4b64ce2f0a8f1",
        "title": "沅陵契丈用蕃将至辰州寄在伯兄韵作诗见属用韵奉答二首  其一",
        "author": "赵蕃",
        "content": "往日交游纔着我，近来酬唱喜添君。\n请君立拜诗坛将，容我閒寻茗椀勋。",
        "dynasty": "宋",
        "collection_info": null
    },
    {
        "uuid": "f2df00de84865b145be9a11e2799b5b7",
        "title": "沅陵契丈用蕃将至辰州寄在伯兄韵作诗见属用韵奉答二首  其二",
        "author": "赵蕃",
        "content": "能事岂工刀与笔，閒情聊付咏而觞。\n生前忧累须陶写，身后声名尽在亡。",
        "dynasty": "宋",
        "collection_info": null
    },
    {
        "uuid": "a6616844e7b2a7ab920b52e4ac2f0e66",
        "title": "仆有诗思成父辄知之而绝不肯道一语以二十八字戏赠",
        "author": "赵蕃",
        "content": "诗情鬰鬰见鬚眉，何意君能辄识之。\n目击道存真有得，傍观袖手岂非痴。",
        "dynasty": "宋",
        "collection_info": null
    },
    {
        "uuid": "0935fb692a8676f06cf8ec81ce7e0b4c",
        "title": "报谒徐大雅仁因以题赠三首  其一",
        "author": "赵蕃",
        "content": "好在东都孺子孙，壮年曾谒舍人门。\n祇今此道同终少，君独深藏耻自论。",
        "dynasty": "宋",
        "collection_info": null
    },
    {
        "uuid": "1c1804e6b0bc981b7672360d974f7dae",
        "title": "报谒徐大雅仁因以题赠三首  其二",
        "author": "赵蕃",
        "content": "我住东郊祇树园，无人肯顾席为门。\n多君用意非流俗，忙裏偷閒每见存。",
        "dynasty": "宋",
        "collection_info": null
    },
    {
        "uuid": "dc4fc0305c8bc2b62422870e64317611",
        "title": "报谒徐大雅仁因以题赠三首  其三",
        "author": "赵蕃",
        "content": "兰芽紫坼映青盆，杏蘂红深供佛瓶。\n何独春能归草木，看君已老鬓重青。",
        "dynasty": "宋",
        "collection_info": null
    },
    {
        "uuid": "921d9c7240613caa47eee45f352b45c3",
        "title": "赠许季升五首  其一",
        "author": "赵蕃",
        "content": "东都籍甚汝南许，人物尝更月旦评。\n后嗣流传齐一变，如今推步有知名。",
        "dynasty": "宋",
        "collection_info": null
    },
    {
        "uuid": "16e9b9d2cc2d2d41c2a2504a93d48bd8",
        "title": "赠许季升五首  其二",
        "author": "赵蕃",
        "content": "清江人物推陈谢，不减当年孔与刘。\n肯为赋诗仍作序，要明吾子乃儒流。",
        "dynasty": "宋",
        "collection_info": null
    },
    {
        "uuid": "82e44af55ab387af1c99ad0d8d18b262",
        "title": "赠许季升五首  其三",
        "author": "赵蕃",
        "content": "方朔人传是岁星，又云太白本长庚。\n如何未免饥欲死，亦有佯狂万里行。",
        "dynasty": "宋",
        "collection_info": null
    },
    {
        "uuid": "8d4ad089819379da4576f5e96049482e",
        "title": "赠许季升五首  其四",
        "author": "赵蕃",
        "content": "惶恐滩头一扁舟，桃花水涨如乘流。\n君来叩户喜欲倒，一问此行还遂不。",
        "dynasty": "宋",
        "collection_info": null
    },
    {
        "uuid": "0fc381af3142e419f26125e0aa6a19c7",
        "title": "赠许季升五首  其五",
        "author": "赵蕃",
        "content": "学诗自足致寒饥，更欲探求造化机。\n我坐一偏犹不免，君今两取是邪非。",
        "dynasty": "宋",
        "collection_info": null
    },
    {
        "uuid": "9d820667fd88b0b0fb699cb8e4bf4997",
        "title": "读公择箧中徐季益孙子进昆仲诗有怀其人因以题赠四首  其一",
        "author": "赵蕃",
        "content": "几年禅月閟灵栖，石磴崩摧仅可梯。\n谁遣诗人来借住，自应无饭只羹藜。",
        "dynasty": "宋",
        "collection_info": null
    },
    {
        "uuid": "e096b201057b8034c68a54620beada19",
        "title": "读公择箧中徐季益孙子进昆仲诗有怀其人因以题赠四首  其二",
        "author": "赵蕃",
        "content": "怪渠诗律自江西，曾把文章谒紫微。\n今日凄凉亦何甚，异方流转未能归。",
        "dynasty": "宋",
        "collection_info": null
    },
    {
        "uuid": "c78a7779a00b7027207d747641223a41",
        "title": "读公择箧中徐季益孙子进昆仲诗有怀其人因以题赠四首  其三",
        "author": "赵蕃",
        "content": "囊有清诗无一钱，夜窗翻倒谩妨眠。\n荆溪溪上长回首，不见音书已二年。",
        "dynasty": "宋",
        "collection_info": null
    },
    {
        "uuid": "fff0c0c21d85a742cdf3398e64031406",
        "title": "读公择箧中徐季益孙子进昆仲诗有怀其人因以题赠四首  其四",
        "author": "赵蕃",
        "content": "我贫犹说在有贫，覊旅如君更感人。\n强道诗工能泣鬼，未如钱伙可通神。",
        "dynasty": "宋",
        "collection_info": null
    },
    {
        "uuid": "cf4ebeeb54b16e570e0e91e9b7f828ec",
        "title": "再赠",
        "author": "赵蕃",
        "content": "众醉纷纷忌独醒，也思放意遣沈冥。\n斗牛用事无庸问，为问何年用酒星。",
        "dynasty": "宋",
        "collection_info": null
    },
    {
        "uuid": "c8de0a9c4cfbece581f7256e919d127a",
        "title": "赠别耆英二首  其一",
        "author": "赵蕃",
        "content": "学诗曾及谢玄晖，传授应同一唯归。\n旧宅纵荒书故在，不妨幽僻借僧扉。",
        "dynasty": "宋",
        "collection_info": null
    },
    {
        "uuid": "f83dc1ee9006ab24f5b5a7645ece45d5",
        "title": "赠别耆英二首  其二",
        "author": "赵蕃",
        "content": "忆我移官惶恐滩，肯来徒步不为难。\n颇亦念君家四壁，囊中羞涩但频看。",
        "dynasty": "宋",
        "collection_info": null
    },
    {
        "uuid": "d348f36e4f79d6fe9a792da5ca4f6ad1",
        "title": "宜春道中赠邢公昭二首  其一",
        "author": "赵蕃",
        "content": "清江台上读君诗，颇欲相从慰所思。\n何意昌山夜止宿，忽成风雨对床期。",
        "dynasty": "宋",
        "collection_info": null
    },
    {
        "uuid": "3d3caf811b8c89debe10324053cdb173",
        "title": "宜春道中赠邢公昭二首  其二",
        "author": "赵蕃",
        "content": "问君家在离骚国，句裏应含兰芷香。\n邂逅宜春须小住，要期倾倒锦为囊。",
        "dynasty": "宋",
        "collection_info": null
    },
    {
        "uuid": "82e71ef409219c1986f08fdd322e85fa",
        "title": "斯远兄入城见使君郎中且谒尚书韩先生提属李丈题诗以赠四首  其一",
        "author": "赵蕃",
        "content": "雨后乘流绝快哉，眼中无适不诗材。\n诗成去觅骑鲸李，衔袖探将一笑开。",
        "dynasty": "宋",
        "collection_info": null
    },
    {
        "uuid": "5dead780d4af2f85fe2506a139b77e27",
        "title": "斯远兄入城见使君郎中且谒尚书韩先生提属李丈题诗以赠四首  其二",
        "author": "赵蕃",
        "content": "南涧先生归几时，南溪如泛未传诗。\n君行为我殷勤录，并问茶山僧乞碑。",
        "dynasty": "宋",
        "collection_info": null
    },
    {
        "uuid": "28027a7eb8c065a76bb0bc2a605e85f2",
        "title": "斯远兄入城见使君郎中且谒尚书韩先生提属李丈题诗以赠四首  其三",
        "author": "赵蕃",
        "content": "永嘉别驾从渠说，为说钱晁好夙通。\n聊以吾云卜吾子，傥贤吾亦出蒿蓬。",
        "dynasty": "宋",
        "collection_info": null
    },
    {
        "uuid": "ed98d61f984930cd1ede76e70869cc3f",
        "title": "斯远兄入城见使君郎中且谒尚书韩先生提属李丈题诗以赠四首  其四",
        "author": "赵蕃",
        "content": "上饶耆旧无曾吕，月旦多称李德翁。\n闻道二难真顿有，盖公堂下求盍通。",
        "dynasty": "宋",
        "collection_info": null
    },
    {
        "uuid": "71aaf512907db1ef894e5ea9873ee013",
        "title": "余客长沙寒热骤作其证未分理掾次律张君为致医王生述治之药与病合两日愈作七言二韵诗二首赠之  其一",
        "author": "赵蕃",
        "content": "士不知闻未易轻，问医谁復话君名。\n殷勤多谢长沙掾，为我致之分死生。",
        "dynasty": "宋",
        "collection_info": null
    },
    {
        "uuid": "6c99cd398d270282969fe16c86fff8cc",
        "title": "余客长沙寒热骤作其证未分理掾次律张君为致医王生述治之药与病合两日愈作七言二韵诗二首赠之  其二",
        "author": "赵蕃",
        "content": "频能通汗信柴胡，亦是于君想报珠。\n传闻治𠻳更多活，岂止飘零一老夫。",
        "dynasty": "宋",
        "collection_info": null
    },
    {
        "uuid": "77a92549f916ee138da8b74c943cc5c3",
        "title": "次韵斯远见过三首  其一",
        "author": "赵蕃",
        "content": "形影相随一病身，穷愁忽忽又经春。\n为传车辙来何自，知是君存寂寞滨。",
        "dynasty": "宋",
        "collection_info": null
    },
    {
        "uuid": "991abdb52bff69d0d26fa9332bab7cea",
        "title": "次韵斯远见过三首  其二",
        "author": "赵蕃",
        "content": "语到蝉连自不休，吾曹岂亦固相求。\n望穷云谷云深处，共约骖羸向晚秋。",
        "dynasty": "宋",
        "collection_info": null
    },
    {
        "uuid": "6bfc4c32f026ad2ae8c9d101c8d43cd7",
        "title": "次韵斯远见过三首  其三",
        "author": "赵蕃",
        "content": "四山一夜雨连明，岂料新晴顿得成。\n还往自兹宁可计，要须留句当题名。",
        "dynasty": "宋",
        "collection_info": null
    },
    {
        "uuid": "31fee2634af863f7341d8471d58ab887",
        "title": "次韵杨廷秀太和万安道中所寄七首  其一",
        "author": "赵蕃",
        "content": "记得诗来半说花，不言长道苦风沙。\n知公不薄峤南使，政似昔人何以家。",
        "dynasty": "宋",
        "collection_info": null
    },
    {
        "uuid": "af41a19000c2e2659d9806816952edf4",
        "title": "次韵杨廷秀太和万安道中所寄七首  其二",
        "author": "赵蕃",
        "content": "爱竹知人忆故山，食贫过午尚悬箪。\n长篇乞与小诗并，要似韩豪东野寒。",
        "dynasty": "宋",
        "collection_info": null
    },
    {
        "uuid": "2ded8232ea2b055a638d1f6fdee730d0",
        "title": "次韵杨廷秀太和万安道中所寄七首  其三",
        "author": "赵蕃",
        "content": "旧说洛阳天地中，遂令北客病南风。\n只今政教通南粤，亦有大寒桑树红。",
        "dynasty": "宋",
        "collection_info": null
    },
    {
        "uuid": "acfcc37625e0021ab4a916e27f37883c",
        "title": "次韵杨廷秀太和万安道中所寄七首  其四",
        "author": "赵蕃",
        "content": "几欲裁诗託便风，苦惭别后欠新功。\n何时寄我广南作，压倒蕉黄荔子红。",
        "dynasty": "宋",
        "collection_info": null
    },
    {
        "uuid": "a599e39359f518ab6fc7476dc3736218",
        "title": "次韵杨廷秀太和万安道中所寄七首  其五",
        "author": "赵蕃",
        "content": "先生力学自诚明，忠信今知蛮貊行。\n忆昔韩苏两仙伯，海成冬市况融晴。",
        "dynasty": "宋",
        "collection_info": null
    },
    {
        "uuid": "a04cda61c76a7b4ca510ea41bf34bf2f",
        "title": "次韵杨廷秀太和万安道中所寄七首  其六",
        "author": "赵蕃",
        "content": "几为年华叹物华，只今结束定还家。\n且看垂发江边树，未问长安一日花。",
        "dynasty": "宋",
        "collection_info": null
    },
    {
        "uuid": "853e69456d73f8f744f4acd215e051e2",
        "title": "次韵杨廷秀太和万安道中所寄七首  其七",
        "author": "赵蕃",
        "content": "莫为趋朝亟载脂，小令羸瘠长肤肌。\n帝城书疏旧不入，何有画图传荔枝。",
        "dynasty": "宋",
        "collection_info": null
    },
    {
        "uuid": "c4295fdef688385abd12885098be3fe0",
        "title": "次王照邻韵二首  其一",
        "author": "赵蕃",
        "content": "长年未省厌长病，一暑方憎又一春。\n把卷颇思亲玉雪，出门无那苦埃尘。",
        "dynasty": "宋",
        "collection_info": null
    },
    {
        "uuid": "54a40d965c287da3bc2a3508da71b1c1",
        "title": "次王照邻韵二首  其二",
        "author": "赵蕃",
        "content": "虚憍徒恃井陉归，空壁争趋汉鼓旗。\n少不如人当自笑，况于心在力疲时。",
        "dynasty": "宋",
        "collection_info": null
    },
    {
        "uuid": "fad50b769e7da8102322d012e4f98ecf",
        "title": "曾裘父寄二绝併呈审知一再次韵前以寄曾后寄审知四首  其一",
        "author": "赵蕃",
        "content": "向来共和有羊何，今见公才十倍过。\n可念此身如垢镜，要须着手为揩磨。",
        "dynasty": "宋",
        "collection_info": null
    },
    {
        "uuid": "717fb80059c243b4c2d8f7d3c949190d",
        "title": "曾裘父寄二绝併呈审知一再次韵前以寄曾后寄审知四首  其二",
        "author": "赵蕃",
        "content": "纷纷竞说杜陵翁，此老真能数百容。\n我亦几同叶公好，骇然今日见真龙。",
        "dynasty": "宋",
        "collection_info": null
    },
    {
        "uuid": "50cfdf4a0206e8927f44bc20a17da949",
        "title": "曾裘父寄二绝併呈审知一再次韵前以寄曾后寄审知四首  其三",
        "author": "赵蕃",
        "content": "安否别来端若何，尺书可是雁无过。\n南丰惠我新诗什，亦復怀君旧琢磨。",
        "dynasty": "宋",
        "collection_info": null
    },
    {
        "uuid": "2cc7fd595d19acdf8b6d12043f360cd7",
        "title": "曾裘父寄二绝併呈审知一再次韵前以寄曾后寄审知四首  其四",
        "author": "赵蕃",
        "content": "南丰鬓髮已如翁，子盖他时冰雪容。\n长少结交端有道，我凡何处滥登龙。",
        "dynasty": "宋",
        "collection_info": null
    },
    {
        "uuid": "836dac80361728005fd8a2b417958aca",
        "title": "七月六夜闻雨寄怀钦止斯远而玉山使来亦得斯远六月十五日怀去年夜雨之绝句復次韵以报",
        "author": "赵蕃",
        "content": "夜闻檐雨忆年时，亦復思君近寄诗。\n开卷忽来同此作，信知神合但形离。",
        "dynasty": "宋",
        "collection_info": null
    },
    {
        "uuid": "8ad63d92e93dd759b1286a019cb073e9",
        "title": "次韵成父二首  其一",
        "author": "赵蕃",
        "content": "离居想见泊无娱，肯惮尻为上下舆。\n一见故怜无可语，要知终胜百函书。",
        "dynasty": "宋",
        "collection_info": null
    },
    {
        "uuid": "bea6e1399b81f0dd1db9e95edfb70de6",
        "title": "次韵成父二首  其二",
        "author": "赵蕃",
        "content": "苦爱香醪似蜜甜，旧如杜老意拳拳。\n而今已作渊明止，别意欲醺醒重怜。",
        "dynasty": "宋",
        "collection_info": null
    },
    {
        "uuid": "19761c9183765a744de1bc65439f9f4d",
        "title": "次韵审知十三日四绝  其一",
        "author": "赵蕃",
        "content": "起看山月堕金盆，不料阴晴忽异门。\n我亦忍饥无復睡，绝怜甑倒又空樽。",
        "dynasty": "宋",
        "collection_info": null
    },
    {
        "uuid": "825ee8a774a3ad1adab6cd8c0c6727ba",
        "title": "次韵审知十三日四绝  其二",
        "author": "赵蕃",
        "content": "咫尺相望得步过，忽然一雨阻山河。\n兴来径欲寻君去，数问溪流退几多。",
        "dynasty": "宋",
        "collection_info": null
    },
    {
        "uuid": "2f2dc15a7d89267f3beb662a90249fea",
        "title": "次韵审知十三日四绝  其三",
        "author": "赵蕃",
        "content": "尺水真成起丈波，水南水北断经过。\n几思落笔题观涨，却恨诗材本不多。",
        "dynasty": "宋",
        "collection_info": null
    },
    {
        "uuid": "5635e46e72f3ff617e30cfb3887f9740",
        "title": "次韵审知十三日四绝  其四",
        "author": "赵蕃",
        "content": "连朝风雨已如秋，颇念林园柿栗收。\n谩说为生鄙计算，迩来盐米屡关忧。",
        "dynasty": "宋",
        "collection_info": null
    },
    {
        "uuid": "d63021500a701abe841ddb308299794c",
        "title": "次韵衡州先生岁除前三日席上两绝句  其一",
        "author": "赵蕃",
        "content": "青山着雪倍增妍，青草掀泥浩莫边。\n便觉欣荣似春日，不知凋落是残年。",
        "dynasty": "宋",
        "collection_info": null
    },
    {
        "uuid": "61f70eb88ca975e4dfb45ef6965946c5",
        "title": "次韵衡州先生岁除前三日席上两绝句  其二",
        "author": "赵蕃",
        "content": "非无旷野堪犂具，亦有清江可钓丝。\n为底崎岖衡岳路，良由寐寤竹斋时。",
        "dynasty": "宋",
        "collection_info": null
    },
    {
        "uuid": "2b75d54168e13d96d0cefa2a3863c1fa",
        "title": "次韵斯远雨过彦章併属彦章二首  其一",
        "author": "赵蕃",
        "content": "闻君访隠晓衝泥，竹尽林峦入稻畦。\n我亦有怀思并辙，不堪馿蹇更牛罢。",
        "dynasty": "宋",
        "collection_info": null
    },
    {
        "uuid": "162174fe966e45c80281f3805b51e34a",
        "title": "次韵斯远雨过彦章併属彦章二首  其二",
        "author": "赵蕃",
        "content": "老去篇章耻未穷，力耕岂谓岁能逢。\n切磋政尔须公等，户牖多开恐妄从。",
        "dynasty": "宋",
        "collection_info": null
    },
    {
        "uuid": "57b97f720f9668f7227480bb3cd0fbeb",
        "title": "昭礼在虞山与予分路昭礼举王光远在庐山别周元翁明朝山北山南路各自逢人说胜游之句昭礼用此意作诗因亦次韵二首  其一",
        "author": "赵蕃",
        "content": "昔年挂席过江州，曾为庐山尽日留。\n断句得君相举似，夜窗应復梦成游。",
        "dynasty": "宋",
        "collection_info": null
    },
    {
        "uuid": "011d5726c221cfce2eda68c20924a8d7",
        "title": "昭礼在虞山与予分路昭礼举王光远在庐山别周元翁明朝山北山南路各自逢人说胜游之句昭礼用此意作诗因亦次韵二首  其二",
        "author": "赵蕃",
        "content": "人物君非第一流，周南底事叹淹留。\n清名所得盖多矣，骑鹤扬州有是不。",
        "dynasty": "宋",
        "collection_info": null
    },
    {
        "uuid": "82d20b6168a9db103eed94c76702f5c8",
        "title": "次韵斯远二十六日三绝  其一",
        "author": "赵蕃",
        "content": "几欲收声效不鸣，恶同鸠辈管阴晴。\n有时触拨无穷景，又遣新诗取次成。",
        "dynasty": "宋",
        "collection_info": null
    },
    {
        "uuid": "9d0fb56682b8f2be2923f410c0676609",
        "title": "次韵斯远二十六日三绝  其二",
        "author": "赵蕃",
        "content": "佣贩人人有阖庐，借居如我绝无娱。\n书无厚禄庸何叹，頼尔诗能数起予。",
        "dynasty": "宋",
        "collection_info": null
    },
    {
        "uuid": "a6a46cd40e780c48703619aba72a4463",
        "title": "次韵斯远二十六日三绝  其三",
        "author": "赵蕃",
        "content": "春风去我孰能留，寒疾闻君顿已瘳。\n示以斜斜并整整，故知莫莫復休休。",
        "dynasty": "宋",
        "collection_info": null
    },
    {
        "uuid": "65665668ffee250c04a8f04fdfd1d1ac",
        "title": "次韵衡州先生除夕绝句",
        "author": "赵蕃",
        "content": "怀抱因公得好开，鬓须嗟我怕年来。\n敲门既辱频传句，守岁仍呼共引杯。",
        "dynasty": "宋",
        "collection_info": null
    },
    {
        "uuid": "2c488fa7e819252c205dae6e98d5a257",
        "title": "次韵见可书示二绝併以送行  其一",
        "author": "赵蕃",
        "content": "鹭立长滩本为饥，水深鱼没定奚为。\n何如烟雨青林畔，漠漠冥冥纵所之。",
        "dynasty": "宋",
        "collection_info": null
    },
    {
        "uuid": "37ce8bf2f583a06128faa074b9dddb5c",
        "title": "次韵见可书示二绝併以送行  其二",
        "author": "赵蕃",
        "content": "诗材画笔本同姿，造物嗔人可怨饥。\n行橐君无叹悬磬，褐衣我亦欠絇丝。",
        "dynasty": "宋",
        "collection_info": null
    },
    {
        "uuid": "60424371a7b084b98d81ace920b61975",
        "title": "次韵元衡两绝句  其一",
        "author": "赵蕃",
        "content": "倦游如此不嗟穷，醉眼犹能远送鸿。\n笑我老无湖海气，但思疆理事南东。",
        "dynasty": "宋",
        "collection_info": null
    },
    {
        "uuid": "4560729ff37fa495a3479f689a7861b1",
        "title": "次韵元衡两绝句  其二",
        "author": "赵蕃",
        "content": "旧说诗坛不可攀，岂期于此得窥斑。\n茫茫世事催人别，数见犹期数日閒。",
        "dynasty": "宋",
        "collection_info": null
    },
    {
        "uuid": "901e22c94b1a4689df84104d2b9ee46a",
        "title": "次韵唐与文驿驰代简二绝句  其一",
        "author": "赵蕃",
        "content": "西去曾悲鸟道沿，东来又骇畏途鞭。\n如何一舸西江上，放溜乘风不用牵。",
        "dynasty": "宋",
        "collection_info": null
    },
    {
        "uuid": "4bfa4ab2851c96585e524428ef27b72f",
        "title": "次韵唐与文驿驰代简二绝句  其二",
        "author": "赵蕃",
        "content": "别日常多见愈亲，立谈已觉澣车尘。\n诗成两地嗟何及，明月相同影伴身。",
        "dynasty": "宋",
        "collection_info": null
    },
    {
        "uuid": "0d311debc804ecfb10371d2ec26a1ac9",
        "title": "见梁检法书怀八绝句于广文尉曹处次韵  其一",
        "author": "赵蕃",
        "content": "文力纵横昔未窥，每闻二子说襟期。\n来朝借得新诗卷，起我閒窗病酒时。",
        "dynasty": "宋",
        "collection_info": null
    },
    {
        "uuid": "2f950120ed0a59598a47a083fdb4ceec",
        "title": "见梁检法书怀八绝句于广文尉曹处次韵  其二",
        "author": "赵蕃",
        "content": "醉眠欹侧似乘舠，飒飒溪风吹鬓毛。\n颇念乘流觅归路，兀然惊起遇滩高。",
        "dynasty": "宋",
        "collection_info": null
    },
    {
        "uuid": "ecb451613348d46dc4d2e47cd683618c",
        "title": "见梁检法书怀八绝句于广文尉曹处次韵  其三",
        "author": "赵蕃",
        "content": "修眉画就莫求工，自昔常闻妬入宫。\n不为无人芳自吐，也胜能白又能红。",
        "dynasty": "宋",
        "collection_info": null
    },
    {
        "uuid": "320c7871d13702bbd5f3d4fa2c02ac6b",
        "title": "见梁检法书怀八绝句于广文尉曹处次韵  其四",
        "author": "赵蕃",
        "content": "汉诏元从漏网宽，可将数罟作惊澜。\n幕中有此贤从事，我亦他时逭免冠。",
        "dynasty": "宋",
        "collection_info": null
    },
    {
        "uuid": "7c423acabac62f458a40e941f7ccd92e",
        "title": "见梁检法书怀八绝句于广文尉曹处次韵  其五",
        "author": "赵蕃",
        "content": "山行难得上天梯，舟泛还忧水路迷。\n忆我故栖何许在，玉为山下是冰溪。",
        "dynasty": "宋",
        "collection_info": null
    },
    {
        "uuid": "cf791d3115279a5a7facc9fb3ac79b8b",
        "title": "见梁检法书怀八绝句于广文尉曹处次韵  其六",
        "author": "赵蕃",
        "content": "辞好曾闻喻色丝，那知妙处本天姿。\n若穷句法源流远，曾见梅山唱和诗。",
        "dynasty": "宋",
        "collection_info": null
    },
    {
        "uuid": "7e072ed819665a60227178b237a88fb5",
        "title": "见梁检法书怀八绝句于广文尉曹处次韵  其七",
        "author": "赵蕃",
        "content": "中圣流风久未寒，渺然何但酒肠宽。\n渠诗下笔如山峡，我思攀危上七盘。",
        "dynasty": "宋",
        "collection_info": null
    },
    {
        "uuid": "af27c225b3b547680952facfd004c3bf",
        "title": "见梁检法书怀八绝句于广文尉曹处次韵  其八",
        "author": "赵蕃",
        "content": "傥欲昌身诗莫昌，折腰也莫嘆凄凉。\n上书假传非无例，慷慨相期入皂囊。",
        "dynasty": "宋",
        "collection_info": null
    },
    {
        "uuid": "749945a9fb73cf0ff22111b41f894cec",
        "title": "次韵斯远十六日见简",
        "author": "赵蕃",
        "content": "忽来叩户新诗句，谓我将行可自疎。\n蹔向沅湘采兰芷，扶疎终亦爱吾庐。",
        "dynasty": "宋",
        "collection_info": null
    },
    {
        "uuid": "a65cca460aab30d33d6989582d460cd4",
        "title": "次韵伯元季奕送成父因以见寄五绝句  其一",
        "author": "赵蕃",
        "content": "几欲因人与问安，南来不见信州船。\n细思人世孰为别，明月相望同一天。",
        "dynasty": "宋",
        "collection_info": null
    },
    {
        "uuid": "e558d349ea6a202568d979fb38b11dc6",
        "title": "次韵伯元季奕送成父因以见寄五绝句  其二",
        "author": "赵蕃",
        "content": "句裏兴怀快阁晴，独登长是费幽吟。\n有兴能来故差易，真愁回棹似山阴。",
        "dynasty": "宋",
        "collection_info": null
    },
    {
        "uuid": "778eb2c5d60741bec3b5fe2a830824ef",
        "title": "次韵伯元季奕送成父因以见寄五绝句  其三",
        "author": "赵蕃",
        "content": "轻薄纷纷覆手空，两家交契百年中。\n要折青兰为远赠，同心更助服之衷。",
        "dynasty": "宋",
        "collection_info": null
    },
    {
        "uuid": "37c98501a37bc5ff137c1010c59a996f",
        "title": "次韵伯元季奕送成父因以见寄五绝句  其四",
        "author": "赵蕃",
        "content": "懒性作书非所便，忆君回首漫悠然。\n如闻有弟忽相觅，復道诗简见附船。",
        "dynasty": "宋",
        "collection_info": null
    },
    {
        "uuid": "90eb6a4ed77910e0b7419628b0a7ce65",
        "title": "次韵伯元季奕送成父因以见寄五绝句  其五",
        "author": "赵蕃",
        "content": "秋之为气已堪悲，那对掺掺旧补衣。\n为报君家小儿子，见时苍白莫言非。",
        "dynasty": "宋",
        "collection_info": null
    },
    {
        "uuid": "98477db8ef51ea76a5aadfaca499b7f8",
        "title": "次韵李袁州绝句七首  其一",
        "author": "赵蕃",
        "content": "深林尽处背浮图，却悔舆篮不跨馿。\n珍重病僧留别语，晦庵去后亦来无。",
        "dynasty": "宋",
        "collection_info": null
    },
    {
        "uuid": "a4c185984664e3b7d6743d44697bcb24",
        "title": "次韵李袁州绝句七首  其二",
        "author": "赵蕃",
        "content": "路从迫窄因山转，喜见临歧释子庵。\n野茗柏香俱不恶，老松高竹更相参。",
        "dynasty": "宋",
        "collection_info": null
    },
    {
        "uuid": "d8da416107f9476cb207b2d0f26ffa94",
        "title": "次韵李袁州绝句七首  其三",
        "author": "赵蕃",
        "content": "山僧见客苦多惊，问我何时復此行。\n笑指壁间旧留句，继题曾辱老先生。",
        "dynasty": "宋",
        "collection_info": null
    },
    {
        "uuid": "530d3dcfea612fa395c447223e278b6f",
        "title": "次韵李袁州绝句七首  其四",
        "author": "赵蕃",
        "content": "先生句法从江夏，今代词人孰比肩。\n戏出小诗还会否，要收万斛作泓泉。",
        "dynasty": "宋",
        "collection_info": null
    },
    {
        "uuid": "bb8006fe14970b854232600f07ef2dc1",
        "title": "次韵李袁州绝句七首  其五",
        "author": "赵蕃",
        "content": "崧庵视我亦诸孙，已矣无从作九原。\n每听先生谈旧事，怳如秉烛对羌村。",
        "dynasty": "宋",
        "collection_info": null
    },
    {
        "uuid": "852526e627ca940093d3c8f0a2ca52bf",
        "title": "次韵李袁州绝句七首  其六",
        "author": "赵蕃",
        "content": "先生对宅投金濑，林壑要从东野分。\n便觅余閒访吾舅，郊居赋就比凌云。",
        "dynasty": "宋",
        "collection_info": null
    },
    {
        "uuid": "3c06a1f0a480978da172c5b4cc6fa0e2",
        "title": "次韵李袁州绝句七首  其七",
        "author": "赵蕃",
        "content": "传闻起柂祇数日，引领白云犹在天。\n试问今谁满台阁，顾令是老落林泉。",
        "dynasty": "宋",
        "collection_info": null
    },
    {
        "uuid": "8a48d3cf7bd65c0a530f340e562ddfba",
        "title": "奉寄斯远兼属文鼎处州子永提属五首  其一",
        "author": "赵蕃",
        "content": "吟诗日日数梅花，梅向飘零我返家。\n尚有北枝堪点检，君舟已泊岸头沙。",
        "dynasty": "宋",
        "collection_info": null
    },
    {
        "uuid": "e9ec33714d18df70e4b1853928249edd",
        "title": "奉寄斯远兼属文鼎处州子永提属五首  其二",
        "author": "赵蕃",
        "content": "水南佳处说吾州，塔庙相高竹树幽。\n落尽梅花雨方暗，垫巾无藉一来游。",
        "dynasty": "宋",
        "collection_info": null
    },
    {
        "uuid": "c0be79cf95b8dc91f88378ab80aef579",
        "title": "奉寄斯远兼属文鼎处州子永提属五首  其三",
        "author": "赵蕃",
        "content": "两贤堂下竹参天，雨后涓涓陆子泉。\n耆书难忘是曾吕，逸遗更取孟郊篇。",
        "dynasty": "宋",
        "collection_info": null
    },
    {
        "uuid": "6d8dd9cc978b37a4c24e372f3fa7bc9e",
        "title": "奉寄斯远兼属文鼎处州子永提属五首  其四",
        "author": "赵蕃",
        "content": "几向余干觅介庵，骑鲸已去不容骖。\n流风付与南池主，何日约君相就谈。",
        "dynasty": "宋",
        "collection_info": null
    },
    {
        "uuid": "cba4fa983dbb86b3a76d35e91e90e8df",
        "title": "奉寄斯远兼属文鼎处州子永提属五首  其五",
        "author": "赵蕃",
        "content": "闻道当年五色裘，飘然又入帝王州。\n烦君一为问行李，早晚遣诗相报投。",
        "dynasty": "宋",
        "collection_info": null
    },
    {
        "uuid": "13494a20b33b77c285342b849054fc9a",
        "title": "寄文叔且问畏知近讯五首  其一",
        "author": "赵蕃",
        "content": "胸中何止五车书，记诵张巡恐不如。\n有意词科不难中，掖垣谏省政须渠。",
        "dynasty": "宋",
        "collection_info": null
    },
    {
        "uuid": "4e8daefc44d88170895e438f9ff7a94f",
        "title": "寄文叔且问畏知近讯五首  其二",
        "author": "赵蕃",
        "content": "左手持螯快引杯，诵诗屑屑吐琼瑰。\n清游晚上僊林阁，平揖森檐玉万堆。",
        "dynasty": "宋",
        "collection_info": null
    },
    {
        "uuid": "1aaddc740b2ec894d9f65adc2c43ebe9",
        "title": "寄文叔且问畏知近讯五首  其三",
        "author": "赵蕃",
        "content": "醉裏挥毫君不嗔，平生嗜酒见天真。\n离觞曾为黄花满，别日行看梅又新。",
        "dynasty": "宋",
        "collection_info": null
    },
    {
        "uuid": "c3103a45bc985af5d65cbdc3dbde5365",
        "title": "寄文叔且问畏知近讯五首  其四",
        "author": "赵蕃",
        "content": "去年犯雪到西湖，眼见梅花玉立孤。\n今岁定无牢落嘆，君诗清绝似林逋。",
        "dynasty": "宋",
        "collection_info": null
    },
    {
        "uuid": "4810e22ad9d86e13c9aeffd614ff5018",
        "title": "寄文叔且问畏知近讯五首  其五",
        "author": "赵蕃",
        "content": "近来周子绝无书，目断西江双鲤鱼。\n出处不应违素志，君如得来我归欤。",
        "dynasty": "宋",
        "collection_info": null
    },
    {
        "uuid": "4684e82bd4ef95973fe7e0bb7874bf03",
        "title": "寄刘凝远峦四首  其一",
        "author": "赵蕃",
        "content": "旧来人物数诸刘，公更诗名盖几州。\n新贵祇今多故旧，先生宁久滞瓜丘。",
        "dynasty": "宋",
        "collection_info": null
    },
    {
        "uuid": "b4e0aace1bdd89a12647ceb8df9b116e",
        "title": "寄刘凝远峦四首  其二",
        "author": "赵蕃",
        "content": "曾因下座识元龙，深觊归途得款从。\n顾我殊非黄叔度，多君不愧郭林宗。",
        "dynasty": "宋",
        "collection_info": null
    },
    {
        "uuid": "10a25da63d02ec0b3ef3c1375e4443ba",
        "title": "寄刘凝远峦四首  其三",
        "author": "赵蕃",
        "content": "少陵衣钵在涪翁，传述东莱得正宗。\n闻道曾经亲授记，不求印可谁更从。",
        "dynasty": "宋",
        "collection_info": null
    },
    {
        "uuid": "d6143b369224abf277e055633d83255e",
        "title": "寄刘凝远峦四首  其四",
        "author": "赵蕃",
        "content": "一生已分阻长饥，轻薄羞随造化儿。\n远寄微言作君寿，无盐何敢突西施。",
        "dynasty": "宋",
        "collection_info": null
    },
    {
        "uuid": "81677c584b88c90f983a0a63a4e40a8f",
        "title": "寄潘恭叔曾幼度三首  其一",
        "author": "赵蕃",
        "content": "一冬风雪苦多寒，春至冰霜更积攒。\n咫尺端如隔千里，况于楚粤路漫漫。",
        "dynasty": "宋",
        "collection_info": null
    },
    {
        "uuid": "8fff419a69e86633e69b36b5025fa43e",
        "title": "寄潘恭叔曾幼度三首  其二",
        "author": "赵蕃",
        "content": "去岁附书并附诗，自吴适粤至何时。\n殷勤再觅铜鱼使，傥不沉浮敢恨迟。",
        "dynasty": "宋",
        "collection_info": null
    },
    {
        "uuid": "fe3e8d6c2569f1bc901a009ca7963da9",
        "title": "寄潘恭叔曾幼度三首  其三",
        "author": "赵蕃",
        "content": "天将绝境付奇才，万里飘零莫自哀。\n不尔如何吾幼度，鬰孤台又粤王台。",
        "dynasty": "宋",
        "collection_info": null
    },
    {
        "uuid": "e612720346203cc827f9024443c8ded5",
        "title": "寄毕叔文二首  其一",
        "author": "赵蕃",
        "content": "小园春物比如何，想见花稠草作窠。\n老去不能知许事，顾怀修碧可磨挲。",
        "dynasty": "宋",
        "collection_info": null
    },
    {
        "uuid": "3ba3a6b786c0dfe6d62e9ef9ff2cf7ec",
        "title": "寄毕叔文二首  其二",
        "author": "赵蕃",
        "content": "闷甚长须酒破除，酒能作病又何如。\n故人欲问春来趣，多病还于酒醆疎。",
        "dynasty": "宋",
        "collection_info": null
    },
    {
        "uuid": "1264b989034208f59f5522f811bc4e51",
        "title": "全真以斯远所寄文卷后夜赋两绝句元韵作诗寄斯远蕃同之  其一",
        "author": "赵蕃",
        "content": "甘林彼美露初团，纵小犹堪白玉盘。\n叹息菊黄虽可待，孤根失所漫荒寒。",
        "dynasty": "宋",
        "collection_info": null
    },
    {
        "uuid": "6513c1a48996a762f5b9402d0d8cb2d1",
        "title": "全真以斯远所寄文卷后夜赋两绝句元韵作诗寄斯远蕃同之  其二",
        "author": "赵蕃",
        "content": "行时取别太匆匆，别后经怀数载中。\n頼有书函与文卷，不然何地可闻风。",
        "dynasty": "宋",
        "collection_info": null
    },
    {
        "uuid": "759e0627a9464841f82a46bd988db854",
        "title": "寄逸",
        "author": "赵蕃",
        "content": "思隠今年竹几竿，因人畧不报平安。\n门东叫认真痴绝，但有书来说饱餐。",
        "dynasty": "宋",
        "collection_info": null
    },
    {
        "uuid": "4ff93f9f8f783d0e832f6e352bced5c0",
        "title": "代书寄成父",
        "author": "赵蕃",
        "content": "已作南山半月留，欲行更復待新秋。\n不知几日潮当发，可及沙头一醉不。",
        "dynasty": "宋",
        "collection_info": null
    },
    {
        "uuid": "2f873782bc5ba622098be03e3d25bd57",
        "title": "寄李叔器兼寄毛伯明张王臣康叔临三首  其一",
        "author": "赵蕃",
        "content": "春水满时春草生，春风日日上江亭。\n苹花采得从谁寄，空送沅湘入洞庭。",
        "dynasty": "宋",
        "collection_info": null
    },
    {
        "uuid": "2c00456e51a4e598d49947274377dbcb",
        "title": "寄李叔器兼寄毛伯明张王臣康叔临三首  其二",
        "author": "赵蕃",
        "content": "洞庭拍拍浸君山，亭对君山君闭关。\n胜日想多文会友，定应怜我在荆蛮。",
        "dynasty": "宋",
        "collection_info": null
    },
    {
        "uuid": "6b70e2efc23ec51fdf94a7a947fd2fb5",
        "title": "寄李叔器兼寄毛伯明张王臣康叔临三首  其三",
        "author": "赵蕃",
        "content": "向来相别恨匆匆，别復长思讲学功。\n江水无由致双鲤，春风又是起归鸿。",
        "dynasty": "宋",
        "collection_info": null
    },
    {
        "uuid": "4b5604a6f8c9fcd3eb86eadfbb1adf25",
        "title": "寄林敏夫二首  其一",
        "author": "赵蕃",
        "content": "闻说君家家具区，秋风应熟季鹰鲈。\n虽云祸福有倚伏，要是知几失早图。",
        "dynasty": "宋",
        "collection_info": null
    },
    {
        "uuid": "364f4ec19a58a66304082d75e9f3f300",
        "title": "寄林敏夫二首  其二",
        "author": "赵蕃",
        "content": "吴江应已落丹枫，况说枫桥半夜钟。\n想见归心成日日，暮云如我忆江东。",
        "dynasty": "宋",
        "collection_info": null
    },
    {
        "uuid": "bfc12cd4fbf7643c34fcacd9670f4228",
        "title": "寄居邠",
        "author": "赵蕃",
        "content": "黄溪茶种有闽风，忆昨缄封自赞公。\n筠焙久空青箬裏，纸囊盍寄白云中。",
        "dynasty": "宋",
        "collection_info": null
    },
    {
        "uuid": "be6de79e9c84b269fc994e1993b5ea79",
        "title": "闻曾裘父丈亡追用前韵寄审知二首  其一",
        "author": "赵蕃",
        "content": "凉风不审意如何，逝日能言客有过。\n师友渊源说宗派，要君文字饱研磨。",
        "dynasty": "宋",
        "collection_info": null
    },
    {
        "uuid": "8193990a6397b5f8c7a1d5cdaa6c1903",
        "title": "闻曾裘父丈亡追用前韵寄审知二首  其二",
        "author": "赵蕃",
        "content": "钓船颇欲佐涪翁，当世知余莫取容。\n谁料传亡终欠识，但同物论惜元龙。",
        "dynasty": "宋",
        "collection_info": null
    },
    {
        "uuid": "c07d0ab54e4e5c0dfa46c55ae7c0d2a2",
        "title": "寄谢周子开",
        "author": "赵蕃",
        "content": "四益堂中四益碑，南轩文字述家规。\n殷勤打寄非无益，从此折肱当得医。",
        "dynasty": "宋",
        "collection_info": null
    },
    {
        "uuid": "07a924ea18c4cd8ba2fffd9d11f1cfe4",
        "title": "因汤莘夫行寄欧阳伯威",
        "author": "赵蕃",
        "content": "传得新诗过半年，故应松柏尚苍然。\n要持尊酒为君寿，邂逅门前有过船。",
        "dynasty": "宋",
        "collection_info": null
    },
    {
        "uuid": "9558c24f0f5a7a2d98c5adfebb2d6597",
        "title": "寄毛伯明李叔器及康叔临二首  其一",
        "author": "赵蕃",
        "content": "日日江头闻鼓声，问船云作岳州行。\n如闻风便一日尔，我乃终年怀友生。",
        "dynasty": "宋",
        "collection_info": null
    },
    {
        "uuid": "a104cf811266ee2a25ae520fb83c110e",
        "title": "寄毛伯明李叔器及康叔临二首  其二",
        "author": "赵蕃",
        "content": "忆泛扁舟过洞庭，自嗟垂老见飘零。\n只今说着非无为，曾与荀陈聚德星。",
        "dynasty": "宋",
        "collection_info": null
    },
    {
        "uuid": "aa614c08057698e848cced8b0b0521cf",
        "title": "寄莫万安升之二首  其一",
        "author": "赵蕃",
        "content": "我坐移官不作忧，得君为主见风流。\n移官得此天如恶，遣落江西尽处头。",
        "dynasty": "宋",
        "collection_info": null
    },
    {
        "uuid": "59186e3dfdc6db5005818f20a7b87459",
        "title": "寄莫万安升之二首  其二",
        "author": "赵蕃",
        "content": "身在江西尽处山，江东家住几时还。\n苦吟更与风光别，一夜併成双鬓斑。",
        "dynasty": "宋",
        "collection_info": null
    },
    {
        "uuid": "ecde21a5224b464215b1b324b6c555d5",
        "title": "次张汉卿次房",
        "author": "赵蕃",
        "content": "平生几读右丞诗，未见贤孙归去迟。\n邂逅虽欣适吾愿，欲嗟人事好乖离。",
        "dynasty": "宋",
        "collection_info": null
    },
    {
        "uuid": "5bad55dff2d9b029116481f051cefe34",
        "title": "寄愚卿二首  其一",
        "author": "赵蕃",
        "content": "江边栏槛竹中斋，缘我频能扫又开。\n茅屋苍苔唤归去，来禽青李待书来。",
        "dynasty": "宋",
        "collection_info": null
    },
    {
        "uuid": "591218a3267ed315e71ea9e0323bd680",
        "title": "寄愚卿二首  其二",
        "author": "赵蕃",
        "content": "马甘荐秣自投鞿，巧弹何曾射倦飞。\n风急正看蛛去网，雨酣还见螘争围。",
        "dynasty": "宋",
        "collection_info": null
    },
    {
        "uuid": "88d46431cc0c0d3214f8016f585c5147",
        "title": "人日寄成父",
        "author": "赵蕃",
        "content": "人日今年合有诗，还犹成忆近成悲。\n试令一问津头柳，早似山中寒食时。",
        "dynasty": "宋",
        "collection_info": null
    },
    {
        "uuid": "7efdbcccaecab7f620c8bd94ad604e78",
        "title": "有怀施文叔寄之",
        "author": "赵蕃",
        "content": "超果寺前江抱村，数株乔木拥山门。\n先生得酒日成醉，不负春风野外昏。",
        "dynasty": "宋",
        "collection_info": null
    },
    {
        "uuid": "16b6d7892bac3180be9fb92dca3a655d",
        "title": "寄周愚卿兄弟",
        "author": "赵蕃",
        "content": "渚花飘锦已残春，几对江山思故人。\n邂逅欲书书不得，醒狂于此见天真。",
        "dynasty": "宋",
        "collection_info": null
    },
    {
        "uuid": "3c49587387b26d79f5a78405259d9c3e",
        "title": "寄李商叟二首  其一",
        "author": "赵蕃",
        "content": "笋茁桐敷又一时，想君日日有新诗。\n诗成寄我何其晚，要与羊何共和之。",
        "dynasty": "宋",
        "collection_info": null
    },
    {
        "uuid": "8f34a1abe77279fb7fd67130c2b0dab8",
        "title": "寄李商叟二首  其二",
        "author": "赵蕃",
        "content": "卿来我已后诸公，颇愿相从缯简中。\n岂若吾身得亲见，怪君风味莫之同。",
        "dynasty": "宋",
        "collection_info": null
    },
    {
        "uuid": "6a788982ff3d8939e29c51fd081164cb",
        "title": "代书寄周愚卿二首  其一",
        "author": "赵蕃",
        "content": "友于阁上友于人，忽忽分携又两春。\n剩欲作书书不得，旧知吾懒是吾真。",
        "dynasty": "宋",
        "collection_info": null
    },
    {
        "uuid": "57e1d1b7e4c8b651df8eec49cf89fb89",
        "title": "代书寄周愚卿二首  其二",
        "author": "赵蕃",
        "content": "穷冈冈上欧阳子，荷屋屋中常不轻。\n邂逅论诗傥相及，为言即日鬓霜生。",
        "dynasty": "宋",
        "collection_info": null
    },
    {
        "uuid": "e7f0945b8d65596ad49a82fcddd4efc0",
        "title": "寄蒋攸县砺二首  其一",
        "author": "赵蕃",
        "content": "君家三径开来久，不待絃歌始得资。\n傥欲赋归归便得，湘山越岭匪逶迟。",
        "dynasty": "宋",
        "collection_info": null
    },
    {
        "uuid": "010426d12c40e0af09f1008ab2fc26e0",
        "title": "寄蒋攸县砺二首  其二",
        "author": "赵蕃",
        "content": "湘山越岭纵怀归，可废当年靡盐诗。\n府主甚贤宾得士，岂忧磨磷涅能缁。",
        "dynasty": "宋",
        "collection_info": null
    },
    {
        "uuid": "d11db3d969937d1b94c46f9314e1c4c0",
        "title": "寄周愚卿",
        "author": "赵蕃",
        "content": "买得武夷毛竹杖，忽思江外友于人。\n青原若访常荷屋，助尔扶携觅句新。",
        "dynasty": "宋",
        "collection_info": null
    },
    {
        "uuid": "9679d78a3a67300d6ba3a20914f4727a",
        "title": "寄简欧阳伯威刘伯山",
        "author": "赵蕃",
        "content": "问讯穷冈病主人，若为买得竹溪邻。\n是中剩有堪诗处，恨不与之相主宾。",
        "dynasty": "宋",
        "collection_info": null
    },
    {
        "uuid": "81e5578480aa8538bd58bc5012a3004f",
        "title": "代书寄张次律二首  其一",
        "author": "赵蕃",
        "content": "道入袁州首问君，却言守舍有宗文。\n不知木落风高际，何处登临对夕曛。",
        "dynasty": "宋",
        "collection_info": null
    },
    {
        "uuid": "b15362a41dc195d702feb26d1070b0c5",
        "title": "代书寄张次律二首  其二",
        "author": "赵蕃",
        "content": "闻道浮家历上塘，寒山钟接洞庭霜。\n是中佳句知多少，傥有书来幸不忘。",
        "dynasty": "宋",
        "collection_info": null
    },
    {
        "uuid": "70fffe83aac06fa054d9981aaa4fbbaa",
        "title": "日者张一麟求诗谩与二绝句  其一",
        "author": "赵蕃",
        "content": "惶恐离头住过秋，秋风吹白几分头。\n倚楼看镜嫌多事，况问阴阳家者流。",
        "dynasty": "宋",
        "collection_info": null
    },
    {
        "uuid": "8143bb18a1c78f652e515318370525da",
        "title": "日者张一麟求诗谩与二绝句  其二",
        "author": "赵蕃",
        "content": "袖裏之书辱见捐，细看知是我行年。\n家徒四壁将何赠，乞与两诗赊卦钱。",
        "dynasty": "宋",
        "collection_info": null
    },
    {
        "uuid": "e76ad32e62580aa8f13dd9b186007360",
        "title": "郑仲理送行六首  其一",
        "author": "赵蕃",
        "content": "周郎三復似南容，君亦因之师友同。\n岂待湖南始相识，闻风元自大江东。",
        "dynasty": "宋",
        "collection_info": null
    },
    {
        "uuid": "2835dd72611c58cd826445dc2f3b0c74",
        "title": "郑仲理送行六首  其二",
        "author": "赵蕃",
        "content": "几度拏舟湘水西，风雩亭下咏而归。\n驩然诸友相忘意，不叩仙坛与佛扉。",
        "dynasty": "宋",
        "collection_info": null
    },
    {
        "uuid": "e5e197a10bdc10125dd9398137fcf9ae",
        "title": "郑仲理送行六首  其三",
        "author": "赵蕃",
        "content": "坐上每怀歌慷慨，杯行岂復计寻常。\n我知不隔清风面，君想未忘明月章。",
        "dynasty": "宋",
        "collection_info": null
    },
    {
        "uuid": "d9d7faf2f25fb2542c3ed5dffd0dc57e",
        "title": "郑仲理送行六首  其四",
        "author": "赵蕃",
        "content": "溪山廓廓眼增明，鸥鹭依依旧有盟。\n所恨登高临赋处，却嗟我友不同行。",
        "dynasty": "宋",
        "collection_info": null
    },
    {
        "uuid": "879b5a30c5e58851692dd6ef81f71345",
        "title": "郑仲理送行六首  其五",
        "author": "赵蕃",
        "content": "渺然一棹去何之，满目新诗与旧诗。\n细读赠章多好语，顾怜追和却无奇。",
        "dynasty": "宋",
        "collection_info": null
    },
    {
        "uuid": "0e9026ca33b313ef5f5f523be0b9672a",
        "title": "郑仲理送行六首  其六",
        "author": "赵蕃",
        "content": "病着形骸冷更慵，短檠宁復有新工。\n异时邂逅相逢处，应叹依然旧阿蒙。",
        "dynasty": "宋",
        "collection_info": null
    },
    {
        "uuid": "2f5c4e55003428d2ce94fc7acbb79677",
        "title": "又次韵宋茂叔送行五绝兼谢修叔  其一",
        "author": "赵蕃",
        "content": "送我归舟水一篙，更携佳语赆吾曹。\n暮云真作江东去，不復沅湘诵楚骚。",
        "dynasty": "宋",
        "collection_info": null
    },
    {
        "uuid": "6e9e601d1c51a1872a2520daf76cd93d",
        "title": "又次韵宋茂叔送行五绝兼谢修叔  其二",
        "author": "赵蕃",
        "content": "平日长嗟取友难，年来颇得见班班。\n顾怜蹇步终无及，天马逍遥十二闲。",
        "dynasty": "宋",
        "collection_info": null
    },
    {
        "uuid": "cee2c0fe73ae2ab510f908465baf8e31",
        "title": "又次韵宋茂叔送行五绝兼谢修叔  其三",
        "author": "赵蕃",
        "content": "太息平原生事疎，老来亦欲事犂鉏。\n傥然识得箪瓢乐，祇见何妨有不如。",
        "dynasty": "宋",
        "collection_info": null
    },
    {
        "uuid": "1e40510466c92750bcec86b9997e8c1d",
        "title": "又次韵宋茂叔送行五绝兼谢修叔  其四",
        "author": "赵蕃",
        "content": "前年过语漫匆匆，今喜追随数日同。\n诗裏固知俱有味，酒边宁復重言功。",
        "dynasty": "宋",
        "collection_info": null
    },
    {
        "uuid": "993afde21a42512cf7577e06830882e9",
        "title": "又次韵宋茂叔送行五绝兼谢修叔  其五",
        "author": "赵蕃",
        "content": "山到穷时一径开，数松几竹与萦回。\n我归酿黍仍锄菜，准拟篮舆窈窕来。",
        "dynasty": "宋",
        "collection_info": null
    },
    {
        "uuid": "3096f5726116c96f3b26b1ab7fb50e34",
        "title": "鬰孤台",
        "author": "赵蕃",
        "content": "合水自汀庾，更时阅汉唐。\n鬰孤居耸特，望阙漫更张。\n层台吾家復，壮势江右望。\n旧游那復省，老至增悲伤。\n里巷盛人物，登临多发扬。\n士人皆孙李，必诵苏与黄。\n不但山水窟，自是仙佛乡。\n扶舆淑气钟，宁谓接遐荒。\n历访愁重跅，再来期裹粮。\n悬知耳目接，故与闻听详。",
        "dynasty": "宋",
        "collection_info": null
    },
    {
        "uuid": "73aefcaca2b812a95aa20f531147e823",
        "title": "发溧阳",
        "author": "赵蕃",
        "content": "久客问归津，如鸟脱网罗。\n日夜数去程，未遑恤其他。\n殷勤谢故人，送我山之阿。\n舟转岸亦移，青林隔坡陀。",
        "dynasty": "宋",
        "collection_info": null
    },
    {
        "uuid": "b39345aeda739a8d42e8d7709e30c3a0",
        "title": "弋阳道中",
        "author": "赵蕃",
        "content": "霜风不成霜，雨云復为雨。\n溪山谁旧游，草树得新趋。\n蓬窗递明暗，客枕随仰俯。\n老子政哦诗，诸儿贪赋芋。",
        "dynasty": "宋",
        "collection_info": null
    },
    {
        "uuid": "eecfc949d58d86b945a60536859d7998",
        "title": "弋阳陆行",
        "author": "赵蕃",
        "content": "细雨湿篮舆，渺渺穿翠楚。\n林园知秋近，已作西风语。\n昨朝汗浃背，今晨冷侵膂。\n感慨悟乘除，人生几寒暑。",
        "dynasty": "宋",
        "collection_info": null
    },
    {
        "uuid": "48932012d67c001dc13311b6f3e75b4f",
        "title": "八月十二日发潮",
        "author": "赵蕃",
        "content": "来犹念衾裯，去已谢絺绤。\n浮生几寒暑，大半是行役。\n长安冠盖地，难着山林客。\n虽云住连月，归梦无废夕。\n扁舟落吾手，旧路渐可识。\n迎潮初荡桨，晚日旋挂席。\n如鱼离罗网，如马脱羁絷。\n回首钓台高，清风明可揖。",
        "dynasty": "宋",
        "collection_info": null
    },
    {
        "uuid": "dd724388f81b89d3d2e29fa351086bb7",
        "title": "枕傍有杜集看其行役诸诗有感復书",
        "author": "赵蕃",
        "content": "既将取诗名，先应历诗穷。\n不见杜陵老，飘转一世中。\n世学汝不嗜，而顾思此工。\n岂惟人汝憎，造物且见攻。\n无须叹苦绝，甑倒与囊空。",
        "dynasty": "宋",
        "collection_info": null
    },
    {
        "uuid": "5c96141c7f66f4962957eae0134ad4c3",
        "title": "除夕古体三十韵",
        "author": "赵蕃",
        "content": "疾风鏖夜滩，古木撼石壁。\n渔火暗復张，隔江哭声接。\n哀哀或到明，语细杂呜唈。\n我舟若孤鳬，欲去意转絷。\n终宵炯不眠，残红照孤泣。\n舟人吁且言，今夕乃除夕。\n官何自苦甚，兀此六尺箦。\n城中知旧多，市上灯火集。\n朱门酒盈樽，高会马喧枥。\n一饮涤千愁，共送残景急。\n低头更堪伤，正此坐鍼席。\n去年腊尽时，家寓金沙碛。\n身虽隔剑栈，母在犹戚戚。\n贼风吼西隅，百日走荆棘。\n一鸣婴祸罗，转翅千仞逼。\n母忧儿不归，儿归母已殁。\n没身无以报，天地终罔极。\n永怀荼苦心，况復对节物。\n今将万里归，机会不可失。\n丹旐倚江村，百里莫相即。\n弱弟奉斋灯，孤女想在侧。\n夜夜梦慈容，枕泪迸腷臆。\n死者遥相望，未得就真宅。\n故山春事动，展敬遍丘域。\n松钗挂纸灰，阴苔藉芳冽。\n那知藁殡寒，古佛伴萧瑟。\n魂魄无不之，吴蜀云万迭。\n国步尚忧危，家囏更堪说。\n江湖多红巾，乡关断消息。\n曼声一长哀，山石为我裂。",
        "dynasty": "宋",
        "collection_info": null
    },
    {
        "uuid": "0ed735b16b89e8feb87c4a55fcc13c28",
        "title": "为施衢州作超览堂诗三首  其一",
        "author": "赵蕃",
        "content": "浙西水平远，浙东山偃蹇。\n使君是中人，胸次极收卷。\n竚舟固佳处，超览更胜践。\n智匠一何深，天藏一何浅。",
        "dynasty": "宋",
        "collection_info": null
    },
    {
        "uuid": "bf30869d0f235acb22e448ebbd4b7199",
        "title": "为施衢州作超览堂诗三首  其二",
        "author": "赵蕃",
        "content": "为州古云乐，今盖异昔时。\n看公振规模，于古端似之。\n乃知用有余，如体运四肢。\n苟能尽此道，天下何难治。",
        "dynasty": "宋",
        "collection_info": null
    },
    {
        "uuid": "39a0c67dcbc11afaf5b754ece3b59344",
        "title": "为施衢州作超览堂诗三首  其三",
        "author": "赵蕃",
        "content": "我评信安士，无若捧檄孙。\n政如卖卜严，势屈蜀郡尊。\n堂成为公记，宾主不在言。\n更有梦得句，真成压玙璠。",
        "dynasty": "宋",
        "collection_info": null
    },
    {
        "uuid": "7e239895b83c3b0c47b6e3012b02df0e",
        "title": "宿玉观次斯远韵",
        "author": "赵蕃",
        "content": "吾曹骯脏姿，共此高深趣。\n要休车马罢，岂为仙佛驻。\n红蕖照阶除，翠竹森庭户。\n今夕且幽期，明朝尚征屦。",
        "dynasty": "宋",
        "collection_info": null
    },
    {
        "uuid": "fa724e51abf53617def6e97542a5ba37",
        "title": "题蒋伯玉作白玉山创亭于廨舍之后榜曰望云思其亲也因赋十韵",
        "author": "赵蕃",
        "content": "蒋侯家荆溪，胸次饱空阔。\n一官寄楚尾，常病登眺窄。\n有酒无地把，况助诗句活。\n规模作危亭，更为思亲设。\n安车几时来，历览吴与越。\n俸廪虽云薄，采菽水可啜。\n我实通家子，此意敢自别。\n愿同竹马儿，就彼上寿列。\n岂惟一门事，犷俗坐可革。\n长使是邦人，指亭记所茇。",
        "dynasty": "宋",
        "collection_info": null
    },
    {
        "uuid": "18042fe73789d70bf047c45c4cde97d0",
        "title": "同陈严倪三君饭听琴于延真观严置酒要余至其家倪陈与焉酒未竟而使客至余亟引去明日作此",
        "author": "赵蕃",
        "content": "听琴访黄冠，置酒烦好事。\n邀我过其庐，二子相与至。\n开囊出书画，黄李可人意。\n蕙梅妙疑神，旧识子扬子。\n水仙初破颜，缟袂亦启齿。\n婆娑哦其间，二子俱徙倚。\n杯行畧数计，共约到罍耻。\n忽闻鼓连村，络绎催我起。\n有愧孟浩然，业饮故恤是。",
        "dynasty": "宋",
        "collection_info": null
    },
    {
        "uuid": "8dc6419b5747c73b5081a00336c87b2b",
        "title": "和答斯远因梅见属三首  其一",
        "author": "赵蕃",
        "content": "梅时寄我诗，梅月方能至。\n迢迢隔三湘，莽莽非一水。\n褰裳欲何之，浩荡正如此。",
        "dynasty": "宋",
        "collection_info": null
    },
    {
        "uuid": "e102de9b3c81e99e5bb3407daa7478a1",
        "title": "和答斯远因梅见属三首  其二",
        "author": "赵蕃",
        "content": "穷居君勿厌，穷途我何之。\n初心欲求免，卒志还累饥。\n滔滔果何向，命也将奚为。",
        "dynasty": "宋",
        "collection_info": null
    },
    {
        "uuid": "82729835459c9b024469e11b928b7195",
        "title": "和答斯远因梅见属三首  其三",
        "author": "赵蕃",
        "content": "君行过海门，惟復仍旧里。\n友朋不易得，相与况能尔。\n独念吾家侄，无由从夫子。",
        "dynasty": "宋",
        "collection_info": null
    },
    {
        "uuid": "dd47fc050083f4a9352ecfa6d6c245d9",
        "title": "十一月二十三夜通夕不寐为赋梅诗且怀斯远成父友弟及五首而晓书呈在伯  其一",
        "author": "赵蕃",
        "content": "年年赋梅诗，不赋如有阙。\n于梅亦何事，我好自渠结。\n昔人思故人，往往託风月。\n我今故人思，因梅念高节。",
        "dynasty": "宋",
        "collection_info": null
    },
    {
        "uuid": "aa3be4aa33f5bb29efaf1f18a77c8fe1",
        "title": "十一月二十三夜通夕不寐为赋梅诗且怀斯远成父友弟及五首而晓书呈在伯  其二",
        "author": "赵蕃",
        "content": "我欲赋梅诗，诗故未易作。\n劲质攘冰霜，高情傲丘壑。\n褒如应时清，殿若羞世浊。\n阴伏阳乃升，此物方濯濯。",
        "dynasty": "宋",
        "collection_info": null
    },
    {
        "uuid": "573576f3fec65b05cf2287c22d608217",
        "title": "十一月二十三夜通夕不寐为赋梅诗且怀斯远成父友弟及五首而晓书呈在伯  其三",
        "author": "赵蕃",
        "content": "我欲赋梅诗，佳处不自呈。\n老树赏空旷，长条贵疎明。\n既如幽人幽，又似贞女贞。\n可闻不可见，可见不可名。",
        "dynasty": "宋",
        "collection_info": null
    },
    {
        "uuid": "3ec4d48dbeb9a0f0c66a18b965a7f826",
        "title": "十一月二十三夜通夕不寐为赋梅诗且怀斯远成父友弟及五首而晓书呈在伯  其四",
        "author": "赵蕃",
        "content": "婆娑风月隅，窈窕溪山宅。\n林园故幽幽，鸥鹭空脉脉。\n虽云有逢迎，未易相主客。\n桃李自成蹊，岁寒知松柏。",
        "dynasty": "宋",
        "collection_info": null
    },
    {
        "uuid": "4d2f90ddefe0bf6e571d3acf50c3f5cb",
        "title": "十一月二十三夜通夕不寐为赋梅诗且怀斯远成父友弟及五首而晓书呈在伯  其五",
        "author": "赵蕃",
        "content": "名园多攀折，野树多零落。\n零落夫何恨，攀折适为虐。\n山居老莓苔，竹径无锁钥。\n何当归去来，有弟同斟酌。",
        "dynasty": "宋",
        "collection_info": null
    },
    {
        "uuid": "fda86937ffcc5cd60a10f44ebf917f06",
        "title": "在伯沅陵俱和前诗復次韵五首  其一",
        "author": "赵蕃",
        "content": "暇能频相过，间或终岁阙。\n宁将数疏论，自有绸缪结。\n高山与流水，清风及朗月。\n花且事深期，人能废明节。",
        "dynasty": "宋",
        "collection_info": null
    },
    {
        "uuid": "5e4c8f265f39802878d3b89b40d8036a",
        "title": "在伯沅陵俱和前诗復次韵五首  其二",
        "author": "赵蕃",
        "content": "梅兮何等花，意似幽人作。\n芳不待三熏，胜自专一壑。\n屈原语醉醒，孺子歌清浊。\n醉如糟可餔，清亦足可濯。",
        "dynasty": "宋",
        "collection_info": null
    },
    {
        "uuid": "1b5017dd0f64ea2e4a9b1c1a70bbccb2",
        "title": "在伯沅陵俱和前诗復次韵五首  其三",
        "author": "赵蕃",
        "content": "班左昔成书，幽秘或未呈。\n孟坚得师古，征南传丘明。\n维昔西湖花，人孰知其贞。\n自非处士句，世亦安得名。",
        "dynasty": "宋",
        "collection_info": null
    },
    {
        "uuid": "5a2b7c89aee54761250f5a1a1b845990",
        "title": "在伯沅陵俱和前诗復次韵五首  其四",
        "author": "赵蕃",
        "content": "爱山馿倒骑，爱竹种借宅。\n是能寓吾神，夫岂有断脉。\n平生江南春，老去荆州客。\n生徒叹飘萍，死乃悲墓柏。",
        "dynasty": "宋",
        "collection_info": null
    },
    {
        "uuid": "880fa0a05ba53f2a4e1274647982ac56",
        "title": "在伯沅陵俱和前诗復次韵五首  其五",
        "author": "赵蕃",
        "content": "二君思飘飘，独我意落落。\n博乎犹贤已，谑兮不为虐。\n是中有关键，未易轻启钥。\n至味匪盐梅，舍古復奚酌。",
        "dynasty": "宋",
        "collection_info": null
    },
    {
        "uuid": "011f8fe98912e500f9978594173136be",
        "title": "对月",
        "author": "赵蕃",
        "content": "平生喜临风，今夕愁对月。\n月好若愁看，寒苦侵肌切。\n岂无一短褐，自不生暖热。\n想像水栖禽，冻羽难拍拍。",
        "dynasty": "宋",
        "collection_info": null
    },
    {
        "uuid": "20a638c68513661b487acf5452d1ac79",
        "title": "闻舂",
        "author": "赵蕃",
        "content": "我居田野间，籴米如赁佣。\n晴天得晒暴，雨日还燎烘。\n昼役薪水事，故尝多夜舂。\n簸之有余谷，再以瓶罍充。\n时时付手碓，玉粒胜腐红。\n三年食官仓，尘土填腹胸。\n归乃值岁歉，半菽了不供。\n餬口于四方，指囷其谁逢。\n啼号蹔远耳，梦寐深有攻。\n宦游竟何得，不如学为农。\n水旱纵莫逃，穮蔉年会丰。\n因闻村舂声，竟晓成噞喁。",
        "dynasty": "宋",
        "collection_info": null
    },
    {
        "uuid": "26b4123725174686682af408cffd523b",
        "title": "访梅仙宅",
        "author": "赵蕃",
        "content": "山林岂真遯，江海讵忘君。\n乘传既良已，变名诚有云。\n遗风故凛凛，异教莫纷纷。\n尚有十年臭，千年宁废熏。\n蓬藋暗成径，树林深拥门。\n人言旧宅是，乱绝古碑存。\n渺渺烟霞趣，萧萧风雨昏。\n何从觅遗蜕，但可赋招魂。",
        "dynasty": "宋",
        "collection_info": null
    },
    {
        "uuid": "b3ba3d1e563718cf4d52316ec6409de3",
        "title": "同见可过书院",
        "author": "赵蕃",
        "content": "远山未释云，近山復垂雨。\n清风飒然下，吹落何处所。\n虽为湘中客，湘西不屡来。\n晨舟冒雨过，晚棹乘风迴。\n看山亦何有，要落渔樵叟。\n我虽甚爱之，可暂不可久。\n吾弟之于画，逍遥殆能事。\n好作渡湘图，他时寄离思。",
        "dynasty": "宋",
        "collection_info": null
    },
    {
        "uuid": "0121e93ba23c01b30f1775397237a57a",
        "title": "次韵斯远同过智门茂草之中独剪春罗花炯然",
        "author": "赵蕃",
        "content": "山客城市役，故人鸡黍情。\n怀我旧隠地，偕为萧寺行。\n草茂既已合，花孤遂能明。\n看渠色弥正，宁使城为倾。\n君诗如苏州，真足继善鸣。\n我乃愧野格，从教哂薄轻。",
        "dynasty": "宋",
        "collection_info": null
    },
    {
        "uuid": "fe8510b4bbc46a722d293de146642c07",
        "title": "谢文显老丈见过",
        "author": "赵蕃",
        "content": "茅檐冷如水，落叶堆不埽。\n林深日上迟，近午犹未冒。\n忽闻咿哑声，篮舆远来造。\n儿言此何客，貌古玉色膏。\n心知定夫子，躧履仍着帽。\n我居甚荒僻，好客鲜能到。\n自非金石交，性不移湿燥。\n谁能忘崎岖，于此修夙好。\n贫家鸡黍窄，菜甲仅可芼。\n属君又止酒，何以相慰劳。\n寒窗数日款，但有相交导。\n我姿虽不敏，敢不期勉蹈。\n滔滔流俗中，往往皆媚竈。\n看君闭户志，有力甚于奡。\n衣单食不足，耻以饥寒号。\n曰吾道当然，尚友古人操。\n我虽因事归，未免斗食耗。\n而君辱与游，何殊渭衝潦。\n穷年语未卒，乃以将归告。\n半百顾非遥，驱羸行往报。",
        "dynasty": "宋",
        "collection_info": null
    },
    {
        "uuid": "ce9cad01925df9caac9fe8179b7c9bbf",
        "title": "呈严造道主簿",
        "author": "赵蕃",
        "content": "漫刺不待投，数面自成亲。\n对言或无味，况乃诗筩新。\n佳处在阿堵，小异果此君。\n我行萧滩上，所食杨与陈。\n百药及寿玉，磊落俱可珍。\n今又见夫子，此邦何多人。\n一官二十年，鬚髮颇费耘。\n得非坐诗故，造物主怒嗔。\n如我亦復然，此理又奚云。\n一见互兴叹，呴濡胡足仁。\n湖边雨新足，荷背白胜银。\n是中何以思，何当并车巾。",
        "dynasty": "宋",
        "collection_info": null
    },
    {
        "uuid": "f1acd63973a84cfa98d8dbf7b2411b0c",
        "title": "过曾相士所居因题",
        "author": "赵蕃",
        "content": "见君每尘中，访君每尘外。\n茅汤煮仙方，茗椀出新焙。\n溪亭不难作，轩树茅为盖。\n面识欲何如，临流乌臼背。",
        "dynasty": "宋",
        "collection_info": null
    },
    {
        "uuid": "74c17c4620b778e6c7d1a4ae3621d619",
        "title": "因送客过六叔",
        "author": "赵蕃",
        "content": "荷衣绿破碎，稻实乱撑拄。\n秋悲空多风，云重乃不雨。\n黄花已成昨，白酒真漫举。\n小作谈笑期，暂纾追送苦。",
        "dynasty": "宋",
        "collection_info": null
    },
    {
        "uuid": "0a766ce47cd5047762c40389ca1e7090",
        "title": "雨过寿冈先生",
        "author": "赵蕃",
        "content": "烦浊不能胜，自知为雨候。\n俄然落疎疎，颇恨殊不骤。\n款门执戟家，竹树密以覆。\n书帏与书帙，晚静乃移昼。\n人高固莫企，境浄不受垢。\n飘零岁时隔，邂逅顷刻叩。\n明当復告别，使我心如疚。\n何以寿先生，岁晚松柏茂。",
        "dynasty": "宋",
        "collection_info": null
    },
    {
        "uuid": "54aca48c2d5ed1f164bb58ca7435466f",
        "title": "徐审知置酒会者三人以为此春酒以介眉寿分韵作诗蕃得介眉字二首  其一",
        "author": "赵蕃",
        "content": "纷纷春来华，渺渺动行迈。\n浮川向吴会，走陆转江介。\n酒勤三釂爵，礼重百其拜。\n既慰推迁悲，亦劳驱驰债。",
        "dynasty": "宋",
        "collection_info": null
    },
    {
        "uuid": "1cd554a9908d91b6ab438db479a0158d",
        "title": "徐审知置酒会者三人以为此春酒以介眉寿分韵作诗蕃得介眉字二首  其二",
        "author": "赵蕃",
        "content": "饿死因细腰，半额由广眉。\n是知风化速，有类形影移。\n时人走功名，我辈陈诗书。\n虽病勿是疚，虽贫勿自悲。",
        "dynasty": "宋",
        "collection_info": null
    },
    {
        "uuid": "b8279b52843dd7f3c3860bf26c7ff12e",
        "title": "既过曾居因访刘茂实秀才是日明叔同出恨仲威不至",
        "author": "赵蕃",
        "content": "官身肯听俗，人事直强亲。\n开窗对修竹，笔墨得具陈。\n俗子有时来，挥去防怒嗔。\n相看久不厌，陈子清且真。\n昨宵一雨余，村村农事新。\n我亦思驾言，出门免衝尘。\n是邦亦有园，以鸟视其人。\n宁从穷巷居，鷄犬喧四邻。\n刘君方授徒，曾君说人伦。\n室屋不寻丈，猗猗几长身。\n未嫌酒杯薄，政爱茗椀醇。\n曾君索我诗，出语愧逡巡。\n烦君隶书题，笔意堪嗣秦。\n春游有如此，省费能全神。\n但恨子胡子，招要不能频。",
        "dynasty": "宋",
        "collection_info": null
    },
    {
        "uuid": "2a9f99fd426e074fccb1131410f624af",
        "title": "送莫万安",
        "author": "赵蕃",
        "content": "西江十一州，我所历者半。\n纷纷墨绶徒，十有九顽懦。\n使者金闺彦，用意人物中。\n见我辄询我，称旨不数公。\n我时官白下，与公未相识。\n何以知其然，鷄犬相接迹。\n无何困流转，卒岁下风趋。\n看其日所为，自喜言不诬。\n人皆竭民脂，我独求民瘼。\n上官虽喑呜，民气得和乐。\n体用夫何如，动静惟以诚。\n夫岂今人欤，古人斯与并。\n朝廷重县令，不减用儒盛。\n六察与郎官，迁除匪他径。\n公行始发轫，九万当自兹。\n侍从近臣间，况復多己知。",
        "dynasty": "宋",
        "collection_info": null
    },
    {
        "uuid": "0a1fa8d387cb43046cb8d341c0f8371a",
        "title": "送交代吴共叔师礼",
        "author": "赵蕃",
        "content": "往君在太学，有类如何蕃。\n仁义积诸身，诸生知所尊。\n今君为主簿，又类习凿齿。\n不仁荆州士，四海名未已。\n谁云斗水浑，可养横海鳣。\n涧壑虽阻深，松桧能参天。\n羣公顷争荐，亦既升初秩。\n似君许人物，岂计一阶级。\n圣朝开文馆，政为时育才。\n似君此风骨，咫尺斯蓬莱。\n而我独何者，瓦砾偶居后。\n纵加刻画工，未救无盐丑。\n古人重交契，今人顾不然。\n愿君保金石，勿为燥湿迁。\n饮君一巵酒，属君千万寿。\n更欲拘君船，江头已无柳。",
        "dynasty": "宋",
        "collection_info": null
    },
    {
        "uuid": "d51b2e6457484bcb108c05bc08c9b591",
        "title": "送沈沅陵",
        "author": "赵蕃",
        "content": "世官古所讥，世禄今不废。\n要之苟有人，二者非苦背。\n君祖我曾祖，绍圣同廷对。\n素风我莫嗣，清德君可辈。\n江湖渺闻名，荆蛮适亲诲。\n忘年君固美，并行我终悔。\n许以相唱酬，何止闻謦欬。\n君行竟先我，后会何时再。\n江花与江草，颇恨远目碍。\n君于门户责，有似松柏耐。\n而我诗书乐，政尔羞同队。\n临分曷告我，苦语幸勿爱。\n我亦安赠君，结兰以为佩。\n庶几二祖风，岁久端如在。",
        "dynasty": "宋",
        "collection_info": null
    },
    {
        "uuid": "0b26fd3dd990df66e5748919e60df9e3",
        "title": "与叔骥父子别后怅然怀之三首  其一",
        "author": "赵蕃",
        "content": "君家苕霅间，吴楚梦莫续。\n兹行得所未，到处须着目。\n平生胸中奇，于此不容缩。\n江山虽云生，诗句何妨熟。",
        "dynasty": "宋",
        "collection_info": null
    },
    {
        "uuid": "9e5604ffc980a91d23072e9566a02984",
        "title": "与叔骥父子别后怅然怀之三首  其二",
        "author": "赵蕃",
        "content": "远斋老于文，立语更造极。\n为我寄竹隠，深意遗笔墨。\n向来说山林，俗眼多见白。\n是公不吾呵，可谓计之得。",
        "dynasty": "宋",
        "collection_info": null
    },
    {
        "uuid": "45b4d7ca215715651c7829d929582d16",
        "title": "与叔骥父子别后怅然怀之三首  其三",
        "author": "赵蕃",
        "content": "客中得君来，念我忘偪仄。\n君行竟先我，未免为此别。\n自怜性多忤，每负朋友责。\n如何君父子，相与独无隙。",
        "dynasty": "宋",
        "collection_info": null
    },
    {
        "uuid": "69231eacd35612d95be61c606587eb9c",
        "title": "子肃示九日山谷间怀兄弟三诗因怀子进子仪次韵併呈子肃",
        "author": "赵蕃",
        "content": "我为怀玉人，不踏怀玉路。\n非因访仙懒，自畏触崄去。\n闻君兄弟往，勇决不少顾。\n念将摄衣从，欲行却回虑。\n人云山峰高，白日蔽烟雾。\n况方迫穷冬，我褐犹未具。\n虽欣陟幽遐，政恐成疾痼。\n以兹不暇游，心与飞云遡。\n君还得新作，快读喜莫喻。\n上言道傍见，次及岩下趣。\n恨无龙眠手，按此摅毫素。\n昔君家兴公，曾为海山赋。\n至今斯文名，殆将压彪固。\n凄凉禅月踪，牢落高人住。\n得君为着眼，草木应亦豫。\n好事俨上人，方集山中故。\n併当收君诗，在在神物护。",
        "dynasty": "宋",
        "collection_info": null
    },
    {
        "uuid": "64c2d62d22590c3f54115b1d82678cc5",
        "title": "子进游怀玉山度必有诗未辱寄来作诗索之",
        "author": "赵蕃",
        "content": "秋日清且美，于游也固宜。\n迨今冬已仲，墐户惟其时。\n若人兴公家，嗜好夙有诗。\n几谭岩壑间，尘落不自知。\n靡辞陟降难，顾病风露披。\n旧闻怀玉山，地置多侧危。\n我为是邦人，每恨着脚迟。\n闻公勇决往，身住心俱驰。\n是邦有兹山，盖已千祀垂。\n曩者君夫子，携家隠于斯。\n与山结胜因，诗成多及之。\n去年公二仲，探讨曾至兹。\n今公又继去，秘密真无遗。\n山名谓怀玉，自昔传我疑。\n众作乃圭璧，名实信不欺。\n书来报行程，快读祇欠诗。\n春膏有余否，佳笔锐若锥。\n会当写真行，寄我光茅茨。",
        "dynasty": "宋",
        "collection_info": null
    },
    {
        "uuid": "0769a2270cc2898ebf1ca669414de83c",
        "title": "有感",
        "author": "赵蕃",
        "content": "食肉固可鄙，枯肠合搜诗。\n旁观听平亭，蔬笋同阿师。\n涉春拟办多，才尽不自支。\n贺也能苦吟，玠体忧素羸。\n看花辄有感，袖手增愁思。",
        "dynasty": "宋",
        "collection_info": null
    },
    {
        "uuid": "7bde8725946e0801b899c564561e6e13",
        "title": "枕上有感二首  其一",
        "author": "赵蕃",
        "content": "霜月有余照，风灯无停光。\n客梦一何短，乡关一何长。\n拊身念艰虞，失足增彷徨。\n平明揽清镜，鬓髮应成苍。",
        "dynasty": "宋",
        "collection_info": null
    },
    {
        "uuid": "362be9c76d7b8d0e909a80373d56e10b",
        "title": "枕上有感二首  其二",
        "author": "赵蕃",
        "content": "我欲学为农，力耕不逢岁。\n我欲学为士，儒冠多饿死。\n誓将弃犁锄，亦復罢书史。\n长随马少游，浮湛自闾里。",
        "dynasty": "宋",
        "collection_info": null
    },
    {
        "uuid": "f41a86d5a3ea5d558f0f7d3341d86018",
        "title": "感怀五首  其一",
        "author": "赵蕃",
        "content": "新霜迫人寒，落叶无停枝。\n长夜不得旦，四壁崩莫维。\n床根蟋蟀亲，幽怨如陈辞。\n感我平生心，搔头半成丝。",
        "dynasty": "宋",
        "collection_info": null
    },
    {
        "uuid": "466d96df0e543edd9dd1ec702bcd6a3c",
        "title": "感怀五首  其二",
        "author": "赵蕃",
        "content": "木落无着叶，枯林多悲号。\n饥乌不得食，拾樵护遗巢。\n居人宁知悲，客子中心焦。\n故里一回首，山高水迢迢。",
        "dynasty": "宋",
        "collection_info": null
    },
    {
        "uuid": "3afcf43e24c1f2d30991df3df20de3f6",
        "title": "感怀五首  其三",
        "author": "赵蕃",
        "content": "多病成早衰，忧苦相与并。\n嗜书不自知，欲视忘其盲。\n平生金石交，夜窗短灯檠。\n幽焰吐復灭，花寒终不荣。",
        "dynasty": "宋",
        "collection_info": null
    },
    {
        "uuid": "599abf11a3f0d5002a8a0adc647de491",
        "title": "感怀五首  其四",
        "author": "赵蕃",
        "content": "短褐不御寒，哀哉不言贫。\n远客自多感，况此霜露晨。\n惋彼篱下菊，粲粲晚始新。\n余荣何足恃，枯槁同荆榛。",
        "dynasty": "宋",
        "collection_info": null
    },
    {
        "uuid": "190a4d4c4b0692323cc4a77526c2a7db",
        "title": "感怀五首  其五",
        "author": "赵蕃",
        "content": "我生天地间，亦是天地民。\n造物苦见欺，轻薄随时人。\n抱道鄙富贵，徇势陵贱贫。\n声名自青史，骨肉终黄尘。",
        "dynasty": "宋",
        "collection_info": null
    },
    {
        "uuid": "efe8bb872bda74365d3ccb622ffefe2d",
        "title": "连日昏雾感怀",
        "author": "赵蕃",
        "content": "穷山逼穷冬，苦雾作苦寒。\n举头不见日，况乃见长安。\n朝听谯鼓微，午听庭雀讙。\n占晴復畏雨，有抱那得宽。\n少日谬学诗，中年痴觅官。\n择术不自审，终焉堕艰难。\n妄营三径资，轻舍陋巷箪。\n胡不返故步，无为学邯郸。",
        "dynasty": "宋",
        "collection_info": null
    },
    {
        "uuid": "b160c490706b549cab2d02f9d32dacb2",
        "title": "怀斯远",
        "author": "赵蕃",
        "content": "前宵雨浪浪，昨夕风浩浩。\n相逢固欢喜，相去復怀抱。\n閒窗酒自引，败笔诗试草。\n引酒愿诗成，诗成醉而倒。",
        "dynasty": "宋",
        "collection_info": null
    },
    {
        "uuid": "e79b9d0a4664d097456422c93c8c8c33",
        "title": "夜坐怀子肃子仪",
        "author": "赵蕃",
        "content": "寒灯耿书窗，槁叶鸣竹屋。\n怀人在咫尺，令我嘆幽独。\n难兄如大苏，令弟优小陆。\n未容侍明光，端合校天禄。\n如何衫尚青，或乃袍更鹄。\n又疑致远大，无事计淹速。\n不然被造化，宁忍恣颠覆。\n如我辱交友，蒙顾等骨肉。\n三年且过半，良晤可不促。\n要将倡酬诗，尽用首尾录。\n我曾泛荆溪，君亦访怀玉。\n他年三人名，定载图经续。",
        "dynasty": "宋",
        "collection_info": null
    },
    {
        "uuid": "a88870281a50a412ebf99f38967c5718",
        "title": "秋夜怀彦博审知",
        "author": "赵蕃",
        "content": "山深月吐迟，亭亭夜向残。\n露气挟与俱，侵窗迫人寒。\n团扇甫罢去，布衾已觉单。\n傥无寒暑期，何以雕我颜。\n人生七十稀，俯仰半已阑。\n隠显两无得，永怀那自安。\n不能躬灌园，而顾学弹冠。\n不思行所易，而独务所难。\n王徐两玉人，结髮栖儒冠。\n徐诗壮城垒，王笔长波澜。\n出从举子游，隋珠供雀弹。\n得失何足道，如博资众观。\n念欲与子谈，衮衮非一端。\n符移苦见催，行色不少宽。\n十年山林静，一朝尘土干。\n足虽未出门，归兴已浩然。\n溪头枫变赤，篱下菊且斑。\n客居岂无酒，迟子一跨鞍。",
        "dynasty": "宋",
        "collection_info": null
    },
    {
        "uuid": "681650423c1a0f2545d4a8d2cd3758ab",
        "title": "怀徐审知王彦博审知之侄彦章",
        "author": "赵蕃",
        "content": "为见山花发，忽思湖柳深。\n当君散帙坐，着我倚楼吟。\n别句漫多纸，别觞终欠斟。\n光阴几尺璧，书疏阙万金。\n病驹匪恋秣，鸿雁归有心。\n已后兰亭集，犹能与竹林。",
        "dynasty": "宋",
        "collection_info": null
    },
    {
        "uuid": "d2a91f56ee33901a39371ab29e6f6ed6",
        "title": "有怀二首  其一",
        "author": "赵蕃",
        "content": "桑落黄而陨，于飞雁翱翔。\n岂无同心人，滞彼天一方。\n刘氏贤父子，好古俱志彊。\n向来文墨盟，许我由升堂。\n三孙子荆家，人物妙过江。\n当时载酒地，朝暮一玉光。\n几年断行迹，老柳知在亡。\n苕溪到荆溪，一苇可以杭。\n定应数相过，我顾不得双。\n属谋吴会行，秋疟冬尚僵。\n迨今病小愈，又值天雨霜。\n饥寒苦见驱，此役殊未央。\n苕溪道所见，有宅非他扬。\n我犹识其门，寂寞罗可张。\n会成整衣冠，床下拜老庞。\n退从阿戎谈，麈秃饭不尝。\n独说孙之居，更下荆溪傍。\n慨兹如许别，肯惮一水长。\n孤篷不难遡，物色因鸣榔。\n傥闻苇间音，躧履斯迎将。\n剡曲笑徒反，竹隠聊与当。\n古人有成言，居必思择乡。\n我今落殊县，绝交类嵇康。\n论文得重与，近作期倒囊。\n从游不徒然，会合况莫常。\n匪但鸡黍约，要资药石良。\n鍼砭苟不靳，我何惧膏肓。\n痿盲于起视，顷刻未始忘。\n阴风忽动地，暮色自远苍。\n归寻短灯檠，依旧平生窗。",
        "dynasty": "宋",
        "collection_info": null
    },
    {
        "uuid": "3f806e329f5a7331f2f454fff0a82064",
        "title": "有怀二首  其二",
        "author": "赵蕃",
        "content": "忆我官白下，梅蘂破腊前。\n维时初识君，共呼江南船。\n我作七字句，君答如倒弦。\n自兹三年游，如箎復如埙。\n中间虽契阔，会合踵不旋。\n东阁坐明洁，意钓行方便。\n快阁诵长句，观山酌幽泉。\n别来岁云暮，书札迥莫传。\n客授比安否，曾氏称好贤。\n况乃我畏友，于君宁间言。\n生涯富黄卷，代宝余青毡。\n酒色湛若空，弟兄皆璧连。\n吾事岂不济，宁当论岁年。\n日者大雨雪，我行政金渊。\n朝跻遍田野，夜梦惟江天。\n梅花且復开，雪屋鸣溜悬。\n思君不可见，使返徒悁悁。",
        "dynasty": "宋",
        "collection_info": null
    },
    {
        "uuid": "bfd442e561659e0ff116a66f3498e764",
        "title": "秋怀十首  其一",
        "author": "赵蕃",
        "content": "秋林如老髮，剩好忽已衰。\n委身造物中，宁得逭厥时。\n木落有再荣，人衰无少期。\n可不思自勉，无闻戒在兹。",
        "dynasty": "宋",
        "collection_info": null
    },
    {
        "uuid": "d9c579d4daf902056c0968f7c695cde2",
        "title": "秋怀十首  其二",
        "author": "赵蕃",
        "content": "我生不敏姿，求友富三益。\n向来或晨昏，今乃限南北。\n悠悠江山念，耿耿风雨夕。\n以我思渠心，渠能不余忆。",
        "dynasty": "宋",
        "collection_info": null
    },
    {
        "uuid": "3bc0842e2a19b17f7644c0453e03d75a",
        "title": "秋怀十首  其三",
        "author": "赵蕃",
        "content": "平生迂斋老，雅志在考槃。\n尘氛小败意，顾辄求辞官。\n谷中万松株，鬰鬰知岁寒。\n茯苓傥可掘，宁用菊为餐。",
        "dynasty": "宋",
        "collection_info": null
    },
    {
        "uuid": "e0b1dcce311ddbbd7e605d99e03d90f4",
        "title": "秋怀十首  其四",
        "author": "赵蕃",
        "content": "寒温问虚名，杜老厌束书。\n半百无一行，又似计数疏。\n傥非奉子公，不妨问何如。\n因声遇斋叟，簿领想多余。",
        "dynasty": "宋",
        "collection_info": null
    },
    {
        "uuid": "a6def8a1dec6c14eda123c0ac5d9b03b",
        "title": "秋怀十首  其五",
        "author": "赵蕃",
        "content": "苕溪在何许，水远山幽幽。\n自闻远斋亡，时序忽晚秋。\n尺书不能寄，有怀空泪流。\n何以谅我心，诸兄交白头。",
        "dynasty": "宋",
        "collection_info": null
    },
    {
        "uuid": "33b6f1eedd84ab79f7d0a11aa8f4032f",
        "title": "秋怀十首  其六",
        "author": "赵蕃",
        "content": "吁嗟古诗人，达少穷则多。\n定逢造物嗔，故此成折磨。\n怀哉兴化令，纍然蓬一窠。\n融州计官满，归日定如何。",
        "dynasty": "宋",
        "collection_info": null
    },
    {
        "uuid": "e666044c0fa5b1a9c7a6c70fbc09b4c4",
        "title": "秋怀十首  其七",
        "author": "赵蕃",
        "content": "侯芭老于玄，后山称嫡孙。\n师法苟自是，顾可名他门。\n欲观尹方斋，请视周伯仁。\n我亦识此老，一尊思细论。",
        "dynasty": "宋",
        "collection_info": null
    },
    {
        "uuid": "f5a3354e7d17043a897acabcb82b5778",
        "title": "秋怀十首  其八",
        "author": "赵蕃",
        "content": "吾友王彦傅，结交二十年。\n早孤能自立，不待孟母迁。\n乡闾固多士，如子盖少焉。\n祖述端自谁，书有太史篇。",
        "dynasty": "宋",
        "collection_info": null
    },
    {
        "uuid": "9937f42ae24aa99efab28f4aa107d987",
        "title": "秋怀十首  其九",
        "author": "赵蕃",
        "content": "吾友徐审知，识自弱冠初。\n中间几离合，每见愧不如。\n乃翁春秋学，老死使者车。\n官职不足道，门户政要渠。",
        "dynasty": "宋",
        "collection_info": null
    },
    {
        "uuid": "bbf20fe184d23e488de6d66da4e65ce6",
        "title": "秋怀十首  其一○",
        "author": "赵蕃",
        "content": "情亲骨肉均，未可一一数。\n君家盖其人，进也边城戍。\n肃仪虽近家，白首犹管库。\n好歌归去来，莫赋感不遇。",
        "dynasty": "宋",
        "collection_info": null
    },
    {
        "uuid": "16f4622e33c7a43d887d50139e3584f0",
        "title": "雪中读诚斋荆溪诸集成古诗二十韵奉寄并呈吴仲权",
        "author": "赵蕃",
        "content": "云埋怀玉山，风断羣玉府。\n霰声欻成跳，雪陈翻已舞。\n槎牙粲瑶林，突兀森琼户。\n山差丈人行，鸟绝兄弟语。\n初看失南东，旋觉迷仰俯。\n恍疑羣仙下，直谓阴灵聚。\n回霑鬚萧骚，细着衣繿缕。\n履穿不能曳，筇冻莫可拄。\n书窗偶朋会，诗册随意取。\n诚斋入讽咏，思隠记称许。\n甘能膏齿颊，清且醒肺腑。\n讵须割蜂房，底用煎茗乳。\n非惟雪花同，又并梅花妩。\n调孤匪相寒，法凛由思苦。\n想应当此时，有句肯易吐。\n平明入贺回，马向章台拊。\n过午下直迟，手映玉柄麈。\n同僚有同社，久已齐白甫。\n长别漫长怀，何因似郊愈。\n风引故能亲，云披禽先覩。",
        "dynasty": "宋",
        "collection_info": null
    },
    {
        "uuid": "b52d76224f5434c37980ab2f84d62a64",
        "title": "晨起雪作",
        "author": "赵蕃",
        "content": "苦寒不成眠，哀哉何时旦。\n拥衣听鷄鸣，有类巢木鹳。\n窗明若彷佛，自起寻宿炭。\n残炉星销尽，束缊分邻爨。\n频年惯羁旅，未省今日叹。\n为生乃至是，可復一笑粲。\n阴风忽悲吼，出户雪欲乱。\n所恨梅未开，不得争璀璨。",
        "dynasty": "宋",
        "collection_info": null
    },
    {
        "uuid": "caedc393532e64899a8db13b4cbfcac0",
        "title": "连雪偶书",
        "author": "赵蕃",
        "content": "初雪为欢谣，再雪犹喜视。\n三雪已恐多，四雪翻为异。\n坐栖漏明屋，卧拥如铁被。\n萧条市无行，寂寞门半闭。\n官居且云然，野处当何似。\n凶年畧无储，度日唯旋计。\n糟粕有十百，糠覈匪一二。\n葛根藉长镵，蓼草同滞穗。\n哀哉当此时，已矣良不易。\n仰头叩皇天，俯首跼厚地。\n天地岂不仁，冰雪行且霁。\n春膏动土脉，好雨趋岁事。\n但勤力田科，且下半租赐。\n当思硕鼠去，切勿厌狼戾。",
        "dynasty": "宋",
        "collection_info": null
    },
    {
        "uuid": "b454e38ee50fbafe8e866174ad257377",
        "title": "晨起观雪",
        "author": "赵蕃",
        "content": "荒鸡号何多，邻犬吠愈悍。\n初迷纸窗隙，旋失布衾暖。\n呼童户先启，走报雪且满。\n为言果羞明，若尔真待伴。\n须臾起孩稚，次第及衰懒。\n索衣乱襦袴，取酒忘濯盥。\n试观尚零落，骋目迷间断。\n青黄倏衰白，陵谷置平坦。\n灞桥欠馿蹇，剡曲无棹短。\n有兴不可乘，摅词讵能诞。",
        "dynasty": "宋",
        "collection_info": null
    },
    {
        "uuid": "c0c35e7fae16257a5d96692277673b18",
        "title": "九月十一日雪二首  其一",
        "author": "赵蕃",
        "content": "九月天雨雪，何曾见南方。\n我行蒋山来，解辔菩提坊。\n一饭谁为设，百钱倒空囊。\n平生远游意，到此增彷徨。\n勿厌在家贫，轻行更离乡。",
        "dynasty": "宋",
        "collection_info": null
    },
    {
        "uuid": "2c8ea3deddc52918c0610a92a787e197",
        "title": "九月十一日雪二首  其二",
        "author": "赵蕃",
        "content": "寒风动地至，有如穷冬时。\n居人不知感，客子深怀悲。\n故山邈何许，倏忽半岁辞。\n行脚债未了，悠悠遂臻兹。\n刍薪且弗给，更问裘褐为。",
        "dynasty": "宋",
        "collection_info": null
    },
    {
        "uuid": "d55200e00b7187eab106f74f8e41b7b1",
        "title": "寄题林宪景思雪巢",
        "author": "赵蕃",
        "content": "雪堂竟向雪中成，四壁纷纷洒雪霙。\n春秋记事有成法，匪同风月徒虚名。\n雪巢之雪竟何许，岂象主人清且苦。\n长镵长镵吾与汝，诗瘦谁令如杜甫。\n我尝快读诚斋赋，凛凛风前留不住。\n几思从君借一窗，细读妙句令心降。",
        "dynasty": "宋",
        "collection_info": null
    },
    {
        "uuid": "92d02b89438ccd0564cf8bacf8c8dd3d",
        "title": "题沈临江邀赐亭",
        "author": "赵蕃",
        "content": "昔我过此暑正薄，是时此亭亦新作。\n竹移不问醉与迷，柯叶一敷无病箨。\n今兹再来毒热新，客尘昏昏能病人。\n正思一坐此亭上，骇俗宁待征龙鳞。\n世将大热比酷吏，亦以清风喻君子。\n公凉何止一庭中，寒露清冰遍闾里。\n嗟我行色一何迟，不及亭成分韵诗。\n竹溪之逸故难着，竹林之贤容可追。",
        "dynasty": "宋",
        "collection_info": null
    },
    {
        "uuid": "bf3f6d511fa02298e4339d1103dd06c8",
        "title": "题喻氏万卷楼",
        "author": "赵蕃",
        "content": "今人藏书务书多，昔人读书病书少。\n藏书不读竟何用，岁老财供蠹鱼齩。\n俞君命意何其贤，藏书读书两相兼。\n有楼不肯贮风月，名以万卷非徒然。\n我今百念空如水，祇有耽书心未死。\n为君作诗岂无意，一鸱时送从兹始。",
        "dynasty": "宋",
        "collection_info": null
    },
    {
        "uuid": "9d350744681f07ad6ac37863547ab339",
        "title": "题周袁州尊德堂",
        "author": "赵蕃",
        "content": "视其所以知贤否，论世亦云当尚友。\n宜春郡圃作新堂，名不他求斯有取。\n堂堂房公暨李韩，文章事业两不刊。\n俱曾屈绾此州绶，年祀虽远犹班班。\n淳熙中兴公出守，渺然独继三公后。\n政成乃復作新堂，亦使此州传不朽。\n江山虽胜何足称，风月之游不在民。\n未如考德接以道，视古所作书诸绅。\n龙舒使君适来止，吐词为记甚瑰玮。\n徐州忆昔黄楼成，少公赋屹班扬垒。\n记终慷慨思盖公，平津东阁方穹窿。\n分符与政两如此，天下寒士何忧穷。\n我思作诗颂公政，万民有口人其听。\n矢为此章载厥德，后之视今今视昔。",
        "dynasty": "宋",
        "collection_info": null
    },
    {
        "uuid": "845259ffb76566965a06a38598099bf5",
        "title": "招审知步月",
        "author": "赵蕃",
        "content": "三年不对溪南月，况乃哦诗向君说。\n前山落雨此地雷，我自生凉人厌热。\n林梢虽復乱蝉鸣，岂不大胜苍蝇声。\n市声收尽浮桥寂，要子同来作细行。",
        "dynasty": "宋",
        "collection_info": null
    },
    {
        "uuid": "bc83322b5aef8c3031bf3a9424355cf8",
        "title": "舟行",
        "author": "赵蕃",
        "content": "夜来投宿定花浦，乞晓占风更前迈。\n波涛汹涌势莫遏，顾视吾舟真若芥。\n是时霜威甚可怖，篙师战缩不可耐。\n急温浊酒浇肺肝，向者饥寒夫安在。\n自怜不比娄师德，未可轻犯垂堂戒。\n径搜苦语谢江神，恐惧偷生勿吾怪。",
        "dynasty": "宋",
        "collection_info": null
    },
    {
        "uuid": "2d8678fc7be9418d6bbaff845f8711e6",
        "title": "明叔同舟见别于永和",
        "author": "赵蕃",
        "content": "炮云忽作空中起，坐觉相顾移表裏。\n儿曹厌静欣聚落，数问篙师行几里。\n人生到处如燕鸿，南北故怜无定耳。\n有时相与说旧游，此味犹如蠹书纸。\n秋风日夜催落水，我鬓半霜那足倚。\n况堪忽忽新悼亡，忍并高山对流水。\n陈侯于我四海人，气合能同旧州里。\n向来风雨懒出门，今乃江程劳玉趾。",
        "dynasty": "宋",
        "collection_info": null
    },
    {
        "uuid": "bfe45af0b941b09fc0adf6493bd338c7",
        "title": "送吴叙浦",
        "author": "赵蕃",
        "content": "生年月日虽则同，学而闻道莫比踪。\n学而闻道胡不庸，咎且不免宁论功。\n一官俯首蛮貊中，几年积弊频年凶。\n去姦植善扶疲癃，我所目见非闻风。\n孰持黄诏来自东，谓君违天合君衝。\n天家误听州家谬，历计月日曾未充。\n使家熟视州家惜，万里君门谁为通。\n学而闻道要有用，达岂吾泰穷何穷。\n君之授受远有宗，湘水浩浩湘山雄。\n龙门当日谓不遇，尹杨亦到明光宫。",
        "dynasty": "宋",
        "collection_info": null
    },
    {
        "uuid": "f0b830438794509be70cd19d4014b3a1",
        "title": "送徐彦章并属光庭",
        "author": "赵蕃",
        "content": "儒冠往往令人羞，夫君经明行益修。\n岂惟吾州罕此流，他州亦復难多求。\n迩来默默如有忧，君其莫遣胸次留。\n是物能为人赘疣，不但萧然成白头。\n闽山重行岁且遒，梅花落尽腊酒稠。\n茅檐夜气侵征裘，一杯颇解思人否。\n君家大阮真吾俦，许君能从竹林游。\n福清政成早回辀，饱食相期趁麦秋。",
        "dynasty": "宋",
        "collection_info": null
    },
    {
        "uuid": "84db5c7761357a57b30dcac6d2be2af1",
        "title": "抚州城外作",
        "author": "赵蕃",
        "content": "城中一雨仅飘洒，城外此雨乃霈霶。\n分龙古语信不妄，不尔惠施何偏方。\n我行驱车一何忙，早起犹乘昨夜凉。\n旧闻既雨晴亦佳，岂但蕙叶蒙宠光。\n早禾已秀半且实，晚禾已作早禾长。\n不惟稻陇有佳色，菜畦苗叶相与昌。\n园丁采撷入城市，不用涤濯临沧浪。\n我虽无田岂无圃，归计不决空傍徨。\n翻怜买菜籴占米，烟火熏人官道傍。",
        "dynasty": "宋",
        "collection_info": null
    },
    {
        "uuid": "1258e53497e29bd540d6b688f5068cad",
        "title": "次韵斯远闻蕃移官岳州见寄",
        "author": "赵蕃",
        "content": "西南之役凡几州，行行不已兹登楼。\n几怀佳日怅日暮，谁谓澄江驱客愁。\n巴陵洞庭故胜绝，李白杜甫曾漂流。\n亦思着句道所以，语不惊人空白头。",
        "dynasty": "宋",
        "collection_info": null
    },
    {
        "uuid": "58864e452c452440340fad00561c015f",
        "title": "书紫微集后",
        "author": "赵蕃",
        "content": "诗家初祖杜少陵，涪翁再续江西灯。\n陈潘徐洪不可作，阃奥晚许东莱登。\n遗书散落亦已久，是编颇得十八九。\n景公千驷何足云，伯夷垂名端不朽。",
        "dynasty": "宋",
        "collection_info": null
    },
    {
        "uuid": "533e21843636f4bead4fdb879e0f12b1",
        "title": "题王叔毅画",
        "author": "赵蕃",
        "content": "天公知君有此画，要遣题诗与当价。\n故令欲雪还弄晴，尽日神机不容暇。\n毫端自出右丞维，孙郎一见欣得之。\n写真命意两俱盛，我今落笔胡能奇。",
        "dynasty": "宋",
        "collection_info": null
    },
    {
        "uuid": "9bceb255adca752af2f9a213dd8b525d",
        "title": "反舌",
        "author": "赵蕃",
        "content": "卧闻百舌鸣春风，起睇檐间惟见一。\n自惊夫岂鬼神欤，久立恍然神未释。\n人能化鸟旧所传，断以不疑因杜鹃。\n尔今变化自何物，傥匪败家由败国。",
        "dynasty": "宋",
        "collection_info": null
    },
    {
        "uuid": "37c8331886c0fbe84950f9aef0280815",
        "title": "梅花二首  其一",
        "author": "赵蕃",
        "content": "折来纔见开三四，但觉槎牙乱经笥。\n迟明已復吐六七，颇怪鲜明侵竹隔。\n多花璀璨固可人，疎花的皪意逾真。\n固知此物无不可，风月婆娑仍着我。",
        "dynasty": "宋",
        "collection_info": null
    },
    {
        "uuid": "f02fe37824133713c4bdac645d807bd5",
        "title": "梅花二首  其二",
        "author": "赵蕃",
        "content": "山矾水仙兄弟数，姚魏称君真僣取。\n三国人物谁可许，大儿仅得孔文举。\n我家遶屋碧玉椽，下有独树争婵娟。\n平安无使信莫传，疎枝冷蘂空凄然。",
        "dynasty": "宋",
        "collection_info": null
    },
    {
        "uuid": "e928d895b0e4170027381e4fe1c0aa44",
        "title": "梅花用东坡惠州韵呈子进昆仲",
        "author": "赵蕃",
        "content": "春风未着江南村，梅花有方先反魂。\n斓斑初疑霜集晓，烂漫忽若月挂昏。\n孤山寺下林逋宅，松风亭前东坡园。\n想应照水自愁绝，谁復好事来相温。\n我今居閒百无念，夜半始寝起及暾。\n欲拈堕蘂每攀树，要看落影长开门。\n东南文士推诸孙，妙处不在工语言。\n要于险韵出奇峭，敢云小技未为尊。",
        "dynasty": "宋",
        "collection_info": null
    },
    {
        "uuid": "be23dc7801073c9deefecfc98c8594f4",
        "title": "归计未成不胜家山之思用元明山谷唱酬韵寄成父",
        "author": "赵蕃",
        "content": "近来多病不饮酒，少日兴酣那计觞。\n当面背面从誉毁，覆手翻手分炎凉。\n老骥伏枥志千里，壮士悲歌泣数行。\n故里悠悠无远梦，寒猿历历断人肠。",
        "dynasty": "宋",
        "collection_info": null
    },
    {
        "uuid": "25e5777769f2fbdaae4ecba46a5a3e65",
        "title": "周文显之子来过因斯远过余于智门相与坐于遗爱亭上书所见附寄文显",
        "author": "赵蕃",
        "content": "仲冬六日如春旦，偶向溪亭适吾倦。\n山耶云耶远莫知，但见青苍属仍断。\n其余杂树亦稍稍，復有深溪临断岸。\n谓言雨后当有梅，倚薄敷丛忽陵乱。\n一杯共摩石田甘，走笔题诗待君窜。\n因之併寄伯仁君，傥肯来游驱款段。",
        "dynasty": "宋",
        "collection_info": null
    },
    {
        "uuid": "b1d323e799d6511ffa125678809fa004",
        "title": "再用韵呈斯远",
        "author": "赵蕃",
        "content": "与其纷纷评月旦，孰知黄妳寄疲倦。\n夫君忽来语不休，政使风吹吹不断。\n我归政泊水之南，君往适当溪北岸。\n有时浩歌送激烈，却恨中流鹅鸭乱。\n看君鹄举且鸿飞，而我孤奔仍鼠窜。\n终焉岂有尺布缝，其价可值锦绣段。",
        "dynasty": "宋",
        "collection_info": null
    },
    {
        "uuid": "72ac3d561782ca4bfda79ccd2260d34c",
        "title": "怀赵蕲州文鼎",
        "author": "赵蕃",
        "content": "吾州忆当南渡初，居有曾吕守则徐。\n本门林下亦此渠，往往诗流非酒徒。\n迩来流风颇寂寞，南池二公也不恶。\n李今作舟大如斗，公更蕲春方待守。\n几宵春雨落连明，南池水满春草生。\n不知春兴凡几首，寄我因之报安否。",
        "dynasty": "宋",
        "collection_info": null
    },
    {
        "uuid": "97ea60ac6143af3d554b39546b245877",
        "title": "彦博许见过不至",
        "author": "赵蕃",
        "content": "高轩数许过三径，日云暮矣殊未来。\n汤熨病人狂欲走，戏作冷语成优俳。\n欻思官池颇空阒，况有水花明晚色。\n人间虺虺方蚊雷，植杖裴回须月出。",
        "dynasty": "宋",
        "collection_info": null
    },
    {
        "uuid": "890bd52a86c946a4b78984a23d9f0ed3",
        "title": "大雪",
        "author": "赵蕃",
        "content": "长年南雪不到地，瘴疠惨毒愁北人。\n今年初见腊前白，宠光併与梅花新。\n客居破屋愁欲裂，病目不嫌熏湿薪。\n鹑衣百结不蔽膝，恋恋谁怜范叔贫。",
        "dynasty": "宋",
        "collection_info": null
    },
    {
        "uuid": "d1481d23b3b5d8102a45d5b2046cfc1d",
        "title": "二十七日復雪用东坡聚星堂雪韵禁物体作诗约诸友同赋",
        "author": "赵蕃",
        "content": "温风忽来振柯叶，翻覆手间重变雪。\n天公作事岂容料，坐使南人惊旷绝。\n朝来送客到江浒，冻骨凛凛吹欲折。\n归来席户已迷漫，芋火拨残灰没灭。\n眼中所历要摹写，拙笔难书非被掣。\n叩门好事忽有饷，一盏径能生脸缬。\n昌黎咏雪故雄健，取喻未免收琐屑。\n争如欧苏两仙伯，一白解遮羣丑瞥。\n我今困客乃自困，韩非说难竟死说。\n戏诗还与作官同，大错知合几州铁。",
        "dynasty": "宋",
        "collection_info": null
    },
    {
        "uuid": "d3d43156f2cd66b9646519cec2f6adb2",
        "title": "十一月晦日欲雪",
        "author": "赵蕃",
        "content": "九月不雨至于腊，北风忽来吹作雪。\n竹头抢地何肯低，梅面着沙终自洁。\n书生好奇甘忍冻，屡起推窗探云物。\n虽然亦有过计忧，忧怕水仙重蜕骨。",
        "dynasty": "宋",
        "collection_info": null
    },
    {
        "uuid": "5a3fbba05671d2356598a6971cfd64b5",
        "title": "雪中过在伯",
        "author": "赵蕃",
        "content": "北风一夜吹成雪，城东城西人断绝。\n冒寒客有晨独起，不畏风吹骨欲折。\n刍薪价高瓶粟竭，妻子亦作异县隔。\n微官本为饥寒计，到底却如生事拙。\n奈何曾不此为忧，政尔发声歌应节。\n岂惟入地绝遗蝗，便想连天摇宿麦。\n寒厅逼仄碍眼界，古岸宽平可车辙。\n宁能不见戴安道，我无逸兴须渠发。",
        "dynasty": "宋",
        "collection_info": null
    },
    {
        "uuid": "52b9e2e3070c79dc829a140cd8b68bbf",
        "title": "卧闻",
        "author": "赵蕃",
        "content": "卧闻急雨吹风颠，吾家泊船若箇边。\n此怀自足滋白髮，况復哦诗浑废眠。\n欲呼杯酒慰枵腹，童奴告我尊空然。",
        "dynasty": "宋",
        "collection_info": null
    },
    {
        "uuid": "4798140a65ea540cde72a18944cea796",
        "title": "夜坐",
        "author": "赵蕃",
        "content": "竹风疎疎雨打篷，松风汤汤水赴洪。\n道人闻尘扫未空，不如杜老前月聋。\n山斋夜坐僧趺同，团蒲细软方炉烘。\n灯花开落纵匆匆，我今无害斯无凶。",
        "dynasty": "宋",
        "collection_info": null
    },
    {
        "uuid": "0a562dfcee09be98d70aa1578aae8780",
        "title": "连日风雨有怀沈仲良欧阳全真",
        "author": "赵蕃",
        "content": "满城风雨重阳近，此句岂惟时节咏。\n古今凡历几诗人，独觉柯山有余韵。\n临川之谢东莱吕，往往怀潘用兹语。\n我尝评此七字句，政似江边乌臼树。\n去年此节虽凄凉，和诗有沈与欧阳。\n今年愁绝不可道，三人各在天一方。",
        "dynasty": "宋",
        "collection_info": null
    },
    {
        "uuid": "b33e725433672d6204ec0f823d8e21e7",
        "title": "立春前三日雪明日犹未已诗简子进彦博昆仲示成父四首  其一",
        "author": "赵蕃",
        "content": "稍稍因风集，萧萧与霰俱。\n山明一笑粲，竹重折腰趋。\n白战惭非敌，清谭孰可娱。\n无庸杖方竹，随懒坐团蒲。",
        "dynasty": "宋",
        "collection_info": null
    },
    {
        "uuid": "6a07fa60aec6a06499a8ef87f3bc5192",
        "title": "立春前三日雪明日犹未已诗简子进彦博昆仲示成父四首  其二",
        "author": "赵蕃",
        "content": "应候犹当腊，争先未得春。\n人贫只如旧，天意欲呈新。\n尽洗江南瘴，全消渭北尘。\n能逢中兴日，甘作未归民。",
        "dynasty": "宋",
        "collection_info": null
    },
    {
        "uuid": "9817e656f640ffee4a753bc74db2ec89",
        "title": "立春前三日雪明日犹未已诗简子进彦博昆仲示成父四首  其三",
        "author": "赵蕃",
        "content": "衾冷方高卧，窗明误揽衣。\n问梅穿破履，借米启柴扉。\n晓日犹藏密，和风盍解围。\n冬春俱正令，宁復病年饥。",
        "dynasty": "宋",
        "collection_info": null
    },
    {
        "uuid": "c035c682a99907484f8792e48102a9a3",
        "title": "立春前三日雪明日犹未已诗简子进彦博昆仲示成父四首  其四",
        "author": "赵蕃",
        "content": "待伴先春至，差明积夜初。\n空庭戒无扫，冻笔屡成嘘。\n溪远应回棹，窗明好读书。\n惠连临此际，题赋復何如。",
        "dynasty": "宋",
        "collection_info": null
    },
    {
        "uuid": "74d27277b7ebe4e1facabc5d5a804d6f",
        "title": "正月六日雪",
        "author": "赵蕃",
        "content": "立春纔十日，春事已交加。\n政苦诗材窘，欣逢眼界赊。\n漫天皆柳絮，何地是梅花。\n无復青帘觅，敲门问酒家。",
        "dynasty": "宋",
        "collection_info": null
    },
    {
        "uuid": "f7a9ab8df9f606e1188dd46f36793f0a",
        "title": "正月十三日过邓师契邂逅伯山在焉师契置酒因成五言四韵",
        "author": "赵蕃",
        "content": "竹已连梢种，梅应带蒂栽。\n因留看书帖，更辱倒尊罍。\n胜士亦俱集，好怀端为开。\n春风不拘束，两鬓自摧颓。",
        "dynasty": "宋",
        "collection_info": null
    },
    {
        "uuid": "0296ca6f31f369b921899445a9b7cf9a",
        "title": "正月十六日雪",
        "author": "赵蕃",
        "content": "竹屋偏宜雪，江亭更受风。\n一杯时自酌，五字不须工。\n柳色全然未，梅花半堕空。\n东江虽可住，吾志在江东。",
        "dynasty": "宋",
        "collection_info": null
    },
    {
        "uuid": "5bf66f44f7de80b3b3399e7a7e1fad41",
        "title": "二月十四日发潮后作",
        "author": "赵蕃",
        "content": "归路今无几，春风半已经。\n潮回知岸远，雪积见山青。\n问欲从渔父，明当访客星。\n未须伤偪仄，那敢怨飘零。",
        "dynasty": "宋",
        "collection_info": null
    },
    {
        "uuid": "c7a21c97deaa2225ccb096b40948ded4",
        "title": "文显兄弟见过",
        "author": "赵蕃",
        "content": "东郭有二士，闭门甘一箪。\n贫非原宪病，诗岂孟郊寒。\n俗子往不顾，斯人交亦难。\n若为能步屧，相与转林端。",
        "dynasty": "宋",
        "collection_info": null
    },
    {
        "uuid": "e9b34d23b2832d61388e8b047e3abea6",
        "title": "审知见过",
        "author": "赵蕃",
        "content": "吾庐非不爱，计拙未能还。\n坐我云山表，望君邻里间。\n暂疎成鬰抱，纔见即开颜。\n安得同三径，长年只闭关。",
        "dynasty": "宋",
        "collection_info": null
    },
    {
        "uuid": "546406489f07ddd9349f0b9aebebd3c8",
        "title": "施进之见过二首  其一",
        "author": "赵蕃",
        "content": "君来能破闷，雨至更蠲愁。\n旧识庐山道，长怀鹦鹉洲。\n相从今十载，一饭未成谋。\n俱作江西去，君车我具舟。",
        "dynasty": "宋",
        "collection_info": null
    },
    {
        "uuid": "47e7ee7709eedca058a153598c05344a",
        "title": "施进之见过二首  其二",
        "author": "赵蕃",
        "content": "鹭影投山背，蝉声满树头。\n千峰雪未释，四野雨初周。\n甚矣厌余暑，欣然当早秋。\n半年纔此见，一夕可辞留。",
        "dynasty": "宋",
        "collection_info": null
    },
    {
        "uuid": "f2ffa87d606cbd4a3289adfdf558717d",
        "title": "社日风雨",
        "author": "赵蕃",
        "content": "坎坎连村鼓，喈喈隔墅鸡。\n云低天欲夜，雨合路平溪。\n酒为治聋饮，诗因排闷题。\n休嗟妨杖履，聊取便鉏犁。",
        "dynasty": "宋",
        "collection_info": null
    },
    {
        "uuid": "351d199e01a3a055d0a56d65ea0d303b",
        "title": "晚坐偶题",
        "author": "赵蕃",
        "content": "檐外归云遶，檐前落照微。\n牛羊知既暮，鸟雀自相依。\n积雨虽推阵，余寒未解围。\n何妨向僧火，亦復盖征衣。",
        "dynasty": "宋",
        "collection_info": null
    },
    {
        "uuid": "afa9f5fdfdbe60640c6cbc955fbb8dd7",
        "title": "过钦止",
        "author": "赵蕃",
        "content": "一饭肯留我，羣书容恣翻。\n雨收还摵摵，云破復昏昏。\n山水琴中趣，桑麻野外论。\n淡交真有味，炎附卒成燔。",
        "dynasty": "宋",
        "collection_info": null
    },
    {
        "uuid": "ec80cad656ddc0d21fc7692700954b09",
        "title": "再过斯远",
        "author": "赵蕃",
        "content": "雨暗湖堤没，藤交树色深。\n两来因问疾，每至亦幽寻。\n勿谓年方壮，须知老故侵。\n暄寒多变节，调护盍关心。",
        "dynasty": "宋",
        "collection_info": null
    },
    {
        "uuid": "297542a33c0d7fd609a008b42e09eeaf",
        "title": "寓舍书怀",
        "author": "赵蕃",
        "content": "还乡一过年，借屋两成迁。\n旧阁爱晚碧，今居因地偏。\n居然阙生理，復尔办行缠。\n四十今如此，修名后若传。",
        "dynasty": "宋",
        "collection_info": null
    },
    {
        "uuid": "b60acee6da4c961dfd1e5eb0c8a64fd9",
        "title": "赠别欧阳全真三首  其一",
        "author": "赵蕃",
        "content": "我尚长沙客，君归自五溪。\n放舟知有日，枉驾忽衝泥。\n少慰三年阔，重嗟千里睽。\n交情故如酎，薄饭不嫌齑。",
        "dynasty": "宋",
        "collection_info": null
    },
    {
        "uuid": "8ce1f9b19bfbc0161202d8ea9c624bd9",
        "title": "赠别欧阳全真三首  其二",
        "author": "赵蕃",
        "content": "几日暄寒候，浑如到岭南。\n岑岑无药疗，愦愦祇书耽。\n雨止隅仍漏，鸢飞潦政涵。\n君来得披豁，万里散晴岚。",
        "dynasty": "宋",
        "collection_info": null
    },
    {
        "uuid": "be27ac2b3ce135a047fee69ef4f460e3",
        "title": "赠别欧阳全真三首  其三",
        "author": "赵蕃",
        "content": "往者赣州牧，与君乡里儒。\n身俱上黄阁，官或伏青蒲。\n荐口宁虚启，才名不可诬。\n下僚如处士，鲠论亦时须。",
        "dynasty": "宋",
        "collection_info": null
    },
    {
        "uuid": "90cf6a0b45811db7d9681a0513d03074",
        "title": "书怀",
        "author": "赵蕃",
        "content": "倦栉头如葆，深居心若斋。\n作诗须识病，遇事莫装怀。\n富贵乃身贼，饥寒为道阶。\n长贫君勿怨，天岂困吾侪。",
        "dynasty": "宋",
        "collection_info": null
    },
    {
        "uuid": "b00a289e7df310d99ce1660edd6b26af",
        "title": "去冬过新喻得前四句因见全真行足以成篇",
        "author": "赵蕃",
        "content": "雨裏过新喻，风前忆旧游。\n凄凉孤鹤化，寂寞两羊裘。\n屡雪交游涕，无惊鬓髮秋。\n君归应有感，荣谢各悠悠。",
        "dynasty": "宋",
        "collection_info": null
    },
    {
        "uuid": "67ffb2f07c3ee115a9f0a315c4f71f7d",
        "title": "溪枫",
        "author": "赵蕃",
        "content": "溪枫一萧瑟，溪柳四缤纷。\n年事有如此，吾生何足云。\n登高欠能赋，有感在斯文。\n欲向洲前问，哀音不可闻。",
        "dynasty": "宋",
        "collection_info": null
    },
    {
        "uuid": "b9b4d5e176f4d91344c17ee5aca2b75b",
        "title": "咏鴈",
        "author": "赵蕃",
        "content": "胡为去关塞，何事落江湖。\n岁月常违燕，飞鸣每候奴。\n菰蒲虽足乐，矰缴绝须虞。\n矫矫其高举，纷纷莫下俱。",
        "dynasty": "宋",
        "collection_info": null
    },
    {
        "uuid": "4e25d6df2d0787f4d2daf67a7b805dee",
        "title": "对月简全真",
        "author": "赵蕃",
        "content": "对月重兹夕，吟风尚昔怀。\n思君兼野水，恨我局空阶。\n意嚮元相似，言谈自莫谐。\n忽思成简寄，还觉费安排。",
        "dynasty": "宋",
        "collection_info": null
    },
    {
        "uuid": "3905c8a354e4f96d886158db9c22e1db",
        "title": "邬子对月",
        "author": "赵蕃",
        "content": "庭户容才咫，江湖见每赊。\n秋毫浑可数，纤翳不能遮。\n颇念从此去，还愁兴尽嗟。\n不如沽酒饮，饮醉卧芦花。",
        "dynasty": "宋",
        "collection_info": null
    },
    {
        "uuid": "8e4d475a62b64857779d4d408efc1892",
        "title": "过易简彦从",
        "author": "赵蕃",
        "content": "雨从笋怒长，春雨阴暗成。\n关门有余暇，散帙不妨清。\n从仕亦何好，隠居无用名。\n悠然会心处，便欲寄吾生。",
        "dynasty": "宋",
        "collection_info": null
    },
    {
        "uuid": "1202cb8d4ad0e18b1437cbf3bc8f3059",
        "title": "教授知县以释奠宿于学宫辄尔奉简",
        "author": "赵蕃",
        "content": "秋色肃已甚，斋居清可知。\n无由一夜话，漫兴五言诗。\n祀有同王者，居无陋九夷。\n校官俱长吏，不比判司卑。",
        "dynasty": "宋",
        "collection_info": null
    },
    {
        "uuid": "882ef43db4a2e991eb2e817eeed894b6",
        "title": "叔文见过且携赵祖文归来图来为赋四十字",
        "author": "赵蕃",
        "content": "蝉噪天边柳，鸠鸣雨外桑。\n江东千里远，湖北比年荒。\n画展归来赋，辞吟老至将。\n终焉莫陶写，醉帽晚风长。",
        "dynasty": "宋",
        "collection_info": null
    },
    {
        "uuid": "63e654a826976fb806bfbc098ba9c9fa",
        "title": "与成父夜坐",
        "author": "赵蕃",
        "content": "抱病俱不饮，清言醒肺肝。\n山空知室迥，念静失忧端。\n纵笔诗还作，无弦琴废弹。\n庵居已清绝，况及夜微阑。",
        "dynasty": "宋",
        "collection_info": null
    },
    {
        "uuid": "28125cedbb8efa02620347ec266f3287",
        "title": "琛卿坐上作",
        "author": "赵蕃",
        "content": "负郭有佳处，昔时来未曾。\n梅高居竹表，石瘦倚兰层。\n置酒能要我，哦诗更得朋。\n醉挥君勿怪，明日弔溪藤。",
        "dynasty": "宋",
        "collection_info": null
    },
    {
        "uuid": "c4689ab43cee46a347b09d897df410e9",
        "title": "伯玉夜过因谈西湖石笋峰旧游用初三日韵",
        "author": "赵蕃",
        "content": "相识欣佳士，常谈厌老生。\n湖山游息处，风月笑言情。\n岂但沈疴愈，能令老眼明。\n无嫌数呼唤，政尔一殷兄。",
        "dynasty": "宋",
        "collection_info": null
    },
    {
        "uuid": "42bd0cf005e85ba060b6b3b599fd91f6",
        "title": "张伯永简来云雪欲作而酒适熟尉又过之要余同集",
        "author": "赵蕃",
        "content": "久旱疑为瘴，晚风生许寒。\n梅花逾孤厉，人意绝荒残。\n漉酒能呼我，知公故解欢。\n平明如雪满，快阁上危栏。",
        "dynasty": "宋",
        "collection_info": null
    },
    {
        "uuid": "7b7a30181d7a1e81ff8aa5f0d70dbdcf",
        "title": "次韵王进之欲雪兼属林令",
        "author": "赵蕃",
        "content": "雨集疑为霰，云阴骤欲开。\n共嗟三白晚，还是一年来。\n令已忧民切，君当着语催。\n不应浑似我，形槁亦心灰。",
        "dynasty": "宋",
        "collection_info": null
    },
    {
        "uuid": "0ab71986eb930d80e180714197ac6957",
        "title": "欲再过子进昆仲舟人绐以迷路既远不能復也怅然怀之",
        "author": "赵蕃",
        "content": "数亩湖边宅，千篇海内诗。\n机心谢鸥鸟，乐事付埙箎。\n艇子思重过，流行竟莫知。\n吾侪俱老矣，怅望復来期。",
        "dynasty": "宋",
        "collection_info": null
    },
    {
        "uuid": "edf82481942e81905ae01ed6936a10ff",
        "title": "过从礼",
        "author": "赵蕃",
        "content": "崖壁怒开张，盆山草木苍。\n高深类盘古，琐细亦禅房。\n雨润画粘壁，风微书散床。\n小留谈不恶，而我病成妨。",
        "dynasty": "宋",
        "collection_info": null
    },
    {
        "uuid": "f437460fc6ceb56dedc194fb1484a25d",
        "title": "过西峰主人适出回访刘伯山不值云过黄永新也",
        "author": "赵蕃",
        "content": "佛寺兴已尽，隠庐来不赊。\n隤基濒野水，瘦竹隠疎花。\n试挽添丁问，云过叔度家。\n清谈固难觅，渴肺颇思茶。",
        "dynasty": "宋",
        "collection_info": null
    },
    {
        "uuid": "da824964e956db08b9e02963646b986c",
        "title": "夜过李商叟",
        "author": "赵蕃",
        "content": "每见必匆匆，谈诗口不空。\n林间惊落月，坐上觉生风。\n老大君无敌，飘零我漫穷。\n问年纔半百，归及未成翁。",
        "dynasty": "宋",
        "collection_info": null
    },
    {
        "uuid": "6d82fe5650b90dde1a0b6bf099ae87f2",
        "title": "独坐晚题",
        "author": "赵蕃",
        "content": "斜日欲向夕，孤怀谁与开。\n慵能翻故纸，閒且拨寒灰。\n海内长为客，江南欲放梅。\n竟将身自絷，宁有水西回。",
        "dynasty": "宋",
        "collection_info": null
    },
    {
        "uuid": "da132e47c1f328bc3d9f5e7d0a59ef9c",
        "title": "次韵欧阳全真过玉山见寄",
        "author": "赵蕃",
        "content": "祇道欧阳子，行飞入道山。\n报来犹佐幕，书至得开颜。\n过我不相见，底忙成往还。\n未知重回日，端復几年间。",
        "dynasty": "宋",
        "collection_info": null
    },
    {
        "uuid": "c0f18a19f591315b95d0df60f152fc92",
        "title": "丰城送成父弟还玉山三首  其一",
        "author": "赵蕃",
        "content": "溪上同舟送，江头独步归。\n秋风方落木，客路要添衣。\n故旧询安否，形容话瘠肥。\n吾行犹许远，尔去復谁依。",
        "dynasty": "宋",
        "collection_info": null
    },
    {
        "uuid": "3419118972465020de7f87566b30e83b",
        "title": "丰城送成父弟还玉山三首  其二",
        "author": "赵蕃",
        "content": "酒薄仅饮湿，歌长欲泪垂。\n人皆有兄弟，我独困乖离。\n苦乏田园计，初非干谒资。\n途穷与计拙，千载少陵诗。",
        "dynasty": "宋",
        "collection_info": null
    },
    {
        "uuid": "31416464ae3bae8668bc2dfadb3a2e63",
        "title": "丰城送成父弟还玉山三首  其三",
        "author": "赵蕃",
        "content": "调护山中竹，斧斤毋使侵。\n当门要移种，遶堑合分阴。\n诗去惭如锦，书来定抵金。\n上言说儿女，其次及山林。",
        "dynasty": "宋",
        "collection_info": null
    },
    {
        "uuid": "95a44815998bf17ab14dfa602a68af57",
        "title": "娱山亭",
        "author": "赵蕃",
        "content": "嗜好虽同辙，贤愚本异岐。\n箪瓢乐吾道，钱马昧真痴。\n吾舅端何以，名亭不在兹。\n登临如有得，勿用语羣儿。",
        "dynasty": "宋",
        "collection_info": null
    },
    {
        "uuid": "817f5e90909307cecfc8890ddca4b7a4",
        "title": "访白鹤山祥云观",
        "author": "赵蕃",
        "content": "白鹤空鸣鹤，祥云祇乱云。\n流传因长老，纪载未前闻。\n步屐欣逢胜，题诗愧不文。\n林园犹午雨，墟落遽斜曛。",
        "dynasty": "宋",
        "collection_info": null
    },
    {
        "uuid": "509e03f6388178845e4d51c11733068c",
        "title": "晓浴昭真观逢方元直诵仆旧诗",
        "author": "赵蕃",
        "content": "泉落千岩雨，松鸣万壑风。\n徘徊岂人世，清绝况秋中。\n就浴能除垢，催行觉未穷。\n逢人举旧句，已似宿生同。",
        "dynasty": "宋",
        "collection_info": null
    },
    {
        "uuid": "4e8500bbc3b2c5684fb9b79add52cfea",
        "title": "赋胡达孝林霏五题",
        "author": "赵蕃",
        "content": "老树绿相交，新林翠褭梢。\n童能奉巾盥，客有问推敲。\n香事身依佛，炊烟地远庖。\n浑疑宿雨在，不见晓禽嘲。",
        "dynasty": "宋",
        "collection_info": null
    },
    {
        "uuid": "5f5914a51766fa8b937fabd7661eb2fe",
        "title": "涧舖岭",
        "author": "赵蕃",
        "content": "登山自不恶，飞雪况相仍。\n照映惭非璧，攀援笑引绳。\n向来闻矻矻，今日上层层。\n可但长安道，骑馿觅句能。",
        "dynasty": "宋",
        "collection_info": null
    },
    {
        "uuid": "e04c78d8710cbad77f23e46f936365f3",
        "title": "散庵即事",
        "author": "赵蕃",
        "content": "屋冷频添火，窗深远炷香。\n荆榛白堕境，杖履黑甜乡。\n晚日谁云短，閒身得暂长。\n畏人成免俗，治药屡传方。",
        "dynasty": "宋",
        "collection_info": null
    },
    {
        "uuid": "cf98d115cdf8e3c4f3d0878d27938527",
        "title": "东庵上方",
        "author": "赵蕃",
        "content": "地瘠不宜竹，山寒多种松。\n路穷千折险，庵在最高峰。\n石溜通泉乳，晴檐喧蜜蜂。\n客来僧不语，日暮自鸣钟。",
        "dynasty": "宋",
        "collection_info": null
    },
    {
        "uuid": "5870189def69fa95e7ae7a878f2deb0f",
        "title": "雨入丈七坳",
        "author": "赵蕃",
        "content": "信是长安远，休疑蜀道难。\n千崖悬尽斗，万石列皆攒。\n举足无非仄，扪心每为寒。\n不堪天更雨，政欲助吾官。",
        "dynasty": "宋",
        "collection_info": null
    },
    {
        "uuid": "2adff5713c07205ec15d306562fa47d8",
        "title": "投宿清福寺",
        "author": "赵蕃",
        "content": "落日迷墟落，林霏隔树林。\n入门疑寺近，出谷听钟深。\n墐户觅安寝，隔篱谋浊斟。\n不眠还耿耿，百虑搅予心。",
        "dynasty": "宋",
        "collection_info": null
    },
    {
        "uuid": "1b6a442a10b5193e6a778d62ad805e19",
        "title": "题龙州亭",
        "author": "赵蕃",
        "content": "亭自君家筑，洲从何代名。\n诸公多好句，老子敢争衡。\n剩欲危栏倚，少须春草生。\n毋庸为鲈去，聊欲赴鸥盟。",
        "dynasty": "宋",
        "collection_info": null
    },
    {
        "uuid": "241c5d65a46b6a998c7c940a9ed29bb8",
        "title": "过上村庵二首  其一",
        "author": "赵蕃",
        "content": "朵朵艷红蕖，丛丛映碧芦。\n秋风见池沼，幽思发江湖。\n爱竹宁询主，行山得当图。\n弟同仍子侄，我友亦相俱。",
        "dynasty": "宋",
        "collection_info": null
    },
    {
        "uuid": "0b594c41a27d9ce1a3e1e3f56fcace24",
        "title": "过上村庵二首  其二",
        "author": "赵蕃",
        "content": "秀色留金凤，余芳在木犀。\n日明能皜皜，风急似凄凄。\n野地犹飞蝶，深林亦啼鸡。\n居閒常却扫，安步辍扶藜。",
        "dynasty": "宋",
        "collection_info": null
    },
    {
        "uuid": "cdb72a62c8b54d9253f0d10ca06dbd1a",
        "title": "怀甘叔异曲江庵寄叔异",
        "author": "赵蕃",
        "content": "梦寐曲江矶，矶头隠墅扉。\n朝筇惊鹭起，暮履看渔归。\n志士泣兰芷，高人甘蕨薇。\n怅予非所事，乐尔谢尘鞿。",
        "dynasty": "宋",
        "collection_info": null
    },
    {
        "uuid": "064354f88ca692a81609e1247fa3a789",
        "title": "书李氏园亭",
        "author": "赵蕃",
        "content": "坐久思行步，因而上野亭。\n日兼梅雨落，山接稻田青。\n何术销终讼，连朝役瘦形。\n早知还走俗，不用学通经。",
        "dynasty": "宋",
        "collection_info": null
    },
    {
        "uuid": "2ec3940b60d43b91bfc221f084ae6b23",
        "title": "章坞庵",
        "author": "赵蕃",
        "content": "路尽庵才出，云深山更藏。\n陂池新得水，松桧旧成行。\n午供随斋钵，留题陟上方。\n林鸠方唤雨，归路恐相妨。",
        "dynasty": "宋",
        "collection_info": null
    },
    {
        "uuid": "624f8ff39920e7cf84d65401bff2a023",
        "title": "寄题安福士人家赏静轩听雨二首  其一",
        "author": "赵蕃",
        "content": "心远渊明趣，室虚庄叟书。\n宅边种柳树，濠上乐鯈鱼。\n往者不復作，斯人今则疎。\n谁为赏静者，吾欲并门居。",
        "dynasty": "宋",
        "collection_info": null
    },
    {
        "uuid": "9e49a32c3376d9db02047ae97eac90f8",
        "title": "寄题安福士人家赏静轩听雨二首  其二",
        "author": "赵蕃",
        "content": "有听辄有感，所关非所闻。\n小轩渠对雨，远地我看云。\n大被清霜晓，短檠寒夜分。\n朝昏解同趣，南北谢离羣。",
        "dynasty": "宋",
        "collection_info": null
    },
    {
        "uuid": "94a96746ee92e6348f63d20470ca3381",
        "title": "同俞公择孝显王彦扩谠子游白莲庵饭于东庵而归",
        "author": "赵蕃",
        "content": "幽禽鸣屋角，唤我起寻春。\n山径八九里，角巾三四人。\n侧行松偃蹇，倦憩石嶙峋。\n谁道春犹早，山樱几树新。",
        "dynasty": "宋",
        "collection_info": null
    },
    {
        "uuid": "952e27f8a5a3ad6404ae3f832174717c",
        "title": "早出城",
        "author": "赵蕃",
        "content": "夜雨细无声，朝光快作晴。\n空庭芳草合，远树鹁鸠鸣。\n无復知春处，閒来看水生。\n不唯身暂适，更觉眼增明。",
        "dynasty": "宋",
        "collection_info": null
    },
    {
        "uuid": "43b1e720f249bfea7baa268974e59bf7",
        "title": "明日復出城",
        "author": "赵蕃",
        "content": "夜雨更连明，篮舆偶出城。\n田畴蓑笠事，江海鹭鸥盟。\n少小规微禄，侵寻愧老生。\n茝兰春渚满，桃李绿阴成。",
        "dynasty": "宋",
        "collection_info": null
    },
    {
        "uuid": "785a67250bd9f1cce6d2b36d72536640",
        "title": "游齐山",
        "author": "赵蕃",
        "content": "借马访齐山，犇行不待衔。\n旧来闻若渴，今日嗜如馋。\n故喜地殊胜，却嫌僧近凡。\n谁能一除洗，更出万嵌岩。",
        "dynasty": "宋",
        "collection_info": null
    },
    {
        "uuid": "c5744e0384530f9711383de3644a4ae5",
        "title": "蕃侍舅翁衡州史君游吉阳山舅翁举往年与南涧韩公唱酬长短句蕃赋三诗  其一",
        "author": "赵蕃",
        "content": "惨澹松围障，蜿蜒石隠龙。\n背城无数里，献状有千峰。\n此地虽为寓，兹山特未逢。\n因公九日集，临眺得从容。",
        "dynasty": "宋",
        "collection_info": null
    },
    {
        "uuid": "952330abc8ceda76d6ce9af31d661a0b",
        "title": "蕃侍舅翁衡州史君游吉阳山舅翁举往年与南涧韩公唱酬长短句蕃赋三诗  其二",
        "author": "赵蕃",
        "content": "闻道常年会，尚书领客来。\n公能哦旧句，我恨阙初陪。\n鬰鬰云峰雨，苍苍石磴苔。\n人亡与节逝，已矣两裴回。",
        "dynasty": "宋",
        "collection_info": null
    },
    {
        "uuid": "cb4a00455a82ced4fbc1756a40f24354",
        "title": "蕃侍舅翁衡州史君游吉阳山舅翁举往年与南涧韩公唱酬长短句蕃赋三诗  其三",
        "author": "赵蕃",
        "content": "出郭雨遽止，下山云復收。\n人疑有神护，神若为人谋。\n败壁凄凉句，邻家断续讴。\n明年回鴈上，应忆此山头。",
        "dynasty": "宋",
        "collection_info": null
    },
    {
        "uuid": "1c8b65e97adc873d5b2cc579986acf8e",
        "title": "过黄狗步",
        "author": "赵蕃",
        "content": "古步经黄狗，平沙隠白鸥。\n顺流翻逆浪，欲去若苛留。\n历历川原路，萧萧风雨秋。\n颓然怕看镜，白尽几分头。",
        "dynasty": "宋",
        "collection_info": null
    },
    {
        "uuid": "d08e8baff667703117fcc79706bf75b3",
        "title": "官池即事",
        "author": "赵蕃",
        "content": "偃薄虽兹驿，相羊頼此亭。\n鸟飞微破縠，鱼动暗衝萍。\n岂但忧怀惬，还能倦眼醒。\n独余春草梦，才尽不能灵。",
        "dynasty": "宋",
        "collection_info": null
    },
    {
        "uuid": "c081ea5367473cea7d267718da47688d",
        "title": "再题",
        "author": "赵蕃",
        "content": "既悟当寒雨，乃知雾乃晴。\n病躯聊自适，閒望亦增明。\n絮落还将化，荷新且解擎。\n怀哉老将至，没世曷为名。",
        "dynasty": "宋",
        "collection_info": null
    },
    {
        "uuid": "c0f08d0f32168ff7c5dcf853b1a9c556",
        "title": "山花有所谓绕茧漆者盖缲丝藉此以取头耳",
        "author": "赵蕃",
        "content": "树树山矾落，枝枝绕茧开。\n论香宁敢辈，取用实能皆。\n白屋珍姚魏，朱门贱草莱。\n勿嫌卑薄域，解产栋梁才。",
        "dynasty": "宋",
        "collection_info": null
    },
    {
        "uuid": "6e6fbc1145426f5465b1d60f091327c4",
        "title": "观王文之所藏荆公帖",
        "author": "赵蕃",
        "content": "余行江左路，曾涉蒋山椒。\n野逸思乘蹇，仪型想冠貂。\n帖窥藏五世，诗续咏前朝。\n永日欣无斁，巾欹膝屡摇。",
        "dynasty": "宋",
        "collection_info": null
    },
    {
        "uuid": "3e34b164f88f135fc92c8d261cfc5c67",
        "title": "周袁州惠建茶黑笃耨以四十字谢之",
        "author": "赵蕃",
        "content": "书斋怜寂寞，书札慰荒凉。\n劝把春风椀，仍熏知见香。\n未忧欺短褐，宁虑厄枯肠。\n尘思如能雪，诗情或可昌。",
        "dynasty": "宋",
        "collection_info": null
    },
    {
        "uuid": "58fe4961042c8acf62920b4274a21c23",
        "title": "题毕叔文所藏赵祖文画",
        "author": "赵蕃",
        "content": "数月湖山路，未看湖上山。\n尘埃苦相败，疾病亦多关。\n见此微茫画，如行惨澹间。\n小舟帆正饱，何日载余还。",
        "dynasty": "宋",
        "collection_info": null
    },
    {
        "uuid": "65b72aea2e417b200a53a5b3f93edd3d",
        "title": "书后湖集",
        "author": "赵蕃",
        "content": "我怀苏养直，不作汉三公。\n隠墅人安在，春溪草自丰。\n遗文尚亡恙，斯道未应穷。\n会与吾尊友，青灯话此翁。",
        "dynasty": "宋",
        "collection_info": null
    },
    {
        "uuid": "a9afdf5a05379cbd995079ca1177a924",
        "title": "道傍菊一首奉呈安福丞公彭子寿",
        "author": "赵蕃",
        "content": "彼美东篱菊，胡为官道傍。\n蓬生虽翳翳，秉色故煌煌。\n风露与湔洗，牛羊违践伤。\n未嗟愆节物，终必在医囊。",
        "dynasty": "宋",
        "collection_info": null
    },
    {
        "uuid": "1a5ad457c8579f01abcb3b2a8c08e9d3",
        "title": "溧阳道中怀秉文",
        "author": "赵蕃",
        "content": "不见水南梅，春风已四回。\n纵传诗满纸，何似酒同杯。\n已与修涂背，还寻旧路来。\n计期犹促迫，到处勿徘徊。",
        "dynasty": "宋",
        "collection_info": null
    },
    {
        "uuid": "457359768fa993beefd8072ab886849a",
        "title": "过余干怀介庵呈其婿方景严",
        "author": "赵蕃",
        "content": "重过余干县，长怀谪仙人。\n犹如见颜色，不復听纷纶。\n栗里柳未倒，桐乡祠尚新。\n遗文李汉在，属付斯无泯。",
        "dynasty": "宋",
        "collection_info": null
    },
    {
        "uuid": "8c94aa884b2ca18c358cf3dc40de7505",
        "title": "新月甚佳方思明叔乃忽见过作此诗",
        "author": "赵蕃",
        "content": "出户江山好，入门风月新。\n荒凉如宅舍，窘束是官身。\n念子岂为远，能来端可人。\n笑谈殊未了，催去阻重闉。",
        "dynasty": "宋",
        "collection_info": null
    },
    {
        "uuid": "d3353674445cb71ede74e6ec8e00a8f8",
        "title": "宿龙鬚山  其一",
        "author": "赵蕃",
        "content": "俯仰犹前日，侵寻已半春。\n行因累符檄，来为阅松筠。\n着脚尽可隠，是身宁属人。\n云泉混麋鹿，冠剑上麒麟。",
        "dynasty": "宋",
        "collection_info": null
    },
    {
        "uuid": "9863fdbb2600c4c2641a9dae6d548038",
        "title": "宿龙鬚山  其二",
        "author": "赵蕃",
        "content": "密竹復疎竹，老松仍穉松。\n担肩元近俗，吟趣得深供。\n要宿招提景，犹赊日暮钟。\n殷勤问邻寺，指点说前峰。",
        "dynasty": "宋",
        "collection_info": null
    },
    {
        "uuid": "87fd042f955e49c91ed397396c27b775",
        "title": "六月一日始热二首  其一",
        "author": "赵蕃",
        "content": "雨后疑无暑，晴来乃若焚。\n污渠工聚蚋，闇室剩飞蚊。\n愦愦妨书看，岑岑似酒醺。\n不知三伏久，何以度朝曛。",
        "dynasty": "宋",
        "collection_info": null
    },
    {
        "uuid": "355e7e063bb584e142c91e49281af265",
        "title": "六月一日始热二首  其二",
        "author": "赵蕃",
        "content": "落日看篱脚，晚风占树头。\n庭荒虽若咫，步遶亦频周。\n我老自投网，民愚还坐囚。\n相哀莫相释，点点更悠悠。",
        "dynasty": "宋",
        "collection_info": null
    },
    {
        "uuid": "d84b98040c0de0c24c6bb2457300c23e",
        "title": "同儿曹步月寺门作",
        "author": "赵蕃",
        "content": "溪风乱林影，林月漾溪光。\n宿鸟无安止，飞鸟为敛芒。\n儿曹从杖屦，老子废杯觞。\n谁谓时方暑，端疑候已凉。",
        "dynasty": "宋",
        "collection_info": null
    },
    {
        "uuid": "cfe7c5e14463b7661557fd98a3b360dc",
        "title": "对月",
        "author": "赵蕃",
        "content": "风清胜夏暑，月薄借秋光。\n坐觉还神观，心期隔帝乡。\n满阶蛩送感，何许笛飞凉。\n盘礴俄成久，轩然睡倚墙。",
        "dynasty": "宋",
        "collection_info": null
    },
    {
        "uuid": "cee20e12d3597357c5aa2a58c5b5e85d",
        "title": "对月怀签判丈兼简文显",
        "author": "赵蕃",
        "content": "季月风当凛，南方候实偏。\n长林未摇落，频夕对婵娟。\n恨我遥成隔，知公夜不眠。\n连墙有周子，置论每超然。",
        "dynasty": "宋",
        "collection_info": null
    },
    {
        "uuid": "66f5d7a361b701db09cd145975f3542c",
        "title": "十四夜月  其一",
        "author": "赵蕃",
        "content": "既夕风犹进，凌空月故迟。\n明宵纵当满，今夕可乖期。\n少壮欣逢节，年侵意自悲。\n平生一杯酒，即事五言诗。",
        "dynasty": "宋",
        "collection_info": null
    },
    {
        "uuid": "ac4bd94f0a83d0952e780ddf8a7ec449",
        "title": "十四夜月  其二",
        "author": "赵蕃",
        "content": "镜破何年合，珠沈几日还。\n空明歙溪石，行列婺州山。\n鴈泊宵仍警，虫哀夜不閒。\n传呼语舟子，移檝近前湾。",
        "dynasty": "宋",
        "collection_info": null
    },
    {
        "uuid": "008f81ac6686e88d2aa86f094ffd3976",
        "title": "十五夜月",
        "author": "赵蕃",
        "content": "老至自多感，月圆仍此秋。\n又成愁裏见，都白几分头。\n酒罄妨人醉，诗穷不易搜。\n径归掩关卧，还杂候虫幽。",
        "dynasty": "宋",
        "collection_info": null
    },
    {
        "uuid": "aaa86cc824615b204b4767e6c5c4db35",
        "title": "十六夜月",
        "author": "赵蕃",
        "content": "月早昼氛在，月迟夜气澄。\n秋毫细可数，乌鹊栖亦兴。\n青山葬李白，苏门隠孙登。\n吾老无逸气，颓然照鬅鬙。",
        "dynasty": "宋",
        "collection_info": null
    },
    {
        "uuid": "2e12ab0d49639f065175a2d223ea2f3e",
        "title": "江月",
        "author": "赵蕃",
        "content": "江月照将夕，江风吹欲霜。\n残书看莫尽，病骨凛难当。\n俯仰年龄迈，飘零道路长。\n丰年易图饱，何乃又殊方。",
        "dynasty": "宋",
        "collection_info": null
    },
    {
        "uuid": "9386f1b3984f02049c85715e1eefef0e",
        "title": "秋日书怀",
        "author": "赵蕃",
        "content": "冉冉年将老，冥冥雨送秋。\n衡门想芜没，萧寺苦淹留。\n工部诗陶写，平南酒拍浮。\n九原如可作，千载愿同游。",
        "dynasty": "宋",
        "collection_info": null
    },
    {
        "uuid": "b93aba68b16179bddbc5b9d1b181d01e",
        "title": "留元衡须月上因抄贾元放旧词併怀季承",
        "author": "赵蕃",
        "content": "北客飘零恨，南游邂逅情。\n几年悲赋鵩，万里想骑鲸。\n月已徐徐上，云能故故生。\n吾曹重离合，可问欲三更。",
        "dynasty": "宋",
        "collection_info": null
    },
    {
        "uuid": "a439d523615565bccb4c919dbc6f5ff8",
        "title": "雨后对月怀斯远",
        "author": "赵蕃",
        "content": "旱后虽逢月，方忧未觉佳。\n雨余当委照，此趣孰能加。\n要觉湖边宅，遥知海上槎。\n绝嗟同味少，莫遣寸心遐。",
        "dynasty": "宋",
        "collection_info": null
    },
    {
        "uuid": "56fd6e30e4ccf6033ab7dbe3750c3061",
        "title": "夜怀成父弟",
        "author": "赵蕃",
        "content": "晚蝉犹噪树，新月遂当天。\n闵雨心虽切，题诗思亦牵。\n故应听摵摵，殊愈对娟娟。\n忆我章泉弟，松窗竹屋边。",
        "dynasty": "宋",
        "collection_info": null
    },
    {
        "uuid": "fc286ded1b5f20242df91212da8f6214",
        "title": "对月怀秉文",
        "author": "赵蕃",
        "content": "有此佳风月，溪上更復奇。\n山阴应接际，赤壁诵歌时。\n恨子不同载，写怀聊作诗。\n平生三五夕，咫尺又乖期。",
        "dynasty": "宋",
        "collection_info": null
    },
    {
        "uuid": "a0c16ccfe3011be9ee2727dc6adacdcc",
        "title": "雨夜怀明叔併忆成父",
        "author": "赵蕃",
        "content": "放竹近轩窗，地方中对床。\n非贪起居适，乐是话言长。\n已解萧骚味，仍忧摆撼伤。\n去君纔数驿，忆弟更他乡。",
        "dynasty": "宋",
        "collection_info": null
    },
    {
        "uuid": "67e0f44a78992857e7fb023debf7dd00",
        "title": "怀公择且问讯成父",
        "author": "赵蕃",
        "content": "山雨戴溪云，茅檐昼不分。\n林花应扫地，我友况离羣。\n数口饥寒累，三生翰墨勤。\n因声问吾弟，几日定行云。",
        "dynasty": "宋",
        "collection_info": null
    },
    {
        "uuid": "b08ac493c1d2234fcccbddfbd2033d9b",
        "title": "怀成父",
        "author": "赵蕃",
        "content": "晓枕占干鹊，昏檐数湿萤。\n竹风愁独立，山雨要同听。\n懒更翻黄卷，还成倒浊瓶。\n犹疑到或晚，戒勿掩柴扃。",
        "dynasty": "宋",
        "collection_info": null
    },
    {
        "uuid": "ee53a7e81bee5eaa19374dd2686b9981",
        "title": "月夜怀成父",
        "author": "赵蕃",
        "content": "尚缺佳已许，既圆明若何。\n一年增我老，千里念渠多。\n柳乱谁屡舞，虫喧空作歌。\n要为终夕看，四体奈烦痾。",
        "dynasty": "宋",
        "collection_info": null
    },
    {
        "uuid": "a70ada33eae5028f7eacdcc64acbaa29",
        "title": "夜月",
        "author": "赵蕃",
        "content": "晓枕厌蝇声，昏蝉復乱鸣。\n耳根喧自合，心地寂常生。\n习气存诗句，平生爱月明。\n钟情在我辈，安得到无情。",
        "dynasty": "宋",
        "collection_info": null
    },
    {
        "uuid": "dd16b9e9598930b98edb50001c99d275",
        "title": "中夜风雨骤作怅然有怀简全真沅陵并寄成父弟",
        "author": "赵蕃",
        "content": "酒尽云间月，诗成雨至风。\n支离如病鹤，吟咏杂寒虫。\n摵摵朝梧叶，萧萧瘦竹风。\n飘零偶天末，憔悴祇江东。",
        "dynasty": "宋",
        "collection_info": null
    },
    {
        "uuid": "913c1ee02440a5276ab10b05bcae133f",
        "title": "骤雨",
        "author": "赵蕃",
        "content": "乍觉尘成敛，旋闻土亦香。\n沟渠勇飞溅，竹树返青苍。\n既使雷先戒，还资风助狂。\n未充田父望，聊益病夫凉。",
        "dynasty": "宋",
        "collection_info": null
    },
    {
        "uuid": "98a73aa559283994ada3469dbf1ff06d",
        "title": "分界舖爱直驿张安国因杉制名而驿之前有老梅一株不知安国何为舍彼而取此也",
        "author": "赵蕃",
        "content": "杉自谁人种，梅从何代栽。\n腹空雷有击，根古土无培。\n要是百年物，曾经几客来。\n直哉虽见录，清矣可遗材。",
        "dynasty": "宋",
        "collection_info": null
    },
    {
        "uuid": "c0bdc2fbef9aef6f3c5092595b060bb7",
        "title": "过潼川之飞乌县见余干丞相题驿舍诗有感次韵",
        "author": "赵蕃",
        "content": "道学元无僞，标名徒尔劳。\n孤忠天不管，一死世尤高。\n未洗边庭血，先焚董腹膏。\n乱离元有自，附壁为三号。",
        "dynasty": "宋",
        "collection_info": null
    },
    {
        "uuid": "ba68c9ceab4a44acc263143823b2228b",
        "title": "舟行赋山中梅花",
        "author": "赵蕃",
        "content": "自与松筠并，宁容草棘欺。\n盈盈皆正色，脉脉匪邪思。\n照水初开处，临风欲坠时。\n深幽殊可念，酹酒侑之诗。",
        "dynasty": "宋",
        "collection_info": null
    },
    {
        "uuid": "1563074291e3eb42669fc6ccc62338cf",
        "title": "铅山道中怀故兴化令贾元放故鬰林教授贾季承",
        "author": "赵蕃",
        "content": "驶雨更冷风，长松十里中。\n欲吟吟不尽，将语语谁同。\n赋鵩人安在，骖羸我欲穷。\n枕流还泊泊，幽梦恐难通。",
        "dynasty": "宋",
        "collection_info": null
    },
    {
        "uuid": "e370b5c11b47363e6ea72d0a4a596770",
        "title": "常山道中二首  其一",
        "author": "赵蕃",
        "content": "发轫茅檐雨，营炊野店烟。\n春晴不难解，客恨自多牵。\n麦浪摇成涌，梅飞去若仙。\n画中端有句，诗裏亦安禅。",
        "dynasty": "宋",
        "collection_info": null
    },
    {
        "uuid": "636a87abd26c8b6d8cf9fbce5f2e011c",
        "title": "常山道中二首  其二",
        "author": "赵蕃",
        "content": "晨征阴雾合，晚泊霁光新。\n闻鼓初非社，逢耕政及春。\n嗟余寄径客，羡尔受廛人。\n有债成诗瘦，无钱罢饮醇。",
        "dynasty": "宋",
        "collection_info": null
    },
    {
        "uuid": "ec35dd1d831b17ac14d3ff3faab369ea",
        "title": "夜宿沙涡",
        "author": "赵蕃",
        "content": "橹折故难进，牵殊深足虞。\n百艰甘薄命，共济頼同途。\n聚落强名地，并吞总是湖。\n遥遥闻吠犬，更问酒家酤。",
        "dynasty": "宋",
        "collection_info": null
    },
    {
        "uuid": "2f5c9f12f659165af052f74bb5f6bec4",
        "title": "早过桐江与峡江甚近也",
        "author": "赵蕃",
        "content": "雾尽山容出，风微水面平。\n檄书重此役，诗卷足平生。\n船小炊无竈，滩长去有程。\n尝评峡江似，江水亦桐名。",
        "dynasty": "宋",
        "collection_info": null
    },
    {
        "uuid": "212ffe85011b0cd7ae46dfd951dc351d",
        "title": "发永丰值雨投宿金仙寺明日还旧居雪大作",
        "author": "赵蕃",
        "content": "雨暗投野寺，雪明还旧居。\n林园浑异昨，门径亦非初。\n酒事难忘汝，诗材不负余。\n祇言冬大暖，暖极竟何如。",
        "dynasty": "宋",
        "collection_info": null
    },
    {
        "uuid": "33b4a4829f89e7e9f817372057b8e929",
        "title": "秋雨感怀",
        "author": "赵蕃",
        "content": "红叶连峰雨，黄花独径秋。\n一杯聊復酒，万斛不堪愁。\n短髮惊时晚，修名怯岁遒。\n山中隠玄豹，江上失轻鸥。",
        "dynasty": "宋",
        "collection_info": null
    },
    {
        "uuid": "745b2f1fd20673f7ae7d2386ad7ed9e2",
        "title": "舣舟杨口叩居人以何时缚屋于此何时復去云我乃鴈泊人户冬来春乃去",
        "author": "赵蕃",
        "content": "户户鱼蛮子，年年鴈泊人。\n生资持网罟，迁徙逐冬春。\n岸俗从渠变，乡邻自我亲。\n殊胜倦游者，渺渺愧风尘。",
        "dynasty": "宋",
        "collection_info": null
    },
    {
        "uuid": "e19c11fc1eb641c9793e7977552f5dcf",
        "title": "寄秋怀  其一",
        "author": "赵蕃",
        "content": "两月巴陵郡，搜诗朝暮间。\n空能饮江水，恨不上君山。\n昔者闻何至，今焉兴尽还。\n才名或遭駡，坎轲分低颜。",
        "dynasty": "宋",
        "collection_info": null
    },
    {
        "uuid": "2d5c7b96e9db001bf9ddb9b5712969e1",
        "title": "寄秋怀  其二",
        "author": "赵蕃",
        "content": "大暑惧死暍，祁寒愁仆僵。\n岁时空卒卒，身世益伥伥。\n问服遗官叹，怀沙去国伤。\n终殊弋何慕，况事色斯翔。",
        "dynasty": "宋",
        "collection_info": null
    },
    {
        "uuid": "3a03120513072f96524bfc92632a0111",
        "title": "寄秋怀  其三",
        "author": "赵蕃",
        "content": "霞谷宁终计，龙门已暮年。\n向来嗟独后，今日可忘前。\n既缪青衿学，当思白首传。\n犹须就吾子，相为语蝉连。",
        "dynasty": "宋",
        "collection_info": null
    },
    {
        "uuid": "9897d2baa02cbcee1de028c0912a8bef",
        "title": "寄秋怀  其四",
        "author": "赵蕃",
        "content": "我不识裘父，闻之空有年。\n曾题五字寄，仅以尺书旋。\n诸老没已久，故家谁復贤。\n犹欣得吾子，句法早亲传。",
        "dynasty": "宋",
        "collection_info": null
    },
    {
        "uuid": "233c741bb380a42b9981114fce0712ef",
        "title": "寄秋怀  其五",
        "author": "赵蕃",
        "content": "西京刘校尉，上疏引春秋。\n圣学期深探，明时可妄投。\n他年王子表，今日古人求。\n幸甚闻无恙，顿能宽远忧。",
        "dynasty": "宋",
        "collection_info": null
    },
    {
        "uuid": "2052dd0ddd88ac61120c20a5f0696fc1",
        "title": "寄秋怀  其六",
        "author": "赵蕃",
        "content": "吾与徐斯远，敬之宁独亲。\n讵须劳咄咄，徒觉叹踆踆。\n共乐名教地，同耕寂寞滨。\n敝裘堪共御，宜尔耐艰辛。",
        "dynasty": "宋",
        "collection_info": null
    },
    {
        "uuid": "e651f7701125b5dec2a2d0d4e0249e47",
        "title": "寄秋怀  其七",
        "author": "赵蕃",
        "content": "几欲相酬答，诗情了不关。\n携从五溪远，直过洞庭宽。\n叹我终成累，多君不可删。\n黄昏伫立久，云尽觉无山。",
        "dynasty": "宋",
        "collection_info": null
    },
    {
        "uuid": "c5613304a319172d099cd65769a371d4",
        "title": "寄秋怀  其八",
        "author": "赵蕃",
        "content": "忆我江东弟，书来得暂怡。\n寺居因市近，村舍与贫宜。\n儿辈诗书力，童奴薪水为。\n尤欲护吾竹，及此夏初时。",
        "dynasty": "宋",
        "collection_info": null
    },
    {
        "uuid": "3f8adeaa980590529d1de4ef05282fc8",
        "title": "寄秋怀  其九",
        "author": "赵蕃",
        "content": "求友咏伐木，思兄言陟冈。\n那知符檄累，不了道途忙。\n照水形知瘵，临风髮欠长。\n想渠能我忆，如我不渠忘。",
        "dynasty": "宋",
        "collection_info": null
    },
    {
        "uuid": "8fe257efb65d2b85415fc0f8154c7347",
        "title": "寄秋怀  其一○",
        "author": "赵蕃",
        "content": "两载沅湘役，虽劳何所为。\n虾行仍蛭渡，犹豫復狐疑。\n孰念鉏犁把，殊胜手板持。\n山南与山北，舍子更从谁。",
        "dynasty": "宋",
        "collection_info": null
    },
    {
        "uuid": "75438ded314a4c48569fce349f24136d",
        "title": "真游觅唐德舆题诗不见有怀其人八首  其一",
        "author": "赵蕃",
        "content": "险绝辰州路，曾闻一再行。\n看岩有留句，扪石欠题名。\n四世斯文事，平生一壑情。\n何当从此去，感念在先生。",
        "dynasty": "宋",
        "collection_info": null
    },
    {
        "uuid": "af3bb7f28906a3cea303838ef1390d1a",
        "title": "真游觅唐德舆题诗不见有怀其人八首  其二",
        "author": "赵蕃",
        "content": "雨后林园合，风前裘褐轻。\n当游元不恶，有士与同行。\n定识田中趣，殊胜俗裏情。\n谁过江驿静，日听笋舆声。",
        "dynasty": "宋",
        "collection_info": null
    },
    {
        "uuid": "951b42c35945090dab09b0876db9756a",
        "title": "真游觅唐德舆题诗不见有怀其人八首  其三",
        "author": "赵蕃",
        "content": "月上侵衣薄，风来飒鬓秋。\n有觞宽偪仄，无意计沈浮。\n谁念千山底，深怀二老游。\n更阑竟忘寝，诗就不成讴。",
        "dynasty": "宋",
        "collection_info": null
    },
    {
        "uuid": "d643a3a78ce89ae39c70760681f698ee",
        "title": "真游觅唐德舆题诗不见有怀其人八首  其四",
        "author": "赵蕃",
        "content": "几岁天台住，今年鴈荡游。\n心期在康乐，人谓作监州。\n骑从真能屏，烟霞定赏幽。\n他时期一访，好为着诗留。",
        "dynasty": "宋",
        "collection_info": null
    },
    {
        "uuid": "fb04b1518408a68087c87164fca724f2",
        "title": "真游觅唐德舆题诗不见有怀其人八首  其五",
        "author": "赵蕃",
        "content": "时论归台阁，交情异笠车。\n不甘腰为折，宁使鬓成华。\n莽莽湖之北，悠悠海一涯。\n铜鱼偶逢使，书寄阿戎家。",
        "dynasty": "宋",
        "collection_info": null
    },
    {
        "uuid": "e83238d8f5871d241647ce3038022ea3",
        "title": "真游觅唐德舆题诗不见有怀其人八首  其六",
        "author": "赵蕃",
        "content": "一纸日边裁，千山徼外开。\n所同惟甲子，绝异是人才。\n学问须传授，君家有自来。\n嗟余独何者，道阻乃从洄。",
        "dynasty": "宋",
        "collection_info": null
    },
    {
        "uuid": "2e44909394dc72848f0f036b4da8909b",
        "title": "真游觅唐德舆题诗不见有怀其人八首  其七",
        "author": "赵蕃",
        "content": "相从宁见乐，相别乃知悲。\n况辱平生友，而坚晚岁期。\n已醒临别酒，还读送行诗。\n何况维舟处，苍然暮色时。",
        "dynasty": "宋",
        "collection_info": null
    },
    {
        "uuid": "bf1515cfed1583937afa41b97eba9835",
        "title": "真游觅唐德舆题诗不见有怀其人八首  其八",
        "author": "赵蕃",
        "content": "去矣不为难，山长水又宽。\n未曾摇短棹，已自失危栏。\n厚意烦三友，相要下急滩。\n虽然赊执手，顾免别辞酸。",
        "dynasty": "宋",
        "collection_info": null
    },
    {
        "uuid": "f755863998cdd79c5c80c90a53de4054",
        "title": "与成父别后有怀",
        "author": "赵蕃",
        "content": "何物催衰白，频年屡别离。\n弟兄俱老境，摇落况秋时。\n汝水应余忆，袁江独尔思。\n不堪行似棘，更对雨如丝。",
        "dynasty": "宋",
        "collection_info": null
    },
    {
        "uuid": "242bf5d5bd11f077848f4101eb20fdfc",
        "title": "怀明叔三首  其一",
        "author": "赵蕃",
        "content": "结交不在早，倾盖有余欢。\n愧比陈蕃榻，犹吾陋巷箪。\n新来几日别，无计百忧宽。\n世俗轻交态，相期在岁寒。",
        "dynasty": "宋",
        "collection_info": null
    },
    {
        "uuid": "8f97d3b0f5e2dfee87efe473d266f275",
        "title": "怀明叔三首  其二",
        "author": "赵蕃",
        "content": "纷纷阅投刺，往往尽冠儒。\n岁晚见松柏，火炎知碔砆。\n寒厅怜我独，玉趾頼君迂。\n政尔如修竹，何能一日无。",
        "dynasty": "宋",
        "collection_info": null
    },
    {
        "uuid": "c7269366918c9173c4e12a8d967058e3",
        "title": "怀明叔三首  其三",
        "author": "赵蕃",
        "content": "微风吹甚清，缺月照同盈。\n盘礴得露坐，喧阗嫌市声。\n何胜忆玄度，底处觅弥明。\n念我筠窗底，萧然榻正横。",
        "dynasty": "宋",
        "collection_info": null
    },
    {
        "uuid": "b1c0fd7ef0f9bb977a1490eb42fc805e",
        "title": "怀王彦博徐审知",
        "author": "赵蕃",
        "content": "遮眼文书倦，可人亲友赊。\n雨疎无更有，鸦断直还斜。\n两鬓宁禁白，余生孰可涯。\n关余三作径，愧尔五其车。",
        "dynasty": "宋",
        "collection_info": null
    },
    {
        "uuid": "dd1517538d8594bc4ae61ad36d9ea86d",
        "title": "再见晦庵既行有怀",
        "author": "赵蕃",
        "content": "已别重成见，重来那得长。\n顺流听㶁㶁，冷日对荒荒。\n既历冰霜至，还忧雨露雱。\n去留俱有念，搔首漫彷徨。",
        "dynasty": "宋",
        "collection_info": null
    },
    {
        "uuid": "8a4aefff8c76e4759c5b835e511aae5a",
        "title": "怀灵山呈元衡",
        "author": "赵蕃",
        "content": "故人移住远，明月挂檐迟。\n谁復相过语，何从更觅诗。\n白头甘斗食，青眼望羣儿。\n想见灵山阁，云峰夏愈奇。",
        "dynasty": "宋",
        "collection_info": null
    },
    {
        "uuid": "09e2ac6abc79415bae82d5059dc138af",
        "title": "怀伯谟",
        "author": "赵蕃",
        "content": "为忆窗间句，思从物外人。\n白云空在望，青眼为谁新。\n一别已数载，再来还几晨。\n期君归对策，过我莫嫌贫。",
        "dynasty": "宋",
        "collection_info": null
    },
    {
        "uuid": "af381ee416a9dbfe3c67e403d7cbf127",
        "title": "怀秉文",
        "author": "赵蕃",
        "content": "稍过湖头路，临流但远林。\n打篷知雨急，荡桨觉溪深。\n红叶专秋色，青铜慨古心。\n平生学诗友，两地復离襟。",
        "dynasty": "宋",
        "collection_info": null
    },
    {
        "uuid": "afab6139ba3d223486fd5e5b5f45f459",
        "title": "夜坐怀李季蓬",
        "author": "赵蕃",
        "content": "旧诵凌云赋，新哦泣鬼诗。\n结交何用早，倾盖许深期。\n捷径看君绝，长途觉我衰。\n殷勤今夜月，全似过桥时。",
        "dynasty": "宋",
        "collection_info": null
    },
    {
        "uuid": "7618204446b01d77abe5f4db5ec241cb",
        "title": "过曾季永见壁间张安国所书天下第一真仙之岩知有融州便託附贾季承书作二诗呈季永且怀季承  其一",
        "author": "赵蕃",
        "content": "见井渴已止，投林心更欣。\n行方触炎热，坐觉远尘纷。\n谁满鹓鹭集，子犹麋鹿羣。\n融州在何处，壁字带岩云。",
        "dynasty": "宋",
        "collection_info": null
    },
    {
        "uuid": "202191c8a794509faed7f455ded2fedf",
        "title": "过曾季永见壁间张安国所书天下第一真仙之岩知有融州便託附贾季承书作二诗呈季永且怀季承  其二",
        "author": "赵蕃",
        "content": "不见融州使，无从可寄书。\n仙岩忽逢字，驿骑想非疎。\n室近宜人桂，官胜衝尹馿。\n江南热犹剧，岭外比何如。",
        "dynasty": "宋",
        "collection_info": null
    },
    {
        "uuid": "ea4bb1c82f737b9e0996c7edeebc81a0",
        "title": "至丰城怀温叟叔异南秀欲题之叔异曲江矶之庵已芜甚矣重增太息",
        "author": "赵蕃",
        "content": "浩浩寒流急，萧萧落木高。\n江山故双剑，人物欠三豪。\n客意已愁绝，风声仍怒号。\n相思意无极，伫立首频搔。",
        "dynasty": "宋",
        "collection_info": null
    },
    {
        "uuid": "e8b8d629c09ea28199b44fed9abbd471",
        "title": "送文叔入都兼简陈元龄周畏知文叔之弟华叔  其一",
        "author": "赵蕃",
        "content": "叔夜虽逃懒，元龙政坐豪。\n清谈尽名理，老句逼风骚。\n才大端难屈，时平敢自高。\n骅骝合鸾辂，斥鷃祇蓬蒿。",
        "dynasty": "宋",
        "collection_info": null
    },
    {
        "uuid": "6413fb823ec3e33adc903ba93490537f",
        "title": "送文叔入都兼简陈元龄周畏知文叔之弟华叔  其二",
        "author": "赵蕃",
        "content": "落落初寮裔，英英桐树孙。\n科虽分进士，官亦到词垣。\n近例皆如此，兹行不在言。\n故人谁健在，为我谢陈蕃。",
        "dynasty": "宋",
        "collection_info": null
    },
    {
        "uuid": "bba81ba6b126583b739a1340f28b083b",
        "title": "送文叔入都兼简陈元龄周畏知文叔之弟华叔  其三",
        "author": "赵蕃",
        "content": "松谷门无锁，迂斋席有尘。\n山林从寡伴，台阁政须人。\n才识思难弟，仪型想伯仁。\n诸公皆衮衮，老子自踆踆。",
        "dynasty": "宋",
        "collection_info": null
    },
    {
        "uuid": "39948e7b17d84463d7fcabd64284a46b",
        "title": "怀李商叟  其一",
        "author": "赵蕃",
        "content": "旧隠屏风迭，而今半在村。\n作诗传正派，对客理清言。\n我埽山中屋，君开竹下轩。\n风流要还往，一叶任溪喧。",
        "dynasty": "宋",
        "collection_info": null
    },
    {
        "uuid": "ef4f400acf5a6e828b8792dc53a7a276",
        "title": "怀李商叟  其二",
        "author": "赵蕃",
        "content": "好在半村宅，竹添桐长枝。\n空余相忆梦，不见寄来诗。\n苦节君耆旧，卑官我判司。\n因来贵溪水，一为洗尘缁。",
        "dynasty": "宋",
        "collection_info": null
    },
    {
        "uuid": "5dd4ac10f1acce06ac73730cbfe12f2a",
        "title": "怀谢子畅",
        "author": "赵蕃",
        "content": "中年非畏别，我辈自情钟。\n惨澹千山雨，凄凉四壁蛩。\n有诗因闷得，无酒似愁浓。\n未说扶携去，犹期一再逢。",
        "dynasty": "宋",
        "collection_info": null
    },
    {
        "uuid": "71b2ace45041351c384759c7d36c1816",
        "title": "寄处州季侍御二首  其一",
        "author": "赵蕃",
        "content": "自闻开幕府，几欲走邮筒。\n便有江湖役，仍遭贫病攻。\n想多为郡乐，亦復赋诗工。\n又最淮阳课，何时用弱翁。",
        "dynasty": "宋",
        "collection_info": null
    },
    {
        "uuid": "822191396dc2741e905a4d9841fd90c4",
        "title": "寄处州季侍御二首  其二",
        "author": "赵蕃",
        "content": "已上湘祠请，犹须汉腊期。\n侧听惟此雁，发兴在南枝。\n贫已长年事，官宁向老为。\n旧闻烟雨观，犹拟和公诗。",
        "dynasty": "宋",
        "collection_info": null
    },
    {
        "uuid": "20ee4569ea7ff4932334ebcf16a2ba07",
        "title": "送处州斯远二首  其一",
        "author": "赵蕃",
        "content": "孰有如公者，蕲州又处州。\n时人得称诵，氓俗记君侯。\n吏有循良择，官无内外忧。\n愿将田里事，一一奏前旒。",
        "dynasty": "宋",
        "collection_info": null
    },
    {
        "uuid": "953d1715d3779e60859334e920201c1e",
        "title": "送处州斯远二首  其二",
        "author": "赵蕃",
        "content": "珍重徐斯远，兹行岂漫游。\n过江探禹穴，下水到严州。\n损益观其友，渊源问所由。\n我居如有絷，君去莫能留。",
        "dynasty": "宋",
        "collection_info": null
    },
    {
        "uuid": "820d2b00c2a246b8a7c11356ffdc18cd",
        "title": "送张王叔孝曾二首  其一",
        "author": "赵蕃",
        "content": "难弟诗初和，难兄盖復倾。\n时方论名位，公独叙交情。\n八座使边节，舍人垂世名。\n用之俱未尽，衮衮看公卿。",
        "dynasty": "宋",
        "collection_info": null
    },
    {
        "uuid": "a3b4859088ebdc7a81f504b933717e70",
        "title": "送张王叔孝曾二首  其二",
        "author": "赵蕃",
        "content": "接壤渠阳郡，咸歌别驾贤。\n荐书曾列上，除日听争传。\n水疾山危处，风高木落边。\n栖栖怜倦客，渺渺送归船。",
        "dynasty": "宋",
        "collection_info": null
    },
    {
        "uuid": "ab572f356e52bbdd3f4ae727a2efa993",
        "title": "去冬十二月与成父分袂于上饶春见于溧阳又见于临安成父竟先言归作是诗以送之",
        "author": "赵蕃",
        "content": "客裏凡重见，天涯竟独归。\n急难徒眷眷，离别倍依依。\n夏木青围幄，春流绿染衣。\n与俱端不恶，吾事故成迟。",
        "dynasty": "宋",
        "collection_info": null
    },
    {
        "uuid": "3caa59640deddb0ffa6ad49064e06e88",
        "title": "送沈善昌朝",
        "author": "赵蕃",
        "content": "论契繇先世，言交自乃翁。\n俱成落湖外，每恨隔湘中。\n得见无几见，愿同终罕同。\n如闻工赋好，无或嗜诗穷。",
        "dynasty": "宋",
        "collection_info": null
    },
    {
        "uuid": "7cd953b61b52b6cefdbfcab6c3340739",
        "title": "送鲍必达兼寄章季亨",
        "author": "赵蕃",
        "content": "人物称夷白，星文仰少微。\n常云马羣尽，乃得鴈行飞。\n天外一再见，客中先后归。\n因行谢章子，别久顿书稀。",
        "dynasty": "宋",
        "collection_info": null
    },
    {
        "uuid": "69fa05a6b7d0a05314f40688fd37dc4c",
        "title": "送唐信州",
        "author": "赵蕃",
        "content": "立朝因事去，治郡乞身归。\n世议无公是，人情有独非。\n陶潜深避俗，张翰早知几。\n试问还家乐，娱亲只綵衣。",
        "dynasty": "宋",
        "collection_info": null
    },
    {
        "uuid": "688ed976344a70fbab41c343fdeebcb4",
        "title": "送陈监岳参告宜春",
        "author": "赵蕃",
        "content": "不见存斋老，风流尚竹林。\n一官香火吏，五字短长吟。\n快阁鸥鹭渚，仰山钟磬音。\n何当同蜡屐，不用动离襟。",
        "dynasty": "宋",
        "collection_info": null
    },
    {
        "uuid": "3767df6c8804ef5a7398a2ab372326c6",
        "title": "送徐茂叔游宋衡",
        "author": "赵蕃",
        "content": "誉自贤关得，才由治剧新。\n诸公共推毂，此去各通津。\n叹我年犹弟，如何鬓总银。\n非关缺为别，愁绝恐伤神。",
        "dynasty": "宋",
        "collection_info": null
    },
    {
        "uuid": "974e6194bc5fb4be9fc84dc3e603ff14",
        "title": "送邢大声宏音二首  其一",
        "author": "赵蕃",
        "content": "客裏送行人，情钟况所亲。\n絮飘吟帽雪，花杂马蹄尘。\n何处为寒食，还家尚及春。\n园林检校事，欠酒着诗陈。",
        "dynasty": "宋",
        "collection_info": null
    },
    {
        "uuid": "2943e1cffe3e506508188f104a125d6c",
        "title": "送邢大声宏音二首  其二",
        "author": "赵蕃",
        "content": "不独论新昏，晏晁原老亲。\n见来能几日，别去忽今晨。\n圣代无迁贾，明时岂避秦。\n长沙武陵地，行乐恐伤神。",
        "dynasty": "宋",
        "collection_info": null
    },
    {
        "uuid": "3244461b2d759ac0e5d4d84406613cc2",
        "title": "送徐季纯",
        "author": "赵蕃",
        "content": "触目僞耶真，先生金玉人。\n须知託交契，不特为情亲。\n谒告归何遽，连环梦岂频。\n还家已春服，綵戏不妨新。",
        "dynasty": "宋",
        "collection_info": null
    },
    {
        "uuid": "de58862a2b394dda9336ee2070bea820",
        "title": "寄送潘文叔恭叔二首  其一",
        "author": "赵蕃",
        "content": "夏潦方为问，秋风又枉书。\n寒温叙安否，学问叩何如。\n斑鬓惊催老，青衿悔负初。\n朝闻夕可死，何敢废居诸。",
        "dynasty": "宋",
        "collection_info": null
    },
    {
        "uuid": "2906764f63cd9a470cffb731acfadabe",
        "title": "寄送潘文叔恭叔二首  其二",
        "author": "赵蕃",
        "content": "已道衡州远，而今又广州。\n埙箎君膝下，风雨我蛮陬。\n至矣贫而乐，谁云富可求。\n斯文失张吕，吾道属朱刘。",
        "dynasty": "宋",
        "collection_info": null
    },
    {
        "uuid": "1ff1788df7db42a63b95438ca1415a0b",
        "title": "送张交代琮",
        "author": "赵蕃",
        "content": "历数旴江士，推君父子间。\n夷途有霄汉，蹇步乃荆蛮。\n荐牍方争上，交情勿重攀。\n无缘更州县，小试亦编删。",
        "dynasty": "宋",
        "collection_info": null
    },
    {
        "uuid": "5f495f5257ebe6c1961c0a991277fb97",
        "title": "寄送于去非三首  其一",
        "author": "赵蕃",
        "content": "三载尉虽卑，诸公竞己知。\n荐书常沓至，宾幕每牢辞。\n玉立风神峻，河倾议论驰。\n他年继质肃，应有后人祠。",
        "dynasty": "宋",
        "collection_info": null
    },
    {
        "uuid": "a7040b225528429764565f2baa86567c",
        "title": "寄送于去非三首  其二",
        "author": "赵蕃",
        "content": "草木政怒长，波涛方疾流。\n雄辞杂蛟蚓，健笔走龙虬。\n我句平无取，君才勇莫俦。\n如何晦翁语，折节继前修。",
        "dynasty": "宋",
        "collection_info": null
    },
    {
        "uuid": "6a6558cebb2230586e167e1d76cfc2ce",
        "title": "寄送于去非三首  其三",
        "author": "赵蕃",
        "content": "假馆我多暇，驱车君苦忙。\n近时成契阔，远去益凄凉。\n闻说催归骑，何由把别觞。\n归心擢章贡，远目溯沅湘。",
        "dynasty": "宋",
        "collection_info": null
    },
    {
        "uuid": "1e114ddf03ef7bd7b78b354809072d88",
        "title": "送刘伯瑞四首  其一",
        "author": "赵蕃",
        "content": "长怀远斋老，赠我五言城。\n世上几朋友，吴中君弟兄。\n频年欣再见，南走怅东征。\n情话悦亲友，交情见死生。",
        "dynasty": "宋",
        "collection_info": null
    },
    {
        "uuid": "21779b323225410e7154c9ae96711b8f",
        "title": "送刘伯瑞四首  其二",
        "author": "赵蕃",
        "content": "远斋无恙日，酬唱几多诗。\n杜集容今附，韩门见昔师。\n青云虽益显，种髮欲奚为。\n更欲求余本，流传海内知。",
        "dynasty": "宋",
        "collection_info": null
    },
    {
        "uuid": "b5828594e5b84857177b2aedad0b17d5",
        "title": "送刘伯瑞四首  其三",
        "author": "赵蕃",
        "content": "居者与仕者，所知张宋间。\n咸能谓君好，政欲警余顽。\n论已穷千载，才宁减二班。\n何当传副本，免使访名山。",
        "dynasty": "宋",
        "collection_info": null
    },
    {
        "uuid": "71cf40d3d5b172db15ff50a13561b69b",
        "title": "送刘伯瑞四首  其四",
        "author": "赵蕃",
        "content": "衡州有贤牧，吾党更监州。\n事作盐梅济，殊非泾渭流。\n斯民均受赐，治状各推优。\n看即蓬山上，联翩两校讐。",
        "dynasty": "宋",
        "collection_info": null
    },
    {
        "uuid": "5d4dc56aa3777aaae429df56112d1fd1",
        "title": "送李仲诗二首  其一",
        "author": "赵蕃",
        "content": "武陵曾远客，主簿作南征。\n缅想经行地，犹含赋咏情。\n故人如见问，白髮欲千茎。\n却记相逢日，回头岁月惊。",
        "dynasty": "宋",
        "collection_info": null
    },
    {
        "uuid": "be9133b1cbd308a2223d24954ebfeee4",
        "title": "送李仲诗二首  其二",
        "author": "赵蕃",
        "content": "今代知名士，君家萃一门。\n不惟文献在，政是典刑存。\n台阁期平步，沅湘莫断魂。\n平生翰墨事，兹可壮期源。",
        "dynasty": "宋",
        "collection_info": null
    },
    {
        "uuid": "e9f9b3c1f7af5d720e668ca8f96efb2e",
        "title": "送周袁州赴镇三首  其一",
        "author": "赵蕃",
        "content": "百里更题舆，纔分刺史符。\n循良重他选，途辙讵常拘。\n不但治文牍，要令歌袴襦。\n戚休颦笑裏，无或谓民愚。",
        "dynasty": "宋",
        "collection_info": null
    },
    {
        "uuid": "f6a3e6a9e3d56fcc51dbf2b4efea6a6d",
        "title": "送周袁州赴镇三首  其二",
        "author": "赵蕃",
        "content": "家住青源下，宜春起作州。\n风声故习熟，治政得优游。\n意见宁当出，江山自足留。\n端能不嫌客，准拟繫归舟。",
        "dynasty": "宋",
        "collection_info": null
    },
    {
        "uuid": "8b432ea39544c8677d305f25c2b503ad",
        "title": "送周袁州赴镇三首  其三",
        "author": "赵蕃",
        "content": "世乱离乡里，愚生后老成。\n契笃冯翊幕，亲叙颍川盟。\n薄厚宁同俗，死生无异情。\n一枝殊未稳，何日息飞鸣。",
        "dynasty": "宋",
        "collection_info": null
    },
    {
        "uuid": "aa87ac59ddeeefe04f3452f90554934a",
        "title": "送晁元默自潭还抚二首  其一",
        "author": "赵蕃",
        "content": "临汝差池再，长沙邂逅初。\n飘零渠念我，留滞我嗟渠。\n盘礴虽云久，追随固若疎。\n未知从此别，后会復何如。",
        "dynasty": "宋",
        "collection_info": null
    },
    {
        "uuid": "40c3577f7606e5eeb45d54949726eaa8",
        "title": "送晁元默自潭还抚二首  其二",
        "author": "赵蕃",
        "content": "留落悲遗俗，凄凉说故家。\n文科君有继，世业我空嗟。\n白髮时今晚，青云去未赊。\n还家语归父，穮蔉要功加。",
        "dynasty": "宋",
        "collection_info": null
    },
    {
        "uuid": "c00b0d85e66369fff8db8e925cd8aafb",
        "title": "送潘元寿",
        "author": "赵蕃",
        "content": "丧乱违初载，飘零得晚交。\n熏蒸厌糟曲，尘土困榜敲。\n折柳分青带，赠兰开紫苞。\n君行过怀玉，下有我衡茅。",
        "dynasty": "宋",
        "collection_info": null
    },
    {
        "uuid": "86c95fec6a933e8e8165fc4825c745ab",
        "title": "送晁舅翁子应过宁乡谒令李思求",
        "author": "赵蕃",
        "content": "藉藉沩山寺，堂堂忠献坟。\n幽光发泉石，义气惨风云。\n文舅雅能赋，令君深好文。\n悬知契谈麈，不待对炉熏。",
        "dynasty": "宋",
        "collection_info": null
    },
    {
        "uuid": "7369c51a95051823495743363eb177f3",
        "title": "九月五日具草酌同彦博审知成父集于普宁山半之亭作诗二首  其一",
        "author": "赵蕃",
        "content": "探支重九日，试手菊花斟。\n论置人繁寡，觞行自浅深。\n风能度林杪，月亦吐山阴。\n四听虫仍起，中还着我吟。",
        "dynasty": "宋",
        "collection_info": null
    },
    {
        "uuid": "96ef444ef8a79e4bc83ca0b84336ea9e",
        "title": "九月五日具草酌同彦博审知成父集于普宁山半之亭作诗二首  其二",
        "author": "赵蕃",
        "content": "平生羞狗监，何啻失羊斟。\n与子风期尚，相要林壑深。\n分甘驹在谷，宁事鹤鸣阴。\n此日胡为乐，诗成改又吟。",
        "dynasty": "宋",
        "collection_info": null
    },
    {
        "uuid": "3f0aadaa1765748c004f0dcc182dbbdf",
        "title": "九日有感",
        "author": "赵蕃",
        "content": "寥落渊明后，凄凉九日期。\n寻花漫青蘂，对酒祇空巵。\n林密栖鸦早，江寒泊雁迟。\n楼高无那倚，絃绝有谁知。",
        "dynasty": "宋",
        "collection_info": null
    },
    {
        "uuid": "49ee412e12502ea96166ccb77df90ea3",
        "title": "九日怀周仲材",
        "author": "赵蕃",
        "content": "吹帽今朝是，登高旧俗同。\n穷乡怕逢节，病骨怯临风。\n此日千忧裏，他时一梦中。\n白衣殊不至，空遶菊篱东。",
        "dynasty": "宋",
        "collection_info": null
    },
    {
        "uuid": "72b712d49c997f1bd80bef4db8b88424",
        "title": "九月十三日雪",
        "author": "赵蕃",
        "content": "稍稍云初集，泠泠风未停。\n粗能成点缀，还是学飘零。\n径路高低滑，炊烟远近青。\n篮舆所经历，诗语费平亭。",
        "dynasty": "宋",
        "collection_info": null
    },
    {
        "uuid": "32c7b956bc31438dc8c91d49ed613c8c",
        "title": "雪中四诗  其一",
        "author": "赵蕃",
        "content": "岁既遭连旱，天恩锡屡丰。\n匪霜伊作雪，因燠遂成风。\n信岂朝夕际，谁云反覆中。\n寒厅苦无事，冷语却惭工。",
        "dynasty": "宋",
        "collection_info": null
    },
    {
        "uuid": "2c65adf1cafe1aded960fea5521609d8",
        "title": "雪中四诗  其二",
        "author": "赵蕃",
        "content": "茅檐元未觉，竹瓦偶先知。\n被冷浑忘寐，窗明得屡窥。\n鸡鸣因误早，犬吠极惊疑。\n我亦胡为者，侵寒要索诗。",
        "dynasty": "宋",
        "collection_info": null
    },
    {
        "uuid": "c7e4f51080f33d9357c04d3a2cd253eb",
        "title": "雪中四诗  其三",
        "author": "赵蕃",
        "content": "慨念耕田叟，遥怜射猎翁。\n追踪尽狐兔，遗种绝螟虫。\n试问南山广，何如渤海龚。\n无矜没矢力，要格带牛风。",
        "dynasty": "宋",
        "collection_info": null
    },
    {
        "uuid": "31fe4a3b87d249434311139cd97cc24c",
        "title": "雪中四诗  其四",
        "author": "赵蕃",
        "content": "疫疠潜攘却，埃氛一洗苏。\n相看即阳復，何必待傩驱。\n未暇议薪水，且同歌袴襦。\n有年如再得，卒岁可无虞。",
        "dynasty": "宋",
        "collection_info": null
    },
    {
        "uuid": "28b9223a03098413674d439c605fa1be",
        "title": "雪后二首  其一",
        "author": "赵蕃",
        "content": "幽径朝披雪，寒村晚对晴。\n眼边多意属，诗裏欠天成。\n一宦犹赊禄，多田肯借耕。\n邻家竞春务，客子动羁情。",
        "dynasty": "宋",
        "collection_info": null
    },
    {
        "uuid": "964121f3bc8de5e01c6480cd218550b9",
        "title": "雪后二首  其二",
        "author": "赵蕃",
        "content": "麦茁犹藏绿，梅苞尚掩红。\n祇言晴作病，何意雪争功。\n拥褐朝慵起，扶藜晚渐通。\n林行语鸦舅，溪立漾鳬翁。",
        "dynasty": "宋",
        "collection_info": null
    },
    {
        "uuid": "41e7d712d7f4b9659453e5998bf9d58c",
        "title": "对雪有怀",
        "author": "赵蕃",
        "content": "颇怪风能急，还疑雨不成。\n疎疎闻夜半，璀璀及天明。\n安否妻子念，乖离兄弟情。\n谁令负湖海，政使落蛮荆。",
        "dynasty": "宋",
        "collection_info": null
    },
    {
        "uuid": "31d978b6358ce76b8109513715832bd2",
        "title": "雪后三首  其一",
        "author": "赵蕃",
        "content": "松竹夜枕听，窗扉朝起看。\n虽成见睍喜，敢废履冰难。\n照映形知秽，嘘呵诗故寒。\n要能穷极览，安得振飞翰。",
        "dynasty": "宋",
        "collection_info": null
    },
    {
        "uuid": "c119da527b07601edb431e508ca79ffb",
        "title": "雪后三首  其二",
        "author": "赵蕃",
        "content": "阴巘犹施白，朝林已沐青。\n坠乌飞蔌蔌，射日粲荧荧。\n便恐归无迹，聊须记所经。\n耳声并目色，佳处若为形。",
        "dynasty": "宋",
        "collection_info": null
    },
    {
        "uuid": "2372afc0936fa3780315b9a36b838f71",
        "title": "雪后三首  其三",
        "author": "赵蕃",
        "content": "一雪岂戏我，顿晴还起予。\n寺逢东野古，梅误北枝疎。\n发兴清无极，深行画不如。\n冰泥渐融释，却恐污衣裾。",
        "dynasty": "宋",
        "collection_info": null
    },
    {
        "uuid": "92d4679c97e5de879c7d577c2518a4e8",
        "title": "十二月二十九日雪三首  其一",
        "author": "赵蕃",
        "content": "岁是明朝尽，春犹半月迟。\n人言无復雪，天意肯违时。\n宿麦争萌达，遗蝗绝类滋。\n年丰如可待，吾岂病长饥。",
        "dynasty": "宋",
        "collection_info": null
    },
    {
        "uuid": "326c13be4d3abdbb0b8e2482a606d17b",
        "title": "十二月二十九日雪三首  其二",
        "author": "赵蕃",
        "content": "犬吠非因盗，鷄鸣已后晨。\n穿窗残月在，布地落花匀。\n我亦惊霜鬓，谁能念曲身。\n久晴常畏病，逢雪更忧贫。",
        "dynasty": "宋",
        "collection_info": null
    },
    {
        "uuid": "1d88d2218c34f88b0a29fa3cbbe2adda",
        "title": "十二月二十九日雪三首  其三",
        "author": "赵蕃",
        "content": "蔽天纔集雨，动地忽惊风。\n苎絮潜加力，杯觞稍费功。\n山川相映发，竹树失青葱。\n幼质知难久，茅檐溜已通。",
        "dynasty": "宋",
        "collection_info": null
    },
    {
        "uuid": "2cda0ce7cf378957d07a40d37533f8b8",
        "title": "二十八日雪二十九日未已赋诗凡五首  其一",
        "author": "赵蕃",
        "content": "霰集瓦跳鸣，风横窗竹声。\n阴来由有渐，落地势难平。\n龙具愁终夜，鹑衣起迟明。\n儿时故狂甚，老境只寒生。",
        "dynasty": "宋",
        "collection_info": null
    },
    {
        "uuid": "b9ddf34a768ea1a2e2d854f884fa381e",
        "title": "二十八日雪二十九日未已赋诗凡五首  其二",
        "author": "赵蕃",
        "content": "腊裏逢三白，诗中得数书。\n书生真有癖，习气果难除。\n更上高楼望，聊将远目舒。\n天灾如可弭，冻死未忧余。",
        "dynasty": "宋",
        "collection_info": null
    },
    {
        "uuid": "3277a36da88f72249d27dc9cf346a56a",
        "title": "二十八日雪二十九日未已赋诗凡五首  其三",
        "author": "赵蕃",
        "content": "旧褐犹堪着，晨炊不待营。\n江矶有渔者，山径亦樵行。\n尔勿资閒咏，渠应甚苦生。\n还家对妻子，半菽与藜羹。",
        "dynasty": "宋",
        "collection_info": null
    },
    {
        "uuid": "b3be68df7da2e4b818f49816973945dd",
        "title": "二十八日雪二十九日未已赋诗凡五首  其四",
        "author": "赵蕃",
        "content": "户户薪充纩，家家炉作床。\n悬知火明暗，是繫体炎凉。\n为俗陋至此，斯民真可伤。\n诏条先劝课，王政本耕桑。",
        "dynasty": "宋",
        "collection_info": null
    },
    {
        "uuid": "5145b0e550eede2cccb2a8f9ad9c17f8",
        "title": "二十八日雪二十九日未已赋诗凡五首  其五",
        "author": "赵蕃",
        "content": "夜久寂无听，晓来微有声。\n鷄鸣疑远墅，鼓动忽孤城。\n异县留妻子，殊方老弟兄。\n怀哉一斗粟，于汝岂无情。",
        "dynasty": "宋",
        "collection_info": null
    },
    {
        "uuid": "798077b559c7cdbd6333ec88f2b56920",
        "title": "教授以忆梅韵赋雪诗蕃同之五首  其一",
        "author": "赵蕃",
        "content": "穷巷朝仍拥，寒厅午未开。\n人谁送酒直，鸦为致薪材。\n已倦除头垢，宁能拭砚埃。\n高情蒙枉记，好句数能来。",
        "dynasty": "宋",
        "collection_info": null
    },
    {
        "uuid": "3ae38b292b8e0fb01c8e114db96d9326",
        "title": "教授以忆梅韵赋雪诗蕃同之五首  其二",
        "author": "赵蕃",
        "content": "平地疑无地，知时復过时。\n梅花遍南峤，雪岭亘西陲。\n兔狡犹迷窟，禽偪讵立枝。\n摧颓如我者，萧瑟欲胡为。",
        "dynasty": "宋",
        "collection_info": null
    },
    {
        "uuid": "d5100aafd549b8c08a8a12923fe6785e",
        "title": "教授以忆梅韵赋雪诗蕃同之五首  其三",
        "author": "赵蕃",
        "content": "俸薄愁斯立，镵长困拾遗。\n经营将有赋，零落不成思。\n冻结鬚频折，烟凝袂半缁。\n阳春竟何在，卒岁以为期。",
        "dynasty": "宋",
        "collection_info": null
    },
    {
        "uuid": "f2016957894f48f1ce288a215b91ba41",
        "title": "教授以忆梅韵赋雪诗蕃同之五首  其四",
        "author": "赵蕃",
        "content": "窈窕缘江路，幽深隔岸祠。\n为梅期载酒，因雪重赓诗。\n傥匪相娱乐，畴能遣岁时。\n出门方积冻，散策待晴曦。",
        "dynasty": "宋",
        "collection_info": null
    },
    {
        "uuid": "594d7b88114eb9c94aacf01f8ede6319",
        "title": "教授以忆梅韵赋雪诗蕃同之五首  其五",
        "author": "赵蕃",
        "content": "剩有骑馿兴，终成闭户居。\n江山峙书阁，松竹隠僧庐。\n但遣官成集，莫言丞负余。\n可于风雪际，顿使唱酬疎。",
        "dynasty": "宋",
        "collection_info": null
    },
    {
        "uuid": "23cc5d85d91d36470be59274c810bf8f",
        "title": "次韵签判丈喜雪二首  其一",
        "author": "赵蕃",
        "content": "云蔽初疑雨，云开復似晴。\n北风何自起，南雪骤能成。\n沴气应无作，东郊看有耕。\n怨咨怀往咎，驩喜见今情。",
        "dynasty": "宋",
        "collection_info": null
    },
    {
        "uuid": "b468ac2ea3c55bb3526e43c11f4f12c6",
        "title": "次韵签判丈喜雪二首  其二",
        "author": "赵蕃",
        "content": "鬓非丝素白，颜是酒争红。\n献瑞吾无与，哦诗且课功。\n要携藜杖出，安得冻泥通。\n事已空梁苑，公今亦醉翁。",
        "dynasty": "宋",
        "collection_info": null
    },
    {
        "uuid": "7eb243ca9022c299e11405e3d727b08f",
        "title": "初四日妍暖如春",
        "author": "赵蕃",
        "content": "薄雪未满旱，苦晴翻剧暄。\n长林无悴色，幽鸟亦多言。\n纵喜春当復，还忧病作烦。\n梅花愆驿使，芳草望王孙。",
        "dynasty": "宋",
        "collection_info": null
    },
    {
        "uuid": "3e62f47279b5f74cec3e6bf63af78664",
        "title": "春雪四首  其一",
        "author": "赵蕃",
        "content": "旱历三时久，荒成比岁连。\n祇疑吾邑尔，復道数州然。\n懔懔沟虞坠，嗷嗷釜苦悬。\n县官深恻怛，长吏阙流宣。\n赈米多虚上，蠲租岂尽捐。\n处心诚昧己，受赏更欺天。\n敢谓皆如此，其间盖有贤。\n大江分左右，万口说朱钱。",
        "dynasty": "宋",
        "collection_info": null
    },
    {
        "uuid": "18ec65d9c6b2fca8a8a01a1b89f04032",
        "title": "春雪四首  其二",
        "author": "赵蕃",
        "content": "陇麦茁尚短，畦蔬裁未匀。\n既饥还苦馑，度腊復当春。\n往者虽深念，天乎本至仁。\n忽来风不断，遂俾雪无垠。\n摵摵初兼霰，霏霏且蔽尘。\n田家欣鼓舞，客子敢颦呻。\n破衲深跧夜，生薪急燎晨。\n无从漉醅旧，聊且赋诗新。",
        "dynasty": "宋",
        "collection_info": null
    },
    {
        "uuid": "376fb242ab5698db1b23217bff1c7206",
        "title": "春雪四首  其三",
        "author": "赵蕃",
        "content": "喔喔鷄啼墅，狺狺犬吠村。\n遇樵微有路，因汲半开门。\n老子将停轨，舆人请载犇。\n诘朝如未已，兀坐復奚论。\n我亦贪奇观，行因用汝言。\n既孤裘坐拥，宁惮笔时援。\n柳絮憎陈语，梅花忆故园。\n冻髭真易折，皴手讵能温。",
        "dynasty": "宋",
        "collection_info": null
    },
    {
        "uuid": "b0e1d35b5a125c71d118244e35039ab5",
        "title": "春雪四首  其四",
        "author": "赵蕃",
        "content": "天外难摹境，眼中无数诗。\n未能忧冻死，真復是狂痴。\n不废书深映，宛同馿借骑。\n高低酒价问，远近佛庐知。\n要学禁体物，良由多爱奇。\n悠悠竟何得，役役漫成疑。\n有弟归先我，因渠属有思。\n王徐吾畏友，印幼所娇儿。",
        "dynasty": "宋",
        "collection_info": null
    },
    {
        "uuid": "c43e7501a2bff59ec8bc989703e8a4b9",
        "title": "次韵何叔信雪夜",
        "author": "赵蕃",
        "content": "夏日苦炎热，秋风洒静便。\n一年还欲尽，万事不如前。\n触目长昏雾，忧心抵瘴烟。\n诗人吁养鬼，烈士怅飞鸢。\n本意多閒暇，何为亦纠缠。\n阴风听门壮，积雪见山巅。\n蜡屐遥思着，荷衣猛欲牵。\n当君开卷读，是我枕书眠。\n酬唱何寥落，乖违易岁年。\n亦为当有赋，枉赠忽同然。",
        "dynasty": "宋",
        "collection_info": null
    },
    {
        "uuid": "30562d070feee8d691922566bd9446cb",
        "title": "雪初作怀成父弟及诸子",
        "author": "赵蕃",
        "content": "岁事方虞旱，山行敢愿晴。\n雨花纔若洒，冰霰忽如倾。\n孤役宁私己，羣生足慰情。\n泉源滋久竭，陇亩动深耕。\n冷落三家住，凌兢独木横。\n暂从求束缊，还是问前征。\n冻雀成频坠，荒鷄误晓鸣。\n忆儿衣孰挽，怀弟艇犹撑。\n便可鉏三径，因之治短檠。\n丰年今可必，与汝沃藜羹。",
        "dynasty": "宋",
        "collection_info": null
    },
    {
        "uuid": "1004829a9a53deff4bfe8dc0af861774",
        "title": "雪中怀成父",
        "author": "赵蕃",
        "content": "只道浑无雪，那知待得春。\n人情聊自慰，造物信如神。\n凶旱拘常数，干坤本至仁。\n麦迟犹可种，米贱况多陈。\n问我官居趣，还如宿昔贫。\n未能忧簿领，长苦计刍薪。\n对此得无感，慨然成久颦。\n更闻江左弟，仍困甑中尘。",
        "dynasty": "宋",
        "collection_info": null
    },
    {
        "uuid": "42570251a1c7be2e6b00aa2f09ec8d62",
        "title": "雪",
        "author": "赵蕃",
        "content": "动地风初作，披空雪遽铺。\n幽能吐山岳，远至卷江湖。\n蔼蔼纔迷屋，纷纷遂塞途。\n月疑常挂晓，日为不成晡。\n徙倚诗难状，凭陵酒易无。\n近人憎犬跃，在野想鹰呼。\n势重微摧压，滋深快洗苏。\n当忧竹柏折，且救蕙兰枯。\n顺喜遵时令，寒宁恤贫躯。\n年丰物无疠，此外亦何须。",
        "dynasty": "宋",
        "collection_info": null
    },
    {
        "uuid": "eb2a3ddc3fd7a21bb94ba6c93737dff3",
        "title": "奉送纯父元之昆仲",
        "author": "赵蕃",
        "content": "春江足风雨，雨裏送江行。\n黄绶我白下，絃歌翁武城。\n题舆适兹地，捧檄重相并。\n邂逅得兄弟，从游成友生。\n临分皆有赠，虽病可忘情。\n中垒经穷旨，建安诗着名。\n绝知传世远，可但决科荣。\n江右连江左，相期茂厥声。",
        "dynasty": "宋",
        "collection_info": null
    },
    {
        "uuid": "ff3ebc2c2dae7e9158e06c9e5c8ede24",
        "title": "见月有怀",
        "author": "赵蕃",
        "content": "中秋不数日，明月未频看。\n向晚云无滓，初宵露未团。\n幽幽但庭内，渺渺属河干。\n地迥空无蔽，滩长静不湍。\n巴童挐小艇，渔父举长竿。\n墨本句中画，诗工珠在盘。\n莫亲谈矻矻，空復夜漫漫。\n客枕成疲卧，书窗记读残。",
        "dynasty": "宋",
        "collection_info": null
    },
    {
        "uuid": "2b8fd0de681fda7ed1fb99985116f018",
        "title": "四月十五日发岳州",
        "author": "赵蕃",
        "content": "狱事生人繫，使臣王命将。\n移官乏童马，泛宅恃舟航。\n浩浩沅湘疾，滔滔孟夏长。\n妻孥累微禄，盗贼幸空囊。\n水驿纔容借，风帆又趣张。\n谁与可尤怨，政尔赋行藏。",
        "dynasty": "宋",
        "collection_info": null
    },
    {
        "uuid": "d44784cdd8c41806c37c72933a94139a",
        "title": "送张王臣",
        "author": "赵蕃",
        "content": "邂逅高标识，漂流仁里依。\n君为鄂渚去，我亦鼎州归。\n风月情何已，江湖便苦稀。\n政嗟书莫数，忽喜麈重挥。\n论事多惊俗，谈诗每造微。\n方能以文会，遽復揽征衣。\n常伯麒麟像，词垣鸑羣飞。\n官今况京秩，名且达天扉。\n天马当云路，沙鸥合钓矶。\n无庸问车笠，要不负羁鞿。",
        "dynasty": "宋",
        "collection_info": null
    },
    {
        "uuid": "b3bbae0d7c643f858a82a4f6b6d8644b",
        "title": "送唐德舆",
        "author": "赵蕃",
        "content": "国朝唐与苏，不数汉相如。\n继彼二季后，当兹三世余。\n青云曾给札，班鬓尚题舆。\n古义惟知学，时人或谓疎。\n郑虔归繫马，阮籍倒乘馿。\n日月且逝矣，贤才终舍诸。\n何迟问安在，可使赋归欤。\n直自枉渚宿，还过彭蠡潴。\n岷江饮乡水，庐阜访林居。\n翰墨深怀趣，登临想尽摅。\n岘山孤湛辈，栗里羡宣舒。\n执友半廊庙，先生宁里闾。\n家声红药省，人望玉堂庐。\n计日岂偃薄，匪朝应诏除。\n公其作鸣凤，我自伴舂锄。",
        "dynasty": "宋",
        "collection_info": null
    },
    {
        "uuid": "a2a70fdee2de48a60f9122fcbeac589e",
        "title": "寄唐德舆时决狱辰沅",
        "author": "赵蕃",
        "content": "生平但识古书耽，老至方知世路谙。\n君想归途在巴蜀，我行何日返东南。\n江湖比苦无书疏，风月今怜阻笑谈。\n暇日销忧应有作，簿书仍急亦何堪。",
        "dynasty": "宋",
        "collection_info": null
    },
    {
        "uuid": "048b236f164d53b499e5e426e01ad775",
        "title": "与世美奉诏旨分督决狱甲戌判袂之武阳壬午还宿中兴寺而得世美自延平所寄诗因次韵",
        "author": "赵蕃",
        "content": "盛暑宵忧动邃旒，敕催诸道决纍囚。\n承流宣泽弥兢惕，履险航湍敢滞留。\n南北分驰纔数夕，重轻释繫已三州。\n高材想尽哀矜意，美疢当从勿药瘳。",
        "dynasty": "宋",
        "collection_info": null
    },
    {
        "uuid": "52d102bea56766cdf803fc82091b4d7d",
        "title": "次韵斯远晨起见示",
        "author": "赵蕃",
        "content": "云行日日候西东，更卜林啼与穴宫。\n乍见天边成四合，不知山脚本来空。\n岂惟吾辈忧艰食，更说军储傒屡丰。\n诏旨已闻汤自责，缺然谏纸疏由衷。",
        "dynasty": "宋",
        "collection_info": null
    },
    {
        "uuid": "9aeaf8dd78aa0fdc639ab42ddfb09a18",
        "title": "见榴花寄周丈",
        "author": "赵蕃",
        "content": "安石榴花照眼明，去年四月在都城。\n曾于古锦窥书帖，更以香醪酌兕觥。\n照耀屡嗟红最盛，宠光今想绿增荣。\n定王旧国重看处，门第违离岁已更。",
        "dynasty": "宋",
        "collection_info": null
    },
    {
        "uuid": "2396b56ae45048d8b01d2e32e4d8889f",
        "title": "过曾季永",
        "author": "赵蕃",
        "content": "饭余颇欲步寻茶，行到溪头小饮家。\n密竹自悭今岁笋，酴醿犹有后番花。\n耽诗叹我寒仍瘦，养气知君老更华。\n夏木扶疎更应好，要分犊草伴鸥沙。",
        "dynasty": "宋",
        "collection_info": null
    },
    {
        "uuid": "3ca947b5de3b4d9500f82726f0c4966a",
        "title": "次韵和答斯远见过",
        "author": "赵蕃",
        "content": "旧书零落不能收，漫说当年寒具油。\n归至未成三径扫，契深重叙百年游。\n交情要是乐莫乐，世态从渠浮自浮。\n雨薄云开冬似暖，一杯相与共扶头。",
        "dynasty": "宋",
        "collection_info": null
    },
    {
        "uuid": "351a3ebe053023bec5b446f0aedcced2",
        "title": "过在伯于学中因而留饭",
        "author": "赵蕃",
        "content": "种竹栽桃久已成，滋芹折杏尚留情。\n一官何可占遐志，万卷悬知有旧盟。\n得酒更能频饮我，赋诗未稳每从兄。\n向来淮拟俱归去，今日参差不遂行。",
        "dynasty": "宋",
        "collection_info": null
    },
    {
        "uuid": "9d9888d6431b356c0b5d83b6e7ad697c",
        "title": "暇日过在伯因而留饭",
        "author": "赵蕃",
        "content": "身在山中不见山，兴来骑马到江干。\n幽忧本藉登临释，偪仄还因笑语宽。\n半岁相从终岁别，束书可作素书看。\n我虽无友不如己，却恐君思取友端。",
        "dynasty": "宋",
        "collection_info": null
    },
    {
        "uuid": "bcb8793a686ddfcda476086a3fba1645",
        "title": "六日復饭于审知家作长句并呈彦博",
        "author": "赵蕃",
        "content": "门径萧萧乔木风，问君胡乐此安穷。\n五言寓兴杂今古，一饭留人随俭丰。\n白雨已催兰楫浪，绿樽尚拟菊花丛。\n可人更约王郎子，共上山亭送远鸿。",
        "dynasty": "宋",
        "collection_info": null
    },
    {
        "uuid": "da2e59aaedc1af0d6cfa3b6f628ba49e",
        "title": "宿王氏新居晨起兴怀",
        "author": "赵蕃",
        "content": "幽事关人自启门，桂林残月似金盆。\n眼中浑是旧图画，诗裏却无新语言。\n未恨此身常寂寞，厌随羣动作嘲喧。\n南山莫负平生志，手种修筠今有孙。",
        "dynasty": "宋",
        "collection_info": null
    },
    {
        "uuid": "db9e0dbf8078f68410d0ffc5e947034c",
        "title": "筋竹之新居僧居邠录寄寺中留题次孙温叟所用赵南雄韵寄邠",
        "author": "赵蕃",
        "content": "梦向清江不见涯，觉来身乃太行车。\n新居寄我山中集，倦枕浑忘午后茶。\n爱此好风当北牖，待来明月望西斜。\n但怜独鹤归何晚，不问满林先暝鸦。",
        "dynasty": "宋",
        "collection_info": null
    },
    {
        "uuid": "259b9a825dbd6f8cd35a0f7ba622913c",
        "title": "雨中有怀",
        "author": "赵蕃",
        "content": "春风吹雨暗连朝，闻道溪南欲断桥。\n忍使碧桃抛密蘂，更堪高柳折轻条。\n成都旧日空存壁，陋巷归来只挂瓢。\n想见诸公方痛饮，坐看云脚度山腰。",
        "dynasty": "宋",
        "collection_info": null
    },
    {
        "uuid": "f4127314ac469f1c62e0f61a2676a9ff",
        "title": "过秉文",
        "author": "赵蕃",
        "content": "相过每饮必论诗，湿吻沫濡真自痴。\n名且不为身后计，意宁能问俗间疑。\n世皆竞取君公谓，我独何妨尔汝为。\n日暮剧谈殊未了，临分更为月迟迟。",
        "dynasty": "宋",
        "collection_info": null
    },
    {
        "uuid": "d8461dc3a4e06e555ae81f4546ad696f",
        "title": "夜月",
        "author": "赵蕃",
        "content": "昨宵一雨暑全袪，月与新凉入坐居。\n喧寂不随羣动役，形骸肯效俗人拘。\n江湖万里风为御，枕簟高秋肺合苏。\n三五纵圆晴未决，为渠吟绝揽霜鬚。",
        "dynasty": "宋",
        "collection_info": null
    },
    {
        "uuid": "cf81d0a55692ab182134b4979af3a932",
        "title": "送孙子肃子仪兼寄子进",
        "author": "赵蕃",
        "content": "自君来主玉光亭，老柳频看秃又青。\n鸡黍欣留故人饭，文书恶杂长官厅。\n乡来念别今真去，从此微言孰为听。\n伯氏譍门季同役，叹予无策佐扬舲。",
        "dynasty": "宋",
        "collection_info": null
    },
    {
        "uuid": "e6a272536042dbef95d95cf5d1e1e170",
        "title": "送梁和仲兼属寄谢吴丈三首  其一",
        "author": "赵蕃",
        "content": "故家人物久荒凉，政为诗书种不长。\n邂逅得兄真大雅，浮湛如弟漫斯狂。\n平反已与于张辈，文力更居崔蔡行。\n以荐陟官虽足喜，奈何涂辙仅寻常。",
        "dynasty": "宋",
        "collection_info": null
    },
    {
        "uuid": "b3600da9fc27f69a65cb3a60c805fd9e",
        "title": "送梁和仲兼属寄谢吴丈三首  其二",
        "author": "赵蕃",
        "content": "学诗将老竟无奇，犹有求交气未移。\n臭味祇知论翰墨，情亲元乃与埙箎。\n见来草草都能几，别去悠悠孰慰思。\n衢信两邦闻击柝，叩门他日得追随。",
        "dynasty": "宋",
        "collection_info": null
    },
    {
        "uuid": "4449ffc031ef6888510aab1156019613",
        "title": "送梁和仲兼属寄谢吴丈三首  其三",
        "author": "赵蕃",
        "content": "不但言归自乞归，使家幕府两相违。\n换官虽用朝廷法，窃议难逃世俗讥。\n适我愠于心悄悄，送君往矣柳依依。\n若见河南应枉问，为将前牍叩天扉。",
        "dynasty": "宋",
        "collection_info": null
    },
    {
        "uuid": "f8d71132c4ca3160bbd38a0062d36b4b",
        "title": "重送刘伯瑞二首  其一",
        "author": "赵蕃",
        "content": "蓬蓬楼鼓趣征航，草草邮亭共别觞。\n对面已惊时节换，分襟难復话言长。\n君今去路云霄逼，我正落身糟曲傍。\n邂逅诗成傥垂寄，年年有鴈到衡阳。",
        "dynasty": "宋",
        "collection_info": null
    },
    {
        "uuid": "e39b7ed95267b958f278a0b8aa39bd58",
        "title": "重送刘伯瑞二首  其二",
        "author": "赵蕃",
        "content": "连朝细读远斋诗，感旧伤今意可知。\n陶写要凭杯面绿，萧条祇益镜中丝。\n人生未免乖离恨，君去足宽兄弟思。\n骥未作官文解印，独嗟和也废吹箎。",
        "dynasty": "宋",
        "collection_info": null
    },
    {
        "uuid": "6d83ac762caadf06ea1dfc9b77755fa5",
        "title": "寄送府判寺簿先生二首  其一",
        "author": "赵蕃",
        "content": "大旆传闻发武昌，归舟復道抵维扬。\n几年风月欠李白，今日河山须子长。\n要为中兴考形势，岂徒余事着文章。\n翩然欲去无翎翅，自叹不如鸥鹭行。",
        "dynasty": "宋",
        "collection_info": null
    },
    {
        "uuid": "a47f9f5ff56d363f755fe954d9b7f8c0",
        "title": "寄送府判寺簿先生二首  其二",
        "author": "赵蕃",
        "content": "朱游不肯留东阁，子政犹须校秘书。\n自有大名喧宇宙，岂劳当路借吹嘘。\n舟中加意护寝饭，日下即当来诏除。\n大厦如山要梁栋，不应空赋爱吾庐。",
        "dynasty": "宋",
        "collection_info": null
    },
    {
        "uuid": "4466a3129f3346fa612db138f0c87389",
        "title": "送愚卿兼简鲁卿卓卿",
        "author": "赵蕃",
        "content": "逢人尽道为官去，为访名山祇有君。\n屦底衝残大仰雪，笔头带得祝融云。\n区区自誓王逸少，历历卧游宗少文。\n归见二难应细说，恨余佳处阻平分。",
        "dynasty": "宋",
        "collection_info": null
    },
    {
        "uuid": "6c896e1bf660e07c3dc3e41334453cac",
        "title": "以山药傅担团茶送向伯原用旧韵",
        "author": "赵蕃",
        "content": "江郊重数少陵堂，草木依人亦宠光。\n柏藉扶持难雨溜，竹逃剪伐易云长。\n鸡苏鶑粟类熟灸，山茗溪茶同摘苍。\n我愿糜琼更加璧，助其问字有过扬。",
        "dynasty": "宋",
        "collection_info": null
    },
    {
        "uuid": "359e6b1c34b7b4754920d3297a4c339a",
        "title": "公择过门告别口占送之",
        "author": "赵蕃",
        "content": "平生几作送行诗，展卷常增别后思。\n我分无堪祇贫贱，君才未免尚驱驰。\n江山此去虽多识，桃李何心亦念离。\n邂逅有人频寄字，要知安否慰孤羁。",
        "dynasty": "宋",
        "collection_info": null
    },
    {
        "uuid": "ee7b8e7e896a497f1ca928c6f3e3bea5",
        "title": "送章季亨",
        "author": "赵蕃",
        "content": "随檄常怀舍旧庐，值公作邑数旬余。\n摄官敢道为僚契，投迹仍容借屋居。\n诗社三年陪唱属，交情一意保终初。\n莫嗟了事真良苦，去读人间未见书。",
        "dynasty": "宋",
        "collection_info": null
    },
    {
        "uuid": "2bcfb07e2b0a26c5eeb4ae3720487398",
        "title": "送潘端叔",
        "author": "赵蕃",
        "content": "长沙送我枉君辞，怀玉逢君动我诗。\n不是固违良友戒，舍渠宁慰远游悲。\n鴈来海角平安讯，春到湖边南北枝。\n傥忆平生故人否，衡门之下有栖迟。",
        "dynasty": "宋",
        "collection_info": null
    },
    {
        "uuid": "241c0e952a71a3bfaa79c7a36b8d984b",
        "title": "潘元寿以九月十一日行莫令君领客携具泛舟饯之蕃用九日韵作诗要莫及徐丞同赋以送潘",
        "author": "赵蕃",
        "content": "江阁初登柳未黄，坐看叶叶乱飞霜。\n壮时自倚矜诗胆，老去深悲废酒肠。\n浩荡颇思随泛鹢，飘零那只对离觞。\n朝天踵即送君去，而我终为肺病妨。",
        "dynasty": "宋",
        "collection_info": null
    },
    {
        "uuid": "dd2fbb8b6608aa2d622700451c872525",
        "title": "送王赞子襄",
        "author": "赵蕃",
        "content": "倦能听雨眠窗底，忽起看山到水边。\n遂性不如衝露鸟，流行何况下江船。\n不臻屈子南征地，宁识秦人避世仙。\n邂逅相逢又相别，一杯重把定何年。",
        "dynasty": "宋",
        "collection_info": null
    },
    {
        "uuid": "d628ca5730c26f64020d8fc8dc4d2e67",
        "title": "送陈择之从留尚书辟便呈鄂州刘别驾",
        "author": "赵蕃",
        "content": "闻道尚书镇益州，故知朝取杜参谋。\n孤舟南浦欣相遇，万里瞿唐送远游。\n尔后有怀惟蜀道，几时因使觅蛮陬。\n经行访古应成赋，我所思兮黄鹤楼。",
        "dynasty": "宋",
        "collection_info": null
    },
    {
        "uuid": "ac769383d74720fd113a47e31a119389",
        "title": "送赵兴国",
        "author": "赵蕃",
        "content": "忆昨屡过丛桂坊，诵诗说赋声琅琅。\n飘流倏忽岁几换，邂逅分携天一方。\n治状如君行且召，赋归于我策为良。\n一篙清涨百滩没，愧此萧然鸥鹭行。",
        "dynasty": "宋",
        "collection_info": null
    },
    {
        "uuid": "1eaa7183cece42d13cc50a73a8769815",
        "title": "怀成父  其一",
        "author": "赵蕃",
        "content": "柳黄初作一夜秋，诗瘦宁消万古愁。\n客子岂无衣褐念，飞鸿犹作稻粱谋。\n早须微禄非因酒，晚愿全生但守丘。\n望尔不来来且去，江头吾已具归舟。",
        "dynasty": "宋",
        "collection_info": null
    },
    {
        "uuid": "569ff29e0b2adbf147634bf62de790e5",
        "title": "怀成父  其二",
        "author": "赵蕃",
        "content": "竹裏人家茅舍烟，竹篱崩缺涧鸣泉。\n几声啼鸟隔林唤，两树桃花相对然。\n古路经行斜更直，好山迎我后仍前。\n蹔谋坐睡还成觉，春草池塘思惠连。",
        "dynasty": "宋",
        "collection_info": null
    },
    {
        "uuid": "0bf548d51548dcfb4182a0fe62a8a207",
        "title": "午寝而起怀子仪公择",
        "author": "赵蕃",
        "content": "梦裏槐安底处宫，梦回依旧向来空。\n竹阴可藉日已薄，柿叶堪书霜未红。\n酌酒谁知幽子独，纵谈那得两君同。\n诗拈信手初无味，閒向西窗运秃翁。",
        "dynasty": "宋",
        "collection_info": null
    },
    {
        "uuid": "a7a308ba7ee9a8c8b87e7bce26c4f652",
        "title": "月夜怀子肃昆仲",
        "author": "赵蕃",
        "content": "眼边风月佳如此，把卷题诗却未工。\n剩喜俗尘如世隔，更怜清趣与谁同。\n荷侵水槛公怀我，桧合茅檐我念公。\n想与阿连当此夕，停杯剥茨话吴中。",
        "dynasty": "宋",
        "collection_info": null
    },
    {
        "uuid": "3300812b055f378687c1cfdd31885c79",
        "title": "寄周愚卿昆仲",
        "author": "赵蕃",
        "content": "四时佳节惟重九，况接君家鸿鴈行。\n乃以病躯亲药石，坐妨山屐共壶觞。\n别来忽忽春逾仲，望极悠悠昼莫常。\n想见回头登眺地，清源云合鹭洲长。",
        "dynasty": "宋",
        "collection_info": null
    },
    {
        "uuid": "de4d34233587170b6a24b5dc42892087",
        "title": "宜兴道中望铜官山怀孙子进昆仲近见子肃于建业子仪久不通问",
        "author": "赵蕃",
        "content": "雪与铜官相白青，幻成岂亦自僊灵。\n频年此地凡几过，绝境今晨得再经。\n野鸭阵飞惊扑漉，宾鸿独叫苦丁宁。\n平生畏友三孙子，海角边头似晓星。",
        "dynasty": "宋",
        "collection_info": null
    },
    {
        "uuid": "ae1b609f62267341694fd081d5168adb",
        "title": "自宜兴过溧阳",
        "author": "赵蕃",
        "content": "荆溪路入白云径，势与松江相并宽。\n政以檝轻忧逆浪，忽逢风转起飞翰。\n须臾又报一舍过，转盻应无百里难。\n却恨铜官易成远，不容双目细留看。",
        "dynasty": "宋",
        "collection_info": null
    },
    {
        "uuid": "dd3974af98a421a0b355194734dd3ecc",
        "title": "自江下徒步至庙山",
        "author": "赵蕃",
        "content": "雪岭糢糊积未消，云林烂漫合仍飘。\n一儿跨牸饮田水，几担束梅同负樵。\n泥滓无嗟庙山路，魂栖正避浙江潮。\n污人更尔缁尘远，满眼何无诗思饶。",
        "dynasty": "宋",
        "collection_info": null
    },
    {
        "uuid": "3a75b762eb888fd42436c558f029f9bf",
        "title": "过丰城见甘叔异怀孙温叟",
        "author": "赵蕃",
        "content": "剑气当年属斗牛，散为人物尚南州。\n时平未可苏门隠，道在何卑幕府留。\n闻道为贤多受赏，未应此士独遗搜。\n经行不暇穷三径，邂逅羊求询旧游。",
        "dynasty": "宋",
        "collection_info": null
    },
    {
        "uuid": "914e738c62a8b2bc02d1e072d49b4a5d",
        "title": "送钟子崧解官而归",
        "author": "赵蕃",
        "content": "三年簿领淹佳誉，一日江山问旧程。\n却恨过从曾未数，浪缘文字许深评。\n已传相国知韩愈，安用河南荐贾生。\n此去看公副时用，便应容我老农耕。",
        "dynasty": "宋",
        "collection_info": null
    },
    {
        "uuid": "d4382b9b777bd5c5ccac0dafa1a7cfd8",
        "title": "送人赴阙",
        "author": "赵蕃",
        "content": "雪后晴催江上船，一杯政尔话蝉连。\n人生契阔可堪数，后会渺茫还属天。\n荐墨向来非草草，除书此去定翩翩。\n西湖处士当年句，借问沙鸥若箇边。",
        "dynasty": "宋",
        "collection_info": null
    },
    {
        "uuid": "a67782e81c30e3c1fac54300f369f3b0",
        "title": "衢州城外",
        "author": "赵蕃",
        "content": "纔得新晴半日强，廉纤又復蔽朝光。\n梅花黯黯春将暗，麦壠青青饵欲香。\n野水数弯流以决，晚山几迭澹而长。\n秋风红叶骑馿去，归日侵寻且载阳。",
        "dynasty": "宋",
        "collection_info": null
    },
    {
        "uuid": "f6479261cd0a3d2055757643a90e333a",
        "title": "送张王臣还峡州兼属峡守郭郎中季勇二首  其一",
        "author": "赵蕃",
        "content": "九州四海张安国，翰墨文章自出奇。\n无復若人空阁象，忽逢难弟更名诗。\n流风善政未云远，家世斯文当属谁。\n我愧不堪门户寄，相逢叹息在于斯。",
        "dynasty": "宋",
        "collection_info": null
    },
    {
        "uuid": "d28221c30fdd6efbd7aa9c185ee2ca7a",
        "title": "送张王臣还峡州兼属峡守郭郎中季勇二首  其二",
        "author": "赵蕃",
        "content": "久矣闻风折角巾，近来乃得诵诗新。\n雨奇晴好西湖赋，梅落草生三峡春。\n再拜因行为多谢，尺书愿寄恐无因。\n靖州傥有平安使，佳句惊人不厌频。",
        "dynasty": "宋",
        "collection_info": null
    },
    {
        "uuid": "d011616a4f30e1b46c4d6a1b2d285783",
        "title": "送王汝之江西二首  其一",
        "author": "赵蕃",
        "content": "一杯浊酒慰飘零，百首新诗见典型。\n笑买扁舟又西去，怅予蓬户只深扃。\n向来雨合滕王阁，復道榛迷孺子亭。\n珍重君行烦寄语，明年访古会重经。",
        "dynasty": "宋",
        "collection_info": null
    },
    {
        "uuid": "51437d7b98aaadf12e5b53a885f347df",
        "title": "送王汝之江西二首  其二",
        "author": "赵蕃",
        "content": "君行应到鬰孤台，惆怅登临记昔孩。\n别酒尚迟三径菊，归鞍好待一枝梅。\n将军揖客能增价，幙府羣贤定挽才。\n我亦方谋下吴会，未知何地得重陪。",
        "dynasty": "宋",
        "collection_info": null
    },
    {
        "uuid": "c8c33b4f05226a09811b3f6c21029cf1",
        "title": "简张王臣借观纪行诗卷",
        "author": "赵蕃",
        "content": "问讯骑鲸已莫追，池塘生草但传诗。\n与公纵说江湖隔，有弟解谈京洛期。\n政尔飘流落蛮徼，偶然邂逅识天涯。\n论交于此夫何敢，行纪相从得借窥。",
        "dynasty": "宋",
        "collection_info": null
    },
    {
        "uuid": "2ebaf79e8c82cbe988a94b22650f157d",
        "title": "张以诗卷来再用韵谢之",
        "author": "赵蕃",
        "content": "绝叹风流不可追，頼闻难弟更能诗。\n半生求识终无遇，一见于今已后期。\n昔在蛮荆孰疆理，后来秦汉始津涯。\n征南政欲图经借，把卷如同禹穴窥。",
        "dynasty": "宋",
        "collection_info": null
    },
    {
        "uuid": "78cf22535bd294820bef9c539a565a30",
        "title": "过商叟林居蒙示半村诗集及曾吉父宏父王元渤诗卷因用前者奉简之韵作二诗上呈商叟许抄半村诗集见遗故及之  其一",
        "author": "赵蕃",
        "content": "只道诗家无续灯，半村今喜见孙曾。\n非关竽瑟异王好，自是文章多命憎。\n题赠向人无苦秘，流传后世岂无能。\n溪头剩欲连朝住，舟子催行底见仍。",
        "dynasty": "宋",
        "collection_info": null
    },
    {
        "uuid": "bf4dd9a75a809e6a0b35c85984d79cf4",
        "title": "过商叟林居蒙示半村诗集及曾吉父宏父王元渤诗卷因用前者奉简之韵作二诗上呈商叟许抄半村诗集见遗故及之  其二",
        "author": "赵蕃",
        "content": "结交早日类知名，岂但当年王与曾。\n野鹜家鸡随所嗜，玉环飞燕讵宜憎。\n筌蹄久矣成深悟，驽马犹当勉未能。\n好取他山细摹刻，客来传写怕相仍。",
        "dynasty": "宋",
        "collection_info": null
    },
    {
        "uuid": "76609e575d58dae1cfa840c664225b6b",
        "title": "赵蕲州枉示数诗皆弋阳往还所作经行道间有怀其人作长句寄之",
        "author": "赵蕃",
        "content": "一饭留人意甚真，数篇仍出好诗新。\n追随却恨向来少，怅望空增别后频。\n到处鹭鸥如习熟，转经山水尽精神。\n可怜吟讽多余地，只是登临无若人。",
        "dynasty": "宋",
        "collection_info": null
    },
    {
        "uuid": "90618ce0285fe618c291ac72cfee6b06",
        "title": "顷与公择读东坡雪后北台二诗叹其韵险无窘步尝约追和以见诗之难穷去岁适无雪春正月二十日乃雪因遂用前韵呈公择  其一",
        "author": "赵蕃",
        "content": "相思不是冬无雪，留待春风斗冷严。\n病骨未忧衣乏絮，早餐宁叹食无盐。\n梅添凿落元同色，竹拥参差半入檐。\n坐守地炉应不厌，破窗平见北山尖。",
        "dynasty": "宋",
        "collection_info": null
    },
    {
        "uuid": "f187f6acc163afef0f855613f280168d",
        "title": "顷与公择读东坡雪后北台二诗叹其韵险无窘步尝约追和以见诗之难穷去岁适无雪春正月二十日乃雪因遂用前韵呈公择  其二",
        "author": "赵蕃",
        "content": "雪埋老屋无薪卖，晨起谋炊自毁车。\n觅饱预期千顷麦，破悭先试一春花。\n便营野屐寻茶户，更约绨袍当酒家。\n处士祇今宜姓贾，壁间但没挂钱叉。",
        "dynasty": "宋",
        "collection_info": null
    },
    {
        "uuid": "45d94d8ac5001bc7e3c33b2a65bb5467",
        "title": "初八日过总持以雨不得观龙井休日再往经孺子亭又过南昌县侧访梅僊旧宅黄冠居之观名屡易今为报恩光孝",
        "author": "赵蕃",
        "content": "满城车马走尘埃，湖上幽蹊长积苔。\n喟嘆高风尚千载，殷勤两日为重来。\n吾生讵老五斗米，此地终期三径开。\n大厦崇成非往者，况予拥肿自樗材。",
        "dynasty": "宋",
        "collection_info": null
    },
    {
        "uuid": "cc914032088695c8b2034d4d7776398f",
        "title": "登清音堂访介庵壁间留题已有漫去之者偶成长句",
        "author": "赵蕃",
        "content": "十日溪行雨雾深，晓晴催我强登临。\n壁间变灭龙蛇字，海内流传金玉音。\n欲为废兴聊下语，不堪山水感人心。\n何时遂此扁舟志，占断鸥波得细吟。",
        "dynasty": "宋",
        "collection_info": null
    },
    {
        "uuid": "782db522f7f56e220214b2e387afa67e",
        "title": "夜坐读书有感示儿侄",
        "author": "赵蕃",
        "content": "老矣读书如欠缘，心非敢后足难前。\n切磋有道方成器，穮蔉无功敢望年。\n搔抑空怜髮种种，摩挲仍愧腹便便。\n吾家门户何所寄，但愿儿曹相勉旃。",
        "dynasty": "宋",
        "collection_info": null
    },
    {
        "uuid": "cc82d6b657d56ca6088445e99bf1d28e",
        "title": "书怀",
        "author": "赵蕃",
        "content": "春风吹雨又吹晴，柳树能青桃树明。\n细履野蹊初见蝶，却行幽径未闻鶑。\n布衾虽破犹堪典，菜甲纵稀亦可羹。\n政拟远同嵇叔夜，一尊浊酒话平生。",
        "dynasty": "宋",
        "collection_info": null
    },
    {
        "uuid": "e0cbaa5917da9436f1239e16052a4614",
        "title": "书怀二首  其一",
        "author": "赵蕃",
        "content": "要令多病也身轻，安得晨风永昼清。\n瑟瑟泉流沿涧响，疎疎松吹转空鸣。\n生平旧隠藓踪合，老至危途蓬鬓生。\n松柏后雕闻古语，若何秋菊敢齐名。",
        "dynasty": "宋",
        "collection_info": null
    },
    {
        "uuid": "58ab13e0203a1a642635978d80aa2288",
        "title": "书怀二首  其二",
        "author": "赵蕃",
        "content": "去日春江白芷生，再来秋野蟪蛄鸣。\n浩然已分不才弃，张翰安能恤后名。\n自叹还山何太晚，政须杯酒为深倾。\n凭愚邀敬多官府，与想桃源源上行。",
        "dynasty": "宋",
        "collection_info": null
    },
    {
        "uuid": "c1cd67e0ef15465c8d423f2f1857dd9b",
        "title": "困坐穷山无以娱日用随斋问讯韵寄莘夫并呈随斋",
        "author": "赵蕃",
        "content": "少陵苦忆将廉颇，才似淮阴亦奈何。\n岂待秋风方忆鲙，不堪夏日况挥戈。\n分当鹿鹿终随后，言敢譊譊取屡诃。\n世事多虞未知免，鹅烹復坐不能歌。",
        "dynasty": "宋",
        "collection_info": null
    },
    {
        "uuid": "7171ce309c691edf400217521d797b6d",
        "title": "张涪州出诗数轴皆纪用兵以来时事有感借其韵",
        "author": "赵蕃",
        "content": "感时赋咏属英游，又向涪江说去秋。\n兵甲未休须壮士，闾阎乃敢问封侯。\n频年青坂陈陶恨，到处阳春白雪留。\n谁道东归穷彻骨，骊书落落照书舟。",
        "dynasty": "宋",
        "collection_info": null
    },
    {
        "uuid": "cb6110910362caba5fe3fdd35ba34728",
        "title": "叙浦簿吕公用沅陵韵见贻次韵",
        "author": "赵蕃",
        "content": "一经蚤已愧家传，三尺犹思绝并缘。\n位下故知难及物，业荒空復度流年。\n要求庙令作归计，未必上公能记怜。\n多谢为僚不相弃，连朝枉赠有诗篇。",
        "dynasty": "宋",
        "collection_info": null
    },
    {
        "uuid": "f24962df96993b31f17aa6233ba45904",
        "title": "奉寄子耕簿公尊兄兼呈德化令君丞公二首  其一",
        "author": "赵蕃",
        "content": "近因周子出家书，乃得知君近起居。\n復道移官在城府，未知几度入匡庐。\n晋唐旧刻故存不，林壑幽人今有诸。\n想见经行屡成赋，不妨传写总遗余。",
        "dynasty": "宋",
        "collection_info": null
    },
    {
        "uuid": "507861918f502bd9278833cffa7fbf04",
        "title": "奉寄子耕簿公尊兄兼呈德化令君丞公二首  其二",
        "author": "赵蕃",
        "content": "寄声江夏无双士，併谢蓝田不负丞。\n符檄经行有题赠，江湖别后欠缄縢。\n一时交旧半为土，老我鬓鬚逾可憎。\n独自对书思友益，夜窗长愧短檠灯。",
        "dynasty": "宋",
        "collection_info": null
    },
    {
        "uuid": "ad7caffbe1cb47aaa6533b045bff1e55",
        "title": "送叙浦吕主簿",
        "author": "赵蕃",
        "content": "参佐已能迎刃解，絃歌更整乱丝棼。\n胡为易地皆驰誉，信是高才本出羣。\n良木更须深雨露，善禾端自力耕耘。\n仕途似子诚难遇，别语如余敢不勤。",
        "dynasty": "宋",
        "collection_info": null
    },
    {
        "uuid": "a6a6ddca15172efb31de980da8376c0d",
        "title": "谢徐大雅见过",
        "author": "赵蕃",
        "content": "霜风索索撼枯条，令我亡悰首屡搔。\n懒效扬雄作奇字，政同靖节湛新醪。\n朝来怪底儿童喜，何处肯来车马劳。\n不是东都徐孺子，谁能背俗访吾曹。",
        "dynasty": "宋",
        "collection_info": null
    },
    {
        "uuid": "f450e1ec89b16e4aec11428f58c30b0d",
        "title": "十四夜元衡见过",
        "author": "赵蕃",
        "content": "余酲索寞政须驱，多谢君能佩酒壶。\n回首林园重摇落，岸巾风月且须臾。\n不须相对哀囚楚，何日扁舟俱下吴。\n雅意从来在松菊，放言不用属莼鲈。",
        "dynasty": "宋",
        "collection_info": null
    },
    {
        "uuid": "0c1aee9f2af1cbe5aa8631020946d6c1",
        "title": "菊",
        "author": "赵蕃",
        "content": "蔓菊伶俜不自持，细香仍着野风吹。\n少年踊跃岂復梦，明日萧条休更悲。\n潭水解令胡广寿，夕英何补屈原饥。\n我今漫学浔阳隠，晚立寄怀空有诗。",
        "dynasty": "宋",
        "collection_info": null
    },
    {
        "uuid": "1d82c666a0d32675475ecb1fbe86eb14",
        "title": "菊残有感",
        "author": "赵蕃",
        "content": "病骨支寒政觉难，莫惊蒲柳望秋残。\n凄凉不但叹荒菊，寂寞更堪伤败兰。\n有鬓已霜那得制，无英可落若为餐。\n玉山禾远竹迟实，天骥长饥愁凤鸾。",
        "dynasty": "宋",
        "collection_info": null
    },
    {
        "uuid": "b874ade287cdcb2f306a1a42e56fbad9",
        "title": "仆生平四到月岩寺而不识云洞漫兴长句",
        "author": "赵蕃",
        "content": "祇今四到月岩寺，不辨一为云洞游。\n世事纷纷变苍狗，暑途役役喘吴牛。\n细听风合松楠响，应是雨催禾黍秋。\n留咏从来杂珉玉，攀腾政尔羡猿猱。",
        "dynasty": "宋",
        "collection_info": null
    },
    {
        "uuid": "96fffd7ee6facf64ef9245494d3b34c3",
        "title": "十月二十日晚风雨大作",
        "author": "赵蕃",
        "content": "猎猎风声万马犇，我方愁绝坐黄昏。\n了无鼠辈窥厨冷，顾有貍奴同席温。\n静裏顿能除妄想，病中还欲寄空门。\n四时鼎鼎催人老，篱菊销香梅返魂。",
        "dynasty": "宋",
        "collection_info": null
    },
    {
        "uuid": "f9e8e0a8bd0d5a26f4d80326121f94bc",
        "title": "喜雪投王守",
        "author": "赵蕃",
        "content": "千骑朝祈僊佛祠，玉花夜散答诚思。\n守惟民虑知何德，天不人违固可知。\n拟效联诗家契阔，念将乘兴体清羸。\n歌呼且与邻翁醉，乐我邦君政不疵。",
        "dynasty": "宋",
        "collection_info": null
    },
    {
        "uuid": "2abd0b40463775b8f18f8ec74b3db397",
        "title": "春雪",
        "author": "赵蕃",
        "content": "寒气春深未肯归，雪花夜半忽成飞。\n耳闻北地常如此，身老南方见苦稀。\n卜岁唯知念丰歉，谈天不敢议祥禨。\n江陵见李迷高下，千树郭西疑是非。",
        "dynasty": "宋",
        "collection_info": null
    },
    {
        "uuid": "4b5e4802af8d45846684080d38619f52",
        "title": "微霰雪",
        "author": "赵蕃",
        "content": "霰落初疑集陨珠，雪飞骤觉幻成图。\n檐间隙际窥疎密，屋顶树头看有无。\n夜度佛钟清涧谷，晓翻渔艇舞江湖。\n平生无限幽深意，付与匡床竹火炉。",
        "dynasty": "宋",
        "collection_info": null
    },
    {
        "uuid": "52089b34c07c4e6ebd712b98b1e897ff",
        "title": "微雪招何丞明叔饮不至",
        "author": "赵蕃",
        "content": "经冬不雪苦嗷嗷，快手真成一战鏖。\n坐对瓦沟成委积，直疑鬓脚共萧骚。\n解除热恼春无瘴，宁恤刍薪价益高。\n不见扬州旧诗伯，尚欣湖海独争豪。",
        "dynasty": "宋",
        "collection_info": null
    },
    {
        "uuid": "31ddadca00023874b80f49c4fd266d01",
        "title": "在伯见招观雪因同贵溪尉曹登邻寺之经楼且云晨起境物殊胜再用林字作诗蕃亦次韵",
        "author": "赵蕃",
        "content": "篮舆轧轧度成阴，鹭起衝波鹊噪林。\n当子倚阑成句警，政余拥褐坐檐深。\n裴回更尽高楼览，空阔思收远壑音。\n笑谢主人能命酒，不然寒甚不能吟。",
        "dynasty": "宋",
        "collection_info": null
    },
    {
        "uuid": "899fc5c04ec6b557c47b7222229bbf7e",
        "title": "雪既未已霰且间作再用林字韵呈在伯沅陵併属德章",
        "author": "赵蕃",
        "content": "云物昏然尚压阴，霰声琤若更过林。\n凭陵竹叶淡仍薄，埋没梅花幽更深。\n屡枉高辞成楚调，独怜晚岁欲南音。\n勿多扰扰求周孔，欠一躬耕梁甫吟。",
        "dynasty": "宋",
        "collection_info": null
    },
    {
        "uuid": "b1a75755f2936807e902269f1968934c",
        "title": "雪多矣岂窭人歉岁之所宜哉復用韵呈沅陵丈",
        "author": "赵蕃",
        "content": "雪已伤多尚积阴，风仍助虐屡号林。\n市人祇喜青帘近，木食应悲黄独深。\n不但茅茨忧冻死，更闻巢穴作哀音。\n此诗萧瑟谁能听，有愧当年寒地吟。",
        "dynasty": "宋",
        "collection_info": null
    },
    {
        "uuid": "5bdbd0dc0748b87d6fb7b6edacb201f1",
        "title": "次韵在伯对雪见示",
        "author": "赵蕃",
        "content": "初迷庭砌与墙阴，旋着遥山及远林。\n飘洒故看朝已积，缤纷更觉昼弥深。\n东都皎皎关门卧，鲁国寥寥振履音。\n作气再衰三则竭，强拈愁笔和高吟。",
        "dynasty": "宋",
        "collection_info": null
    },
    {
        "uuid": "57d9ce4252deb33eade210982db55ce0",
        "title": "雪中用俞克晦丈公择唱酬之韵呈克晦",
        "author": "赵蕃",
        "content": "幽雀徐行破绿苔，不嫌寂静肯频来。\n款门不是纔因竹，琢句何妨更有梅。\n要作灞桥衝雪去，恐成剡曲棹舟回。\n寄声闲止老居士，好对春风酌冻醅。",
        "dynasty": "宋",
        "collection_info": null
    },
    {
        "uuid": "9a7b55ba1231ca3844f8c94de9c6fad7",
        "title": "雪中寄怀公昭丈",
        "author": "赵蕃",
        "content": "问讯先生江上村，雪中高兴与谁论。\n乍明不厌鸡啼昼，忽散应憎鹊踏翻。\n闻道为梅新作圃，更期因竹别开门。\n老来孰愈幽居趣，愧我飘流不自存。",
        "dynasty": "宋",
        "collection_info": null
    },
    {
        "uuid": "1d6393de31cbfd6603b6e78bd8514c4d",
        "title": "次韵斯远雪中见简",
        "author": "赵蕃",
        "content": "粲粲梅开亦大奇，雪来岂亦妬娥眉。\n纷纭八表同昏际，错莫千林欲暗时。\n闭户孰能怜我独，衝泥聊復问君诗。\n穷冬物色无多许，不付吾曹更与谁。",
        "dynasty": "宋",
        "collection_info": null
    },
    {
        "uuid": "078559a56b0ebe0f33bac3e935c22dc4",
        "title": "次韵审知见示梅花长句",
        "author": "赵蕃",
        "content": "春入孤山今主谁，空留四海旧传诗。\n平生我亦有成约，病起骤欣逢好枝。\n欲向园林穷胜处，不堪风雨苦淹时。\n忽来绝唱惊寒眼，势比南朝更崛奇。",
        "dynasty": "宋",
        "collection_info": null
    },
    {
        "uuid": "7f5ccd365006eda063a8a12066c7f12b",
        "title": "进之雪中见过明日归湘潭再用前韵二首  其一",
        "author": "赵蕃",
        "content": "诗材满眼不能收，忽报君来为举头。\n寸铁不持难白战，污渠何敢映清沟。\n飞飞望绝千山鸟，浩浩心驰万里鸥。\n市远家贫乏供给，愧烦终日肯淹留。",
        "dynasty": "宋",
        "collection_info": null
    },
    {
        "uuid": "1008243f6ff1f99b7057508a26eb7810",
        "title": "进之雪中见过明日归湘潭再用前韵二首  其二",
        "author": "赵蕃",
        "content": "但见纷纷势莫收，要穷衮衮若为头。\n路迷界眼疑无地，水失汀洲仅比沟。\n我欲出郊思借蹇，君归乘艇喜衝鸥。\n畏寒自缩真衰矣，绝境明朝不更留。",
        "dynasty": "宋",
        "collection_info": null
    },
    {
        "uuid": "c024bf5e7f57621145f4f5bf6443df81",
        "title": "客中遇雪不胜家山之思催晦庵写诗及书",
        "author": "赵蕃",
        "content": "旅枕骤疑风彻屋，晓窗还见雪填渠。\n梅花未放腊前蘂，鴈足浑无别后书。\n故意谁其哀范叔，倦游身自困相如。\n赠言故愈绨袍赐，载路何须驷马车。",
        "dynasty": "宋",
        "collection_info": null
    },
    {
        "uuid": "78a35f7eaa7ea4e4c2f3f80c22d66f84",
        "title": "梅花六首  其一",
        "author": "赵蕃",
        "content": "平生欠汝哦诗债，岁岁年年须要还。\n未至腊时先访问，已过春月尚跻攀。\n直从开后到落后，不问山间与水间。\n却笑渊明赋归去，庭柯日盼自怡颜。",
        "dynasty": "宋",
        "collection_info": null
    },
    {
        "uuid": "10d014acfeb10cfaf87e0e47284a74fa",
        "title": "梅花六首  其二",
        "author": "赵蕃",
        "content": "劲草端能抗疾风，岁寒乃识后凋松。\n是知植物多尤异，更有梅花巧耐冬。\n青女素娥能莫逆，巽二滕六漫豪凶。\n嗟予自幸非枨慾，健语聊须发隗胸。",
        "dynasty": "宋",
        "collection_info": null
    },
    {
        "uuid": "118183b2fb0ad2898e8a891e2f044b5c",
        "title": "梅花六首  其三",
        "author": "赵蕃",
        "content": "平生留落半天涯，处处逢梅是旧知。\n老树半侵江侧岸，疎枝斜出竹间篱。\n雪初霁处见鸦啄，水不波时观鹭窥。\n驰誉丹青非我事，旧游历历尚堪诗。",
        "dynasty": "宋",
        "collection_info": null
    },
    {
        "uuid": "07b8473954cc8dc9aab7f2469a0330a8",
        "title": "梅花六首  其四",
        "author": "赵蕃",
        "content": "梅从何逊骤知名，句入林逋价转增。\n佳故品题因度远，暗能摸索为香凝。\n每逢陈迹空搔首，不见斯人但服膺。\n菊径依依怀靖节，瓜田草草念东陵。",
        "dynasty": "宋",
        "collection_info": null
    },
    {
        "uuid": "c82d21cb0e4e6dd9edfcfed5c42a2822",
        "title": "梅花六首  其五",
        "author": "赵蕃",
        "content": "画论形似已为非，牝牡那穷神骏姿。\n莫向眼前寻尺度，要从物外极观窥。\n山因雨雾青增黛，水为风纹绿起漪。\n以是于梅觅佳处，故应偏爱月明时。",
        "dynasty": "宋",
        "collection_info": null
    },
    {
        "uuid": "d9dfedaa479524ba8d2dc3ff5664ffc2",
        "title": "梅花六首  其六",
        "author": "赵蕃",
        "content": "全树婆娑伙匪奢，数枝纤瘦少尤佳。\n春风上苑吾何泰，落月孤村汝自嗟。\n定论要为尘外物，细看那是世间花。\n不然山谷能诗老，曷与山矾计等差。",
        "dynasty": "宋",
        "collection_info": null
    },
    {
        "uuid": "936f20a73107584540874f8016be6e0b",
        "title": "九月廿一日雪书呈进之",
        "author": "赵蕃",
        "content": "一夜悲风晓辄收，布衾如铁强扶头。\n乍惊皎皎明窗纸，稍见疎疎集瓦沟。\n失怪竞闻村巷犬，乱行难觅远汀鸥。\n欣然欲作临流看，却恨凛乎难久留。",
        "dynasty": "宋",
        "collection_info": null
    },
    {
        "uuid": "a4cf75c3f39638bfce6e46e3871f626c",
        "title": "贺魏使君雪用何叔信韵",
        "author": "赵蕃",
        "content": "汉竹初来号令班，不知疆域远长安。\n阳升顿使羣阴伏，旱极真成上瑞看。\n比拟敢言风絮乱，丰登预想麦秋寒。\n冰清玉润登临处，不用赋诗名喜欢。",
        "dynasty": "宋",
        "collection_info": null
    },
    {
        "uuid": "c81642fc2de16eca9ad7d8ccfe0a50b5",
        "title": "题徐氏滋德堂用老谢丈韵",
        "author": "赵蕃",
        "content": "一时人物韩与苏，题榜制名夫岂疎。\n保家匪乏千金产，教子必以万卷书。\n江河源从滥觞起，拱把可取合抱余。\n方今天子陋汉武，会见待诏仍公车。",
        "dynasty": "宋",
        "collection_info": null
    },
    {
        "uuid": "fa05d08f32c8552aeee000afeaab7075",
        "title": "题甘叔异曲江矶庵",
        "author": "赵蕃",
        "content": "曲江矶头慈泉庵，重来稽首大士龛。\n石磴半漫水拍拍，衡门深掩阴毵毵。\n主人不见诗阁笔，道者出游经闭函。\n吾行江南盖多矣，得此不能成二三。",
        "dynasty": "宋",
        "collection_info": null
    },
    {
        "uuid": "10de4f104774a06f588da625d8168292",
        "title": "感怀",
        "author": "赵蕃",
        "content": "重来快阁又三月，簿领不亲书得钻。\n俸夺未妨衣屡典，年侵还是岁将阑。\n何当酒与伯仁对，更欲石从卢肇观。\n谁能放我听归去，内朝班冠长天官。",
        "dynasty": "宋",
        "collection_info": null
    },
    {
        "uuid": "887fc604864597e1436c34eb1e8dd286",
        "title": "挽赵丞相汝愚",
        "author": "赵蕃",
        "content": "吾王不解去三思，石显端能杀望之。\n未到浯溪读唐颂，已留衡岳伴湘纍。\n生前免见焚书祸，死后重刊党籍碑。\n满地蒺藜谁敢哭，漫留楚些作哀辞。",
        "dynasty": "宋",
        "collection_info": null
    },
    {
        "uuid": "fef40da5caa384114da948a13cef39a3",
        "title": "哭蔡西山",
        "author": "赵蕃",
        "content": "鹃叫春林復递诗，鴈回霜月忽传悲。\n兰枯蕙死迷三楚，雨暗云昏碍九疑。\n早岁力辞公府檄，暮年名与党人碑。\n呜呼季子延陵墓，不待镵辞行可知。",
        "dynasty": "宋",
        "collection_info": null
    },
    {
        "uuid": "ed33b49b77eb0e84d2f73e8076dd724a",
        "title": "赋刘子澄墨庄",
        "author": "赵蕃",
        "content": "勤力汉疏傅，遗安庞德公。\n公家业异此，衰盛国应同。",
        "dynasty": "宋",
        "collection_info": null
    },
    {
        "uuid": "163cdae4cbfd35071e960c5609ec5107",
        "title": "扬步",
        "author": "赵蕃",
        "content": "竟日人行绝，惟闻鸟语多。\n忽逢樵妇斧，更听牧儿歌。",
        "dynasty": "宋",
        "collection_info": null
    },
    {
        "uuid": "8ee71a4ea8a51a5235f96b89a8e32903",
        "title": "洞庭秋月",
        "author": "赵蕃",
        "content": "平湖万里宽，秋月一天白。\n隠隠岳阳楼，有人自横笛。",
        "dynasty": "宋",
        "collection_info": null
    },
    {
        "uuid": "cf0b69859002f5d24ac0eba900cfa675",
        "title": "平沙落鴈",
        "author": "赵蕃",
        "content": "丛丛水边芦，鴈鴈滩头泊。\n我不解丹青，小诗亦可貌。",
        "dynasty": "宋",
        "collection_info": null
    },
    {
        "uuid": "86274dcf3f1af1017367afcd2bfef455",
        "title": "静春堂",
        "author": "赵蕃",
        "content": "游子如蜂蝶，纷纷讵识春。\n先生静中观，物物寓吾仁。",
        "dynasty": "宋",
        "collection_info": null
    },
    {
        "uuid": "cb0d226eaaa4ca8d8e3e1035a04f4c26",
        "title": "辨漆",
        "author": "赵蕃",
        "content": "面上清如水，牵丝作钓鈎。\n拨开鹰粪脚，打起有浮沤。",
        "dynasty": "宋",
        "collection_info": null
    },
    {
        "uuid": "3b8e1e0a351f79461b9a5aad7427e7af",
        "title": "验漆",
        "author": "赵蕃",
        "content": "好漆清如镜，悬丝似钓鈎。\n撼动虎斑色，打着有浮沤。",
        "dynasty": "宋",
        "collection_info": null
    },
    {
        "uuid": "1987419a5c0e02e19dbf9d7b95ee8b78",
        "title": "爱山堂",
        "author": "赵蕃",
        "content": "朝从日挂钲，暮至月吐璧。\n坐得少文图，不资康乐屐。",
        "dynasty": "宋",
        "collection_info": null
    },
    {
        "uuid": "6eb5dda7149a62c6b1ded080f8410fba",
        "title": "江天暮雪",
        "author": "赵蕃",
        "content": "超绝柳州句，麤疎郑谷诗。\n扁舟钓台下，曾见雪初时。",
        "dynasty": "宋",
        "collection_info": null
    },
    {
        "uuid": "778630fdc715461d3f1588ab7b098af4",
        "title": "送刘公求还庐陵兼属张元亨五首  其一",
        "author": "赵蕃",
        "content": "世有封胡羯末，非无触目琳琅。\n何似君家兄弟，睟然面背难藏。",
        "dynasty": "宋",
        "collection_info": null
    },
    {
        "uuid": "2f7e3a068376f454177631083cc6ba8c",
        "title": "送刘公求还庐陵兼属张元亨五首  其二",
        "author": "赵蕃",
        "content": "中垒西京儒士，魏唐变作文章。\n源委祇今安在，萧滩滩水深长。",
        "dynasty": "宋",
        "collection_info": null
    },
    {
        "uuid": "bd2aad8325db92d244b6e34df2ed5628",
        "title": "送刘公求还庐陵兼属张元亨五首  其三",
        "author": "赵蕃",
        "content": "得见虽能数日，晤言每恨匆匆。\n曷日竹斋重过，更期汗简同功。",
        "dynasty": "宋",
        "collection_info": null
    },
    {
        "uuid": "6d85363b573d369cde577078ba3b1d87",
        "title": "送刘公求还庐陵兼属张元亨五首  其四",
        "author": "赵蕃",
        "content": "雪后梅增炯炯，风前柳政徐徐。\n道上有诗堪写，人回不用空书。",
        "dynasty": "宋",
        "collection_info": null
    },
    {
        "uuid": "fe4a052a9aa0d3ecd1a86df030ff8c2b",
        "title": "送刘公求还庐陵兼属张元亨五首  其五",
        "author": "赵蕃",
        "content": "张子虽习旧识，近来乃读新篇。\n寄谢青原白鹭，何当共刺江船。",
        "dynasty": "宋",
        "collection_info": null
    },
    {
        "uuid": "703d5bf63783e10020702c6863d84d3f",
        "title": "衡山道中遇雪四首  其一",
        "author": "赵蕃",
        "content": "泛泛严陵艇子，萧萧衡岳篮舆。\n绝叹长年作客，重逢此岁将除。",
        "dynasty": "宋",
        "collection_info": null
    },
    {
        "uuid": "5f276361b5a3b85523061bbabc831b78",
        "title": "衡山道中遇雪四首  其二",
        "author": "赵蕃",
        "content": "骤落真成点缀，旋风已復模糊。\n莫拟丹青图画，且看造物工夫。",
        "dynasty": "宋",
        "collection_info": null
    },
    {
        "uuid": "96b406213905b72ef219209cae19571b",
        "title": "衡山道中遇雪四首  其三",
        "author": "赵蕃",
        "content": "老树才能半白，远山已没全青。\n胜践颇思朋盍，独行定谁汝令。",
        "dynasty": "宋",
        "collection_info": null
    },
    {
        "uuid": "fffd84bd3c7be3afd55d3bd64d6dc3bd",
        "title": "衡山道中遇雪四首  其四",
        "author": "赵蕃",
        "content": "急雪几欲塞路，奔流更逢绝杭。\n惨惨不堪龟折，踆踆况度羊肠。",
        "dynasty": "宋",
        "collection_info": null
    },
    {
        "uuid": "1764206ccdc0bb5d7a525a4cd85bcfd6",
        "title": "留衢州王彦博周钦止徐审知  其一",
        "author": "赵蕃",
        "content": "漫道诗能陶冶，绝知酒可浮沉。\n行值田间积淖，住逢溪上愁阴。",
        "dynasty": "宋",
        "collection_info": null
    },
    {
        "uuid": "323d30c16f5b3228181bfa06af3fee15",
        "title": "留衢州王彦博周钦止徐审知  其二",
        "author": "赵蕃",
        "content": "风前柳欲千尺，雨后梅纔一斑。\n邂逅纷纷桃李，飘零在在溪山。",
        "dynasty": "宋",
        "collection_info": null
    },
    {
        "uuid": "150b8830afb5aa502bcf4c08eed01d99",
        "title": "留衢州王彦博周钦止徐审知  其三",
        "author": "赵蕃",
        "content": "风日端可举酒，溪山尽堪赋诗。\n有怀尔山中友，应念我天之涯。",
        "dynasty": "宋",
        "collection_info": null
    },
    {
        "uuid": "b334a6784d1a1af0116f25575809362e",
        "title": "谒颜范祠  其一",
        "author": "赵蕃",
        "content": "处士当年配水仙，范公亦俨客星悬。\n谁知旧日番君国，飒爽英姿盖九贤。",
        "dynasty": "宋",
        "collection_info": null
    },
    {
        "uuid": "36a68797cbf4d4789b705fdbcdeaeb16",
        "title": "谒颜范祠  其二",
        "author": "赵蕃",
        "content": "义气常于翰墨看，凛然今日拜衣冠。\n去年已失临川郡，及尔能来愧始安。",
        "dynasty": "宋",
        "collection_info": null
    },
    {
        "uuid": "43ec23fde694ba2dd247025c9339203d",
        "title": "谒颜范祠  其三",
        "author": "赵蕃",
        "content": "为政当知政所先，政先孰愈祀先贤。\n可怜颜范祠堂下，草蔓不锄阶甃穿。",
        "dynasty": "宋",
        "collection_info": null
    },
    {
        "uuid": "6c9c8cff9dea6431f54d13922ac62026",
        "title": "怀玉山旧游寄王彦博徐审知  其一",
        "author": "赵蕃",
        "content": "南山白塔高何许，弄日摩穹相与曾。\n放歌直下清溪去，落日半衔渔木灯。",
        "dynasty": "宋",
        "collection_info": null
    },
    {
        "uuid": "f3905ed23f0a6d8351c0db5d975f6e01",
        "title": "怀玉山旧游寄王彦博徐审知  其二",
        "author": "赵蕃",
        "content": "何人作亭山半道，颇解发舒山掩藏。\n几度携筇挽君去，月高人寂尚绳床。",
        "dynasty": "宋",
        "collection_info": null
    },
    {
        "uuid": "ec43d86f7616700f4c358a8cc0c0e75d",
        "title": "怀玉山旧游寄王彦博徐审知  其三",
        "author": "赵蕃",
        "content": "下湖堤上青青柳，曾为行人繫马鞍。\n落魄还成一春事，料应飞絮也漫漫。",
        "dynasty": "宋",
        "collection_info": null
    },
    {
        "uuid": "df9aadffcd59dbc7c6dcfba5a2e91eaf",
        "title": "怀玉山旧游寄王彦博徐审知  其四",
        "author": "赵蕃",
        "content": "王郎家近石田溪，溪上行人古路迷。\n王郎家苦了无事，自沟溪水灌蔬畦。",
        "dynasty": "宋",
        "collection_info": null
    },
    {
        "uuid": "59875b0dfe87de8a490bb96cb6f7637e",
        "title": "己亥十月送成父弟絜两户幼累归玉山五首  其一",
        "author": "赵蕃",
        "content": "已办知津送去舟，重临快阁亦悠悠。\n黄知橘柚江行好，此去况经龙雾洲。",
        "dynasty": "宋",
        "collection_info": null
    },
    {
        "uuid": "e6ce29523bdc1459ac86843d7b4d4c6d",
        "title": "己亥十月送成父弟絜两户幼累归玉山五首  其二",
        "author": "赵蕃",
        "content": "去岁归营丘嫂葬，今年那復以家行。\n挽鬚无用祇嗔喝，念我只儿同短檠。",
        "dynasty": "宋",
        "collection_info": null
    },
    {
        "uuid": "8b648799d5c88f5dc9b563fcd74bec89",
        "title": "己亥十月送成父弟絜两户幼累归玉山五首  其三",
        "author": "赵蕃",
        "content": "造物知君时欲进，江山佳处遣频回。\n霜风日夜摧摇落，面目端须见本来。",
        "dynasty": "宋",
        "collection_info": null
    },
    {
        "uuid": "a6e143dc16a43f3441781d84e9e95dc1",
        "title": "己亥十月送成父弟絜两户幼累归玉山五首  其四",
        "author": "赵蕃",
        "content": "误身何必叹儒冠，粗粝须甘苜蓿盘。\n瓜地可耕归独负，未应真坐缚微官。",
        "dynasty": "宋",
        "collection_info": null
    },
    {
        "uuid": "f787dadc081e87b03af7ee15fe6137c4",
        "title": "己亥十月送成父弟絜两户幼累归玉山五首  其五",
        "author": "赵蕃",
        "content": "十月江行多北风，打头不用怨天公。\n清音堂下换船处，想见挂帆滩已空。",
        "dynasty": "宋",
        "collection_info": null
    },
    {
        "uuid": "14ddb5a592a698815e68c6ef614c1765",
        "title": "在伯教授为考试之行不知其地漫成五诗送之  其一",
        "author": "赵蕃",
        "content": "雨后翛然遂欲秋，登临正尔要诗流。\n君行端復何所往，但道东之一舸游。",
        "dynasty": "宋",
        "collection_info": null
    },
    {
        "uuid": "a9f568405312f2f9db494e2a5e388fcf",
        "title": "在伯教授为考试之行不知其地漫成五诗送之  其二",
        "author": "赵蕃",
        "content": "已孤万古中秋月，为约黄花九日杯。\n但得交情常旧雨，不辞尊酒理新醅。",
        "dynasty": "宋",
        "collection_info": null
    },
    {
        "uuid": "56ddf6fb55bab66f5f9291f8151a8a71",
        "title": "在伯教授为考试之行不知其地漫成五诗送之  其三",
        "author": "赵蕃",
        "content": "君行不到武昌下，别驾西京刘更生。\n但想新知作倾倒，莫闻高论吐峥嵘。",
        "dynasty": "宋",
        "collection_info": null
    },
    {
        "uuid": "029f10b2d842c26e0071a09970a69d10",
        "title": "在伯教授为考试之行不知其地漫成五诗送之  其四",
        "author": "赵蕃",
        "content": "平生未识荆州牧，诗卷记评王进之。\n铃阁纵谈询保社，幸无过语恐遭嗤。",
        "dynasty": "宋",
        "collection_info": null
    },
    {
        "uuid": "8b8325a16408353c15e1e1a8f3112e00",
        "title": "在伯教授为考试之行不知其地漫成五诗送之  其五",
        "author": "赵蕃",
        "content": "峡州使君我所亲，书去犹新报未闻。\n此士如今为第一，见之烦为致慇懃。",
        "dynasty": "宋",
        "collection_info": null
    },
    {
        "uuid": "1582a4b95bec0b42fddd53e3ee9af887",
        "title": "寄韩仲止主簿  其一",
        "author": "赵蕃",
        "content": "旧来绝叹茶山竹，今日重悲南涧泉。\n儒雅风流真不愧，两贤真可作三贤。",
        "dynasty": "宋",
        "collection_info": null
    },
    {
        "uuid": "9081c10f0e9f3b30a5fb9860f1914698",
        "title": "寄韩仲止主簿  其二",
        "author": "赵蕃",
        "content": "海内知名长少公，在今谁復可同风。\n可怜籍湜今头白，空復挂名家集中。",
        "dynasty": "宋",
        "collection_info": null
    },
    {
        "uuid": "46c3a9e42e6241b1589003aba37dd384",
        "title": "寄韩仲止主簿  其三",
        "author": "赵蕃",
        "content": "介室于余亦外家，二年朝夕向长沙。\n闻君往会临川葬，我不及前空叹嗟。",
        "dynasty": "宋",
        "collection_info": null
    },
    {
        "uuid": "9718dc1775edad9ee153f2559213d70c",
        "title": "寄韩仲止主簿  其四",
        "author": "赵蕃",
        "content": "病卧凄然寂寞滨，既亲且故几何人。\n如君父子风流似，宁復可疎当可亲。",
        "dynasty": "宋",
        "collection_info": null
    },
    {
        "uuid": "09c91f6be174bf816a217e4dc0481bf0",
        "title": "有怀成父",
        "author": "赵蕃",
        "content": "雪裏同登我有诗，可怜同去阻同归。\n扶疎夏木浑如许，还想吾庐昼掩扉。",
        "dynasty": "宋",
        "collection_info": null
    },
    {
        "uuid": "ce312ef5e1d4c62ce6e1d4590ea987e4",
        "title": "是夕有怀斯远二首  其一",
        "author": "赵蕃",
        "content": "沙如星射水流光，忆着南山步石梁。\n秋兴日来知几首，可无南落雁成行。",
        "dynasty": "宋",
        "collection_info": null
    },
    {
        "uuid": "6e0fd156c351806757c472ead1efd4ee",
        "title": "是夕有怀斯远二首  其二",
        "author": "赵蕃",
        "content": "塞郭衣冠匪乏人，步能送我独情真。\n几思觅句相料理，风月溪山不易亲。",
        "dynasty": "宋",
        "collection_info": null
    },
    {
        "uuid": "911cd97c5dc48cb6869aa9e08c8d4864",
        "title": "余干登眺有怀  其一",
        "author": "赵蕃",
        "content": "溪山得意竟忘归，岁月飘零两鬓稀。\n祇有裴回与搜句，老无笔力愧传衣。",
        "dynasty": "宋",
        "collection_info": null
    },
    {
        "uuid": "8390b2bcf6cdc7272529bb0a5209c1df",
        "title": "余干登眺有怀  其二",
        "author": "赵蕃",
        "content": "溪山虽好政须人，终日伥伥此水滨。\n试并栏干一回首，祇余鸥鸟似相亲。",
        "dynasty": "宋",
        "collection_info": null
    },
    {
        "uuid": "9fcbc1dd699c901ab35b5c63f86c116b",
        "title": "在伯考试未归有怀  其一",
        "author": "赵蕃",
        "content": "木落山空君未归，我行江山几依依。\n山空木落有佳处，政尔待君相发挥。",
        "dynasty": "宋",
        "collection_info": null
    },
    {
        "uuid": "302c8544eeae60c8fb8e2fca66225029",
        "title": "在伯考试未归有怀  其二",
        "author": "赵蕃",
        "content": "相逢共问别来诗，作计君能似我痴。\n佳月中秋已无及，菊花十月未为迟。",
        "dynasty": "宋",
        "collection_info": null
    },
    {
        "uuid": "5706b4f19321c82d56c23a83d05db406",
        "title": "在伯考试未归有怀  其三",
        "author": "赵蕃",
        "content": "行路悠悠自有诗，君行况乃暮秋时。\n復萌鄙吝疎黄宪，都尽利名亲紫芝。",
        "dynasty": "宋",
        "collection_info": null
    },
    {
        "uuid": "062b34c2ef4178bc356f256e88f5d0cf",
        "title": "道傍多薏苡菊花有感",
        "author": "赵蕃",
        "content": "菊花粲粲怀元亮，薏苡纍纍念伏波。\n莫叹谗人未投畀，祇须浊酒到无何。",
        "dynasty": "宋",
        "collection_info": null
    },
    {
        "uuid": "295aec670a9ed4a03f34bbf1dd85340d",
        "title": "至邑有感二首  其一",
        "author": "赵蕃",
        "content": "朱絃昔日被歌声，岁月频更感易生。\n唯有锦江桥下水，相逢不改旧时清。",
        "dynasty": "宋",
        "collection_info": null
    },
    {
        "uuid": "547adc33c1548b5f632b944d04e04154",
        "title": "至邑有感二首  其二",
        "author": "赵蕃",
        "content": "老稚欢呼南北街，争看前日令君来。\n看花不比玄都观，尽是当时手自栽。",
        "dynasty": "宋",
        "collection_info": null
    },
    {
        "uuid": "579dd0701085efd5d54b89fb3297c654",
        "title": "登县楼有感二首  其一",
        "author": "赵蕃",
        "content": "一水中分南北市，插天蒙末有佳山。\n太平官府元无事，聊放衰翁一日閒。",
        "dynasty": "宋",
        "collection_info": null
    },
    {
        "uuid": "1dbc714fc1704b8fd78f83289ac2730c",
        "title": "登县楼有感二首  其二",
        "author": "赵蕃",
        "content": "见说南楼秋气多，夜凉槐竹影婆娑。\n满楼风月成辜负，奈此青州从事何。",
        "dynasty": "宋",
        "collection_info": null
    },
    {
        "uuid": "d4b541060107f90b645a70774f625be7",
        "title": "送何叔信三首  其一",
        "author": "赵蕃",
        "content": "几年惆怅荔枝红，妇荐孙擎寿媪翁。\n我亦得归无此乐，弟兄相对小灯笼。",
        "dynasty": "宋",
        "collection_info": null
    },
    {
        "uuid": "2ffaa19f67bb8da00009b825f3f3f5fc",
        "title": "送何叔信三首  其二",
        "author": "赵蕃",
        "content": "情均骨肉谓尧民，我辈相仍敢不敦。\n越人可笑盟车笠，四海要知皆弟昆。",
        "dynasty": "宋",
        "collection_info": null
    },
    {
        "uuid": "b0f11a7d42e1794be194b8279c9b016e",
        "title": "送何叔信三首  其三",
        "author": "赵蕃",
        "content": "贵溪亦復谓三山，去我冰溪一水间。\n舴艋篷笼不难买，有时乘兴泊鸥湾。",
        "dynasty": "宋",
        "collection_info": null
    },
    {
        "uuid": "13697af0cd3db94a9c6b25748a380f9f",
        "title": "送智门祥师便呈斯远兄",
        "author": "赵蕃",
        "content": "寺后溪亭我所开，春风应已长莓苔。\n南州高士如临赋，为把新诗写寄来。",
        "dynasty": "宋",
        "collection_info": null
    },
    {
        "uuid": "9cbeb276a08cc4ea7790ef77fdc47eab",
        "title": "送陈庆伯三首  其一",
        "author": "赵蕃",
        "content": "衢信相望百里间，从来疎阔若为颜。\n与君既亲亦有故，他日当期数往还。",
        "dynasty": "宋",
        "collection_info": null
    },
    {
        "uuid": "7cb0fbb36e59a7347a17e5ee050e8f0a",
        "title": "送陈庆伯三首  其二",
        "author": "赵蕃",
        "content": "闻道君行欲转江，江行此路不胜长。\n虽然不患无归遗，收拾江山一锦囊。",
        "dynasty": "宋",
        "collection_info": null
    },
    {
        "uuid": "6c09a6a3bfd20999e8501ab6f7614a04",
        "title": "送陈庆伯三首  其三",
        "author": "赵蕃",
        "content": "君到江南梅正开，折梅称寿亦佳哉。\n平安傥遇重湖便，为把新诗写寄来。",
        "dynasty": "宋",
        "collection_info": null
    },
    {
        "uuid": "cf672c06aa159987e267ece393e833c0",
        "title": "逸再为婺女之行既别出郭矣夜不能寐成六绝句追送  其一",
        "author": "赵蕃",
        "content": "正学堂堂吕紫微，有孙端的为传衣。\n祇今一派金华是，戴路年来汝所依。",
        "dynasty": "宋",
        "collection_info": null
    },
    {
        "uuid": "36618e0c6fd67950762893d08cca5119",
        "title": "逸再为婺女之行既别出郭矣夜不能寐成六绝句追送  其二",
        "author": "赵蕃",
        "content": "体能中格号时文，能料科场可策勋。\n此外更资为学在，木须根立乃凌云。",
        "dynasty": "宋",
        "collection_info": null
    },
    {
        "uuid": "9b3429ed632f6feeb26da7d92b56a930",
        "title": "逸再为婺女之行既别出郭矣夜不能寐成六绝句追送  其三",
        "author": "赵蕃",
        "content": "兹行为谢时衡岳，併与传声吕法曹。\n汝解事贤其自勉，我因求友不妨高。",
        "dynasty": "宋",
        "collection_info": null
    },
    {
        "uuid": "f9930ef14a2106c098673af6745d8540",
        "title": "逸再为婺女之行既别出郭矣夜不能寐成六绝句追送  其四",
        "author": "赵蕃",
        "content": "去岁诸公祖敬之，我曾同席共委蛇。\n相逢傥復蒙相问，为道东归鬓益丝。",
        "dynasty": "宋",
        "collection_info": null
    },
    {
        "uuid": "0107ef641e2e1f91cc9736bd2ec902df",
        "title": "逸再为婺女之行既别出郭矣夜不能寐成六绝句追送  其五",
        "author": "赵蕃",
        "content": "我归犹尔未还家，送汝令人重嘆嗟。\n送汝嘆嗟犹自可，最思阿庆语咿哑。",
        "dynasty": "宋",
        "collection_info": null
    },
    {
        "uuid": "a95f8d41f72badef0c6b22acda9cde32",
        "title": "逸再为婺女之行既别出郭矣夜不能寐成六绝句追送  其六",
        "author": "赵蕃",
        "content": "岁事将穷老所悲，念将留汝亦奚为。\n新年事业能增进，绝胜衰残守旧诗。",
        "dynasty": "宋",
        "collection_info": null
    },
    {
        "uuid": "814d2d7b751afef8e10326e85538299a",
        "title": "重送处州斯远三首  其一",
        "author": "赵蕃",
        "content": "登临长病独成吟，连壁相依照映深。\n寄谢青山无偃蹇，好听绝唱乱清音。",
        "dynasty": "宋",
        "collection_info": null
    },
    {
        "uuid": "04a5268474178a931829b7c4fe6033fd",
        "title": "重送处州斯远三首  其二",
        "author": "赵蕃",
        "content": "万木苍苍古钓台，白云楼观隔溪开。\n赋成赤壁后无对，好与驱从笔下来。",
        "dynasty": "宋",
        "collection_info": null
    },
    {
        "uuid": "957eead0839facbbfaf26fb7bf6e7cd1",
        "title": "重送处州斯远三首  其三",
        "author": "赵蕃",
        "content": "文字投盟不计官，古人能尔在今难。\n使君于此自为德，我辈因留后代看。",
        "dynasty": "宋",
        "collection_info": null
    },
    {
        "uuid": "cf526d00cbffb691f6f949ac723d60b6",
        "title": "送曾耆英持胡端殿书谒张袁州四首  其一",
        "author": "赵蕃",
        "content": "是家风节在峨岷，仍见诸孙文字贫。\n闻道江南有蜀士，不辞犇走犯萧晨。",
        "dynasty": "宋",
        "collection_info": null
    },
    {
        "uuid": "4e61aee8cbb536cd6b18f4060aa1abb6",
        "title": "送曾耆英持胡端殿书谒张袁州四首  其二",
        "author": "赵蕃",
        "content": "君知龙门不易陟，颇欲乞书南郡胡。\n一幅斜行半年得，费君趼足几工夫。",
        "dynasty": "宋",
        "collection_info": null
    },
    {
        "uuid": "d3b85d82b5cab39822d79a90f5cc494e",
        "title": "送曾耆英持胡端殿书谒张袁州四首  其三",
        "author": "赵蕃",
        "content": "袁州张侯吾所闻，政事不减大冯君。\n如云已召符节令，行矣君其无惮勤。",
        "dynasty": "宋",
        "collection_info": null
    },
    {
        "uuid": "1ba44f8fff28e7140d03f8249b2cd99c",
        "title": "送曾耆英持胡端殿书谒张袁州四首  其四",
        "author": "赵蕃",
        "content": "我闻诸侯一朝享，可作寒士终年储。\n张家衣被及四海，不但一州歌袴襦。",
        "dynasty": "宋",
        "collection_info": null
    },
    {
        "uuid": "04dbda7bbbe3a3f190d4c969432a7c9e",
        "title": "送刘克昌文显二首  其一",
        "author": "赵蕃",
        "content": "驿使相看合寄梅，日边消息几时回。\n平生所积故已厚，九万不须风更培。",
        "dynasty": "宋",
        "collection_info": null
    },
    {
        "uuid": "1f5c6aee177055a674f54f517c1c7c42",
        "title": "送刘克昌文显二首  其二",
        "author": "赵蕃",
        "content": "柳暗知津君送我，江临快阁我辞君。\n君行过我南山塔，为道长怀日暮云。",
        "dynasty": "宋",
        "collection_info": null
    },
    {
        "uuid": "0e7ddf2bb895a95390b28b8c51a8d77f",
        "title": "从礼折花携具见过且赋二诗  其一",
        "author": "赵蕃",
        "content": "出门政觉病躯难，已分春风负牡丹。\n送花载酒能俱至，愧尔交情殊未阑。",
        "dynasty": "宋",
        "collection_info": null
    },
    {
        "uuid": "2ae282bf48c52aecbc7f5a0819e45583",
        "title": "从礼折花携具见过且赋二诗  其二",
        "author": "赵蕃",
        "content": "花好千金未当价，只宜屏隠绣芙蓉。\n调笑颇似年少日，妄心今已退重重。",
        "dynasty": "宋",
        "collection_info": null
    },
    {
        "uuid": "897a22a3094f2c531603419209917a7a",
        "title": "从郑秀才觅菊二首  其一",
        "author": "赵蕃",
        "content": "好事风流有郑庄，买园栽菊待重阳。\n傥能怜我耽佳句，为遣秋根到草堂。",
        "dynasty": "宋",
        "collection_info": null
    },
    {
        "uuid": "9e0c58f077a5b62492d8e4807c87b411",
        "title": "从郑秀才觅菊二首  其二",
        "author": "赵蕃",
        "content": "漫从僧舍移甘菊，清蘂重阳摘未堪。\n径欲过君篱下看，二儿端可为舆篮。",
        "dynasty": "宋",
        "collection_info": null
    },
    {
        "uuid": "539ddeba121d9049256afe775bdafc8a",
        "title": "赋道傍菊  其一",
        "author": "赵蕃",
        "content": "园亭种菊只须多，名实相求半已讹。\n紫蔓弱茎真此物，顾埋林莽杂蓬莱。",
        "dynasty": "宋",
        "collection_info": null
    },
    {
        "uuid": "36fe0d0c1a969811d950c04bcb3aacec",
        "title": "赋道傍菊  其二",
        "author": "赵蕃",
        "content": "世无元亮亦无诗，菊亦凄凉孰汝知。\n问我无诗宁爱菊，落英闻道可充饥。",
        "dynasty": "宋",
        "collection_info": null
    },
    {
        "uuid": "b044eb06d84acf9a1bd41533dd985ece",
        "title": "赋道傍菊  其三",
        "author": "赵蕃",
        "content": "山行渐欲堕荆榛，夹道黄花独尔新。\n野外篱边非失所，尚能寒眼动诗人。",
        "dynasty": "宋",
        "collection_info": null
    },
    {
        "uuid": "01712aa157c12c88a37ad10b0e6bb654",
        "title": "赋道傍菊  其四",
        "author": "赵蕃",
        "content": "三径虽荒菊尚存，江东书到每伤神。\n七盘八迭辰州路，頼尔相看作故人。",
        "dynasty": "宋",
        "collection_info": null
    },
    {
        "uuid": "20f5fed511ab52357d0abffcea0af616",
        "title": "赋道傍菊  其五",
        "author": "赵蕃",
        "content": "日和犹有采花蜂，日冷凄然难为容。\n不以无人废芳事，政应兰薏与同宗。",
        "dynasty": "宋",
        "collection_info": null
    },
    {
        "uuid": "2a3782db4331f24e0b1b9c8ee12cbde0",
        "title": "赋道傍菊  其六",
        "author": "赵蕃",
        "content": "黄菊花中黄蝶飞，似怜节晚怅余晖。\n春风桃李明年事，十月清霜何处归。",
        "dynasty": "宋",
        "collection_info": null
    },
    {
        "uuid": "2308d8225fe8e9cba053f132056a5abd",
        "title": "道傍菊有感",
        "author": "赵蕃",
        "content": "昔日曾升君子堂，祇今萧艾与俱长。\n可怜冷蝶无时态，尽日伶俜为汝忙。",
        "dynasty": "宋",
        "collection_info": null
    },
    {
        "uuid": "e766fbe9c9254d760087d630c3d4528c",
        "title": "道店菊",
        "author": "赵蕃",
        "content": "种花本欲娱行客，客子逢花特地悲。\n忽忽重阳今半月，依然青蘂网蛛丝。",
        "dynasty": "宋",
        "collection_info": null
    },
    {
        "uuid": "6ef278a26428b72342e77e07599da9be",
        "title": "招仲威不至反辱惠梨",
        "author": "赵蕃",
        "content": "屡废招呼定可人，岂嫌昏暮叩门频。\n不来醉我倾家酿，反更分渠饤坐珍。",
        "dynasty": "宋",
        "collection_info": null
    },
    {
        "uuid": "0f6625dfcf76022f0c213bd8b396d094",
        "title": "食枸杞",
        "author": "赵蕃",
        "content": "谁道春风未发生，杞苗试摘已堪羹。\n莫将口腹为人累，竹瘦殊胜豕腹亨。",
        "dynasty": "宋",
        "collection_info": null
    },
    {
        "uuid": "5b37e93b513ef23ace6a4347e47a4c7c",
        "title": "倪秀才惠橄榄二首  其一",
        "author": "赵蕃",
        "content": "故怜枉作近南官，南果何曾上客盘。\n橄榄忽来蕉作裹，欣然却作近乡看。",
        "dynasty": "宋",
        "collection_info": null
    },
    {
        "uuid": "64d961831b1ccb977eea18c54cb9a76b",
        "title": "倪秀才惠橄榄二首  其二",
        "author": "赵蕃",
        "content": "直道堪嗟故不容，更持谏味欲谁从。\n昏昏度日惟贪睡，茗椀聊充午后供。",
        "dynasty": "宋",
        "collection_info": null
    },
    {
        "uuid": "866aabee659a33307c6fab26cad5f421",
        "title": "以山药茶送沈宜之兄",
        "author": "赵蕃",
        "content": "山药本为林下享，筠篮那得致兵厨。\n传担云月併持与，长夜读书应所须。",
        "dynasty": "宋",
        "collection_info": null
    },
    {
        "uuid": "d7c3935df596efc27cc23458c17eeeac",
        "title": "以湖州酥秀州木犀面油太和石本观音像送莫万安三首  其一",
        "author": "赵蕃",
        "content": "蚁浮犹腊要酥同，长恨中州信不通。\n忽得吴中所持寄，急令分减报乡风。",
        "dynasty": "宋",
        "collection_info": null
    },
    {
        "uuid": "485e7e6f8624cda8d40fb02dd5172516",
        "title": "以湖州酥秀州木犀面油太和石本观音像送莫万安三首  其二",
        "author": "赵蕃",
        "content": "天教桂蘂擅秋分，只道非秋无復存。\n底事兰开梅落际，忽于膏饰见追魂。",
        "dynasty": "宋",
        "collection_info": null
    },
    {
        "uuid": "48125b4f746418e0498f6cfdc63a71de",
        "title": "以湖州酥秀州木犀面油太和石本观音像送莫万安三首  其三",
        "author": "赵蕃",
        "content": "涪翁昔作白下宰，遗墨到今多鴈书。\n尽说补陀存相好，更传雷火护持余。",
        "dynasty": "宋",
        "collection_info": null
    },
    {
        "uuid": "0d8a6910d49984ad5e18c536004c940a",
        "title": "谢彭沅陵送猫",
        "author": "赵蕃",
        "content": "怪来米尽鼠忘迁，嚼啮侵寻到简编。\n珍重令君怜此意，不劳鱼聘乞衔蝉。",
        "dynasty": "宋",
        "collection_info": null
    },
    {
        "uuid": "13049386a327dfc60842875ba8fe4bd2",
        "title": "送蕨与成父",
        "author": "赵蕃",
        "content": "道人惠我南山蕨，颇带斋厨法醤香。\n闻道城中少蔬供，急令健步走倾筐。",
        "dynasty": "宋",
        "collection_info": null
    },
    {
        "uuid": "ef9044ec85d3dac83c47ce5f2d464672",
        "title": "初寒无衾买纸被以纾急作四绝  其一",
        "author": "赵蕃",
        "content": "平生结得楮生缘，觅句抄书日费捐。\n只有夜窗宜暂舍，也须包裹伴幽眠。",
        "dynasty": "宋",
        "collection_info": null
    },
    {
        "uuid": "34963aec2cd87aef5b9b8ea06c2b0244",
        "title": "初寒无衾买纸被以纾急作四绝  其二",
        "author": "赵蕃",
        "content": "瑟缩从渠体尚生，不妨欹拥度天明。\n书生活计能消底，太息牛衣王仲卿。",
        "dynasty": "宋",
        "collection_info": null
    },
    {
        "uuid": "065ebafb76c915dfbc710a4d670af788",
        "title": "初寒无衾买纸被以纾急作四绝  其三",
        "author": "赵蕃",
        "content": "度夕阴风吹扊扅，布衾如铁念娇儿。\n夜来例拜奇温赐，但觉安眠晓不知。",
        "dynasty": "宋",
        "collection_info": null
    },
    {
        "uuid": "fb6879c9f22296364da720c1d392ce94",
        "title": "初寒无衾买纸被以纾急作四绝  其四",
        "author": "赵蕃",
        "content": "识字谁令胜烂奚，自应无褐更无衣。\n宵安亦念明朝计，儿报屋檐生早晖。",
        "dynasty": "宋",
        "collection_info": null
    },
    {
        "uuid": "0ddf05106bb1ec4df7df7f3609e07865",
        "title": "阎伯善以孟东野集见惠二首  其一",
        "author": "赵蕃",
        "content": "文字何关达与穷，怅君一尉已龙钟。\n过君旧邑求君集，行橐萧然足慰侬。",
        "dynasty": "宋",
        "collection_info": null
    },
    {
        "uuid": "d962e3bf87819795e4944d19239c870f",
        "title": "阎伯善以孟东野集见惠二首  其二",
        "author": "赵蕃",
        "content": "几度相从酌酒深，向来相识未如今。\n临分念我亦穷者，乞与郊诗俾细吟。",
        "dynasty": "宋",
        "collection_info": null
    },
    {
        "uuid": "a5ea1374907fce63735296b97027bc12",
        "title": "小酿告熟童子索覆瓶纸坼旧藁与之",
        "author": "赵蕃",
        "content": "太玄适足覆醤瓿，旧藁乃获塓酒尊。\n从来事有幸不幸，一笑掀髯谁与论。",
        "dynasty": "宋",
        "collection_info": null
    },
    {
        "uuid": "aa4e430a1e71d6bf6a933a59e872aec3",
        "title": "读谢幼槃集  其一",
        "author": "赵蕃",
        "content": "茗椀不能驱睡魔，漫携诗册向庭柯。\n世人祇爱高官职，孰与公家兄弟过。",
        "dynasty": "宋",
        "collection_info": null
    },
    {
        "uuid": "98f2f6290215d580c48cae46c1e82b76",
        "title": "读谢幼槃集  其二",
        "author": "赵蕃",
        "content": "自汲清泉除砚垢，树阴微息晚凉初。\n箇中得意谁知我，笔下忘言我羡渠。",
        "dynasty": "宋",
        "collection_info": null
    },
    {
        "uuid": "2f8c78dbf2e33ecd9d05bd6d7ae2485b",
        "title": "题船子和尚图",
        "author": "赵蕃",
        "content": "纵有丝纶不暇施，痴鱼吞月自惊疑。\n旁观莫作风波想，比着人间未是危。",
        "dynasty": "宋",
        "collection_info": null
    },
    {
        "uuid": "78d433e35057483043adadd03a6307cf",
        "title": "自桃川至辰州绝句四十有二  其一",
        "author": "赵蕃",
        "content": "瓮子滩头百丈牵，此其小小大犹前。\n命轻人鲊曾闻说，楚蜀悬知险并然。",
        "dynasty": "宋",
        "collection_info": null
    },
    {
        "uuid": "9106302c8247fca197389e819a21391f",
        "title": "自桃川至辰州绝句四十有二  其二",
        "author": "赵蕃",
        "content": "过了矶头尚有湋，长江万里此为稀。\n怅予何可数乘此，宜尔山禽频劝归。",
        "dynasty": "宋",
        "collection_info": null
    },
    {
        "uuid": "d1bc935bcb339893027d4298114920d1",
        "title": "自桃川至辰州绝句四十有二  其三",
        "author": "赵蕃",
        "content": "上得矶来势已危，忽然缆断不能支。\n惊心钓渚河边石，值尔应当应手糜。",
        "dynasty": "宋",
        "collection_info": null
    },
    {
        "uuid": "65ad90c10d926e044cb77f82aeba6c0e",
        "title": "自桃川至辰州绝句四十有二  其四",
        "author": "赵蕃",
        "content": "钓石疑为借石低，月岩穿石两空梯。\n逃虚尚说闻人喜，况此依然面目迷。",
        "dynasty": "宋",
        "collection_info": null
    },
    {
        "uuid": "ff5ba2a5036a3877ef9927df7842a175",
        "title": "自桃川至辰州绝句四十有二  其五",
        "author": "赵蕃",
        "content": "草屋竹门江岸旁，三三两两竞携将。\n尔曹应念宦游好，不念西来道阻长。",
        "dynasty": "宋",
        "collection_info": null
    },
    {
        "uuid": "1f35d2f1df6bb58b21bcb1c5226c3896",
        "title": "自桃川至辰州绝句四十有二  其六",
        "author": "赵蕃",
        "content": "夷望山前几钓篷，不惟能雨又能风。\n吾身故作魏王瓠，爱此沿洄敏似鸿。",
        "dynasty": "宋",
        "collection_info": null
    },
    {
        "uuid": "b96cb5b2c0937364ef81fde1eabfb7b2",
        "title": "自桃川至辰州绝句四十有二  其七",
        "author": "赵蕃",
        "content": "晓雨蒙蒙山欲空，少晴还觉练摇风。\n扁舟十日夫何事，只有看山不负公。",
        "dynasty": "宋",
        "collection_info": null
    },
    {
        "uuid": "1ff7c94828b621665e78b3a3fc52f7b8",
        "title": "自桃川至辰州绝句四十有二  其八",
        "author": "赵蕃",
        "content": "水势纔收一丈余，晓来雷雨又何如。\n天民天恤应堪恃，我自多忧雪满梳。",
        "dynasty": "宋",
        "collection_info": null
    },
    {
        "uuid": "4165bf83b69b6fece4b715d50b8ea3b0",
        "title": "自桃川至辰州绝句四十有二  其九",
        "author": "赵蕃",
        "content": "山鸟初鸣麂度滩，少焉还叫火炎山。\n仆来告我为晴候，穴雨巢风不可删。",
        "dynasty": "宋",
        "collection_info": null
    },
    {
        "uuid": "074fbb727f9575786b0baeca10e5e4cf",
        "title": "自桃川至辰州绝句四十有二  其一○",
        "author": "赵蕃",
        "content": "试手滩头水乱流，铁鎗崖下晚维舟。\n两阶舞羽方閒暇，何事兹名有佩牛。",
        "dynasty": "宋",
        "collection_info": null
    },
    {
        "uuid": "05ddeb7242c371f8b362461a6c46ba9e",
        "title": "自桃川至辰州绝句四十有二  其一一",
        "author": "赵蕃",
        "content": "滟滪瞿唐昔未行，狼头鹿角旧闻名。\n辰州瓮子滩头路，夷险不知谁弟兄。",
        "dynasty": "宋",
        "collection_info": null
    },
    {
        "uuid": "716f4c492fd1fd2677605564a4af6e3f",
        "title": "自桃川至辰州绝句四十有二  其一二",
        "author": "赵蕃",
        "content": "明月山前明月池，两崖壁立类磨治。\n浯溪未识应相似，好刻中兴第二碑。",
        "dynasty": "宋",
        "collection_info": null
    },
    {
        "uuid": "02fef9711ca6f155a28fb298112d80c4",
        "title": "自桃川至辰州绝句四十有二  其一三",
        "author": "赵蕃",
        "content": "巨壁撑空不可干，小山亦復四巑岏。\n犹言水后浑无石，不尔应当行路难。",
        "dynasty": "宋",
        "collection_info": null
    },
    {
        "uuid": "120599f4f2a50f41fb71ee7f498460bc",
        "title": "自桃川至辰州绝句四十有二  其一四",
        "author": "赵蕃",
        "content": "一篙真可百滩空，赣水辰溪大畧同。\n我乃涨余方逆上，终朝歌笑愧篙工。",
        "dynasty": "宋",
        "collection_info": null
    },
    {
        "uuid": "fdd87111efc7dd081e3553fb4516193f",
        "title": "自桃川至辰州绝句四十有二  其一五",
        "author": "赵蕃",
        "content": "谁道蛮州异故园，夏来草木亦苍然。\n扶疎遶屋平生句，有愧青山啼杜鹃。",
        "dynasty": "宋",
        "collection_info": null
    },
    {
        "uuid": "0d693073c8d2b94df069f1c9aab234a9",
        "title": "自桃川至辰州绝句四十有二  其一六",
        "author": "赵蕃",
        "content": "风头日日望西南，雨脚悬知不与参。\n昨夜北风今日冷，又惊数点落毵毵。",
        "dynasty": "宋",
        "collection_info": null
    },
    {
        "uuid": "32cd14d5dd503351da10653cca21c113",
        "title": "自桃川至辰州绝句四十有二  其一七",
        "author": "赵蕃",
        "content": "患难嗟予已素行，今朝滩裏挽仍撑。\n心乎讵敢怀尤怨，命尔何能计死生。",
        "dynasty": "宋",
        "collection_info": null
    },
    {
        "uuid": "e4b23f09cfe2774b457db9c5e8abcb96",
        "title": "自桃川至辰州绝句四十有二  其一八",
        "author": "赵蕃",
        "content": "无策资身每自嗤，始谋不善悔何追。\n行乎患难宁今日，何暇更论淹速期。",
        "dynasty": "宋",
        "collection_info": null
    },
    {
        "uuid": "df3591bc00f88c407b8c65c499a6a173",
        "title": "自桃川至辰州绝句四十有二  其一九",
        "author": "赵蕃",
        "content": "飞流溅沫瀑争礲，电击雷惊江落洪。\n尽日喧喧不能息，诵书妨我课儿童。",
        "dynasty": "宋",
        "collection_info": null
    },
    {
        "uuid": "5274a5d81edc3c40a634b4f00d862adf",
        "title": "自桃川至辰州绝句四十有二  其二○",
        "author": "赵蕃",
        "content": "望极千山不见村，忽逢三两仅崖根。\n几年生聚才如此，信是荒寒不足论。",
        "dynasty": "宋",
        "collection_info": null
    },
    {
        "uuid": "210213f9f5c4d86f40f40961f39f5d44",
        "title": "自桃川至辰州绝句四十有二  其二一",
        "author": "赵蕃",
        "content": "美玉曾闻种得生，精金此地亦陶成。\n不知造物须生此，何似嘉禾令土平。",
        "dynasty": "宋",
        "collection_info": null
    },
    {
        "uuid": "4dc4a563ec60adbd6708479d578e28a2",
        "title": "自桃川至辰州绝句四十有二  其二二",
        "author": "赵蕃",
        "content": "滩裏惊涛怖杀人，潭中浄绿数浮鳞。\n如何咫尺能悬隔，物外区中信莫伦。",
        "dynasty": "宋",
        "collection_info": null
    },
    {
        "uuid": "3043f747136b5a3249517699fc7c8db4",
        "title": "自桃川至辰州绝句四十有二  其二三",
        "author": "赵蕃",
        "content": "雨堕初看珠颗圆，风来忽散縠丝牵。\n青山四合江如泻，忆着桐江江上船。",
        "dynasty": "宋",
        "collection_info": null
    },
    {
        "uuid": "38e2f47314cc607c5b97b73b02d0a094",
        "title": "自桃川至辰州绝句四十有二  其二四",
        "author": "赵蕃",
        "content": "脱粟粗供朝暮餐，也求鱼菜强充盘。\n鱼今绝市菜无有，欲问居人啖马兰。",
        "dynasty": "宋",
        "collection_info": null
    },
    {
        "uuid": "3eebccefda91b13cd03c4e9ffc1de0f3",
        "title": "自桃川至辰州绝句四十有二  其二五",
        "author": "赵蕃",
        "content": "摘得青梅江岸边，儿童竞食也堪怜。\n山青指问红何样，说是石榴花欲然。",
        "dynasty": "宋",
        "collection_info": null
    },
    {
        "uuid": "af90986e5ab6fc9065f457115a43db41",
        "title": "自桃川至辰州绝句四十有二  其二六",
        "author": "赵蕃",
        "content": "不但投林雀闹枝，沙禽水宿亦争涯。\n不然故欲相呼唤，恨我形单影自随。",
        "dynasty": "宋",
        "collection_info": null
    },
    {
        "uuid": "d90c77598368784a8b636ce4ae053ee4",
        "title": "自桃川至辰州绝句四十有二  其二七",
        "author": "赵蕃",
        "content": "一月山行意未厌，晚晴仍对雨纤纤。\n回思浪涌涛翻际，宁有于今安且恬。",
        "dynasty": "宋",
        "collection_info": null
    },
    {
        "uuid": "082e861fa4a64605b79bffc518d68270",
        "title": "自桃川至辰州绝句四十有二  其二八",
        "author": "赵蕃",
        "content": "新绿深深嫩更黄，非花非草定何香。\n故山草木皆余爱，最爱抽梢竹过墙。",
        "dynasty": "宋",
        "collection_info": null
    },
    {
        "uuid": "97bb0c9ccbb383412c58400637dfb46f",
        "title": "自桃川至辰州绝句四十有二  其二九",
        "author": "赵蕃",
        "content": "性有耽山且画看，阴晴朝暮若能殚。\n天公似病诗才窄，乞与西来眼界宽。",
        "dynasty": "宋",
        "collection_info": null
    },
    {
        "uuid": "e675836c97c760b981c2511eeebd5f80",
        "title": "自桃川至辰州绝句四十有二  其三○",
        "author": "赵蕃",
        "content": "细雨冥冥梅欲黄，故怜时节似江乡。\n有书不读高成束，蒸败蠹侵谁与防。",
        "dynasty": "宋",
        "collection_info": null
    },
    {
        "uuid": "1f59db4af92cedf50eb50b70fa93ef21",
        "title": "自桃川至辰州绝句四十有二  其三一",
        "author": "赵蕃",
        "content": "雨来山色暗成愁，雨后波光翠欲浮。\n山色水光元自好，宦情羁思苦悠悠。",
        "dynasty": "宋",
        "collection_info": null
    },
    {
        "uuid": "2bc600127a3520fb615a262cd009a613",
        "title": "自桃川至辰州绝句四十有二  其三二",
        "author": "赵蕃",
        "content": "一春多雨夏当悭，今岁还防似去年。\n玉历检来知小满，又愁阴久碍蚕眠。",
        "dynasty": "宋",
        "collection_info": null
    },
    {
        "uuid": "0d85cd5d6385e9f617a40ce711f70368",
        "title": "自桃川至辰州绝句四十有二  其三三",
        "author": "赵蕃",
        "content": "山禽嘲哳意都迷，滑滑仍愁叫竹鸡。\n侧帽历听如有感，数声何处啭黄鹂。",
        "dynasty": "宋",
        "collection_info": null
    },
    {
        "uuid": "c6220ad7485e5ef3fb49fe70d0029cd6",
        "title": "自桃川至辰州绝句四十有二  其三四",
        "author": "赵蕃",
        "content": "前有天随后老坡，杞粮仍欲寿西河。\n吾今何意更思此，但喜杯羹风味多。",
        "dynasty": "宋",
        "collection_info": null
    },
    {
        "uuid": "f9eb43bb709a151024b07edbfe8f7223",
        "title": "自桃川至辰州绝句四十有二  其三五",
        "author": "赵蕃",
        "content": "咫尺青山晓未分，旋开还吐尚纷纷。\n烟云变态有如此，安得斯奇付大文。",
        "dynasty": "宋",
        "collection_info": null
    },
    {
        "uuid": "80a37da1a006b565367443fe0988bd05",
        "title": "自桃川至辰州绝句四十有二  其三六",
        "author": "赵蕃",
        "content": "昨日江清可濯缨，今朝潢潦忽能盈。\n发洪想有山崩处，一雨安能作许生。",
        "dynasty": "宋",
        "collection_info": null
    },
    {
        "uuid": "2e295fe8e98acc5060394419c0d6e5f0",
        "title": "自桃川至辰州绝句四十有二  其三七",
        "author": "赵蕃",
        "content": "坐对苍然暮色侵，忽惊萤烛度枝深。\n少年嗜学犹余志，安得茅檐把卷临。",
        "dynasty": "宋",
        "collection_info": null
    },
    {
        "uuid": "154274539956362a528f487f34a44d2b",
        "title": "自桃川至辰州绝句四十有二  其三八",
        "author": "赵蕃",
        "content": "江涨皆云牵路漫，又云江涨苦无滩。\n割晴耕雨难均得，造物于兹良亦难。",
        "dynasty": "宋",
        "collection_info": null
    },
    {
        "uuid": "7fbcd81e0397cc2a62b79c621b46675c",
        "title": "自桃川至辰州绝句四十有二  其三九",
        "author": "赵蕃",
        "content": "安流倏忽起犇湍，非雨非风势使然。\n尽道川流能险恶，不知世有险于川。",
        "dynasty": "宋",
        "collection_info": null
    },
    {
        "uuid": "8c2febc88a6f7d0141b10bd5597eea78",
        "title": "自桃川至辰州绝句四十有二  其四○",
        "author": "赵蕃",
        "content": "反照入江雷殷然，直疑飞雨堕谈间。\n不知吹落何方去，突兀犹余云涌山。",
        "dynasty": "宋",
        "collection_info": null
    },
    {
        "uuid": "00432b04ef68e9e1a7a58e726ab68c1c",
        "title": "自桃川至辰州绝句四十有二  其四一",
        "author": "赵蕃",
        "content": "大麦虽黄草与长，趁春只用野生桑。\n为生可叹微如是，应坐人稀地力荒。",
        "dynasty": "宋",
        "collection_info": null
    },
    {
        "uuid": "132a56facef665f7cf42eee7830290fe",
        "title": "自桃川至辰州绝句四十有二  其四二",
        "author": "赵蕃",
        "content": "牂牁何处莫穷源，万折千矶剧迅奔。\n寸寸上来良亦苦，不知断却几番魂。",
        "dynasty": "宋",
        "collection_info": null
    },
    {
        "uuid": "db9896f8a5b6d05fe17680bb003586e4",
        "title": "望金华山绝句四首  其一",
        "author": "赵蕃",
        "content": "山青云白晚能佳，中有仙人旧隠家。\n弹压政须烦健笔，颉颃谁与佩飞霞。",
        "dynasty": "宋",
        "collection_info": null
    },
    {
        "uuid": "f9e14455af0796e2b84f9babaed7dd8c",
        "title": "望金华山绝句四首  其二",
        "author": "赵蕃",
        "content": "云蔽云开山祇然，画无能事着诗传。\n扁舟尽日无多厌，信手拈来亦漫编。",
        "dynasty": "宋",
        "collection_info": null
    },
    {
        "uuid": "f1089813694328a940fe990d6f9fba08",
        "title": "望金华山绝句四首  其三",
        "author": "赵蕃",
        "content": "一溪屈曲几弯环，赢得金华四面看。\n雨黛欲收晴翠滴，忽然云起又漫漫。",
        "dynasty": "宋",
        "collection_info": null
    },
    {
        "uuid": "1225eb2aa4346633fe2ce5caac495618",
        "title": "望金华山绝句四首  其四",
        "author": "赵蕃",
        "content": "九陌纷纷翳吾目，是间冰熨一尘无。\n十日五日一水石，造次着诗那得摹。",
        "dynasty": "宋",
        "collection_info": null
    },
    {
        "uuid": "66564275adc697765565ae592faa7767",
        "title": "復游东湖题卢石",
        "author": "赵蕃",
        "content": "云中不改苍苍色，春后宁同濯濯姿。\n欲为渠侬下转语，笔无潮力强题诗。",
        "dynasty": "宋",
        "collection_info": null
    },
    {
        "uuid": "818cda4676b0d2fc6fe48665f89baf55",
        "title": "谒仰山寺",
        "author": "赵蕃",
        "content": "欲知正直不余欺，请祷应闻韩退之。\n旱昔不灾今病雨，我虽非职敢陈诗。",
        "dynasty": "宋",
        "collection_info": null
    },
    {
        "uuid": "917e967e4155063e82d4da5d8db7f3b9",
        "title": "西湖雪后",
        "author": "赵蕃",
        "content": "行到湖边却笋舆，眼中浑似画屏纡。\n梅花又作临风笑，亦有高人似旧无。",
        "dynasty": "宋",
        "collection_info": null
    },
    {
        "uuid": "faa3bf9e2a3f18a93c8647b0646d0d46",
        "title": "听雨堂二首  其一",
        "author": "赵蕃",
        "content": "竹径参差人不知，窈然终日坐题诗。\n我来欲去仍遗恨，不见萧萧风雨时。",
        "dynasty": "宋",
        "collection_info": null
    },
    {
        "uuid": "ab908779f0e0e365141f08399415baa8",
        "title": "听雨堂二首  其二",
        "author": "赵蕃",
        "content": "曾见宋公及可公，自应诗句有家风。\n不因避疾小盘礴，那得清谈半日同。",
        "dynasty": "宋",
        "collection_info": null
    },
    {
        "uuid": "8aa7c1c0c23dab56922afb86fa2889d2",
        "title": "题新宫",
        "author": "赵蕃",
        "content": "到处江山非不佳，不归佛屋即仙家。\n南山自好不归去，落魄赋诗天一涯。",
        "dynasty": "宋",
        "collection_info": null
    },
    {
        "uuid": "57c7166979b7f778de422285b6820ed2",
        "title": "题旧宫",
        "author": "赵蕃",
        "content": "新宫改作几何年，像设于今尚俨然。\n薜荔绿垂山木槁，长春开尽草芊芊。",
        "dynasty": "宋",
        "collection_info": null
    },
    {
        "uuid": "e91098004602a18e3fcef043f002567c",
        "title": "晚过彦真山亭并呈允升季仪兼属照邻二首  其一",
        "author": "赵蕃",
        "content": "隔岸看山自足佳，背山仍有碧云遮。\n我来政值崚嶒际，却恨林端已暮鸦。",
        "dynasty": "宋",
        "collection_info": null
    },
    {
        "uuid": "6879db8dc60cd4bae292e1bb939b519c",
        "title": "晚过彦真山亭并呈允升季仪兼属照邻二首  其二",
        "author": "赵蕃",
        "content": "寤寐诗名岁月过，日来方喜和羊何。\n秋风奈我当归去，湘水湘山余恨多。",
        "dynasty": "宋",
        "collection_info": null
    },
    {
        "uuid": "8ae42f36cb939f7641fa38af25b3ae46",
        "title": "经孺子亭观龙井",
        "author": "赵蕃",
        "content": "寒泉百尺几秋春，祠祷流传信若神。\n何事古先殊昧此，为霖顾取筑岩人。",
        "dynasty": "宋",
        "collection_info": null
    },
    {
        "uuid": "b4b3789d5dad481792f69de615a2b386",
        "title": "城下道中二首  其一",
        "author": "赵蕃",
        "content": "瓦室人家茅屋边，瓦囷亦与草囷连。\n池塘过雨尚浮浊，杨柳新栽已带烟。",
        "dynasty": "宋",
        "collection_info": null
    },
    {
        "uuid": "1f354e988ee6dc3d828d6988127d37c0",
        "title": "城下道中二首  其二",
        "author": "赵蕃",
        "content": "溪上桥危亭亦高，柳阴直下有鱼舠。\n夜来雨足洪初涨，突岸衝矶声怒号。",
        "dynasty": "宋",
        "collection_info": null
    },
    {
        "uuid": "cef643ac2677c36065ca50c0d8b1ffbf",
        "title": "正月二十二日晚过袁父",
        "author": "赵蕃",
        "content": "篱落桃花小破红，野田细雨又微风。\n莫嗤款段行难进，正要寻诗漠漠中。",
        "dynasty": "宋",
        "collection_info": null
    },
    {
        "uuid": "cda5a23b9692fc69519abfb181ddd754",
        "title": "丁卯除夕寓泸南独坐舟中有感去岁此夕",
        "author": "赵蕃",
        "content": "米仓山寨雪连云，不见椒盘见贼尘。\n今日江城闻爆竹，莫嫌杯酒不沾唇。",
        "dynasty": "宋",
        "collection_info": null
    },
    {
        "uuid": "c3ebe69e8fd39cb7318a988049818d66",
        "title": "宿清都观",
        "author": "赵蕃",
        "content": "涪翁逍遥果安在，玉局清都今何如。\n遗踪羽化不可问，朗诵二诗行遶除。",
        "dynasty": "宋",
        "collection_info": null
    },
    {
        "uuid": "dae7223e350659e946217c54698392d6",
        "title": "游思庵",
        "author": "赵蕃",
        "content": "路落林湾得小庵，轩窗都在万松间。\n兹游不为寻僧至，更拟缘云度一山。",
        "dynasty": "宋",
        "collection_info": null
    },
    {
        "uuid": "b4e00df0627a96cea5d921cff690ef21",
        "title": "永和道中怀成父",
        "author": "赵蕃",
        "content": "风帆十幅空百滩，布衾高卧宁知寒。\n连明风雨晓增剧，叹我山行逢路难。",
        "dynasty": "宋",
        "collection_info": null
    },
    {
        "uuid": "c85dc01bea00b2647a1b315af350e2f3",
        "title": "宿应庵次季承韵",
        "author": "赵蕃",
        "content": "祇思借榻寻僧屋，不悟山行亦已深。\n异日重来应记路，断塍穷处转松林。",
        "dynasty": "宋",
        "collection_info": null
    },
    {
        "uuid": "eaf8640f40b85f25c1fa0be89e99d71c",
        "title": "午过无锡明日五更到平江门外",
        "author": "赵蕃",
        "content": "百里风帆日未中，惠山紫翠忽重重。\n姑苏城外枫林寺，夜半已过闻晓钟。",
        "dynasty": "宋",
        "collection_info": null
    },
    {
        "uuid": "58a5f74222cff5d96b6eb85cadd63b9a",
        "title": "常山道中  其一",
        "author": "赵蕃",
        "content": "桃李成阴麦有花，笋舆咿哑我还家。\n谬恭莫望临邛令，雨后东陵宜种瓜。",
        "dynasty": "宋",
        "collection_info": null
    },
    {
        "uuid": "5c7936b9451865491b252e748c46f4e8",
        "title": "常山道中  其二",
        "author": "赵蕃",
        "content": "烟雨蒙蒙鷄犬声，道长人寂掩柴荆。\n漫山桃李浑无数，归近何妨细作程。",
        "dynasty": "宋",
        "collection_info": null
    },
    {
        "uuid": "a5497bcc6c823723c762291690afd87d",
        "title": "将至溧阳示宗父",
        "author": "赵蕃",
        "content": "玉聚梅花殊未开，不妨烟雨雪飞来。\n仆夫怪我行何速，要趁佳时同一杯。",
        "dynasty": "宋",
        "collection_info": null
    },
    {
        "uuid": "b1fba850bdb0f378877c50b5112ff9cc",
        "title": "再来江下示成父",
        "author": "赵蕃",
        "content": "七郎堂下渡船开，岂料今晨又再来。\n吴水越山看未足，未妨兄弟与衔杯。",
        "dynasty": "宋",
        "collection_info": null
    },
    {
        "uuid": "05d60c983e23f101d6c036ecbe3714d6",
        "title": "宿桐溪湾",
        "author": "赵蕃",
        "content": "近山惨澹连深坞，远水苍茫接暮云。\n语似篙师徐繫缆，莫教惊动白鸥羣。",
        "dynasty": "宋",
        "collection_info": null
    },
    {
        "uuid": "97d48b90f286707203f7cd1aa179555b",
        "title": "谒雷潭寺韩文公祠",
        "author": "赵蕃",
        "content": "使君令尹各能文，政亦及民俱好春。\n考废祠贤端有以，后人当復嗣前尘。",
        "dynasty": "宋",
        "collection_info": null
    },
    {
        "uuid": "557eefe2401792114f3dcc01b484ea88",
        "title": "孤鴈三首  其一",
        "author": "赵蕃",
        "content": "孤鴈哀哀叫晓霜，客衾如水待天光。\n不缘杜宇催归去，未信寒猿解断肠。",
        "dynasty": "宋",
        "collection_info": null
    },
    {
        "uuid": "0716742bb660c77ebfb2d898552cea76",
        "title": "孤鴈三首  其二",
        "author": "赵蕃",
        "content": "孤鴈哀哀叫晚云，半年为客叹离羣。\n丁东幽佩别来久，断续清砧远不闻。",
        "dynasty": "宋",
        "collection_info": null
    },
    {
        "uuid": "9249523a631cb2e0cc53f3cf22ab8e5f",
        "title": "孤鴈三首  其三",
        "author": "赵蕃",
        "content": "孤鴈哀哀叫晚洲，水长山远政悠悠。\n凶年未必稻粱足，巧中更防罹缴忧。",
        "dynasty": "宋",
        "collection_info": null
    },
    {
        "uuid": "fdddb1da441626b16ed64f6851ab8af7",
        "title": "孙季章无愧郑季奕徐斯远以仆留智门载酒见过坐中雪作三诗  其一",
        "author": "赵蕃",
        "content": "出山已与晓寒衝，下马频欣束缊逢。\n已见南山行更钝，到时山寺已昏钟。",
        "dynasty": "宋",
        "collection_info": null
    },
    {
        "uuid": "609f348abe5d5edc94cca52026f6f0b8",
        "title": "孙季章无愧郑季奕徐斯远以仆留智门载酒见过坐中雪作三诗  其二",
        "author": "赵蕃",
        "content": "明知喜我出山来，占此僧窗共酒杯。\n重愧子云孤好事，绝胜安道不空回。",
        "dynasty": "宋",
        "collection_info": null
    },
    {
        "uuid": "937666797ed51a8bac030067a923a139",
        "title": "孙季章无愧郑季奕徐斯远以仆留智门载酒见过坐中雪作三诗  其三",
        "author": "赵蕃",
        "content": "黄公亭上雪飞时，去岁相同此赋诗。\n邂逅出山还雪作，端如来赴去年期。",
        "dynasty": "宋",
        "collection_info": null
    },
    {
        "uuid": "942cdf02a835b14aeaf8374be565d2ef",
        "title": "正月九日微雪二首  其一",
        "author": "赵蕃",
        "content": "霰雪纤纤晚倍寒，梅花清瘦不禁看。\n小园准拟寻诗去，少待侵苔屐齿干。",
        "dynasty": "宋",
        "collection_info": null
    },
    {
        "uuid": "8488f4acb35bcd7bcd6e7a28195af67e",
        "title": "正月九日微雪二首  其二",
        "author": "赵蕃",
        "content": "小雨因风冻作花，冰梢争竞出槎牙。\n携筇偶作巡檐去，徙倚微吟低帽纱。",
        "dynasty": "宋",
        "collection_info": null
    },
    {
        "uuid": "f178c7ab27bbd5c85ce9452b6a34d259",
        "title": "腊月十九日饮于周氏无尽藏雪作",
        "author": "赵蕃",
        "content": "卯饮君家江上楼，坐中风雪暗前洲。\n世间矰缴无空巧，我自归心没白鸥。",
        "dynasty": "宋",
        "collection_info": null
    },
    {
        "uuid": "d771ff2223a3424c608b18ca4cb9000f",
        "title": "怀明叔",
        "author": "赵蕃",
        "content": "江天买得总输君，我亦当年作记人。\n珍重平生一杯酒，又孤洲渚绿生春。",
        "dynasty": "宋",
        "collection_info": null
    },
    {
        "uuid": "aba31307f56092ea8f8cd72f208f8dc8",
        "title": "题新市酒家",
        "author": "赵蕃",
        "content": "有鱼可漉酒可沽，尔更未知山水娱。\n今晨繫缆纔须臾，异日回头看画图。",
        "dynasty": "宋",
        "collection_info": null
    },
    {
        "uuid": "723d0257de56859497c222ffe992f9cc",
        "title": "蚕妇",
        "author": "赵蕃",
        "content": "火蚕较早冷蚕迟，晏饭忘眠敢嘆疲。\n缲车响罢促机杼，盖体到头无一丝。",
        "dynasty": "宋",
        "collection_info": null
    },
    {
        "uuid": "be30027bdf48130309a76ebabacaa345",
        "title": "对月赠答二首  其一",
        "author": "赵蕃",
        "content": "闺中月是天涯月，照妾遥知亦照君。\n月解令人千里共，人能似月两头分。",
        "dynasty": "宋",
        "collection_info": null
    },
    {
        "uuid": "2dba8fd4ad3741dc7b9f7451152b75b8",
        "title": "对月赠答二首  其二",
        "author": "赵蕃",
        "content": "焚香拜月君怀我，对月停杯我忆君。\n莫羡月圆圆又缺，会看人合合无分。",
        "dynasty": "宋",
        "collection_info": null
    },
    {
        "uuid": "4b532c015e2b6887a5c05483a1cd308f",
        "title": "中夜闻鴈",
        "author": "赵蕃",
        "content": "夜阑羣物久已息，胡独决起飞仍号。\n江湖虽宽矰缴在，幸勿中机渔猎曹。",
        "dynasty": "宋",
        "collection_info": null
    },
    {
        "uuid": "34e17040e946ca02cb261a3c3032f098",
        "title": "怀祖印",
        "author": "赵蕃",
        "content": "古寺僧容客寓居，客行仍许借藏书。\n老无眼力书慵看，忆着竹根泉潄渠。",
        "dynasty": "宋",
        "collection_info": null
    },
    {
        "uuid": "73033761b7b5dacc19c8379d1298e263",
        "title": "九日怀在伯",
        "author": "赵蕃",
        "content": "雨过中秋明月时，病孤九日菊花期。\n绝怜佳处有如此，亦劝斯人共和之。",
        "dynasty": "宋",
        "collection_info": null
    },
    {
        "uuid": "df9aa458cb81c00e283ab243575bcde2",
        "title": "唐兴寺怀孟东野",
        "author": "赵蕃",
        "content": "蔷薇虽是后人栽，一度春风一度开。\n绝怜东野归何处，无復花前把酒来。",
        "dynasty": "宋",
        "collection_info": null
    },
    {
        "uuid": "911c3ee01355fd460579f41ceb942c79",
        "title": "十五夜看月",
        "author": "赵蕃",
        "content": "碧天涌出烂银盘，万里颠风落树端。\n懒復持杯向渠问，径思飞步蹑翔鸾。",
        "dynasty": "宋",
        "collection_info": null
    },
    {
        "uuid": "eb0eda92fa50adc550b9db1bd2296743",
        "title": "月  其一",
        "author": "赵蕃",
        "content": "万顷苍波月一鈎，鹭鸥栖稳雁悠悠。\n老夫于此兴不浅，无奈凛乎何可留。",
        "dynasty": "宋",
        "collection_info": null
    },
    {
        "uuid": "2962ff582dd11c73052600902d7e77ff",
        "title": "月  其二",
        "author": "赵蕃",
        "content": "水鸟飞鸣自往还，苍然暝色暗林峦。\n离家又见磨镰月，九月谁怜絺绤寒。",
        "dynasty": "宋",
        "collection_info": null
    },
    {
        "uuid": "09ab6def179beed459ef573714d8213b",
        "title": "对李花怀斯远併属无愧季奕",
        "author": "赵蕃",
        "content": "桃花未发李生花，装点林居亦自佳。\n但恨无人领张彻，乘云共到玉川家。",
        "dynasty": "宋",
        "collection_info": null
    },
    {
        "uuid": "33dedeafcfb6b5f7c1767ae517796d20",
        "title": "骤雨记所见",
        "author": "赵蕃",
        "content": "翠篠萧骚入屋寒，欻惊平地起风湍。\n驯除饥雀低飞去，弱羽毰毸似畏弹。",
        "dynasty": "宋",
        "collection_info": null
    },
    {
        "uuid": "dded6d0055b173f68be548891889f415",
        "title": "往时",
        "author": "赵蕃",
        "content": "往时听说严州水，试向经行觅旧痕。\n尚有浮槎栖古木，可怜万壑势并吞。",
        "dynasty": "宋",
        "collection_info": null
    },
    {
        "uuid": "c96ac6aad092c5d7228b2dd1fa9b8212",
        "title": "与庆伯广声别后有怀  其一",
        "author": "赵蕃",
        "content": "清虚亭上晚凭栏，正我扁舟堕险艰。\n举酒纵君能酬我，未闻流水有西还。",
        "dynasty": "宋",
        "collection_info": null
    },
    {
        "uuid": "ab88e21d7d45557d0f358befb6d4b842",
        "title": "与庆伯广声别后有怀  其二",
        "author": "赵蕃",
        "content": "万壑分争汹汹来，扁舟寸上亦难哉。\n晚晴只有山堪看，望极还忧远思哀。",
        "dynasty": "宋",
        "collection_info": null
    },
    {
        "uuid": "aa0f8e1833296cfab07fc8e285af7819",
        "title": "晚过刘伯山",
        "author": "赵蕃",
        "content": "晚向穷冈访竹亭，竹间忽有打禾声。\n凶年独使诗人饱，可见天公非世情。",
        "dynasty": "宋",
        "collection_info": null
    },
    {
        "uuid": "31903ad7d83235061cebaa04e62e983b",
        "title": "夜过王兆明",
        "author": "赵蕃",
        "content": "门外春风吹倒人，过门宁惜滞车轮。\n君能劝我杯中物，我亦挥君壁上尘。",
        "dynasty": "宋",
        "collection_info": null
    },
    {
        "uuid": "50cb9c70773b5e5a6dd5f7c8a05456e1",
        "title": "闷坐  其一",
        "author": "赵蕃",
        "content": "天气欲阴还欲晴，病多愁绝两关情。\n梅花已是飘零尽，底事春风恨未平。",
        "dynasty": "宋",
        "collection_info": null
    },
    {
        "uuid": "793ec0cfb9f667f0e505431e8517733c",
        "title": "闷坐  其二",
        "author": "赵蕃",
        "content": "天气欲晴还欲阴，强扶头起更岑岑。\n睡魔欲遣茶料理，政恐蔬肠不易禁。",
        "dynasty": "宋",
        "collection_info": null
    },
    {
        "uuid": "217ef4e773e45f81458c82da000861ef",
        "title": "二十夜起对月怀斯远成父  其一",
        "author": "赵蕃",
        "content": "雨落余雷风罢狂，二更江月照苍凉。\n蓬窗白髮醒无寐，感此虫鸣草岸旁。",
        "dynasty": "宋",
        "collection_info": null
    },
    {
        "uuid": "d4d2b3716085e4132743277c49cbf8e0",
        "title": "二十夜起对月怀斯远成父  其二",
        "author": "赵蕃",
        "content": "虫鸣切切故关听，重感跳丸去不停。\n不足有余空岁计，书来吾友愧丁宁。",
        "dynasty": "宋",
        "collection_info": null
    },
    {
        "uuid": "ccd88ef1d24d0cd3ab214ac3d692e02e",
        "title": "二十夜起对月怀斯远成父  其三",
        "author": "赵蕃",
        "content": "昨朝执热扇慵挥，今夕凉生寝益衣。\n想见山房听风竹，怅余何日定成归。",
        "dynasty": "宋",
        "collection_info": null
    },
    {
        "uuid": "a93b9982750a381c29f868362d24721f",
        "title": "怀远父斯远成父  其一",
        "author": "赵蕃",
        "content": "徐郎已渡浙江潮，王子还从折简招。\n平日往还惟二士，去余何以慰亡聊。",
        "dynasty": "宋",
        "collection_info": null
    },
    {
        "uuid": "7bfda0a9402e48d8fb49810521f02d92",
        "title": "怀远父斯远成父  其二",
        "author": "赵蕃",
        "content": "春风吹雨昼成昏，萧寺萧条早闭门。\n坐久行人更萧瑟，定倾老酒向何村。",
        "dynasty": "宋",
        "collection_info": null
    },
    {
        "uuid": "96c13acb7537d3670968f30c62f2962e",
        "title": "次韵斯远去秋八月十三日午睡既醒登山远望见怀  其一",
        "author": "赵蕃",
        "content": "驱去復来仍此都，岂惟人诮鬼揶揄。\n顾防未免罹矰缴，却使高人赋鴈奴。",
        "dynasty": "宋",
        "collection_info": null
    },
    {
        "uuid": "7c4354f4f27069b99893503d8963ad67",
        "title": "次韵斯远去秋八月十三日午睡既醒登山远望见怀  其二",
        "author": "赵蕃",
        "content": "数行书裏两章诗，坐诵行哦昼屡移。\n赋当疎雨梧桐日，题就扶疎夏木时。",
        "dynasty": "宋",
        "collection_info": null
    },
    {
        "uuid": "61660c7d8fa6eb43729ce1c425cd2118",
        "title": "舟行遇雪二首  其一",
        "author": "赵蕃",
        "content": "老树槎牙冻不枯，雪花初集更敷腴。\n悬崖斗峻人踪绝，漠漠荒祠落社乌。",
        "dynasty": "宋",
        "collection_info": null
    },
    {
        "uuid": "f594fd0ff914f4e2defb60c8b5d331ff",
        "title": "舟行遇雪二首  其二",
        "author": "赵蕃",
        "content": "沙嘴萦分直更纡，望中不尽渺愁予。\n晚来一雨便成雪，翠巘修林同一如。",
        "dynasty": "宋",
        "collection_info": null
    },
    {
        "uuid": "3883c228dd36d157149af447ee16519c",
        "title": "闻李处州亡",
        "author": "赵蕃",
        "content": "时时闻说故人死，日日自悲垂老身。\n白髮不生应不得，青山长在属何人。",
        "dynasty": "宋",
        "collection_info": null
    },
    {
        "uuid": "1d4c47a84f319543aec5444283701861",
        "title": "哀文鼎  其一",
        "author": "赵蕃",
        "content": "晦日书来四月收，报余新失赵湖州。\n祇今交友如渠几，一展来书一泪流。",
        "dynasty": "宋",
        "collection_info": null
    },
    {
        "uuid": "63b43b80a054ad32ce66808a8a104c71",
        "title": "哀文鼎  其二",
        "author": "赵蕃",
        "content": "海内忘形独汉中，几回日暮忆江东。\n不惟吾子伤形影，我亦交游不太穷。",
        "dynasty": "宋",
        "collection_info": null
    },
    {
        "uuid": "a95d223fc13b0f4a9da05c11a4134e1b",
        "title": "哀文鼎  其三",
        "author": "赵蕃",
        "content": "频年哭友不胜哀，不待年侵老自来。\n未保此身长健在，与君茅屋卧苍苔。",
        "dynasty": "宋",
        "collection_info": null
    },
    {
        "uuid": "540667e107c8f3803f424b94b8a916c9",
        "title": "梅花十绝句  其一",
        "author": "赵蕃",
        "content": "疎篱半倒竹修修，下有冰泉断復流。\n此地着梅故差胜，杖藜何惜屡经丘。",
        "dynasty": "宋",
        "collection_info": null
    },
    {
        "uuid": "abf794d289e30f058a778e2093430f56",
        "title": "梅花十绝句  其二",
        "author": "赵蕃",
        "content": "寒雀萧萧冻不喧，背人缘底过颓垣。\n似矜玉粒堪充饱，啄破霜包无乃冤。",
        "dynasty": "宋",
        "collection_info": null
    },
    {
        "uuid": "7397407f4cf678f9ebc10584a980360b",
        "title": "梅花十绝句  其三",
        "author": "赵蕃",
        "content": "断崖修竹是吾庐，亦有梅花手自锄。\n岁晚平安久无报，不知春到又何如。",
        "dynasty": "宋",
        "collection_info": null
    },
    {
        "uuid": "133fcd6a96d7a13595512f13a13cf7e4",
        "title": "梅花十绝句  其四",
        "author": "赵蕃",
        "content": "风月悬知非俗物，与梅相对却成三。\n是中故有无穷意，曲几团蒲须细参。",
        "dynasty": "宋",
        "collection_info": null
    },
    {
        "uuid": "8cb9c1cdaf995d9b9b5554c22ef0b5dc",
        "title": "梅花十绝句  其五",
        "author": "赵蕃",
        "content": "桃李纷纷倚市门，岂知幽谷有佳人。\n莫嗟玉粒终无偶，人物谁知温太真。",
        "dynasty": "宋",
        "collection_info": null
    },
    {
        "uuid": "dd4819d914276d3a062b560c2e063167",
        "title": "梅花十绝句  其六",
        "author": "赵蕃",
        "content": "江上人家烟雨间，意行曾忆犯榛菅。\n祇今冷落人谁问，输与白鸥相对閒。",
        "dynasty": "宋",
        "collection_info": null
    },
    {
        "uuid": "e9aa575285e61dc7363f2a8aaf87c557",
        "title": "梅花十绝句  其七",
        "author": "赵蕃",
        "content": "雨薄梅花似有情，定应怜我太饥生。\n不同玉屑和朝露，且效夕餐收落英。",
        "dynasty": "宋",
        "collection_info": null
    },
    {
        "uuid": "b89260d128568d37d31af5220dd1c322",
        "title": "梅花十绝句  其八",
        "author": "赵蕃",
        "content": "十里荆溪溪上梅，故人几日寄诗来。\n相应载酒裴回次，忆我去年同此杯。",
        "dynasty": "宋",
        "collection_info": null
    },
    {
        "uuid": "aaba4dc1e4f90268a2befce8fa41a0f7",
        "title": "梅花十绝句  其九",
        "author": "赵蕃",
        "content": "梅花佳处是孤影，月落参横真见之。\n几欲烦我为摹写，却愁才尽不能支。",
        "dynasty": "宋",
        "collection_info": null
    },
    {
        "uuid": "1533dee387a986de29e4788b81ac0772",
        "title": "梅花十绝句  其一○",
        "author": "赵蕃",
        "content": "松风亭下盛开时，曾辱苏仙与赋诗。\n今日折花怀此老，端如嗅菊念东篱。",
        "dynasty": "宋",
        "collection_info": null
    },
    {
        "uuid": "ce3ffdcc6eff35eca1dc47457131660b",
        "title": "梅花绝句五首要明叔仲威同作  其一",
        "author": "赵蕃",
        "content": "起步寒梢百尺长，骤惊触目尽琳琅。\n直疑霜月能为幻，作意槛之还有香。",
        "dynasty": "宋",
        "collection_info": null
    },
    {
        "uuid": "37abdfe7c506d5657488351d06024e2a",
        "title": "梅花绝句五首要明叔仲威同作  其二",
        "author": "赵蕃",
        "content": "谁能当此风霜面，政要渠侬铁石心。\n我亦苦吟羞不足，愿从千古觅遗香。",
        "dynasty": "宋",
        "collection_info": null
    },
    {
        "uuid": "777086e219e97457db2c1964ae5d5c7b",
        "title": "梅花绝句五首要明叔仲威同作  其三",
        "author": "赵蕃",
        "content": "木犀犹假菊为裳，兰也仍须紫作章。\n不似梅花最高洁，温然全是玉之良。",
        "dynasty": "宋",
        "collection_info": null
    },
    {
        "uuid": "3194a16aa89627c2f0404840f526c3c0",
        "title": "梅花绝句五首要明叔仲威同作  其四",
        "author": "赵蕃",
        "content": "傍观怪我底多病，不奈俗尘来败人。\n故人寄我山中信，竹故岁寒梅告春。",
        "dynasty": "宋",
        "collection_info": null
    },
    {
        "uuid": "ccb3429251df975e7f8aa64cd8918d0b",
        "title": "梅花绝句五首要明叔仲威同作  其五",
        "author": "赵蕃",
        "content": "陈君胸中殊不麤，胡子臞甚语则腴。\n梅花佳处我不识，付与二妙烦追摹。",
        "dynasty": "宋",
        "collection_info": null
    },
    {
        "uuid": "598fe1eecaa0fbcee5aa4d7037f4d1e2",
        "title": "赠云卿",
        "author": "赵蕃",
        "content": "乃翁里居时，曾上庐山牍。\n怀贤访其孤，今值词人牧。\n我尝爱临川，韩草刊于陆。\n尔侯古雅趣，与陆堪并躅。\n而翁词翰佳，世亦思在目。\n尔其持此诗，勿惮拜仆仆。\n侯宁谓我易，未遂嗔尔渎。\n峩峩兮西山，光燄那久伏。",
        "dynasty": "宋",
        "collection_info": null
    },
    {
        "uuid": "0c22b807ef7f80bd24401d7c11abb03f",
        "title": "祝游子泉刘叔通二家孤寡",
        "author": "赵蕃",
        "content": "贫贱可余置，死生无彼抛。\n遗书曾不博，斗粟与枝巢。",
        "dynasty": "宋",
        "collection_info": null
    },
    {
        "uuid": "bef64f67b9e2fe962694c99d338d51f1",
        "title": "跋韩涧泉诗",
        "author": "赵蕃",
        "content": "周汉历历上下秦，侯王将相史迭陈。\n辱斯荣斯仁不仁，桃源鹿门商山人。\n南磵远孙涧之滨，所以三人入呻吟。\n桃源本是耕稼民，鹿门商山抱经纶。\n一世虽屈九原伸，所以绝笔于获麟。\n我之拟赋非厥伦，感公语我泪沾巾。",
        "dynasty": "宋",
        "collection_info": null
    },
    {
        "uuid": "378db687f20455f50b937085ca5c48af",
        "title": "赋山居",
        "author": "赵蕃",
        "content": "何谓雪名寮，应同立积腰。\n要为膏以润，不作晛而消。\n园小锄斯食，书多復不枵。\n青云附能显，况乃白云招。",
        "dynasty": "宋",
        "collection_info": null
    },
    {
        "uuid": "010901e83458346c5dfa9fc09a5b86ca",
        "title": "跋刘溪翁题韩府诗  其一",
        "author": "赵蕃",
        "content": "何人咏出韩家府，是我建阳刘叔通。\n尽道唐人工乐府，罕能褒贬似渠工。",
        "dynasty": "宋",
        "collection_info": null
    },
    {
        "uuid": "4b24ca11ecf1a8e73564a342395d6c42",
        "title": "跋刘溪翁题韩府诗  其二",
        "author": "赵蕃",
        "content": "谁咏韩家府，建阳刘叔通。\n是为闻以戒，斯可谓之风。\n妄矣彼侂胄，哀哉吾魏公。\n向来歌颂者，岂但剧秦雄。",
        "dynasty": "宋",
        "collection_info": null
    },
    {
        "uuid": "7b50b24ef25a634e35d6144d2cd092e5",
        "title": "暖甚去绵衣",
        "author": "赵蕃",
        "content": "谁道江南春有寒，未经社日衣能单。\n桑麻过雨日夜长，桃李因风高下残。\n旧说中州政如此，了知瘴气不能干。\n天公似悯斯民病，故体淳熙诏令宽。",
        "dynasty": "宋",
        "collection_info": null
    },
    {
        "uuid": "182eb2cedbd5762d3dc1d048634a765c",
        "title": "出郭",
        "author": "赵蕃",
        "content": "疎篱树树李花雪，野寺条条杨柳丝。\n春风收雨雨收后，白日变晴晴变时。\n有余不足无尽景，截长补短何限诗。\n烟霞痼疾句成僻，老矣折肱真得医。",
        "dynasty": "宋",
        "collection_info": null
    },
    {
        "uuid": "7626aee72ea3e704cace273593d8e4b7",
        "title": "二月十日喜雨呈李纯教授去非尉曹",
        "author": "赵蕃",
        "content": "沧浪一夜起鸣雷，雨阵因之续续来。\n所病农家成久旱，未论花事有新开。\n书生狂妄常忧国，圣代飘零岂弃才。\n儒馆尉曹俱国士，好为诗赋咏康哉。",
        "dynasty": "宋",
        "collection_info": null
    },
    {
        "uuid": "270a524db54b4115297aac2309f79eb5",
        "title": "诗一首",
        "author": "赵蕃",
        "content": "学语浑似学参禅，要保心传与耳传。\n秋菊春兰宁易地，清风明月本同天。",
        "dynasty": "宋",
        "collection_info": null
    },
    {
        "uuid": "891167b5142cff40efded5f2d5fba278",
        "title": "松湖和曾文清公韵",
        "author": "赵蕃",
        "content": "有水可为湖，栽松欲以呼。\n不贪鱼鳖数，无取芰荷都。\n老杜论能拟，陶翁兴不孤。\n风吟与雪钓，曾有画图无。",
        "dynasty": "宋",
        "collection_info": null
    },
    {
        "uuid": "df4d811a7ee7041647e01b6438d122b5",
        "title": "成父居于普宁寺钟楼之下闢以为斋旧名坎止近易榜曰发深省衡州舅氏书之仆为赋四小诗以发深省斋为韵  其一",
        "author": "赵蕃",
        "content": "瓦砾何所知，说法犹咄咄。\n况此空洞中，孰能无启发。",
        "dynasty": "宋",
        "collection_info": null
    },
    {
        "uuid": "89e8a3763cd49824fafd190979dfc650",
        "title": "成父居于普宁寺钟楼之下闢以为斋旧名坎止近易榜曰发深省衡州舅氏书之仆为赋四小诗以发深省斋为韵  其二",
        "author": "赵蕃",
        "content": "危岑百尺高，下有溪流深。\n高深日相激，合此无尽音。",
        "dynasty": "宋",
        "collection_info": null
    },
    {
        "uuid": "189ccc261a4490e495aebf85d429c359",
        "title": "成父居于普宁寺钟楼之下闢以为斋旧名坎止近易榜曰发深省衡州舅氏书之仆为赋四小诗以发深省斋为韵  其三",
        "author": "赵蕃",
        "content": "人行冥昧中，遇坎辄自省。\n闻是微妙音，安得忘所警。",
        "dynasty": "宋",
        "collection_info": null
    },
    {
        "uuid": "00c452cb009c6944d7ac3ce77a1b5433",
        "title": "成父居于普宁寺钟楼之下闢以为斋旧名坎止近易榜曰发深省衡州舅氏书之仆为赋四小诗以发深省斋为韵  其四",
        "author": "赵蕃",
        "content": "我有嗜睡癖，衾枕长与偕。\n晨昏要无失，曷日住君斋。",
        "dynasty": "宋",
        "collection_info": null
    },
    {
        "uuid": "017a4bc582479692caa6d8bc0efe8a19",
        "title": "谢答严用韵送绿萼梅",
        "author": "赵蕃",
        "content": "潇湘艮玉质，浅黛拂修眉。\n倚竹无人问，碧云添一涯。",
        "dynasty": "宋",
        "collection_info": null
    },
    {
        "uuid": "648bb708c56e75197fe850a59087d37d",
        "title": "次韵何叔信二月蜡梅犹盛之作",
        "author": "赵蕃",
        "content": "江梅未醒如冻蝇，蜡梅先折能宁馨。\n江梅既开瘦欲绝，蜡梅吐香方未歇。\n几思觅句摅襟期，嫌如蔬笋伤肝脾。\n君诗与花辱俱见，却悔临渊祇痴羡。\n君因此花诗再题，过读快若垢得篦。\n从渠见者不着目，亦胜长安纷市鬻。",
        "dynasty": "宋",
        "collection_info": null
    },
    {
        "uuid": "8486af30fec470e4be1a2af2060dab1c",
        "title": "咏蜡梅",
        "author": "赵蕃",
        "content": "蜡梅初看十日前，黄深紫鲜香欲然。\n要充铜瓶顿棐几，欲折罢折还加怜。\n蜡梅重看十日后，黄淡紫蔫香欲覆。\n是当雪砌与霜檐，欲开未开咸未就。\n山叟山居山径荒，祇有竹树参天长。\n浮花不省着老眼，此物未免搜枯肠。\n雪消霜熟冬行莫，凛日凝天应有数。\n蜡梅引破春风路，红洁缃繁看树树。",
        "dynasty": "宋",
        "collection_info": null
    },
    {
        "uuid": "2df21e4ae95c3ff0b83bfa8de2799337",
        "title": "朱村道中",
        "author": "赵蕃",
        "content": "绿竹人家近小塘，暮秋村酿熟村场。\n我行甚亟忘休歇，孤负木犀来往香。",
        "dynasty": "宋",
        "collection_info": null
    },
    {
        "uuid": "01a0baab86e16b7cde5c80077b9f8aae",
        "title": "为龙泉令赵舜徒题",
        "author": "赵蕃",
        "content": "诚能得初心，何必返初服。\n有以固中扃，不须防外逐。",
        "dynasty": "宋",
        "collection_info": null
    },
    {
        "uuid": "7aa6cd5fa421490df77a09968d38a95f",
        "title": "独行五首  其一",
        "author": "赵蕃",
        "content": "所思终不见，渺渺政愁余。\n试向江头钓，怕逢双鲤鱼。",
        "dynasty": "宋",
        "collection_info": null
    },
    {
        "uuid": "570f9d26158bce891a3a67529a542f6d",
        "title": "独行五首  其二",
        "author": "赵蕃",
        "content": "烹鱼得素书，欲读字半漫。\n上如说相思，下如祝加餐。",
        "dynasty": "宋",
        "collection_info": null
    },
    {
        "uuid": "34b6361b89c4d1edb5f33764190136f5",
        "title": "初八日人事少閒命车出游因以寻诗首访滕王阁纷然屠沽思为之败已过东湖得孺子亭亭阁幽邃乃陈阜卿復作者一时诗板甚多择数知名句录之又东数步得孺子祠有像设及曾公衮书南丰所作祠堂记及沈持要重立岁月壁崩粪积殊异敬事迤逦避雨入总持寺谒澹台子羽墓阅雷公祠墓有大篆立于其前祠有乐章无尽所作雨止绝南昌县径还舣舟之地作五诗",
        "author": "赵蕃",
        "content": "细雨微风湖上亭，柳深荷密竞青青。\n生平漫与形神接，客裏孤游耳目醒。\n题咏纷纭几诗板，画图零落半幽屏。\n像祠只在荒墩外，小復舆篮更一经。",
        "dynasty": "宋",
        "collection_info": null
    },
    {
        "uuid": "bcc7c1aaa1e8aa60f8f974b3b1f824d3",
        "title": "过贵溪数里望月岩作",
        "author": "赵蕃",
        "content": "宿雨洗清秋，行行早放舟。\n团团正林杪，隠隠半岩幽。\n永谢妖蟆食，宁须玉斧修。\n少微并婺女，何事独名州。",
        "dynasty": "宋",
        "collection_info": null
    },
    {
        "uuid": "550c321edccf600baca0546d547f07c8",
        "title": "公择客于玉山簿尉之馆忽有挽为宜黄之行者公择过余谋之作诗呈公择兼简簿尉",
        "author": "赵蕃",
        "content": "我裾未洗闽山土，君驾柴车过茅宇。\n相从仅作一夕留，冒雨衝风何自苦。\n如君人才岂终滞，瑚琏要为清庙器。\n宜黄玉山俱作客，近湜何殊远居易。\n我贫不得为君谋，恐君远适关我忧。\n作诗寄示三径蒋，併简平生顾曲周。",
        "dynasty": "宋",
        "collection_info": null
    },
    {
        "uuid": "cd09a27331e2c84f093d66e0f5125319",
        "title": "闻邑中灯夕颇盛作诗呈子肃",
        "author": "赵蕃",
        "content": "晨起犹如欲雪天，晚来旋觉散晴烟。\n传闻隘郭沸灯火，想见当筵杂管絃。\n铁马春冰期异日，卖薪买酒看今年。\n谁怜病叟寒窗底，独拥残灰整旧编。",
        "dynasty": "宋",
        "collection_info": null
    },
    {
        "uuid": "0813ffa263283018b2bf3c4f7c8c32b2",
        "title": "柳",
        "author": "赵蕃",
        "content": "松菊犹存岁晚期，五株柳树復奚为。\n风流不在春风日，要看秋风摇落时。",
        "dynasty": "宋",
        "collection_info": null
    },
    {
        "uuid": "c3448f60de3f2d89638679bbdc2c0e16",
        "title": "句  其一",
        "author": "赵蕃",
        "content": "王家碧香酿，刘尹建安诗。",
        "dynasty": "宋",
        "collection_info": null
    },
    {
        "uuid": "42b0d160e612ab50a40e94ba8abfc2b9",
        "title": "句  其二",
        "author": "赵蕃",
        "content": "青云道远龙媒老，白雪词高鬼胆寒。",
        "dynasty": "宋",
        "collection_info": null
    },
    {
        "uuid": "cccabf904b239ff14882474688e389e5",
        "title": "句",
        "author": "孙子肃",
        "content": "揖仙亭上观秋涨，坐我吴江云水乡。",
        "dynasty": "宋",
        "collection_info": null
    },
    {
        "uuid": "0d43bc38e836a8da119f382151b57efa",
        "title": "句",
        "author": "孙子进",
        "content": "酒禄嗟予薄。",
        "dynasty": "宋",
        "collection_info": null
    },
    {
        "uuid": "7eb794c5d051df535bfd5bdbe29695b2",
        "title": "句",
        "author": "某教授",
        "content": "作法孰为凉。",
        "dynasty": "宋",
        "collection_info": null
    },
    {
        "uuid": "07c3c1b9db66ddbae6a3eed1d49f6d0d",
        "title": "句",
        "author": "章少隠",
        "content": "片片梅花随雨脱，浑疑春雪堕林梢。",
        "dynasty": "宋",
        "collection_info": null
    },
    {
        "uuid": "8d891aa0c5976764184fd3817ce09948",
        "title": "句",
        "author": "张王臣",
        "content": "半落半开梅好处，似无似有草生时。",
        "dynasty": "宋",
        "collection_info": null
    },
    {
        "uuid": "7a4f96f849f02396c2f35c08d7929aaa",
        "title": "寿周益公  其一",
        "author": "李商叟",
        "content": "天佑熙朝世产贤，承平旧业至今传。\n莱公少避中元日，潞国同生丙午年。\n翰墨独传千古秘，声名崛在二公先。\n功成野服平园去，要伴灵龟巢碧莲。",
        "dynasty": "宋",
        "collection_info": null
    },
    {
        "uuid": "ccdf9d7246cacb9f859f94eac3ab2c91",
        "title": "寿周益公  其二",
        "author": "李商叟",
        "content": "昨夜微云概太清，银河映带寿星明。\n祥开碧落中元节，人颂昇平上相生。\n天上异恩尊帝傅，洛阳好事写耆英。\n长身独乐园中老，疑是平园旧弟兄。",
        "dynasty": "宋",
        "collection_info": null
    },
    {
        "uuid": "86464b084319ce88c60ee4f704276c0f",
        "title": "寿周益公  其三",
        "author": "李商叟",
        "content": "袖中勋业拂云烟，笔底文章响涧泉。\n已是贵为天下宰，不妨长作地行仙。\n蚁浮玉友秋初熟，鹊报银河月正圆。\n满引寿觞今夜看，相星重入太微垣。",
        "dynasty": "宋",
        "collection_info": null
    },
    {
        "uuid": "8d2a5a70e9beeb91598b48310a633f3e",
        "title": "疏山",
        "author": "李商叟",
        "content": "忙中安得此身閒，杖策西风自往还。\n今日已偿云水债，篮舆带雨下疏山。",
        "dynasty": "宋",
        "collection_info": null
    },
    {
        "uuid": "30876e5d3b1e77e3a729ea69293b5370",
        "title": "寿周益公",
        "author": "李商叟",
        "content": "百年能几见英豪，主圣臣贤未易遭。\n□□□□新制度，宗臣当国大勋劳。\n三师告老恩荣备，□□藏书日月高。\n犹有治安贻百世，天教仙子见蟠桃。",
        "dynasty": "宋",
        "collection_info": null
    },
    {
        "uuid": "4d9e52521dde05057e4346d0296e87c2",
        "title": "寿周少保",
        "author": "李商叟",
        "content": "皎皎银河夜气开，众星重喜见三台。\n白麻诏自日边下，紫府人从春际来。\n身被玉阶新衮绣，手调金鼎旧盐梅。\n鲰生颂德无他望，愿与菁莪乐育材。",
        "dynasty": "宋",
        "collection_info": null
    },
    {
        "uuid": "1810af707c85d6c9d02a9329cf0e2db4",
        "title": "寿吴宰  其一",
        "author": "李商叟",
        "content": "神仙风骨本巍峩，日角珠庭气更和。\n绛县丹颜长不老，灞城铜狄会重磨。\n风高鹤算三千远，天阔鹏程九万多。\n弱水蓬莱归未晚，道山瀛馆看先过。",
        "dynasty": "宋",
        "collection_info": null
    },
    {
        "uuid": "17aa09737ddd13aac1ac2f84f1e109a0",
        "title": "寿吴宰  其二",
        "author": "李商叟",
        "content": "清规三尺信持平，何独声华百里称。\n易俗移风乃余事，抑强扶弱见真能。\n翩翩气岸真衝斗，湛湛心台清映冰。\n为问回资封寿母，不知今昔几人曾。",
        "dynasty": "宋",
        "collection_info": null
    },
    {
        "uuid": "fc591ed1350c2b257391101374cb910c",
        "title": "寿吴宰  其三",
        "author": "李商叟",
        "content": "向晓亲闱共举觞，老人星出翠岩傍。\n狻猊奁暖沉香袅，孔雀屏开纱蜡光。\n霜月正当圆此夕，江梅先已发奇祥。\n定知与国长无极，寿考祺维颂鲁章。",
        "dynasty": "宋",
        "collection_info": null
    },
    {
        "uuid": "bf37338ddbd8c0b9130be5de153d0367",
        "title": "寿陈左相  其一",
        "author": "李商叟",
        "content": "龟蹲印势接灵峰，杰出真贤盛代中。\n玉燕昔符仙梦异，金瓯果覆相名雄。\n两京政拟汾阳復，六计应论户牖功。\n世合中兴多喜色，边头时有捷书通。",
        "dynasty": "宋",
        "collection_info": null
    },
    {
        "uuid": "945434e05dd9e2c76410facd3449d5dc",
        "title": "寿陈左相  其二",
        "author": "李商叟",
        "content": "祥风吹晓动帘旌，香袅狻猊几缕青。\n佳气远浮黄阁满，老人高拱紫微明。\n月将圆影来华席，梅放新香入宝觥。\n千岁定知仁者寿，喜看无汗玉枝横。",
        "dynasty": "宋",
        "collection_info": null
    },
    {
        "uuid": "f441a59974aca792684d3f45da52d0d7",
        "title": "寿陈左相  其三",
        "author": "李商叟",
        "content": "万方名教頼熏陶，相国由来德业高。\n固有才华亚韩柳，岂惟功业并萧曹。\n恩逢图像登麟阁，綵戏文鸣列凤毛。\n可是平生耐官职，不容车马闹庭皋。",
        "dynasty": "宋",
        "collection_info": null
    },
    {
        "uuid": "8047130244e3c55e6f98998237c87880",
        "title": "寿陈左相  其四",
        "author": "李商叟",
        "content": "愚生自幼感磨镌，才拙惭非宅相贤。\n甘遯山村承素萼，滥随轩冕厕官联。\n困鱼止箔今谁念，倦鹊依巢只自怜。\n拜寿不辞千里远，欲陪珠履侍陶甄。",
        "dynasty": "宋",
        "collection_info": null
    },
    {
        "uuid": "8f58beb5ceac598a8262323072ad2906",
        "title": "寿时相  其一",
        "author": "李商叟",
        "content": "龙盘虎踞王金陵，杰出天人致太平。\n千载精神真会聚，一朝文物益彰明。\n扶持直使干坤正，指顾能令海岱清。\n二纪同□□□□，□□□□□肥民。",
        "dynasty": "宋",
        "collection_info": null
    },
    {
        "uuid": "6ea595ad5dd51524ba6aae146a785c87",
        "title": "寿时相  其二",
        "author": "李商叟",
        "content": "农家鼓舞总安田，亿兆欣逢大有年。\n道路渔樵争击壤，江乡薪米不论钱。\n含淳咏德声盈耳，易俗移风事格天。\n守郡深渐无报称，但陪民社感陶甄。",
        "dynasty": "宋",
        "collection_info": null
    },
    {
        "uuid": "79dd99ead546d5fae6d217eca6980e4e",
        "title": "寿韩尚书  其一",
        "author": "李商叟",
        "content": "一时冠冕竞加鞭，谁似先生晚节贤。\n鬓雪自因忧国选，颜丹端为省尘缘。\n山林喜近生申日，海宇争期致主年。\n闻道相看起安石，宁容高卧乐诗禅。",
        "dynasty": "宋",
        "collection_info": null
    },
    {
        "uuid": "7941bc09cd5c53c32a8d2c2693f28a77",
        "title": "寿韩尚书  其二",
        "author": "李商叟",
        "content": "灵峰高映玉溪光，花草时熏知见香。\n未用胡麻金椀饭，且浮昌歜碧霞觞。\n松櫺照北尘埃远，涧水流南气象长。\n舞鹤独知千岁永，风云犹欲会明良。",
        "dynasty": "宋",
        "collection_info": null
    },
    {
        "uuid": "808e7ee4c4c7e5b331c43137aa2526f0",
        "title": "寿辛太尉",
        "author": "李商叟",
        "content": "昭代群龙用，名家奕世昌。\n储精生辅佐，挺秀诞忠良。\n郁郁充闾瑞，荧荧照室祥。\n莲花雄址峻，竹箭庆源长。\n硕德宜廊庙，英材命栋梁。\n公清凌灏气，严肃厉秋霜。\n宝运符千载，威名赡八荒。\n量陂吞玉海，言派泻银潢。\n功业彝章显，谋猷棣萼芳。\n检身金井洁，落节翠螭骧。\n列郡依仁牧，千英服智囊。\n精忠裨主圣，膏泽致时康。\n邓禹重兴汉，汾阳再造唐。\n公心平国是，勠力振朝纲。\n斧钺安南服，威棱振北疆。\n温恭谦节着，仁惠德风扬。\n鸑鷟金昆盛，貔貅虎旅强。\n望风辞印绶，当路悚豺狼。\n电扫除妖孽，雷驱息叛亡。\n一心仁以厚，五福寿而臧。\n论议留青简，勋庸纪太常。\n鸿恩非易报，盛德固难忘。\n便合持枢极，那容着海乡。\n庄椿祈不老，辽鹤竚来翔。\n愿向中书府，年年荐寿觞。",
        "dynasty": "宋",
        "collection_info": null
    },
    {
        "uuid": "e296b9a0633759c1d2725ec4487549b3",
        "title": "寿傅宪",
        "author": "李商叟",
        "content": "籍甚河阳地，江山秀色连。\n家声自岩野，帝梦协台躔。\n彝鼎功镌勒，衣冠喜接联。\n相门当出相，贤父又生贤。\n岁必为霖雨，舟宜济大川。\n渥洼龙种异，丹穴凤毛鲜。\n击瓮知奇略，惜阴起妙年。\n五车胸磊磊，万卷腹便便。\n韩柳堪同步，班扬可并肩。\n千言看落纸，一扫快飞烟。\n未说才如锦，端知□似椽。\n斯文当振耀，吾道不沉绵。\n挥麈谈喷麝，书麟思涌泉。\n鸰原真孝友，鴈塔压儒先。\n声价机云上，风流王谢边。\n两科能俯拾，百行更兼全。\n当代江都相，今时司马迁。\n紬书蓬馆盛，主爵粉闱专。\n致主心公正，经邦力勉旃。\n嘉谋辰必告，宣席夜应前。\n遽向急流退，犹为郡绂牵。\n道州迎竹马，漳浦示蒲鞭。\n一节方持远，十行俄促还。\n云霄知有路，雨露正无偏。\n復喜升华省，重闻拥使权。\n望尘将负弩，夹道看帷褰。\n善化能均被，仁风自广宣。\n片云时作雨，长夏水盈田。\n赋已无三窟，民今戴二天。\n江湖欣有岁，鱼稻不论钱。\n爵未称德耳，天宜厚报焉。\n宣劳更内外，清禁召腾骞。\n岂但狨遮坐，仍须锦护鞯。\n华才方烨烨，王道正平平。\n草诏金门手，调羹凤阁仙。\n勋华联竹帛，仪表称貂蝉。\n馈鲤嘉辰应，垂弧异气躔。\n中元明日是，皓月隔宵圆。\n南圃开奇卉，东湖泛瑞莲。\n屈巵浮蚁绿，曲篆引香旋。\n善颂诗三百，深祈岁八千。\n再摩金狄久，不许玉枝坚。\n鸿鴈昂霄远，芝兰满砌妍。\n定知仁者寿，宁羡老而传。\n自愧微生迹，尝蒙先正怜。\n顾方纡墨绶，应念忝青毡。\n剩喜逢初度，将何见意虔。\n祺维遥献祝，敢继颂申篇。",
        "dynasty": "宋",
        "collection_info": null
    },
    {
        "uuid": "bda5dc36e5d633e5d8a550592dec51d9",
        "title": "句",
        "author": "李商叟",
        "content": "初日放晨光。",
        "dynasty": "宋",
        "collection_info": null
    },
    {
        "uuid": "9825806ff885a8bde1feb7ffacdec78c",
        "title": "登舟客有诵杜诗春水船如天上坐之句因成一绝",
        "author": "徐恢",
        "content": "暖风收拾乍晴烟，春水西湖并半船。\n若使杜陵轻着眼，应言直下是青天。",
        "dynasty": "宋",
        "collection_info": null
    },
    {
        "uuid": "11b95981144b1020d6a8da3420f40ade",
        "title": "读刘宾客诗再赋",
        "author": "徐恢",
        "content": "山泉何地发轻雷，直使烟云对面开。\n可惜隠侯无妙语，却教诗自雍州来。",
        "dynasty": "宋",
        "collection_info": null
    },
    {
        "uuid": "dd7b3526fe4fa8c9c7b391661c733977",
        "title": "余夜坐必看东湖诗心悟神会非它人所与知也比来老态併见殊觉少味感而成诗",
        "author": "徐恢",
        "content": "清绝东湖旧看诗，夜窗风味许谁知。\n眼花头白今憔悴，不似向来灯下时。",
        "dynasty": "宋",
        "collection_info": null
    },
    {
        "uuid": "e5a0d7668e7fc95b664735addc406295",
        "title": "蒙刘元中数示东坡诗",
        "author": "徐恢",
        "content": "无邪公文天所赞，汩汩词源倒河汉。\n一篇新出纸为贵，万国争传金可换。\n晚节投荒无芥蔕，毕景着书自娱玩。\n天之所宝雷电取，渠不爱惜风雨散。\n两河漕僚真好事，五筦遗文尽堆案。\n似闻倾盖剧推许，亲以削牍定真贋。\n分传饷我枉银鈎，贫室骤惊满珠贯。\n无坫共推玉界尺，争求当置铁门限。\n世人不识蔡伯喈，欲问图书觅王粲。",
        "dynasty": "宋",
        "collection_info": null
    },
    {
        "uuid": "fb567f02ce177ba9f267deca80e8bce5",
        "title": "临川洪守游南湖命予赋诗",
        "author": "徐恢",
        "content": "芙蓉堂前春水绿，芙蓉堂后春花开。\n芙蓉堂中醉歌舞，芙蓉堂下车如雷。\n轻舟弄水买一笑，游人竞逐墙阴来。\n浪痕不受尘滓涴，东风吹入黄金杯。\n秋韆欲上綵绳稳，老翁稚子连声催。\n遨头春思浓似酒，剧饮谁能问升斗。\n博山香软珠帘低，坐客请行时被肘。\n觥筹交错兴未已，更着山殽并野蔌。\n归来门巷影散乱，舍南舍北黄埃走。\n轻衫短帽亦不恶，追欢岂落醉翁后。\n小姬顾盼扬秋波，十十五五细马驮。\n红旗夹道映斜日，金钗坠处肩相摩。\n旁观定自双眼饱，但见两脸生微涡。\n从今湖上愈清好，纤腰长袖成奔梭。\n冥搜付与纸上语，朱颜为我商声歌。\n愿公归侍玉皇侧，更向西湖弄春色。",
        "dynasty": "宋",
        "collection_info": null
    },
    {
        "uuid": "0625fee08f3e09dee48988ff394cabc9",
        "title": "寄题赵昌父发深省斋",
        "author": "徐恢",
        "content": "寄语前身杜拾遗，梦回深省不须疑。\n钟声荐处浑闲事，荐起钟声未起时。",
        "dynasty": "宋",
        "collection_info": null
    },
    {
        "uuid": "72fccca2325c808e8061891bbd905cfc",
        "title": "红梅",
        "author": "徐恢",
        "content": "江梅闲尽腊梅稀，又是红梅占晓枝。\n却忆东坡诗上语，淡粧浓抹总相宜。",
        "dynasty": "宋",
        "collection_info": null
    },
    {
        "uuid": "d8589202a1c8faee67201b60cc3fbff4",
        "title": "会故人二首  其一",
        "author": "徐恢",
        "content": "江南江北每淹留，懒听寒蝉噪暮秋。\n句裏岂能窥鲍谢，暗中聊解识曹刘。\n清如老鹤翻秋露，快似神驹略九州。\n只恐蛟龙得云雨，未容莲社与僧游。",
        "dynasty": "宋",
        "collection_info": null
    },
    {
        "uuid": "d8cb8c9320e2d0869799b519a30374b0",
        "title": "会故人二首  其二",
        "author": "徐恢",
        "content": "毛郎才涌似潮头，莫比寒虫泣夜秋。\n要上兰台揖班马，不联石鼎玩侯刘。\n定知有道能医国，稍喜谈禅勘赵州。\n顾我虽无陶谢手，尚堪述作与同游。",
        "dynasty": "宋",
        "collection_info": null
    },
    {
        "uuid": "c04c054f9cfe7d4b6f6502ef1ffe38ec",
        "title": "三贤堂",
        "author": "徐恢",
        "content": "六井犹存记，三贤尚有堂。\n地连金色界，庙接水仙王。\n市井空陈迹，杉松只旧行。\n唯公识真意，此处酒难忘。",
        "dynasty": "宋",
        "collection_info": null
    },
    {
        "uuid": "22cefbf3e24a90ce1ae6418373a44d53",
        "title": "望西兴偶成",
        "author": "徐恢",
        "content": "痕痕雪壁隠疎烟，正是西兴落日边。\n潮水退黄山送碧，问人还有渡江船。",
        "dynasty": "宋",
        "collection_info": null
    },
    {
        "uuid": "06c81374bdfd149c5c5c107c5a1663da",
        "title": "游处州石门洞赋长句二十韵",
        "author": "徐恢",
        "content": "我闻石洞今几年，一朝来繫秋风船。\n大船膖肛小船远，渔舟替涉幽涧泉。\n拖舟上上抵砂砾，更与略彴相夤缘。\n黄冠道士衣翩翩，殷勤为我临涧边。\n相逢一笑挽登岸，忽见珍馆罗修椽。\n谢公旧隠无处问，洗眼但看山中篇。\n佳哉南国典刑在，大羹遗味朱丝絃。\n当是发兴岂神助，两峰对面搀青天。\n主人掉头谓不尔，尚能飞瀑千仞悬。\n杖筇西下取微径，其境过清神凛然。\n初疑穷冬藴积雪，惊飈拥下阴崖巅。\n又疑冰绡挂林杪，薄暮缥缈摇轻烟。\n蔽空乍觉微雨集，堕地復作跳珠圆。\n谢公得尔句偏好，我今其忍相弃捐。\n山奇水怪世莫测，神龙定自藏九渊。\n龙兮汝能水下土，胡为懒惰贪昼眠。\n自淮以北皆故壤，犬羊烂熳疆域羶。\n挽河莫假壮士力，奔雷走电一洗湔。\n我诗虽乏漫郎语，强颜犹可供磨镌。\n为君他日落此笔，千秋万岁令人传。",
        "dynasty": "宋",
        "collection_info": null
    },
    {
        "uuid": "b13697811a2d9ebdddadf9096a346e5c",
        "title": "灯夕多为城中之约因赋此篇",
        "author": "徐恢",
        "content": "春来懒倦半相仍，全似诸方怕事僧。\n薄有篇章堪对酒，畧无情绪要观灯。\n湖山帝里梦频往，泉石吴乡归未能。\n四海平生几兄弟，箇般滋味更谁曾。",
        "dynasty": "宋",
        "collection_info": null
    },
    {
        "uuid": "239343a9671dc05706c22e9053f26143",
        "title": "渔父",
        "author": "游次公",
        "content": "竹裏茅茨傍小溪，粼粼白石护渔矶。\n想应日日来垂钓，石上蓑衣不带归。",
        "dynasty": "宋",
        "collection_info": null
    },
    {
        "uuid": "5b40b1c92cae46843a9aa13d1f2b5859",
        "title": "早起",
        "author": "游次公",
        "content": "银床露湿井华寒，自挈铜瓶汲水还。\n宿雨未干池馆静，凉蝉犹在栋梁间。",
        "dynasty": "宋",
        "collection_info": null
    },
    {
        "uuid": "3db1adc6c84e89485bfb30ad6dc5812e",
        "title": "耒阳道中",
        "author": "游次公",
        "content": "山头磴石危梯险，山下荒田野草悲。\n更着秋风吹两鬓，不消几日尽成丝。",
        "dynasty": "宋",
        "collection_info": null
    },
    {
        "uuid": "8230e8ecaa8360bd81753b2c297dae50",
        "title": "画虎",
        "author": "游次公",
        "content": "平生射虎裴将军，马狞如龙弓百钧。\n手捻白羽旁无人，注虎使虎不敢奔。\n须臾丛薄烂斑出，人马不知俱辟易。\n矢如蓬蒿弓减力，将军得归几败绩。\n徐行爪牙元不露，眈眈垂头若微顾。\n尾翦霜风林叶飞，倏忽山头日光暮。\n包家画出真于菟，我尚不敢编其鬚。\n昔人作诗讥画图，吁嗟画图今亦无。",
        "dynasty": "宋",
        "collection_info": null
    },
    {
        "uuid": "e5cd56de4598f6ea1f074f4c13603e41",
        "title": "秋虫",
        "author": "游次公",
        "content": "一气动芒沕，鸣虫应清商。\n天机发天籁，託彼蛩与螀。\n凄然起秋声，感我彻肺肠。\n幽思不自识，远兴来何方。\n至音有如此，始晤韶与章。\n风霜入凄断，月露皆悲凉。\n天地有声乐，呻吟委寒荒。\n尔非丝竹奏，那得登君堂。",
        "dynasty": "宋",
        "collection_info": null
    },
    {
        "uuid": "e1341876b281fdcb5f854e42ba9529f2",
        "title": "湖州题颜鲁公祠堂",
        "author": "童敏德",
        "content": "挂帆一纵疾于鸟，长兴夜发吴兴晓。\n杖黎上访鲁公祠，一见目明心皦皦。\n未说邦人怀使君，且为前古惜忠臣。\n德宗更用卢杞相，出当斯位诚艰辛。\n生逆龙鳞死虎口，要与乃兄同不朽。\n狂童希烈何足罪，姦邪嫉忠假渠手。\n乃知成仁或杀身，保身不必皆哲人。\n此公安得世復有，洗空凡马须麒麟。",
        "dynasty": "宋",
        "collection_info": null
    },
    {
        "uuid": "cdb3dee0e7891e8d53208c5ba6542062",
        "title": "题新繁句氏盘溪  其一",
        "author": "句昌泰",
        "content": "黄尘没车毂，平地得林丘。\n花木风光早，陂池烟雨秋。\n不弹长剑铗，甘赋大刀头。\n九轨利名痼，逢君应少瘳。",
        "dynasty": "宋",
        "collection_info": null
    },
    {
        "uuid": "26a79d25a9a99a03808599bda5a8f021",
        "title": "题新繁句氏盘溪  其二",
        "author": "句昌泰",
        "content": "从俗鲜所得，九牛中一毛。\n强牵麋鹿性，要学豹龙韬。\n野服颜常好，晴窗首自蚤。\n向来误应聘，尘土污吾袍。",
        "dynasty": "宋",
        "collection_info": null
    },
    {
        "uuid": "6fdd645aec0f24aab98959c057f29648",
        "title": "题新繁句氏盘溪  其三",
        "author": "句昌泰",
        "content": "客至辄命酌，为言花已开。\n青山长委髻，白骨旧生苔。\n不饮固痴绝，能诗宜数来。\n颇忧明日雨，红紫落成堆。",
        "dynasty": "宋",
        "collection_info": null
    },
    {
        "uuid": "fb1dab3dd06ea4bff4e85130d21c991b",
        "title": "题新繁句氏盘溪  其四",
        "author": "句昌泰",
        "content": "胜簪不肯黑，浮颊故能红。\n心寄尘埃外，春归杖履中。\n径松青谡谡，庭草碧茸茸。\n无术繫白日，年光如转蓬。",
        "dynasty": "宋",
        "collection_info": null
    },
    {
        "uuid": "c31b735dd2791aa5ab9666620ec94654",
        "title": "句",
        "author": "洪邃",
        "content": "重重山势荆门去，衮衮江流蜀道来。",
        "dynasty": "宋",
        "collection_info": null
    },
    {
        "uuid": "126202062b384098fbe58f2af1ca14c6",
        "title": "叙州",
        "author": "史申之",
        "content": "东楼特杰少陵诗，锁江颉颃涪翁题。\n两翁诗阵屹相向，千载名与江山齐。",
        "dynasty": "宋",
        "collection_info": null
    },
    {
        "uuid": "ab477b084822e515750261fce5ae5426",
        "title": "题钱过庭梅花图",
        "author": "释惟谨",
        "content": "已把神传画谱，又看格在诗评。\n月落难寻清梦，雪空乃见高情。",
        "dynasty": "宋",
        "collection_info": null
    },
    {
        "uuid": "6f55b45001e62925d67c46c6d1df0731",
        "title": "舟泊括苍溪口",
        "author": "释惟谨",
        "content": "茅店在山下，檥舟茅店边。\n钟鸣何处寺，日落满溪船。\n欹枕雁初到，离家月又圆。\n向来曾过此，夜泊石门前。",
        "dynasty": "宋",
        "collection_info": null
    },
    {
        "uuid": "f00f5bf37201a0158aa9bc75981f78c7",
        "title": "答昆山李明府",
        "author": "释惟谨",
        "content": "残云微绿一帘深，风送弦歌出昼阴。\n山近烟霞多变态，官清猿鹤亦归心。\n锦囊剩有新诗在，庭户何妨茂草侵。\n元亮曾为莲社客，许令飞舄远相寻。",
        "dynasty": "宋",
        "collection_info": null
    },
    {
        "uuid": "14764885c96819e9260036a5622443ad",
        "title": "诗二首  其一",
        "author": "释惟谨",
        "content": "年方十五去游方，终日修行学道忙。\n说我半生辛苦事，石人应下泪千行。",
        "dynasty": "宋",
        "collection_info": null
    },
    {
        "uuid": "0c2ca85f69d82eb4c1349b82662cbab7",
        "title": "诗二首  其二",
        "author": "释惟谨",
        "content": "看了青灯梦不成，东风混雪落寒声。\n半生客裏无穷恨，告诉梅花说到明。",
        "dynasty": "宋",
        "collection_info": null
    },
    {
        "uuid": "809ef901b6d802f291a866f3f1553309",
        "title": "句",
        "author": "释惟谨",
        "content": "满径露漙黄般若，戛檐风袅翠真如。",
        "dynasty": "宋",
        "collection_info": null
    },
    {
        "uuid": "34e3869eb4cde703b054b3288aa7d867",
        "title": "寒食野步",
        "author": "释文坦",
        "content": "寒食出重闉，郊原忽怆神。\n人悲新旧冢，花落古今春。\n名位空标史，贤愚尽委尘。\n斜阳回首处，垄木噪鸦频。",
        "dynasty": "宋",
        "collection_info": null
    },
    {
        "uuid": "b47319a92144a3eb762afcf9e6a5b3d6",
        "title": "饯友宰丹阳",
        "author": "万俟绍之",
        "content": "昔曾觇吏事，不是小规模。\n万象胸中布，全牛眼底无。\n迅雷推敏速，片月对清孤。\n铁瓮城边邑，今番凋瘵苏。",
        "dynasty": "宋",
        "collection_info": null
    },
    {
        "uuid": "d025bd2f96bef82f08e8496b3f403bb6",
        "title": "杰阁",
        "author": "万俟绍之",
        "content": "杰阁倚空阔，身高眇万山。\n栋云飞缥缈，檐铁闹虚闲。\n地步氛埃外，天威咫尺间。\n好风吹笑语，余响落人寰。",
        "dynasty": "宋",
        "collection_info": null
    },
    {
        "uuid": "9960addc3fd7d33c0f76ef4e504ad6bf",
        "title": "方水滴子",
        "author": "万俟绍之",
        "content": "质由良冶就，心向主人倾。\n外仿片金制，中藏勺水清。\n兔毫芳露染，龙尾湿云生。\n终令双眸炯，曾窥妙女成。",
        "dynasty": "宋",
        "collection_info": null
    },
    {
        "uuid": "5e798333ccc5efc7d7aee6e7547be8cf",
        "title": "陆墓寺",
        "author": "万俟绍之",
        "content": "距城纔五里，野景自萧然。\n塘水清环寺，窑烟黑翳天。\n市多沽酒旅，桥列卖鱼船。\n欲酹宣公冢，渊陵几变迁。",
        "dynasty": "宋",
        "collection_info": null
    },
    {
        "uuid": "3a79efea3cd05052e2ae3fea28e69cb0",
        "title": "旅中",
        "author": "万俟绍之",
        "content": "僦楼如斗大，不与懒相便。\n杯酒常妨饭，瓶花亦费钱。\n狂踪依客燕，短梦怯啼鹃。\n欲去老丘壑，无谋可买田。",
        "dynasty": "宋",
        "collection_info": null
    },
    {
        "uuid": "0d027d1917bb99c128cc22ce707a343b",
        "title": "次郊行韵",
        "author": "万俟绍之",
        "content": "蝶怕花残舞更忙，随风柳絮斗轻狂。\n寻芳客去马蹄倦，试酒人归衣汗香。\n过雨千林舒翠叶，护田一水露针秧。\n留春无计空惆怅，信手敲棋语夜长。",
        "dynasty": "宋",
        "collection_info": null
    },
    {
        "uuid": "f8ea91b29005611437d49f2e117838fc",
        "title": "送观书记住山",
        "author": "万俟绍之",
        "content": "本是儒流学释流，枝藤所寓即清幽。\n西山不用一钱买，北磵空为百计留。\n禅向静中能妙觉，诗于闲处得冥搜。\n秋风芳蒂甜如蜜，许我溪头繫小舟。",
        "dynasty": "宋",
        "collection_info": null
    },
    {
        "uuid": "5532c9acfd7ed824db9951d124bce541",
        "title": "游天平山白云泉",
        "author": "万俟绍之",
        "content": "踏开松径几层阴，一勺寒泉洗客心。\n高处天风吹面泠，险边石磴警人深。\n祠尊范像香烟润，碑刻唐诗藓晕侵。\n鸟道更通幽绝处，恨无足力可登临。",
        "dynasty": "宋",
        "collection_info": null
    },
    {
        "uuid": "8d243620d59f232d123581d78753e030",
        "title": "游建康碧瑶洞",
        "author": "万俟绍之",
        "content": "洞口篔筜几百竿，洞深襟袂易生寒。\n鹿眠桃坞春常在，鹤唳松梢夜未阑。\n瓦鼎香腾秋雾薄，石盘棋撒晓星残。\n道人许换尘凡骨，同向坛前说炼丹。",
        "dynasty": "宋",
        "collection_info": null
    },
    {
        "uuid": "d3e2703010a4f433fafee85f84e94adc",
        "title": "谒曾祖提刑墓",
        "author": "万俟绍之",
        "content": "簪缨辉映绍兴间，身后清贫陋巷颜。\n犹有云仍在西浙，远思霜露拜南山。\n祖风三世未应息，天道百年今好还。\n欲去欲留松下路，藤花染泪路斓斑。",
        "dynasty": "宋",
        "collection_info": null
    },
    {
        "uuid": "d31bccd86016a501dd644fc750862cce",
        "title": "席上次韵",
        "author": "万俟绍之",
        "content": "东风几度客京华，今日飘零天一涯。\n无奈刚肠欺竹叶，幸因清坐对梅花。\n更长不觉销银烛，寒峭从教透碧纱。\n语到前朝行乐处，绿杨深院是谁家。",
        "dynasty": "宋",
        "collection_info": null
    },
    {
        "uuid": "7ac9cdf1f5ab29875a1771ea717a7eb8",
        "title": "呈印主学",
        "author": "万俟绍之",
        "content": "君世通城我石城，不堪两处总烽尘。\n向时未快披云愿，今日同为避地人。\n襟宇光风无尽藏，杯盘夜雨有余春。\n唤回十载槐黄梦，欲借灵槎去问津。",
        "dynasty": "宋",
        "collection_info": null
    },
    {
        "uuid": "d15fd8e44961d24fd54d8d3739691d99",
        "title": "婢态",
        "author": "万俟绍之",
        "content": "纔入园中便折花，厨头坐语是生涯。\n不时掐数週年限，每事夸称旧主家。\n迁怒故将瓯碗掷，效矉刚借粉脂搽。\n隔屏窃听宾朋语，汲汲讹传又妄加。",
        "dynasty": "宋",
        "collection_info": null
    },
    {
        "uuid": "8eec694cea80238eb54dfb403c074678",
        "title": "次新竹韵",
        "author": "万俟绍之",
        "content": "箨粉飘零干拂檐，午阴比似旧时添。\n栖留薄雾生秋意，勾引清风涤夏炎。\n弱质自同诗骨瘦，新竿也学舞腰纤。\n丁宁养就化龙杖，休劈轻丝织绣帘。",
        "dynasty": "宋",
        "collection_info": null
    },
    {
        "uuid": "a66813238990571f566ce57a3194e538",
        "title": "访新城宰",
        "author": "万俟绍之",
        "content": "野花香细绿阴成，风着征衫暑尚轻。\n流水有声如学语，乱山无数不知名。\n柘林叶尽蚕初熟，麦陇人行雉不惊。\n少驻篮舆聊问俗，儿童亦说长官清。",
        "dynasty": "宋",
        "collection_info": null
    },
    {
        "uuid": "c5c2b79d972f4cbc0df7dfdb304ea945",
        "title": "饯常熟宰  其一",
        "author": "万俟绍之",
        "content": "笼鹤归来到北关，玉墀春裏趣朝班。\n九重定问琴川事，为奏通川一渡閒。",
        "dynasty": "宋",
        "collection_info": null
    },
    {
        "uuid": "ca9536dce586df431986aa6956e8988a",
        "title": "饯常熟宰  其二",
        "author": "万俟绍之",
        "content": "多幸三年依德字，喜无一事到公庭。\n庭前柳是公遗爱，去后相看眼更青。",
        "dynasty": "宋",
        "collection_info": null
    },
    {
        "uuid": "22f502fc04f8fd28270d5050afc4980e",
        "title": "金陵郊行",
        "author": "万俟绍之",
        "content": "快提金勒走郊原，拂面东风醒醉魂。\n好景流连天易晚，来朝更过杏花村。",
        "dynasty": "宋",
        "collection_info": null
    },
    {
        "uuid": "c7c142424976452a4c9760eccacd4831",
        "title": "冬闺怨",
        "author": "万俟绍之",
        "content": "塑出狮毬对画阑，笑呼女伴傍前看。\n宫鞋湿透犹堪着，未抵空闺绣被寒。",
        "dynasty": "宋",
        "collection_info": null
    },
    {
        "uuid": "36515456a071357634dae929eb4b03da",
        "title": "寄永兴窣兄  其一",
        "author": "万俟绍之",
        "content": "相阀峥嵘南渡初，万事遗绪要人扶。\n从知物理终无否，棠笏于今属魏谟。",
        "dynasty": "宋",
        "collection_info": null
    },
    {
        "uuid": "28d72a9b4af26385e5e2a1f9bad62bf0",
        "title": "寄永兴窣兄  其二",
        "author": "万俟绍之",
        "content": "忆昔京华聚首时，大兄常念阿连痴。\n别来相望天涯远，长诵对床风雨诗。",
        "dynasty": "宋",
        "collection_info": null
    },
    {
        "uuid": "cca5b18ad15932453b8c04515945b01c",
        "title": "题扇面",
        "author": "万俟绍之",
        "content": "起晚慵粧立小楼，杜鹃声裏万红休。\n侬愁未逐春酲解，飞尽杨花不举头。",
        "dynasty": "宋",
        "collection_info": null
    },
    {
        "uuid": "457564e0aa5fff42729c9d0fe370ef1a",
        "title": "元夕",
        "author": "万俟绍之",
        "content": "小小茅居傍野桥，青灯一点度元宵。\n新诗多在景中得，宿酒都从睡裏消。\n绕舍菜滋春后雨，过门船趁晚来潮。\n休嫌不住繁华境，最喜亲朋近可邀。",
        "dynasty": "宋",
        "collection_info": null
    },
    {
        "uuid": "263281decbe5c6755de7bcc87d7305f7",
        "title": "巾山晓望",
        "author": "岳甫",
        "content": "角逐东来几巨鳌，化为奠位两山高。\n江枫作意红千迭，野水何心绿一遭。\n露洗松巅沈晓籁，霜明天际察秋毫。\n会须竹院求余地，岁晚安閒读楚骚。",
        "dynasty": "宋",
        "collection_info": null
    },
    {
        "uuid": "2546763e78d2485d7ce35edb90f6443b",
        "title": "凌丹亭",
        "author": "岳甫",
        "content": "石门莎径绿回环，月挂虚檐滴露寒。\n自有松风时度曲，我琴高挂不须弹。",
        "dynasty": "宋",
        "collection_info": null
    },
    {
        "uuid": "b5ea0aeb224f22731fe18f55cc715fb1",
        "title": "归田",
        "author": "陈绍年",
        "content": "咫尺天关隔，丹心空上书。\n便随迁客返，还就野人居。\n竹裏烟喧雀，溪头沙泛鱼。\n飞泉观物性，俯仰自舒徐。",
        "dynasty": "宋",
        "collection_info": null
    },
    {
        "uuid": "d7c04c347ab981709a060306cc1f809a",
        "title": "香炉山",
        "author": "郑鑑",
        "content": "峙立交辉紫翠间，疎帘半捲镇长閒。\n神仙似有祈年术，一缕青烟起博山。",
        "dynasty": "宋",
        "collection_info": null
    },
    {
        "uuid": "690f5f7a12f6f423989f5b2e565685e2",
        "title": "焚衣街",
        "author": "马之纯",
        "content": "玉指亲裁五彩衣，尚方工作极纤奇。\n看来亡国都缘此，𬋖向通衢了不遗。\n鹬羽化为青烧去，雉头还有紫烟随。\n更须大字书华表，要使将来尽得知。",
        "dynasty": "宋",
        "collection_info": null
    },
    {
        "uuid": "fe054dcfe14e66723bd504186b343d0f",
        "title": "乌衣巷",
        "author": "马之纯",
        "content": "依依燕子可怜生，相向于人真有情。\n不道华堂曾止息，如今穷巷莫经营。\n六朝盛事同流水，千载遗踪只旧城。\n白日飞忙难话此，话时须等夕阳明。",
        "dynasty": "宋",
        "collection_info": null
    },
    {
        "uuid": "41cdc5bcf5c0dc453520f440b7deca05",
        "title": "宋帝驰道",
        "author": "马之纯",
        "content": "南城来到北城隅，更北直趋玄武湖。\n一上雕鞍三十里，两傍官柳数千株。\n六朝都邑真如此，旧日咸秦得似无。\n暑月行人不张盖，漫天自有翠屠苏。",
        "dynasty": "宋",
        "collection_info": null
    },
    {
        "uuid": "f89435b018815896f3398a3fe8aeefda",
        "title": "白杨路",
        "author": "马之纯",
        "content": "此路如何名白杨，白杨林木苦非良。\n闻知宰树常多种，想见坟茔在两傍。\n三国英雄尘一窖，六朝兴废字千行。\n行人过此休惆怅，往古来今总浑茫。",
        "dynasty": "宋",
        "collection_info": null
    },
    {
        "uuid": "d51b74ec0c08d5ff7406f458ce55847e",
        "title": "周郎桥",
        "author": "马之纯",
        "content": "周郎可是世英豪，谈笑功成乃不劳。\n尔大阿瞒犹似此，兹时小笮定应逃。\n双鞬锦领纷相逐，白羽青丝各自操。\n料得军行争看此，霜天健鹘已辞绦。",
        "dynasty": "宋",
        "collection_info": null
    },
    {
        "uuid": "eacc60dd1b39af9f12cb6a721ba07d13",
        "title": "二十四航",
        "author": "马之纯",
        "content": "秦淮二十四浮航，何似高高虹作梁。\n恐有兵戎来暮夜，可除扳索当城隍。\n淮深尚欲横鞭渡，河广犹将一苇杭。\n好是维持令有道，却将夷狄守封疆。",
        "dynasty": "宋",
        "collection_info": null
    },
    {
        "uuid": "06bc54857af5149863a7e6d185ee078a",
        "title": "四航",
        "author": "马之纯",
        "content": "要识当时朱雀航，秦淮岸口驾浮梁。\n既为铜雀施重屋，又作璇题揭上方。\n波底浄涵楼阁影，桥间望断水云乡。\n不知此处今何在，须有遗基在两傍。",
        "dynasty": "宋",
        "collection_info": null
    },
    {
        "uuid": "a458643017bdaaedc6832fd94853d566",
        "title": "麾扇渡",
        "author": "马之纯",
        "content": "此扇拈来一羽轻，如何退得十千兵。\n百年雨露蒙君赐，一日衣冠繫贼营。\n正欲倒戈为向背，远观挥手极分明。\n而今但得旌旗白，便可中原取次行。",
        "dynasty": "宋",
        "collection_info": null
    },
    {
        "uuid": "b9e297fcca8835b98cd6ffe5c3882fef",
        "title": "鸡鸣埭",
        "author": "马之纯",
        "content": "台城五里到青溪，埭在青溪西復西。\n向日只缘贪射雉，常时过此始鸣鷄。\n翚鹞用处亦无几，羽翮贡来谁敢稽。\n便是游田须有节，如何晨夕恣荒迷。",
        "dynasty": "宋",
        "collection_info": null
    },
    {
        "uuid": "1a26eaa87417295a715f7505a840010b",
        "title": "桂岭",
        "author": "马之纯",
        "content": "桂花千树占嵌岩，绝胜淮南一小山。\n竽籁有时吹木末，天香无限满人间。\n悬知彼处有金粟，为见如今闻麝兰。\n蹑磴缘崖期采摘，分明如向月中攀。",
        "dynasty": "宋",
        "collection_info": null
    },
    {
        "uuid": "8f7d8a135fafa69b3118e15c7057c11b",
        "title": "栽松岘",
        "author": "马之纯",
        "content": "钟山山上亦僮僮，吏课何妨使种松。\n还似农桑分殿最，亦如榆柳计功庸。\n初时出土平如荠，后日横空矫似龙。\n每见路傍多合抱，不知手植是谁侬。",
        "dynasty": "宋",
        "collection_info": null
    },
    {
        "uuid": "810b73cd4a58e00e89c57c49219d7f46",
        "title": "秦淮",
        "author": "马之纯",
        "content": "城中那有大川行，惟有秦淮入帝城。\n十里牙樯并锦缆，万家碧瓦与朱甍。\n船多直使水无路，人闹不容波作声。\n流到石头方好去，望中渺渺与云平。",
        "dynasty": "宋",
        "collection_info": null
    },
    {
        "uuid": "122c82ab027b761f8ee4603c1342a002",
        "title": "玄武湖",
        "author": "马之纯",
        "content": "万顷冥茫水拍堤，当时于此习舟师。\n长江天险虽堪恃，斗舰人谋可勿施。\n莫使黑龙离旧窟，且教玄武入新词。\n如何又作蓬瀛景，地节来游看水嬉。",
        "dynasty": "宋",
        "collection_info": null
    },
    {
        "uuid": "080dcf659bc8f11e8bc19dea2f06ecb4",
        "title": "半阳湖",
        "author": "马之纯",
        "content": "一半寒泉一半汤，同为此水异炎凉。\n汤泉是处虽多有，钟阜斯池特广长。\n谁说吹嘘如口鼻，或云底下有硫黄。\n好寻旧迹重开凿，地宝无容久瘗藏。",
        "dynasty": "宋",
        "collection_info": null
    },
    {
        "uuid": "4bf0c1140838cfe15cae6b55a1052ac0",
        "title": "燕雀湖",
        "author": "马之纯",
        "content": "在昔曾为舜帝坟，象来耕作鸟来耘。\n今兹封土麒麟冢，乃有衔泥燕雀羣。\n玉海冲融侔至性，锦江灿烂拟高文。\n区区羽物犹依恋，想见人情望白云。",
        "dynasty": "宋",
        "collection_info": null
    },
    {
        "uuid": "837360d76bcdd65a04223c796721a7c0",
        "title": "青溪  其一",
        "author": "马之纯",
        "content": "人道青溪有九曲，如今一曲仅能存。\n江家宅畔成花圃，东府门前作菜园。\n登阁尚堪观迭嶂，泛舟犹可醉芳樽。\n料应当日皆无恙，苕霅潇湘不足言。",
        "dynasty": "宋",
        "collection_info": null
    },
    {
        "uuid": "a012aec78815a18042bd23271dceed27",
        "title": "青溪  其二",
        "author": "马之纯",
        "content": "人日泛青溪，青溪曲易迷。\n船回波上下，帘捲日东西。\n景物行行见，壶觞处处携。\n浮航消得醉，极目水云低。",
        "dynasty": "宋",
        "collection_info": null
    },
    {
        "uuid": "51bcac8bc61d2415caa8c5329fc5ea40",
        "title": "潮沟",
        "author": "马之纯",
        "content": "潮沟沟外尽深泥，泥上潮生沟却低。\n直向北行连运渎，折从东去入青溪。\n空中不断樯乌过，岸上相望瓦翼齐。\n好是画桥深北处，荷花盈荡柳垂堤。",
        "dynasty": "宋",
        "collection_info": null
    },
    {
        "uuid": "aaec08ed4d6e0081cde3550ac6f98cfa",
        "title": "直渎",
        "author": "马之纯",
        "content": "直渎如何计得工，长江虽远欲相通。\n比尝开凿不胜苦，已復淤填还似空。\n闻鬼夜中皆有语，弃泥江裏解成功。\n有司号令纔依此，衮衮波流渐向东。",
        "dynasty": "宋",
        "collection_info": null
    },
    {
        "uuid": "3d07b74cada5cccc90e4cabcd18de000",
        "title": "善泉池",
        "author": "马之纯",
        "content": "十顷青瑶浸碧流，更添景趣极深幽。\n帝为九洲十八岛，上有五城十二楼。\n苕霅荷花风度晓，潇湘芦竹雨生秋。\n昭明心想知何似，好听骑鲸汗漫游。",
        "dynasty": "宋",
        "collection_info": null
    },
    {
        "uuid": "963a5fc2a5ecfe5f075aa44cb25e9e67",
        "title": "覆杯池",
        "author": "马之纯",
        "content": "当初一马过江来，幕府山头刈草莱。\n无数流离未安集，几多政事合图回。\n只应早起观庭燎，安得时常近酒杯。\n江左中兴仗谁力，一池春水泛新醅。",
        "dynasty": "宋",
        "collection_info": null
    },
    {
        "uuid": "ce8d4368259b0216134749afa5cdc8e7",
        "title": "栅塘",
        "author": "马之纯",
        "content": "六朝何处立都城，十里秦淮城外行。\n上设浮航如道路，外施行马似屯营。\n关防直可防津渡，缓急徒能御盗兵。\n非是后来谋改筑，如何今日作陪京。",
        "dynasty": "宋",
        "collection_info": null
    },
    {
        "uuid": "00c03bb57775bb0c6797f6e0ca240c34",
        "title": "横塘",
        "author": "马之纯",
        "content": "如今何处是横塘，在府城南淮两旁。\n魏蜀两都皆不似，蓬莱三岛足相方。\n乌衣巷口排金屋，朱雀桥边立粉墙。\n有底繁华难说似，何妨把作画图张。",
        "dynasty": "宋",
        "collection_info": null
    },
    {
        "uuid": "8694ac674bc837dcfffe3a4c37494cc8",
        "title": "景阳井",
        "author": "马之纯",
        "content": "应说兵来且莫降，急寻宫井共深藏。\n侧身待作凌波步，仰首还成半面粧。\n已分葬埋依古甃，可怜牵挽出银床。\n至今汲水人皆说，犹带烟脂旧日香。",
        "dynasty": "宋",
        "collection_info": null
    },
    {
        "uuid": "9240a57ddbb06d6fa39744e7f47f96c9",
        "title": "应潮井",
        "author": "马之纯",
        "content": "俯看沧海仰看山，相去分明霄壤间。\n有井无冬亦无夏，与潮俱往又俱还。\n想应透彻深无底，怪得浮沉转似环。\n不用浙江亭上望，请君来此一凭栏。",
        "dynasty": "宋",
        "collection_info": null
    },
    {
        "uuid": "efb645bdc8656a75f4cdd35ab15b7679",
        "title": "藏冰井",
        "author": "马之纯",
        "content": "向日周家有凌人，后来此事特相因。\n冬时室内收藏早，夏日宫中给赐新。\n但得满盘堆水玉，不须对面着风轮。\n看来深阔能多少，调得阴阳冷热均。",
        "dynasty": "宋",
        "collection_info": null
    },
    {
        "uuid": "84d4c5e0d7b43a89a7e3496cf2ae645f",
        "title": "八功德水",
        "author": "马之纯",
        "content": "钟山有岭号屏风，碧石青林一径通。\n听得山腰鸣陆续，看来海眼浄浺瀜。\n初尝但得烦心解，再饮能令百虑空。\n软美轻清无限好，经中所说正相同。",
        "dynasty": "宋",
        "collection_info": null
    },
    {
        "uuid": "b6514b700e7fd722ee093cc893ac0c5c",
        "title": "汝南湾",
        "author": "马之纯",
        "content": "当时只号汝南湾，后有三人住此间。\n自谓逸民须隠约，并称贤士想高闲。\n祇缘水味都殊异，且欲邻居数往还。\n好是有时相就饮，不妨铛脚对青山。",
        "dynasty": "宋",
        "collection_info": null
    },
    {
        "uuid": "eeadb675422e5f90270eac02e8308792",
        "title": "长命洲",
        "author": "马之纯",
        "content": "如何长命作洲名，梁武当时此放生。\n鹅鸭成羣如市肆，鷄豚无数似屯营。\n岂知半被狸奴食，宁免私为鹤户烹。\n不杀自然能不放，却将实祸博虚声。",
        "dynasty": "宋",
        "collection_info": null
    },
    {
        "uuid": "11c4d2dca5a5d0b4b22bb9deb023be83",
        "title": "仪贤堂",
        "author": "马之纯",
        "content": "鹤髮庞眉四老人，鹑衣蹑履一何贫。\n堂中论事君心喜，寺裏谭经众说新。\n蜀杰仉{黹端}皆古字，甪黄园绮定前身。\n胡为朝士无人识，惟有昭明极见亲。",
        "dynasty": "宋",
        "collection_info": null
    },
    {
        "uuid": "0777f26a4c615840d1fa8aaeec700b8c",
        "title": "蚕堂",
        "author": "马之纯",
        "content": "桑林倒影媚晴川，中有蚕堂半燠寒。\n翟茀先期移过此，鞠衣拂晓定来看。\n未眠曲薄心方急，已洗缲盆事始宽。\n瞻彼北宫犹若此，田家妇子可偷安。",
        "dynasty": "宋",
        "collection_info": null
    },
    {
        "uuid": "0620841bd9c40944498fa8f3bf7de1bd",
        "title": "白鹭亭",
        "author": "马之纯",
        "content": "白鹭亭前白鹭飞，山如屏障水如围。\n水中独立鸾窥镜，沙上羣行雪满矶。\n白日不来争碧树，有时同往送斜晖。\n江山得此方成画，撩得游人不忆归。",
        "dynasty": "宋",
        "collection_info": null
    }
]