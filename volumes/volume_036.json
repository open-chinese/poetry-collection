[
    {
        "uuid": "f8c78ffced612590d3608fe612c5f412",
        "title": "送宋休远之蜀任",
        "author": "张说",
        "content": "求友殊损益，行道异穷申。\n缀我平生气，吐赠薄游人。\n结恩事明主，忍爱远辞亲。\n色丽成都俗，膏腴蜀水滨。\n如何从宦子，坚白共缁磷。\n日月千龄旦，河山万族春。\n怀铅书瑞府，横草事边尘。\n不及安人吏，能令王化淳。",
        "dynasty": "唐",
        "collection_info": null
    },
    {
        "uuid": "9138a54eca625577fb7dfc1d2335f62d",
        "title": "岳州别梁六入朝",
        "author": "张说",
        "content": "远莅长沙渚，欣逢贾谊才。\n江山疲应接，风日復晴开。\n江树云间断，湘山水上来。\n近洲朝鹭集，古戍夜猿哀。\n岸杼含苍捄，河蒲秀紫台。\n月余偏地赏，心尽故人杯。\n自我违京洛，嗟君此泝洄。\n容华因别老，交旧与年颓。\n梦见长安陌，朝宗实盛哉。",
        "dynasty": "唐",
        "collection_info": null
    },
    {
        "uuid": "0abb8b8ff534e5373b07cc3f3afb8e83",
        "title": "相州冬日早衙",
        "author": "张说",
        "content": "城外宵钟敛，闺中曙火残。\n朝光曜庭雪，宿冻聚池寒。\n正色临厅事，疑词定笔端。\n除苛囹圄息，伐枳吏人宽。\n河内功犹浅，淮阳疾未安。\n镜中星髪变，顿使世情阑。",
        "dynasty": "唐",
        "collection_info": null
    },
    {
        "uuid": "5118a5c2b7c445da3a148700243d7046",
        "title": "岳州西城",
        "author": "张说",
        "content": "水国何辽旷，风波遂极天。\n西江三纪合，南浦二湖连。\n危堞临清境，烦忧暂豁然。\n九围观掌内，万象阅眸前。\n日去长沙渚，山横云梦田。\n汀葭变秋色，津树入寒烟。\n潜穴探灵诡，浮生揖圣仙。\n至今人不见，迹灭事空传。",
        "dynasty": "唐",
        "collection_info": null
    },
    {
        "uuid": "6bf09193fa1b5cf26fe8fdb70bd3189b",
        "title": "岳州观竞渡",
        "author": "张说",
        "content": "画作飞凫艇，双双竞拂流。\n低装山色变，急棹水华浮。\n土尚三闾俗，江传二女游。\n齐歌迎孟姥，独舞送阳侯。\n鼓发南湖溠，标争西驿楼。\n并驱常诧速，非畏日光遒。",
        "dynasty": "唐",
        "collection_info": null
    },
    {
        "uuid": "dbc242ef52ec7ed671c6c3bcc5df0801",
        "title": "对酒行巴陵作",
        "author": "张说",
        "content": "留侯封万户，园令寿千金。\n本为成王业，初由赋上林。\n繁荣安足恃，霜露递相寻。\n鸟哭楚山外，猿啼湘水阴。\n梦中城阙近，天畔海云深。\n空对忘忧酌，离忧不去心。",
        "dynasty": "唐",
        "collection_info": null
    },
    {
        "uuid": "d7fcd455e99e47c67bb86f857f5a216e",
        "title": "岳州宴姚绍之",
        "author": "张说",
        "content": "杞梓滞江滨，光华向日新。\n难兄金作友，媚子玉为人。\n山水含秋兴，池亭借善邻。\n檐松风送静，院竹鸟来驯。\n翠斝吹黄菊，琱盘鲙紫鳞。\n缓歌将醉舞，为拂绣衣尘。",
        "dynasty": "唐",
        "collection_info": null
    },
    {
        "uuid": "25239dd7874bde0e7ddad59118cf87a1",
        "title": "岳州九日宴道观西阁",
        "author": "张说",
        "content": "摇落长年叹，蹉跎远宦心。\n北风嘶代马，南浦宿阳禽。\n佳此黄花酌，酣余白首吟。\n凉云霾楚望，蒙雨蔽荆岑。\n登眺思清景，谁将眷浊阴。\n钓歌出江雾，樵唱入山林。\n鱼以嘉名采，木为美材侵。\n大道由中悟，逍遥匪外寻。\n参佐多君子，词华妙赏音。\n留题洞庭观，望古意何深。",
        "dynasty": "唐",
        "collection_info": null
    },
    {
        "uuid": "0cadf22fa71c3caec1d726b2a1d1ad81",
        "title": "岳州作",
        "author": "张说",
        "content": "水国生秋草，离居再及瓜。\n山川临洞穴，风日望长沙。\n物土南州异，关河北信赊。\n日昏闻怪鸟，地热见修虵。\n远人梦归路，瘦马嘶去家。\n正有江潭月，徘徊恋九华。",
        "dynasty": "唐",
        "collection_info": null
    },
    {
        "uuid": "6af3c585396c1937b2a47d5b7eb6b265",
        "title": "游洞庭湖",
        "author": "张说",
        "content": "平湖晓望分，仙峤气氛氲。\n鼓枻乘清渚，寻峰弄白云。\n江寒天一色，日静水重纹。\n树坐参猿啸，沙行入鹭羣。\n缘源斑篠密，罥径绿萝纷。\n洞穴传虚应，枫林觉自熏。\n双童有灵药，愿取献明君。",
        "dynasty": "唐",
        "collection_info": null
    },
    {
        "uuid": "ab27fad35675053af6e54f2709dde0f2",
        "title": "巴丘春作",
        "author": "张说",
        "content": "日出洞庭水，春山挂断霞。\n江涔相映发，卉木共纷华。\n湘戍南浮阔，荆关北望赊。\n湖阴窥魍魉，丘势辨巴蛇。\n岛户巢为馆，渔人艇作家。\n自怜心问景，三岁客长沙。",
        "dynasty": "唐",
        "collection_info": null
    },
    {
        "uuid": "6c183fe5389a7bba4f8488c13120629e",
        "title": "岳州夜坐",
        "author": "张说",
        "content": "炎洲苦三伏，永日卧孤城。\n赖此闲庭夜，萧条夜月明。\n独歌还太息，幽感见余声。\n江近鹤时呌，山深猿屡鸣。\n息心观有欲，弃知返无名。\n五十知天命，吾其达此生。",
        "dynasty": "唐",
        "collection_info": null
    },
    {
        "uuid": "9b94d629323cc80d653bf3e47c943b67",
        "title": "别㴩湖",
        "author": "张说",
        "content": "念别㴩湖去，浮舟更一临。\n千峰出浪险，万木抱烟深。\n南郡延恩渥，东山恋宿心。\n露花香欲醉，时鸟啭余音。\n涉趣皆留赏，无奇不徧寻。\n莫言山水间，幽意在鸣琴。",
        "dynasty": "唐",
        "collection_info": null
    },
    {
        "uuid": "ef117e9c46db9c8a5fcb5047a39fae36",
        "title": "伯奴边见归田赋因投赵侍御",
        "author": "张说",
        "content": "尔家叹穷鸟，吾族赋归田。\n莫道荣枯异，同嗟世网牵。\n黄陵浮汨渚，青草会湘川。\n去国逾三岁，兹山老二年。\n寒鸮鸣舍下，昏虎卧篱前。\n客泪堪斑竹，离亭欲赠荃。\n放言久无次，触兴感成篇。",
        "dynasty": "唐",
        "collection_info": null
    },
    {
        "uuid": "3913068c77b4faf7b6c683b0a28f78ec",
        "title": "清远江峡山寺",
        "author": "张说",
        "content": "流落经荒外，逍遥此梵宫。\n云峰吐月白，石壁淡烟红。\n宝塔灵仙涌，悬龛造化功。\n天香涵竹气，虚呗引松风。\n檐牖飞花入，廊房激水通。\n猿鸣知谷静，鱼戏辨江空。\n静默将何贵，惟应心境同。",
        "dynasty": "唐",
        "collection_info": null
    },
    {
        "uuid": "dc4463054cca8ac5a4f3b57e84bedf1a",
        "title": "春雨早雷",
        "author": "张说",
        "content": "东北春风至，飘飘带雨来。\n拂黄先变柳，点素早惊梅。\n树蔼悬书阁，烟含作赋台。\n河鱼未上冻，江蛰已闻雷。\n美人宵梦着，金屏曙不开。\n无缘一启齿，空酌万年杯。",
        "dynasty": "唐",
        "collection_info": null
    },
    {
        "uuid": "4c04fa7ebdbd65d537ce9e2997af3a0e",
        "title": "闻雨",
        "author": "张说",
        "content": "穷冬万花匝，永夜百忧攒。\n危戍临江火，空斋入雨寒。\n断猿知屡别，嘶鴈觉虚弹。\n心对炉灰死，颜随庭树残。\n旧恩怀未报，倾胆镜中看。",
        "dynasty": "唐",
        "collection_info": null
    },
    {
        "uuid": "c492f9faaaf495e17758a051f9f29d15",
        "title": "赦归在道中作",
        "author": "张说",
        "content": "陈焦心息尽，死意不期生。\n何幸光华旦，流人归上京。\n愁将网共解，服与代俱明。\n復是三阶正，还逢四海平。\n谁能定礼乐，为国着功成。",
        "dynasty": "唐",
        "collection_info": null
    },
    {
        "uuid": "bf7adcb0df35571d27ecbe116a971b59",
        "title": "喜度岭",
        "author": "张说",
        "content": "东汉兴唐历，南河復禹谋。\n宁知瘴疠地，生入帝皇州。\n雷雨苏虫蛰，春阳放鷽鸠。\n洄沿炎海畔，登降闽山陬。\n岭路分中夏，川源得上流。\n见花便独笑，看草即忘忧。\n自始居重译，天星已再周。\n乡关绝归望，亲戚不相求。\n弃杖枯还植，穷鳞涸更浮。\n道消黄鹤去，运启白驹留。\n江妾晨炊黍，津童夜棹舟。\n盛明良可遇，莫后洛城游。",
        "dynasty": "唐",
        "collection_info": null
    },
    {
        "uuid": "37adbe172eb27695b5e378525191a1c9",
        "title": "奉和圣制潼关口号应制",
        "author": "张说",
        "content": "天德平无外，关门东復西。\n不将千里隔，何用一丸泥。",
        "dynasty": "唐",
        "collection_info": null
    },
    {
        "uuid": "bea864605427a00814c3465ec6f5f69a",
        "title": "奉萧令嵩酒幷诗",
        "author": "张说",
        "content": "乐奏天恩满，杯来秋兴高。\n更蒙萧相国，对席饮醇醪。",
        "dynasty": "唐",
        "collection_info": null
    },
    {
        "uuid": "e7c8a994466305fa1cee771431f2a0aa",
        "title": "奉宇文黄门融酒",
        "author": "张说",
        "content": "圣德垂甘露，天章下大风。\n又乘黄阁赏，愿作黑头公。",
        "dynasty": "唐",
        "collection_info": null
    },
    {
        "uuid": "b036c5fa4e93b9b60095de0575f428b3",
        "title": "奉裴中书光庭酒",
        "author": "张说",
        "content": "西掖恩华降，南宫命席阑。\n讵知鸡树后，更接凤池欢。",
        "dynasty": "唐",
        "collection_info": null
    },
    {
        "uuid": "4ffbbb2f16ee825b88d0039d0512b8c4",
        "title": "清夜酌",
        "author": "张说",
        "content": "秋阴士多感，雨息夜无尘。\n清樽宜明月，復有平生人。",
        "dynasty": "唐",
        "collection_info": null
    },
    {
        "uuid": "3aea26e35a82cd4c3c2ffa4db343b075",
        "title": "醉中作",
        "author": "张说",
        "content": "醉后乐无极，弥胜未醉时。\n动容皆是舞，出语总成诗。",
        "dynasty": "唐",
        "collection_info": null
    },
    {
        "uuid": "1be5a33b4676e326322b0170c51dca98",
        "title": "送梁知微渡海东",
        "author": "张说",
        "content": "今日此相送，明年此相待。\n天上客星回，知君渡东海。",
        "dynasty": "唐",
        "collection_info": null
    },
    {
        "uuid": "7d016b7623d552ccb46c0d3e8bd163e9",
        "title": "寄刘道士舃",
        "author": "张说",
        "content": "真人降紫气，邀我丹田宫。\n远寄双飞舄，飞飞不碍空。",
        "dynasty": "唐",
        "collection_info": null
    },
    {
        "uuid": "9d9ce62c506212857b58a25f61b8295e",
        "title": "书香能和尚塔",
        "author": "张说",
        "content": "大师捐世去，空余法力在。\n远寄无碍香，心随到南海。",
        "dynasty": "唐",
        "collection_info": null
    },
    {
        "uuid": "47e951d98dc8caff357889b4596e2c97",
        "title": "被使在蜀",
        "author": "张说",
        "content": "即今三伏尽，尚自在临邛。\n归途千里外，秋月定相逢。",
        "dynasty": "唐",
        "collection_info": null
    },
    {
        "uuid": "3a21688155367b7edaf1d886aa024d87",
        "title": "正朝摘梅",
        "author": "张说",
        "content": "蜀地寒犹暖，正朝发早梅。\n偏惊万里客，已復一年来。",
        "dynasty": "唐",
        "collection_info": null
    },
    {
        "uuid": "cb9110fedf76f460ef7cf77a812af3c0",
        "title": "蜀道后期",
        "author": "张说",
        "content": "客心争日月，来往预期程。\n秋风不相待，先至洛阳城。",
        "dynasty": "唐",
        "collection_info": null
    },
    {
        "uuid": "e3d61ba96c54c18c0c3678720383aaa9",
        "title": "广州江中作",
        "author": "张说",
        "content": "去国年方晏，愁心转不堪。\n离人与江水，终日向西南。",
        "dynasty": "唐",
        "collection_info": null
    },
    {
        "uuid": "7613796d5d9a15f6309d7afba1321c3d",
        "title": "江中诵经",
        "author": "张说",
        "content": "实相归悬解，虚心暗在通。\n澄江明月内，应是色成空。",
        "dynasty": "唐",
        "collection_info": null
    },
    {
        "uuid": "91affd9e97f31e904a6e2833b50aa33e",
        "title": "钦州守岁",
        "author": "张说",
        "content": "故岁今宵尽，新年明旦来。\n愁心随斗柄，东北望春回。",
        "dynasty": "唐",
        "collection_info": null
    },
    {
        "uuid": "a1e90ce016fc0dd29534bd1d5b17fd02",
        "title": "岳州守岁二首 一",
        "author": "张说",
        "content": "夜风吹醉舞，庭户对酣歌。\n愁逐前年少，欢迎今岁多。",
        "dynasty": "唐",
        "collection_info": null
    },
    {
        "uuid": "1feba789810ef3b07989c3d1f27afc2b",
        "title": "岳州守岁二首 二",
        "author": "张说",
        "content": "桃枝堪辟恶，爆竹好惊眠。\n歌舞留今夕，犹言惜旧年。",
        "dynasty": "唐",
        "collection_info": null
    },
    {
        "uuid": "15d65c59fa14f5c2a16319564c2d5809",
        "title": "元朝",
        "author": "张说",
        "content": "今岁元日乐，不谢往年春。\n知向来心道，谁为昨夜人。",
        "dynasty": "唐",
        "collection_info": null
    },
    {
        "uuid": "01d5c4a39d2d6f6a0539745ce4d1ef79",
        "title": "耗磨日饮二首 一",
        "author": "张说",
        "content": "耗磨传兹日，纵横道未宜。\n但令不忌醉，翻是乐无为。",
        "dynasty": "唐",
        "collection_info": null
    },
    {
        "uuid": "590ec30ba8ead87ccdf159c4cca056ec",
        "title": "耗磨日饮二首 二",
        "author": "张说",
        "content": "上月今朝减，流传耗磨辰。\n还将不事事，同醉俗中人。",
        "dynasty": "唐",
        "collection_info": null
    },
    {
        "uuid": "74c8774fa6e756ada3eb6f694f96ac76",
        "title": "耗磨日饮",
        "author": "张说",
        "content": "春来半月度，俗忌一时闲。\n不酌他乡酒，惟堪对楚山。",
        "dynasty": "唐",
        "collection_info": null
    },
    {
        "uuid": "b3f171209d9bbd8b311eae89ca8a9f67",
        "title": "九日进茱萸山诗五首 一",
        "author": "张说",
        "content": "家居洛阳下，举目见嵩山。\n刻作茱萸节，情生造化间。",
        "dynasty": "唐",
        "collection_info": null
    },
    {
        "uuid": "2097393249b0c81fd993b3040ecd0829",
        "title": "九日进茱萸山诗五首 二",
        "author": "张说",
        "content": "黄花宜泛酒，青岳好登高。\n稽首明廷内，心为天下劳。",
        "dynasty": "唐",
        "collection_info": null
    },
    {
        "uuid": "d7221284b485853bee32ed264a21ee65",
        "title": "九日进茱萸山诗五首 三",
        "author": "张说",
        "content": "菊酒携山客，萸囊繫牧童。\n路疑随大隗，心似问鸿蒙。",
        "dynasty": "唐",
        "collection_info": null
    },
    {
        "uuid": "0112bfc7b2fc659dbdd271652e434cc9",
        "title": "九日进茱萸山诗五首 四",
        "author": "张说",
        "content": "九日重阳数，三秋万实成。\n时来谒轩后，罢去坐蓬瀛。",
        "dynasty": "唐",
        "collection_info": null
    },
    {
        "uuid": "9c70c7b4b310bbdc1aeb4e41d6719b0b",
        "title": "九日进茱萸山诗五首 五",
        "author": "张说",
        "content": "晚节欢重九，高山上五千。\n醉中知遇圣，梦裏见寻仙。",
        "dynasty": "唐",
        "collection_info": null
    },
    {
        "uuid": "e0d20b8c1be7d845f4fcaa6067d018e8",
        "title": "岳州看黄叶",
        "author": "张说",
        "content": "白首看黄叶，徂颜復几何。\n空惭棠树下，不见政成歌。",
        "dynasty": "唐",
        "collection_info": null
    },
    {
        "uuid": "0534412c0f0abad2b5ed8eb0033df87b",
        "title": "岭南送使二首 一",
        "author": "张说",
        "content": "狱中生白髮，岭外罢红颜。\n古来相送处，凡得几人还。",
        "dynasty": "唐",
        "collection_info": null
    },
    {
        "uuid": "79c442e600e581fe6ac9d020a8d2e1fc",
        "title": "岭南送使二首 二",
        "author": "张说",
        "content": "万里投荒裔，来时不见亲。\n一朝成白首，看取报家人。",
        "dynasty": "唐",
        "collection_info": null
    },
    {
        "uuid": "175fa05cdc0070b0229ec901521948ca",
        "title": "伤妓人董氏四首 一",
        "author": "张说",
        "content": "董氏娇娆性，多为窈窕名。\n人随秋月落，韵入捣衣声。",
        "dynasty": "唐",
        "collection_info": null
    },
    {
        "uuid": "eb3cd274471c65682e3ffd21a006b7a1",
        "title": "伤妓人董氏四首 二",
        "author": "张说",
        "content": "粉蘂粘妆簏，金花竭翠条。\n夜台无戏伴，魂影向谁娇。",
        "dynasty": "唐",
        "collection_info": null
    },
    {
        "uuid": "205d0d17e01dafb2c290bd80360e0f33",
        "title": "伤妓人董氏四首 三",
        "author": "张说",
        "content": "旧亭红粉阁，宿处白云关。\n春日双飞去，秋风独不还。",
        "dynasty": "唐",
        "collection_info": null
    },
    {
        "uuid": "9e5f85a1928f2f0f11df825b1c16ab10",
        "title": "伤妓人董氏四首 四",
        "author": "张说",
        "content": "舞席沾残粉，歌梁委旧尘。\n独伤窗裏月，不见帐中人。",
        "dynasty": "唐",
        "collection_info": null
    },
    {
        "uuid": "7e58b20818d4fdf318b4dea90758f377",
        "title": "三月闺怨",
        "author": "张说",
        "content": "三月时将尽，空房妾独居。\n蛾眉愁自结，鬓髪没情梳。",
        "dynasty": "唐",
        "collection_info": null
    },
    {
        "uuid": "3d464c012848f21c346656d1981741d2",
        "title": "破陈乐词二首 一",
        "author": "张说",
        "content": "汉兵出顿金微，照日光明铁衣。\n百里火旛焰焰，千行云骑霏霏。\n蹙踏辽河自竭，鼓噪燕山可飞。\n正属四方朝贺，端知万舞皇威。",
        "dynasty": "唐",
        "collection_info": null
    },
    {
        "uuid": "6d889ff091f4fcb32a2b995b72faa80b",
        "title": "破陈乐词二首 二",
        "author": "张说",
        "content": "少年胆气凌云，共许骁雄出羣。\n匹马城西挑战，单刀蓟北从军。\n一鼓鲜卑送款，五饵单于解纷。\n誓欲成名报国，羞将开閤论勋。",
        "dynasty": "唐",
        "collection_info": null
    },
    {
        "uuid": "732770acb9240a1eb5033a677e40596e",
        "title": "舞马词六首 二",
        "author": "张说",
        "content": "天鹿遥征衞叔，日龙上借羲和。\n将共两骖争舞，来随八骏齐歌。",
        "dynasty": "唐",
        "collection_info": null
    },
    {
        "uuid": "420142987e1501b9a89a86b55a5b028c",
        "title": "舞马词六首 六",
        "author": "张说",
        "content": "圣君出震应箓，神马浮河献图。\n足踏天庭鼓舞，心将帝乐踌蹰。",
        "dynasty": "唐",
        "collection_info": null
    },
    {
        "uuid": "d08585ec9372a259db7350f738459167",
        "title": "奉和三日祓禊渭滨应制",
        "author": "张说",
        "content": "青郊上巳艳阳年，紫禁皇游祓渭川。\n幸得欢娱承湛露，心同草树乐春天。",
        "dynasty": "唐",
        "collection_info": null
    },
    {
        "uuid": "f5253ced3a3e4af13350fdfccc5c54b4",
        "title": "桃花园马上应制",
        "author": "张说",
        "content": "林间艳色骄天马，苑裏秾华伴丽人。\n愿逐南风飞帝席，年年含笑舞青春。",
        "dynasty": "唐",
        "collection_info": null
    },
    {
        "uuid": "19b7708df0ff005bb144f154bc56ae70",
        "title": "奉和圣制幸韦嗣立山庄应制",
        "author": "张说",
        "content": "西京上相出扶阳，东郊别业好池塘。\n自非仁智符天赏，安能日月共回光。",
        "dynasty": "唐",
        "collection_info": null
    },
    {
        "uuid": "dbae5dcea7374783b3fd8c366b0d17db",
        "title": "奉和圣制同玉真公主游大哥山池题石壁",
        "author": "张说",
        "content": "池如明镜月华开，山学香炉云气来。\n神藻飞为鹡鸰赋，仙声扬出凤皇台。",
        "dynasty": "唐",
        "collection_info": null
    },
    {
        "uuid": "8da87ba6c7a3a7d882269dc87d85c651",
        "title": "十五日夜御前口号踏歌词二首 一",
        "author": "张说",
        "content": "花蕚楼前雨露新，长安城裏太平人。\n龙衔火树千重焰，鸡踏莲花万岁春。",
        "dynasty": "唐",
        "collection_info": null
    },
    {
        "uuid": "0d3154758f7e4f98e753495f765a1ff4",
        "title": "十五日夜御前口号踏歌词二首 二",
        "author": "张说",
        "content": "帝宫三五戏春台，行雨流风莫妬来。\n西域灯轮千影合，东华金阙万重开。",
        "dynasty": "唐",
        "collection_info": null
    },
    {
        "uuid": "37da6c105bc05afca5cc415b5d9ad49e",
        "title": "苏摩遮五首 一",
        "author": "张说",
        "content": "摩遮本出海西胡，琉璃宝服紫髯鬍。\n闻道皇恩遍宇宙，来将歌舞助欢娱。",
        "dynasty": "唐",
        "collection_info": null
    },
    {
        "uuid": "af39e7278c9c4b744551f3167644e58e",
        "title": "苏摩遮五首 三",
        "author": "张说",
        "content": "腊月凝阴积帝台，豪歌急鼓送寒来。\n油囊取得天河水，将添上寿万年杯。",
        "dynasty": "唐",
        "collection_info": null
    },
    {
        "uuid": "251d4132fefb3e3dfa0144d347d73a5c",
        "title": "三月三日定昆池奉和萧令得潭字韵",
        "author": "张说",
        "content": "暮春三月日重三，春水桃花满禊潭。\n广乐逶迤天上下，仙舟摇衍镜中酣。",
        "dynasty": "唐",
        "collection_info": null
    },
    {
        "uuid": "8ad60f09d79f210da8778e10daed9571",
        "title": "和尹从事懋泛洞庭",
        "author": "张说",
        "content": "平湖一望上连天，林景千寻下洞泉。\n忽惊水上光华满，疑是乘舟到日边。",
        "dynasty": "唐",
        "collection_info": null
    },
    {
        "uuid": "f1dc81f31d9a0fb9eddf765713bd9a7e",
        "title": "送梁六自洞庭山作",
        "author": "张说",
        "content": "巴陵一望洞庭秋，日见孤峰水上浮。\n闻道神仙不可接，心随湖水共悠悠。",
        "dynasty": "唐",
        "collection_info": null
    },
    {
        "uuid": "f86040560ea9a73eb25bdee8c36ce3b7",
        "title": "同赵侍御望归舟",
        "author": "张说",
        "content": "山庭迥迥面长川，江树重重极远烟。\n形影相追高翥鸟，心肠倂断北风船。",
        "dynasty": "唐",
        "collection_info": null
    },
    {
        "uuid": "d01d4198c3dc53193ad597ccc7204100",
        "title": "襄阳路逢寒食",
        "author": "张说",
        "content": "去年寒食洞庭波，今年寒食襄阳路。\n不辞着处寻山水，秪畏还家落春暮。",
        "dynasty": "唐",
        "collection_info": null
    },
    {
        "uuid": "a05882e8c043fe9440570ab9070a01c4",
        "title": "咏方圆动静示李泌",
        "author": "张说",
        "content": "方如棋局，圆如棋子。\n动如棋生，静如棋死。",
        "dynasty": "唐",
        "collection_info": null
    },
    {
        "uuid": "a1731941f0aa0c98c3baa8dd65538ceb",
        "title": "和尹懋登南楼",
        "author": "张均",
        "content": "客来已两春，更瞻韶光早。\n花鸟既环合，江山復骈抱。\n楼形写北潭，堞势凌青岛。\n白云谢归鴈，驰怀洛阳道。",
        "dynasty": "唐",
        "collection_info": null
    },
    {
        "uuid": "5f85361c9b8286e9766b1f56c2fe652b",
        "title": "江上逢春",
        "author": "张均",
        "content": "离忧耿未和，春虑忽蹉跎。\n择木猿知去，寻泥燕独过。\n惊花飜霁日，垂柳拂烟波。\n激意屡怡赏，无如乡念何。",
        "dynasty": "唐",
        "collection_info": null
    },
    {
        "uuid": "955b461da61656302c8e89e12c65b009",
        "title": "九日巴丘登高",
        "author": "张均",
        "content": "客心惊暮序，宾鴈下沧洲。\n共赏重阳节，言寻戏马游。\n湖风扶戍柳，江雨暗山楼。\n且酌东篱酒，聊祛南国忧。",
        "dynasty": "唐",
        "collection_info": null
    },
    {
        "uuid": "13a8f21ace11d97b3da88923ff76d57d",
        "title": "和尹懋秋夜游㴩湖二首 一",
        "author": "张均",
        "content": "远水沈西日，寒沙聚夜鸥。\n平湖乘月满，飞棹接星流。\n黄叶鸣凄吹，苍葭扫暗洲。\n愿移沧浦赏，归待颍川游。",
        "dynasty": "唐",
        "collection_info": null
    },
    {
        "uuid": "752ffc3f6e26e8388d350ea2be23a367",
        "title": "和尹懋秋夜游㴩湖二首 二",
        "author": "张均",
        "content": "湾潭幽意深，杳霭涌寒岑。\n石痕秋水落，岚气夕阳沈。\n澄彻天为底，渊玄月作心。\n青溪非大隐，归弄白云浔。",
        "dynasty": "唐",
        "collection_info": null
    },
    {
        "uuid": "08cea990e2e44b9c3033451bf5e95b89",
        "title": "岳阳晚景",
        "author": "张均",
        "content": "晚景寒鵶集，秋风旅鴈归。\n水光浮日出，霞彩暎江飞。\n洲白芦花吐，园红柿叶稀。\n长沙卑湿地，九月未成衣。",
        "dynasty": "唐",
        "collection_info": null
    },
    {
        "uuid": "96a5322d41ae97376beab86fae845c49",
        "title": "流合浦岭外作",
        "author": "张均",
        "content": "瘴江西去火为山，炎徼南穷鬼作关。\n从此更投人境外，生涯应在有无间。",
        "dynasty": "唐",
        "collection_info": null
    },
    {
        "uuid": "40e46eac3ab9c2a837a21dccb148d9dd",
        "title": "奉和岳州山城",
        "author": "张垍",
        "content": "郡馆临清赏，开扃坐白云。\n讼虚棠户曙，观静竹檐曛。\n悬榻迎宾下，趋庭学礼闻。\n风传琴上意，遥向日华纷。",
        "dynasty": "唐",
        "collection_info": null
    },
    {
        "uuid": "84186e9950f526cd16ce19e114d50bb1",
        "title": "偶游龙门北溪忽怀骊山别业因以言志示弟淑奉呈诸大僚",
        "author": "韦嗣立",
        "content": "幽谷杜陵边，风烟别几年。\n偶来伊水曲，溪嶂觉依然。\n傍浦怜芳树，寻崖爱绿泉。\n岭云随马足，山鸟向人前。\n地合心俱静，言因理自玄。\n短才叨重寄，尸禄愧妨贤。\n每挹挂冠侣，思从初服旋。\n稻粱仍欲报，岁月坐空捐。\n助岳无纤块，输溟谢末涓。\n还悟北辕失，方求南涧田。",
        "dynasty": "唐",
        "collection_info": null
    },
    {
        "uuid": "1935ec0cd2a9343c3c798a6f6725280e",
        "title": "奉和九日幸临渭亭登高应制得深字",
        "author": "韦嗣立",
        "content": "层观远沈沈，鸾旗九日临。\n帷宫压水岸，步辇入烟岑。\n枝上萸新采，樽中菊始斟。\n愿陪欢乐事，长与岁时深。",
        "dynasty": "唐",
        "collection_info": null
    },
    {
        "uuid": "08a705eaaad389891c47a643358a9ab1",
        "title": "奉和张岳州王潭州别诗二首 一",
        "author": "韦嗣立",
        "content": "茂先王佐才，作牧楚江隈。\n登楼正欲赋，復遇仲宣来。\n黄鹄飞将远，雕龙文为开。\n宁知昔联事，听曲有余哀。",
        "dynasty": "唐",
        "collection_info": null
    },
    {
        "uuid": "1541fd6145c84c4a1867b1abae0aaa42",
        "title": "奉和张岳州王潭州别诗二首 二",
        "author": "韦嗣立",
        "content": "昔时陪二贤，缨冕会神仙。\n一去驰江海，相逢共播迁。\n无因千里驾，忽覩四愁篇。\n览讽欢何已，欢终徒怆然。",
        "dynasty": "唐",
        "collection_info": null
    },
    {
        "uuid": "063e4b4fb3afc61d9fb119b10592ce31",
        "title": "奉和初春幸太平公主南庄应制",
        "author": "韦嗣立",
        "content": "主第岩扃架鹊桥，天门阊阖降鸾镳。\n历乱旌旗转云树，参差台榭入烟霄。\n林间花杂平阳舞，谷裏莺和弄玉箫。\n已陪沁水追欢日，行奉茅山访道朝。",
        "dynasty": "唐",
        "collection_info": null
    },
    {
        "uuid": "5cbba9fd12e22b9bca192811faf2b9de",
        "title": "自汤还都经龙门北溪赠张左丞崔礼部崔光禄",
        "author": "韦嗣立",
        "content": "栖闲有愚谷，好事枉朝轩。\n树接前驱拥，岩传后骑喧。\n褰帘出野院，植杖候柴门。\n既拂林下席，仍携池上樽。\n深期契幽赏，实谓展欢言。\n末眷诚未易，佳游时更敦。\n俄看啸俦侣，各已共飞鶱。\n延睇尽朝日，长怀通夜魂。\n空闻岸竹动，徒见浦花繁。\n多愧春莺曲，相求意独存。",
        "dynasty": "唐",
        "collection_info": null
    },
    {
        "uuid": "db6782a6b47c05f9e530e0f20f8e9ba5",
        "title": "酬崔光禄冬日述怀赠答",
        "author": "韦嗣立",
        "content": "亭伯负高名，羽仪称上京。\n魏珠能烛乘，秦璧许连城。\n六月飞将远，三冬学已精。\n洛阳推贾谊，江夏贵黄琼。\n推演中都术，旋参河尹声。\n累迁登御府，移拜践名卿。\n庭聚歌钟丽，门罗棨戟荣。\n鹦杯飞广席，兽火列前楹。\n散诞林园意，殷勤敬爱情。\n无容抱衰疾，良宴每招迎。\n契得心逾重，言忘道益真。\n相勖忠义节，共谈词赋英。\n雕虫曾靡弃，白凤已先鸣。\n光接神愈骇，音来味不成。\n短歌甘自思，鸿藻弥难清。\n东里方希润，西河敢窃明。\n厚诬空见迫，丧德岂无诚。\n端守宫闱地，寒烟朝暮平。\n顾才无术浅，怀器识忧盈。\n月下对云阙，风前闻夜更。\n昌年虽共偶，欢会此难幷。\n为怜漳浦曲，沈痼有刘桢。",
        "dynasty": "唐",
        "collection_info": null
    },
    {
        "uuid": "377d07de6747e72952d36796562cd913",
        "title": "上巳日祓禊渭滨应制",
        "author": "韦嗣立",
        "content": "乘春祓禊逐风光，扈跸陪銮渭渚傍。\n还笑当时水滨老，衰年八十待文王。",
        "dynasty": "唐",
        "collection_info": null
    },
    {
        "uuid": "107b0ae3aedfeac6991186c40b720251",
        "title": "奉酬韦祭酒偶游龙门北溪忽怀骊山别业因以言志示弟淑奉呈诸大僚之作",
        "author": "魏奉古",
        "content": "有美朝为贵，幽寻地自偏。\n践临伊水汭，想望灞池边。\n是遇皆新赏，兹游若旧年。\n藤萝隐路接，杨柳御沟联。\n道惬神情王，机忘俗理捐。\n遂初诚已重，兼济实为贤。\n迹是东山恋，心惟北阙悬。\n顾惭经拾紫，多谢赋思玄。\n未躧中林步，空承丽藻传。\n阳春和已寡，扣寂竟徒然。",
        "dynasty": "唐",
        "collection_info": null
    },
    {
        "uuid": "c1f763228c08c87b2e1b797e7be7947d",
        "title": "奉酬韦祭酒偶游龙门北溪忽怀骊山别业因以言志示弟淑并呈诸大僚之作",
        "author": "崔日知",
        "content": "夙龄秉微尚，中年忽有邻。\n以兹山水癖，遂得狎通人。\n迨我咸京道，闻君别业新。\n岩前窥石镜，河畔踏芳茵。\n既怜伊浦绿，復忆灞池春。\n连词谢家子，同欢冀野宾。\n趣闲鱼共乐，情洽鸟来驯。\n讵念昔游者，祇命独留秦。\n萧条颖阳恋，冲漠汉阴真。\n无由陪胜躅，空此翫书筠。",
        "dynasty": "唐",
        "collection_info": null
    },
    {
        "uuid": "74703716aab2062022061a04065596ff",
        "title": "冬日述怀奉呈韦祭酒张左丞兰台名贤",
        "author": "崔日知",
        "content": "弱龄好经籍，披卷即怡然。\n覃精四十载，驰骋数千言。\n孔壁采遗篆，周韦考绝编。\n袁公论劒术，孙子叙兵篇。\n鲁史君臣道，姬书日月悬。\n从师改炎燠，负笈遍山川。\n上异西河夏，中非北海玄。\n光荣拾青紫，名价接通贤。\n既重万钟乐，宁思二顷田。\n长戟同分虎，高冠亚附蝉。\n晚怀重虚旷，养志息雕镌。\n登高惭思拙，匠物谢情妍。\n不慕张平子，宁希王仲宣。\n谁谓登龙日，翻成刻鹄年。\n循循劳善诱，轧轧思微牵。\n琢磨才既竭，钻仰德弥坚。\n朽木诚为谕，扪心徒自怜。\n终期吞鸟梦，振翼上云烟。\n赋成先掷地，词高直掞天。\n更执抠衣礼，仍开函丈筵。\n雾披槐市蔼，水静璧池圆。\n愿逐从风叶，飞舞翰林前。",
        "dynasty": "唐",
        "collection_info": null
    },
    {
        "uuid": "e1c5943b9334af010fe7f4b1ac01ea8d",
        "title": "奉酬韦嗣立祭酒偶游龙门北溪忽怀骊山别业因以言志示弟淑奉呈诸大僚之作",
        "author": "崔泰之",
        "content": "关塞临伊水，骊山枕灞川。\n俱临隐路侧，同在帝城边。\n谢公兼出处，携妓翫林泉。\n鸣驺喷梅雪，飞盖曳松烟。\n闻琴幽谷裏，看[弈]古岩前。\n落日低帏帐，归云绕管弦。\n叨荣惭北阙，微尚爱东田。\n寂寞灰心尽，萧条尘事捐。\n朝思登嶃绝，夜梦弄潺湲。\n宿怀南涧意，况覩北溪篇。",
        "dynasty": "唐",
        "collection_info": null
    },
    {
        "uuid": "8e16818b799893e75b0a5c30528073bd",
        "title": "同光禄弟冬日述怀",
        "author": "崔泰之",
        "content": "吾族白眉良，才华动洛阳。\n观光初入仕，应宿始为郎。\n飞萤翫书籍，白凤吐文章。\n海卿逾往雅，河尹冠前张。\n择材绥鄢郢，殊化被江湘。\n高楼临广陌，甲第敞通庄。\n列馆邙山下，疏亭洛水傍。\n昌年赏丰陌，暇日悦林塘。\n衣冠皆秀彦，罗绮尽名倡。\n隔岸闻歌度，临池见舞行。\n门庭寒变色，棨戟日生光。\n穷阴方叆叇，杀气正苍茫。\n感时兴盛作，晚岁共多伤。\n积德韦丞相，通神张子房。\n吟草徧簪绂，逸韵合宫商。\n功名守留省，滥迹在文昌。\n家园遥可见，台寺近相望。\n无庸乘侍谒，有暇共翱翔。\n棣华依雁序，竹叶拂鸾觞。\n水坐怜秋月，山行弄晚芳。\n恩华惭服冕，友爱勖垂堂。\n无由报天德，相顾咏时康。",
        "dynasty": "唐",
        "collection_info": null
    },
    {
        "uuid": "6da04c714b0db845a9cc8b5377bd48fc",
        "title": "奉和圣制送张尚书巡边",
        "author": "崔泰之",
        "content": "南庭胡运尽，北斗将星飞。\n旗鼓临沙漠，旌旄出洛畿。\n关山遶玉塞，烽火映金微。\n屡献帷谋策，频承庙胜威。\n躞蹀临河骑，逶迤度陇旗。\n地脉平千古，天声振九围。\n车马生边气，戈鋋驻落晖。\n夏近蓬犹转，秋深草木腓。\n饯送纡天什，恩荣赐御衣。\n伫勒燕然颂，鸣驺计日归。",
        "dynasty": "唐",
        "collection_info": null
    },
    {
        "uuid": "04f10527b3115007bc4c96f5b9777019",
        "title": "春夜寓直凤阁怀羣公",
        "author": "魏知古",
        "content": "拜门传漏晚，寓直索居时。\n昔重安仁赋，今称伯玉诗。\n鸳池满不溢，鸡树久逾滋。\n夙夜怀山甫，清风咏所思。",
        "dynasty": "唐",
        "collection_info": null
    },
    {
        "uuid": "b82475689b4323150b580f9b4802af5f",
        "title": "奉和春日途中喜雨应诏",
        "author": "魏知古",
        "content": "皇舆向洛城，时雨应天行。\n丽日登岩送，阴云出野迎。\n濯枝林杏发，润叶渚蒲生。\n丝入纶言喜，花依锦字明。\n微臣忝东观，载笔伫西成。",
        "dynasty": "唐",
        "collection_info": null
    },
    {
        "uuid": "53878a0e146981cfbd536eef4e5dfe37",
        "title": "从猎渭川献诗",
        "author": "魏知古",
        "content": "尝闻夏太康，五弟训禽荒。\n我后来冬狩，三驱盛礼张。\n顺时鹰隼击，讲事武功扬。\n奔走未及去，翾飞岂暇翔。\n非熊从渭水，瑞翟想陈仓。\n此欲诚难纵，兹游不可常。\n子云陈羽猎，僖伯谏渔棠。\n得失鉴齐楚，仁思念禹汤。\n雍熙亮在宥，亭毒匪多伤。\n辛甲今为史，虞箴遂孔彰。",
        "dynasty": "唐",
        "collection_info": null
    },
    {
        "uuid": "9f9ad831eb4e7d2b8a67373e59b78047",
        "title": "玄元观寻李先生不遇",
        "author": "魏知古",
        "content": "羽客今何在，空寻伊洛间。\n忽闻归苦县，復想入函关。\n未作千年别，犹应七日还。\n神仙不可见，寂寞返蓬山。",
        "dynasty": "唐",
        "collection_info": null
    },
    {
        "uuid": "5152446622889785c421ee05a64291a7",
        "title": "招谕有怀赠同行人",
        "author": "李乂",
        "content": "远游冒艰阻，深入劳存谕。\n春去辞国门，秋还在边戍。\n轩车行未返，节序催难驻。\n陌上悲转蓬，园中想芳树。\n蜀山自纷纠，岷水恆奔注。\n临泛多苦怀，登攀寡欢趣。\n永夕飞淫雨，崇朝蒸毒雾。\n不求绥岭桃，宁美邛乡蒟。\n白浪行欲静，骢马何尝驱。\n愿接轺斾尘，联翩东北骛。",
        "dynasty": "唐",
        "collection_info": null
    },
    {
        "uuid": "145ced7da2ad5d55b9c4b5c2c06b4531",
        "title": "春日侍宴芙蓉园应制",
        "author": "李乂",
        "content": "水殿临丹籞，山楼绕翠微。\n昔游人託乘，今幸帝垂衣。\n涧篠缘峰合，岩花逗浦飞。\n朝来江曲地，无处不光辉。",
        "dynasty": "唐",
        "collection_info": null
    },
    {
        "uuid": "12b47b02d5242d2890902610ce65db72",
        "title": "奉和登骊山高顶寓目应制",
        "author": "李乂",
        "content": "崖巘万寻悬，居高敞御筵。\n行戈疑驻日，步辇若登天。\n城阙雾中近，关河云外连。\n谬陪登岱驾，欣奉济汾篇。",
        "dynasty": "唐",
        "collection_info": null
    },
    {
        "uuid": "16e97624755cad79d2c300a807aab985",
        "title": "奉和七夕两仪殿会宴应制",
        "author": "李乂",
        "content": "桂宫明月夜，兰殿起秋风。\n云汉弥年阻，星筵此夕同。\n倏来疑有处，旋去已成空。\n睿作钧天响，魂飞在梦中。",
        "dynasty": "唐",
        "collection_info": null
    },
    {
        "uuid": "57c57e079f74cc8411e9217271e275d0",
        "title": "奉和春日游苑喜雨应诏",
        "author": "李乂",
        "content": "仙跸九成台，香筵万寿杯。\n一旬初降雨，二月早闻雷。\n叶向朝霁密，花含宿润开。\n幸承天泽豫，无使日光催。",
        "dynasty": "唐",
        "collection_info": null
    },
    {
        "uuid": "3cdaca8d377caff22230d0b5c0c0e74b",
        "title": "奉和人日清晖阁宴羣臣遇雪应制",
        "author": "李乂",
        "content": "上日登楼赏，中天御辇飞。\n后庭联舞唱，前席仰恩辉。\n睿作风云起，农祥雨雪霏。\n幸陪人胜节，长愿奉垂衣。",
        "dynasty": "唐",
        "collection_info": null
    },
    {
        "uuid": "06680b1a7a93e262c53e46608a2d6b49",
        "title": "陪幸临渭亭遇雪应制",
        "author": "李乂",
        "content": "青阳御紫微，白云下彤闱。\n浃壤流天霈，绵区洒帝辉。\n水如银度烛，云似玉披衣。\n为得因风起，还来就日飞。",
        "dynasty": "唐",
        "collection_info": null
    },
    {
        "uuid": "9b183ab73f9cb65a37acbc85805f75b2",
        "title": "奉和九日侍宴应制得浓字",
        "author": "李乂",
        "content": "望幸纡千乘，登高自九重。\n台疑临戏马，殿似接疏龙。\n捧箧萸香遍，称觞菊气浓。\n更看仙鹤舞，来此庆时雍。",
        "dynasty": "唐",
        "collection_info": null
    },
    {
        "uuid": "95eb89dd50710982a0a93045e457f6f8",
        "title": "送沙门弘景道俊玄奘还荆州应制",
        "author": "李乂",
        "content": "初日承归旨，秋风起赠言。\n汉珠留道味，江璧返真源。\n地出南关远，天迴北斗尊。\n宁知一柱观，却启四禅门。",
        "dynasty": "唐",
        "collection_info": null
    },
    {
        "uuid": "3e0a33a50047483226a3226e58f9fed5",
        "title": "奉和九月九日登慈恩寺浮图应制",
        "author": "李乂",
        "content": "涌塔临玄地，高层瞰紫微。\n鸣銮陪帝出，攀橑翊天飞。\n庆洽重阳寿，文含列象辉。\n小臣叨载笔，欣此颂巍巍。",
        "dynasty": "唐",
        "collection_info": null
    },
    {
        "uuid": "24a65e30b11e07e48208f23a56243c38",
        "title": "闰九月九日幸总持寺登浮图应制",
        "author": "李乂",
        "content": "清跸幸禅楼，前驱历御沟。\n还疑九日豫，更想六年游。\n圣藻辉缨络，仙花缀冕旒。\n所欣延亿载，宁祗庆重秋。",
        "dynasty": "唐",
        "collection_info": null
    },
    {
        "uuid": "4c849c767b20141c1e399f53a5699d36",
        "title": "侍宴长宁公主东庄应制",
        "author": "李乂",
        "content": "紫禁乘宵动，青门访水嬉。\n贵游鳣序集，仙女凤楼期。\n合宴簪绅满，承恩雨露滋。\n北辰还捧日，东馆幸逢时。",
        "dynasty": "唐",
        "collection_info": null
    },
    {
        "uuid": "9db3ed5cdaca135e1173d7853b549e33",
        "title": "幸白鹿观应制",
        "author": "李乂",
        "content": "制跸乘骊阜，迴舆指凤京。\n南山四皓谒，西岳两童迎。\n云幄临悬圃，霞杯荐赤城。\n神明近兹地，何必往蓬瀛。",
        "dynasty": "唐",
        "collection_info": null
    },
    {
        "uuid": "e3a6cddf488d1822e0974b583116d102",
        "title": "次苏州",
        "author": "李乂",
        "content": "洛渚问吴潮，吴门想洛桥。\n夕烟杨柳岸，春水木兰桡。\n城邑南楼近，星辰北斗遥。\n无因生羽翼，轻举托还飙。",
        "dynasty": "唐",
        "collection_info": null
    },
    {
        "uuid": "0398b74fca4d50e718442efc677267b4",
        "title": "寄胡皓时在南中",
        "author": "李乂",
        "content": "徭役苦流滞，风波限泝洄。\n江流通地骨，山道绕天台。\n有鸟图南去，无人见北来。\n闭门沧海曲，云雾待君开。",
        "dynasty": "唐",
        "collection_info": null
    },
    {
        "uuid": "23e7a2013051ba9a1d87b0cebc18d5fc",
        "title": "饯许州宋司马赴任",
        "author": "李乂",
        "content": "展骥旌时杰，谈鸡美代贤。\n暂离仙掖务，追送近郊筵。\n地惨金商节，人康璧假田。\n从来昆友事，咸以佩刀传。",
        "dynasty": "唐",
        "collection_info": null
    },
    {
        "uuid": "b2b8eb1648b94c3654c3298c073f335e",
        "title": "饯唐州高使君赴任",
        "author": "李乂",
        "content": "淮源之水清，可以濯君缨。\n彼美称才杰，亲人伫政声。\n岁寒畴曩意，春晚别离情。\n终叹临岐远，行看拥传荣。",
        "dynasty": "唐",
        "collection_info": null
    },
    {
        "uuid": "6b9164b1108588f515c5f7c326d7b940",
        "title": "哭仆射鄂公杨再思",
        "author": "李乂",
        "content": "端揆凝邦绩，台阶阐国猷。\n方崇大厦栋，忽逝巨川舟。\n白日铭安在，清风颂独留。\n死生恩命毕，零落掩山丘。",
        "dynasty": "唐",
        "collection_info": null
    },
    {
        "uuid": "c2563c9c6a1d22ca0fefbe9cbb6d13ae",
        "title": "故赵王属赠黄门侍郎上官公挽词",
        "author": "李乂",
        "content": "暮归泉壤隔，朝发城池恋。\n汉畤结愁阴，秦陵下悲霰。\n骎骎百驷驰，悯悯羣龙饯。\n石马徒自施，玉人终不见。",
        "dynasty": "唐",
        "collection_info": null
    },
    {
        "uuid": "193668da8c421e97d0959be3bc3860ce",
        "title": "淮阳公主挽歌",
        "author": "李乂",
        "content": "玉颜生汉渚，汤沐荣天女。\n金缕化邙尘，哀荣感路人。\n凤皇曾作伴，蝼蚁忽为亲。\n畴日成蹊处，秾华不復春。",
        "dynasty": "唐",
        "collection_info": null
    },
    {
        "uuid": "11763fef158a36c0300ab38449594ce8",
        "title": "故西台侍郎上官公挽歌",
        "author": "李乂",
        "content": "宇内文儒重，朝端礼命优。\n立言多启沃，论道盛谋猷。\n顾日琴安在，衝星剑不留。\n徒怀东武襚，更掩北原丘。",
        "dynasty": "唐",
        "collection_info": null
    },
    {
        "uuid": "0b34f67f6b7d927ac442b1c6d0767d5c",
        "title": "高安公主挽歌二首 一",
        "author": "李乂",
        "content": "汤沐三千赋，楼台十二重。\n银鑪称贵幸，玉辇盛过逢。\n嫔则留中馈，娥辉没下舂。\n平阳百岁后，歌舞为谁容。",
        "dynasty": "唐",
        "collection_info": null
    },
    {
        "uuid": "de3034194b62308ce931c27be72899ee",
        "title": "高安公主挽歌二首 二",
        "author": "李乂",
        "content": "宾衞俨相依，横门启曙扉。\n灵阴蟾兔缺，仙影凤皇飞。\n一水秋难渡，三泉夜不归。\n况临青女节，瑶草更前哀。",
        "dynasty": "唐",
        "collection_info": null
    },
    {
        "uuid": "16e4bdfc829c9528dba0781a0c9cc7c9",
        "title": "奉和初春幸太平公主南庄应制",
        "author": "李乂",
        "content": "平阳馆外有仙家，沁水园中好物华。\n地出东郊迴日御，城临南斗度云车。\n风泉韵绕幽林竹，雨霰光摇杂树花。\n已庆时来千亿寿，还言日暮九重赊。",
        "dynasty": "唐",
        "collection_info": null
    },
    {
        "uuid": "6b284290bdd2bd14af32cc3351a8ef6f",
        "title": "兴庆池侍宴应制",
        "author": "李乂",
        "content": "神池泛滥水盈科，仙跸纡徐步辇过。\n纵棹洄沿萍溜合，开轩眺赏麦风和。\n潭鱼在藻供游咏，谷鸟含樱入赋歌。\n寄语乘槎溟海客，回头来此问天河。",
        "dynasty": "唐",
        "collection_info": null
    },
    {
        "uuid": "8b01309e4a1ef674a102d841c829b0fe",
        "title": "侍宴安乐公主山庄应制",
        "author": "李乂",
        "content": "金舆玉辇背三条，水阁山楼望九霄。\n野外初迷七圣道，河边忽覩二灵桥。\n悬冰滴滴依虬箭，清吹泠泠杂凤箫。\n回晚平阳歌舞合，前溪更转木兰桡。",
        "dynasty": "唐",
        "collection_info": null
    },
    {
        "uuid": "81e92dae9a27943f9deaf0cdaef417eb",
        "title": "奉和春日幸望春宫应制",
        "author": "李乂",
        "content": "东城结宇敞千寻，北阙迴舆具四临。\n丽日祥烟承罕毕，轻荑弱草藉衣簪。\n秦商重沓云岩近，河渭萦纡雾壑深。\n谬接鹓鸿陪赏乐，还欣鱼鸟遂飞沈。",
        "dynasty": "唐",
        "collection_info": null
    },
    {
        "uuid": "5cf1db3386879a3a23c53d12e28f5b45",
        "title": "人日重宴大明宫恩赐綵缕人胜应制",
        "author": "李乂",
        "content": "诘旦行春上苑中，凭高却下大明宫。\n千年执象寰瀛泰，七日为人庆赏隆。\n铁凤曾鶱摇瑞雪，铜乌细转入祥风。\n此时朝野欢无算，此岁云天乐未穷。",
        "dynasty": "唐",
        "collection_info": null
    },
    {
        "uuid": "0449c75c8da5025962c57fba2793f5e0",
        "title": "享龙池乐第八章",
        "author": "李乂",
        "content": "星分邑里四人居，水洊源流万顷余。\n魏国君王称象处，晋家蕃邸化龙初。\n青蒲暂似游梁马，绿藻还疑宴镐鱼。\n自有神灵滋液地，年年云物史官书。",
        "dynasty": "唐",
        "collection_info": null
    },
    {
        "uuid": "3c90fc18ee181798bc522e75cd478e01",
        "title": "奉和幸礼部尚书窦希玠宅应制",
        "author": "李乂",
        "content": "家住千门侧，亭临二水傍。\n贵游开北地，宸眷幸西乡。\n曳履迎中谷，鸣丝出后堂。\n浦疑观万象，峰似驻三光。\n草向琼筵乐，花承绣扆香。\n圣情思旧重，留饮赋雕章。",
        "dynasty": "唐",
        "collection_info": null
    },
    {
        "uuid": "1da37ac7450bb587cbe0acbba652fd0d",
        "title": "奉和晦日幸昆明池应制",
        "author": "李乂",
        "content": "玉辂寻春赏，金堤重晦游。\n川通黑水浸，地派紫泉流。\n晃朗扶桑出，绵联杞树周。\n乌疑填海处，人似隔河秋。\n劫尽灰犹识，年移石故留。\n汀洲归棹晚，箫鼓杂汾讴。",
        "dynasty": "唐",
        "collection_info": null
    },
    {
        "uuid": "3603842cbc2781ee8475ac8e5a437825",
        "title": "奉和幸长安故城未央宫应制",
        "author": "李乂",
        "content": "凤辇乘春陌，龙山访故台。\n北宫纔尽处，南斗独昭回。\n肆览飞宸札，称觞引御杯。\n已观蓬海变，谁厌柏梁灾。\n代挹孙通礼，朝称贾谊才。\n忝侪文雅地，先后各时来。",
        "dynasty": "唐",
        "collection_info": null
    },
    {
        "uuid": "2a384fa06e07bdabe057edad143d9642",
        "title": "陪幸韦嗣立山庄应制",
        "author": "李乂",
        "content": "枢掖调梅暇，林园种槿初。\n入朝荣劒履，退食偶琴书。\n地隐东岩室，天迴北斗车。\n旌门临䆗窱，辇道属扶疎。\n云罕明丹谷，霜笳彻紫虚。\n水疑投石处，溪似钓璜余。\n帝泽颁巵酒，人欢颂里闾。\n一承黄竹咏，长奉白茆居。",
        "dynasty": "唐",
        "collection_info": null
    },
    {
        "uuid": "cba0713d884aade9dac0ae2aa1027df8",
        "title": "奉和幸望春宫送朔方军大总管张仁亶",
        "author": "李乂",
        "content": "边郊草具腓，河塞有兵机。\n上宰调梅寄，元戎细柳威。\n武貔东道出，鹰隼北庭飞。\n玉匣谋中野，金舆下太微。\n投醪衔饯酌，缉衮事征衣。\n勿谓公孙老，行闻奏凯归。",
        "dynasty": "唐",
        "collection_info": null
    },
    {
        "uuid": "3fdc252a4fba08537d06baf7733d1392",
        "title": "奉和幸三会寺应制",
        "author": "李乂",
        "content": "睿德总无边，神皋择胜缘。\n二仪齐法驾，三会礼香筵。\n汉阙中黄近，秦山太白连。\n台疑观鸟日，池似刻鲸年。\n满月临真境，秋风入御弦。\n小臣叨下列，持管谬窥天。",
        "dynasty": "唐",
        "collection_info": null
    },
    {
        "uuid": "582f3e56e9a1a5d92dd1b13db84f314c",
        "title": "奉和幸大荐福寺",
        "author": "李乂",
        "content": "象设隆新宇，龙潜想旧居。\n碧楼披玉额，丹仗导金舆。\n代日兴光近，周星掩曜初。\n空歌清沛筑，梵乐奏胡书。\n帝造环三界，天文贲六虚。\n康哉孝理日，崇德在真如。",
        "dynasty": "唐",
        "collection_info": null
    },
    {
        "uuid": "231ee065dfb35d4870f6c3ed1762ba16",
        "title": "夏日都门送司马员外逸客孙员外佺北征",
        "author": "李乂",
        "content": "日逐滋南寇，天威抚北垂。\n析珪行仗节，持印且分麾。\n羽檄双凫去，兵车驷马驰。\n虎旗悬气色，龙剑抱雄雌。\n候月期戡翦，经时念别离。\n坐闻关陇外，无復引弓儿。",
        "dynasty": "唐",
        "collection_info": null
    },
    {
        "uuid": "10cf0145d5692c659d0a347cc8cb0c8d",
        "title": "元日恩赐柏叶应制",
        "author": "李乂",
        "content": "劲节凌冬劲，芳心待岁芳。\n能令人益寿，非止麝含香。",
        "dynasty": "唐",
        "collection_info": null
    },
    {
        "uuid": "6d49d0ee270546dd960af48e7e710aac",
        "title": "侍宴桃花园咏桃花应制",
        "author": "李乂",
        "content": "绮蕚成蹊遍籞芳，红英扑地满筵香。\n莫将秋宴传王母，来比春华奉圣皇。",
        "dynasty": "唐",
        "collection_info": null
    },
    {
        "uuid": "9b04f57b9b1163550f0502914a9a8241",
        "title": "奉和三日祓禊渭滨",
        "author": "李乂",
        "content": "上林花鸟暮春时，上巳陪游乐在兹。\n此日欣逢临渭赏，昔年空道济汾词。",
        "dynasty": "唐",
        "collection_info": null
    },
    {
        "uuid": "e1c82f87205d69aef0e35c5418325fcb",
        "title": "奉和幸韦嗣立山庄侍宴应制",
        "author": "李乂",
        "content": "曲榭迴廊绕涧幽，飞泉喷下溢池流。\n祗应感发明王梦，遂得邀迎圣帝游。",
        "dynasty": "唐",
        "collection_info": null
    },
    {
        "uuid": "01878fea944c53ec4f6aa4329e341055",
        "title": "侍宴安乐公主新宅应制",
        "author": "李乂",
        "content": "牵牛南渡象昭回，学凤楼成帝女来。\n平旦鹓鸾歌舞席，方宵鹦鹉献酬杯。",
        "dynasty": "唐",
        "collection_info": null
    },
    {
        "uuid": "4d28a63f9494f5bba9bc6aff7be07b00",
        "title": "饯唐永昌",
        "author": "李乂",
        "content": "田郎才貌出咸京，潘子文华向洛城。\n愿以深心留善政，当令强项谢高名。",
        "dynasty": "唐",
        "collection_info": null
    },
    {
        "uuid": "7f96c0a3d3a0ad51e98af30b302a4a3e",
        "title": "九日幸临渭亭登高应制得开字",
        "author": "卢藏用",
        "content": "上月重阳满，中天万乘来。\n萸依佩裏发，菊向酒边开。\n圣泽烟云动，宸文象纬迴。\n小臣无以荅，愿奉亿千杯。",
        "dynasty": "唐",
        "collection_info": null
    },
    {
        "uuid": "ffc47b1d8d79bba8aa932afeb9b19d51",
        "title": "奉和九月九日登慈恩寺浮图应制",
        "author": "卢藏用",
        "content": "化塔龙山起，中天凤辇迂。\n綵旒牵画剎，杂佩冒香萸。\n宝叶擎千座，金英渍百盂。\n秋云飘圣藻，霄极捧连珠。",
        "dynasty": "唐",
        "collection_info": null
    },
    {
        "uuid": "68ee5925b4cbef877bd300f2d8eb86cf",
        "title": "宋主簿鸣皋梦赵六予未及报而陈子云亡今追为此诗荅宋兼贻平昔游旧",
        "author": "卢藏用",
        "content": "暮川罕停波，朝云无留色。\n故人琴与诗，可存不可识。\n识心尚可亲，琴诗非故人。\n鸣皋初梦赵，蜀国已悲陈。\n感化伤沦灭，魂交惜未申。\n冥期失幽报，兹理復今晨。\n前嗟成后泣，已矣将何及。\n旧感与新悲，虚怀酬昔时。\n赵侯鸿宝气，独负青云姿。\n羣有含妙识，众象悬清机。\n雄谈尽物变，精义解人颐。\n在阴既独善，幽跃自为疑。\n踠彼千里足，伤哉一尉欺。\n陈生富清理，卓荦兼文史。\n思缛巫山云，调逸岷江水。\n铿锵哀忠义，感激怀知己。\n负劒登蓟门，孤游入燕市。\n浩歌去京国，归守西山趾。\n幽居探元化，立言见千祀。\n埋没经济情，良图竟云已。\n坐忆平生游，十载怀嵩丘。\n题书满古壁，采药遍岩幽。\n子微化金鼎，仙笙不可求。\n荣哉宋与陆，名宦美中州。\n存亡一暌阻，岐路方悠悠。\n自予事山海，及兹人世改。\n传闻当世荣，皆入古人名。\n无復平原赋，空余邻笛声。\n泣对西州使，悲访北邙茔。\n新坟蔓宿草，旧阙毁残铭。\n为君成此曲，因言寄友生。\n默语无穷事，凋伤共此情。",
        "dynasty": "唐",
        "collection_info": null
    },
    {
        "uuid": "28b8768344bc94175ab9c9994c7a90fc",
        "title": "饯唐州高使君赴任",
        "author": "卢藏用",
        "content": "饯酒临丰树，褰帷出鲁阳。\n蕙兰春已晚，桐柏路犹长。\n祖逖方城镇，安期外氏乡。\n从来二千石，天子命唯良。",
        "dynasty": "唐",
        "collection_info": null
    },
    {
        "uuid": "a68304ad8d64c790122b3f5813ca6085",
        "title": "饯许州宋司马赴任",
        "author": "卢藏用",
        "content": "国为休征选，舆因仲举题。\n山川襄野隔，朋酒灞亭暌。\n零雨征轩骛，秋风别骥嘶。\n骊歌一曲罢，愁望正凄凄。",
        "dynasty": "唐",
        "collection_info": null
    },
    {
        "uuid": "71c58b2a8b0e2651985e8624d6b52f23",
        "title": "奉和立春游苑迎春应制",
        "author": "卢藏用",
        "content": "天游龙辇驻城闉，上苑迟光晚更新。\n瑶台半入黄山路，玉槛傍临玄霸津。\n梅香欲待歌前落，兰气先过酒上春。\n幸预柏台称献寿，愿陪千亩及农晨。",
        "dynasty": "唐",
        "collection_info": null
    },
    {
        "uuid": "86a702360b2a09bcaf8a17a7e00f0383",
        "title": "奉和幸安乐公主山庄应制",
        "author": "卢藏用",
        "content": "皇女璚台天汉浔，星桥月宇构山林。\n飞萝半拂银题影，瀑布环流玉砌阴。\n菊浦香随鹦鹉泛，箫楼韵逐凤凰吟。\n瑶池驻跸恩方久，璧月无文兴转深。",
        "dynasty": "唐",
        "collection_info": null
    },
    {
        "uuid": "d20f58d05a67586930461f225c3b8f02",
        "title": "夜宴安乐公主宅",
        "author": "卢藏用",
        "content": "侯家主第一时新，上席华年不惜春。\n珠釭缀日那知夜，玉斝流霞畏底晨。",
        "dynasty": "唐",
        "collection_info": null
    },
    {
        "uuid": "a681710d6de6b4e60b884b8151bd324a",
        "title": "九月九日幸临渭亭登高应制得涘字",
        "author": "岑羲",
        "content": "重九开科历，千龄逢圣纪。\n爰豫瞩秦垧，昇高临灞涘。\n玉醴浮仙菊，琼筵荐芳芷。\n一闻帝舜歌，欢娱良未已。",
        "dynasty": "唐",
        "collection_info": null
    },
    {
        "uuid": "74450e6e53360614323cbdfac6ef9f02",
        "title": "奉和九月九日登慈恩寺浮屠应制",
        "author": "岑羲",
        "content": "宝台耸天外，玉辇步云端。\n日丽重阳景，风摇季月寒。\n梵堂遥集鴈，帝乐近翔鸾。\n愿献延龄酒，长承湛露欢。",
        "dynasty": "唐",
        "collection_info": null
    },
    {
        "uuid": "82e15ce97aac9f5a423c0b7cd412498a",
        "title": "饯唐州高使君",
        "author": "岑羲",
        "content": "苍茫南塞地，明媚上春时。\n目极伤千里，怀君不自持。\n征车别岐路，斜日下崦嵫。\n一叹轺轩阻，悠悠即所思。",
        "dynasty": "唐",
        "collection_info": null
    },
    {
        "uuid": "ee899adffa878f307488a8d6a0c6cd2b",
        "title": "奉和春日幸望春宫应制",
        "author": "岑羲",
        "content": "和风助律应韶年，清跸乘高入望僊。\n花笑莺歌迎帝辇，云披日霁俯皇川。\n南山近压仙楼上，北斗平临御扆前。\n一奉恩荣同镐宴，空知率舞听熏弦。",
        "dynasty": "唐",
        "collection_info": null
    },
    {
        "uuid": "2fd2ea405f6911726754a168767bdaf3",
        "title": "奉和幸安乐公主山庄应制",
        "author": "岑羲",
        "content": "银牓重楼出雾开，金舆步辇向天来。\n泉声迥入吹箫曲，山势遥临献寿杯。\n帝女含笑流飞电，干文动色象昭回。\n诚愿北极拱尧日，微臣抃舞咏康哉。",
        "dynasty": "唐",
        "collection_info": null
    },
    {
        "uuid": "ae856eebdb4a2daac80c8ee75e075f0a",
        "title": "夜宴安乐公主新宅",
        "author": "岑羲",
        "content": "金牓重楼开夜扉，琼筵爱客未言归。\n衔欢不觉银河曙，尽醉那知玉漏稀。",
        "dynasty": "唐",
        "collection_info": null
    },
    {
        "uuid": "fe06be6a6c59e777b1ed4eb99702acca",
        "title": "仪坤庙乐章二首 一",
        "author": "薛稷",
        "content": "阳灵配德，阴魄昭升。\n尧坛凤下，汉室龙兴。\n俔天作对，前旒是凝。\n化行南国，道盛西陵。\n造舟集灌，无德而称。\n我粢既洁，我醴既澄。\n阴阴灵庙，光灵若凭。\n德馨惟飨，孝思烝烝。",
        "dynasty": "唐",
        "collection_info": null
    },
    {
        "uuid": "7c3a72bfa2d2d3b4eec1dbfd86cc91f5",
        "title": "仪坤庙乐章二首 二",
        "author": "薛稷",
        "content": "干道既亨，坤元以贞。\n肃雍攸在，辅佐斯成。\n外睦九族，内光一庭。\n克生睿哲，祚我休明。\n钦若徽范，悠哉淑灵。\n建兹清宫，于彼上京。\n缩茅以献，絜秬惟馨。\n实受其福，斯乎亿龄。",
        "dynasty": "唐",
        "collection_info": null
    },
    {
        "uuid": "465ca1b741e7ce2048be48aaf6b85f19",
        "title": "九日幸临渭亭登高应制得历字",
        "author": "薛稷",
        "content": "暮节乘原野，宣游俯崖壁。\n秋登华实满，气严鹰隼击。\n仙菊含霜泛，圣藻临云锡。\n愿陪九九辰，长奉千千历。",
        "dynasty": "唐",
        "collection_info": null
    },
    {
        "uuid": "64f5a0d34d3ca99b7534fc9a08be6d49",
        "title": "慈恩寺九日应制",
        "author": "薛稷",
        "content": "宝宫星宿劫，香塔鬼神功。\n王游盛尘外，睿览出区中。\n日宇开初景，天词掩大风。\n微臣谢时菊，薄采入芳丛。",
        "dynasty": "唐",
        "collection_info": null
    },
    {
        "uuid": "c949df173fbfc87a3ee90c7c9bdba664",
        "title": "早春鱼亭山",
        "author": "薛稷",
        "content": "春气动百草，纷荣时断续。\n白云自高妙，裴回空山曲。\n阳林花已红，寒涧苔未绿。\n伊余息人事，萧寂无营欲。\n客行虽云远，翫之聊自足。",
        "dynasty": "唐",
        "collection_info": null
    },
    {
        "uuid": "cf7c7527c3d306fdfd718f6de2a7739f",
        "title": "秋日还京陕西十里作",
        "author": "薛稷",
        "content": "驱车越陕郊，北顾临大河。\n隔河望乡邑，秋风水增波。\n西登咸阳途，日暮忧思多。\n傅岩既纡郁，首山亦嵯峨。\n操筑无昔老，采薇有遗歌。\n客游节回换，人生知几何。",
        "dynasty": "唐",
        "collection_info": null
    },
    {
        "uuid": "4db54b265191f12c8148502ec4a5cef5",
        "title": "奉和送金城公主适西蕃应制",
        "author": "薛稷",
        "content": "天道宁殊俗，慈仁乃戢兵。\n怀荒寄赤子，忍爱鞠苍生。\n月下琼娥去，星分宝婺行。\n关山马上曲，相送不胜情。",
        "dynasty": "唐",
        "collection_info": null
    },
    {
        "uuid": "18e4d93d4b1a64775da76a0564a1388f",
        "title": "春日登楼野望",
        "author": "薛稷",
        "content": "凭轩聊一望，春色几芬菲。\n野外烟初合，楼前花正飞。\n娇莺弄新响，斜日散余晖。\n谁忍孤游客，言念独依依。",
        "dynasty": "唐",
        "collection_info": null
    },
    {
        "uuid": "3ab105a27691e2cb491743bf33ae2cf4",
        "title": "饯许州宋司马赴任",
        "author": "薛稷",
        "content": "令弟与名兄，高才振两京。\n别序闻鸿燕，离章动鹡鸰。\n远朋驰翰墨，胜地写丹青。\n风月相思夜，劳望颍川星。",
        "dynasty": "唐",
        "collection_info": null
    },
    {
        "uuid": "a3718fb383b874746dc77a4c61c05d5a",
        "title": "奉和圣制春日幸望春宫应制",
        "author": "薛稷",
        "content": "九春风景足林泉，四面云霞敞御筵。\n花镂黄山绣作苑，草图玄灞锦为川。\n飞觞竞醉心迴日，走马争先眼着鞭。\n喜奉仙游归路远，直言行乐不言旋。",
        "dynasty": "唐",
        "collection_info": null
    },
    {
        "uuid": "070534f1ca8590b7f73cae447dcee083",
        "title": "奉和幸安乐公主山庄应制",
        "author": "薛稷",
        "content": "主家园囿极新规，帝郊游豫奉天仪。\n欢宴瑶台镐京集，赏赐铜山蜀道移。\n曲阁交映金精板，飞花乱下珊瑚枝。\n借问今朝八龙驾，何如昔日望仙池。",
        "dynasty": "唐",
        "collection_info": null
    },
    {
        "uuid": "2df1170a40807f5a949d62e72359ef51",
        "title": "秋朝览镜",
        "author": "薛稷",
        "content": "客心惊落木，夜坐听秋风。\n朝日看容鬓，生涯在镜中。",
        "dynasty": "唐",
        "collection_info": null
    },
    {
        "uuid": "109d4998661a9051629e41393afb65fc",
        "title": "夜宴安乐公主新宅",
        "author": "薛稷",
        "content": "秦楼宴喜月裴回，妓筵银烛满庭开。\n坐中香气排花出，扇后歌声逐酒来。",
        "dynasty": "唐",
        "collection_info": null
    },
    {
        "uuid": "019915182775eace5098ec79d2aed0af",
        "title": "饯唐永昌",
        "author": "薛稷",
        "content": "河洛风烟壮市朝，送君飞凫去渐遥。\n更思明年桃李月，花红柳绿宴浮桥。",
        "dynasty": "唐",
        "collection_info": null
    },
    {
        "uuid": "f2dd83d80c18798b32cddeccf477accd",
        "title": "九日幸临渭亭登高应制得酒字",
        "author": "马怀素",
        "content": "睿赏叶通三，宸游契重九。\n兰将叶布席，菊用香浮酒。\n落日下桑榆，秋风歇杨柳。\n幸齐东户庆，希荐南山寿。",
        "dynasty": "唐",
        "collection_info": null
    },
    {
        "uuid": "af89a53fbd78bf35e891a873eacd90cc",
        "title": "奉和九月九日登慈恩寺浮图应制",
        "author": "马怀素",
        "content": "季月启重阳，金舆陟宝坊。\n御旗横日道，仙塔俨云庄。\n帝跸千官从，干词七曜光。\n顾惭文墨职，无以颂时康。",
        "dynasty": "唐",
        "collection_info": null
    },
    {
        "uuid": "4a54ca46b4d300ea7ddedf326e65158b",
        "title": "奉和送金城公主适西蕃应制",
        "author": "马怀素",
        "content": "帝子今何去？重姻适异方。\n离情怆宸掖，别路遶关梁。\n望绝园中柳，悲缠陌上桑。\n空余愿黄鹤，东顾忆迴翔。",
        "dynasty": "唐",
        "collection_info": null
    },
    {
        "uuid": "841df9b20f7f2c2e32f6c9b9865344c4",
        "title": "饯许州宋司马赴任",
        "author": "马怀素",
        "content": "颍川开郡邑，角宿分躔野。\n君非仲举才，谁是题舆者。\n悯悯琴上鹤，萧萧路傍马。\n严程若可留，别袂希再把。",
        "dynasty": "唐",
        "collection_info": null
    },
    {
        "uuid": "21e6ea4d889cff57a81332afd3662848",
        "title": "饯唐州高使君赴任",
        "author": "马怀素",
        "content": "外牧资贤守，斯人奉帝俞。\n淮南膺建隼，渭北暂分符。\n坐叹烟波隔，行嗟物候殊。\n何年昇美课，迴首北城隅。",
        "dynasty": "唐",
        "collection_info": null
    },
    {
        "uuid": "4aae003edfdfb05d226c8a3182e5f933",
        "title": "奉和立春游苑迎春应制",
        "author": "马怀素",
        "content": "玄籥飞灰出洞房，青郊迎气肇初阳。\n仙舆暂下宜春苑，御醴行开荐寿觞。\n映水轻苔犹隐绿，缘堤弱柳未舒黄。\n唯有裁花饰簪鬓，恆随圣藻狎年光。",
        "dynasty": "唐",
        "collection_info": null
    },
    {
        "uuid": "3b9ac3d0d0440172b33ca39950730185",
        "title": "奉和圣制春日幸望春宫应制",
        "author": "马怀素",
        "content": "綵仗琱舆俯碧浔，行春御气发皇心。\n摇风细柳萦驰道，映日轻花出禁林。\n遍野园亭开帟幕，连堤草树狎衣簪。\n谬参西掖霑尧酒，愿沐南熏解舜琴。",
        "dynasty": "唐",
        "collection_info": null
    },
    {
        "uuid": "314ec7a55634ff4eaf9fc634c6c16540",
        "title": "奉和人日讌大明宫恩赐綵缕人胜应制",
        "author": "马怀素",
        "content": "日宇千门平旦开，天容万象列昭回。\n三阳候节金为胜，百福迎祥玉作杯。\n就暖风光偏着柳，辞寒雪影半藏梅。\n何幸得参词赋职，自怜终乏马卿才。",
        "dynasty": "唐",
        "collection_info": null
    },
    {
        "uuid": "0031b72d9e713e75711b1edd60c8d00d",
        "title": "奉和幸安乐公主山庄应制",
        "author": "马怀素",
        "content": "主家台沼胜平阳，帝幸欢娱乐未央。\n掩映琱窗交极浦，参差绣户绕迴塘。\n泉声百处传歌曲，树影千重对舞行。\n圣酒一霑何以报，唯欣颂德奉时康。",
        "dynasty": "唐",
        "collection_info": null
    },
    {
        "uuid": "34c5c3940d6e0e945658bd165cd5ba8e",
        "title": "兴庆池侍宴应制",
        "author": "马怀素",
        "content": "积水逶迤绕直城，[含]虚皎镜有余清。\n图云曲榭连缇幕，映日中塘间綵旌。\n赏洽犹闻箫管沸，欢留更睹木兰轻。\n无劳海上寻仙客，即此蓬莱在帝京。",
        "dynasty": "唐",
        "collection_info": null
    },
    {
        "uuid": "2c372fb8326b78244b62e45e61a629d8",
        "title": "夜宴安乐公主宅",
        "author": "马怀素",
        "content": "凤楼䆗窱凌三袭，翠幌玲珑瞰九衢。\n复道中宵留宴衎，弥令上客想踟蹰。",
        "dynasty": "唐",
        "collection_info": null
    },
    {
        "uuid": "b5227d236488ca97ffb9d575951986d6",
        "title": "饯唐永昌",
        "author": "马怀素",
        "content": "闻君出宰洛阳隅，宾友称觞饯路衢。\n别后相思在何处？祗应关下望仙凫。",
        "dynasty": "唐",
        "collection_info": null
    },
    {
        "uuid": "100134d99be83381136ea80b74710ede",
        "title": "明冰篇",
        "author": "富嘉谟",
        "content": "北陆苍茫河海凝，南山阑干昼夜冰。\n素彩峨峨明月升，深山穷谷不自见。\n安知采斵备嘉荐，阴房涸冱掩寒扇。\n阳春二月朝始暾，春光潭沱度千门。\n明冰时出御至尊，彤庭赫赫九仪备。\n腰玉煌煌千官事，明冰毕赋周在位。\n忆昨沙漠寒风涨，昆崙长河冰始壮。\n漫汗崚嶒积亭障，噰噰鸣雁江上来。\n禁苑池台冰復开，摇青涵绿映楼台。\n豳歌七月王风始，凿冰藏用昭物轨，四时不忒千万祀。",
        "dynasty": "唐",
        "collection_info": null
    },
    {
        "uuid": "23f0b2c2e5d889b78182b967deb29732",
        "title": "长门怨",
        "author": "吴少微",
        "content": "月出映层城，孤圆上太清。\n君王眷爱歇，枕席凉风生。\n怨咽不能寝，踟蹰步前楹。\n空阶白露色，百草寒虫鸣。\n念昔金房裏，犹嫌玉座轻。\n如何娇所误，长夜泣恩情。",
        "dynasty": "唐",
        "collection_info": null
    },
    {
        "uuid": "5536af29cc814d0475414780fcc796a0",
        "title": "和崔侍御日用游开化寺阁",
        "author": "吴少微",
        "content": "左宪多才雄，故人尤鸷鹗。\n护赠单于使，休轺太原郭。\n馆次厌烦歊，清怀寻寂寞。\n西缘十里余，北上开化阁。\n初入云树间，冥蒙未昭廓。\n渐出栏榥外，万里秋景焯。\n岁晏风落山，天寒水归壑。\n览物颂幽景，三乘动玄钥。\n但敷利解言，永用忘昏着。",
        "dynasty": "唐",
        "collection_info": null
    },
    {
        "uuid": "829d7056241613ca7ea39eeeda0b9e89",
        "title": "哭富嘉谟",
        "author": "吴少微",
        "content": "吾友适不死，于戏社稷臣。\n直禄非造利，长怀大庇人。\n乃通承明籍，遘此敦牂春。\n药厉其可畏，皇穹故匪仁。\n畴昔与夫子，孰云异天伦。\n同病一相失，茫茫不重陈。\n子之文章在，其殆尼父新。\n鼓兴斡河岳，贞词毒鬼神。\n可悲不可朽，车輤没荒榛。\n圣主贤为宝，吁兹大国贫。",
        "dynasty": "唐",
        "collection_info": null
    },
    {
        "uuid": "119376cd711f81773de0db3ce91ac279",
        "title": "过汉故城",
        "author": "吴少微",
        "content": "大汉昔未定，强秦犹擅场。\n中原逐鹿罢，高祖郁龙骧。\n经始谋帝座，兹焉壮未央。\n规模窥栋宇，表裏浚城隍。\n羣后崇长乐，中朝增建章。\n句陈被兰锜，乐府奏芝房。\n翡翠明珠帐，鸳鸯白玉堂。\n清晨宝鼎食，闲夜郁金香。\n天马来东道，佳人倾北方。\n何其赫隆盛，自谓宝灵长。\n历数有时尽，哀平嗟不昌。\n冰坚成巨猾，火德遂颓纲。\n奥位匪虚校，贪天竟速亡。\n魂神吁社稷，豹虎鬬岩廊。\n金狄移灞岸，铜盘向洛阳。\n君王无处所，年代几荒凉。\n宫阙谁家域，蓁芜罥我裳。\n井田唯有草，海水变为桑。\n昔在高门内，于今岐路傍。\n余基不可识，古墓列成行。\n狐兔惊魍魉，鸱鸟吓獝狂。\n空城寒日晚，平野暮云黄。\n烈烈樊青棘，萧萧吹白杨。\n千秋幷万岁，空使咏歌伤。",
        "dynasty": "唐",
        "collection_info": null
    },
    {
        "uuid": "a1a72d2af3c46bdb513475fabde1cddd",
        "title": "古意",
        "author": "吴少微",
        "content": "洛阳芳树向春开，洛阳女儿平旦来。\n流车走马纷相催，折芳瑶华向曲台。\n曲台自有千万行，重花累叶间垂杨。\n北林朝日境明光，南国微风苏合香。\n可怜窈窕女，不作邯郸娼。\n妙舞轻迴拂长袖，高歌浩唱发清商。\n歌终舞罢欢无极，乐往悲来长叹息。\n阳春白日不少留，红荣碧树无颜色。\n碧树风花先春度，珠帘粉泽无人顾。\n如何年少忽迟暮，坐见明月与白露。\n明月白露夜已寒，香衣锦带空珊珊。\n今日阳春一妙曲，凤皇楼上与君弹。",
        "dynasty": "唐",
        "collection_info": null
    },
    {
        "uuid": "64cd9e75daae7f80b2874e0ff260e6ce",
        "title": "怨歌行",
        "author": "吴少微",
        "content": "城南有怨妇，含情傍芳丛。\n自谓二八时，歌舞入汉宫。\n皇恩数流眄，承幸玉堂中。\n绿柏黄花催夜酒，锦衣罗袂逐春风。\n建章西宫焕若神，燕赵美女三千人。\n君王厌德不忘新，况羣艳冶纷来陈。\n是时别君不再见，三十三春长信殿。\n长信重门昼掩关，清房晓帐幽且闲。\n绮窗虫网氛尘色，文轩莺对桃李颜。\n天王贵宫不贮老，浩然含泪今来还。\n自怜春色转晚暮，试逐佳游芳草路。\n小腰丽女夺人奇，金鞍少年曾不顾。\n归来谁为夫，请谢西家妇，莫辞先醉解罗襦。",
        "dynasty": "唐",
        "collection_info": null
    },
    {
        "uuid": "8df356de16078011e3fc64bf5fc09711",
        "title": "陇头水",
        "author": "员半千",
        "content": "路出金河道，山连玉塞门。\n旌旗云裏度，杨柳曲中喧。\n喋血多壮胆，裹革无怯魂。\n严霜敛曙色，大明辞朝暾。\n尘销营卒垒，沙静都尉垣。\n雾卷白山出，风吹黄叶翻。\n将军献凯入，万里绝河源。",
        "dynasty": "唐",
        "collection_info": null
    },
    {
        "uuid": "091fb33b32aff02543d1212a63471cf5",
        "title": "陇右途中遭非语",
        "author": "员半千",
        "content": "赵有两毛遂，鲁闻二曾参。\n慈母犹且惑，况在行路心。\n冠冕无丑士，贿赂成知己。\n名利我所无，清浊谁见理。\n敝服空逢春，缓带不着身。\n出游非怀璧，何忧乎忌人。\n正须自保爱，振衣出世尘。",
        "dynasty": "唐",
        "collection_info": null
    },
    {
        "uuid": "0a9b195e8591609ed50db6141dada11b",
        "title": "仪坤庙乐章",
        "author": "员半千",
        "content": "孝享云毕，维彻有章。\n云感玄羽，风悽素商。\n瞻望神座，祗恋匪遑。\n礼终乐阕，肃雍锵锵。",
        "dynasty": "唐",
        "collection_info": null
    },
    {
        "uuid": "cf1a998022beeb8ba277cc13ae5a7b74",
        "title": "蜀中言怀",
        "author": "王适",
        "content": "独坐年将暮，常怀志不通。\n有时须问影，无事却书空。\n弃置如天外，平生似梦中。\n蓬心犹是客，华髪欲成翁。\n迹滞魂逾窘，情乖路转穷。\n别离同夜月，愁思隔秋风。\n老少悲颜驷，盈虚悟翟公。\n时来不可问，何用求童蒙。",
        "dynasty": "唐",
        "collection_info": null
    },
    {
        "uuid": "7673fee69965a6e193016d5d0f7a13b9",
        "title": "古别离",
        "author": "王适",
        "content": "昔岁惊杨柳，高楼悲独守。\n今年芳树枝，孤栖怨别离。\n珠帘昼不捲，罗幔晓长垂。\n苦调琴先觉，愁容镜独知。\n频年雁度无消息，罢却鸳文何用织。\n夜还罗帐空有情，春着裙腰自无力。\n青轩桃李落纷纷，紫庭兰蕙日氛氲。\n已能顦顇今如此，更復含情一待君。",
        "dynasty": "唐",
        "collection_info": null
    },
    {
        "uuid": "73c8cb24eec729afdf05f2037db83ead",
        "title": "江上有怀",
        "author": "王适",
        "content": "湛湛江水见底清，荷花莲子傍江生。\n采莲将欲寄同心，秋风落花空復情。\n棹歌数曲如有待，正见明月度东海。\n海上云尽月苍苍，万里分辉满洛阳。\n洛阳闺阁夜何央，蛾眉婵娟断人肠。\n寂寥金屏空自掩，青荧银烛不生光。\n应怜水宿洞庭子，今夕迢遥天一方。",
        "dynasty": "唐",
        "collection_info": null
    },
    {
        "uuid": "332311700b9456ff1863c24cd5809d8a",
        "title": "江滨梅",
        "author": "王适",
        "content": "忽见寒梅树，开花汉水滨。\n不知春色早，疑是弄珠人。",
        "dynasty": "唐",
        "collection_info": null
    },
    {
        "uuid": "17b7879d4a8f78f16c3044cce1ae0ee1",
        "title": "临水亭",
        "author": "王适",
        "content": "高馆基曾山，微幂生花草。\n傍对野村树，下临车马道。\n清朗悟心术，幽遐备瞻讨。\n迴合峰隐云，联绵渚萦岛。\n气似沧洲胜，风为青春好。\n相及盛年时，无令叹衰老。",
        "dynasty": "唐",
        "collection_info": null
    },
    {
        "uuid": "91ef5dc9fafbaac60d0970b0daef6d85",
        "title": "长门怨",
        "author": "齐澣",
        "content": "茕茕孤思逼，寂寂长门夜。\n妾妬亦知非，君恩那不借。\n携琴就玉阶，调悲声未谐。\n将心託明月，流影入君怀。",
        "dynasty": "唐",
        "collection_info": null
    },
    {
        "uuid": "af8b6031d5170b0252a60d0ae4f8c737",
        "title": "仪坤庙乐章",
        "author": "刘知几",
        "content": "妙算申帷幄，神谋出庙廷。\n两阶文物备，七德武功成。\n校猎长杨苑，屯军细柳营。\n将军献凯入，歌舞溢重城。",
        "dynasty": "唐",
        "collection_info": null
    },
    {
        "uuid": "5c8935eee4959d41cf4b04a4d69bc9fc",
        "title": "仪坤庙乐章",
        "author": "郑善玉",
        "content": "酌郁既灌，取萧方爇。\n笾豆静器，簠簋芬飶。\n鱼腊荐美，牲牷表絜。\n是戢是将，载迎载列。",
        "dynasty": "唐",
        "collection_info": null
    },
    {
        "uuid": "d12526b81527d1c56e47728cfe584689",
        "title": "仪坤庙乐章",
        "author": "丘悦",
        "content": "孝哉我后，冲乎回圣。\n道映重华，德辉文命。\n慕深视箧，情殷抚镜。\n万国移命，兆人承庆。",
        "dynasty": "唐",
        "collection_info": null
    },
    {
        "uuid": "9cb1640f255a2db36b5089ab99a3b916",
        "title": "长安道",
        "author": "沈佺期",
        "content": "秦地平如掌，层城入云汉。\n楼阁九衢春，车马千门旦。\n绿槐开復合，红尘聚还散。\n日晚鬬鸡还，经过狭斜看。",
        "dynasty": "唐",
        "collection_info": null
    },
    {
        "uuid": "5fa9e5ea407b952842f2c7e2e717e54a",
        "title": "有所思",
        "author": "沈佺期",
        "content": "君子事行役，再空芳岁期。\n美人旷延伫，万里浮云思。\n园槿绽红艳，郊桑柔绿滋。\n坐看长夏晚，秋月照罗帏。",
        "dynasty": "唐",
        "collection_info": null
    },
    {
        "uuid": "c03e041b1df7765645cf28c5f92a7bcf",
        "title": "临高台",
        "author": "沈佺期",
        "content": "高台临广陌，车马纷相续。\n回首思旧乡，云山乱心曲。\n远望河流缓，周看原野绿。\n向夕林鸟还，忧来飞景促。",
        "dynasty": "唐",
        "collection_info": null
    },
    {
        "uuid": "b35f53c27fc77c011e3203686463a2ce",
        "title": "凤笙曲",
        "author": "沈佺期",
        "content": "忆昔王子晋，凤笙游云空。\n挥手弄白日，安能恋青宫。\n岂无婵娟子，结念罗帏中。\n怜寿不贵色，身世两无穷。",
        "dynasty": "唐",
        "collection_info": null
    },
    {
        "uuid": "72ff082540ab524935c2e0bba8456869",
        "title": "拟古别离",
        "author": "沈佺期",
        "content": "白水东悠悠，中有西行舟。\n舟行有返棹，水去无还流。\n奈何生别者，戚戚怀远游。\n远游谁当惜，所悲会难收。\n自君阒芳躧，青阳四五遒。\n皓月掩兰室，光风虚蕙楼。\n相思无明晦，长叹累冬秋。\n离居久迟暮，高驾何淹留。",
        "dynasty": "唐",
        "collection_info": null
    },
    {
        "uuid": "d649c3b2094cd50efb6df1aa0ea5464b",
        "title": "辛丑岁十月上幸长安时扈从出西岳作",
        "author": "沈佺期",
        "content": "西镇何穹崇，壮哉信灵造。\n诸岭皆峻秀，中峯特美好。\n傍见巨掌存，势如石东倒。\n颇闻首阳去，开坼此河道。\n磅礴压洪源，巍峨壮清昊。\n云泉纷乱瀑，天磴屹横抱。\n子先呼其巅，宫女世不老。\n下有府君庙，历载传洒扫。\n皇明应天游，十月戒丰镐。\n微未忝闲从，兼得事苹藻。\n宿心爱兹山，意欲拾灵草。\n阴壑已永閟，云窦绝探讨。\n芳月期来过，迴策思方浩。",
        "dynasty": "唐",
        "collection_info": null
    },
    {
        "uuid": "dfedd62642507af45e64e34ab125858b",
        "title": "和杜麟台元志春情",
        "author": "沈佺期",
        "content": "嘉树满中园，氛氲罗秀色。\n不见仙山云，倚琴空太息。\n沈思若在梦，缄怨似无忆。\n青春坐南移，白日忽西匿。\n蛾眉返清镜，闺中不相识。",
        "dynasty": "唐",
        "collection_info": null
    },
    {
        "uuid": "01395e99b892c15d18920e6026058720",
        "title": "别侍御严凝",
        "author": "沈佺期",
        "content": "七泽云梦林，三湘洞庭水。\n自古传剽俗，有时逋恶子。\n令君出使车，行迈方靡靡。\n静言芟枳棘，慎勿伤兰芷。",
        "dynasty": "唐",
        "collection_info": null
    },
    {
        "uuid": "b04276a59ce48a10f0d4788d52256748",
        "title": "送乔随州侃",
        "author": "沈佺期",
        "content": "结交三十载，同游一万里。\n情为契阔生，心由别离死。\n拜恩前后人，从宦差池起。\n今尔归汉东，明珠报知己。",
        "dynasty": "唐",
        "collection_info": null
    },
    {
        "uuid": "1bb5ccc04bf1ddf442d8792229f8a788",
        "title": "送友人任括州",
        "author": "沈佺期",
        "content": "青春浩无际，白日乃迟迟。\n胡为赏心客，叹迈此芳时。\n瓯粤迫兹守，京阙从此辞。\n茫茫理云帆，草草念行期。\n纷吾结远佩，帐饯出河湄。\n太息东流水，盈觞难再持。",
        "dynasty": "唐",
        "collection_info": null
    },
    {
        "uuid": "ba3a5127791525464d03b1cf0a985b18",
        "title": "饯远",
        "author": "沈佺期",
        "content": "任子徇遐禄，结友开旧襟。\n撰酌辍行叹，指途勤远心。\n秋皛澄回壑，霁色肃明林。\n暧然青轩暮，浩思非所任。",
        "dynasty": "唐",
        "collection_info": null
    },
    {
        "uuid": "9ee37943c0d7ce02d33754885a0521d3",
        "title": "同工部李侍郎适访司马子微",
        "author": "沈佺期",
        "content": "紫微降天仙，丹地投云藻。\n上言华顶事，中问长生道。\n华顶居最高，大壑朝阳早。\n长生术何妙，童颜后天老。\n清晨朝凤京，静夜思鸿宝。\n凭崖饮蕙气，过涧摘灵草。\n人非冢已荒，海变田应燥。\n昔尝游此郡，三霜弄溟岛。\n绪言霞上开，机事尘外扫。\n顷来迫世务，清旷未云保。\n崎岖待漏恩，怵惕司言造。\n轩皇重斋拜，汉武爱祈祷。\n顺风怀崆峒，承露在丰镐。\n泠然魏轻驭，復得散幽抱。\n柱下留伯阳，储闱登四皓。",
        "dynasty": "唐",
        "collection_info": null
    },
    {
        "uuid": "4fba06cd0652efbd316aa8c65a3c4718",
        "title": "自昌乐郡泝流至白石岭下行入郴州",
        "author": "沈佺期",
        "content": "兹山界夷夏，天险横寥廓。\n太史漏登探，文命限开凿。\n北流自南泻，羣峰回众壑。\n驰波如电腾，激石似雷落。\n崖留盘古树，涧蓄神农药。\n乳窦何淋漓，苔藓更彩错。\n娟娟潭裏虹，渺渺滩边鹤。\n岁杪应流火，天高云物薄。\n金风吹绿梢，玉露洗红箨。\n泝舟始兴廨，登践桂阳郭。\n匍匐缘修坂，穹窿曳长䋏。\n碍林阻往来，遇堰每前却。\n救艰不遑饭，毕昏无暇泊。\n濯溪宁足惧，磴道谁云恶。\n我行山水间，湍险皆不若。\n安能独见闻，书此贻京洛。",
        "dynasty": "唐",
        "collection_info": null
    },
    {
        "uuid": "042b36975e5aa953e115ab65ffe25d59",
        "title": "过蜀龙门",
        "author": "沈佺期",
        "content": "龙门非禹凿，诡怪乃天功。\n西南出巴峡，不与众山同。\n长窦亘五里，宛转復嵌空。\n伏湍喣潜石，瀑水生轮风。\n流水无昼夜，喷薄龙门中。\n潭河势不测，藻葩垂彩虹。\n我行当季月，烟景共舂融。\n江关勤亦甚，巘崿意难穷。\n势将息机事，炼药此山东。",
        "dynasty": "唐",
        "collection_info": null
    },
    {
        "uuid": "b6487ae5875ff0fd6334f61d5682286b",
        "title": "入衞作",
        "author": "沈佺期",
        "content": "淇上风日好，纷纷沿岸多。\n绿芳幸未歇，泛滥此明波。\n采蘩忆幽吹，理棹想荆歌。\n郁然怀君子，浩旷将如何。",
        "dynasty": "唐",
        "collection_info": null
    },
    {
        "uuid": "bae63e2de6083d01ac5fc4f9cc859dc6",
        "title": "蝴蝶二首 一",
        "author": "徐夤",
        "content": "缥缈青虫脱壳微，不堪烟重雨霏霏。\n一枝秾艳留教住，几处春风借与飞。\n防患每忧鸡雀口，怜香偏遶绮罗衣。\n无情岂解关魂梦，莫信庄周说是非。",
        "dynasty": "唐",
        "collection_info": null
    },
    {
        "uuid": "ef4bbff9d07e57f7ea6fbac1aaefbd93",
        "title": "蝴蝶二首 二",
        "author": "徐夤",
        "content": "拂绿穿红丽日长，一生心事住春光。\n最嫌神女来行雨，爱伴西施去采香。\n风定只应攒蘂粉，夜寒长是宿花房。\n鸣蝉性分殊迂阔，空解三秋噪夕阳。",
        "dynasty": "唐",
        "collection_info": null
    },
    {
        "uuid": "0e066ee5fd9e619955f6d101c33e445d",
        "title": "郡侯坐上观琉璃瓶中游鱼",
        "author": "徐夤",
        "content": "宝器一泓银汉水，锦鳞纔动即先知。\n似涵明月波宁隔，欲上轻冰律未移。\n薄雾罩来分咫尺，碧绡笼处较毫釐。\n文翁未得沈香饵，拟置金盘召左慈。",
        "dynasty": "唐",
        "collection_info": null
    },
    {
        "uuid": "a25754bc9aa2275f54e381c29c66dfd4",
        "title": "翦刀",
        "author": "徐夤",
        "content": "宝持多用绣为囊，双日交加两鬓霜。\n金匣掠平花翡翠，绿窗裁破锦鸳鸯。\n初栽连理枝犹短，误绾同心带不长。\n欲制缊袍先把看，质非纨绮愧铦铓。",
        "dynasty": "唐",
        "collection_info": null
    },
    {
        "uuid": "19cbb24e053a61cd50ee60d3aeaa9561",
        "title": "纸被",
        "author": "徐夤",
        "content": "文采鸳鸯罢合欢，细柔轻缀好鱼笺。\n一床明月盖归梦，数尺白云笼冷眠。\n披对劲风温胜酒，拥听寒风暖于绵。\n赤眉豪客见皆笑，却问儒生直几钱。",
        "dynasty": "唐",
        "collection_info": null
    },
    {
        "uuid": "3b5e1d3af39f9a950df0846a944ea11d",
        "title": "纸帐",
        "author": "徐夤",
        "content": "几笑文园四壁空，避寒深入剡藤中。\n误悬谢守澄江练，自宿嫦娥白兔宫。\n几迭玉山开洞壑，半岩春雾结房栊。\n针罗截锦饶君侈，争及蒙茸暖避风。",
        "dynasty": "唐",
        "collection_info": null
    },
    {
        "uuid": "93656d95845e867ee07d29e480317f9b",
        "title": "贡余秘色茶盏",
        "author": "徐夤",
        "content": "捩翠融青瑞色新，陶成先得贡吾君。\n功剜明月染春水，轻旋薄冰盛绿云。\n古镜破苔当席上，嫩荷涵露别江濆。\n中山竹叶醅初发，多病那堪中十分。",
        "dynasty": "唐",
        "collection_info": null
    },
    {
        "uuid": "7619b0b03f187fa1709e3bcb3a40e978",
        "title": "笋鞭",
        "author": "徐夤",
        "content": "筇竹岩边剔翠苔，锦江波冷洗琼瑰。\n纍纍节转苍龙骨，寸寸珠联巨蚌胎。\n须向广场驱驵骏，莫从闲处挞驽骀。\n宁同晋帝环营日，抛赚中途后骑来。",
        "dynasty": "唐",
        "collection_info": null
    },
    {
        "uuid": "0f71a1ff0c37bc1bce52850dd39a8817",
        "title": "咏帘",
        "author": "徐夤",
        "content": "素节轻盈珠影匀，何人巧思间成文。\n闲垂别殿风应度，半掩行宫麝欲熏。\n绣户远笼寒焰重，玉楼高挂曙光分。\n无情几恨黄昏月，纔到如钩便堕云。",
        "dynasty": "唐",
        "collection_info": null
    },
    {
        "uuid": "b7b9ee8658f58458afc77e607ff6c08a",
        "title": "咏灯",
        "author": "徐夤",
        "content": "分影由来恨不同，绿窗孤馆两何穷。\n荧煌短焰长疑暗，零落残花旋委空。\n几处隔帘愁夜雨，谁家当户怯秋风。\n莫言明灭无多事，曾比人生一世中。",
        "dynasty": "唐",
        "collection_info": null
    },
    {
        "uuid": "40410ca759fda0ec56127e82a11164df",
        "title": "咏扇",
        "author": "徐夤",
        "content": "为发凉飙满玉堂，每亲襟袖便难忘。\n霜浓雪暗知何在，道契时来忽自扬。\n曾伴一樽临小槛，几遮残日过回廊。\n汉宫如有秋风起，谁信班姬泪数行。",
        "dynasty": "唐",
        "collection_info": null
    },
    {
        "uuid": "194052348c35bd38341f0f9a0d2cf687",
        "title": "咏笔二首 一",
        "author": "徐夤",
        "content": "秦代将军欲建功，截龙搜兔助英雄。\n用多谁念毛皆拔，抛却更嫌心不中。\n史氏只应归道直，江淹何独偶灵通。\n班超握管不成事，投掷翻从万里戎。",
        "dynasty": "唐",
        "collection_info": null
    },
    {
        "uuid": "33565d621f00c68d692a0e752953fb98",
        "title": "咏笔二首 二",
        "author": "徐夤",
        "content": "君子三归擅一名，秋毫虽细握非轻。\n军书羽檄教谁录，帝命王言待我成。\n势健岂饶淝水阵，锋铦还学历山耕。\n毛干时有何人润，尽把烧焚恨始平。",
        "dynasty": "唐",
        "collection_info": null
    },
    {
        "uuid": "111f8945fd2c271d44353b02068845b2",
        "title": "咏钱",
        "author": "徐夤",
        "content": "多蓄多藏岂足论，有谁还议济王孙。\n能于祸处翻为福，解向讐家买得恩。\n几怪邓通难免饿，须知夷甫不曾言。\n朝争暮竞归何处，尽入权门与倖门。",
        "dynasty": "唐",
        "collection_info": null
    },
    {
        "uuid": "3ffae110fd1c88ee53478ec35d425a85",
        "title": "尚书筵中咏红手帕",
        "author": "徐夤",
        "content": "鹤绫三尺晓霞浓，送与东家二八容。\n罗带绣裙轻好繫，藕丝红缕细初缝。\n别来拭泪遮桃脸，行去包香坠粉胸。\n无事把将缠皓腕，为君池上折芙蓉。",
        "dynasty": "唐",
        "collection_info": null
    },
    {
        "uuid": "19c24b3964068b8fa6f9404bcc04e89c",
        "title": "尚书新造花笺",
        "author": "徐夤",
        "content": "浓染红桃二月花，只宜神笔纵龙蛇。\n浅澄秋水看云母，碎擘轻苔间粉霞。\n写赋好追陈后宠，题诗堪送窦滔家。\n使君即入金銮殿，夜直无非草白麻。",
        "dynasty": "唐",
        "collection_info": null
    },
    {
        "uuid": "ed262c6f4de4aa32c0c1a88fbd04d551",
        "title": "钓车",
        "author": "徐夤",
        "content": "荻湾渔客巧妆成，硾铸银星一点轻。\n抛过碧江鸂[鶒]岸，轧残金井辘轳声。\n轴磨骍角冰光滑，轮卷春丝水面平。\n把向严滩寻辙迹，渔台基在辗难倾。",
        "dynasty": "唐",
        "collection_info": null
    },
    {
        "uuid": "e93b9b3103d21ae4a0afb5abeab55e56",
        "title": "柳",
        "author": "徐夤",
        "content": "漠漠金条引线微，年年先翠报春归。\n解笼飞霭延芳景，不逐乱花飘夕晖。\n啼鸟噪蝉堪怅望，舞烟摇水自因依。\n五株名显陶家后，见说辞荣种者稀。",
        "dynasty": "唐",
        "collection_info": null
    },
    {
        "uuid": "ae8df6136180a182a5215f5fd0ab71de",
        "title": "愁",
        "author": "徐夤",
        "content": "夜长偏觉漏声迟，往往随歌惨翠眉。\n黄叶落催砧杵日，子规啼破梦魂时。\n明妃去泣千行泪，蔡琰归梳两鬓丝。\n四皓入山招不得，无家归客最堪欺。",
        "dynasty": "唐",
        "collection_info": null
    },
    {
        "uuid": "c1eacb5e89c5fb7c5c7b4590c2728182",
        "title": "草",
        "author": "徐夤",
        "content": "废苑荒阶伴绿苔，恩疎长信恨难开。\n姑苏麋鹿食思食，楚泽王孙来不来。\n色嫩似将蓝汁染，叶齐如把翦刀裁。\n燕昭没后多卿士，千载流芳郭隗台。",
        "dynasty": "唐",
        "collection_info": null
    },
    {
        "uuid": "7ae7fbedd7010ad02eaf6b3188d78c8d",
        "title": "萤",
        "author": "徐夤",
        "content": "月坠西楼夜影空，透帘穿幕达房栊。\n流光堪在珠玑列，为火不生榆柳中。\n一一照通黄卷字，轻轻化出绿芜丛。\n欲知应候何时节，六月初迎大暑风。",
        "dynasty": "唐",
        "collection_info": null
    },
    {
        "uuid": "f6ff64f3c20b727057a7560895dcb8ac",
        "title": "水",
        "author": "徐夤",
        "content": "火性何如水性柔，西来东出几时休。\n莫言通海能通汉，虽解浮舟也覆舟。\n湘浦暮沈尧女怨，汾河秋泛汉皇愁。\n洪波激湍归何处，二月桃花满眼流。",
        "dynasty": "唐",
        "collection_info": null
    },
    {
        "uuid": "4fd7e3c867d4503d92a9b01c52c69ae6",
        "title": "苔",
        "author": "徐夤",
        "content": "印留麋鹿野禽踪，岩壁渔矶几处逢。\n金谷晓凝花影重，章华春映柳阴浓。\n石桥羽客遗前迹，陈阁才人没旧容。\n归去扫除阶砌下，藓痕残绿一重重。",
        "dynasty": "唐",
        "collection_info": null
    },
    {
        "uuid": "6f0f00a2dcde27753df75ebe136b1e4b",
        "title": "晓",
        "author": "徐夤",
        "content": "水尽铜龙滴渐微，景阳钟动梦魂飞。\n潼关鸡唱促归骑，金殿烛残求御衣。\n窗下寒机犹自织，梁间栖燕欲双飞。\n羲和晴耸扶桑辔，借与寰瀛看早晖。",
        "dynasty": "唐",
        "collection_info": null
    },
    {
        "uuid": "4d7f226b7a0c24676d4fe160d7da6279",
        "title": "别",
        "author": "徐夤",
        "content": "酒尽歌终问后期，泛萍浮梗不胜悲。\n东门匹马夜归处，南浦片帆飞去时。\n赋罢江淹吟更苦，诗成苏武思何迟。\n可怜范陆分襟后，空折梅花寄所思。",
        "dynasty": "唐",
        "collection_info": null
    },
    {
        "uuid": "c88222d999e835ff0e56f24227442249",
        "title": "夜",
        "author": "徐夤",
        "content": "日坠虞渊烛影开，沈沈烟雾压浮埃。\n剡川雪满子猷去，汉殿月生王母来。\n檐挂蛛丝应渐织，风吹萤火不成灰。\n愁人莫道何时旦，自有钟鸣漏滴催。",
        "dynasty": "唐",
        "collection_info": null
    },
    {
        "uuid": "520723cec288262b35963ff437b43885",
        "title": "雨",
        "author": "徐夤",
        "content": "引电随龙密又轻，酒桮闲噀得嘉名。\n千山草木如云暗，陆地波澜接海平。\n洒竹几添春睡重，滴檐偏遣夜愁生。\n阴妖冷孽成何怪，敢蔽高天日月明。",
        "dynasty": "唐",
        "collection_info": null
    },
    {
        "uuid": "9921a66634fdfd499f0788f70b91ba76",
        "title": "萍",
        "author": "徐夤",
        "content": "为实随流瑞色新，泛风萦草护游鳞。\n密行碧水澄涵月，涩滞轻桡去采苹。\n比物何名腰下剑，无根堪并镜中身。\n平湖春渚知何限，拨破闲投独茧纶。",
        "dynasty": "唐",
        "collection_info": null
    },
    {
        "uuid": "72378eead18340e989cf608c1b1764f0",
        "title": "恨",
        "author": "徐夤",
        "content": "事与时违不自由，如烧如刺寸心头。\n乌江项籍忍归去，雁塞李陵长繫留。\n燕国飞霜将破夏，汉宫纨扇岂禁秋。\n须知入骨难销处，莫比人间取次愁。",
        "dynasty": "唐",
        "collection_info": null
    },
    {
        "uuid": "b7bd6e46e38487298ce8427be7f7c10b",
        "title": "鸿",
        "author": "徐夤",
        "content": "行如兄弟影连空，春去秋来燕不同。\n紫塞别当秋露白，碧山飞入暮霞红。\n宣王德美周诗内，苏武书传汉苑中。\n况解衔芦避弓箭，一声归唳楚天风。",
        "dynasty": "唐",
        "collection_info": null
    },
    {
        "uuid": "e750a78f7e81272e59070b3815a52bee",
        "title": "鹤",
        "author": "徐夤",
        "content": "阆苑瑶台岁月长，一归华表好增伤。\n新声乍警初零露，折羽闲飞几片霜。\n要伴神仙归碧落，岂随龟雁住方塘。\n三山顶上无人处，琼树堪巢不死乡。",
        "dynasty": "唐",
        "collection_info": null
    },
    {
        "uuid": "89e05d3ffbb71d2252c4356430bbfbcb",
        "title": "鹊",
        "author": "徐夤",
        "content": "神化难源瑞即开，雕陵毛羽出尘埃。\n香闺报喜行人至，碧汉填河织女回。\n明月解随乌绕树，青铜宁愧雀为台。\n琼枝翠叶庭前植，从待翩翩去又来。",
        "dynasty": "唐",
        "collection_info": null
    },
    {
        "uuid": "d4835c7f5303b9b8d9e7834e2ed4b06b",
        "title": "霜",
        "author": "徐夤",
        "content": "应节谁穷造化端，菊黄豺祭问应难。\n红窗透出鸳衾冷，白草飞时雁塞寒。\n露结芝兰琼屑厚，日干葵藿粉痕残。\n世间无比催摇落，松竹何人肯更看。",
        "dynasty": "唐",
        "collection_info": null
    },
    {
        "uuid": "24aa31b179d3662ec1a043a31af11e5d",
        "title": "风",
        "author": "徐夤",
        "content": "城上寒来思莫穷，土囊萍末两难同。\n飘成远浪江湖际，吹起暮尘京洛中。\n飞雪萧条残腊节，落花狼藉古行宫。\n春能和煦秋摇落，生杀还同造化功。",
        "dynasty": "唐",
        "collection_info": null
    },
    {
        "uuid": "6330bb260fa235b1e3596261a58fcc81",
        "title": "帆",
        "author": "徐夤",
        "content": "岂劳孤棹送行舟，轻过天涯势未休。\n断岸晓看残月挂，远湾寒背夕阳收。\n川平直可追飞箭，风健还能泝急流。\n幸遇济川恩不浅，北溟东海更何愁。",
        "dynasty": "唐",
        "collection_info": null
    },
    {
        "uuid": "69bbfb384a01f7f69645721d44abaf60",
        "title": "梦",
        "author": "徐夤",
        "content": "月落灯前闭北堂，神魂交入杳冥乡。\n文通毫管醒来异，武帝蘅芜觉后香。\n傅说已徴贤可辅，周公不见恨何长。\n生松十八年方应，通塞人间岂合忙。",
        "dynasty": "唐",
        "collection_info": null
    },
    {
        "uuid": "3187cf4cd5567c07d6c449b6ec511071",
        "title": "东",
        "author": "徐夤",
        "content": "紫气天元出故关，大明先照九垓间。\n鰲山海上秦娥去，鲈鲙江边齐掾还。\n青帝郊垧平似砥，主人阶级峻如山。\n蟠桃树在烟涛水，解冻风高未得攀。",
        "dynasty": "唐",
        "collection_info": null
    },
    {
        "uuid": "34b7ea01c6bcfc1699a4ad4bdfcc8590",
        "title": "西",
        "author": "徐夤",
        "content": "密云郊外已回秋，日下崦嵫景懒收。\n秦帝城高坚似铁，李斯书上曲如钩。\n宁惟东岳凌天秀，更有长庚瞰曙流。\n见说山傍偏出将，犬戎降尽復何愁。",
        "dynasty": "唐",
        "collection_info": null
    },
    {
        "uuid": "865f7cffa9598282661750a5ecc5488b",
        "title": "南",
        "author": "徐夤",
        "content": "罩罩嘉鱼忆此方，送君前浦恨难量。\n火山远照苍梧郡，铜柱高标碧海乡。\n陆贾几时来越岛，三闾何日濯沧浪。\n钟仪冠带归心阻，蝴蝶飞园万草芳。",
        "dynasty": "唐",
        "collection_info": null
    },
    {
        "uuid": "f9c1a0a6d518a7d9893b446a85c5cdf0",
        "title": "北",
        "author": "徐夤",
        "content": "雪满湖天日影微，李君降虏失良时。\n穷溟驾浪鵾鹏化，极海寄书鸿雁迟。\n□□□来犹未启，残兵奔去杳难追。\n可怜燕谷花[开]晚，邹律如何为一吹。",
        "dynasty": "唐",
        "collection_info": null
    },
    {
        "uuid": "b9187db1ef85efc69e65e07f3edc78d6",
        "title": "云",
        "author": "徐夤",
        "content": "漠漠沈沈向夕晖，苍梧巫峡两相依。\n天心白日休空蔽，海上故山应自归。\n似盖好临千乘载，如罗堪翦六铢衣。\n为霖须救苍生旱，莫向西郊作雨稀。",
        "dynasty": "唐",
        "collection_info": null
    },
    {
        "uuid": "b23e060a13642940a1cd5f16ac4fba8d",
        "title": "燕",
        "author": "徐夤",
        "content": "从待衔泥溅客衣，百禽灵性比他稀。\n何嫌何恨秋须去，无约无期春自归。\n鵰鹗不容应不怪，栋梁相庇愿相依。\n吴王宫女娇相袭，合整双毛预奋飞。",
        "dynasty": "唐",
        "collection_info": null
    },
    {
        "uuid": "e402baa242feee51c3ea5bf9eef16796",
        "title": "蝉",
        "author": "徐夤",
        "content": "寒鸣宁与众虫同，翼鬓緌冠岂道穷。\n壳蜕已从今日化，声愁何似去年中。\n朝催篱菊花开露，暮促庭槐叶坠风。\n从此最能惊赋客，计居何处转飞蓬。",
        "dynasty": "唐",
        "collection_info": null
    },
    {
        "uuid": "b9f5467a85b3246e0294c61c93bf1eb3",
        "title": "露",
        "author": "徐夤",
        "content": "鹤鸣先警雁来天，洗竹沾花处处鲜。\n散綵几当蝉饮际，凝光宜对蚌胎前。\n朝垂苑草烟犹重，夜滴宫槐月正圆。\n怵惕与霜同降日，苹蘩思荐独凄然。",
        "dynasty": "唐",
        "collection_info": null
    },
    {
        "uuid": "3c606e9d0ebe14106aa8b42e56cc275c",
        "title": "霞",
        "author": "徐夤",
        "content": "天际何人濯锦归，偏宜残照与晨晖。\n流为洞府千年酒，化作灵山几袭衣。\n野烧燄连殊赫奕，愁云阴隔乍依稀。\n劳生愿学长生术，飡尽红桃上汉飞。",
        "dynasty": "唐",
        "collection_info": null
    },
    {
        "uuid": "2734fe9e12c276abc708bbad9138e017",
        "title": "蒲",
        "author": "徐夤",
        "content": "濯秀盘根在碧流，紫茵含露向晴抽。\n编为细履随君步，织作轻帆送客愁。\n疎叶稍为投饵钓，密丛还碍采莲舟。\n鸳鸯鸂鶒多情甚，日日双双遶傍游。",
        "dynasty": "唐",
        "collection_info": null
    },
    {
        "uuid": "c9e6a17f2524846b1f81bb86b615b3f2",
        "title": "泉",
        "author": "徐夤",
        "content": "非凿非疏出洞门，源深流崄合还分。\n高成瀑布漱逋客，清入御沟朝圣君。\n迸滴几山穿破石，迅飞层峤喷开云。\n旧斋一带连松竹，明月窗前枕上闻。",
        "dynasty": "唐",
        "collection_info": null
    },
    {
        "uuid": "196c3b3c9b7056d72b572203291d35c0",
        "title": "烟",
        "author": "徐夤",
        "content": "燎野焚林见所从，惹空横水展形容。\n能滋甘雨随车润，不并行云逐梦踪。\n晴鸟迴笼嘉树薄，春亭娇幕好花浓。\n有时片片风吹去，海碧山清过几重。",
        "dynasty": "唐",
        "collection_info": null
    },
    {
        "uuid": "afcec6dda88a580a96dab2cfdad0cfcc",
        "title": "闲",
        "author": "徐夤",
        "content": "不管人间是与非，白云流水自相依。\n一瓢挂树傲时代，五柳种门吟落晖。\n江上翠娥遗佩去，岸边红袖采莲归。\n客星辞得汉光武，却坐东江旧藓矶。",
        "dynasty": "唐",
        "collection_info": null
    },
    {
        "uuid": "f2ee28af7a472a631154effbfafbf246",
        "title": "忙",
        "author": "徐夤",
        "content": "双竞龙舟疾似风，一星毬子两明同。\n平吴破蜀三除裏，灭楚图秦百战中。\n春近杜鹃啼不断，寒催归雁去何穷。\n兵还失路旌旗乱，惊起红尘似转蓬。",
        "dynasty": "唐",
        "collection_info": null
    },
    {
        "uuid": "aba9185526f1c0e109d4df86df93669f",
        "title": "泪",
        "author": "徐夤",
        "content": "发事牵情不自繇，偶然惆怅即难收。\n已闻抱玉沾衣湿，见说迷途满目流。\n滴尽绮筵红烛暗，坠残妆阁晓花羞。\n世间何处偏留得，万点分明湘水头。",
        "dynasty": "唐",
        "collection_info": null
    },
    {
        "uuid": "edcd8764698c3c1f68bd38a69447731d",
        "title": "月",
        "author": "徐夤",
        "content": "碧落谁分造化权，结霜凝雪作婵娟。\n寒蝉若不开三穴，狡兔何从上九天。\n莫见团圆明处远，须看湾曲鉴时偏。\n郄诜树老尧蓂换，惆怅今年似去年。",
        "dynasty": "唐",
        "collection_info": null
    },
    {
        "uuid": "1d079997be3da504804a17463550f7e6",
        "title": "依御史温飞卿华清宫二十二韵",
        "author": "徐夤",
        "content": "地灵蒸水暖，天气待宸游。\n岳拱莲花秀，峯高玉蘂秋。\n朝元雕翠阁，乞巧绣琼楼。\n碧海供骊岭，黄金络马头。\n五王更入帐，七贵迭封侯。\n夕雨鸣鸳瓦，朝阳晔柘裘。\n伊皋争负鼎，舜禹让垂旒。\n堕珥闲应拾，遗钗醉不收。\n飞烟笼剑戟，残月照旌斿。\n履朔求衣早，临阳解佩羞。\n宫词裁锦段，御笔落银钩。\n帝里新丰县，长安旧雍州。\n雪衣传贝叶，蝉鬓插山榴。\n对景瞻瑶兔，昇天驾綵虬。\n丹书陈北虏，玄甲擐犀牛。\n圣诰多屯否，生灵少怨尤。\n穹旻当有辅，帷幄岂无筹。\n凤态伤红艳，鸾舆缓紫骝。\n树名端正在，人欲梦魂休。\n谶语山旁鬼，尘销陇畔丘。\n重来芳草恨，往事落花愁。\n五十年鸿业，东凭渭水流。",
        "dynasty": "唐",
        "collection_info": null
    },
    {
        "uuid": "39cef541747b77586d14c9fc9d584402",
        "title": "尚书命题瓦砚",
        "author": "徐夤",
        "content": "远向端溪得，皆因郢匠成。\n凿山青霭断，琢石紫花轻。\n散墨松香起，濡毫藻句清。\n入台知价重，着匣恐尘生。\n守黑还全器，临池早着名。\n春闱携就处，军幕载将行。\n不独雄文阵，兼能助笔耕。\n莫嫌涓滴润，深染古今情。\n洗处无瑕玷，添时识满盈。\n兰亭如见用，敲戛有金声。",
        "dynasty": "唐",
        "collection_info": null
    },
    {
        "uuid": "a8c8714878944d4ef2b9b80c12f3c4c6",
        "title": "东风解冻省试",
        "author": "徐夤",
        "content": "暖气飘苹末，冻痕销水中。\n扇冰初觉泮，吹海旋成空。\n入律三春照，朝宗万里通。\n岸分天影阔，色照日光融。\n波起轻摇绿，鳞游乍跃红。\n殷勤排弱羽，飞翥趂和风。",
        "dynasty": "唐",
        "collection_info": null
    },
    {
        "uuid": "7bb9e6560a5f448ad6312aa16bf18499",
        "title": "和仆射二十四丈牡丹八韵",
        "author": "徐夤",
        "content": "帝王城裏看，无故亦无新。\n忍摘都缘借，移栽未有因。\n光阴嫌太促，开落一何频。\n羞杀登墻女，饶将解佩人。\n蘂堪灵凤啄，香许白龙亲。\n素练笼霞晓，红妆带脸春。\n莫辞终夕醉，易老少年身。\n买取归天上，宁教逐世尘。",
        "dynasty": "唐",
        "collection_info": null
    },
    {
        "uuid": "24315cae893ff78dad9bf876c1a31fb1",
        "title": "钓丝竹",
        "author": "徐夤",
        "content": "藋藋拂清流，堪维舴艋舟。\n野虫悬作饵，溪月曲为钩。\n雨润摇阶长，风吹绕指柔。\n若将诸树比，还使绿杨羞。\n蚕妇非尧女，渔人是子猷。\n湖边旧栽处，长映读书楼。",
        "dynasty": "唐",
        "collection_info": null
    },
    {
        "uuid": "3503190672f19f98938484c61663600b",
        "title": "尚书会仙亭咏蔷薇夤坐中联四韵晚归补缉所联因成一篇",
        "author": "徐夤",
        "content": "结绿根株翡翠茎，句芒中夜刺猩猩。\n景阳妆赴严钟出，楚峡神教暮雨晴。\n踯躅岂能同日语，玫瑰方可一时呈。\n风吹嫩带香苞展，露洒啼思泪点轻。\n阿母蘂宫期索去，昭君榆塞阙赍行。\n藂高恐碍含泥燕，架隐宜栖报曙莺。\n鬬日只忧烧密叶，映阶疑欲让双旌。\n含烟散缬佳人惜，落地遗钿少妓争。\n丹渥不因输绣段，钱圆谁把买花声。\n海棠若要分流品，秋菊春兰两恰平。",
        "dynasty": "唐",
        "collection_info": null
    },
    {
        "uuid": "ea071a3f442833c56f5e1b410e3e0e04",
        "title": "和尚书咏泉山瀑布十二韵",
        "author": "徐夤",
        "content": "名齐火浣溢山椒，谁把惊虹挂一条。\n天外倚来秋水刃，海心飞上白龙绡。\n民田凿断云根引，僧圃穿通竹影浇。\n喷石似烟轻漠漠，溅崖如雨冷潇潇。\n水中蚕绪缠苍壁，日裏虹精挂绛霄。\n寒漱绿阴仙桂老，碎流红艳野桃夭。\n千寻练写长年在，六出花开夏日消。\n急恐划分青嶂骨，久应䙀裂翠微腰。\n濯缨便可讥渔父，洗耳还宜傲帝尧。\n林际猨猱偏得饭，岸边乌鹊拟为桥。\n赤城未到诗先寄，庐阜曾游梦已遥。\n数夜积霖声更远，郡楼欹枕听良宵。",
        "dynasty": "唐",
        "collection_info": null
    },
    {
        "uuid": "b733f6789df532f6818e52bde0890e1b",
        "title": "自咏十韵",
        "author": "徐夤",
        "content": "只合沧洲钓与耕，忽依萤烛愧功成。\n未游宦路叨卑宦，纔到名场得大名。\n梁苑二年陪众客，温陵十载佐双旌。\n钱财尽是侯王惠，骨肉偕承里巷荣。\n拙赋偏闻镌印卖，恶诗亲见画图呈多栽桃李期春色，阔凿池塘许月明。\n寒益轻裯饶美寝，出乘车马免徒行。\n麤支菽粟防饥歉，薄有桮盘备送迎。\n僧俗共邻栖隐乐，妻孥同爱水云清。\n如今便死还甘分，莫更嫌他白髮生。",
        "dynasty": "唐",
        "collection_info": null
    },
    {
        "uuid": "fc245f98197ed34b3cf0e371e055053a",
        "title": "镜中览怀",
        "author": "徐夤",
        "content": "晨起梳头忽自悲，镜中亲见数茎丝。\n从今休说龙泉剑，世上恩讐报已迟。",
        "dynasty": "唐",
        "collection_info": null
    },
    {
        "uuid": "0e7c90a1d6842a2a4e7b57682ba18f1c",
        "title": "楚国史",
        "author": "徐夤",
        "content": "六国商于恨最多，良弓休绾剑休磨。\n君王不翦如簧舌，再得张仪欲奈何。",
        "dynasty": "唐",
        "collection_info": null
    },
    {
        "uuid": "51a7a9656f8f2bc4dd4827030d914c30",
        "title": "张仪",
        "author": "徐夤",
        "content": "荆楚南来又北归，分明舌在不应违。\n怀王本是无心者，笼得苍蝇却放飞。",
        "dynasty": "唐",
        "collection_info": null
    },
    {
        "uuid": "dc84a541aefb31391afc4cfd507aaa92",
        "title": "蔷薇",
        "author": "徐夤",
        "content": "朝露洒时如濯锦，晚风飘处似遗钿。\n重门剩着黄金锁，莫被飞琼摘上天。",
        "dynasty": "唐",
        "collection_info": null
    },
    {
        "uuid": "e0a0198e67c330b7be7fd6c06d458460",
        "title": "大夫松",
        "author": "徐夤",
        "content": "五树旌封许岁寒，挽柯攀叶也无端。\n争如涧底凌霜节，不受秦皇乱世官。",
        "dynasty": "唐",
        "collection_info": null
    },
    {
        "uuid": "4fa9e6dda25d10b4494ce7e6f525cf23",
        "title": "杏园",
        "author": "徐夤",
        "content": "杏苑箫声好醉乡，春风嘉宴更无双。\n凭谁为谑穆天子，莫把瑶池并曲江。",
        "dynasty": "唐",
        "collection_info": null
    },
    {
        "uuid": "bba92a0f1bf795a534f438fd2171aada",
        "title": "蕉叶",
        "author": "徐夤",
        "content": "绿绮新裁织女机，摆风摇日影离披。\n只应青帝行春罢，闲倚东墙卓翠旗。",
        "dynasty": "唐",
        "collection_info": null
    },
    {
        "uuid": "5e5c95fa763cc5b897e8b0fc71cc7ced",
        "title": "路旁草",
        "author": "徐夤",
        "content": "楚甸秦原万里平，谁教根向路傍生。\n轻蹄绣毂长相蹋，合是荣时不得荣。",
        "dynasty": "唐",
        "collection_info": null
    },
    {
        "uuid": "d803b22f12775c8a72fa25134c9d1b64",
        "title": "读汉纪",
        "author": "徐夤",
        "content": "布衣空手取中原，劲卒雄师不足论。\n楚国八千秦百万，豁开胸臆一时吞。",
        "dynasty": "唐",
        "collection_info": null
    },
    {
        "uuid": "66a49330c30c57f7cf093b22389625a2",
        "title": "李夫人二首 一",
        "author": "徐夤",
        "content": "不望金舆到锦帷，人间乐极即须悲。\n若言要识愁中貌，也似君恩日日衰。",
        "dynasty": "唐",
        "collection_info": null
    },
    {
        "uuid": "84f8cb706a3a4df70abe7ff2330c774a",
        "title": "李夫人二首 二",
        "author": "徐夤",
        "content": "招得香魂爵少翁，九华灯烛晓还空。\n汉王不及吴王乐，且与西施死处同。",
        "dynasty": "唐",
        "collection_info": null
    },
    {
        "uuid": "1fed5b98b5ee74edf8dbaaf8eae250e7",
        "title": "明妃",
        "author": "徐夤",
        "content": "不用牵心恨画工，帝家无策及边戎。\n香魂若得昇明月，夜夜还应照汉宫。",
        "dynasty": "唐",
        "collection_info": null
    },
    {
        "uuid": "091e9bca0e1a14bc78a224cd35fd2256",
        "title": "马嵬",
        "author": "徐夤",
        "content": "二百年来事远闻，从龙谁解尽如云。\n张均兄弟皆何在，却是杨妃死报君。",
        "dynasty": "唐",
        "collection_info": null
    },
    {
        "uuid": "4163b6d9c9eaea83f719f1c095c990f2",
        "title": "依韵赠南安方处士五首 一",
        "author": "徐夤",
        "content": "七贵五侯生肯退，利尘名网死当抛。\n黔娄寂寞严陵卧，借问何人与结交。",
        "dynasty": "唐",
        "collection_info": null
    },
    {
        "uuid": "16cea9024252c86aef3826cb766d717d",
        "title": "依韵赠南安方处士五首 二",
        "author": "徐夤",
        "content": "休把羸蹄蹋霜雪，书成何处献君王。\n嵩山好与浮丘约，三十六峰云外乡。",
        "dynasty": "唐",
        "collection_info": null
    },
    {
        "uuid": "21f1d34b212891f5b789a84bb2132521",
        "title": "依韵赠南安方处士五首 三",
        "author": "徐夤",
        "content": "百万僧中不为僧，比君知道仅谁能。\n无家寄泊南安县，六月门前也似冰。",
        "dynasty": "唐",
        "collection_info": null
    },
    {
        "uuid": "2e5241faf63725336e957ee3ec0e3205",
        "title": "依韵赠南安方处士五首 四",
        "author": "徐夤",
        "content": "两鬓当春却似秋，僻居夸近野僧楼。\n落花明月皆临水，明月不流花自流。",
        "dynasty": "唐",
        "collection_info": null
    },
    {
        "uuid": "c8d4e66765234e8b49e4bf5bb207574c",
        "title": "依韵赠南安方处士五首 五",
        "author": "徐夤",
        "content": "晋楚忙忙起战尘，龚黄门外有高人。\n一畦云薤三株竹，席上先生未是贫。",
        "dynasty": "唐",
        "collection_info": null
    },
    {
        "uuid": "dd22fd623c30778ed00d34173728c91b",
        "title": "依韵荅黄校书",
        "author": "徐夤",
        "content": "慈恩雁塔参差榜，杏苑莺花次第游。\n白日有愁犹可散，青山高卧况无愁。",
        "dynasty": "唐",
        "collection_info": null
    },
    {
        "uuid": "755fd90f2a21205f34e2dac50701ceb7",
        "title": "伤进士谢庭皓",
        "author": "徐夤",
        "content": "献书犹未达明君，何事先游岱岳云。\n惟有春风护冤魄，与生青草盖孤坟。",
        "dynasty": "唐",
        "collection_info": null
    },
    {
        "uuid": "c69c587800eab86029abbf727092cb8a",
        "title": "闻司空侍郎讣音",
        "author": "徐夤",
        "content": "园绮生虽逢汉室，巢由死不谒尧阶。\n夫君殁去何人葬，合取夷齐隐处埋。",
        "dynasty": "唐",
        "collection_info": null
    },
    {
        "uuid": "ece4465638437acea5c42e2a862bf4a0",
        "title": "偶题二首 一",
        "author": "徐夤",
        "content": "买骨须求骐骥骨，爱毛宜采凤皇毛。\n驽骀燕雀堪何用，仍向人前价例高。",
        "dynasty": "唐",
        "collection_info": null
    },
    {
        "uuid": "327b5fd751bc605d0236e84c81379d2d",
        "title": "偶题二首 二",
        "author": "徐夤",
        "content": "赋就长安振大名，斩蛇功与乐天争。\n归来延寿溪头坐，终日无人问一声。",
        "dynasty": "唐",
        "collection_info": null
    },
    {
        "uuid": "0fe3f21c4bdf652010606f0e8a50e0e7",
        "title": "猨",
        "author": "徐夤",
        "content": "宿有乔林饮有溪，生来踪迹远尘泥。\n不知心更愁何事，每向深山夜夜啼。",
        "dynasty": "唐",
        "collection_info": null
    },
    {
        "uuid": "8fe8289ca6027395d3420866f3180409",
        "title": "追和贾浪仙古镜",
        "author": "徐夤",
        "content": "谁开黄帝桥山冢，明月飞光出九泉。\n狼藉藓痕磨不尽，黑云残点污秋天。",
        "dynasty": "唐",
        "collection_info": null
    },
    {
        "uuid": "c1f1525fba199e7a87b7f76cc53ca885",
        "title": "蝴蝶三首 一",
        "author": "徐夤",
        "content": "不并难飞茧裏蛾，有花芳处定经过。\n天风相送轻飘去，却笑[蜘蛛]谩织罗。",
        "dynasty": "唐",
        "collection_info": null
    },
    {
        "uuid": "ae4dd70c594c5a97291975c1ccb0c862",
        "title": "蝴蝶三首 二",
        "author": "徐夤",
        "content": "苒苒双双拂画栏，佳人偷眼再三看。\n莫欺翼短飞长近，试就花间扑已难。",
        "dynasty": "唐",
        "collection_info": null
    },
    {
        "uuid": "f06ed8037bc4980c009fbb335e16f21a",
        "title": "蝴蝶三首 三",
        "author": "徐夤",
        "content": "栩栩无因繫得他，野园荒径一何多。\n不闻丝竹谁教舞，应仗流莺为唱歌。",
        "dynasty": "唐",
        "collection_info": null
    },
    {
        "uuid": "118a09f5040593e476bf2c15fa13d689",
        "title": "新刺袜",
        "author": "徐夤",
        "content": "素手春溪罢浣纱，巧裁明月半弯斜。\n齐宫合赠东昏宠，好步黄金菡萏花。",
        "dynasty": "唐",
        "collection_info": null
    },
    {
        "uuid": "ac2f04c4918099a5f901ddff8bcaf66a",
        "title": "寄华山司空侍郎",
        "author": "徐夤",
        "content": "山掌林中第一人，鹤书时或问眠云。\n莫言疎野全无事，明月清风肯放君。",
        "dynasty": "唐",
        "collection_info": null
    },
    {
        "uuid": "d8830c0fee88f05664d7cbf8e62d3fd3",
        "title": "初夏戏题",
        "author": "徐夤",
        "content": "长养熏风拂晓吹，渐开荷芰落蔷薇。\n青虫也学庄周梦，化作南园蛱蝶飞。",
        "dynasty": "唐",
        "collection_info": null
    },
    {
        "uuid": "4cd59a2656d4416bce08051f28facd9b",
        "title": "客舍寓怀",
        "author": "钱珝",
        "content": "洒洒滩声晚霁时，客亭风袖半披垂。\n野云行止谁相待，明月襟怀祗自知。\n无伴偶吟溪上路，有花偷笑腊前枝。\n牵情景物潜惆怅，忽似伤春远别离。",
        "dynasty": "唐",
        "collection_info": null
    },
    {
        "uuid": "5afca3c67f16df726da8fdb9dc031c9c",
        "title": "送王郎中",
        "author": "钱珝",
        "content": "惜别远相送，却成惆怅多。\n独归回首处，争那暮山何。",
        "dynasty": "唐",
        "collection_info": null
    },
    {
        "uuid": "f7cdd971400ca8140f6cd43af1f28a6a",
        "title": "江行无题一百首 一",
        "author": "钱珝",
        "content": "倾酒向涟漪，乘流欲去时。\n寸心同尺璧，投此报冯夷。",
        "dynasty": "唐",
        "collection_info": null
    },
    {
        "uuid": "07ce5929a87cc1dcb1d39abf791174a8",
        "title": "江行无题一百首 二",
        "author": "钱珝",
        "content": "江曲全萦楚，云飞半自秦。\n岘山迴首望，如别故乡人。",
        "dynasty": "唐",
        "collection_info": null
    },
    {
        "uuid": "a86967c809b06df9a25e8b5dc0be9c44",
        "title": "江行无题一百首 三",
        "author": "钱珝",
        "content": "浦烟含夜色，冷日转秋旻。\n自有沈碑在，清光不照人。",
        "dynasty": "唐",
        "collection_info": null
    },
    {
        "uuid": "413f4d3cbf9392d576ffee626c1f9b5f",
        "title": "江行无题一百首 四",
        "author": "钱珝",
        "content": "楚岸云空合，楚城人不来。\n祗今谁善舞，莫恨废章台。",
        "dynasty": "唐",
        "collection_info": null
    },
    {
        "uuid": "7e883e5d43ba105844fff0be7c1f3cdc",
        "title": "江行无题一百首 六",
        "author": "钱珝",
        "content": "晚来渔父喜，网重欲收迟。\n恐有长江使，金钱愿赎龟。",
        "dynasty": "唐",
        "collection_info": null
    },
    {
        "uuid": "4a00676f1ddf76ef5516dd9673e82548",
        "title": "江行无题一百首 八",
        "author": "钱珝",
        "content": "雾云疎有叶，雨浪细无花。\n稳放扁舟去，江天自有涯。",
        "dynasty": "唐",
        "collection_info": null
    },
    {
        "uuid": "f1063c69187dc9fa7b2283a5c103f918",
        "title": "江行无题一百首 十一",
        "author": "钱珝",
        "content": "夜江清未晓，徒惜月光沉。\n不是因行乐，堪伤老大心。",
        "dynasty": "唐",
        "collection_info": null
    },
    {
        "uuid": "851c80c04c8167b87cdde4dbc47477c5",
        "title": "江行无题一百首 十二",
        "author": "钱珝",
        "content": "翳日多乔木，维舟取束薪。\n静听江叟语，尽是厌兵人。",
        "dynasty": "唐",
        "collection_info": null
    },
    {
        "uuid": "e9917e9d51847fbed8f8dee1b45d5bb1",
        "title": "江行无题一百首 十五",
        "author": "钱珝",
        "content": "渚边新鴈下，舟上独凄凉。\n俱是南来客，怜君缀一行。",
        "dynasty": "唐",
        "collection_info": null
    },
    {
        "uuid": "560894154e045978bf2b9a0db18a2f8f",
        "title": "江行无题一百首 十八",
        "author": "钱珝",
        "content": "不识相如渴，徒吟子美诗。\n江清惟独看，心外更谁知。",
        "dynasty": "唐",
        "collection_info": null
    },
    {
        "uuid": "075837a56a6a4de824bad5f91163aa42",
        "title": "江行无题一百首 二十一",
        "author": "钱珝",
        "content": "水含秋夜静，云带夕阳高。\n诗癖非吾病，何妨吮短豪。",
        "dynasty": "唐",
        "collection_info": null
    },
    {
        "uuid": "e3442fb9cdd85b0423725d8aa8f1b106",
        "title": "江行无题一百首 二十二",
        "author": "钱珝",
        "content": "带舟维古岸，还似阻西陵。\n箕伯无多怒，回头讵不能。",
        "dynasty": "唐",
        "collection_info": null
    },
    {
        "uuid": "29c97602f7870f64cada24a2088740ad",
        "title": "江行无题一百首 二十六",
        "author": "钱珝",
        "content": "月下江流静，村荒人语稀。\n鹭鸳虽有伴，仍共影双飞。",
        "dynasty": "唐",
        "collection_info": null
    },
    {
        "uuid": "b8f9d0510523e8f373831ecde2821707",
        "title": "江行无题一百首 二十九",
        "author": "钱珝",
        "content": "行到楚江岸，苍茫人正迷。\n秪如秦塞远，格磔鹧鸪啼。",
        "dynasty": "唐",
        "collection_info": null
    },
    {
        "uuid": "f6be970011c1f4d9ef11ede41761f8e7",
        "title": "江行无题一百首 三十一",
        "author": "钱珝",
        "content": "岸草连荒色，村声乐稔年。\n晚晴贪穫稻，闲却采菱船。",
        "dynasty": "唐",
        "collection_info": null
    },
    {
        "uuid": "97ab50ca4e39c1770a5e88b4102eaff1",
        "title": "江行无题一百首 三十二",
        "author": "钱珝",
        "content": "滩浅多游鹭，江清易见鱼。\n怪来吟未足，秋物欠红蕖。",
        "dynasty": "唐",
        "collection_info": null
    },
    {
        "uuid": "26790d7c06385f1d74ffdd335a602cda",
        "title": "江行无题一百首 三十三",
        "author": "钱珝",
        "content": "蛩响依沙草，萤飞透水烟。\n夜凉谁咏史，空泊运租船。",
        "dynasty": "唐",
        "collection_info": null
    },
    {
        "uuid": "1b757938d2eed45e9ecdc22e5cc41ac4",
        "title": "江行无题一百首 三十四",
        "author": "钱珝",
        "content": "睡稳叶舟轻，风微浪不惊。\n人居芦苇岸，终夜动秋声。",
        "dynasty": "唐",
        "collection_info": null
    },
    {
        "uuid": "88d2d977e1540f15a2a8463e9b71998c",
        "title": "江行无题一百首 三十五",
        "author": "钱珝",
        "content": "自念平生意，曾期一郡符。\n可知因谪宦，斑鬓入江湖。",
        "dynasty": "唐",
        "collection_info": null
    },
    {
        "uuid": "07fb2942c98a01242374f6b70e0a7d9f",
        "title": "江行无题一百首 三十六",
        "author": "钱珝",
        "content": "水天凉夜月，不是少清光。\n好景随人物，秦淮忆建康。",
        "dynasty": "唐",
        "collection_info": null
    },
    {
        "uuid": "645d6d76d2b06ce5be7aad7df048cf45",
        "title": "江行无题一百首 三十七",
        "author": "钱珝",
        "content": "古来多思客，摇落恨江潭。\n今日秋风至，萧疎过沔南。",
        "dynasty": "唐",
        "collection_info": null
    },
    {
        "uuid": "15046e1fbba39ad3bbe8a5c9eaebbf19",
        "title": "江行无题一百首 三十八",
        "author": "钱珝",
        "content": "映竹疑村好，穿芦觉渚幽。\n渐安无旷土，姜芋当农收。",
        "dynasty": "唐",
        "collection_info": null
    },
    {
        "uuid": "9d9d373a5c5afe62294a97b2eb5b8ba2",
        "title": "江行无题一百首 四十",
        "author": "钱珝",
        "content": "秋风动客心，寂寂不成吟。\n飞上危樯立，莺啼报好音。",
        "dynasty": "唐",
        "collection_info": null
    },
    {
        "uuid": "3145cd58ef333b279a887b6653c26e64",
        "title": "江行无题一百首 四十二",
        "author": "钱珝",
        "content": "九日自佳节，扁舟无一杯。\n曹园旧罇酒，戏马忆高台。",
        "dynasty": "唐",
        "collection_info": null
    },
    {
        "uuid": "9bd6dd89fca1de9436aee57564a44a09",
        "title": "江行无题一百首 四十五",
        "author": "钱珝",
        "content": "轻云未扑霜，树杪橘初黄。\n行是知名物，过风过水香。",
        "dynasty": "唐",
        "collection_info": null
    },
    {
        "uuid": "cdb539957d43250a44e73e3d9af60a2f",
        "title": "江行无题一百首 四十六",
        "author": "钱珝",
        "content": "土旷深耕少，江平远钓多。\n平生皆弃本，金革竟如何。",
        "dynasty": "唐",
        "collection_info": null
    },
    {
        "uuid": "1625e8615ccab9d6c8632953349fba4e",
        "title": "江行无题一百首 五十",
        "author": "钱珝",
        "content": "风好来无阵，云开去有踪。\n钓歌无远近，应喜罢艨艟。",
        "dynasty": "唐",
        "collection_info": null
    },
    {
        "uuid": "9eb6d85503ea886370ff520caec79725",
        "title": "江行无题一百首 五十一",
        "author": "钱珝",
        "content": "吴疆连楚甸，楚俗异吴乡。\n谩把罇中物，无人啄蟹黄。",
        "dynasty": "唐",
        "collection_info": null
    },
    {
        "uuid": "1cf4e26e45c4952c1f768123770b3c15",
        "title": "江行无题一百首 五十四",
        "author": "钱珝",
        "content": "垂露晚犹浓，清风不易逢。\n涉江虽已晚，高树搴芙蓉。",
        "dynasty": "唐",
        "collection_info": null
    },
    {
        "uuid": "0ea9875e00be931bf2096f3cc132727d",
        "title": "江行无题一百首 五十五",
        "author": "钱珝",
        "content": "乘舟维夏口，烟野独行时。\n不见头陀寺，空怀幼妇碑。",
        "dynasty": "唐",
        "collection_info": null
    },
    {
        "uuid": "8f04b4f11431cdd622f3e4f599259cc0",
        "title": "江行无题一百首 五十八",
        "author": "钱珝",
        "content": "近戍离金落，孤岑望火门。\n惟将知命意，潇洒向干坤。",
        "dynasty": "唐",
        "collection_info": null
    },
    {
        "uuid": "4d8ee8a9f98dfa73dba881c3070c0a76",
        "title": "江行无题一百首 六十",
        "author": "钱珝",
        "content": "景夕残霞落，秋寒细雨晴。\n短缨何用濯，舟在月中行。",
        "dynasty": "唐",
        "collection_info": null
    },
    {
        "uuid": "27c88e343a250d6a90304213e5a1a4ad",
        "title": "江行无题一百首 六十三",
        "author": "钱珝",
        "content": "楼空人不归，云白去时衣。\n黄鹤无心下，长应笑令威。",
        "dynasty": "唐",
        "collection_info": null
    },
    {
        "uuid": "d23eaf37e63e092b04cd542a0001eabe",
        "title": "江行无题一百首 六十四",
        "author": "钱珝",
        "content": "白帝朝惊浪，阳台暮映云。\n等闲生险易，世路秪如君。",
        "dynasty": "唐",
        "collection_info": null
    },
    {
        "uuid": "11fcd1f80dfa55b1e1a24c180cdd8478",
        "title": "江行无题一百首 六十五",
        "author": "钱珝",
        "content": "橹慢生轻浪，帆虚带白云。\n客船虽狭小，容得瘦将军。",
        "dynasty": "唐",
        "collection_info": null
    },
    {
        "uuid": "5a4761d061e77f445352c67fdbe65791",
        "title": "江行无题一百首 六十七",
        "author": "钱珝",
        "content": "风借帆方疾，风回棹却迟。\n较量人世事，不校一毫釐。",
        "dynasty": "唐",
        "collection_info": null
    },
    {
        "uuid": "3c5c8c3edfe64062db707c09dc5e6a5b",
        "title": "江行无题一百首 六十八",
        "author": "钱珝",
        "content": "咫尺愁风雨，匡庐不可登。\n秪疑云雾窟，犹有六朝僧。",
        "dynasty": "唐",
        "collection_info": null
    },
    {
        "uuid": "2348c8953b3b378df451033298f239bc",
        "title": "江行无题一百首 七十二",
        "author": "钱珝",
        "content": "秋寒鹰隼健，逐雀下云空。\n知是江湖客，无心击塞鸿。",
        "dynasty": "唐",
        "collection_info": null
    },
    {
        "uuid": "7d59717d6f2583148301878237025874",
        "title": "江行无题一百首 七十三",
        "author": "钱珝",
        "content": "幽怀念烟水，长恨隔龙沙。\n今日滕王阁，分明见落霞。",
        "dynasty": "唐",
        "collection_info": null
    },
    {
        "uuid": "41d3c7f175b713f46955919bccdd6284",
        "title": "江行无题一百首 七十五",
        "author": "钱珝",
        "content": "风雨正甘寝，云霓忽晓晴。\n放歌虽自遣，一岁又峥嵘。",
        "dynasty": "唐",
        "collection_info": null
    },
    {
        "uuid": "b6d50e8cc6b7c058efe35ed851dc222e",
        "title": "江行无题一百首 七十七",
        "author": "钱珝",
        "content": "曾有烟波客，能歌西塞山。\n落花惟待月，一钓紫菱湾。",
        "dynasty": "唐",
        "collection_info": null
    },
    {
        "uuid": "4ac41d77e69e355f9064d9b5900630d8",
        "title": "江行无题一百首 七十九",
        "author": "钱珝",
        "content": "光阔重湖水，低斜远鴈行。\n未曾无兴咏，多谢沈东阳。",
        "dynasty": "唐",
        "collection_info": null
    },
    {
        "uuid": "3eacac450e87d66be05ee90663fd8fcc",
        "title": "江行无题一百首 八十二",
        "author": "钱珝",
        "content": "远岸无行树，经霜有伴红。\n停船搜好句，题叶赠江枫。",
        "dynasty": "唐",
        "collection_info": null
    },
    {
        "uuid": "1aa535fc8fb04dc5ec48472a43ceeb59",
        "title": "江行无题一百首 八十三",
        "author": "钱珝",
        "content": "身世比行舟，无风亦暂休。\n敢言终破浪，惟愿稳乘流。",
        "dynasty": "唐",
        "collection_info": null
    },
    {
        "uuid": "aec1deb716a83802bc63a76054173028",
        "title": "江行无题一百首 八十五",
        "author": "钱珝",
        "content": "兴闲停桂楫，路好过松门。\n不负佳山水，还开酒一樽。",
        "dynasty": "唐",
        "collection_info": null
    },
    {
        "uuid": "9617e918029f01b07bdd8904599e555a",
        "title": "江行无题一百首 八十六",
        "author": "钱珝",
        "content": "短檝休敲桂，孤根自驻萍。\n自怜非劒气，空向斗牛星。",
        "dynasty": "唐",
        "collection_info": null
    },
    {
        "uuid": "787f6d844187c591cbb38c8772c97500",
        "title": "江行无题一百首 八十八",
        "author": "钱珝",
        "content": "细竹渔家路，晴阳看结罾。\n喜来邀客坐，分与折腰菱。",
        "dynasty": "唐",
        "collection_info": null
    },
    {
        "uuid": "1b2363c98c3093d21530ba17209da514",
        "title": "江行无题一百首 九十",
        "author": "钱珝",
        "content": "数逢云断处，去岸映高山。\n身到章江日，应犹未得闲。",
        "dynasty": "唐",
        "collection_info": null
    },
    {
        "uuid": "9cc0deef77d77c5b70dc968e5393d4f8",
        "title": "江行无题一百首 九十一",
        "author": "钱珝",
        "content": "一湾斜照水，三版顺风船。\n未敢相邀钓，劳生只自怜。",
        "dynasty": "唐",
        "collection_info": null
    },
    {
        "uuid": "f718191524f8c664cebf213582e53668",
        "title": "江行无题一百首 九十四",
        "author": "钱珝",
        "content": "愿饮西江水，那吟北渚愁。\n莫教留滞迹，远比蔡昭侯。",
        "dynasty": "唐",
        "collection_info": null
    },
    {
        "uuid": "3792863d7e9764420f946788f15820d4",
        "title": "江行无题一百首 九十五",
        "author": "钱珝",
        "content": "湖口分江水，东流独有情。\n常时好风物，谁伴谢宣城。",
        "dynasty": "唐",
        "collection_info": null
    },
    {
        "uuid": "b5172b0323c81c5ddef8d2f86f51dea2",
        "title": "江行无题一百首 九十七",
        "author": "钱珝",
        "content": "高峯有佳号，千尺倚寒风。\n若使炉烟在，犹应为上公。",
        "dynasty": "唐",
        "collection_info": null
    },
    {
        "uuid": "004b715cb5005fbb415860e96fd57a6e",
        "title": "江行无题一百首 九十九",
        "author": "钱珝",
        "content": "楚水苦萦回，征帆落又开。\n可缘非直路，却有好风来。",
        "dynasty": "唐",
        "collection_info": null
    },
    {
        "uuid": "a306664ed3cbaa7950c8993073f6679f",
        "title": "江行无题一百首 一百",
        "author": "钱珝",
        "content": "远谪岁时[晏]，暮江风雨寒。\n仍愁繫舟处，惊梦近长滩。",
        "dynasty": "唐",
        "collection_info": null
    },
    {
        "uuid": "907cdd2baf10971f53b63101bcd4b8e1",
        "title": "春恨三首 一",
        "author": "钱珝",
        "content": "负罪将军在北朝，秦淮芳草绿迢迢。\n高台爱妾魂销尽，始得丘迟为一招。",
        "dynasty": "唐",
        "collection_info": null
    },
    {
        "uuid": "2fae8c41db70553a4c12a2d9952cd869",
        "title": "春恨三首 二",
        "author": "钱珝",
        "content": "久戍临洮报未归，箧香销尽别时衣。\n身轻愿比兰阶蝶，万里还寻塞草飞。",
        "dynasty": "唐",
        "collection_info": null
    },
    {
        "uuid": "84b4d5ecec98ccb38a51e29648dc65f9",
        "title": "春恨三首 三",
        "author": "钱珝",
        "content": "永巷频闻小苑游，旧恩如泪亦难收。\n君前愿报新颜色，团扇须防白露秋。",
        "dynasty": "唐",
        "collection_info": null
    },
    {
        "uuid": "3fed5bf84f8581b459dff539e71faebe",
        "title": "蜀国偶题",
        "author": "钱珝",
        "content": "忽忆明皇西幸时，暗伤潜恨竟谁知。\n佩兰应语宫臣道，莫向金盘进茘枝。",
        "dynasty": "唐",
        "collection_info": null
    },
    {
        "uuid": "10cc2ecda854361425eb87e493e09050",
        "title": "未展芭蕉",
        "author": "钱珝",
        "content": "冷烛无烟绿蜡干，芳心犹卷怯春寒。\n一缄书箚藏何事，会被东风暗拆看。",
        "dynasty": "唐",
        "collection_info": null
    },
    {
        "uuid": "2fb2bdd4051677eb12ea89349def8982",
        "title": "陈情献中丞",
        "author": "喻坦之",
        "content": "孤拙竟何营，徒希折桂名。\n始终谁肯荐，得失自难明。\n贡乏雄文献，归无瘠土耕。\n沧江长发梦，紫陌久惭行。\n意纵求知切，才惟惧鉴精。\n五言非琢玉，十载看迁莺。\n取进心甘钝，伤嗟骨每惊。\n尘襟痕积泪，客鬓白新茎。\n顾盼身堪教，吹嘘羽觉生。\n依门情转切，荷德力须倾。\n奖善犹怜贡，垂恩必不轻。\n从兹便提挈，云路自生荣。",
        "dynasty": "唐",
        "collection_info": null
    },
    {
        "uuid": "e0214bf9b579cc0296bca9b32b0a574b",
        "title": "长安雪后",
        "author": "喻坦之",
        "content": "碧落云收尽，天涯雪霁时。\n草开当井地，树折带巢枝。\n野渡滋寒麦，高泉涨禁池。\n遥分丹阙出，迴对上林宜。\n宿片攀檐取，凝花就砌窥。\n气凌禽翅束，冻入马蹄危。\n北想连沙漠，南思极海涯。\n冷光兼素彩，向暮朔风吹。",
        "dynasty": "唐",
        "collection_info": null
    },
    {
        "uuid": "36330f581347b802f1b12c5ded100a0e",
        "title": "送友人游东川",
        "author": "喻坦之",
        "content": "食尽须分散，将行几愿留。\n春兼三月闰，人拟半年游。\n风俗同吴地，山川拥梓州。\n思君登栈道，猨啸始应愁。",
        "dynasty": "唐",
        "collection_info": null
    },
    {
        "uuid": "5f03a8a33caa16423ea6fb9045156148",
        "title": "题樟亭驿楼",
        "author": "喻坦之",
        "content": "危槛倚山城，风帆槛外行。\n日生沧海赤，潮落浙江清。\n秋晚遥峰出，沙干细草平。\n西陵烟树色，长见伍员情。",
        "dynasty": "唐",
        "collection_info": null
    },
    {
        "uuid": "85b35537b534a45c1088871959d439a4",
        "title": "大梁送友人东游",
        "author": "喻坦之",
        "content": "自古东西路，舟车此地分。\n河声梁苑夜，草色楚田曛。\n鴈已多南去，蝉犹在此闻。\n圣朝无谏猎，何计谒明君。",
        "dynasty": "唐",
        "collection_info": null
    },
    {
        "uuid": "e882fb5ef8454eacccf95792e20f781e",
        "title": "送友人游蜀",
        "author": "喻坦之",
        "content": "为儒早得名，为客不忧程。\n春尽离丹阙，花繁到锦城。\n雪消巴水涨，日上剑关明。\n预想迴来树，秋蝉已数声。",
        "dynasty": "唐",
        "collection_info": null
    },
    {
        "uuid": "443e8a6550e9e5fdcf9c654002560d89",
        "title": "留别友人书斋",
        "author": "喻坦之",
        "content": "相见不相暌，一留日已西。\n轩凉庭木大，巷僻鸟巢低。\n背俗修琴谱，思家话药畦。\n卜邻期太华，同上上方梯。",
        "dynasty": "唐",
        "collection_info": null
    },
    {
        "uuid": "385f2c3fb80d9864cf84f462ddd68fc3",
        "title": "题耿处士林亭",
        "author": "喻坦之",
        "content": "身向闲中老，生涯本豁然。\n草堂山水下，渔艇鸟花边。\n窥井猨兼鹿，啼林鸟杂蝉。\n何时人事了，依此亦高眠。",
        "dynasty": "唐",
        "collection_info": null
    },
    {
        "uuid": "a9c2f713e7f621d600b1851b64e93532",
        "title": "商于逢友人",
        "author": "喻坦之",
        "content": "行役何时了，年年骨肉分。\n春风来汉棹，雪路入商云。\n水险溪难定，林寒鸟异羣。\n相逢聊坐石，啼狖语中闻。",
        "dynasty": "唐",
        "collection_info": null
    },
    {
        "uuid": "3be7d66b8f2c67ead9ddce56e26bbe67",
        "title": "灞上逢故人",
        "author": "喻坦之",
        "content": "花落杏园枝，驱车问路岐。\n人情谁可会，身事自堪疑。\n岳雨狂雷送，溪槎涨水吹。\n家山如此景，几处不相随。",
        "dynasty": "唐",
        "collection_info": null
    },
    {
        "uuid": "d491cf78d644600fbeb27b7788129a21",
        "title": "发浙江",
        "author": "喻坦之",
        "content": "岛屿遍含烟，烟中济大川。\n山城犹转漏，沙浦已摇船。\n海曙霞浮日，江遥水合天。\n此时空阔思，翻想涉穷边。",
        "dynasty": "唐",
        "collection_info": null
    },
    {
        "uuid": "81a4d2ce43b01c7e35c7ee2fc85d9e3f",
        "title": "晚泊旴𣅿",
        "author": "喻坦之",
        "content": "广苇夹深流，萧萧到海秋。\n宿船横月浦，惊鸟遶霜洲。\n云湿淮南树，笳清泗水楼。\n徒悬乡国思，羁迹尚东游。",
        "dynasty": "唐",
        "collection_info": null
    },
    {
        "uuid": "ca958377f20a2d65e0684951bd71f576",
        "title": "归江南",
        "author": "喻坦之",
        "content": "归日值江春，看花过楚津。\n草晴虫网遍，沙晓浪痕新。\n莲叶初浮水，鸥雏已狎人。\n渔心惭未遂，空厌路岐尘。",
        "dynasty": "唐",
        "collection_info": null
    },
    {
        "uuid": "04d265949444599c096e9c3110b39e4c",
        "title": "代北言怀",
        "author": "喻坦之",
        "content": "困马榆关北，那堪落景催。\n路行沙不绝，风与雪兼来。\n草得春犹白，鸿侵夏始迴。\n行人莫远入，戍角有余哀。",
        "dynasty": "唐",
        "collection_info": null
    },
    {
        "uuid": "ac8a253473082b74e8b6e41a8731e4a3",
        "title": "春游曲江",
        "author": "喻坦之",
        "content": "误入杏花尘，晴江一看春。\n菰蒲虽似越，骨肉且非秦。\n曲岸藏翘鹭，垂杨拂跃鳞。\n徒怜汀草色，未是醉眠人。",
        "dynasty": "唐",
        "collection_info": null
    },
    {
        "uuid": "0c1e0128a3679e92c145a297792bee67",
        "title": "和范秘书宿省中作",
        "author": "喻坦之",
        "content": "清省宜寒夜，仙才称独吟。\n钟来宫转漏，月过閤移阴。\n鹤避灯前尽，芸高幄外深。\n想知因此兴，暂动忆山心。",
        "dynasty": "唐",
        "collection_info": null
    },
    {
        "uuid": "cf3889f0c05b1e3a572a788bb101b0f6",
        "title": "寄华阴姚少府",
        "author": "喻坦之",
        "content": "泰华当公署，为官兴可知。\n砚和青霭冻，帘对白云垂。\n峻掌光浮日，危莲影入池。\n料于三考内，应惜德音移。",
        "dynasty": "唐",
        "collection_info": null
    },
    {
        "uuid": "86060cef2923351683b403bb696223d9",
        "title": "路泊富春寄友人",
        "author": "喻坦之",
        "content": "江钟寒夕微，江鸟望巢飞。\n木落山城出，潮生海棹归。\n独吟霜岛月，谁寄雪天衣。\n此别三千里，关西信更稀。",
        "dynasty": "唐",
        "collection_info": null
    },
    {
        "uuid": "c871ca75cc52c6376be1d08d334941f3",
        "title": "梅花",
        "author": "崔道融",
        "content": "数萼初含雪，孤标画本难。\n香中别有韵，清极不知寒。\n横笛和愁听，斜枝倚病看。\n朔风如解意，容易莫摧残。",
        "dynasty": "唐",
        "collection_info": null
    },
    {
        "uuid": "b2106be9971ded9233dd180681a7619a",
        "title": "铜雀妓二首 一",
        "author": "崔道融",
        "content": "严妆垂玉筯，妙舞对清风。\n无復君王顾，春来起渐慵。",
        "dynasty": "唐",
        "collection_info": null
    },
    {
        "uuid": "e0e965a0f48c7c9c7971627bc4aa0092",
        "title": "铜雀妓二首 二",
        "author": "崔道融",
        "content": "歌咽新翻曲，香销旧赐衣。\n陵园春雨暗，不见六龙归。",
        "dynasty": "唐",
        "collection_info": null
    },
    {
        "uuid": "bf0042f967286bf142d692fd56d9b086",
        "title": "春闺二首 一",
        "author": "崔道融",
        "content": "寒食月明雨，落花香满泥。\n佳人持锦字，无雁寄辽西。",
        "dynasty": "唐",
        "collection_info": null
    },
    {
        "uuid": "fef7ce22378afe32bc2a3078a30fa1e9",
        "title": "春闺二首 二",
        "author": "崔道融",
        "content": "欲剪宜春字，春寒入剪刀。\n辽阳在何处，莫望寄征袍。",
        "dynasty": "唐",
        "collection_info": null
    },
    {
        "uuid": "3ce4eaeabff4826be359619a8c81134f",
        "title": "访僧不遇",
        "author": "崔道融",
        "content": "寻僧已寂寞，林下锁山房。\n松竹虽无语，牵衣借晚凉。",
        "dynasty": "唐",
        "collection_info": null
    },
    {
        "uuid": "aa4963957a793f1c370668955fd2391d",
        "title": "田上",
        "author": "崔道融",
        "content": "雨足高田白，披蓑半夜耕。\n人牛力俱尽，东方殊未明。",
        "dynasty": "唐",
        "collection_info": null
    },
    {
        "uuid": "57e112043fb19ae1df203843c1c1036c",
        "title": "月夕",
        "author": "崔道融",
        "content": "月上随人意，人闲月更清。\n朱楼高百尺，不见到天明。",
        "dynasty": "唐",
        "collection_info": null
    },
    {
        "uuid": "76a88140dd5837dea727de3e78170c3e",
        "title": "槿花",
        "author": "崔道融",
        "content": "槿花不见夕，一日一回新。\n东风吹桃李，须到明年春。",
        "dynasty": "唐",
        "collection_info": null
    },
    {
        "uuid": "5602b2f264769f73114a3501340705af",
        "title": "西施滩",
        "author": "崔道融",
        "content": "宰嚭亡吴国，西施陷恶名。\n浣纱春水急，似有不平声。",
        "dynasty": "唐",
        "collection_info": null
    },
    {
        "uuid": "2bba054426280a0926fd67ca7f250d27",
        "title": "江上逢故人",
        "author": "崔道融",
        "content": "故里琴樽侣，相逢近腊梅。\n江村买一醉，破泪却成咍。",
        "dynasty": "唐",
        "collection_info": null
    },
    {
        "uuid": "baf30b2252b53642a22e7c20f4b550c0",
        "title": "牧竖",
        "author": "崔道融",
        "content": "牧竖持蓑笠，逢人气傲然。\n卧牛吹短笛，耕却傍溪田。",
        "dynasty": "唐",
        "collection_info": null
    },
    {
        "uuid": "0d045918e8e2affcb0d54de9e5754cd9",
        "title": "过农家",
        "author": "崔道融",
        "content": "欲羡农家子，秋新看刈禾。\n苏秦无负郭，六印又如何。",
        "dynasty": "唐",
        "collection_info": null
    },
    {
        "uuid": "28366b148d0b695851162e94f720c078",
        "title": "江夕",
        "author": "崔道融",
        "content": "江心秋月白，起柁信潮行。\n蛟龙化为人，半夜吹笛声。",
        "dynasty": "唐",
        "collection_info": null
    },
    {
        "uuid": "86ac623f689c3708fcb3e670b8369081",
        "title": "春墅",
        "author": "崔道融",
        "content": "蛙声近过社，农事忽已忙。\n邻妇饷田归，不见百花芳。",
        "dynasty": "唐",
        "collection_info": null
    },
    {
        "uuid": "ce66de0c6076a18f8e809d4088a23db2",
        "title": "江村",
        "author": "崔道融",
        "content": "日暮片帆落，江村如有情。\n独对沙上月，满船人睡声。",
        "dynasty": "唐",
        "collection_info": null
    },
    {
        "uuid": "7f15ff1e7903f8665ac9faf01bbf89e0",
        "title": "拟乐府子夜四时歌四首 一",
        "author": "崔道融",
        "content": "吴子爱桃李，月色不到地。\n明朝欲看花，六宫人不睡。",
        "dynasty": "唐",
        "collection_info": null
    },
    {
        "uuid": "1979eadd80851c9ee71c7a94972bf02e",
        "title": "拟乐府子夜四时歌四首 二",
        "author": "崔道融",
        "content": "凉轩待月生，暗裏萤飞出。\n低迴不称意，蛙鸣乱清瑟。",
        "dynasty": "唐",
        "collection_info": null
    },
    {
        "uuid": "5373a44ff4510eec8c3d2f98b45cf714",
        "title": "拟乐府子夜四时歌四首 三",
        "author": "崔道融",
        "content": "月色明如昼，虫声入户多。\n狂夫自不归，满地无天河。",
        "dynasty": "唐",
        "collection_info": null
    },
    {
        "uuid": "bccd7433e32b04f5b2f240c0531f97e4",
        "title": "拟乐府子夜四时歌四首 四",
        "author": "崔道融",
        "content": "银缸照残梦，零泪霑粉臆。\n洞房犹自寒，何况关山北。",
        "dynasty": "唐",
        "collection_info": null
    },
    {
        "uuid": "d93bec8ddf94075deb3106a689c52d3d",
        "title": "寄人二首 一",
        "author": "崔道融",
        "content": "花上断续雨，江头来去风。\n相思春欲尽，未遣酒尊空。",
        "dynasty": "唐",
        "collection_info": null
    },
    {
        "uuid": "ac299f3405371d475a3015b9fccb9b6e",
        "title": "江鸥",
        "author": "崔道融",
        "content": "白鸟波上栖，见人懒飞起。\n为有求鱼心，不是恋江水。",
        "dynasty": "唐",
        "collection_info": null
    },
    {
        "uuid": "af72e1cd520bb11829756861e3e3262c",
        "title": "春晚",
        "author": "崔道融",
        "content": "三月寒食时，日色浓于酒。\n落尽墙头花，莺声隔原柳。",
        "dynasty": "唐",
        "collection_info": null
    },
    {
        "uuid": "d4718a3bf2580174506048ac55a4aba4",
        "title": "汉宫词",
        "author": "崔道融",
        "content": "独诏胡衣出，天花落殿堂。\n他人不敢妬，垂泪向君王。",
        "dynasty": "唐",
        "collection_info": null
    },
    {
        "uuid": "fb3b4984974ca07fc8250fe83f47a805",
        "title": "旅行",
        "author": "崔道融",
        "content": "少壮经勤苦，衰年始浪游。\n谁怜不龟手，他处却封侯。",
        "dynasty": "唐",
        "collection_info": null
    },
    {
        "uuid": "8bf8ece96ef6fd095675f93808891599",
        "title": "班婕妤",
        "author": "崔道融",
        "content": "宠极辞同辇，恩深弃后宫。\n自题秋扇后，不敢怨春风。",
        "dynasty": "唐",
        "collection_info": null
    },
    {
        "uuid": "672ceac2635ea808c00eaa86d211ca3a",
        "title": "元日有题",
        "author": "崔道融",
        "content": "十载元正酒，相欢意转深。\n自量麋鹿分，只合在山林。",
        "dynasty": "唐",
        "collection_info": null
    },
    {
        "uuid": "693a50d3a61e336bf12466ddfc90edc1",
        "title": "古树",
        "author": "崔道融",
        "content": "古树春风入，阳和力太迟。\n莫言生意尽，更引万年枝。",
        "dynasty": "唐",
        "collection_info": null
    },
    {
        "uuid": "56e19dc72ddc825ecb1ee850a7ddd90f",
        "title": "春题二首 一",
        "author": "崔道融",
        "content": "青春未得意，见花却如讐。\n路逢白面郎，醉插花满头。",
        "dynasty": "唐",
        "collection_info": null
    },
    {
        "uuid": "da3592a6b6657dd685db9912a582973c",
        "title": "春题二首 二",
        "author": "崔道融",
        "content": "满眼桃李花，愁人如不见。\n别有惜花人，东风莫吹散。",
        "dynasty": "唐",
        "collection_info": null
    },
    {
        "uuid": "66bd02f958fc05451ed1746c490c97c4",
        "title": "长安春",
        "author": "崔道融",
        "content": "长安牡丹开，绣毂辗晴雷。\n若使花长在，人应看不回。",
        "dynasty": "唐",
        "collection_info": null
    },
    {
        "uuid": "66c856fd9ef1d4d5c0240f54fcdd6585",
        "title": "病起二首 一",
        "author": "崔道融",
        "content": "病起春已晚，曳筇伤绿苔。\n强攀庭树枝，唤作花未开。",
        "dynasty": "唐",
        "collection_info": null
    },
    {
        "uuid": "7aaf5a288cb992b8d2c3eb14f20c82c3",
        "title": "病起二首 二",
        "author": "崔道融",
        "content": "病起遶庭除，春泥黏屐齿。\n如从万里来，骨肉满面喜。",
        "dynasty": "唐",
        "collection_info": null
    },
    {
        "uuid": "334e7a3673b94015678be398cf922c2d",
        "title": "峡路",
        "author": "崔道融",
        "content": "清猨啼不住，白水下来新。\n八月莫为客，夜长愁杀人。",
        "dynasty": "唐",
        "collection_info": null
    },
    {
        "uuid": "ca0565de21ea83ad52104c3b14741e2f",
        "title": "长门怨",
        "author": "崔道融",
        "content": "长门春欲尽，明月照花枝。\n买得相如赋，君恩不可移。",
        "dynasty": "唐",
        "collection_info": null
    },
    {
        "uuid": "dc5a12dcb573e1f8ce6210e11a21cc36",
        "title": "月夕有怀",
        "author": "崔道融",
        "content": "圆光照一海，远客在孤舟。\n相忆无期见，中宵独上楼。",
        "dynasty": "唐",
        "collection_info": null
    },
    {
        "uuid": "6edfa286db080248de0e6d46fe082bc1",
        "title": "夜泊九江",
        "author": "崔道融",
        "content": "夜泊江门外，欢声月裏楼。\n明朝归去路，犹隔洞庭秋。",
        "dynasty": "唐",
        "collection_info": null
    },
    {
        "uuid": "28dab2873cde27eea8e768ab246dfb3a",
        "title": "寒食夜",
        "author": "崔道融",
        "content": "满地梨花白，风吹碎月明。\n大家寒食夜，独贮望乡情。",
        "dynasty": "唐",
        "collection_info": null
    },
    {
        "uuid": "a245ed7e4d6f42be18ced1cdc90542a6",
        "title": "归燕",
        "author": "崔道融",
        "content": "海燕频来去，西人独滞留。\n天边又相送，肠断故园秋。",
        "dynasty": "唐",
        "collection_info": null
    },
    {
        "uuid": "fe3635e3289c8480564f1794e60f3503",
        "title": "长安春",
        "author": "崔道融",
        "content": "珠箔映高柳，美人红袖垂。\n忽闻半天语，不见上楼时。",
        "dynasty": "唐",
        "collection_info": null
    },
    {
        "uuid": "78d92d4613446c11c6dd1e8e9dada557",
        "title": "銮驾东回",
        "author": "崔道融",
        "content": "两川花捧御衣香，万岁山呼辇路长。\n天子还从马嵬过，别无惆怅似明皇。",
        "dynasty": "唐",
        "collection_info": null
    },
    {
        "uuid": "f7dda0187e077a39ca585728eb1c957c",
        "title": "钓鱼",
        "author": "崔道融",
        "content": "闲钓江鱼不钓名，瓦瓯斟酒暮山青。\n醉头倒向芦花裏，却笑无端犯客星。",
        "dynasty": "唐",
        "collection_info": null
    },
    {
        "uuid": "781134af8ca929deffc87a03cb6d71af",
        "title": "西施",
        "author": "崔道融",
        "content": "苎萝山下如花女，占得姑苏台上春。\n一笑不能亡敌国，五湖何处有功臣。",
        "dynasty": "唐",
        "collection_info": null
    },
    {
        "uuid": "ad2bd1860ef8b681ce750f0e07a6b22b",
        "title": "马嵬",
        "author": "崔道融",
        "content": "万乘凄凉蜀路归，眼前珠翠与心违。\n重华不是风流主，湘水犹传泣二妃。",
        "dynasty": "唐",
        "collection_info": null
    },
    {
        "uuid": "9aefd0418ea8b911ed9a8f8fcba419e5",
        "title": "羯鼓",
        "author": "崔道融",
        "content": "华清宫裏打撩声，供奉丝簧束手听。\n寂莫銮舆斜谷裏，是谁翻得雨淋铃。",
        "dynasty": "唐",
        "collection_info": null
    },
    {
        "uuid": "2b31888924bda5079494adc868412ac6",
        "title": "寄李左司",
        "author": "崔道融",
        "content": "柏台兰省共清风，鸣玉朝联夜被同。\n肯信人间有兄弟，一生长在别离中。",
        "dynasty": "唐",
        "collection_info": null
    },
    {
        "uuid": "7bda02d66a976882c2ca3980312dd049",
        "title": "梅",
        "author": "崔道融",
        "content": "溪上寒梅初满枝，夜来霜月透芳菲。\n清光寂莫思无尽，应待琴尊与解围。",
        "dynasty": "唐",
        "collection_info": null
    },
    {
        "uuid": "d5a90fda4c23d7e576256aa9bf0cd1ab",
        "title": "天台陈逸人",
        "author": "崔道融",
        "content": "绝粒空山秋復春，欲看沧海化成尘。\n近抛三井更深去，不怕虎狼唯怕人。",
        "dynasty": "唐",
        "collection_info": null
    },
    {
        "uuid": "1cf42bc44fb335b0eb6be2df6f241ca2",
        "title": "雪窦禅师",
        "author": "崔道融",
        "content": "雪窦峰前一派悬，雪窦五月无炎天。\n客尘半日洗欲尽，师到白头林下禅。",
        "dynasty": "唐",
        "collection_info": null
    },
    {
        "uuid": "a4b0b9d1abd46bb038951f3162065d2a",
        "title": "溪上遇雨二首 一",
        "author": "崔道融",
        "content": "回塘雨脚如缲丝，野禽不起沈鱼飞。\n耕蓑钓笠取未暇，秋田有望从淋漓。",
        "dynasty": "唐",
        "collection_info": null
    },
    {
        "uuid": "38ed61a7b2418e8d21c7c4d3e2d90b60",
        "title": "溪上遇雨二首 二",
        "author": "崔道融",
        "content": "坐看黑云衔猛雨，喷洒前山此独晴。\n忽惊云雨在头上，却是山前晚照明。",
        "dynasty": "唐",
        "collection_info": null
    },
    {
        "uuid": "b1a4671ec3f667bc3e21848d286ba23d",
        "title": "长门怨",
        "author": "崔道融",
        "content": "长门花泣一枝春，争奈君恩别处新。\n错把黄金买词赋，相如自是薄情人。",
        "dynasty": "唐",
        "collection_info": null
    },
    {
        "uuid": "dee26b97981882bbd63c54fe27d16f2d",
        "title": "秋夕",
        "author": "崔道融",
        "content": "自怜三十未西游，傍山寻水过却秋。\n一夜雨声多少事，不思量尽到心头。",
        "dynasty": "唐",
        "collection_info": null
    },
    {
        "uuid": "2d95403748c6db3862ac93f6a972aa1f",
        "title": "过隆中",
        "author": "崔道融",
        "content": "玄德苍黄起卧龙，鼎分天下一言中。\n可怜蜀国关张后，不见商量徐庶功。",
        "dynasty": "唐",
        "collection_info": null
    },
    {
        "uuid": "6efa8d038e25dc2633c98b45ee182406",
        "title": "关下",
        "author": "崔道融",
        "content": "百二山河壮帝畿，关门何事更开迟。\n应从漏却田文后，每度闻鸡不免疑。",
        "dynasty": "唐",
        "collection_info": null
    },
    {
        "uuid": "3e8f0c80f6fc8e65009d2e1941f66aba",
        "title": "寒食客中有怀",
        "author": "崔道融",
        "content": "江上闻莺禁火时，百花开尽柳依依。\n故园兄弟别来久，应到清明犹望归。",
        "dynasty": "唐",
        "collection_info": null
    },
    {
        "uuid": "77432919d1363d2ab4d12df6ce2ab329",
        "title": "溪夜",
        "author": "崔道融",
        "content": "积雪消来溪水宽，满楼明月碎琅玕。\n渔人抛得钓筒尽，却放轻舟下急滩。",
        "dynasty": "唐",
        "collection_info": null
    },
    {
        "uuid": "eb5e39376db15ac5db1bf2c4a8dc6110",
        "title": "山居卧疾广利大师见访",
        "author": "崔道融",
        "content": "桐谷孙枝已上弦，野人犹卧白云边。\n九天飞锡应相诮，三到行朝二十年。",
        "dynasty": "唐",
        "collection_info": null
    },
    {
        "uuid": "0b2db61e31c17900bcabf9fdffa51d26",
        "title": "村墅",
        "author": "崔道融",
        "content": "正月二月村墅闲，余粮未乏人心宽。\n南邻雨中揭屋笑，酒熟数家来相看。",
        "dynasty": "唐",
        "collection_info": null
    },
    {
        "uuid": "e94dea5f2ca16a9b2595d7d162c06e46",
        "title": "悲李拾遗二首 一",
        "author": "崔道融",
        "content": "故友从来匪石心，谏多难得主恩深。\n行朝半夜烟尘起，晓殿吁嗟一镜沈。",
        "dynasty": "唐",
        "collection_info": null
    },
    {
        "uuid": "b7d5e8e01a1ec664e68d5bb5d3f7ce4b",
        "title": "悲李拾遗二首 二",
        "author": "崔道融",
        "content": "天涯时有北来尘，因话它人及故人。\n也是先皇能罪己，殿前频得触龙鳞。",
        "dynasty": "唐",
        "collection_info": null
    },
    {
        "uuid": "92a76b737ddd49f6b1b2eede406885f5",
        "title": "题李将军传",
        "author": "崔道融",
        "content": "猨臂将军去似飞，弯弓百步虏无遗。\n汉文自与封侯得，何必伤嗟不遇时。",
        "dynasty": "唐",
        "collection_info": null
    },
    {
        "uuid": "64154d6cd770aaec9af1c71225f08a47",
        "title": "酒醒",
        "author": "崔道融",
        "content": "酒醒拨剔残灰火，多少凄凉在此中。\n炉畔自斟还自醉，打窗深夜雪兼风。",
        "dynasty": "唐",
        "collection_info": null
    },
    {
        "uuid": "979454c80b1b62c59459a3ef33c830a6",
        "title": "郊居友人相访",
        "author": "崔道融",
        "content": "柴门深掩古城秋，背郭缘溪一径幽。\n不有小园新竹色，君来那肯暂淹留。",
        "dynasty": "唐",
        "collection_info": null
    },
    {
        "uuid": "31379d09a18417ac10480c870a345e88",
        "title": "镜湖雪霁贻方干",
        "author": "崔道融",
        "content": "天外晓岚和雪望，月中归棹带冰行。\n相逢半醉吟诗苦，应抵寒猨褭树声。",
        "dynasty": "唐",
        "collection_info": null
    },
    {
        "uuid": "743ac68afac4fac64e3f9b2c9ff8e88f",
        "title": "秋霁",
        "author": "崔道融",
        "content": "雨霁长空荡涤清，远山初出未知名。\n夜来江上如钩月，时有惊鱼掷浪声。",
        "dynasty": "唐",
        "collection_info": null
    },
    {
        "uuid": "76ef400c449704c9b6b762bd2ba34454",
        "title": "谢朱常侍寄贶蜀茶剡纸二首 一",
        "author": "崔道融",
        "content": "瑟瑟香尘瑟瑟泉，惊风骤雨起炉烟。\n一瓯解却山中醉，便觉身轻欲上天。",
        "dynasty": "唐",
        "collection_info": null
    },
    {
        "uuid": "88914bb4b97384b533368a202f5f6199",
        "title": "谢朱常侍寄贶蜀茶剡纸二首 二",
        "author": "崔道融",
        "content": "百幅轻明雪未融，薛家凡纸漫深红。\n不应点染闲言语，留记将军盖世功。",
        "dynasty": "唐",
        "collection_info": null
    },
    {
        "uuid": "62d95e9c1027de42ea6884cf9a6e2b5e",
        "title": "读杜紫微集",
        "author": "崔道融",
        "content": "紫微才调復知兵，长觉风雷笔下生。\n还有枉抛心力处，多于五柳赋闲情。",
        "dynasty": "唐",
        "collection_info": null
    },
    {
        "uuid": "a99a2d7113165e4341db2bac739c7807",
        "title": "寓题",
        "author": "崔道融",
        "content": "海上乘查便合仙，若无仙骨未如船。\n人间亦有支机石，虚被声名到洞天。",
        "dynasty": "唐",
        "collection_info": null
    },
    {
        "uuid": "c14d8d5f9596475c6667a6752b459ba4",
        "title": "寓吟集",
        "author": "崔道融",
        "content": "陶集篇篇皆有酒，崔诗句句不无杯。\n醉来已共身安约，让却诗人作酒魁。",
        "dynasty": "唐",
        "collection_info": null
    },
    {
        "uuid": "d7e49ead651549eaa3570ceab297f905",
        "title": "溪居即事",
        "author": "崔道融",
        "content": "篱外谁家不繫船，春风吹入钓鱼湾。\n小童疑是有村客，急向柴门去却关。",
        "dynasty": "唐",
        "collection_info": null
    },
    {
        "uuid": "f04a0759f6d2f34b9a24a3087b874c5d",
        "title": "鸡",
        "author": "崔道融",
        "content": "买得晨鸡共鸡语，常时不用等闲鸣。\n深山月黑风雨夜，欲近晓天啼一声。",
        "dynasty": "唐",
        "collection_info": null
    },
    {
        "uuid": "e732562f71c1e0ed600734827675299a",
        "title": "献浙东柳大夫",
        "author": "崔道融",
        "content": "属城甘雨几经春，圣主全分付越人。\n俗眼不知青琐贵，江头争看碧油新。",
        "dynasty": "唐",
        "collection_info": null
    },
    {
        "uuid": "1ad3bc8cb1508187f48262a6c9e933d1",
        "title": "杨柳枝词",
        "author": "崔道融",
        "content": "雾捻烟搓一索春，年年长似染来新。\n应须唤作风流线，繫得东西南北人。",
        "dynasty": "唐",
        "collection_info": null
    },
    {
        "uuid": "da4123d6b0ebaedcb5d30ba88e6b747c",
        "title": "楚怀王",
        "author": "崔道融",
        "content": "宫花一朵掌中开，缓急翻为敌国媒。\n六里江山天下笑，张仪容易去还来。",
        "dynasty": "唐",
        "collection_info": null
    },
    {
        "uuid": "bbc8b6ecf93633133aee46a34d611ac7",
        "title": "对早梅寄友人二首 一",
        "author": "崔道融",
        "content": "忆得前年君寄诗，海边三见早梅词。\n与君犹是海边客，又见早梅花发时。",
        "dynasty": "唐",
        "collection_info": null
    },
    {
        "uuid": "ee4315033c7b54069de4fae4be87e226",
        "title": "对早梅寄友人二首 二",
        "author": "崔道融",
        "content": "忆得去年有遗恨，花前未醉到无花。\n清芳一夜月通白，先脱寒衣送酒家。",
        "dynasty": "唐",
        "collection_info": null
    },
    {
        "uuid": "a46e9379374e55bc6c5fa1d608e45c47",
        "title": "句",
        "author": "崔道融",
        "content": "万里一点白，长空鸟不飞。\n如今却羡相如富，犹有人间四壁居。",
        "dynasty": "唐",
        "collection_info": null
    },
    {
        "uuid": "78aeb79ca0f745bcd2ca1c519532c55c",
        "title": "苦吟",
        "author": "卢延让",
        "content": "莫话诗中事，诗中难更无。\n吟安一箇字，捻断数茎鬚。\n险觅天应闷，狂搜海亦枯。\n不同文赋易，为着者之乎。",
        "dynasty": "唐",
        "collection_info": null
    },
    {
        "uuid": "9ca5c75d9f7d5a7f7031894a89d1fd9c",
        "title": "雪",
        "author": "卢延让",
        "content": "瑞雪落纷华，随风一向斜。\n地平铺作月，天迥撒成花。\n客满烧烟舍，牛牵卖炭车。\n吾皇忧挟纩，犹自问君家。",
        "dynasty": "唐",
        "collection_info": null
    },
    {
        "uuid": "792096a113e9596e70dc4d78ad226698",
        "title": "松寺",
        "author": "卢延让",
        "content": "山寺取凉当夏夜，共僧蹲坐石阶前。\n两三条电欲为雨，七八箇星犹在天。\n衣汗稍停床上扇，茶香时拨涧中泉。\n通宵听论莲华义，不藉松窗一觉眠。",
        "dynasty": "唐",
        "collection_info": null
    },
    {
        "uuid": "271c4caf2f90c84689827efe948b9bf1",
        "title": "赠僧",
        "author": "卢延让",
        "content": "浮世浮华一断空，偶抛烦恼到莲宫。\n高僧解语牙无水，老鹤能飞骨有风。\n野色吟余生竹外，山阴坐久入池中。\n禅师莫问求名苦，滋味过于食蓼虫。",
        "dynasty": "唐",
        "collection_info": null
    },
    {
        "uuid": "9129a316aadfc86964894d80c7f28b01",
        "title": "逢友人赴阙",
        "author": "卢延让",
        "content": "正当天下待雍熙，丹诏徴来早为迟。\n倚马才高犹爱艺，问牛心在肯容私。\n吏开黄阁排班处，民拥青门看入时。\n却笑郡人留不得，感恩唯拟立生祠。",
        "dynasty": "唐",
        "collection_info": null
    },
    {
        "uuid": "974eb957a3902b381b36fe0c0764e615",
        "title": "哭李郢端公",
        "author": "卢延让",
        "content": "军门半掩槐花宅，每过犹闻哭临声。\n北固暴亡兼在路，东都权葬未归茔。\n渐穷老仆慵看马，着惨佳人暗理筝。\n诗侣酒徒消散尽，一场春梦越王城。",
        "dynasty": "唐",
        "collection_info": null
    },
    {
        "uuid": "ad3fb41c139b5fc42abbddc8e858d36d",
        "title": "谢杨尚书惠樱桃",
        "author": "卢延让",
        "content": "满合虚红怕动摇，尚书知重赐樱桃。\n揉蓝尚带新鲜叶，泼血犹残旧折条。\n万颗真珠轻触破，一团甘露软含消。\n春来老病尤珍荷，併食中肠似火烧。",
        "dynasty": "唐",
        "collection_info": null
    },
    {
        "uuid": "55e7b1ae1000709254726f244987bfa2",
        "title": "寒食日戏赠李侍御",
        "author": "卢延让",
        "content": "十二街如市，红尘咽不开。\n洒蹄骢马汗，没处看花来。",
        "dynasty": "唐",
        "collection_info": null
    },
    {
        "uuid": "a3dbd7f71ac2bd55fbabe60f20f10b03",
        "title": "樊川寒食二首 一",
        "author": "卢延让",
        "content": "寒食权豪尽出行，一川如画雨初晴。\n谁家络络游春盛，担入花间轧轧声。",
        "dynasty": "唐",
        "collection_info": null
    },
    {
        "uuid": "39b73b9539cfd447f9ab2945522dd6d1",
        "title": "樊川寒食二首 二",
        "author": "卢延让",
        "content": "鞍马和花总是尘，歌声处处有佳人。\n五陵年少麤于事，栲栳量金买断春。",
        "dynasty": "唐",
        "collection_info": null
    },
    {
        "uuid": "556b37bdb258eafb3f2e46002f1ddb25",
        "title": "句",
        "author": "卢延让",
        "content": "只讹些子缘，应耗没多光。\n臂鹰健卒悬毡帽，骑马佳人卷画衫。\n每过私第邀看鹤，长着公裳送上驴。\n名纸毛生五门下，家僮骨立六街中。\n云间闹铎骡驼至，雪裏残骸虎拽来。\n树上咨诹批颊鸟，窗间壁駮叩头虫。\n莫欺零落残牙齿，曾吃红绫饼餤来。\n渡水蹇驴双耳直，避风羸仆一肩高。\n高据襄阳播盛名，问人人道是诗星。\n凉雨打低残菡萏，急风吹散小蜻蜓。",
        "dynasty": "唐",
        "collection_info": null
    },
    {
        "uuid": "71bdb8281cc9bc3c5ae038a9b55dbe39",
        "title": "示门生马侍郎胤孙",
        "author": "裴皞",
        "content": "宦途最重是文衡，天与愚夫着盛名。\n三主礼闱年八十，门生门下见门生。",
        "dynasty": "唐",
        "collection_info": null
    },
    {
        "uuid": "30702df2ecd08fd18749bcc9ba8f00ad",
        "title": "赠杜荀鹤",
        "author": "王希羽",
        "content": "金榜晓悬生世日，玉书潜记上升时。\n九华山色高千尺，未必高于第八枝。",
        "dynasty": "唐",
        "collection_info": null
    },
    {
        "uuid": "d8cdb6598827b773d7a120ebd6daa26d",
        "title": "宫怨二首 一",
        "author": "柯崇",
        "content": "尘满金炉不炷香，黄昏独自立重廊。\n笙歌何处承恩宠，一一随风入上阳。",
        "dynasty": "唐",
        "collection_info": null
    },
    {
        "uuid": "988d62161b39e5c6ab934190135b42d7",
        "title": "宫怨二首 二",
        "author": "柯崇",
        "content": "长门槐柳半萧疎，玉辇沈思恨有余。\n红泪渐消倾国态，黄金谁为达相如。",
        "dynasty": "唐",
        "collection_info": null
    },
    {
        "uuid": "a02b03b789acb8a213f4300cf922b02d",
        "title": "早春池亭独游三首 一",
        "author": "刘象",
        "content": "春意送残腊，春晴融小洲。\n蒲茸纔簇岸，柳颊已遮楼。\n便有杯觞兴，可摅羁旅愁。\n凫鹥亦相狎，尽日戏清流。",
        "dynasty": "唐",
        "collection_info": null
    },
    {
        "uuid": "89748f347b787b2d4d55e3c34c97ab30",
        "title": "早春池亭独游三首 二",
        "author": "刘象",
        "content": "清流环绿篠，清景媚虹桥。\n莺刷初迁羽，莎拳拟拆苗。\n细沙擢暖岸，淑景动和飙。\n倍忆同袍侣，相欢倒一瓢。",
        "dynasty": "唐",
        "collection_info": null
    },
    {
        "uuid": "8e2f0cb406787b9441a27c68d655ed95",
        "title": "早春池亭独游三首 三",
        "author": "刘象",
        "content": "一瓢欢自足，一日兴偏多。\n幽意人先赏，疎丛蝶未过。\n知音新句苦，窥沼醉颜酡。\n万虑从相拟，今朝欲奈何。",
        "dynasty": "唐",
        "collection_info": null
    },
    {
        "uuid": "ffa0f52c105cd6aff1cba844268dcc95",
        "title": "鹭鸶",
        "author": "刘象",
        "content": "洁白孤高生不同，顶丝清软冷摇风。\n窥鱼翘立荷香裏，慕侣低翻柳影中。\n几日下巢辞紫阁，多时凝目向晴空。\n摩霄志在潜修羽，会接銮凰别苇丛。",
        "dynasty": "唐",
        "collection_info": null
    },
    {
        "uuid": "7306d4d639f33d9728f06fc9c47b77f1",
        "title": "春夜二首 一",
        "author": "刘象",
        "content": "几处兵戈阻路岐，忆山心切与山违。\n时难何处披怀抱，日日日斜空醉归。",
        "dynasty": "唐",
        "collection_info": null
    },
    {
        "uuid": "d679ed62b8d7a9d8d2b954c0b27477e4",
        "title": "春夜二首 二",
        "author": "刘象",
        "content": "一别杜陵归未期，秪凭魂梦接亲知。\n近来欲睡兼难睡，夜夜夜深闻子规。",
        "dynasty": "唐",
        "collection_info": null
    },
    {
        "uuid": "b3b50951ab12de2de82771ba198cb672",
        "title": "晓登迎春阁",
        "author": "刘象",
        "content": "未栉凭栏眺锦城，烟笼万井二江明。\n香风满阁花盈户，树树树梢啼晓莺。",
        "dynasty": "唐",
        "collection_info": null
    },
    {
        "uuid": "bed0e720f6a44133087eface89b5de10",
        "title": "咏仙掌",
        "author": "刘象",
        "content": "万古亭亭倚碧霄，不成擎亦不成招。\n何如掬取天池水，洒向人间救旱苗。",
        "dynasty": "唐",
        "collection_info": null
    },
    {
        "uuid": "9c66af75e625720604845392c0bc57c2",
        "title": "白髭",
        "author": "刘象",
        "content": "到处逢人求至药，几回染了又成丝。\n素丝易染髭难染，墨翟当时合泣髭。",
        "dynasty": "唐",
        "collection_info": null
    },
    {
        "uuid": "fe9730406c2ba0b04d6d02befdf2da46",
        "title": "题县令范传真化洽亭",
        "author": "沈颜",
        "content": "前有浅山，屹然如屏。\n后有卑岭，缭然如城。\n跨池左右，足以建亭。\n斯亭何名，化洽而成。",
        "dynasty": "唐",
        "collection_info": null
    },
    {
        "uuid": "e3d4d451437e3df22abe42db31e6c2ab",
        "title": "书怀寄友人",
        "author": "沈颜",
        "content": "江湖劳遍寻，祗自长愁襟。\n到处慵开口，何人可话心。\n登楼得句远，望月抒情深。\n却忆山斋后，猿声相伴吟。",
        "dynasty": "唐",
        "collection_info": null
    },
    {
        "uuid": "e40af35ed863cde5504e0df494f321a0",
        "title": "题壁",
        "author": "杨凝式",
        "content": "院似禅心静，花如觉性圆。\n自然知了义，争肯学神仙。",
        "dynasty": "唐",
        "collection_info": null
    },
    {
        "uuid": "d8dbd51531a724d9de5bc3cf4b2802f6",
        "title": "赠张全义",
        "author": "杨凝式",
        "content": "洛阳风景实堪哀，昔日曾为瓦子堆。\n不是我公重葺理，至今犹是一堆灰。",
        "dynasty": "唐",
        "collection_info": null
    },
    {
        "uuid": "631d854c8304ed03530c98cbc25e23b1",
        "title": "题怀素酒狂贴后",
        "author": "杨凝式",
        "content": "十年挥素学临池，始识王公学卫非。\n草圣未须因酒发，笔端应解化龙飞。",
        "dynasty": "唐",
        "collection_info": null
    },
    {
        "uuid": "207e2a24756f35e4994feef91c4ea2f1",
        "title": "句",
        "author": "杨凝式",
        "content": "押引蝗虫到洛京，合消郡守远相迎。\n到此今经三纪春。",
        "dynasty": "唐",
        "collection_info": null
    },
    {
        "uuid": "613f65d0269749c70f7a57bbf04f8eb4",
        "title": "奉试诏用拓拔思恭为京北收復都统",
        "author": "李琪",
        "content": "飞骑经巴栈，鸿恩及夏台。\n将从天上去，人自日边来。\n此处金门远，何时玉辇迴。\n早平关右贼，莫待诏书催。",
        "dynasty": "唐",
        "collection_info": null
    },
    {
        "uuid": "6754acafc958184d43e449a57a9ad23b",
        "title": "题广爱寺楞伽山",
        "author": "李琪",
        "content": "善高天外远，方丈海中遥。\n自有山神护，应无劫火烧。\n坏文侵古壁，飞剑出寒霄。\n何似苍苍色，严妆十七朝。",
        "dynasty": "唐",
        "collection_info": null
    },
    {
        "uuid": "a213f7b0cf043bdb09cda6c09bffa185",
        "title": "句",
        "author": "李琪",
        "content": "哀痛不下诏，登封谁上书。",
        "dynasty": "唐",
        "collection_info": null
    },
    {
        "uuid": "8a3a3577070204c101135b7d5e37a3f4",
        "title": "寄桂帅",
        "author": "刘崇龟",
        "content": "碧幢仁施合洪钧，桂树林前倍得春。\n莫恋此时好风景，磻溪不是钓渔人。",
        "dynasty": "唐",
        "collection_info": null
    },
    {
        "uuid": "bc52a35d20d43f35de318faa4eece5bc",
        "title": "席上吟",
        "author": "刘崇鲁",
        "content": "南行忽见李深之，手舞如蜚令不疑。\n任有风流兼蕴藉，天生不似郑都知。",
        "dynasty": "唐",
        "collection_info": null
    },
    {
        "uuid": "a94217848668de80c30bb9bc008a1e87",
        "title": "寄孙储",
        "author": "孙定",
        "content": "行行血泪洒尘襟，事逐东流渭水深。\n秋跨蹇驴风尚紧，静投孤店日初沈。\n一枝犹挂东堂梦，千里空驰北巷心。\n明月悲歌又前去，满城烟树噪春禽。",
        "dynasty": "唐",
        "collection_info": null
    },
    {
        "uuid": "59b39939ea75678a2c82590e2ed5bcae",
        "title": "江南行",
        "author": "许昼",
        "content": "江南萧洒地，本自与君宜。\n固节还同我，虚心欲待谁。\n涧泉傍借响，山木共含滋。\n粉腻虫难篆，丛疎鸟易窥。\n尽应逢野渡，中忽见村祠。\n叶扫秋空静，根横古堑危。\n影迷寒霭裏，声出夜风时。\n客棹深深过，人家远远移。\n游边曾结念，到此数题诗。\n莫恨成龙晚，成龙会有期。",
        "dynasty": "唐",
        "collection_info": null
    },
    {
        "uuid": "33a6cd3a8cc567e6dd78ff6680df9825",
        "title": "中秋月",
        "author": "许昼",
        "content": "应是蟾宫别有情，每逢秋半倍澄清。\n清光不向此中见，白髮争教何处生？闲地占将真可惜，幽窗分得始为明。\n殷勤好长来年桂，莫遣平人道不平。",
        "dynasty": "唐",
        "collection_info": null
    },
    {
        "uuid": "06248fae81dc74950f35825f2cc0eb38",
        "title": "临终诗",
        "author": "薛凖",
        "content": "旧国深恩不易酬，又离继母出他州。\n谁知天怒无因息，积媿终身乞速休。",
        "dynasty": "唐",
        "collection_info": null
    },
    {
        "uuid": "f37470dc0458339ecd74b5e2e0ad7b61",
        "title": "观修处士画桃花图歌",
        "author": "裴谐",
        "content": "一从天宝王维死，于今始遇修夫子。\n能向鲛绡四幅中，丹青暗与春争工。\n勾芒若见应羞杀，晕绿匀红渐分别。\n堪怜彩笔似东风，一朵一枝随手发。\n燕支乍湿如含露，引得娇莺痴不去。\n多少游蜂尽日飞，看遍花心求入处。\n工夫妙丽实奇绝，似对韶光好时节。\n偏宜留着待深冬，铺向楼前殛霜雪。",
        "dynasty": "唐",
        "collection_info": null
    },
    {
        "uuid": "32c5dbb04fa42b30664e8829cbfd835e",
        "title": "句",
        "author": "裴谐",
        "content": "风回山火断，朝落岸冰高。\n名终埋不得，骨任朽何妨。",
        "dynasty": "唐",
        "collection_info": null
    },
    {
        "uuid": "2d5fcae506a0fe9151c1d2f5738a83d3",
        "title": "长安春日",
        "author": "曹松",
        "content": "浩浩看花晨，六街扬远尘。\n尘中一丈日，谁是晏眠人。\n御柳舞着水，野鸎啼破春。\n徒云多失意，犹自惜离秦。",
        "dynasty": "唐",
        "collection_info": null
    },
    {
        "uuid": "44bd92383ed60482e4c35293fe483513",
        "title": "慈恩寺贻楚霄上人",
        "author": "曹松",
        "content": "在秦生楚思，波浪接禅关。\n塔碍高林鸟，窗开白日山。\n树阴移草上，岸色透庭间。\n入内谈经彻，空携讲疏还。",
        "dynasty": "唐",
        "collection_info": null
    },
    {
        "uuid": "b6b7859280fb431ee7dadea6f6783f40",
        "title": "崇义里言怀",
        "author": "曹松",
        "content": "马蹄京洛岐，復此少闲时。\n老积沧洲梦，秋乖白阁期。\n平生五字句，一夕满头丝。\n把向侯门去，侯门未可知。",
        "dynasty": "唐",
        "collection_info": null
    },
    {
        "uuid": "a49f48d463c6fac2f7280ef53b2adbca",
        "title": "僧院松",
        "author": "曹松",
        "content": "此木韵弥全，秋霄学瑟弦。\n空知百余尺，未定几多年。\n古甲磨云拆，孤根捉地坚。\n何当抛一干，作盖道场前。",
        "dynasty": "唐",
        "collection_info": null
    },
    {
        "uuid": "fe29094ebcc91988cd8f6733a0afd461",
        "title": "贻世",
        "author": "曹松",
        "content": "富者非义取，朴风争肯还。\n红尘不待晓，白首有谁閒。\n浅度四溟水，平看诸国山。\n只消年作劫，俱到总无间。",
        "dynasty": "唐",
        "collection_info": null
    },
    {
        "uuid": "bd60928962ea4b8f0d8aae23245359a6",
        "title": "南游",
        "author": "曹松",
        "content": "直到南箕下，方谙涨海头。\n君恩过铜柱，戎节限交州。\n犀占花阴卧，波衝瘴色流。\n远夷非不乐，自是北人愁。",
        "dynasty": "唐",
        "collection_info": null
    },
    {
        "uuid": "8f7830837c35ccd2821d0d96b977fcfa",
        "title": "送胡中丞使日东",
        "author": "曹松",
        "content": "辞天理玉簪，指日使鸡林。\n犹有中华恋，方同积浪深。\n张帆度鲸口，衔命见臣心。\n渥泽遐宣后，归期抵万金。",
        "dynasty": "唐",
        "collection_info": null
    },
    {
        "uuid": "afbc8ddb56bbfa47ffe49158d4f61f08",
        "title": "哭陈陶处士",
        "author": "曹松",
        "content": "园裏先生冢，鸟啼春更伤。\n空余八封树，尚对一茅堂。\n白日埋杜甫，皇天无耒阳。\n如何稽古力，报答甚茫茫。",
        "dynasty": "唐",
        "collection_info": null
    },
    {
        "uuid": "2cee6c732977308cbc2f90f84e6b0af3",
        "title": "言怀",
        "author": "曹松",
        "content": "冥心坐似痴，寝食亦如遗。\n为觅出人句，秪求当路知。\n岂能穷到老，未信达无时。\n此道须天付，三光幸不私。",
        "dynasty": "唐",
        "collection_info": null
    },
    {
        "uuid": "c249c6a357bd3d31f6ff933227eb8573",
        "title": "月",
        "author": "曹松",
        "content": "寥寥天地内，夜魄爽何轻。\n频见此轮满，即应华髮生。\n不圆争得破，纔正又须倾。\n人事还如此，因知倚伏情。",
        "dynasty": "唐",
        "collection_info": null
    },
    {
        "uuid": "17679931f8cf0bacb10a95de693cada5",
        "title": "答匡山僧赠榔栗杖",
        "author": "曹松",
        "content": "栗杖出匡顶，百中无一枝。\n虽因野僧得，犹畏岳神知。\n画月冷光在，指云秋片移。\n宜留引蹇步，他日访峨嵋。",
        "dynasty": "唐",
        "collection_info": null
    },
    {
        "uuid": "f51ceac2bb8052276085c9bb9afcae5a",
        "title": "商山夜闻泉",
        "author": "曹松",
        "content": "泻月声不断，坐来心益闲。\n无人知落处，万木冷空山。\n远忆云容外，幽疑石缝间。\n那辞通曙听，明日度蓝关。",
        "dynasty": "唐",
        "collection_info": null
    },
    {
        "uuid": "55cc87a7aff67c3f836a72bbd5a17ef0",
        "title": "书怀",
        "author": "曹松",
        "content": "默默守吾道，望荣来替愁。\n吟诗应有罪，当路却如讐。\n陆海傥难溺，九霄争便休。\n敢言名誉出，天未白吾头。",
        "dynasty": "唐",
        "collection_info": null
    },
    {
        "uuid": "535794d6e1e9b0bbf465c0919fafc197",
        "title": "道中",
        "author": "曹松",
        "content": "出门嗟世路，何日朴风归。\n是处太行险，□□应解飞。\n主人厚薄礼，客子新故衣。\n所以浇浮态，多令行者违。",
        "dynasty": "唐",
        "collection_info": null
    },
    {
        "uuid": "9927c00b4f85232f4bd75761fc27a59a",
        "title": "夏云",
        "author": "曹松",
        "content": "势能成岳仞，顷刻长崔嵬。\n瞑鸟飞不到，野风吹得开。\n一天分万态，立地看忘回。\n欲结暑宵雨，先闻江上雷。",
        "dynasty": "唐",
        "collection_info": null
    },
    {
        "uuid": "8a1a1f07f9d9b09930e0466c50fb93bf",
        "title": "塞上行",
        "author": "曹松",
        "content": "上将拥黄鬚，安西逐指呼。\n离乡俱少壮，到碛减肌肤。\n风雪夜防塞，腥羶朝繫胡。\n为君乐战死，谁喜作征夫。",
        "dynasty": "唐",
        "collection_info": null
    },
    {
        "uuid": "3a900561cd0081b8205db229e0f218a4",
        "title": "晨起",
        "author": "曹松",
        "content": "晓色教不睡，卷帘清气中。\n林残数枝月，髮冷一梳风。\n并鸟含钟语，欹荷隔雾空。\n莫疑营白日，道路本无穷。",
        "dynasty": "唐",
        "collection_info": null
    },
    {
        "uuid": "4fd759499d2d4333b27beb6ee5ee0fa6",
        "title": "感世",
        "author": "曹松",
        "content": "触目尽如幻，幻中能几时。\n愁来舍行乐，事去莫吞悲。\n白髮不由己，黄金留待谁。\n耕烟得铭志，翻为古人思。",
        "dynasty": "唐",
        "collection_info": null
    },
    {
        "uuid": "908a055092525d1374312776068c3be9",
        "title": "观华夷图",
        "author": "曹松",
        "content": "落笔胜缩地，展图当晏宁。\n中华属贵分，远裔占何星。\n分寸辨诸岳，斗升观四溟。\n长疑未到处，一一似曾经。",
        "dynasty": "唐",
        "collection_info": null
    },
    {
        "uuid": "afd93dc45f9fc654f9422d2e879293c4",
        "title": "山上寒夜呈进士许棠",
        "author": "曹松",
        "content": "山寒草堂暖，寂夜有良朋。\n读易分高烛，煎茶取折冰。\n庭垂河半角，窗露月微棱。\n俱入论心地，争无俗者憎。",
        "dynasty": "唐",
        "collection_info": null
    },
    {
        "uuid": "ac589204b4cae3a9f4c2fb8b60dd890f",
        "title": "滕王阁春日晚眺",
        "author": "曹松",
        "content": "凌春帝子阁，偶眺日移西。\n浪势平花坞，帆阴上柳堤。\n凝岚藏宿翼，迭鼓碎归蹄。\n只此长吟咏，因高思不迷。",
        "dynasty": "唐",
        "collection_info": null
    },
    {
        "uuid": "3892db5ca9c7b2572f3ec5ef28a227c6",
        "title": "钟陵野步",
        "author": "曹松",
        "content": "冈扉聊自启，信步出波边。\n野火风吹阔，春冰鹤啄穿。\n渚樯齐驿树，山鸟入公田。\n未创孤云势，空思白阁年。",
        "dynasty": "唐",
        "collection_info": null
    },
    {
        "uuid": "7ce9e149ada6d9469eace721f790d9ec",
        "title": "哭胡处士",
        "author": "曹松",
        "content": "故人江阁在，重到事悠悠。\n无尔向潭上，为吾倾瓮头。\n空余赤枫叶，堕落钓鱼舟。\n疑是冲虚去，不为天地囚。",
        "dynasty": "唐",
        "collection_info": null
    },
    {
        "uuid": "75ed7e703cc870dee74a57e20f5dd2c0",
        "title": "青龙寺赠云颢法师",
        "author": "曹松",
        "content": "紫檀衣且香，春殿日尤长。\n此地开新讲，何山鏁旧房。\n僧名喧北阙，师印续南方。\n莫惜青莲喻，秦人听未忘。",
        "dynasty": "唐",
        "collection_info": null
    },
    {
        "uuid": "56cd3639e74b6edd5a339d95322fd78d",
        "title": "荐福寺赠应制白公",
        "author": "曹松",
        "content": "才子紫檀衣，明君宠顾时。\n讲昇高座懒，书荅重臣迟。\n瓶势倾圆顶，刀声落碎髭。\n还闻穿内去，随驾进新诗。",
        "dynasty": "唐",
        "collection_info": null
    },
    {
        "uuid": "f7527c5b03c5e8ec8155c290170c0a86",
        "title": "观山寺僧穿井",
        "author": "曹松",
        "content": "云僧凿山井，寒碧在中庭。\n况是分嵓眼，同来下石瓶。\n旁痕终变藓，圆影即澄星。\n异夜天龙蛰，应闻说叶经。",
        "dynasty": "唐",
        "collection_info": null
    },
    {
        "uuid": "2d29e284925a5cfabde0496d99bf7da1",
        "title": "送德光禅师",
        "author": "曹松",
        "content": "天涯缘事了，又造石霜微。\n不以千峰险，唯将独影归。\n有为嫌假佛，无境是真机。\n到后流沙锡，何时更有飞。",
        "dynasty": "唐",
        "collection_info": null
    },
    {
        "uuid": "d697d6208a3b426e6502ae9a78b906bb",
        "title": "赠南陵李主簿",
        "author": "曹松",
        "content": "外邑官同隐，宁劳短吏趋。\n看云情自足，爱酒逸应无。\n簟席弹碁子，衣裳惹印朱。\n仍闻陂水近，亦拟掉菰蒲。",
        "dynasty": "唐",
        "collection_info": null
    },
    {
        "uuid": "3fc359878fc1e3b7692643fb34dbab45",
        "title": "慈恩寺东楼",
        "author": "曹松",
        "content": "寺楼凉出竹，非与曲江赊。\n野火流穿苑，秦山迭入巴。\n风梢离众叶，岸角积虚沙。\n此地钟声近，令人思未涯。",
        "dynasty": "唐",
        "collection_info": null
    },
    {
        "uuid": "17cc6708364d3f2b7062dae89379e546",
        "title": "古冢",
        "author": "曹松",
        "content": "代远已难问，纍纍次古城。\n民田侵不尽，客路踏还平。\n作穴蛇分蛰，依冈鹿绕行。\n唯应风雨夕，鬼火出林明。",
        "dynasty": "唐",
        "collection_info": null
    },
    {
        "uuid": "5ea437c5800c558130a443a71e44b82a",
        "title": "访山友",
        "author": "曹松",
        "content": "一径通高屋，重云翳两原。\n山寒初宿顶，泉落未知根。\n急雨洗荒壁，惊风开静门。\n听君吟废夜，苦却建溪猿。",
        "dynasty": "唐",
        "collection_info": null
    },
    {
        "uuid": "2b2a6cb1a00f353f9840d96bc59c8ea8",
        "title": "林下书怀寄建州李频员外",
        "author": "曹松",
        "content": "一从诸事懒，海上迹宜沉。\n吾道不当路，鄙人甘入林。\n云垂方觅鹤，月湿始收琴。\n水石南州好，谁陪刻骨吟。",
        "dynasty": "唐",
        "collection_info": null
    },
    {
        "uuid": "1f2b90cea30a1dfeca249a7280c03e8a",
        "title": "猿",
        "author": "曹松",
        "content": "曾宿三巴路，今来不愿听。\n云根啼片白，峰顶掷尖青。\n护果憎禽啄，栖霜觑叶零。\n唯应卧岚客，怜尔傍嵒扃。",
        "dynasty": "唐",
        "collection_info": null
    },
    {
        "uuid": "342729222362512441ca2483ada65b5f",
        "title": "秋日送方干游上元",
        "author": "曹松",
        "content": "天高淮泗白，料子趋修程。\n汲水疑山动，扬帆觉岸行。\n云离京口树，鴈入石头城。\n后夜分遥念，诸峰霜露生。",
        "dynasty": "唐",
        "collection_info": null
    },
    {
        "uuid": "e7975bcc79428907778d5b17a88aa0d8",
        "title": "哭李频员外",
        "author": "曹松",
        "content": "出麾临建水，下世在公堂。\n苦集休开箧，清资罢转郎。\n瘴中无子奠，岭外一妻孀。\n定是浮香骨，东归就故乡。",
        "dynasty": "唐",
        "collection_info": null
    },
    {
        "uuid": "0f0aac5993ee56ae2f4db26d05271b49",
        "title": "山中言事",
        "author": "曹松",
        "content": "岚霭润窗櫺，吟诗得冷癥。\n教餐有效药，多媿独行僧。\n云湿煎茶火，冰封汲井绳。\n片扉深着掩，经国自无能。",
        "dynasty": "唐",
        "collection_info": null
    },
    {
        "uuid": "b5be7ad3735a5696a59b773afede6ef9",
        "title": "送左协律京西从事",
        "author": "曹松",
        "content": "辟书来几日，遂喜就嘉招。\n犹向风沙浅，非于甸服遥。\n时平无探骑，秋静见盘雕。\n若遣关中使，烦君问寂寥。",
        "dynasty": "唐",
        "collection_info": null
    },
    {
        "uuid": "b824648371e0153c8a1a5c0bc9ec02c0",
        "title": "望九华寄池阳太守",
        "author": "曹松",
        "content": "造化峰峰异，宜教岳德谦。\n灵踪载籍古，怪刃刺云尖。\n盘蹙陵阳壮，孤标建邺瞻。\n霁余堪洗目，青出谢家檐。",
        "dynasty": "唐",
        "collection_info": null
    },
    {
        "uuid": "9998b595d9e1c3cb0e0d5ea0f151c425",
        "title": "上广州支使王拾遗",
        "author": "曹松",
        "content": "明时应不谏，天幕称仙才。\n聘入关中去，人从帝侧来。\n诗窗盛岛屿，檄盾照风雷。\n几度陪旄节，营巡海色迴。",
        "dynasty": "唐",
        "collection_info": null
    },
    {
        "uuid": "fe98503ab8478f90b3c8c3149b251269",
        "title": "题僧松禅",
        "author": "曹松",
        "content": "空山涧畔枯松树，禅老堂头甲乙身。\n传是昔朝僧种着，下头应有茯苓神。",
        "dynasty": "唐",
        "collection_info": null
    },
    {
        "uuid": "be5f1205f249a3a495231193140cb308",
        "title": "赠华阴李明府",
        "author": "曹松",
        "content": "佩墨县兼清，约关西近城。\n三峰岂不重，厚地戴犹轻。\n雪篠欹难直，风泉喷易横。\n须知高枕外，长是劝民耕。",
        "dynasty": "唐",
        "collection_info": null
    },
    {
        "uuid": "a6693bb0578ed63e91eee901906b04b7",
        "title": "送人庭鹤",
        "author": "曹松",
        "content": "度岁休笼闭，身轻好羽仪。\n白云□是伴，沧海得因谁。\n唳起遗残食，盘余在逈枝。\n条风频雨去，只恐更相随。",
        "dynasty": "唐",
        "collection_info": null
    },
    {
        "uuid": "7547201083ad4f4b9b86501c9666fa6f",
        "title": "信州闻通寺题僧砌下泉",
        "author": "曹松",
        "content": "细声从峤足，幽淡浸香墀。\n此境未开日，何人初见时。\n耗痕延黑藓，净罅吐微澌。\n应有乔梢鹤，下来当饮之。",
        "dynasty": "唐",
        "collection_info": null
    },
    {
        "uuid": "245a60959dc8cced30e251f1de814621",
        "title": "山中",
        "author": "曹松",
        "content": "此地似商岭，云霞空往还。\n衰条难定鸟，缺月易依山。\n野色耕不尽，溪容钓自闲。\n分因多卧退，百计少相关。",
        "dynasty": "唐",
        "collection_info": null
    },
    {
        "uuid": "3b0a1b7bedff457303b6d98286a9a128",
        "title": "寄崇圣寺僧",
        "author": "曹松",
        "content": "不醉长安酒，冥心只似师。\n望山吟过日，伴鹤立多时。\n沟远流声细，林寒绿色迟。\n庵西萝月夕，重约语空期。",
        "dynasty": "唐",
        "collection_info": null
    },
    {
        "uuid": "ad0dd42a0926f5c150db25b718a21bdd",
        "title": "金陵道中寄",
        "author": "曹松",
        "content": "忍苦待知音，无时省废吟。\n始为分路客，莫问向隅心。\n峤翠藏幽瀑，枝风下晓禽。\n忆君秋欲尽，马上秣陵砧。",
        "dynasty": "唐",
        "collection_info": null
    },
    {
        "uuid": "8a8afeb45fef07aba985b3304ce7dd1c",
        "title": "都门送许棠东归",
        "author": "曹松",
        "content": "旧客东归远，长安诗少朋。\n去愁分碛鴈，行计逐乡僧。\n华岳无时雪，黄河漫处冰。\n知辞国门路，片席认西陵。",
        "dynasty": "唐",
        "collection_info": null
    },
    {
        "uuid": "5c6657f9426bc4392bc0dff673e8c382",
        "title": "送进士喻坦之游太原",
        "author": "曹松",
        "content": "北鄙征难尽，诗愁满去程。\n废巢侵烧色，荒冢入锄声。\n逗野河流浊，离云碛日明。\n幷州戎垒地，角动引风生。",
        "dynasty": "唐",
        "collection_info": null
    },
    {
        "uuid": "b24e2cdbb75881a3ffce13b76c424245",
        "title": "九江暮春书事",
        "author": "曹松",
        "content": "杨柳城初鏁，轮蹄息去踪。\n春流无旧岸，夜色失诸峰。\n影动渔边火，声迟话后钟。\n明朝回去鴈，谁向北郊逢。",
        "dynasty": "唐",
        "collection_info": null
    },
    {
        "uuid": "93176e0be12f75067e0b1c3bd79bc5a9",
        "title": "再到洪州望西山",
        "author": "曹松",
        "content": "洪州向西顾，不忍暂忘君。\n记得瀑泉落，省同幽鸟闻。\n一回经雨雹，长有剩风云。\n未定却栖息，前头江海分。",
        "dynasty": "唐",
        "collection_info": null
    },
    {
        "uuid": "c50c3bbc8219ddf042af360293c80e09",
        "title": "与胡汾坐月期贯休上人不至",
        "author": "曹松",
        "content": "扫庭秋漏滴，接话贵忘眠。\n静夜人相语，低枝鸟暗迁。\n星围南极定，月照断河连。\n后会花宫子，应开石上禅。",
        "dynasty": "唐",
        "collection_info": null
    },
    {
        "uuid": "bd546f945a53c3d70c4eb4d773e64956",
        "title": "赠胡处士",
        "author": "曹松",
        "content": "年光离岳色，带疾卧南原。\n白日与无事，俗人嗔闭门。\n樵鱼临片水，野鹿入荒园。\n莫问荣华事，清霜点髮根。",
        "dynasty": "唐",
        "collection_info": null
    },
    {
        "uuid": "dff5c47225077dd1174a16cdbec55431",
        "title": "铅山写怀",
        "author": "曹松",
        "content": "天涯兵火后，风景畏临门。\n骨肉到时节，团圆因梦魂。\n池塘营水眼，岭峤结花根。\n耳纵听歌吹，中心不可论。",
        "dynasty": "唐",
        "collection_info": null
    },
    {
        "uuid": "9d96334f3797a114ad6ad80d30437c6a",
        "title": "书翠岩寺壁",
        "author": "曹松",
        "content": "何年话尊宿，瞻礼此堂中。\n入郭非无路，归林自学空。\n溅瓶云峤水，逆磬雪川风。\n时说南庐事，知师用意同。",
        "dynasty": "唐",
        "collection_info": null
    },
    {
        "uuid": "f6b861b05514c7d349b48ead440189dd",
        "title": "江西题东湖",
        "author": "曹松",
        "content": "凿出江湖思，凉多□□间。\n无风触微浪，半日□秋山。\n客袖沙光满，船窗荻影闲。\n时人见黄绶，应笑狎鸥还。",
        "dynasty": "唐",
        "collection_info": null
    },
    {
        "uuid": "d4be32c7fc61513765bb9719365620cb",
        "title": "题湖南岳麓寺",
        "author": "曹松",
        "content": "海云山上寺，每到每开襟。\n万木长不住，细泉听更深。\n蜩沾高雨断，鸟遇夕岚沈。\n此地良宵月，秋怀隔楚砧。",
        "dynasty": "唐",
        "collection_info": null
    },
    {
        "uuid": "50efef726f13eb292cc27d5d724031da",
        "title": "赠衡山麋明府",
        "author": "曹松",
        "content": "为县潇湘水，门前树配苔。\n晚吟公籍少，春醉积林开。\n涤砚松香起，擎茶岳影来。\n任官当此境，更莫梦天台。",
        "dynasty": "唐",
        "collection_info": null
    },
    {
        "uuid": "8d11c7e8d38706818ef6800dcd3f7622",
        "title": "塞上",
        "author": "曹松",
        "content": "边寒来所阔，今日復明朝。\n河凌坚通马，胡云缺见雕。\n砂中程独泣，乡外隐谁招。\n回首若经岁，灵州生柳条。",
        "dynasty": "唐",
        "collection_info": null
    },
    {
        "uuid": "824c0879a359142bf5f831517b1c9aef",
        "title": "送邵安石及第归连州觐省",
        "author": "曹松",
        "content": "及第兼归觐，宜忘涉驿劳。\n青云重庆少，白日一飞高。\n转楚闻啼狖，临湘见迭涛。\n海阳沈饮罢，何地佐旌旄。",
        "dynasty": "唐",
        "collection_info": null
    },
    {
        "uuid": "52412cd3237db62d759db9d2f5a116c8",
        "title": "边上送友人归宁",
        "author": "曹松",
        "content": "乡路穿京过，宁心去少同。\n日斜寻阔碛，春尽逐归鸿。\n独树河声外，凝笳塞色中。\n怜君到此处，却背老莱风。",
        "dynasty": "唐",
        "collection_info": null
    },
    {
        "uuid": "be6ae4e8aaef5d0453d69cb0156ee812",
        "title": "除夜",
        "author": "曹松",
        "content": "残腊即又尽，东风应渐闻。\n一宵犹几许，两岁欲平分。\n燎暗倾时斗，春通绽处芬。\n明朝遥捧酒，先合祝尧君。",
        "dynasty": "唐",
        "collection_info": null
    },
    {
        "uuid": "a76134ce355393f6bbc24cf47a5d2cae",
        "title": "题甘露寺",
        "author": "曹松",
        "content": "香门接巨垒，画角间清钟。\n北固一何峭，西僧多此逢。\n天垂无际海，云白久晴峰。\n旦暮然灯外，涛头振蛰龙。",
        "dynasty": "唐",
        "collection_info": null
    },
    {
        "uuid": "d6f78f15d7ffd29ba27a8705b9bc83c9",
        "title": "贻住山僧",
        "author": "曹松",
        "content": "罢讲巡岩坞，无穷得野情。\n腊高犹伴鹿，夏满不归城。\n云朵缘崖发，峰阴截水清。\n自然双洗耳，唯任白毫生。",
        "dynasty": "唐",
        "collection_info": null
    },
    {
        "uuid": "636e9ac2896596989e46d9507b40d2cb",
        "title": "题鹤鸣泉",
        "author": "曹松",
        "content": "仙鹤曾鸣处，泉兼半井苔。\n直峰抛影入，片月泻光来。\n潋滟侵颜冷，深沉慰眼开。\n何因值舟顶，满汲石瓶回。",
        "dynasty": "唐",
        "collection_info": null
    },
    {
        "uuid": "eb4a982526060eb13a4fba47d27d3fbb",
        "title": "吊贾岛二首 一",
        "author": "曹松",
        "content": "先生不折桂，谪去抱何冤。\n已葬离燕骨，难招入劒魂。\n旅坟低却草，稚子哭胜猿。\n冥寞如搜句，宜邀贺监论。",
        "dynasty": "唐",
        "collection_info": null
    },
    {
        "uuid": "e547f8f0d7829014dce95bda48e6badd",
        "title": "吊贾岛二首 二",
        "author": "曹松",
        "content": "青斾低寒水，清笳出晓风。\n鸟来伤贾傅，马立葬滕公。\n松柏青山上，城池白日中。\n一朝今古隔，惟有月明同。",
        "dynasty": "唐",
        "collection_info": null
    },
    {
        "uuid": "671bec53ba484c6369f770bd0babc2e7",
        "title": "忆江西幷悼亡友",
        "author": "曹松",
        "content": "前心奈兵阻，悔作豫章分。\n芳草未归日，故人多是坟。\n帆行出岫雨，马践过江云。\n此地一罇酒，当时皆以文。",
        "dynasty": "唐",
        "collection_info": null
    },
    {
        "uuid": "b3bc7e0bf0648245f705b0cc5c24828f",
        "title": "九江送方干归镜湖",
        "author": "曹松",
        "content": "一樯悬五两，此日动归风。\n客路抛湓口，家林入镜中。\n谭余云出峤，咏苦月欹空。\n更若看鳷鹊，何人夜坐同。",
        "dynasty": "唐",
        "collection_info": null
    },
    {
        "uuid": "d7eb46e1c1397b19e0642caf19a55b3b",
        "title": "庐山访贾匡",
        "author": "曹松",
        "content": "西城疾病日，此地少寻君。\n古迹春犹在，遥泉夜尽闻。\n片时三处雨，九迭几重云。\n到者皆忘寐，神精与俗分。",
        "dynasty": "唐",
        "collection_info": null
    },
    {
        "uuid": "7fe1bcf605040dc4ee777f7842112854",
        "title": "顾少府池上",
        "author": "曹松",
        "content": "池上分行种，公庭觉少尘。\n根离潮水岸，韵爽判曹人。\n正午回鱼影，方昏息鹭身。\n无时不动咏，沧岛思方频。",
        "dynasty": "唐",
        "collection_info": null
    },
    {
        "uuid": "e7dd4ff1c051f68fe2cb28ddbcbc452a",
        "title": "喜友人归上元别业",
        "author": "曹松",
        "content": "一樯千里外，隐者兴宜孤。\n落日长边海，秋风满故都。\n掩关苔色老，盘径叶声枯。\n匡岳来时过，迟回绝顶无。",
        "dynasty": "唐",
        "collection_info": null
    },
    {
        "uuid": "fa4358f448ce40d51a302748c76db18a",
        "title": "曲江暮春雪霁",
        "author": "曹松",
        "content": "霁动江池色，春残一去游。\n菰风生马足，槐雪滴人头。\n北阙尘未起，南山青欲流。\n如何多别地，却得醉汀洲。",
        "dynasty": "唐",
        "collection_info": null
    },
    {
        "uuid": "ea77a62ba0eef3a957141550f136ca0d",
        "title": "立春日",
        "author": "曹松",
        "content": "春饮一杯酒，便吟春日诗。\n木梢寒未觉，地脉暖先知。\n鸟啭星沈后，山分雪薄时。\n赏心无处说，怅望曲江池。",
        "dynasty": "唐",
        "collection_info": null
    },
    {
        "uuid": "63d8ed50b45aeae0f14769212dac2ffd",
        "title": "宿溪僧院",
        "author": "曹松",
        "content": "少年云溪裏，禅心夜更闲。\n煎茶留静者，靠月坐苍山。\n露白钟寻定，萤多户未关。\n嵩阳大石室，何日译经还。",
        "dynasty": "唐",
        "collection_info": null
    },
    {
        "uuid": "cbb13f739a5a62946e251f5de55543e4",
        "title": "石头怀古",
        "author": "曹松",
        "content": "日月出又没，台城空白云。\n虽宽百姓土，渐缺六朝坟。\n禾黍是亡国，山河归圣君。\n松声骤雨足，几寺晚钟闻。",
        "dynasty": "唐",
        "collection_info": null
    },
    {
        "uuid": "1ee291f7951518b1998c71ffc5696f64",
        "title": "浙右赠陆处士",
        "author": "曹松",
        "content": "静节灌园余，得非成隐居。\n长当庚子日，独拜五经书。\n白浪吹亡国，秋霜洗大虚。\n门前是京口，身外不营储。",
        "dynasty": "唐",
        "collection_info": null
    },
    {
        "uuid": "43711fdf3b8fda8fb4668fa2d744ab10",
        "title": "哭胡处士",
        "author": "曹松",
        "content": "丘中久不起，将谓诏书来。\n及见凌云说，方知掩夜台。\n白衣归北路，玄造亦遗才。\n世上亡君后，诗声更大哉。",
        "dynasty": "唐",
        "collection_info": null
    },
    {
        "uuid": "1e79ba0571bebc64ad8141a1acb1b23a",
        "title": "赠余干袁明府",
        "author": "曹松",
        "content": "一雨西城色，陶家心自清。\n山衔中郭分，云卷下湖程。\n公署闻流木，人烟入废城。\n难忘楚尽处，新有越吟生。",
        "dynasty": "唐",
        "collection_info": null
    },
    {
        "uuid": "8ad97c70813b70b6624eba200caf764d",
        "title": "赠雷乡张明府",
        "author": "曹松",
        "content": "任官征战后，度日寄闲身。\n封卷还高客，飞书问野人。\n废田教种糓，生路遣寻薪。\n若起柴桑兴，无先漉酒巾。",
        "dynasty": "唐",
        "collection_info": null
    },
    {
        "uuid": "d20106ab5e44823413047f19ad155119",
        "title": "岳阳晚泊",
        "author": "曹松",
        "content": "轻帆下阔流，便泊此沙洲。\n湖影撼山朵，日阳烧野愁。\n白波争起倒，青屿或沈浮。\n是际船中望，东南仞仞秋。",
        "dynasty": "唐",
        "collection_info": null
    },
    {
        "uuid": "17377294e99fafdcd5801c84342f14d7",
        "title": "览春牓喜孙鄠成名",
        "author": "曹松",
        "content": "门外报春牓，喜君天子知。\n旧愁浑似雪，见日总消时。\n塔下牡丹气，江头杨柳丝。\n风光若有分，无处不相宜。",
        "dynasty": "唐",
        "collection_info": null
    },
    {
        "uuid": "dd65369b2dee73d6c45c2c8cdc699d38",
        "title": "己亥岁二首 一",
        "author": "曹松",
        "content": "泽国江山入战图，生民何计乐樵苏。\n凭君莫话封侯事，一将功成万骨枯。",
        "dynasty": "唐",
        "collection_info": null
    },
    {
        "uuid": "b26f5d2674f86517cdc225c9cad3700b",
        "title": "己亥岁二首 二",
        "author": "曹松",
        "content": "传闻一战百神愁，两岸彊兵过未休。\n谁道沧江总无事，近来长共血争流。",
        "dynasty": "唐",
        "collection_info": null
    },
    {
        "uuid": "93578bc4bac1ab74c8dcbe6a23130364",
        "title": "乱后入洪州西山",
        "author": "曹松",
        "content": "寂寂阴溪水漱苔，尘中将得苦吟来。\n东峰道士如相问，县令而今不姓梅。",
        "dynasty": "唐",
        "collection_info": null
    },
    {
        "uuid": "b8838747ab08478a951308ef80e36ef5",
        "title": "送僧入庐山",
        "author": "曹松",
        "content": "若到江州二林寺，遍游应未出云霞。\n庐山瀑布三千仞，画破青霄始落斜。",
        "dynasty": "唐",
        "collection_info": null
    },
    {
        "uuid": "0345860c3284aca5df5a68928640cfff",
        "title": "送僧入蜀过夏",
        "author": "曹松",
        "content": "师言结夏入巴峰，云水回头几万重。\n五月峨眉须近火，木皮领重只如冬。",
        "dynasty": "唐",
        "collection_info": null
    },
    {
        "uuid": "74003a4cc18fc64edcf4d6fb86af65d6",
        "title": "江西逢僧省文 一",
        "author": "曹松",
        "content": "闽地高僧楚地逢，僧游蛮锡挂垂松。\n白云逸性都无定，纔出双峰爱五峰。",
        "dynasty": "唐",
        "collection_info": null
    },
    {
        "uuid": "fc9005bd35267fe1b5f18b446d3c56b9",
        "title": "江西逢僧省文 二",
        "author": "曹松",
        "content": "高僧不负雪峰期，却伴青霞入翠微。\n百叶岩前霜欲降，九枝松上鹤初归。\n风生碧涧鱼龙跃，威振金楼燕雀飞。\n想得白莲花上月，满山犹带旧光辉。",
        "dynasty": "唐",
        "collection_info": null
    },
    {
        "uuid": "70653a5327cf9adb664ffe2869c2c263",
        "title": "水精念珠",
        "author": "曹松",
        "content": "等量红缕贯晶荧，尽道匀圆别未胜。\n凿断玉潭盈尺水，琢成金地两条冰。\n轮时秪恐星侵佛，挂处常疑露滴僧。\n几度夜深寻不着，瑠[瓈]为殿月为灯。",
        "dynasty": "唐",
        "collection_info": null
    },
    {
        "uuid": "abb88d0cc94eb3c63b4488c827383f4f",
        "title": "南海旅次",
        "author": "曹松",
        "content": "忆归休上越王台，归思临高不易裁。\n为客正当无鴈处，故园谁道有书来。\n城头早角吹霜尽，郭裏残潮荡月回。\n心似百花开未得，年年争发被春催。",
        "dynasty": "唐",
        "collection_info": null
    },
    {
        "uuid": "827f56cbb8e29558e8f5a231122c3576",
        "title": "春草",
        "author": "曹松",
        "content": "不独满池塘，梦中佳句香。\n春风有余力，引上古城墙。",
        "dynasty": "唐",
        "collection_info": null
    },
    {
        "uuid": "968c86bb1267c213a084ca79af6e41b6",
        "title": "金谷园",
        "author": "曹松",
        "content": "当年歌舞时，不说草离离。\n今日歌舞尽，满园秋露垂。",
        "dynasty": "唐",
        "collection_info": null
    },
    {
        "uuid": "b2515bb9d2698ef4a3e663bcab830c52",
        "title": "夏日东斋",
        "author": "曹松",
        "content": "三庚到秋伏，偶来松槛立。\n热少清风多，开门放山入。",
        "dynasty": "唐",
        "collection_info": null
    },
    {
        "uuid": "db7543712da7422c05900bea719add43",
        "title": "南朝",
        "author": "曹松",
        "content": "三篱盖驰道，风烈一无取。\n时见牧牛童，嗔牛吃禾黍。",
        "dynasty": "唐",
        "collection_info": null
    },
    {
        "uuid": "d75be0e0bd4a9a7aa4da6206718723c8",
        "title": "言怀",
        "author": "曹松",
        "content": "出山不得意，谒帝值戈鋋。\n岂料为文日，翻成用武年。",
        "dynasty": "唐",
        "collection_info": null
    },
    {
        "uuid": "812b8b27d2ab5cf92d3721893ee4b037",
        "title": "寒食日题杜鹃花",
        "author": "曹松",
        "content": "一朵又一朵，併开寒食时。\n谁家不禁火，总在此花枝。",
        "dynasty": "唐",
        "collection_info": null
    },
    {
        "uuid": "349c5a04a80e252374e8a2917e25e737",
        "title": "钟陵寒食日郊外闲游",
        "author": "曹松",
        "content": "可怜时节足风情，杏子粥香如冷饧。\n无奈春风输旧火，遍教人唤作山樱。",
        "dynasty": "唐",
        "collection_info": null
    },
    {
        "uuid": "797512df965254fe774807ad9cd0f363",
        "title": "中秋对月",
        "author": "曹松",
        "content": "无云世界秋三五，共看蟾盘上海涯。\n直到天头天尽处，不曾私照一人家。",
        "dynasty": "唐",
        "collection_info": null
    },
    {
        "uuid": "7252afd3dea079cb49ea6320ee16c191",
        "title": "陪湖南李中丞宴隐溪",
        "author": "曹松",
        "content": "竹林啼鸟不知休，罗列飞桥水乱流。\n触散柳丝回玉勒，约开莲叶上兰舟。\n酒边旧侣真何逊，云裏新声是莫愁。\n若值主人嫌昼短，应陪秉烛夜深游。",
        "dynasty": "唐",
        "collection_info": null
    },
    {
        "uuid": "450de0ff6d537b22d9d96bfe3e428400",
        "title": "别湖上主人",
        "author": "曹松",
        "content": "门繫钓舟云满岸，借君幽致坐移旬。\n湖村夜呌白芜鴈，菱市晓喧深浦人。\n远水日边重作雪，寒林烧后别生春。\n不辞更住醒还醉，太一东峰归梦频。",
        "dynasty": "唐",
        "collection_info": null
    },
    {
        "uuid": "4d0d94df9baeea77ddd74a9901da0462",
        "title": "赠广宣大师",
        "author": "曹松",
        "content": "忆昔同游紫阁云，别来三十二回春。\n白头相见双林下，犹是清朝未退人。",
        "dynasty": "唐",
        "collection_info": null
    },
    {
        "uuid": "80cfc2d7172996371f9335123b512cf2",
        "title": "钟陵寒食日与同年裴颜李先辈郑校书郊外闲游",
        "author": "曹松",
        "content": "寒节钟陵香骑随，同年相命楚江湄。\n云间影过秋韆女，地上声喧蹴踘儿。\n何处寄烟归草色，谁家送火在花枝。\n银瓶冷酒皆倾尽，半卧垂杨自不知。",
        "dynasty": "唐",
        "collection_info": null
    },
    {
        "uuid": "360ef17b10e03a9a13ca8743d1f3c87d",
        "title": "江外除夜",
        "author": "曹松",
        "content": "千门庭燎照楼台，总为年光急急催。\n半夜腊因风卷去，五更春被角吹来。\n宁无好鸟思花发，应有游鱼待冻开。\n不是多歧渐平稳，谁能呼酒祝昭回。",
        "dynasty": "唐",
        "collection_info": null
    },
    {
        "uuid": "1cb4241d35d772b06c0c23ddd7a8279e",
        "title": "七夕",
        "author": "曹松",
        "content": "牛女相期七夕秋，相逢俱喜鹊横流。\n彤云缥缈回金辂，明月婵娟挂玉钩。\n燕羽几曾添别恨，花容终不更含羞。\n更残便是分襟处，晓箭东来射翠楼。",
        "dynasty": "唐",
        "collection_info": null
    },
    {
        "uuid": "d9dcd0692d472103e6d10bf942e88179",
        "title": "罗浮山下书逸人壁",
        "author": "曹松",
        "content": "海上亭台山下烟，买时幽邃不争钱。\n莫言白日催华髮，自有丹砂驻少年。\n渔钓未归深竹裏，琴壶犹恋落花边。\n可中更践无人境，知是罗浮第几天。",
        "dynasty": "唐",
        "collection_info": null
    },
    {
        "uuid": "9855b0493e74ccc669087f64da11e836",
        "title": "天台瀑布",
        "author": "曹松",
        "content": "万仞得名云瀑布，远看如织挂天台。\n休疑宝尺难量度，直恐金刀易剪裁。\n喷向林梢成夏雪，倾来石上作春雷。\n欲知便是银河水，堕落人间合却回。",
        "dynasty": "唐",
        "collection_info": null
    },
    {
        "uuid": "502ebd387b8889a65473d6cbd848222f",
        "title": "桂江",
        "author": "曹松",
        "content": "未识佳人寻桂水，水云先解傍壶觞。\n笋林次第添斑竹，雏鸟参差护锦囊。\n乳洞此时连越井，石楼何日到僊乡。\n如飞似堕皆青壁，画手不强元化强。",
        "dynasty": "唐",
        "collection_info": null
    },
    {
        "uuid": "ee460d0d417b87d435a36ac35cd7fe43",
        "title": "南海",
        "author": "曹松",
        "content": "倾腾界汉沃诸蛮，立望何如画此看。\n无地不同方觉远，共天无别始知宽。\n文魮隔雾朝含碧，老蚌凌波夜吐丹。\n万状千形皆得意，长鲸独自转身难。",
        "dynasty": "唐",
        "collection_info": null
    },
    {
        "uuid": "e1c35265705496d449d9c3d2d8797158",
        "title": "洞庭湖",
        "author": "曹松",
        "content": "东西南北各连空，波上唯留小朵峰。\n长与岳阳翻鼓角，不离云梦转鱼龙。\n吸回日月过千顷，铺尽星河剩一重。\n直到劫余还作陆，是时应有羽人逢。",
        "dynasty": "唐",
        "collection_info": null
    },
    {
        "uuid": "394fc0c19f82eb3aa64d6667f069d763",
        "title": "霍山",
        "author": "曹松",
        "content": "七千七百七十丈，丈丈藤萝势入天。\n未必展来空似翅，不妨开去也成莲。\n月将河汉分岩转，僧与龙蛇共窟眠。\n直是画工须阁笔，况无名画可流传。",
        "dynasty": "唐",
        "collection_info": null
    },
    {
        "uuid": "8fae7278d71cb47f0face20b8ccf172e",
        "title": "巫峡",
        "author": "曹松",
        "content": "巫山苍翠峡通津，下有仙宫楚女真。\n不逐彩云归碧落，却为暮雨扑行人。\n年年旧事音容在，日日谁家梦想频。\n应是荆山留不住，至今犹得覩芳尘。",
        "dynasty": "唐",
        "collection_info": null
    },
    {
        "uuid": "64ecb4cc9d4b8f161cdfed81cceafb7d",
        "title": "送陈樵校书归泉州",
        "author": "曹松",
        "content": "巨塔列名题，诗心亦罕齐。\n除官京下阙，乞假海门西。\n别席侵残漏，归程避战鼙。\n关遥秦鴈断，家近瘴云低。\n候马春风馆，迎船晓月溪。\n帝京须早入，莫被刺桐迷。",
        "dynasty": "唐",
        "collection_info": null
    },
    {
        "uuid": "5e87fc68c20e865c080a85587668bb86",
        "title": "赠镜湖处士方干二首 一",
        "author": "曹松",
        "content": "包含教化剩搜罗，句出东瓯奈峭何。\n世路不妨平处少，才人唯是屈声多。\n云来岛上便幽石，月到湖心忌白波。\n后辈难为措机杼，先生织字得龙梭。",
        "dynasty": "唐",
        "collection_info": null
    },
    {
        "uuid": "4844282840d9e4eafa926f8000af8c27",
        "title": "赠镜湖处士方干二首 二",
        "author": "曹松",
        "content": "秪拟应星眠越绝，唯将丽什当高勋。\n磨砻清浊人难会，织络虚无帝亦闻。\n鸟道未知山足雨，渔家已没镜中云。\n他时莫为三徴起，门外沙鸥解笑君。",
        "dynasty": "唐",
        "collection_info": null
    },
    {
        "uuid": "c18b907157037f23f225585c4845bd21",
        "title": "拜访陆处士",
        "author": "曹松",
        "content": "万卷书边人半白，再来惟恐降玄纁。\n性灵比鹤争多少，气力登山较几分。\n吟鬓渐无前度漆，寝衣犹有昨宵云。\n将知谷口耕烟者，低视齐梁楚赵君。",
        "dynasty": "唐",
        "collection_info": null
    },
    {
        "uuid": "66ef536d73d072c168268bbe43fd707e",
        "title": "岭南道中",
        "author": "曹松",
        "content": "百花成实未成归，未必归心与志违。\n但有壶觞资逸咏，尽交风景入清机。\n半川阴雾藏高木，一道晴蜺杂落晖。\n游子马前芳草合，鹧鸪啼歇又南飞。",
        "dynasty": "唐",
        "collection_info": null
    },
    {
        "uuid": "75d22f482ebdefaea475682454d9d30b",
        "title": "春日自吴门之阳羡道中书事",
        "author": "曹松",
        "content": "胜异恣游应未遍，路岐犹去几时还。\n浪花湖阔虹蜺断，柳线村深鸟雀闲。\n千室绮罗浮画檝，两州丝竹会茶山。\n眼前便是神僊事，何必须言洞府间。",
        "dynasty": "唐",
        "collection_info": null
    },
    {
        "uuid": "77be03a91a05ad8a9c4572bef03ab8d5",
        "title": "将入关行次湘阴",
        "author": "曹松",
        "content": "背顾秦城在何处，图书作伴过湘东。\n神鵶乱噪黄陵近，候鴈斜沈梦泽空。\n打桨天连晴水白，烧田云隔夜山红。\n也知渐老岩栖稳，争奈文闱有至公。",
        "dynasty": "唐",
        "collection_info": null
    },
    {
        "uuid": "837c98f21e61a6c9ba5ca8fc4b4cd24a",
        "title": "题昭州山寺常寂上人水阁",
        "author": "曹松",
        "content": "常寂常居常寂裏，年年月月是空空。\n阶前未放岩根断，屋下长教海眼通。\n本为入来寻佛窟，不期行处踏龙宫。\n他时忆着堪图画，一朵云山二水中。",
        "dynasty": "唐",
        "collection_info": null
    },
    {
        "uuid": "93e2ed8fc9efa936246de78f3c499072",
        "title": "广州贻匡绪法师",
        "author": "曹松",
        "content": "口宣微密不思议，不是除贪即诫痴。\n祗待外方缘了日，争看内殿诏来时。\n週回海树侵阶疾，迢递江潮应井迟。\n必竟懒过高坐寺，未能全让法云师。",
        "dynasty": "唐",
        "collection_info": null
    },
    {
        "uuid": "7d75e8f46ff836ea565c857f258ab875",
        "title": "赠道人",
        "author": "曹松",
        "content": "住山因以福为庭，便向山中隐姓名。\n阆苑驾将雕羽去，洞天赢得绿毛生。\n日边肠胃餐霞火，月裏肌肤饮露英。\n顾我从来断浮浊，拟驱鸡犬上三清。",
        "dynasty": "唐",
        "collection_info": null
    },
    {
        "uuid": "47d72186652df4761ac53c539d9c5d36",
        "title": "送乞雨禅师临遇南游",
        "author": "曹松",
        "content": "活得枯樵耕者知，巡方又欲向天涯。\n珠穿闽国菩提子，杖把灵峰榔栗枝。\n春藓任封降虎石，夜雷从傍养龙池。\n生缘在地南浮去，自此孤云不可期。",
        "dynasty": "唐",
        "collection_info": null
    },
    {
        "uuid": "2c2306ed080c4c9692cb8941a21a8e5d",
        "title": "南海陪郑司空游荔园",
        "author": "曹松",
        "content": "荔枝时节出旌斿，南国名园尽兴游。\n乱结罗纹照襟袖，别含琼露爽咽喉。\n叶中新火欺寒食，树上丹砂胜锦州。\n他日为霖不将去，也须图画取风流。",
        "dynasty": "唐",
        "collection_info": null
    },
    {
        "uuid": "1d5707ab54f3e19c346702129cdcd0d2",
        "title": "李郎中林亭",
        "author": "曹松",
        "content": "秪向砌边流野水，樽前上下看鱼儿。\n笋蹊已长过人竹，藤径从添拂面丝。\n若许白猿垂近户，即无红果压低枝。\n大才必拟逍遥去，更遣何人佐盛时。",
        "dynasty": "唐",
        "collection_info": null
    },
    {
        "uuid": "be2fcee0e09aca7620762c8735ce22b5",
        "title": "夜饮",
        "author": "曹松",
        "content": "良宵公子宴兰堂，浓麝熏人兽吐香。\n云带金龙衔画烛，星罗银凤泻琼浆。\n满屏珠树开春景，一曲歌声遶翠梁。\n席上未知帘幕晓，青娥低语指东方。",
        "dynasty": "唐",
        "collection_info": null
    },
    {
        "uuid": "90f09023fffa775ae13b216c752ad1f5",
        "title": "驸马宅宴罢",
        "author": "曹松",
        "content": "粉墙残月照宫祠，宴阕银瓶一半欹。\n学语鸎儿飞未稳，放身斜坠绿杨枝。",
        "dynasty": "唐",
        "collection_info": null
    },
    {
        "uuid": "288afacbf52802f831c450c30770f6e9",
        "title": "弔建州李员外",
        "author": "曹松",
        "content": "铭旌归故里，猿鸟亦悽然。\n已葬桐江月，空回建水船。\n客传为郡日，僧说读书年。\n恐有吟魂在，深山古木边。",
        "dynasty": "唐",
        "collection_info": null
    },
    {
        "uuid": "05cefda80a5e0b153725a674435604ef",
        "title": "弔李翰林",
        "author": "曹松",
        "content": "李白虽然成异物，逸名犹与万方传。\n昔朝曾侍玄宗侧，大夜应归贺监边。\n山木易高迷故壠，国风长在见遗篇。\n投金渚畔春杨柳，自此何人繫酒船。",
        "dynasty": "唐",
        "collection_info": null
    },
    {
        "uuid": "6b29fc51fcd2d5ca180dabbc463e39b5",
        "title": "山中",
        "author": "曹松",
        "content": "要路豪家非往还，岩门先有不曾关。\n众心惟恐地无剩，吾意亦忧天惜闲。\n白练曳泉窗下石，绛罗垂果枕前山。\n樵夫岂解营生业，贵欲自安麋鹿间。",
        "dynasty": "唐",
        "collection_info": null
    },
    {
        "uuid": "54cbc33a82395e6a46e16c59933ff7df",
        "title": "山寺引泉",
        "author": "曹松",
        "content": "劈碎琅玕意有余，细泉高引入香厨。\n山僧未肯言根本，莫是银河漏泄无。",
        "dynasty": "唐",
        "collection_info": null
    },
    {
        "uuid": "bdafc4e9bafb8fe8da082b991f995609",
        "title": "友人池上咏芦",
        "author": "曹松",
        "content": "秋声谁种得，萧瑟在池栏。\n叶涩栖蝉稳，丛疎宿鹭难。\n敛烟宜下□，飒吹省先寒。\n此物生苍岛，令人忆钓竿。",
        "dynasty": "唐",
        "collection_info": null
    },
    {
        "uuid": "93f0c25e931770c35f9edff9dd6b027e",
        "title": "商山",
        "author": "曹松",
        "content": "垂白商于原下住，儿孙共死一身忙。\n木弓未得长离手，犹与官家射麝香。",
        "dynasty": "唐",
        "collection_info": null
    },
    {
        "uuid": "7b5e0dad32434cf6678f199cc79e397c",
        "title": "荆南道中",
        "author": "曹松",
        "content": "十月荒郊雪气催，依稀愁色认阳台。\n游秦分繫三条烛，出楚心殊一寸灰。\n高柳莫遮寒月落，空桑不放夜风回。\n如何住在猿声裏，却被蝉吟引下来。",
        "dynasty": "唐",
        "collection_info": null
    },
    {
        "uuid": "b037f52258e7bc8501cd5921b3053051",
        "title": "武德殿朝退望九衢春色",
        "author": "曹松",
        "content": "玉殿朝初退，天街一看春。\n南山初过雨，北阙净无尘。\n夹道夭桃满，连沟御柳新。\n苏舒同舜泽，煦妪并尧仁。\n佳气浮轩盖，和风袭缙绅。\n自兹怜万物，同入发生辰。",
        "dynasty": "唐",
        "collection_info": null
    },
    {
        "uuid": "c196b993eaec7a8009760d22ea106095",
        "title": "弔北邙",
        "author": "曹松",
        "content": "山下望山上，夕阳看又曛。\n无人医白髮，少地着新坟。\n岁代殊相远，贤愚旋不分。\n东归聊一弔，乱木倚寒云。",
        "dynasty": "唐",
        "collection_info": null
    },
    {
        "uuid": "a94c1be86b6b50b9d02b37e093e98e8d",
        "title": "及第勅下宴中献座主杜侍郎",
        "author": "曹松",
        "content": "得召丘墙泪却频，若无公道也无因。\n门前送勅朱衣吏，席上衔杯碧落人。\n半夜笙歌教泥月，平明桃杏放烧春。\n南山虽有归溪路，争那酬恩未杀身。",
        "dynasty": "唐",
        "collection_info": null
    },
    {
        "uuid": "52662c3f7337e27148362fe626a33c19",
        "title": "梢云",
        "author": "曹松",
        "content": "殊质资灵贶，陵空发瑞云。\n梢梢含树影，郁郁动霞文。\n不比因风起，全非触石分。\n叶光闲泛滟，枝彩静氛氲。\n隐见心无宰，裴回庆自君。\n翻飞如可託，长愿在横汾。",
        "dynasty": "唐",
        "collection_info": null
    },
    {
        "uuid": "b1eddcd001e24656efbcb5ff24c77869",
        "title": "白角簟",
        "author": "曹松",
        "content": "角簟工夫已到头，夏来全占满床秋。\n若言保惜归华屋，秪合封题寄列侯。\n学卷晓冰长怕绽，解铺寒水不教流。\n蒲桃锦是潇湘底，曾得王孙价倍酬。",
        "dynasty": "唐",
        "collection_info": null
    },
    {
        "uuid": "a99fd63039b6b5b7912776508ae48720",
        "title": "碧角簟",
        "author": "曹松",
        "content": "细皮重迭织霜纹，滑腻铺床胜锦茵。\n八尺碧天无点翳，一方青玉绝纤尘。\n蝇行只恐烟黏足，客卧混疑水浸身。\n五月不教炎气入，满堂秋色冷龙鳞。",
        "dynasty": "唐",
        "collection_info": null
    },
    {
        "uuid": "a37eb185e0a6e7b2d33058f4acb9422a",
        "title": "滕王阁春日晚望",
        "author": "曹松",
        "content": "凌春帝子阁，偶眺日移西。\n浪势平花坞，帆阴上柳堤。",
        "dynasty": "唐",
        "collection_info": null
    },
    {
        "uuid": "6608a486289c295e42e5c6b4a3987a70",
        "title": "句",
        "author": "曹松",
        "content": "追游若遇三清乐，行从应妨一日春。\n石脉水流泉滴沙，鬼灯然点松柏花。\n鹿眠荒圃寒芜白，鸦噪残阳败叶飞。\n华岳影寒清露掌，海门风急白潮头。",
        "dynasty": "唐",
        "collection_info": null
    },
    {
        "uuid": "6bf1756c0b70e1a0fa6bf8069ce96005",
        "title": "颂鲁",
        "author": "苏拯",
        "content": "天推鲁仲尼，周游布典坟。\n游遍七十国，不令遇一君。\n一国如一遇，单车不转轮。\n良由至化力，为国不为身。\n礼乐行未足，邅迴厄于陈。\n礼乐今有余，衮旒当圣人。\n伤哉绝粮议，千载误云云。",
        "dynasty": "唐",
        "collection_info": null
    },
    {
        "uuid": "496a3adf7a8076ddc7442e57f843bae8",
        "title": "医人",
        "author": "苏拯",
        "content": "古人医在心，心正药自真。\n今人医在手，手滥药不神。\n我愿天地鑪，多衔扁鹊身。\n遍行君臣药，先从冻馁均。\n自然六合内，少闻贫病人。",
        "dynasty": "唐",
        "collection_info": null
    },
    {
        "uuid": "78e431245b1bc09ea670d7af5a55eece",
        "title": "西施",
        "author": "苏拯",
        "content": "吴王从骄佚，天产西施出。\n岂徒伐一人，所希救羣物。\n良由上天意，恶盈戒奢侈。\n不独破吴国，不独生越水。\n在周名襃姒，在纣名妲己。\n变化本多涂，生杀亦如此。\n君王政不修，立地生西子。",
        "dynasty": "唐",
        "collection_info": null
    },
    {
        "uuid": "2ff9fb0fef7339cb85242896c5b1f228",
        "title": "金谷园",
        "author": "苏拯",
        "content": "积金累作山，山高小于址。\n栽花比绿珠，花落还相似。\n徒有敌国富，不能买东市。\n徒有绝世容，不能楼上死。\n秪此上高楼，何如在平地。",
        "dynasty": "唐",
        "collection_info": null
    },
    {
        "uuid": "21d1d874ccdda417fed17bbf09357bdd",
        "title": "巫山",
        "author": "苏拯",
        "content": "昔时亦云雨，今时亦云雨。\n自是荒淫多，梦得巫山女。\n从来圣明君，可听妖魅语。\n只今峰上云，徒自生容与。",
        "dynasty": "唐",
        "collection_info": null
    },
    {
        "uuid": "63a546b3643ada6cdc73dd79b9dfb00d",
        "title": "贾客",
        "author": "苏拯",
        "content": "长帆挂短舟，所愿疾如箭。\n得丧一惊飘，生死无良贱。\n不谓天不佑，自是人苟患。\n尝言海利深，利深不如浅。",
        "dynasty": "唐",
        "collection_info": null
    },
    {
        "uuid": "c82bd6c4a82922f2c03d2ccdffb57126",
        "title": "狡兔行",
        "author": "苏拯",
        "content": "秋来无骨肥，鹰犬遍原野。\n草中三穴无处藏，何况平田无穴者。",
        "dynasty": "唐",
        "collection_info": null
    },
    {
        "uuid": "5a6b067150944c88bd046fefbe746a77",
        "title": "长城",
        "author": "苏拯",
        "content": "嬴氏设防胡，烝沙筑冤垒。\n蒙公取勋名，岂算生民死。\n运畚力不禁，碎身砂碛裏。\n黔黎欲半空，长城舂未已。\n皇天潜鼓怒，力化一女子。\n遂使万雉崩，不尽数行泪。\n自古进身者，本非陷物致。\n当时文德修，不到三世地。",
        "dynasty": "唐",
        "collection_info": null
    },
    {
        "uuid": "b93b46c2488c588b3eae05dc726224f7",
        "title": "织妇女",
        "author": "苏拯",
        "content": "伊余尽少女，一种饰螓首。\n徒能事机杼，与之作歌舞。\n歌舞片时间，黄金翻袖取。\n秪看舞者乐，岂念织者苦。\n感此尝忆古人言，一妇不织天下寒。",
        "dynasty": "唐",
        "collection_info": null
    },
    {
        "uuid": "062718420e83fca83bdab465ddc5d5c8",
        "title": "古塞下",
        "author": "苏拯",
        "content": "百战已休兵，寒云愁未歇。\n血染长城沙，马踏征人骨。\n早得用蛾眉，免陷边戍卒。\n始知髦头星，不在弯弓没。",
        "dynasty": "唐",
        "collection_info": null
    },
    {
        "uuid": "011089aa3aa777089648d9fcfa0badc7",
        "title": "水旱祷",
        "author": "苏拯",
        "content": "祷祈勿告天，酒浆勿浇地。\n阴阳和也无妖气，阴阳愆期乃人致。\n病生心腹不自医，古屋澄潭何神祟。",
        "dynasty": "唐",
        "collection_info": null
    },
    {
        "uuid": "5e5428442f0c504abd8505eb2dec2c27",
        "title": "邹律",
        "author": "苏拯",
        "content": "邹律暖燕谷，青史徒编录。\n人心不变迁，空吹闲草木。\n世患有三惑，尔律莫能抑。\n边苦有长征，尔律莫能息。\n斯术未济时，斯律亦何益。\n争如至公一开口，吹起贤良霸邦国。",
        "dynasty": "唐",
        "collection_info": null
    },
    {
        "uuid": "f2d15c4fca173e834ac60f0cd3cc0a48",
        "title": "蜘蛛谕",
        "author": "苏拯",
        "content": "春蚕吐出丝，济世功不绝。\n蜘蛛吐出丝，飞虫成聚血。\n蚕丝何专利，尔丝何专孽。\n映日张网罗，遮天亦何别。\n傥居要地门，害物可堪说。\n网成虽福己，网败还祸尔。\n小人与君子，利害一如此。",
        "dynasty": "唐",
        "collection_info": null
    },
    {
        "uuid": "8924e8f9d505127460e8e2c20c2119ff",
        "title": "猎犬行",
        "author": "苏拯",
        "content": "猎犬未成行，狐兔无奈何。\n猎犬今盈羣，狐兔依旧多。\n自尔初跳跃，人言多拏躩。\n常指天外狼，立可口中嚼。\n骨长毛衣重，烧残烟草薄。\n狡兔何曾擒，时把家鸡捉。\n食尽者饭翻，增养者恶壮。\n可嗟猎犬壮復壮，不堪兔绝良弓丧。",
        "dynasty": "唐",
        "collection_info": null
    },
    {
        "uuid": "259f36aa8372236b79eac0a5a5119509",
        "title": "断火谣",
        "author": "苏拯",
        "content": "谁谓之推贤，于世何功果。\n绝尔晋侯交，禁我唐虞火。\n国闭檀榆烟，大礼成隳堕。\n暗室枯槁饭，冷面相看坐。\n阳昇既非佑，阴伏若为佐。\n焉冻羣生腹，将止天下祸。\n但究冤滥刑，天道无不可。\n鄙哉前朝翊赞臣，吁谟之规何琐琐。",
        "dynasty": "唐",
        "collection_info": null
    },
    {
        "uuid": "8e29293cea39153d42b7bec8a714d6d5",
        "title": "思妇吟",
        "author": "苏拯",
        "content": "秋风雁又归，边信一何早。\n揽衣出门望，落叶满长道。\n一从秉箕箒，十载孤怀抱。\n可堪日日醉宠荣，不说思君令人老。",
        "dynasty": "唐",
        "collection_info": null
    },
    {
        "uuid": "60017348e0ad2e6964ca07619edbf0fc",
        "title": "雉兔者",
        "author": "苏拯",
        "content": "所猎一何酷，终年耗林麓。\n飞走如未空，贪残岂知足。\n尝闻猎书史，可以鉴荣辱。\n尝闻猎贤良，可以霸邦国。\n如何纵网罗，空成肥骨肉。\n和济俱不闻，曷所禳颠覆。\n谁能为扣天地鑪，铸此伤生其可乎。",
        "dynasty": "唐",
        "collection_info": null
    },
    {
        "uuid": "c1f981e313bfbb970de0663c3281944d",
        "title": "药草",
        "author": "苏拯",
        "content": "天子恤疲瘵，坤灵奉其职。\n年年济世功，贵贱相兼植。\n因产众草中，所希采者识。\n一枝当若神，千金亦何直。\n生草不生药，无以彰土德。\n生药不生草，无以彰奇特。\n国忠在臣贤，民患凭药力。\n灵草犹如此，贤人岂多得。",
        "dynasty": "唐",
        "collection_info": null
    },
    {
        "uuid": "6f698ad14afbaf227f80936bc62a9561",
        "title": "凡草诫",
        "author": "苏拯",
        "content": "野草凡不凡，亦应生和出。\n鉏夫耘药栏，根不留其一。\n良由本芜秽，着地成弃物。\n人生行不修，何门可容膝。\n不唯不尔容，得无凡草嫉。\n贤愚偃仰间，鉴之宜日日。",
        "dynasty": "唐",
        "collection_info": null
    },
    {
        "uuid": "388c2f2a6957efc1413b367ee317ea0c",
        "title": "明禁忌",
        "author": "苏拯",
        "content": "阴阳家有书，卜筑多禁忌。\n土中若有神，穴处何无祟。\n我识先贤意，本诫骄侈地。\n恣欲剏楼台，率情染朱翠。\n四面兴土功，四时妨农事。\n可以没凶灾，四隅通一二。\n一年省修营，万民停困踬。\n动若契于理，福匪神之遗。\n动若越于常，祸乃身之致。\n神在虚无间，土中非神位。",
        "dynasty": "唐",
        "collection_info": null
    },
    {
        "uuid": "cbd2e8be0a35d8b61a67510863408cf5",
        "title": "伤彩饰",
        "author": "苏拯",
        "content": "朝见亦光彩，暮见亦光彩。\n一旦风雨飘，十分无一在。\n尔形才似削，尔貌不如昨。\n本为是凡姿，谁教染丹雘。\n虚饰片时间，天意以为恶。\n物假犹如此，人假争堪作。",
        "dynasty": "唐",
        "collection_info": null
    },
    {
        "uuid": "ad5e21eb6ea2d9cbfe8488950f8a3f56",
        "title": "世迷",
        "author": "苏拯",
        "content": "乌兔日夜行，与人运枯荣。\n为善不常缺，为恶不常盈。\n天道无阿党，人心自覆倾。\n所以多迁变，宁合天地情。\n我愿造化手，莫放狐兔走。\n恣海产珍奇，纵地生花柳。\n美者一齐美，丑者一齐丑。\n民心归大朴，战争亦何有。",
        "dynasty": "唐",
        "collection_info": null
    },
    {
        "uuid": "9f297d350eb9f4ad2a7f71241caee001",
        "title": "鸱枭",
        "author": "苏拯",
        "content": "为害未为害，其如汚物类。\n斯言之一玷，流传极天地。\n良木不得栖，清波不得戏。\n曾戏水堪疑，曾栖树终弃。\n天不歼尔族，与夫恶相济。\n地若默尔声，与夫妖为讳。\n一时怀害心，千古不能替。\n伤哉丑行人，兹禽亦为譬。",
        "dynasty": "唐",
        "collection_info": null
    },
    {
        "uuid": "2e593b29ee2581c2e03303fcb3c44a61",
        "title": "山中道者",
        "author": "苏拯",
        "content": "筇杖六尺许，坐石流泉所。\n举头看古松，似对仙鹤语。\n是时天气清，四迥无尘侣。\n顾我笑相迎，知有丹砂异。",
        "dynasty": "唐",
        "collection_info": null
    },
    {
        "uuid": "dfa74457dc63c6e082effa11b3a777e8",
        "title": "渔人",
        "author": "苏拯",
        "content": "垂竿朝与暮，披簑卧横楫。\n不问清平时，自乐沧波业。\n长畏不得闲，几度避游畋。\n当笑钓台上，逃名名却传。",
        "dynasty": "唐",
        "collection_info": null
    },
    {
        "uuid": "038ce6707fc54f0b6c14c373949e9285",
        "title": "闻猨",
        "author": "苏拯",
        "content": "秋风飒飒猨声起，客恨猨哀一相似。\n漫向孤危惊客心，何曾解入笙歌耳。",
        "dynasty": "唐",
        "collection_info": null
    },
    {
        "uuid": "9c4b543a077f74f49a9d4fe70e66bd62",
        "title": "经马嵬坡",
        "author": "苏拯",
        "content": "一从杀贵妃，春来花无意。\n此地纵千年，土香犹破鼻。\n宠既出常理，辱岂同常死。\n一等异于众，倾覆皆如此。",
        "dynasty": "唐",
        "collection_info": null
    },
    {
        "uuid": "41af9b89ff0aed9359dcf95a46c8c0d6",
        "title": "经鹤台",
        "author": "苏拯",
        "content": "筑台非谓贤，独聚乘轩鹤。\n六马不能驭，九皋欲何託。\n一旦敌兵来，万民同陨濩。\n如何警露禽，不似衔环雀。\n一物欲误时，众类皆成恶。\n至今台基上，飞鸟不至泊。",
        "dynasty": "唐",
        "collection_info": null
    },
    {
        "uuid": "41293b10c2f306940778cee764653586",
        "title": "寄远",
        "author": "苏拯",
        "content": "游子虽惜别，一去何时见。\n飞鸟犹恋巢，万里亦何远。\n妾愿化为霜，日日下河梁。\n若能侵鬓色，先染薄情郎。",
        "dynasty": "唐",
        "collection_info": null
    },
    {
        "uuid": "de0f461d89508c9be882bec0e59a7109",
        "title": "芭蕉",
        "author": "路德延",
        "content": "一种灵苗异，天然体性虚。\n叶如斜界纸，心似倒抽书。",
        "dynasty": "唐",
        "collection_info": null
    },
    {
        "uuid": "feced8e6a5b7c7c5cbcf1c89e2194ac7",
        "title": "感旧诗",
        "author": "路德延",
        "content": "初骑竹马咏芭蕉，尝忝名卿诵满朝。\n五字便容趋绛帐，一枝寻许折丹霄。\n岂知流落萍蓬远，不觉推迁岁月遥。\n国境未安身未立，至今颜巷守箪瓢。",
        "dynasty": "唐",
        "collection_info": null
    },
    {
        "uuid": "15a073be28f11114956664c7616a997c",
        "title": "小儿诗",
        "author": "路德延",
        "content": "情态任天然，桃红两颊鲜。\n乍行人共看，初语客多怜。\n臂膊肥如瓠，肌肤软胜绵。\n长头纔覆额，分角渐垂肩。\n散诞无尘虑，逍遥占地仙。\n排衙朱阁上，喝道画堂前。\n合调歌杨柳，齐声踏采莲。\n走堤行细雨，奔巷趁轻烟。\n嫩竹乘为马，新蒲折作鞭。\n莺雏金旋繫，猫自綵丝牵。\n拥鹤归晴岛，驱鹅入暖泉。\n杨花争弄雪，榆叶共收钱。\n锡镜当胸挂，银珠对耳悬。\n头依苍鹘裹，袖学柘枝揎。\n酒殢丹砂暖，茶催小玉煎。\n频邀筹箸挣，时乞绣鍼穿。\n宝箧拏红豆，妆奁拾翠钿。\n戏袍披按褥，劣帽戴靴毡。\n展画趍三圣，开屏笑七贤。\n贮怀青杏小，垂额绿荷圆。\n惊滴霑罗泪，娇流汚锦涎。\n倦书饶娅姹，憎药巧迁延。\n弄帐鸾绡映，藏衾凤绮缠。\n指敲迎使鼓，筋拨赛神弦。\n帘拂鱼钩动，筝推雁柱偏。\n碁图添路画，笛管欠声镌。\n恼客初酣睡，惊僧半入禅。\n寻蛛穷屋瓦，探雀遍楼椽。\n抛果忙开口，藏钩乱出拳。\n夜分围榾柮，朝聚打秋韆。\n折竹装泥燕，添丝放纸鸢。\n互夸轮水碓，相教放风旋。\n旗小裁红绢，书幽截碧笺。\n远铺张鸽网，低控射蝇弦。\n詀语时时道，谣歌处处传。\n匿牕眉乍曲，遮路臂相连。\n鬬草当春径，争毬出晚田。\n柳傍慵独坐，花底困横眠。\n等鹊前篱畔，听蛩伏砌边。\n傍枝粘舞蝶，隈树捉鸣蝉。\n平岛夸趫上，层崖逞捷缘。\n嫩苔车迹小，深雪履痕全。\n竞指云生岫，齐呼月上天。\n蚁窠寻径斸，蜂穴遶阶填。\n樵唱迴深岭，牛歌下远川。\n垒柴为屋木，和土作盘筵。\n险砌高台石，危跳峻塔砖。\n忽升隣舍树，偷上后池船。\n项橐称师日，甘罗作相年。\n明时方任德，劝尔减狂颠。",
        "dynasty": "唐",
        "collection_info": null
    },
    {
        "uuid": "85b0d1f2f38ceeb072ddc74c5c22a305",
        "title": "句",
        "author": "路德延",
        "content": "不是上台知姓字，五花宾馆敢从容。",
        "dynasty": "唐",
        "collection_info": null
    },
    {
        "uuid": "e59606a2702262dd84394eba6bb0a074",
        "title": "及第后呈朝中知己",
        "author": "李旭",
        "content": "凌晨晓鼓奏嘉音，雷拥龙迎出陆沈。\n金榜高悬当玉阙，锦衣即着到家林。\n真珠每被尘泥陷，病鹤多遭蝼蚁侵。\n今日始知天有意，还教雪得一生心。",
        "dynasty": "唐",
        "collection_info": null
    },
    {
        "uuid": "a97fa4aba07c8c6c47aca3411cfe4bc2",
        "title": "题惠严寺",
        "author": "崔庸",
        "content": "人莫嫌山小，僧还爱寺灵。\n殿高神气力，龙活客丹青。",
        "dynasty": "唐",
        "collection_info": null
    },
    {
        "uuid": "6ca137198e0a624d946d36eed99b154a",
        "title": "经费拾遗旧隐",
        "author": "胡骈",
        "content": "林下茅斋已半倾，九华幽径少人行。\n不将冠劒为荣事，只向烟萝寄此生。\n松竹渐荒池上色，琴书徒立世间名。\n白杨风起秋山暮，时復哀猨啼一声。",
        "dynasty": "唐",
        "collection_info": null
    },
    {
        "uuid": "ad49d52da7b2e1183096bccd16da9c43",
        "title": "失题",
        "author": "周祚",
        "content": "莫道春花独照人，秋花未必怯青春。\n四时风雨没时节，共保松筠根底尘。",
        "dynasty": "唐",
        "collection_info": null
    },
    {
        "uuid": "ad67f2e9451c4531e56ba90c1eeff076",
        "title": "蛱蝶行",
        "author": "卢频",
        "content": "东园宫草绿，上下飞相逐。\n君恩不禁春，昨夜花中宿。",
        "dynasty": "唐",
        "collection_info": null
    },
    {
        "uuid": "a80d2c8581eefb7ce500e8ba7707974c",
        "title": "东西行",
        "author": "卢频",
        "content": "种荷玉盆裏，不及沟中水。\n养雉黄金笼，见草心先喜。",
        "dynasty": "唐",
        "collection_info": null
    },
    {
        "uuid": "2cbb7043eabe9abe19d64442648dca4f",
        "title": "失题 一",
        "author": "卢频",
        "content": "春泪烂罗绮，泣声抽恨多。\n莫滴芙蓉池，愁伤连蔕荷。",
        "dynasty": "唐",
        "collection_info": null
    },
    {
        "uuid": "b26fd763105e02c57886dfaddab4395c",
        "title": "失题 二",
        "author": "卢频",
        "content": "一朵花叶飞，一枝花光彩。\n美人惜花心，但愿春长在。",
        "dynasty": "唐",
        "collection_info": null
    },
    {
        "uuid": "bf7db1b7c1aa0a4a3a6db316d5b55460",
        "title": "晚泊汉江渡",
        "author": "刘畋",
        "content": "末秋云木轻，莲折晚香清。\n雨下侵苔色，云凉出浪声。\n迭帆依岸尽，微照夹堤明。\n渡吏已头白，遥知客姓名。",
        "dynasty": "唐",
        "collection_info": null
    },
    {
        "uuid": "199634eaddb161b46f1505f888abdc68",
        "title": "句",
        "author": "刘畋",
        "content": "残阳来霁岫，独兴起沧洲。",
        "dynasty": "唐",
        "collection_info": null
    },
    {
        "uuid": "5a6a0aa1294e255ea5524e8bd02b7b6f",
        "title": "游洞庭湖",
        "author": "裴说",
        "content": "楚云团翠八百里，澧兰吹香堕春水。\n白头渔子摇苍烟，鸂鶒眠沙晓惊起。\n沙头龙叟夜叹忧，铁笛未响春风羞。\n露寒紫藟结新愁，城角泣断关河秋。\n谪仙欲识雷斧手，刬却古今愁共丑。\n鲸游碧落杳无踪，作诗三叹君知否。\n瀛洲一棹何时还，满江宫锦看湖山。",
        "dynasty": "唐",
        "collection_info": null
    },
    {
        "uuid": "f826e02803da13540ba02bf6b269d102",
        "title": "怀素台歌",
        "author": "裴说",
        "content": "我呼古人名，鬼神侧耳听。\n杜甫李白与怀素，文星酒星草书星。\n永州东郭有奇怪，笔冢墨池遗迹在。\n笔冢低低高如山，墨池浅浅深如海。\n我来恨不已，争得青天化为一张纸。\n高声唤起怀素书，搦管研朱点湘水。\n欲归家，重叹嗟。\n眼前有三箇字，枯树槎，乌梢蛇，墨老鵶。",
        "dynasty": "唐",
        "collection_info": null
    },
    {
        "uuid": "cf8d49852e131d150b91444483433f2b",
        "title": "闻砧",
        "author": "裴说",
        "content": "深闺乍冷鑑开箧，玉筯微微湿红颊。\n一阵霜风杀柳条，浓烟半夜成黄叶。\n垂垂白练明如雪，独下闲阶转凄切。\n祗知抱杵捣秋砧，不觉高楼已无月。\n时闻寒雁声相唤，纱窓只有灯相伴。\n几展齐纨又懒裁，离肠恐逐金刀断。\n细想仪形执牙尺，回刀剪破澄江色。\n愁捻银鍼信手缝，惆怅无人试宽窄。\n时时举袖匀红泪，红笺谩有千行字。\n书中不尽心中事，一片慇懃寄边使。",
        "dynasty": "唐",
        "collection_info": null
    },
    {
        "uuid": "84e974f33cca1db6823b9fa9daa94680",
        "title": "春早寄华下同人",
        "author": "裴说",
        "content": "正是花时节，思君寝復兴。\n市沽终不醉，春梦亦无凭。\n岳面悬青雨，河心走浊冰。\n东门一条路，离恨镇相仍。",
        "dynasty": "唐",
        "collection_info": null
    },
    {
        "uuid": "c6325e21743c58dc1ac4d59a323bb9ab",
        "title": "赠衡山令",
        "author": "裴说",
        "content": "君吟十二载，辛苦必能官。\n造化犹难隐，生灵岂易谩。\n猿跳高岳静，鱼摆大江宽。\n与我为同道，相留夜话阑。",
        "dynasty": "唐",
        "collection_info": null
    },
    {
        "uuid": "77651070db4cd217edb11c42d835230e",
        "title": "南中县令",
        "author": "裴说",
        "content": "寂寥虽下邑，良宰有清威。\n苦节长如病，为官岂肯肥。\n山多村地狭，水浅客舟稀。\n上国搜贤急，陶公早晚归。",
        "dynasty": "唐",
        "collection_info": null
    },
    {
        "uuid": "77391bf5979a7e3aefb511ffcb83b5c4",
        "title": "寄曹松",
        "author": "裴说",
        "content": "莫怪苦吟迟，诗成鬓亦丝。\n鬓丝犹可染，诗病却难医。\n山暝云横处，星沈月侧时。\n冥搜不可得，一句至公知。",
        "dynasty": "唐",
        "collection_info": null
    },
    {
        "uuid": "c9f0bd0734b992811e9229ce3ffcad18",
        "title": "赠宾贡",
        "author": "裴说",
        "content": "惟君怀至业，万里信悠悠。\n路向东[溟]出，枝来北阙求。\n家无一夜梦，帆挂隔年秋。\n鬓髮争禁得，孤舟往復愁。",
        "dynasty": "唐",
        "collection_info": null
    },
    {
        "uuid": "ea727c0bc05712f464e7d8ae9dc25249",
        "title": "汉南邮亭",
        "author": "裴说",
        "content": "高阁水风清，开门日送迎。\n帆张独鸟起，乐奏大鱼惊。\n骤雨拖山过，微风拂面生。\n闲吟虽得句，留此谢多情。",
        "dynasty": "唐",
        "collection_info": null
    },
    {
        "uuid": "f88413e1c00dff02542ccb9e91180462",
        "title": "棋",
        "author": "裴说",
        "content": "十九条平路，言平又崄巇。\n人心无算处，国手有输时。\n势逈流星远，声干下雹迟。\n临轩才一局，寒日又西垂。",
        "dynasty": "唐",
        "collection_info": null
    },
    {
        "uuid": "ec99c0f11c89e9ac575c0e986830b738",
        "title": "夏日即事",
        "author": "裴说",
        "content": "僻居门巷静，竟日坐阶墀。\n鹊喜虽传信，蛩吟不见诗。\n笋抽通旧竹，梅落立闲枝。\n此际无尘挠，僧来称所宜。",
        "dynasty": "唐",
        "collection_info": null
    },
    {
        "uuid": "a4df248994f59cee961372d369475289",
        "title": "送人宰邑",
        "author": "裴说",
        "content": "官小任还重，命官难偶然。\n皇恩轻一邑，赤子病三年。\n瘦马稀飡粟，羸童不识钱。\n如君清苦节，到处有人传。",
        "dynasty": "唐",
        "collection_info": null
    },
    {
        "uuid": "40159a95daa47ebfd8a915bfa207ea8d",
        "title": "春暖送人下第",
        "author": "裴说",
        "content": "相送短亭前，知君愚復贤。\n事多凭夜梦，老为待明年。\n春树添山脊，晴云学晓烟。\n雄文有公道，此别莫澘然。",
        "dynasty": "唐",
        "collection_info": null
    },
    {
        "uuid": "568e127dd2c7e2ea004e083826c9b037",
        "title": "湖外送何崇入阁",
        "author": "裴说",
        "content": "因诗相识久，忽此告临途。\n便是有船发，也须容市沽。\n精吟五箇字，稳泛两重湖。\n长短逢公道，清名振帝都。",
        "dynasty": "唐",
        "collection_info": null
    },
    {
        "uuid": "523edb10e01d45b67c546e6b74a2c63d",
        "title": "送进士苏瞻乱后出家",
        "author": "裴说",
        "content": "因乱事空王，孤心亦不伤。\n梵僧为骨肉，柏寺作家乡。\n眼闭千行泪，头梳一把霜。\n诗书不得力，谁与问苍苍。",
        "dynasty": "唐",
        "collection_info": null
    },
    {
        "uuid": "0a66719de2878f89edfb72e2db08459a",
        "title": "秋日送河北从事",
        "author": "裴说",
        "content": "北风沙漠地，吾子远从军。\n官路虽非远，诗名要且闻。\n蝉悲欲落日，鵰下拟阴云。\n此去难相恋，前山掺袂分。",
        "dynasty": "唐",
        "collection_info": null
    },
    {
        "uuid": "1ec21e6920792a7987f8cbfda017b505",
        "title": "喜友人再面",
        "author": "裴说",
        "content": "一别几寒暄，迢迢隔塞垣。\n相思长有事，及见却无言。\n静坐将茶试，闲书把叶翻。\n依依又留宿，圆月上东轩。",
        "dynasty": "唐",
        "collection_info": null
    },
    {
        "uuid": "7079e3c08850d52a8089ac5345b33955",
        "title": "对雪",
        "author": "裴说",
        "content": "大片向空舞，出门肌骨寒。\n路岐平即易，沟壑满应难。\n兔穴归时失，禽枝宿处干。\n豪家宁肯厌，五月画图看。",
        "dynasty": "唐",
        "collection_info": null
    },
    {
        "uuid": "b55a93481308344ded370964646357ec",
        "title": "冬日后作",
        "author": "裴说",
        "content": "寂寞掩荆扉，昏昏坐欲痴。\n事无前定处，愁有併来时。\n日影纔添线，鬓根已半丝。\n明庭正公道，应许苦心诗。",
        "dynasty": "唐",
        "collection_info": null
    },
    {
        "uuid": "333d2646f8f107e3c11c854fd41b6655",
        "title": "冬日作",
        "author": "裴说",
        "content": "粝食拥败絮，苦吟吟过冬。\n稍寒人却健，太饱事多慵。\n树老生烟薄，墙阴贮雪重。\n安能只如此，公道会相容。",
        "dynasty": "唐",
        "collection_info": null
    },
    {
        "uuid": "557cae065c627dd2520ab81227ae19a2",
        "title": "中秋月",
        "author": "裴说",
        "content": "一岁几盈亏，当轩重此期。\n幸无偏照处，刚有不明时。\n色静云归早，光寒鹤睡迟。\n相看吟未足，皎皎下疎篱。",
        "dynasty": "唐",
        "collection_info": null
    },
    {
        "uuid": "319e4242c681966b4afc5c53d1c02055",
        "title": "塞上曲",
        "author": "裴说",
        "content": "极目望空阔，马羸程又赊。\n月生方见树，风定始无沙。\n楚水辞鱼窟，燕山到雁家。\n如斯名利役，争不老天涯。",
        "dynasty": "唐",
        "collection_info": null
    },
    {
        "uuid": "56448a7170639e20c1ab4e4a0fd78343",
        "title": "终南山",
        "author": "裴说",
        "content": "九衢南面色，苍翠绝纤尘。\n寸步有闲处，百年无到人。\n禁林寒对望，太华净相邻。\n谁与羣峰并，祥云瑞露频。",
        "dynasty": "唐",
        "collection_info": null
    },
    {
        "uuid": "8aa9ffb4753b6bbf1250808bf7542ca3",
        "title": "访道士",
        "author": "裴说",
        "content": "高冈微雨后，木脱草堂新。\n惟有疎慵者，来看淡薄人。\n竹牙生碍路，松子落敲巾。\n麤得玄中趣，当期宿话频。",
        "dynasty": "唐",
        "collection_info": null
    },
    {
        "uuid": "ae3dffec3d2b21c8068f6ea6254b8716",
        "title": "道林寺",
        "author": "裴说",
        "content": "独立凭危阑，高低落照间。\n寺分一派水，僧锁半房山。\n对面浮世隔，垂帘到老闲。\n烟云与尘土，寸步不相关。",
        "dynasty": "唐",
        "collection_info": null
    },
    {
        "uuid": "b07aa59d797947acd6f8a9b48a76027f",
        "title": "般若寺",
        "author": "裴说",
        "content": "南岳古般若，自来天下知。\n翠笼无价寺，光射有名诗。\n一水涌兽迹，五峰排凤仪。\n高僧引闲步，昼出夕阳归。",
        "dynasty": "唐",
        "collection_info": null
    },
    {
        "uuid": "a2b2fff2974e15b27c56afb9c86cebe4",
        "title": "兜率寺",
        "author": "裴说",
        "content": "一片无尘地，高连梦泽南。\n僧居跨鸟道，佛影照鱼潭。\n朽枿云斜映，平芜日半涵。\n行行不得住，回首望烟岚。",
        "dynasty": "唐",
        "collection_info": null
    },
    {
        "uuid": "e293a3b9d95246d17477785706846c8e",
        "title": "鹿门寺",
        "author": "裴说",
        "content": "鹿门山上寺，突兀尽无尘。\n到此修行者，应非取次人。\n鸟过惊石磬，日出碍金身。\n何计生烦恼，虚空是四邻。",
        "dynasty": "唐",
        "collection_info": null
    },
    {
        "uuid": "fda60962725ab8d1f69e386502b4ee5b",
        "title": "题岳州僧舍",
        "author": "裴说",
        "content": "喜到重湖北，孤州横晚烟。\n鹭衔鱼入寺，鵶接饭随船。\n松桧君山逈，菰蒲梦泽连。\n与师吟论处，秋水浸遥天。",
        "dynasty": "唐",
        "collection_info": null
    },
    {
        "uuid": "7da277078313f8271b974a9dd589c0a6",
        "title": "过洞庭湖",
        "author": "裴说",
        "content": "浪高风力大，挂席亦言迟。\n及到堪忧处，争如未济时。\n鱼龙侵莫测，雷雨动须疑。\n此际情无赖，何门寄所思。",
        "dynasty": "唐",
        "collection_info": null
    },
    {
        "uuid": "aebdb9d282b05255a9cc075b9d0cd7ec",
        "title": "旅行闻寇",
        "author": "裴说",
        "content": "动步忧多事，将行问四邻。\n深山不畏虎，当路却防人。\n豪富田园废，疲羸屋舍新。\n自惭为旅客，无计避烟尘。",
        "dynasty": "唐",
        "collection_info": null
    },
    {
        "uuid": "1bd74ddc435ce95dea9a7eabb94e8bc4",
        "title": "旅中作",
        "author": "裴说",
        "content": "妄动远抛山，其如馁与寒。\n投人言去易，开口说贫难。\n泽国云千片，湘江竹一竿。\n时明未忍别，犹待计穷看。",
        "dynasty": "唐",
        "collection_info": null
    },
    {
        "uuid": "8d885b8f89e8d881c9f1292c5d10e1bd",
        "title": "旅次衡阳",
        "author": "裴说",
        "content": "欲往几经年，今来意豁然。\n江风长借客，岳雨不因天。\n戏鹭飞轻雪，惊鸿呌乱烟。\n晚秋红藕裏，十宿寄渔船。",
        "dynasty": "唐",
        "collection_info": null
    },
    {
        "uuid": "9a42fb5e30a2f36181b7ab68c1d7bbb2",
        "title": "不出院僧",
        "author": "裴说",
        "content": "四远参寻徧，修行却不行。\n耳边无俗语，门外是前生。\n塔见移来影，钟闻过去声。\n一斋唯默坐，应笑我营营。",
        "dynasty": "唐",
        "collection_info": null
    },
    {
        "uuid": "29093c4a3618c4ad2fdc5f6915d8374a",
        "title": "湖外寄处宾上人",
        "author": "裴说",
        "content": "怪得意相亲，高携一轴新。\n能搜大雅句，不似小乘人。\n岳麓擎枯桧，潇湘吐白苹。\n他年遇同道，为我话风尘。",
        "dynasty": "唐",
        "collection_info": null
    },
    {
        "uuid": "00fc95dab95729fe2fc0aecc6801f9f4",
        "title": "寄贯休",
        "author": "裴说",
        "content": "忆昔与吾师，山中静论时。\n总无方是法，难得始为诗。\n冻犬眠干叶，饥禽啄病梨。\n他年白莲社，犹许重相期。",
        "dynasty": "唐",
        "collection_info": null
    },
    {
        "uuid": "c3ac67782c7fef3fbe5780cde4f8f5ab",
        "title": "寄僧尚颜",
        "author": "裴说",
        "content": "曾居五老峰，所得共谁同。\n才大天全与，吟精楚欲空。\n客来庭减日，鸟过竹生风。\n早晚摇轻拂，重归瀑布中。",
        "dynasty": "唐",
        "collection_info": null
    },
    {
        "uuid": "35564837abf58a763affc571004c1eff",
        "title": "哭处默上人",
        "author": "裴说",
        "content": "凄凉繐幕下，香吐一灯分。\n鬬老输寒桧，留闲与白云。\n挈盂曾几度，传衲不教焚。\n泣罢重回首，暮山钟半闻。",
        "dynasty": "唐",
        "collection_info": null
    },
    {
        "uuid": "4f1ba216a7d74a7ea9149e137bd7c2a5",
        "title": "庐山瀑布",
        "author": "裴说",
        "content": "静景凭高望，光分翠嶂开。\n崄飞千尺雪，寒扑一声雷。\n过去云衝断，旁来烧隔回。\n何当住峰下，终岁绝尘埃。",
        "dynasty": "唐",
        "collection_info": null
    },
    {
        "uuid": "1c62ed97650fdc1c4b330830b1b82188",
        "title": "华山上方",
        "author": "裴说",
        "content": "独上上方上，立高聊称心。\n气衝云易黑，影落县多阴。\n有云草不死，无风松自吟。\n会当求大药，他日復追寻。",
        "dynasty": "唐",
        "collection_info": null
    },
    {
        "uuid": "89dbcb86ab07488a47ac3821d769aa68",
        "title": "咏鹦鹉",
        "author": "裴说",
        "content": "常贵西山鸟，衔恩在玉堂。\n语传明主意，衣拂美人香。\n缓步寻珠网，高飞上画梁。\n长安频道乐，何日从君王。",
        "dynasty": "唐",
        "collection_info": null
    },
    {
        "uuid": "a6cd9a5944c35f67423eab53aa88a2db",
        "title": "鹭鸶",
        "author": "裴说",
        "content": "秋江清浅时，鱼过亦频窥。\n却为分明极，翻成所得迟。\n浴偎红日色，栖压碧芦枝。\n会共鹓同侣，翱翔应可期。",
        "dynasty": "唐",
        "collection_info": null
    },
    {
        "uuid": "12be22f5ae4561e158058300f4b20b4b",
        "title": "牡丹",
        "author": "裴说",
        "content": "数朵欲倾城，安同桃李荣。\n未尝贫处见，不似地中生。\n此物疑无价，当春独有名。\n游蜂与蝴蝶，来往自多情。",
        "dynasty": "唐",
        "collection_info": null
    },
    {
        "uuid": "d623c85aeabcba326af1f4687247e232",
        "title": "见王贞白",
        "author": "裴说",
        "content": "共贺登科后，明宣入紫宸。\n又看重试榜，还见苦吟人。\n此得名浑别，归来话亦新。\n分明一枝桂，堪动楚江滨。",
        "dynasty": "唐",
        "collection_info": null
    },
    {
        "uuid": "10ae2b1f5bba5cd1aa1e4a96cd026018",
        "title": "经杜工部坟",
        "author": "裴说",
        "content": "骚人久不出，安得国风清。\n拟掘孤坟破，重教大雅生。\n皇天高莫问，白酒恨难平。\n悒怏寒江上，谁人知此情。",
        "dynasty": "唐",
        "collection_info": null
    },
    {
        "uuid": "6efb976d6c3e500c067cd3fbc2aad274",
        "title": "寄僧知干",
        "author": "裴说",
        "content": "貌高清入骨，帝里旧临坛。\n出语经相似，行心佛证安。",
        "dynasty": "唐",
        "collection_info": null
    },
    {
        "uuid": "a3524dcfee82790c0d94286c50ff589e",
        "title": "乱中偷路入故乡",
        "author": "裴说",
        "content": "愁看贼火起诸烽，偷得余程怅望中。\n一国半为亡国烬，数城俱作古城空。",
        "dynasty": "唐",
        "collection_info": null
    },
    {
        "uuid": "3f8cf09603d998a38dbbb9e6cdf86669",
        "title": "蔷薇",
        "author": "裴说",
        "content": "一架长条万朵春，嫩红深绿小窠匀。\n只应根下千年土，曾葬西川织锦人。",
        "dynasty": "唐",
        "collection_info": null
    },
    {
        "uuid": "073dcaeea01eec6d981b97e134580964",
        "title": "春日山中竹",
        "author": "裴说",
        "content": "数竿苍翠拟龙形，峭拔须教此地生。\n无限野花开不得，半山寒色与春争。",
        "dynasty": "唐",
        "collection_info": null
    },
    {
        "uuid": "61139eb6b9d54e09ab8a631d5cb7d72d",
        "title": "柳",
        "author": "裴说",
        "content": "高拂危楼低拂尘，灞桥攀折一何频。\n思量却是无情树，不解迎人只送人。",
        "dynasty": "唐",
        "collection_info": null
    },
    {
        "uuid": "6520a304d9790c2f8048298c2539278c",
        "title": "岳阳兵火后题僧舍",
        "author": "裴说",
        "content": "十年兵火真多事，再到禅扉却破颜。\n唯有两般烧不得，洞庭湖水老僧闲。",
        "dynasty": "唐",
        "collection_info": null
    },
    {
        "uuid": "f489a6c53eedff18ccbeb7c785b0e4ec",
        "title": "句",
        "author": "裴说",
        "content": "读书贫裏乐，搜句静中忙。\n苦吟僧入定，得句将成功。\n是事精皆易，唯诗会却难。\n因携一家住，赢得半年吟。\n吟余潮入浦，坐久烧移山。\n三年清似水，六月冷如冰。\n一通红锦重，三事紫罗轻。\n瘦肌寒带粟，病眼馁生花。\n避乱一生多，雪留寒竹寺舍冷。\n风撼早梅城郭香，画毬轻蹴壶中地。\n綵索高飞掌上身。",
        "dynasty": "唐",
        "collection_info": null
    },
    {
        "uuid": "f9b716db810b4bf1429b09903ebd6256",
        "title": "赠唐山人",
        "author": "李洞",
        "content": "垂鬚长似髮，七十色如黳。\n醉眼青天小，吟情太华低。\n千年松绕屋，半夜雨连溪。\n邛蜀路无限，往来琴独携。",
        "dynasty": "唐",
        "collection_info": null
    },
    {
        "uuid": "9ba2d479a90d7847d37f74715876f41f",
        "title": "送云卿上人游安南",
        "author": "李洞",
        "content": "春往海南边，秋闻半夜蝉。\n鲸吞洗钵水，犀触点灯船。\n岛屿分诸国，星河共一天。\n长安却迴日，松偃旧房前。",
        "dynasty": "唐",
        "collection_info": null
    },
    {
        "uuid": "2a25c9c752a86a073e39c298677aef26",
        "title": "郑补阙山居",
        "author": "李洞",
        "content": "高节谏垣客，白云居静坊。\n马饥餐落叶，鹤病晒残阳。\n野雾昏朝烛，溪笺惹御香。\n相招倚蒲壁，论句夜何长。",
        "dynasty": "唐",
        "collection_info": null
    },
    {
        "uuid": "e50475b1fc402a2ce20fdb0096e44814",
        "title": "送曹郎中南归时南中用军",
        "author": "李洞",
        "content": "桂水净和天，南归似谪仙。\n繫绦轻象笏，买布接蛮船。\n海气蒸鼙软，江风激箭偏。\n罢郎吟乱裏，帝远岂知贤。",
        "dynasty": "唐",
        "collection_info": null
    },
    {
        "uuid": "751c56c0fed1ff74bb02b401bf857ef7",
        "title": "锦江陪兵部郑侍郎话诗着棊",
        "author": "李洞",
        "content": "落叶溅吟身，会棊云外人。\n海枯搜不尽，天定着长新。\n月上分题遍，钟残布子匀。\n忘餐二绝境，取意铸陶钧。",
        "dynasty": "唐",
        "collection_info": null
    },
    {
        "uuid": "70fe7002aaa754a26e99104de5676a73",
        "title": "中秋月",
        "author": "李洞",
        "content": "四十五秋宵，月分千里毫。\n冷沈中岳短，光溢太行高。\n不寐清人眼，移栖湿鹤毛。\n露华台上别，吟望十年劳。",
        "dynasty": "唐",
        "collection_info": null
    },
    {
        "uuid": "746aec3e619c41920f1a709b0872fa5b",
        "title": "送沈光赴福幕",
        "author": "李洞",
        "content": "泉齐岭鸟飞，雨熟荔枝肥。\n南斗看应近，北人来恐稀。\n潮浮廉使宴，珠照岛僧归。\n幕下逢迁拜，何官着茜衣。",
        "dynasty": "唐",
        "collection_info": null
    },
    {
        "uuid": "1e34016fc6e37ea0c8e2f1c5952ac642",
        "title": "鄠郊山舍题赵处士林亭",
        "author": "李洞",
        "content": "圭峰秋后迭，乱叶落寒墟。\n四五百竿竹，二三千卷书。\n云深猿拾栗，雨霁蚁缘蔬。\n只隔门前水，如同万里余。",
        "dynasty": "唐",
        "collection_info": null
    },
    {
        "uuid": "3b8873d9a902cc7bdf6f84bc0e333f37",
        "title": "赋得送贾岛谪长江",
        "author": "李洞",
        "content": "敲驴吟雪月，谪出国西门。\n行傍长江影，愁深汨水魂。\n笻携过竹寺，琴典在花村。\n饥拾山松子，谁知贾傅孙。",
        "dynasty": "唐",
        "collection_info": null
    },
    {
        "uuid": "c0dd398f1431f7c92ebdbc9163e0f65d",
        "title": "河阳道中",
        "author": "李洞",
        "content": "衝风仍蹑冻，提辔手频呵。\n得事应须早，愁人不在多。\n雪田平入塞，烟郭曲随河。\n飜忆江涛裏，船中睡盖蓑。",
        "dynasty": "唐",
        "collection_info": null
    },
    {
        "uuid": "e3f32cdcc4e192d119ad687d4d128c36",
        "title": "送知己赴濮州",
        "author": "李洞",
        "content": "中路行僧谒，邮亭话海涛。\n劒摇林狖落，旗闪岳禽高。\n苔长空州狱，花开梦省曹。\n濮阳流政化，一半布风骚。",
        "dynasty": "唐",
        "collection_info": null
    },
    {
        "uuid": "a6c3e7e76663d414355f58b3cd04b469",
        "title": "送行脚僧",
        "author": "李洞",
        "content": "缾枕绕腰垂，出门何所之。\n毳衣霑雨重，椶笠看山欹。\n夜观入枯树，野眠逢断碑。\n邻房母泪下，相课别离词。",
        "dynasty": "唐",
        "collection_info": null
    },
    {
        "uuid": "4d6c01a5adedbb665dc352f2b07bbfc3",
        "title": "龙州送人赴举",
        "author": "李洞",
        "content": "献策赴招携，行宫积翠西。\n挈囊秋卷重，转栈晚峰齐。\n踏月趋金阙，拂云看御题。\n飞鸣岂回顾，独鹤困江泥。",
        "dynasty": "唐",
        "collection_info": null
    },
    {
        "uuid": "3274615b548f3bb3c583b8156df79a52",
        "title": "送安抚从兄夷偶中丞",
        "author": "李洞",
        "content": "奉诏向军前，朱袍暎雪鲜。\n河桥吹角冻，岳月卷旗圆。\n僧救焚经火，人修着钓船。\n六州安抚后，万户解衣眠。",
        "dynasty": "唐",
        "collection_info": null
    },
    {
        "uuid": "288e86c27a7b0cd42f00cf91c7e24194",
        "title": "送远上人",
        "author": "李洞",
        "content": "海岳两无边，去来都偶然。\n齿因吟后冷，心向静中圆。\n虫网花间井，鸿鸣雨后天。\n叶书归旧寺，应附载钟船。",
        "dynasty": "唐",
        "collection_info": null
    },
    {
        "uuid": "3ee7385bb5a609691b9e50fe1b9858bd",
        "title": "宿凤翔天柱寺穷易玄上人房",
        "author": "李洞",
        "content": "天柱暮相逢，吟思天柱峰。\n墨研青露月，茶吸白云钟。\n卧语身黏藓，行禅顶拂松。\n探玄为一决，明日去临邛。",
        "dynasty": "唐",
        "collection_info": null
    },
    {
        "uuid": "cf6e59b596095338fd743781a7c8beeb",
        "title": "下第送张霞归觐江南",
        "author": "李洞",
        "content": "此道背于时，携归一轴诗。\n树沈孤鸟远，风逆蹇驴迟。\n草入吟房坏，潮衝钓石移。\n恐伤欢觐意，半路摘愁髭。",
        "dynasty": "唐",
        "collection_info": null
    },
    {
        "uuid": "195edc3e351c48491a3b1c6426d61c2b",
        "title": "送人之天台",
        "author": "李洞",
        "content": "行李一枝藤，云边晓扣冰。\n丹经如不谬，白髮亦何能。\n浅井仙人镜，明珠海客灯。\n乃知真隐者，笑就汉廷徴。",
        "dynasty": "唐",
        "collection_info": null
    },
    {
        "uuid": "1198de26e49cbc2e26ecd400b766298b",
        "title": "维摩畅林居",
        "author": "李洞",
        "content": "诸方游几腊，五夏五峰销。\n越讲迎骑象，蕃斋忏射鵰。\n冷筇和雪倚，朽栎带云烧。\n从此西林老，瞥然三万朝。",
        "dynasty": "唐",
        "collection_info": null
    },
    {
        "uuid": "9798528dc3bc62e337c7685e1e4fd332",
        "title": "送张乔下第归宣州",
        "author": "李洞",
        "content": "诗道世难通，归宁楚浪中。\n早程残岳月，夜泊隔淮钟。\n一镜随双鬓，全家老半峰。\n无成来往过，折尽谢亭松。",
        "dynasty": "唐",
        "collection_info": null
    },
    {
        "uuid": "37faef63c99520e0a7d27f3bfc25bd84",
        "title": "送卢郎中赴金州",
        "author": "李洞",
        "content": "云明天岭高，刺郡辍仙曹。\n危栈窥猿顶，公庭埽鹤毛。\n出军青壁罅，话道白眉毫。\n远集歌谣客，州前泊几艘。",
        "dynasty": "唐",
        "collection_info": null
    },
    {
        "uuid": "4ce2a3a8fc057a6b4e40801a74e6662c",
        "title": "江干即事",
        "author": "李洞",
        "content": "病卧四更后，愁闻报早衙。\n隔关沈水鸟，侵郭噪园鸦。\n吏瘦餐溪栢，身羸凭海槎。\n满朝吟五字，应不老烟霞。",
        "dynasty": "唐",
        "collection_info": null
    },
    {
        "uuid": "712605c905a99bb1cd43137b17b59119",
        "title": "寄贺郑常侍",
        "author": "李洞",
        "content": "山亦怀恩地，高禽尽下飞。\n吏穿霞片望，僧埽月棱归。\n省拜墀烟近，林居玉漏微。\n曾令驻锡话，聊用慰攀依。",
        "dynasty": "唐",
        "collection_info": null
    },
    {
        "uuid": "b2a0b531939fdf20482f418c14ddb5d0",
        "title": "登楼",
        "author": "李洞",
        "content": "川上值楼开，寒山四面来。\n竹吹人语远，峰碍鸟飞迴。\n生死别离陌，朝昏云雨堆。\n谁知独立意，溅泪落莓苔。",
        "dynasty": "唐",
        "collection_info": null
    },
    {
        "uuid": "ec536658f05c5c558eedcad80a65caea",
        "title": "赠禅友",
        "author": "李洞",
        "content": "散花留内殿，宫女梦谈禅。\n树杪开楼锁，云中认岳莲。\n溪声过长耳，筇节出羸肩。\n飞句相招宿，多逢有月天。",
        "dynasty": "唐",
        "collection_info": null
    },
    {
        "uuid": "45e1b1d71eaed7df9079852167863ade",
        "title": "早春友人访别南归",
        "author": "李洞",
        "content": "南归来取别，穷巷坐青苔。\n一盏薄醨酒，数枝零落梅。\n潮生楚驿闭，星在越楼开。\n明日望君处，前临风月台。",
        "dynasty": "唐",
        "collection_info": null
    },
    {
        "uuid": "bfbd6f7e2815c34a61d32b8838c78210",
        "title": "题云际寺",
        "author": "李洞",
        "content": "开门风雪顶，上彻困飞禽。\n猿戏青冥裏，人行紫阁阴。\n腊泉冰下出，夜磬月中寻。\n尽欲居岩室，如何不住心。",
        "dynasty": "唐",
        "collection_info": null
    },
    {
        "uuid": "a351d705113302482cd2912f111a1cb9",
        "title": "山寺老僧",
        "author": "李洞",
        "content": "云际众僧裏，独攒眉似愁。\n护茶高夏腊，爱火老春秋。\n海浪南曾病，河冰北苦游。\n归来诸弟子，白徧后生头。",
        "dynasty": "唐",
        "collection_info": null
    },
    {
        "uuid": "c096d277a0d42fa9e4faa6616d9bc240",
        "title": "同僧宿道者院",
        "author": "李洞",
        "content": "携文过水宿，拂席四廊尘。\n坠果敲楼瓦，高萤暎鹤身。\n点灯吹叶火，谈佛悟山人。\n尽有栖霞志，好谋三教邻。",
        "dynasty": "唐",
        "collection_info": null
    },
    {
        "uuid": "05ebec622c7bed0f88b63fc068203a21",
        "title": "古栢",
        "author": "李洞",
        "content": "手植知何代，年齐偃盖松。\n结根生别树，吹子落邻峰。\n古榦经龙嗅，高烟过雁衝。\n可佳繁叶尽，声不碍秋钟。",
        "dynasty": "唐",
        "collection_info": null
    },
    {
        "uuid": "0ee6d92ff153ddfeafc95103a90232df",
        "title": "赠王凤二山人",
        "author": "李洞",
        "content": "山兄望鹤信，山弟听乌占。\n养药同开鼎，休棊各枕奁。\n相逢九江底，共到五峰尖。\n愿许为三友，羞将白髮挦。",
        "dynasty": "唐",
        "collection_info": null
    },
    {
        "uuid": "60504248c809cda8a9f0c604511ce86d",
        "title": "避地冬夜与二三禅侣吟集茅斋",
        "author": "李洞",
        "content": "四海通禅客，搜吟会草亭。\n捻髭孤烛白，闭目众山青。\n松挂敲冰杖，垆温注月缾。\n独愁悬旧斾，笏冷立残星。",
        "dynasty": "唐",
        "collection_info": null
    },
    {
        "uuid": "cfc21bf42fd454b39d299624163f37d2",
        "title": "赠道微禅师",
        "author": "李洞",
        "content": "铜缾涩泻水，出碛蹑莲层。\n猛虎降低鼠，盘鵰望小蝇。\n通禅五天日，照祖几朝灯。\n短髮归林白，何妨剃未能。",
        "dynasty": "唐",
        "collection_info": null
    },
    {
        "uuid": "9ef76a13d924a94536fc00724c0f4e91",
        "title": "弔草堂禅师",
        "author": "李洞",
        "content": "杖屦疑师在，房关四壁蛬。\n贮缾经腊水，响塔隔山钟。\n乳鸽沿苔井，斋猿散雪峰。\n如何不见性，倚徧寺前松。",
        "dynasty": "唐",
        "collection_info": null
    },
    {
        "uuid": "faa9adf89878b8b076a3a2a72abdaa5d",
        "title": "宿长安苏雍主簿厅",
        "author": "李洞",
        "content": "县对数峰云，官清主簿贫。\n听更池上鹤，伴值岳阳人。\n井锁煎茶水，厅关捣药尘。\n往来多屣步，同舍即诸邻。",
        "dynasty": "唐",
        "collection_info": null
    },
    {
        "uuid": "2aa5e46fdbad3e84ee06e179991080d1",
        "title": "秋宿润州刘处士江亭",
        "author": "李洞",
        "content": "北梦风吹断，江边处士亭。\n吟生万井月，见尽一天星。\n浪静鱼衝锁，窗高鹤听经。\n东西渺无际，世界半沧溟。",
        "dynasty": "唐",
        "collection_info": null
    },
    {
        "uuid": "c6891d394bbe7cb26d1bfd9c6c3c8094",
        "title": "秋日曲江书事",
        "author": "李洞",
        "content": "门摇枯苇影，落日共鸥归。\n园近鹿来熟，江寒人到稀。\n片云穿塔过，枯叶入城飞。\n翻怕宾鸿至，无才动礼闱。",
        "dynasty": "唐",
        "collection_info": null
    },
    {
        "uuid": "418d38bb37bf84319be23bdcb1b93f39",
        "title": "秋宿经上人房",
        "author": "李洞",
        "content": "江房无叶落，松影带山高。\n满寺中秋月，孤窗入夜涛。\n旧真悬石壁，衰髮落铜刀。\n卧听晓耕者，与师知苦劳。",
        "dynasty": "唐",
        "collection_info": null
    },
    {
        "uuid": "def615e1b588d22b6b48bedb39d92913",
        "title": "冬日题觉公牛头兰若",
        "author": "李洞",
        "content": "天寒高木静，一磬隔川闻。\n鼎水看山汲，台香埽雪焚。\n鹤归惟认剎，僧步不离云。\n石室开禅后，轮珠谢圣君。",
        "dynasty": "唐",
        "collection_info": null
    },
    {
        "uuid": "59a13f8c12c71eefacfa6e7054de8c50",
        "title": "送皇甫校书自蜀下峡归觐襄阳",
        "author": "李洞",
        "content": "蜀道波不竭，巢乌出浪痕。\n松阴盖巫峡，雨色彻荆门。\n宿寺青山尽，归林綵服翻。\n苦吟怀冻馁，为弔浩然魂。",
        "dynasty": "唐",
        "collection_info": null
    },
    {
        "uuid": "5393f82a841e33424c321fa32ec32e6f",
        "title": "题西明寺攻文僧林復上人房",
        "author": "李洞",
        "content": "谁寄湘南信，阴窗砚起津。\n烧痕碑入集，海角寺留真。\n楼憩长空鸟，钟惊半阙人。\n御沟圆月会，似在草堂身。",
        "dynasty": "唐",
        "collection_info": null
    },
    {
        "uuid": "960c1af6a1077e70eb08488606b4bb8e",
        "title": "寄翠微无可上人",
        "author": "李洞",
        "content": "远近众心归，居然占翠微。\n展经猿识字，听法虎知非。\n泉注城池梦，霞生侍卫衣。\n玄机不可学，何似总无机。",
        "dynasty": "唐",
        "collection_info": null
    },
    {
        "uuid": "32f64e294cf63f8cf391895540f1a604",
        "title": "喜鸾公自蜀归",
        "author": "李洞",
        "content": "禁院对生台，寻师到绿槐。\n寺高猿看讲，钟动鸟知斋。\n埽石月盈箒，滤泉花满筛。\n归来逢圣节，吟步上尧阶。",
        "dynasty": "唐",
        "collection_info": null
    },
    {
        "uuid": "2759418c9d4ca8bae6e53094cf29dd2b",
        "title": "题新安国寺",
        "author": "李洞",
        "content": "佛亦遇艰难，重兴迭废坛。\n偃松枝旧折，画竹粉新干。\n开讲宫娃听，抛生禁鸟餐。\n钟声入帝梦，天竺化长安。",
        "dynasty": "唐",
        "collection_info": null
    },
    {
        "uuid": "015a15cd65911a0716aa1888801e85cf",
        "title": "蕃寇侵逼南归道中",
        "author": "李洞",
        "content": "云州三万骑，南走疾飞鹰。\n迴碛星低雁，孤城月伴僧。\n敲关通汉节，倾府守河冰。\n无处论边事，归溪夜结罾。",
        "dynasty": "唐",
        "collection_info": null
    },
    {
        "uuid": "b6e6380749374188bda512135f067121",
        "title": "送东宫贾正字之蜀",
        "author": "李洞",
        "content": "南朝献晋史，东蜀瞰巴楼。\n长栈怀宫树，疎峰露劒州。\n半空飞雪化，一道白云流。\n若次江边邑，宗诗为徧搜。",
        "dynasty": "唐",
        "collection_info": null
    },
    {
        "uuid": "d9491d8bd89f65f598174c1a9c0fecac",
        "title": "弔侯圭常侍",
        "author": "李洞",
        "content": "我重君能赋，君褒我解诗。\n三堂一拜遇，四海两心知。\n影挂僧挑烛，名传鹤拂碑。\n涪江弔孤冢，片月下峨嵋。",
        "dynasty": "唐",
        "collection_info": null
    },
    {
        "uuid": "55d4d8324732aaa1560cd0e8b2567bb6",
        "title": "颜上人房",
        "author": "李洞",
        "content": "御沟临岸行，远岫见云生。\n松下度三伏，磬中销五更。\n雨淋经阁白，日闪剃刀明。\n海畔终须去，烧灯老国清。",
        "dynasty": "唐",
        "collection_info": null
    },
    {
        "uuid": "c6c92c4b07e34c5f306ad97d9244a627",
        "title": "题薛少府庄",
        "author": "李洞",
        "content": "何须凿井饮，门占古溪居。\n寂寞苔床卧，寒虚玉柄书。\n有期登白阁，又得赏红蕖。\n清浅蒲根水，时看鹭啄鱼。",
        "dynasty": "唐",
        "collection_info": null
    },
    {
        "uuid": "c24f71006bff7d08b283c9dd66175b2e",
        "title": "寄太白隐者",
        "author": "李洞",
        "content": "开闢已来雪，为山长欠春。\n高遮辞碛雁，寒噤入川人。\n栈阁交冰柱，耕樵隔日轮。\n此中栖息者，不识两京尘。",
        "dynasty": "唐",
        "collection_info": null
    },
    {
        "uuid": "5b72f81135e2b102b4dc2f94254a5691",
        "title": "秋宿青龙禅阁",
        "author": "李洞",
        "content": "前山不可望，暮色渐沉规。\n日转须弥北，蟾来渤海西。\n风铃乱僧语，霜枿欠猿啼。\n阁外千家月，分明见裏迷。",
        "dynasty": "唐",
        "collection_info": null
    },
    {
        "uuid": "bd6cb61bb44f8d891ffb74ef4ab2104c",
        "title": "登圭峰旧隐寄荐福栖白上人",
        "author": "李洞",
        "content": "返照塔轮边，残霖滴几悬。\n夜寒吟病甚，秋健讲声圆。\n粟穗干灯焰，苔根浊水泉。\n西峰埋藓石，秋月即师禅。",
        "dynasty": "唐",
        "collection_info": null
    },
    {
        "uuid": "acb861335b746609bc94f5e685e44cd8",
        "title": "将之蜀别友人",
        "author": "李洞",
        "content": "嘉陵雨色青，澹别酌参苓。\n到蜀高诸岳，窥天合四溟。\n书来应隔雪，梦觉已无星。\n若遇多吟友，何妨勘竺经。",
        "dynasty": "唐",
        "collection_info": null
    },
    {
        "uuid": "7cec90a893e7436575170b1c4720ba85",
        "title": "弔膳曹从叔郎中",
        "author": "李洞",
        "content": "华省支残俸，寒蔬办祭稀。\n安坟对白阁，买石折朱衣。\n蜀客弹琴哭，江鸥入宅飞。\n帆吹佳句远，不独徧王畿。",
        "dynasty": "唐",
        "collection_info": null
    },
    {
        "uuid": "1d3ec1285dad101e0f0e0f2d5c7b9fb3",
        "title": "乱后龙州送郑郎中兼寄郑侍御",
        "author": "李洞",
        "content": "待车登迭嶂，经乱集鸰原。\n省坏兰终洁，台寒栢有根。\n县清江入峡，楼静雪连村。\n莫隐匡山社，机云受晋恩。",
        "dynasty": "唐",
        "collection_info": null
    },
    {
        "uuid": "6ed56c34e37a671d9668620ab5d754b5",
        "title": "段秀才溪居送从弟游泾陇",
        "author": "李洞",
        "content": "抱疾寒溪卧，因循草木青。\n相留开夏蜜，辞去见秋萤。\n朔雪痕侵雍，边烽焰照泾。\n烟沈陇山色，西望涕交零。",
        "dynasty": "唐",
        "collection_info": null
    },
    {
        "uuid": "b60b2ebe4f166c580dd4808f3caeed87",
        "title": "题刘相公光德里新构茅亭",
        "author": "李洞",
        "content": "野色迷亭晓，龙墀待押班。\n带涎移海木，兼雪写湖山。\n月白吟床冷，河清直印闲。\n唐封三万里，人偃翠微间。",
        "dynasty": "唐",
        "collection_info": null
    },
    {
        "uuid": "91ad30b086b3f5c0ee70ed4da8667421",
        "title": "江峡寇乱寄怀吟僧",
        "author": "李洞",
        "content": "半锡探寒流，别师猿鹤洲。\n二三更后雨，四十字边秋。\n立塞吟霞石，敲鼙看雪楼。\n扶亲何处隐，惊梦入嵩丘。",
        "dynasty": "唐",
        "collection_info": null
    },
    {
        "uuid": "f65f1d220a43538e6b8c7030ff51b976",
        "title": "贺昭国从叔员外转本曹郎中",
        "author": "李洞",
        "content": "苔砌塔阴浓，朝回尚叫蛬。\n粟徴山县欠，官转水曹重。\n灯照楼中雨，书求海上峰。\n诗家无骤显，一一古人踪。",
        "dynasty": "唐",
        "collection_info": null
    },
    {
        "uuid": "418e9882cd52652240fd70ce84819474",
        "title": "赠宋校书",
        "author": "李洞",
        "content": "曾伴元戎猎，寒来梦北军。\n闲身不计日，病鹤放归[云]。\n石上铺碁势，船中赌酒分。\n长言买天姥，高卧谢人羣。",
        "dynasty": "唐",
        "collection_info": null
    },
    {
        "uuid": "012771cd13b376368288067a7a01b8d3",
        "title": "越公上人洛中归寄南孟家兄弟",
        "author": "李洞",
        "content": "洛下因归去，官西忆二龙。\n笠漫河岸雪，衣着虢城钟。\n睡鸭浮寒水，樵人出远峰。\n贺当化闾俗，护取草堂松。",
        "dynasty": "唐",
        "collection_info": null
    },
    {
        "uuid": "ca1daaf8f7e1829ae28e80a4ff87799c",
        "title": "龙州送裴秀才",
        "author": "李洞",
        "content": "违拜斾旗前，松阴路半千。\n楼衝高雪会，驿闭乱云眠。\n牓挂临江省，名题赴宅筵。\n人求新蜀赋，应贵浣花笺。",
        "dynasty": "唐",
        "collection_info": null
    },
    {
        "uuid": "df14fea078749151e83346f43215f7e6",
        "title": "题慈恩友人房",
        "author": "李洞",
        "content": "贾生耽此寺，胜事入诗多。\n鹤宿星千树，僧归烧一坡。\n塔棱垂雪水，江色暎茶锅。\n长久堪栖息，休言忆镜波。",
        "dynasty": "唐",
        "collection_info": null
    },
    {
        "uuid": "ca97fa550ab0753cac42040cbc13b944",
        "title": "寄窦禅山薛秀才",
        "author": "李洞",
        "content": "窦岭吟招隐，新诗满集贤。\n白衫春絮暖，红纸夏云鲜。\n琴缠江丝细，棊分海石圆。\n因知醉公子，虚写世人传。",
        "dynasty": "唐",
        "collection_info": null
    },
    {
        "uuid": "b608b86c2454ca42eb37e289b5565f6b",
        "title": "西蜀与崔先生话东洛旧游",
        "author": "李洞",
        "content": "王屋峭难名，三刀梦四更。\n日升当地缺，星尽未天明。\n度雪云林湿，穿松角韵清。\n崔家开锦浪，忆着水窗声。",
        "dynasty": "唐",
        "collection_info": null
    },
    {
        "uuid": "dbe43487cf1e88828a8ecf12159864a8",
        "title": "上昭国水部从叔郎中",
        "author": "李洞",
        "content": "极南极北游，东泛復西流。\n行匝中华地，魂销四海秋。\n题诗在琼府，附舶出青州。\n不遇一公子，弹琴弔古丘。",
        "dynasty": "唐",
        "collection_info": null
    },
    {
        "uuid": "1574760d790617d29e6bc286854f9ed7",
        "title": "题玉芝赵尊师院",
        "author": "李洞",
        "content": "晓起磬房前，真经诵百篇。\n漱流星入齿，照镜石差肩。\n静闭街西观，存思海上仙。\n闲听说五岳，穷徧一根莲。",
        "dynasty": "唐",
        "collection_info": null
    },
    {
        "uuid": "804645b682575d142ff0ef0b187cf301",
        "title": "送卢少府之任巩洛",
        "author": "李洞",
        "content": "从知东甸尉，铨注似恩除。\n带土移嵩朮，和泉送尹鱼。\n印床寒鹭宿，壁记醉僧书。\n堂下诸昆在，无妨候起居。",
        "dynasty": "唐",
        "collection_info": null
    },
    {
        "uuid": "8ad0e0fc687034fa92291b65047a4e3a",
        "title": "送人归觐河中",
        "author": "李洞",
        "content": "青门冢前别，道路武关西。\n有寺云连石，无僧叶满溪。\n河长随鸟尽，山远与人齐。\n觐省波涛县，寒窗响曙鸡。",
        "dynasty": "唐",
        "collection_info": null
    },
    {
        "uuid": "85756c4036fe3084e0bcaeacfa1a7578",
        "title": "锦城秋寄怀弘播上人",
        "author": "李洞",
        "content": "极顶云兼冻，孤城露洗初。\n共辞嵩少雪，久绝贝多书。\n远照雁行细，寒条狖挂虚。\n分泉煎月色，忆就茗林居。",
        "dynasty": "唐",
        "collection_info": null
    },
    {
        "uuid": "ade42c31f02c248bd574259084b27618",
        "title": "圭峰溪居寄怀韦曲曹秀才",
        "author": "李洞",
        "content": "南北飞山雪，万片寄相思。\n东西曲流水，千声泻别离。\n巴猿学导引，陇鸟解吟诗。\n翻羡家林赏，世人那得知。",
        "dynasty": "唐",
        "collection_info": null
    },
    {
        "uuid": "4890e91e430d28b987c297a5ca794d63",
        "title": "送舍弟之山南",
        "author": "李洞",
        "content": "南山入谷游，去彻山南州。\n下马云未尽，听猿星正稠。\n印茶泉遶石，封国角吹楼。\n远宦有何兴，贫兄无计留。",
        "dynasty": "唐",
        "collection_info": null
    },
    {
        "uuid": "50b62cba7097790c139a687627f392f5",
        "title": "题南鉴公山房",
        "author": "李洞",
        "content": "竹房开处峭，迥挂半山灯。\n石磬敲来穴，不知何代僧。\n讲归双袖雪，禅起一盂冰。\n唯说黄桑屐，当时着秣陵。",
        "dynasty": "唐",
        "collection_info": null
    },
    {
        "uuid": "796bfc985879829aa8635abd992d5b30",
        "title": "送知己",
        "author": "李洞",
        "content": "郡清官舍冷，枕席溅山泉。\n药气来人外，灯光到鹤边。\n梦秦书印斗，思越画渔船。\n掷笏南归去，波涛路几千。",
        "dynasty": "唐",
        "collection_info": null
    },
    {
        "uuid": "b7e72eae268fdbc1242d75852ae59fa2",
        "title": "送人赴职湘潭",
        "author": "李洞",
        "content": "南征虽赴辟，其奈负高科。\n水合湘潭住，山分越国多。\n梅花雪共下，文□□相和。\n白髮陪官宴，红旗影裏歌。",
        "dynasty": "唐",
        "collection_info": null
    },
    {
        "uuid": "354738f35c46b8abf0c5a916052e1c33",
        "title": "过野叟居",
        "author": "李洞",
        "content": "野人居止处，竹色与山光。\n留客羞蔬饭，洒泉开草堂。\n雨余松子落，风过朮苗香。\n尽日无炎暑，眠君青石床。",
        "dynasty": "唐",
        "collection_info": null
    },
    {
        "uuid": "7f61da15ef0ef3b6caaf8af51278dca7",
        "title": "弔郑宾客",
        "author": "李洞",
        "content": "朝行丧名节，岳色惨天风。\n待漏秋吟断，焚香夜直空。\n骨寒依壠草，家尽逐边鸿。\n一弔知音后，归来碎峄桐。",
        "dynasty": "唐",
        "collection_info": null
    },
    {
        "uuid": "0175405eb2ea16c7215296ce027af73c",
        "title": "送从叔书记山阴隐居",
        "author": "李洞",
        "content": "山顶绝茅居，云泉遶枕虚。\n烧移僧影瘦，风展鹭行疎。\n卷箔清江月，敲松紫阁书。\n由来簪组贵，不信教猿锄。",
        "dynasty": "唐",
        "collection_info": null
    },
    {
        "uuid": "f12d83f2a8c65e05be35ff999c37b3b6",
        "title": "避暑庄严禅院",
        "author": "李洞",
        "content": "定裏无烦热，吟中达性情。\n入林逢客话，上塔接僧行。\n八水皆知味，诸翁尽得名。\n常论冰井近，莫便厌浮生。",
        "dynasty": "唐",
        "collection_info": null
    },
    {
        "uuid": "51377ade65f14975947d0cb106ca2217",
        "title": "寄清演",
        "author": "李洞",
        "content": "忽闻清演病，可料苦吟身。\n不见近诗久，徒言华髮新。\n别来山已破，住处月为邻。\n几遶庭前树，于今四十春。",
        "dynasty": "唐",
        "collection_info": null
    },
    {
        "uuid": "8dff2e3ff0d145eb43cc4b1d59727151",
        "title": "迁村居二首 一",
        "author": "李洞",
        "content": "移居入村宇，树阙见城隍。\n云水虽堪画，恩私不可忘。\n猿涎滴鹤氅，麈尾拂僧床。\n弃逐随樵牧，何由报稻粱。",
        "dynasty": "唐",
        "collection_info": null
    },
    {
        "uuid": "06e1606f9cffa032cc16d86256ac846a",
        "title": "迁村居二首 二",
        "author": "李洞",
        "content": "歌乐听常稀，茅亭静掩扉。\n槎来垂钓次，月落问安归。\n远客传烧研，幽禽看衲衣。\n眼前无俗事，松雨蜀山辉。",
        "dynasty": "唐",
        "collection_info": null
    },
    {
        "uuid": "0990dd79f480ba33a8b84be4d8107cd7",
        "title": "出山覩春牓",
        "author": "李洞",
        "content": "未老鬓毛焦，心归向石桥。\n指霞辞二纪，吟雪遇三朝。\n连席频登相，分廊尚祝尧。\n迴眸旧行侣，免使负嵩樵。",
        "dynasty": "唐",
        "collection_info": null
    },
    {
        "uuid": "02469c0a67ac7ba8900c9873261fe0ff",
        "title": "贾岛墓",
        "author": "李洞",
        "content": "一第人皆得，先生岂不销。\n位卑终蜀士，诗绝占唐朝。\n旅葬新坟小，魂归故国遥。\n我来因奠洒，立石用为标。",
        "dynasty": "唐",
        "collection_info": null
    },
    {
        "uuid": "a119c9080cd8a83b2009f301e67168e4",
        "title": "观水墨障子",
        "author": "李洞",
        "content": "若非神助笔，砚水恐藏龙。\n研尽一寸墨，埽成千仞峰。\n壁根堆乱石，床罅插枯松。\n岳麓穿因鼠，湘江绽为蛬。\n挂衣岚气湿，梦枕浪头舂。\n只为少颜色，时人着意慵。",
        "dynasty": "唐",
        "collection_info": null
    },
    {
        "uuid": "c7e6c8e0ecefcf8490a8854043a89c9d",
        "title": "对棊",
        "author": "李洞",
        "content": "小槛明高雪，幽人鬬智棊。\n日斜抛作劫，月午蹙成迟。\n倚杖湘僧筭，翘松野鹤窥。\n侧楸敲醒睡，片石夹吟诗。\n雨点奁中渍，灯花局上吹。\n秋涛寒竹寺，此兴谢公知。",
        "dynasty": "唐",
        "collection_info": null
    },
    {
        "uuid": "72d6c0b23a7130fa5529f8221d8971fe",
        "title": "题竹溪禅院",
        "author": "李洞",
        "content": "溪边山一色，水拥竹千竿。\n鸟触翠微湿，人居酷暑寒。\n风摇缾影碎，沙陷履痕端。\n爽极青崖树，平流绿峡滩。\n闲来披衲数，涨后卷经看。\n三境通禅寂，嚣尘染着难。",
        "dynasty": "唐",
        "collection_info": null
    },
    {
        "uuid": "03695602c71721634132f826ee02d568",
        "title": "投献吏部张侍郎十韵",
        "author": "李洞",
        "content": "苔染马蹄青，何曾似在城。\n不于僧院宿，多傍御沟行。\n隐岫侵巴迭，租田带渭平。\n肩囊寻省寺，袖轴徧公卿。\n梦入连涛郡，书来积雪营。\n泪随边雁堕，魂逐夜蝉惊。\n发愤巡江塔，无眠数县更。\n玄都一病客，兴善几回莺。\n贡艺披沙细，酬恩戴岳轻。\n心期公子念，滴酒在雕楹。",
        "dynasty": "唐",
        "collection_info": null
    },
    {
        "uuid": "02fe6d2e8d436a9ced482022ee5d3cf7",
        "title": "终南山二十韵",
        "author": "李洞",
        "content": "关内平田窄，东西截杳冥。\n雨侵诸县黑，云破九门青。\n暂看犹无暇，长栖信有灵。\n古苔秋渍斗，积雾夜昏萤。\n怒恐撞天漏，深疑隐地形。\n盘根连北岳，转影落南溟。\n穷穴何山出，遮蛮上国宁。\n残阳高照蜀，败叶远浮泾。\n斸竹烟岚冻，偷湫雨雹腥。\n闲房僧灌顶，浴涧鹤遗翎。\n梯滑危缘索，云深静唱经。\n放泉惊鹿睡，闻磬得人醒。\n踏着神仙宅，敲开洞府扃。\n棊残秦士局，字缺晋公铭。\n一谷势当午，孤峰耸起丁。\n远平丹凤阙，冷射五侯厅。\n万丈冰声折，千寻树影停。\n望中仙岛动，行处月轮馨。\n迭石移临砌，研胶泼上屏。\n明时献君寿，不假老人星。",
        "dynasty": "唐",
        "collection_info": null
    },
    {
        "uuid": "2bfee70b8a2a74e0c9e4f3f28440f311",
        "title": "秋日同觉公上人眺慈恩塔六韵",
        "author": "李洞",
        "content": "九级耸莲宫，晴登袖拂虹。\n房廊窥井底，世界出笼中。\n照牖三山火，吹铃八极风。\n细闻槎客语，遥辨海鱼冲。\n禁静声连北，江寒影在东。\n谒师开秘锁，尘日闭虚空。",
        "dynasty": "唐",
        "collection_info": null
    },
    {
        "uuid": "23b1aeb7339d53fafdc35ed8d5805e42",
        "title": "感知上刑部郑侍郎",
        "author": "李洞",
        "content": "寄掩白云司，蜀都高卧时。\n邻僧照寒竹，宿鸟动秋池。\n帝诵嘉莲表，人吟宝劒诗。\n石渠流月断，画角截江吹。\n闲出黄金勒，前飞白鹭鹚。\n公心外国说，重望两朝推。\n静藓斜圭影，孤窗响锡枝。\n兴幽松雪见，心苦砚冰知。\n缘杖虫声切，过门马足迟。\n漏残终卷读，日下大名垂。\n平碛容鵰上，仙山许狖窥。\n数联金口出，死免愧丘为。",
        "dynasty": "唐",
        "collection_info": null
    },
    {
        "uuid": "1a15b7b5f1566adb64afe80f9b00dc43",
        "title": "叙事寄荐福栖白",
        "author": "李洞",
        "content": "险倚石屏风，秋涛梦越中。\n前朝吟会散，故国讲流终。\n北地闻巴狖，南山见碛鸿。\n楼高惊雨阔，木落觉城空。\n兔满期姚监，蝉稀别楚公。\n净缾光照客，拄杖朽生虫。\n平地塔千尺，半空灯一笼。\n祝尧谈几句，旋泻海涛东。",
        "dynasty": "唐",
        "collection_info": null
    },
    {
        "uuid": "6f76765f1515298a223804f56b1fbb7b",
        "title": "送龙州田使君旧诗家",
        "author": "李洞",
        "content": "御札轸西陲，龙州出牧时。\n度关云作雪，挂栈水成澌。\n劒淬号猿岸，弓悬宿鹤枝。\n江灯混星斗，山木乱枪旗。\n锁库休秤药，开楼又见诗。\n无心陪宴集，吟苦忆京师。",
        "dynasty": "唐",
        "collection_info": null
    },
    {
        "uuid": "4a6b6da2d9cf77938dd643e4942d4db0",
        "title": "和知己赴任华州",
        "author": "李洞",
        "content": "东门罢相郡，此拜动京华。\n落日开宵印，初灯见早麻。\n鹤身红斾拂，仙掌白云遮。\n塞色侵三县，河声聒两衙。\n松根醒客酒，莲座隐僧家。\n一道帆飞直，中筵岳影斜。\n书名寻雪石，澄鼎露金沙。\n锁合眠关吏，杯寒啄庙鸦。\n分台话嵩洛，赛雨恋烟霞。\n树谷期招隐，吟诗煮栢茶。",
        "dynasty": "唐",
        "collection_info": null
    },
    {
        "uuid": "f23ce0c7ca9d30c06ee88fc29812a90d",
        "title": "题咸阳楼",
        "author": "李洞",
        "content": "晚亚古城门，凭高黯客魂。\n塞侵秦旧国，河浸汉荒村。\n客路扬书烬，人家带水痕。\n猎频虚冢穴，耕苦露松根。\n墙外峰黏汉，冰中日晃原。\n断碑移作砌，广第灌成园。\n北马疑眠碛，南人忆钓湓。\n桥闲野鹿过，街静禁鸦翻。\n滩鼓城隍动，云衝太白昏。\n标衣多吕裔，荷锸或刘孙。\n弔问难知主，登攀强滴罇。\n不能扶壮势，冠劒惜干坤。",
        "dynasty": "唐",
        "collection_info": null
    },
    {
        "uuid": "52abf25b7e334c9e0cbe9178c335fc9b",
        "title": "赠兴善彻公上人",
        "author": "李洞",
        "content": "师资怀劒外，徒步管街东。\n九里山横烧，三条木落风。\n古池曾看鹤，新塔未吟虫。\n夜久龙髯冷，年多麈尾空。\n心宗本无碍，问学岂难同。",
        "dynasty": "唐",
        "collection_info": null
    },
    {
        "uuid": "25d3c4c506e79b9dbe1e9e10f041824f",
        "title": "龙池春草",
        "author": "李洞",
        "content": "龙池清禁裏，芳草傍池春。\n旋长方遮岸，全生不染尘。\n和风轻动色，湛露静流津。\n浅得承天步，深疑遶御轮。\n鱼寻倒影没，花带湿光新。\n肯学长河畔，绵绵思远人。",
        "dynasty": "唐",
        "collection_info": null
    },
    {
        "uuid": "9453e534a8de9eff6f45435ea13b2023",
        "title": "秋宿梓州牛头寺",
        "author": "李洞",
        "content": "月去檐三尺，川云入寺楼。\n灵山顿离众，列宿不多稠。\n篆字焚初缺，翻经诵若流。\n窗闲二江冷，帘卷半空秋。\n诏散松梢别，棊终竹节收。\n静增双阙念，高并五翁游。\n鹤梦生红日，云闲锁梓州。\n望空工部眼，搔乱广文头。\n石室僧调马，银河客问牛。\n晓楼归下界，大地一浮沤。",
        "dynasty": "唐",
        "collection_info": null
    },
    {
        "uuid": "61270713c3e8f89b41fbc977ddc5588e",
        "title": "送韦太尉自坤维除广陵",
        "author": "李洞",
        "content": "全蜀拜扬州，征东辍武侯。\n直来万里月，旁到五峰秋。\n幢冷遮高雪，旗闲卓乱流。\n谢朝明主喜，登省旧寮愁。\n隔海城通舶，连河市响楼。\n千官倚元老，虚梦法云游。",
        "dynasty": "唐",
        "collection_info": null
    },
    {
        "uuid": "5f30d23316dba047c0105a67f9d75b42",
        "title": "赠曹郎中崇贤所居",
        "author": "李洞",
        "content": "闲坊宅枕穿宫水，听水分衾盖蜀缯。\n药杵声中捣残梦，茶铛影裏煮孤灯。\n刑曹树荫千年井，华岳楼开万仞冰。\n诗句变风官渐紧，夜涛舂断海边藤。",
        "dynasty": "唐",
        "collection_info": null
    },
    {
        "uuid": "47147887aade0f9e79a13daa3adfd4c0",
        "title": "赠昭应沈少府",
        "author": "李洞",
        "content": "行宫接县判云泉，袍色虽青骨且仙。\n鄠杜忆过梨栗墅，潇湘曾棹雪霜天。\n华山僧别留茶鼎，渭水人来锁钓船。\n东送西迎终几考，新诗觅得两三联。",
        "dynasty": "唐",
        "collection_info": null
    },
    {
        "uuid": "a9847a8460b251da40f154bc32b12357",
        "title": "上司空员外",
        "author": "李洞",
        "content": "禅心高卧似疎慵，诗客经过不厌重。\n藤杖几携量碛雪，玉鞭曾把数嵩峰。\n夜眠古巷当城月，秋直清曹入省钟。\n禹凿故山归未得，河声暗老两三松。",
        "dynasty": "唐",
        "collection_info": null
    },
    {
        "uuid": "9621cca3bcacb728586a6a7b1e4fd3d6",
        "title": "叙旧游寄栖白",
        "author": "李洞",
        "content": "老着重袍坐石房，竺经休讲白眉长。\n省衝鼍没投江岛，曾看鱼飞倚海樯。\n晓炙冻盂原日气，夜挑莲椀禁灯光。\n吟诗五岭寻无可，倏忽如今四十霜。",
        "dynasty": "唐",
        "collection_info": null
    },
    {
        "uuid": "c67ca58e67b2c734cc6f8f9e121637dd",
        "title": "哭栖白供奉",
        "author": "李洞",
        "content": "闻说孤窗坐化时，白莎萝雨滴空池。\n吟诗堂裏秋关影，礼佛灯前夜照碑。\n贺雪已成金殿梦，看涛终负石桥期。\n逢山对月还惆怅，争得无言似祖师。",
        "dynasty": "唐",
        "collection_info": null
    },
    {
        "uuid": "afb9a3e258b7ae98918ed52dc89f1793",
        "title": "赠入内供奉僧",
        "author": "李洞",
        "content": "内殿谈经惬帝怀，沃州归隐计全乖。\n数条雀尾来南海，一道蝉声噪御街。\n石枕纹含山裏叶，铜缾口塞井中柴。\n因逢夏日西明讲，不觉宫人拔凤钗。",
        "dynasty": "唐",
        "collection_info": null
    },
    {
        "uuid": "338998c62c95fd69a89649501579c272",
        "title": "感恩书事寄上集义司徒相公",
        "author": "李洞",
        "content": "积雪峰西遇奖称，半家寒骨起沟塍。\n镇时贤相回人镜，报德慈亲点佛灯。\n授钺已闻诸国静，坐筹重见大河澄。\n功居第一图烟阁，依旧终南满杜陵。",
        "dynasty": "唐",
        "collection_info": null
    },
    {
        "uuid": "7f384abf86943ec2cff85fd5d02c7404",
        "title": "赠永崇李将军充襄阳制置使",
        "author": "李洞",
        "content": "拜官门外发辉光，宿卫阴符注几行。\n行处近天龙尾滑，猎时陪帝马鬃香。\n九城王气生旗队，万里寒风入箭疮。\n从此浩然声价歇，武中还有李襄阳。",
        "dynasty": "唐",
        "collection_info": null
    },
    {
        "uuid": "0f3f7f16f1d56e0ee4595b065dbed45a",
        "title": "寄淮海惠泽上人",
        "author": "李洞",
        "content": "海涛痕满旧征衣，长忆初程宿翠微。\n竹裏桥鸣知马过，塔中灯露见鸿飞。\n眉毫别后应盈尺，嵒木居来定几围。\n他日愿师容一榻，煎茶埽地学忘机。",
        "dynasty": "唐",
        "collection_info": null
    },
    {
        "uuid": "9428ade6b9b616de8f1193adfa06915a",
        "title": "春日隐居官舍感怀",
        "author": "李洞",
        "content": "风吹烧烬杂汀沙，还似青溪旧寄家。\n入户竹生床下叶，隔窗莲谢镜中花。\n苔房毳客论三学，雪岭巢禽看两衙。\n销得人间无限事，江亭月白诵南华。",
        "dynasty": "唐",
        "collection_info": null
    },
    {
        "uuid": "4262a86dffe36c2fa14f5da90665bd25",
        "title": "春日即事寄一二知己",
        "author": "李洞",
        "content": "浴马池西一带泉，开门景物似樊川。\n朱衣暎水人归县，白羽遗泥鹤上天。\n索米夜烧风折木，无车春养雪藏鞭。\n缙绅处士知章句，忍使孤窗枕泪眠。",
        "dynasty": "唐",
        "collection_info": null
    },
    {
        "uuid": "d349962e98f2f14d97c7ea466803e3ab",
        "title": "废寺闲居寄怀一二罢举知己",
        "author": "李洞",
        "content": "病居废庙冷吟烟，无力争飞类病蝉。\n槐省老郎蒙主弃，月陂孤客望谁怜。\n税房兼得调猿石，租地仍分浴鹤泉。\n处世堪惊又堪媿，一坡山色不论钱。",
        "dynasty": "唐",
        "collection_info": null
    },
    {
        "uuid": "97efca3ca116735c5d788b1600e0eb66",
        "title": "题尼大德院",
        "author": "李洞",
        "content": "云鬟早岁断金刀，戒律曾持五百条。\n台上灯红莲叶密，眉间毫白黛痕销。\n绣成佛国银为地，画出王城雪覆桥。\n清净高楼松桧寺，世雄翻媿自低腰。",
        "dynasty": "唐",
        "collection_info": null
    },
    {
        "uuid": "3a97e79bf2f72c106698b3de6899b732",
        "title": "怀张乔张霞",
        "author": "李洞",
        "content": "西风吹雨叶还飘，忆我同袍隔海涛。\n江塔眺山青入佛，边城履雪白连鵰。\n身离世界归天竺，影挂虚空度石桥。\n应念无成独流转，懒磨铜片鬓毛焦。",
        "dynasty": "唐",
        "collection_info": null
    },
    {
        "uuid": "b476b65fbf62f56da5e526cd1a8ceeba",
        "title": "赠徐山人",
        "author": "李洞",
        "content": "徐生何代降坤维，曾伴园公采紫芝。\n瓦砾变黄忧世换，髭鬚放白怕人疑。\n山房古竹麄于树，海岛灵童寿等龟。\n知叹有唐三百载，光阴未抵一先棊。",
        "dynasty": "唐",
        "collection_info": null
    },
    {
        "uuid": "4d999919cf1e955ae9a6d5fea182dfd7",
        "title": "寄南岳僧",
        "author": "李洞",
        "content": "新秋日后晒书天，白日当松影却圆。\n五字句求方寸佛，一条街擘两行蝉。\n不曾着事于机内，长合教山在眼前。\n花落俦公房外石，调猿弄虎叹无缘。",
        "dynasty": "唐",
        "collection_info": null
    },
    {
        "uuid": "c2d011165fe3eff33d57bea881a46e25",
        "title": "华山",
        "author": "李洞",
        "content": "碧山长冻地长秋，日夕泉源聒华州。\n万户烟侵关令宅，四时云在使君楼。\n风驱雷电临河震，鹤引神仙出月游。\n峰顶高眠灵药熟，自无霜雪上人头。",
        "dynasty": "唐",
        "collection_info": null
    },
    {
        "uuid": "fcf4436e94962772918a592753fd89d8",
        "title": "和曹监春晴见寄",
        "author": "李洞",
        "content": "竺庙邻钟震晓鸦，春阴盖石似仙家。\n兰台架列排书目，顾渚香浮瀹茗花。\n胶溜石松粘鹤氅，泉离冰井熨僧牙。\n功成名着扁舟去，愁覩前题罩碧纱。",
        "dynasty": "唐",
        "collection_info": null
    },
    {
        "uuid": "14b807d1a2ac93b910778af5f158425e",
        "title": "赠三惠大师",
        "author": "李洞",
        "content": "枫猿峤角别多时，二教兼修内学师。\n药树影中频缀偈，莲峰朵下几窥棊。\n游归笋长齐童子，病起巢成露鹤儿。\n诏落五天开夏讲，两街人竞礼长眉。",
        "dynasty": "唐",
        "collection_info": null
    },
    {
        "uuid": "ab8d3c556365ff5bbcebbe9c8061cb83",
        "title": "送醉画王处士",
        "author": "李洞",
        "content": "几年乘兴住南吴，狂醉兰舟夜落湖。\n别后鹤毛描转细，近来牛角饮还麄。\n同餐夏果山何处，共钓秋涛石在无。\n关下相逢怪予老，篇章役思绕寰区。",
        "dynasty": "唐",
        "collection_info": null
    },
    {
        "uuid": "c3d854cc46c59830433dc5bed94f8803",
        "title": "闻杜鹃",
        "author": "李洞",
        "content": "万古潇湘波上云，化为流血杜鹃身。\n长疑啄破青山色，秪恐啼穿白日轮。\n花落玄宗迴蜀道，雨收工部宿江津。\n声声犹得到君耳，不见千秋一甑尘。",
        "dynasty": "唐",
        "collection_info": null
    },
    {
        "uuid": "9ea2ae5dbb093b6423dc2527a1f2cd42",
        "title": "赋得送轩辕先生归罗浮山",
        "author": "李洞",
        "content": "旧山归隐浪摇青，绿鬓山童一帙经。\n诗帖布帆猿鸟看，药煎金鼎鬼神听。\n洞深头上聆仙语，船静鼻中闻海腥。\n此处先生应不住，吾君南望漫劳形。",
        "dynasty": "唐",
        "collection_info": null
    },
    {
        "uuid": "93f54d18dea65c374cfae6e260e20c82",
        "title": "送包处士",
        "author": "李洞",
        "content": "秋思枕月卧潇湘，寄宿慈恩竹裏房。\n性急却于棊上慢，身闲未免药中忙。\n休抛手网惊龙睡，曾挂头巾拂鸟行。\n闻说石门君旧隐，寒峰溅瀑坏书堂。",
        "dynasty": "唐",
        "collection_info": null
    },
    {
        "uuid": "87328c1ed36f9b96e80dce20d2197d2d",
        "title": "赠庞炼师",
        "author": "李洞",
        "content": "家住涪江汉语娇，一声歌戛玉楼箫。\n睡融春日柔金缕，妆发秋霞战翠翘。\n两脸酒醺红杏妬，半胸酥嫩白云饶。\n若能携手随仙令，皎皎银河渡鹊桥。",
        "dynasty": "唐",
        "collection_info": null
    },
    {
        "uuid": "9088ba81355dde7e25bdd619ba8877d1",
        "title": "送友罢举赴边职",
        "author": "李洞",
        "content": "出剡篇章入洛文，无人细读叹俱焚。\n莫辞秉笏随红斾，便好携家住白云。\n过水象浮蛮境见，隔江猿呌汉州闻。\n高谈阔略陈从事，盟誓边庭壮我军。",
        "dynasty": "唐",
        "collection_info": null
    },
    {
        "uuid": "ffcc6e47167dc8f6bc746eaae5a6565f",
        "title": "病猿",
        "author": "李洞",
        "content": "瘦缠金锁惹朱楼，一别巫山树几秋。\n寒想蜀门清露滴，暖怀湘岸白云流。\n罢抛檐果沉僧井，休拗崖冰溅客舟。\n啼过三声应有泪，画堂深不彻王侯。",
        "dynasty": "唐",
        "collection_info": null
    },
    {
        "uuid": "8a35366f8bfa3b815b76af0d8bc30e8a",
        "title": "毙驴",
        "author": "李洞",
        "content": "蹇驴秋毙瘗荒田，忍把敲吟旧竹鞭。\n三尺焦桐背残月，一条藜杖卓寒烟。\n通吴白浪宽围果，倚蜀青山峭入天。\n如画海门搘肘望，阿谁家卖钓鱼船。",
        "dynasty": "唐",
        "collection_info": null
    },
    {
        "uuid": "8eddd5da9b0763931596f621ae89c238",
        "title": "宿叶公棋阁",
        "author": "李洞",
        "content": "带风棊阁竹相敲，局莹无尘拂树梢。\n日到长天征未断，钟来岳顶劫须抛。\n挑灯雪客栖寒店，供茗溪僧爇废巢。\n因悟修身试贪教，不须焚火向三茅。",
        "dynasty": "唐",
        "collection_info": null
    },
    {
        "uuid": "6f4e9713d0c42dc588760c7e355d7cb3",
        "title": "送郄先辈归觐华阴",
        "author": "李洞",
        "content": "桂枝博得凤栖枝，欢觐家僮舞翠微。\n僧向瀑泉声裏贺，鸟穿仙掌指间飞。\n休停砚笔吟荒庙，永别灯笼赴锁闱。\n骚雅近来颓丧甚，送君傍觉有光辉。",
        "dynasty": "唐",
        "collection_info": null
    },
    {
        "uuid": "8d127069b5691b5d3553ec7b24f2b0f9",
        "title": "赠可上人",
        "author": "李洞",
        "content": "寺门和鹤倚香杉，月吐秋光到思嚵。\n将法传来穿泱漭，把诗吟去入嵌岩。\n糢糊书卷烟岚滴，狼籍衣裳瀑布缄。\n不断清风牙底嚼，无因内殿得名衔。",
        "dynasty": "唐",
        "collection_info": null
    },
    {
        "uuid": "1c7e3d8657b554e7171cae4ac67ec450",
        "title": "东川高仆射",
        "author": "李洞",
        "content": "油幢影裏拜清风，十里貔貅一片雄。\n三印锁开霜满地，四门关定月当空。\n泉浮山叶人家过，诏惹垆香鸟道通。\n新起画楼携客上，絃歌筵内海榴红。",
        "dynasty": "唐",
        "collection_info": null
    },
    {
        "uuid": "4966c595de93add7a3beb39aa4a0d9c7",
        "title": "宿成都松溪院",
        "author": "李洞",
        "content": "松持节操溪澄性，一炷烟岚压寺隅。\n翡翠鸟飞人不见，琉璃缾贮水疑无。\n夜闻子落真山雨，晓汲波圆入画图。\n尘拥蜀城抽锁后，此中犹梦在江湖。",
        "dynasty": "唐",
        "collection_info": null
    },
    {
        "uuid": "ece1a0eb1ed1c456b3cc6d0407737b31",
        "title": "弔曹监",
        "author": "李洞",
        "content": "宅上愁云吹不散，桂林诗骨葬云根。\n满楼山色供邻里，一洞松声付子孙。\n甘露施衣封泪点，秘书取集印苔痕。\n吟魂醉魄归何处，御水呜呜夜遶门。",
        "dynasty": "唐",
        "collection_info": null
    },
    {
        "uuid": "6738bc296fb373beee9125e6a15a0ae9",
        "title": "赠长安毕郎中",
        "author": "李洞",
        "content": "高门寒沼水连云，鹭识朱衣傍主人。\n地肺半边晴带雪，天街一面静无尘。\n朝迴座客酬琴价，衙退留僧写鹤真。\n从此几迁为计相，蓬莱三刻奏东巡。",
        "dynasty": "唐",
        "collection_info": null
    },
    {
        "uuid": "0d26f581b1ea7a6c9e873e54d72d2f7c",
        "title": "寄东蜀幕中友",
        "author": "李洞",
        "content": "官亭池碧海榴殷，遥想清才倚画栏。\n柳絮涨天笼地暖，角声经雨透云寒。\n晓侵台座香烟湿，夜草军书蜡炬干。\n为话门人吟太苦，风摧兰秀一枝残。",
        "dynasty": "唐",
        "collection_info": null
    },
    {
        "uuid": "61788869a51609bf9fbbdaec61dc34b6",
        "title": "曲江渔父",
        "author": "李洞",
        "content": "儿孙闲弄雪霜髯，浪飐南山影入檐。\n卧稳篷舟龟作枕，病来茅舍网为帘。\n值春游子怜莼滑，通蜀行人说鲙甜。\n数尺寒丝一竿竹，岂知浮世有猜嫌。",
        "dynasty": "唐",
        "collection_info": null
    },
    {
        "uuid": "3363556a6343c993ad76404fd7493351",
        "title": "和刘驾博士赠庄严律禅师",
        "author": "李洞",
        "content": "人言紫绶有光辉，不二心观似草衣。\n尘劫自营还自坏，禅门无住亦无归。\n松根穴蚁通山远，塔顶巢禽见海微。\n每话南游偏起念，五峰波上入船扉。",
        "dynasty": "唐",
        "collection_info": null
    },
    {
        "uuid": "830d80e17e3411692d3a6218bb74d0b2",
        "title": "智新上人话旧",
        "author": "李洞",
        "content": "蟋蟀灯前话旧游，师经几夏我经秋。\n金陵市合月光裏，甘露门开峰朵头。\n晴眺远帆飞入海，夜禅阴火吐当楼。\n相看未得东归去，满壁寒涛泻白鸥。",
        "dynasty": "唐",
        "collection_info": null
    },
    {
        "uuid": "5758726a3a5755c0eeac318533c26534",
        "title": "和淮南太尉留题凤州王氏别业",
        "author": "李洞",
        "content": "清秋看长鹭雏成，说向湘僧亦动情。\n节屋折将松上影，印龛移锁月中声。\n野人陪赏增诗价，太尉因居着谷名。\n闲想此中遗胜事，宿斋吟遶凤池行。",
        "dynasty": "唐",
        "collection_info": null
    },
    {
        "uuid": "bc636ca2425894ef92e2284f4c9fc913",
        "title": "乙酉岁自蜀随计趂试不及",
        "author": "李洞",
        "content": "客卧涪江蘸月厅，知音唤起进趋生。\n寒梅折后方离蜀，腊月圆前未到京。\n风卷坏亭羸仆病，雪糊危栈蹇驴行。\n文昌一试应关分，岂校褒斜两日程。",
        "dynasty": "唐",
        "collection_info": null
    },
    {
        "uuid": "5bc26c7ed6ccfbf0bcde309fa0df7bcd",
        "title": "龙州韦郎中先梦六赤后因打叶子以诗上",
        "author": "李洞",
        "content": "红蜡香烟扑画楹，梅花落尽庾楼清。\n光辉圆魄衔山冷，彩镂方牙着腕轻。\n宝帖牵来狮子镇，金盆引出凤凰倾。\n微黄喜兆庄周梦，六赤重新掷印成。",
        "dynasty": "唐",
        "collection_info": null
    },
    {
        "uuid": "0939cc6e9025d69cdd703294a1034904",
        "title": "和寿中丞伤猿",
        "author": "李洞",
        "content": "遗挂朱栏锁半寻，清声难买恨黄金。\n悬崖接果今何在，浅井窥星影已沉。\n归宅叶铺曾睡石，入朝灯照旧啼林。\n小山罢遶随湘客，高树休升对岳禽。\n天竺省怜伤倍切，亲知宽和思难任。\n相门恩重无由报，竟託仙郎日夜吟。",
        "dynasty": "唐",
        "collection_info": null
    },
    {
        "uuid": "e3070f493363c902450ab8f2d581c69b",
        "title": "上灵州令狐相公",
        "author": "李洞",
        "content": "征蛮破虏汉功臣，提劒归来万里身。\n笑倚凌烟金柱看，形容憔悴老于真。",
        "dynasty": "唐",
        "collection_info": null
    },
    {
        "uuid": "bc952eab3496d17e4248d4a36c580260",
        "title": "寓言",
        "author": "李洞",
        "content": "三千宫女露蛾眉，笑煮黄金日月迟。\n麟凤隔云攀不及，空山惆怅夕阳时。",
        "dynasty": "唐",
        "collection_info": null
    },
    {
        "uuid": "1ade86302ddc5102c0251b4a5a88a9f2",
        "title": "客亭对月",
        "author": "李洞",
        "content": "游子离魂陇上花，风飘浪卷遶天涯。\n一年十二度圆月，十一回圆不在家。",
        "dynasty": "唐",
        "collection_info": null
    },
    {
        "uuid": "bedb11b074dd55ccee4f90467e08d2dc",
        "title": "宿鄠郊赠罗处士",
        "author": "李洞",
        "content": "川静星高栎已枯，南山落石水声麤。\n白云钓客窗中宿，卧数嵩峰听五湖。",
        "dynasty": "唐",
        "collection_info": null
    },
    {
        "uuid": "2e2ce125a2262244407cc5dcd2b326d0",
        "title": "有寄",
        "author": "李洞",
        "content": "爱酒耽棊田处士，弹琴咏史贾先生。\n御沟临岸有云石，不见鹤来何处行。",
        "dynasty": "唐",
        "collection_info": null
    },
    {
        "uuid": "d123d4d7b4abbea22b992ccdbbb70875",
        "title": "送三藏归西天国",
        "author": "李洞",
        "content": "十万里程多少碛，沙中弹舌授降龙。\n五天到日应头白，月落长安半夜钟。",
        "dynasty": "唐",
        "collection_info": null
    },
    {
        "uuid": "cbb9f1908c585c158134ffba302c6ed4",
        "title": "金陵怀古",
        "author": "李洞",
        "content": "古来无此战争功，日日戈船卷海风。\n一遇灵鳌开睡眼，六朝灰尽九江空。",
        "dynasty": "唐",
        "collection_info": null
    },
    {
        "uuid": "d8b660768ef369c342c6dec9e23e7c98",
        "title": "长安县厅",
        "author": "李洞",
        "content": "主人寂寞客屯邅，愁绝终南满案前。\n乞取中庭藤五尺，为君高斸扣青天。",
        "dynasty": "唐",
        "collection_info": null
    },
    {
        "uuid": "737f822f7e3f4daf95c7a8f0dc5c3779",
        "title": "题晰上人贾岛诗卷",
        "author": "李洞",
        "content": "贾生诗卷惠休装，百叶莲花万里香。\n供得半年吟不足，长须字字顶司仓。",
        "dynasty": "唐",
        "collection_info": null
    },
    {
        "uuid": "40db3f9565845b9d083be4a30879d74a",
        "title": "送僧清演归山",
        "author": "李洞",
        "content": "毛褐斜肩背负经，晓思吟入窦山青。\n峰前野水横官道，踏着秋天三四星。",
        "dynasty": "唐",
        "collection_info": null
    },
    {
        "uuid": "16855d49c1af8e3213340cb044822454",
        "title": "赠僧",
        "author": "李洞",
        "content": "不羡王公与贵人，唯将云鹤自相亲。\n闲来石上观流水，欲洗禅衣未有尘。",
        "dynasty": "唐",
        "collection_info": null
    },
    {
        "uuid": "b81246cf1a3d545e129a00f83edf8210",
        "title": "题学公院池莲",
        "author": "李洞",
        "content": "竹引山泉玉甃池，栽莲莫怪藕生丝。\n如何不似麻衣客，坐对秋风待一枝。",
        "dynasty": "唐",
        "collection_info": null
    },
    {
        "uuid": "53be75625c98d0c0148922cec220e702",
        "title": "山居喜友人见访",
        "author": "李洞",
        "content": "入云晴斸茯苓还，日暮逢迎木石间。\n看待诗人无别物，半潭秋水一房山。",
        "dynasty": "唐",
        "collection_info": null
    },
    {
        "uuid": "22987e09d92bbbe355de07d65795cd2e",
        "title": "秋宿长安韦主簿厅",
        "author": "李洞",
        "content": "水木清凉夜直厅，愁人楼上唱寒更。\n坐劳同步帘前月，鼠动床头印锁声。",
        "dynasty": "唐",
        "collection_info": null
    },
    {
        "uuid": "19c0469abda6b0a7cf7961abdff12a05",
        "title": "冬忆友人",
        "author": "李洞",
        "content": "吟上山前数竹枝，叶翻似雪落霏霏。\n枕前明月谁动影，睡裏惊来不觉归。",
        "dynasty": "唐",
        "collection_info": null
    },
    {
        "uuid": "04b8253e2480cf5d39f01a9f714b1ceb",
        "title": "怀圭峰影林泉",
        "author": "李洞",
        "content": "吾家旧物贾生传，入内遥分锡杖泉。\n鹤去帝移宫女散，更堪呜咽过楼前。",
        "dynasty": "唐",
        "collection_info": null
    },
    {
        "uuid": "d13db77e194c0549a761586f89cf9467",
        "title": "赠青龙印禅师",
        "author": "李洞",
        "content": "雨涩秋刀剃雪时，庵前曾礼草堂师。\n居人昨日相过说，鹤已生孙竹满池。",
        "dynasty": "唐",
        "collection_info": null
    },
    {
        "uuid": "37aa7db97d674e63a0d0a2db79b92389",
        "title": "戏赠侯常侍",
        "author": "李洞",
        "content": "葛洪卷与江淹赋，名动天边傲石居。\n两蜀词人多载后，同君讳却马相如。",
        "dynasty": "唐",
        "collection_info": null
    },
    {
        "uuid": "d03aef794075b2d1396ebc0cad3eaa6a",
        "title": "绣岭宫词",
        "author": "李洞",
        "content": "春日迟迟春草绿，野棠开尽飘香玉。\n绣岭宫前鹤髮翁，犹唱开元太平曲。",
        "dynasty": "唐",
        "collection_info": null
    },
    {
        "uuid": "99a6a19a2066e5edbb21bb00765a08d1",
        "title": "中秋月",
        "author": "李洞",
        "content": "九十日秋色，今秋已半分。\n孤光吞列宿，四面绝微云。\n众木排疎影，寒流迭细纹。\n遥遥望丹桂，心绪更纷纷。",
        "dynasty": "唐",
        "collection_info": null
    },
    {
        "uuid": "fd3ca066dbde9eca04f689198d75a18a",
        "title": "宿书僧院",
        "author": "李洞",
        "content": "夜水笔前澄，时推外学能。\n书成百箇字，庭转几遭灯。\n寄墨大坛吏，分笺蜀国僧。\n为题江寺塔，牌挂入云层。",
        "dynasty": "唐",
        "collection_info": null
    },
    {
        "uuid": "9168604d09c555847513426d626bd759",
        "title": "雪",
        "author": "李洞",
        "content": "迢迢来极塞，连阙谓风吹。\n禅客呵金锡，征人擘冻旗。\n细填虫穴满，重压鹤巢欹。\n有影晴飘野，无声夜落池。\n正繁秦甸暖，渐厚楚宫饥。\n冻挹分泉涩，光凝二阁痴。\n踏遗兰署迹，听起石门思。\n用表丰年瑞，无令埽玉墀。",
        "dynasty": "唐",
        "collection_info": null
    },
    {
        "uuid": "1314302e6eeb6a39ba1a4851f2f2291a",
        "title": "述怀二十韵献覃怀相公",
        "author": "李洞",
        "content": "帝梦求良弼，生申属圣明。\n青云县器业，白日贯忠贞。\n霭霭随春动，忻忻共物荣。\n静宜浮竞息，坐觉好风生。\n万国闻应跃，千门望尽倾。\n瑞含杨柳色，气变管絃声。\n百辟寻知度，三阶正有程。\n鲁儒规蕴藉，周诰美和平。\n碧水遗幽抱，朱丝寄远情。\n风流秦印绶，仪表汉公卿。\n忠谠期登用，回邪自震惊。\n云开长劒倚，路绝一峰横。\n九野方无事，沧溟本不争。\n国将身共计，心与众为城。\n早晚中条下，红尘一顾清。\n南潭容伴鹤，西笑忽迁莺。\n折树恩难报，怀仁命甚轻。\n二年犹困辱，百口望经营。\n未在英侯选，空劳短羽征。\n知音初相国，从此免长鸣。",
        "dynasty": "唐",
        "collection_info": null
    },
    {
        "uuid": "4f6d2193467c20eb15a948fa75ed2aa2",
        "title": "岁暮自广江至新兴往復中题峡山寺",
        "author": "李洞",
        "content": "薄暮缘西峡，停桡一访僧。\n鹭巢行卧柳，猿饮倒垂藤。\n水曲岩千迭，云深树百层。\n山风寒殿磬，溪雨夜船灯。\n滩涨危槎没，泉衝怪石崩。\n中台一襟泪，岁杪别良朋。",
        "dynasty": "唐",
        "collection_info": null
    },
    {
        "uuid": "a2845b8378aeb5e8136de13a31332254",
        "title": "冬日送凉州刺史",
        "author": "李洞",
        "content": "宠饯西门外，双旌出汉陵。\n未辞金殿日，已梦雪山灯。\n地远终峰尽，天寒朔气凝。\n新年行已到，旧典听难胜。\n吏扫盘雕影，人遮散马乘。\n移军驼驮角，下塞掾河冰。\n猎近昆崙兽，吟招碛石僧。\n重输右藏实，方见左车能。\n兵聚边风急，城宽夜月澄。\n连营烟火岭，望诏几迴登。",
        "dynasty": "唐",
        "collection_info": null
    },
    {
        "uuid": "7b5c8b355518c6a5e6c3363dcf59eed6",
        "title": "过贾浪仙旧地",
        "author": "李洞",
        "content": "鹤外唐来有谪星，长江东注冷沧溟。\n境搜松雪仙人岛，吟歇林泉主簿厅。\n片月已能临榜黑，遥天何益抱坟青。\n年年谁不登高第，未胜骑驴入画屏。",
        "dynasty": "唐",
        "collection_info": null
    },
    {
        "uuid": "c71867a2a085cbef232f97daa2747a1e",
        "title": "句",
        "author": "李洞",
        "content": "公道此时如不得，昭陵恸哭一生休。",
        "dynasty": "唐",
        "collection_info": null
    },
    {
        "uuid": "b36ac246e9117b2688cec3821cccd9dc",
        "title": "酬友生早秋",
        "author": "唐求",
        "content": "彤云将欲罢，蝉柳响如秋。\n雾散九霄近，日程三伏愁。\n残阳宿雨霁，高浪碎沙沤。\n袪足余旬后，分襟任自由。",
        "dynasty": "唐",
        "collection_info": null
    },
    {
        "uuid": "c205ed28e61c78dd58f6e2e8986e6087",
        "title": "晓发",
        "author": "唐求",
        "content": "旅馆候天曙，整车趋远程。\n几处晓钟断，半桥残月明。\n沙上鸟犹在，渡头人未行。\n去去古时道，马嘶三两声。",
        "dynasty": "唐",
        "collection_info": null
    },
    {
        "uuid": "106b02e17a6009f4cb18af7eb5ab02d3",
        "title": "客行",
        "author": "唐求",
        "content": "上山下山去，千里万里愁。\n树色野桥暝，雨声孤馆秋。\n南北眼前道，东西江畔舟。\n世人重金玉，无金徒远游。",
        "dynasty": "唐",
        "collection_info": null
    },
    {
        "uuid": "828af297bedcce346ec65d3a0d6639ea",
        "title": "题郑处士隐居",
        "author": "唐求",
        "content": "不信最清旷，及来愁已空。\n数点石泉雨，一溪霜叶风。\n业在有山处，道成无事中。\n酌尽一尊酒，病夫颜亦红。",
        "dynasty": "唐",
        "collection_info": null
    },
    {
        "uuid": "b1b22444691f5d01235be7e914a4a98d",
        "title": "古寺",
        "author": "唐求",
        "content": "路傍古时寺，寥落藏金容。\n破塔有寒草，坏楼无晓钟。\n乱纸失经偈，断碑分篆踪。\n日暮月光吐，绕门千树松。",
        "dynasty": "唐",
        "collection_info": null
    },
    {
        "uuid": "87b63f5fc3c6d3ff13da020068973c71",
        "title": "赠着上人",
        "author": "唐求",
        "content": "掩门江上住，尽日更无为。\n古木坐禅处，残星鸣磬时。\n水浇冰滴滴，珠数落纍纍。\n自有闲行伴，青藤杖一枝。",
        "dynasty": "唐",
        "collection_info": null
    },
    {
        "uuid": "a670a9ee459afe5c58ee2ab217961460",
        "title": "马嵬感事",
        "author": "唐求",
        "content": "冷气生深殿，狼星渡远关。\n九城鼙鼓内，千骑道途间。\n凤髻随秋草，銮舆入暮山。\n恨多留不得，悲泪满龙颜。",
        "dynasty": "唐",
        "collection_info": null
    },
    {
        "uuid": "a68b1b6d6c3a3685e95321257d64e5a3",
        "title": "赠行如上人",
        "author": "唐求",
        "content": "不知名利苦，念佛老岷峨。\n衲补云千片，香烧印一窠。\n恋山人事少，怜客道心多。\n日日斋钟后，高悬滤水罗。",
        "dynasty": "唐",
        "collection_info": null
    },
    {
        "uuid": "b847f2f760d7d00e8a39d736b074f6c4",
        "title": "送友人归邛州",
        "author": "唐求",
        "content": "鹤鸣山下去，满箧荷瑶琨。\n放马荒田草，看碑古寺门。\n渐寒沙上雨，欲暝水边村。\n莫忘分襟处，梅花扑酒尊。",
        "dynasty": "唐",
        "collection_info": null
    },
    {
        "uuid": "39bf197a2141428f692458e8c7598e34",
        "title": "和舒上人山居即事",
        "author": "唐求",
        "content": "败叶填溪路，残阳过野亭。\n仍弹一滴水，更读两张经。\n暝鸟烟中见，寒钟竹裏听。\n不多山下去，人世尽羶腥。",
        "dynasty": "唐",
        "collection_info": null
    },
    {
        "uuid": "8c330c1a7b13b571cb73290667facf83",
        "title": "发邛州寄友人",
        "author": "唐求",
        "content": "茫茫驱一马，自叹又何之。\n出郭见山处，待船逢雨时。\n晓鸡鸣野店，寒叶堕秋枝。\n寂寞前程去，闲吟欲共谁。",
        "dynasty": "唐",
        "collection_info": null
    },
    {
        "uuid": "8ed224815fa216482cf6642cb313d705",
        "title": "舟行夜泊夔州",
        "author": "唐求",
        "content": "维舟镜面中，迴对白盐峰。\n夜静沙堤月，天寒水寺钟。\n故园何日到，旧友几时逢。\n欲作还家梦，青山一万重。",
        "dynasty": "唐",
        "collection_info": null
    },
    {
        "uuid": "659017c72b69eaef7cc98a657c5ec842",
        "title": "山东兰若遇静公夜归",
        "author": "唐求",
        "content": "松门一径微，苔滑往来稀。\n半夜闻钟后，浑身带雪归。\n问寒僧接杖，辨语犬衔衣。\n又是安禅去，呼童闭竹扉。",
        "dynasty": "唐",
        "collection_info": null
    },
    {
        "uuid": "e5162c7b3362b80d390693ba452ad067",
        "title": "边将",
        "author": "唐求",
        "content": "三千护塞儿，独自滞边陲。\n老向二毛见，秋从一叶知。\n地寒乡思苦，天暮角声悲。\n却被交亲笑，封侯未有期。",
        "dynasty": "唐",
        "collection_info": null
    },
    {
        "uuid": "b14a8398593beb0197ceee4076391eb4",
        "title": "秋寄□江舒公",
        "author": "唐求",
        "content": "故人何处望，秋色满江濆。\n入水溪虫乱，过桥山路分。\n鹤归松上月，僧入竹间云。\n莫惜中宵磬，从教梦裏闻。",
        "dynasty": "唐",
        "collection_info": null
    },
    {
        "uuid": "e67559d83ad1b66f6a27696650dd72ab",
        "title": "题杨山人隐居",
        "author": "唐求",
        "content": "深山道者家，门户带烟霞。\n绿缀沿岩草，红飘落水花。\n半庭栽小树，一径扫平沙。\n往往溪边坐，持竿到日斜。",
        "dynasty": "唐",
        "collection_info": null
    },
    {
        "uuid": "04744c44e579fe5709f860d9965761ec",
        "title": "夜上隐居寺",
        "author": "唐求",
        "content": "寻师拟学空，空住虎磎东。\n千里照山月，一枝惊鹤风。\n年如流去水，山似转来蓬。\n尽日都无事，安禅石窟中。",
        "dynasty": "唐",
        "collection_info": null
    },
    {
        "uuid": "3d083ba4a09ccabc50491fa6b682ae41",
        "title": "友人见访不值因寄",
        "author": "唐求",
        "content": "门户寒江近，篱墻野树深。\n晚风摇竹影，斜日转山阴。\n砌觉披秋草，床惊倒古琴。\n更闻邻舍说，一隻鹤来寻。",
        "dynasty": "唐",
        "collection_info": null
    },
    {
        "uuid": "765af074a6842777f3effe14950eccbc",
        "title": "涂次偶作",
        "author": "唐求",
        "content": "岁月客中销，崎岖力自招。\n问人寻野寺，牵马渡危桥。\n为雨疑天晚，因山觉路遥。\n前程何处是，一望又迢迢。",
        "dynasty": "唐",
        "collection_info": null
    },
    {
        "uuid": "50c43405d6d137c0c3baef6995dba989",
        "title": "送友人江行之庐山肄业",
        "author": "唐求",
        "content": "蜀国初开棹，庐峰拟拾萤。\n兽皮裁褥暖，莲叶制衣馨。\n楚水秋来碧，巫山雨后青。\n莫教衔凤诏，三度到中庭。",
        "dynasty": "唐",
        "collection_info": null
    },
    {
        "uuid": "2a524169c7f9b171fc3b3b3090903c9e",
        "title": "山居偶作",
        "author": "唐求",
        "content": "趋名逐利身，终日走风尘。\n还到水边宅，却为山下人。\n僧教开竹户，客许戴纱巾。\n且喜琴书在，苏生未厌贫。",
        "dynasty": "唐",
        "collection_info": null
    },
    {
        "uuid": "d8dcf1f7474544c2b811c8acb9ef2eb1",
        "title": "赠道者",
        "author": "唐求",
        "content": "披霞戴鹿胎，岁月不能催。\n饭把琪花煮，衣将藕叶裁。\n鹤从归日养，松是小时栽。\n往往樵人见，溪边洗药来。",
        "dynasty": "唐",
        "collection_info": null
    },
    {
        "uuid": "575beac9a893a0690c6c7bf52e6d853b",
        "title": "邛州水亭夜讌送顾非熊之官",
        "author": "唐求",
        "content": "寂寞邛城夜，寒塘对庾楼。\n蜀关蝉已噪，秦树叶应秋。\n道路连天远，笙歌到晓愁。\n不堪分袂后，残月正如鈎。",
        "dynasty": "唐",
        "collection_info": null
    },
    {
        "uuid": "e249b4e50577f360fe3473201649d665",
        "title": "题青城山范贤观",
        "author": "唐求",
        "content": "数里缘山不厌难，为寻真诀问黄冠。\n苔铺翠点仙桥滑，松织香梢古道寒。\n昼傍绿畦薅嫩玉，夜开红竈捻新丹。\n钟声已断泉声在，风动茅花月满坛。",
        "dynasty": "唐",
        "collection_info": null
    },
    {
        "uuid": "84ce96b21ae2b81b96eb0cd04cc08bb0",
        "title": "送僧讲罢归山",
        "author": "唐求",
        "content": "休将如意辩真空，吹尽天花任晓风。\n共看玉蟾三皎洁，独悬金锡一玲珑。\n岩间松桂秋烟白，江上楼台晚日红。\n依旧曹溪念经处，野泉声在草堂东。",
        "dynasty": "唐",
        "collection_info": null
    },
    {
        "uuid": "8fa0717b311fb19dacde7ae7bb3bcefa",
        "title": "题友人寓居",
        "author": "唐求",
        "content": "寓居无不在天涯，莫恨秦关道路赊。\n缭绕城边山是蜀，弯环门外水名巴。\n黄头卷席宾初散，白鼻嘶风日欲斜。\n何处一声金磬发，古松南畔有僧家。",
        "dynasty": "唐",
        "collection_info": null
    },
    {
        "uuid": "fd0712c6ab5dc4e20ed628fc6cda417d",
        "title": "伤张玖秀才",
        "author": "唐求",
        "content": "铜梁剑阁几区区，十上探珠不见珠。\n卞玉影沈沙草闇，骅骝声断陇城孤。\n入关词客秋怀友，出户孀妻晓望夫。\n吴水楚山千万里，旅魂归到故乡无。",
        "dynasty": "唐",
        "collection_info": null
    },
    {
        "uuid": "c52a2d5c7c5cbea26ce1916e3fedefb8",
        "title": "题李少府别业",
        "author": "唐求",
        "content": "寻得仙家不姓梅，马嘶人语出尘埃。\n竹和庭上春烟动，花带溪头晓露开。\n绕岸白云终日在，傍松黄鹤有时来。\n何年亦作围碁伴，一到松间醉一回。",
        "dynasty": "唐",
        "collection_info": null
    },
    {
        "uuid": "564aab8ee72122a9f3b5374b3e20e2f7",
        "title": "赠楚公",
        "author": "唐求",
        "content": "曾闻半偈雪山中，贝叶飜时理尽通。\n般若恆添持戒力，落叉谁算念经功。\n云间晓月应难染，海上虚舟自信风。\n长说满庭花色好，一枝红是一枝空。",
        "dynasty": "唐",
        "collection_info": null
    },
    {
        "uuid": "2035a5b5c282a177c5892f3cf6344ded",
        "title": "赠王山人",
        "author": "唐求",
        "content": "红藤一柱脚常轻，日日缘溪入谷行。\n山下有家身未老，竈前无火药初成。\n经秋少见闲人说，带雨多闻野鹤鸣。\n知到蓬莱难再访，问何方法得长生。",
        "dynasty": "唐",
        "collection_info": null
    },
    {
        "uuid": "6be609877cfa5b1fe589551aff72a1c5",
        "title": "庭竹",
        "author": "唐求",
        "content": "月笼翠叶秋承露，风亚繁梢暝扫烟。\n知道雪霜终不变，永留寒色在庭前。",
        "dynasty": "唐",
        "collection_info": null
    },
    {
        "uuid": "bf10d6e12573c2667670d0c47054957e",
        "title": "题常乐寺",
        "author": "唐求",
        "content": "桂冷香闻十里间，殿台浑不似人寰。\n日斜回首江头望，一片晴云落后山。",
        "dynasty": "唐",
        "collection_info": null
    },
    {
        "uuid": "36032a37942718e644427289f74add70",
        "title": "题刘炼师归山",
        "author": "唐求",
        "content": "风急云轻鹤背寒，洞天谁道却归难。\n千山万水瀛洲路，何处烟飞是醮坛。",
        "dynasty": "唐",
        "collection_info": null
    },
    {
        "uuid": "fa8cd832bf35f8b67e7ab182e41857c0",
        "title": "酬舒公见寄",
        "author": "唐求",
        "content": "无客不言云外见，为文长遣世间知。\n一声松径寒吟后，正是前山雪下时。",
        "dynasty": "唐",
        "collection_info": null
    },
    {
        "uuid": "78e08d85bec41f6ad786fe1f265589e4",
        "title": "巫山下作",
        "author": "唐求",
        "content": "细腰宫尽旧城摧，神女归山更不来。\n唯有楚江斜日裏，至今犹自绕阳台。",
        "dynasty": "唐",
        "collection_info": null
    },
    {
        "uuid": "f1b0c0e77d0c84b242f3019abdf0d472",
        "title": "句",
        "author": "唐求",
        "content": "恰似有龙深处卧，被人惊起黑云生。",
        "dynasty": "唐",
        "collection_info": null
    },
    {
        "uuid": "5c269145643fa9be125fc37ecd1b2395",
        "title": "书怀",
        "author": "于邺",
        "content": "长安多路岐，西去欲何依。\n浮世祗如此，旧山长忆归。\n自离京国久，应已故人稀。\n好与孤云住，孤云无是非。",
        "dynasty": "唐",
        "collection_info": null
    },
    {
        "uuid": "b3f75f4b48e232eff13a7b711a21e077",
        "title": "书情",
        "author": "于邺",
        "content": "负郭有田在，年年长废耕。\n欲磨秋镜净，恐见白头生。\n未作一旬别，已过千里程。\n不知书与劒，十载两无成。",
        "dynasty": "唐",
        "collection_info": null
    },
    {
        "uuid": "043a1a2eb59e42dcf02256402c492da3",
        "title": "涂中作",
        "author": "于邺",
        "content": "西南千里程，处处有车声。\n若使地无利，始应人不营。\n天涯犹马到，石迹尚尘生。\n如此未曾息，蜀山终冀平。",
        "dynasty": "唐",
        "collection_info": null
    },
    {
        "uuid": "96670d1bdf9bbf8d3bd712261fa322b3",
        "title": "春过函谷关",
        "author": "于邺",
        "content": "几度作游客，客行长苦辛。\n愁看函谷路，老尽布衣人。\n岁远关犹固，时移草亦春。\n何当名利息，遣此绝征轮。",
        "dynasty": "唐",
        "collection_info": null
    },
    {
        "uuid": "ea05dd93612900ec933a5d594b8a40a8",
        "title": "褒中即事",
        "author": "于邺",
        "content": "风吹残雨歇，云去有烟霞。\n南浦足游女，绿苹应发花。\n远钟当半夜，明月入千家。\n不作故乡梦，始知京洛赊。",
        "dynasty": "唐",
        "collection_info": null
    },
    {
        "uuid": "e4e86d3d0a8bfea4a389e20c750bd529",
        "title": "岁暮还家",
        "author": "于邺",
        "content": "东西流不驻，白日与车轮。\n残雪半成水，微风应欲春。\n几经他国岁，已减故乡人。\n回首长安道，十年空苦辛。",
        "dynasty": "唐",
        "collection_info": null
    },
    {
        "uuid": "3756be9472f8e2d5e78bb8539c61cb2c",
        "title": "还家",
        "author": "于邺",
        "content": "为客忆归舍，归来还寂寥。\n壮时看欲过，白首固非遥。\n独酌几回醉，此愁终不销。\n犹残鸡与犬，驱去住山椒。",
        "dynasty": "唐",
        "collection_info": null
    },
    {
        "uuid": "c1854377fab7c81f4d01235f0850a43d",
        "title": "题华山麻处士所居",
        "author": "于邺",
        "content": "贵贱各扰扰，皆逢朝市间。\n到此马无迹，始知君独闲。\n冰破听敷水，雪晴看华山。\n西风寂寥地，唯我坐忘还。",
        "dynasty": "唐",
        "collection_info": null
    },
    {
        "uuid": "0b80f46c2e24ffed3f1529223b3bc354",
        "title": "天南怀故人",
        "author": "于邺",
        "content": "独行千里尘，轧轧转征轮。\n一别已多日，总看成老人。\n洞庭雪不下，故国草应春。\n三月烟波暖，南风生绿苹。",
        "dynasty": "唐",
        "collection_info": null
    },
    {
        "uuid": "698a43021f465389962ddc15ccb3c846",
        "title": "路傍草",
        "author": "于邺",
        "content": "春至始青青，香车碾已平。\n不知山下处，来向路傍生。\n每岁有人在，何时无马行。\n应随尘与土，吹满洛阳城。",
        "dynasty": "唐",
        "collection_info": null
    },
    {
        "uuid": "a72e6d8f8dc46bbea0a58565ba25b09b",
        "title": "秋夕闻雁",
        "author": "于邺",
        "content": "星汉欲沈尽，谁家砧未休。\n忽闻梁雁至，如报杜陵秋。\n千树又黄叶，几人新白头。\n洞庭今夜客，一半却登舟。",
        "dynasty": "唐",
        "collection_info": null
    },
    {
        "uuid": "9dd396bb771bba78ce0339cb44a580b7",
        "title": "洛中有怀",
        "author": "于邺",
        "content": "潺潺伊洛河，寂寞少恩波。\n銮驾久不幸，洛阳春草多。",
        "dynasty": "唐",
        "collection_info": null
    },
    {
        "uuid": "f18c6c638b76e913dda4a9ab0297063e",
        "title": "送魏山韦处士",
        "author": "于邺",
        "content": "阴阴亭际间，相顾惨离颜。\n一片云飞去，嵯峨空魏山。",
        "dynasty": "唐",
        "collection_info": null
    },
    {
        "uuid": "5bf03b9f664658f560c2bdf53c337571",
        "title": "白樱桃",
        "author": "于邺",
        "content": "王母阶前种几株，水晶帘内看如无。\n只应汉武金盘上，泻得珊珊白露珠。",
        "dynasty": "唐",
        "collection_info": null
    },
    {
        "uuid": "9bc61b92788307902de5dc838e51c856",
        "title": "白樱树",
        "author": "于邺",
        "content": "记得花开雪满枝，和蜂和蝶带花移。\n如今花落游蜂去，空作主人惆怅诗。",
        "dynasty": "唐",
        "collection_info": null
    },
    {
        "uuid": "d8a8ce86a0608ef7607860f1f41c530a",
        "title": "下第不胜其忿题路左佛庙",
        "author": "于邺",
        "content": "雀儿未逐扬风高，下视鹰鹯意气豪。\n自谓能生千里足，黄昏依旧委蓬蒿。",
        "dynasty": "唐",
        "collection_info": null
    },
    {
        "uuid": "eb8b862d38f03052a57c36e76c235e0f",
        "title": "游中梁山",
        "author": "于邺",
        "content": "僻地好泉石，何人曾陆沈。\n不知青嶂外，更有白云深。\n因此见乔木，几回思旧林。\n殷勤猨与鸟，唯我独何心。",
        "dynasty": "唐",
        "collection_info": null
    },
    {
        "uuid": "5b967142606fce7ba078dabff6a9ebd5",
        "title": "斜谷道",
        "author": "于邺",
        "content": "乱峰连迭嶂，千里绿峨峨。\n蜀国路如此，游人车亦过。\n远烟当驿敛，骤雨逐风多。\n独忆紫芝叟，临风歌旧歌。",
        "dynasty": "唐",
        "collection_info": null
    },
    {
        "uuid": "7bebc63b0d559136c708444777d3c148",
        "title": "客中览镜",
        "author": "于邺",
        "content": "何当开此镜，即见髮如丝。\n白日急于水，少年能几时。\n每逢芳草处，长返故园迟。\n所以多为客，蹉跎欲怨谁。",
        "dynasty": "唐",
        "collection_info": null
    },
    {
        "uuid": "8331a8535fa72c76dda3f7ba7c8e9ebf",
        "title": "与僧话旧",
        "author": "于邺",
        "content": "草堂前有山，一见一相宽。\n处世贵僧静，青松因岁寒。\n他山逢旧侣，尽日话长安。\n所以闲行迹，千回绕药栏。",
        "dynasty": "唐",
        "collection_info": null
    },
    {
        "uuid": "f6e5a6041b2027118e53507f2d34edb0",
        "title": "和三乡诗",
        "author": "陆贞洞",
        "content": "惆怅残花怨暮春，孤鸾舞镜倍伤神。\n清词好箇干人事，疑是文姬第二身。",
        "dynasty": "唐",
        "collection_info": null
    },
    {
        "uuid": "5aa5d7af2edc76f93234f4c52a26e0db",
        "title": "和三乡诗",
        "author": "刘谷",
        "content": "兰蕙芬香见玉姿，路傍花笑景迟迟。\n苎萝山下无穷意，併在三乡惜别时。",
        "dynasty": "唐",
        "collection_info": null
    },
    {
        "uuid": "b0fa34b505b13ae94b9c043c9fc2f986",
        "title": "和三乡诗",
        "author": "王祝",
        "content": "女几山前岚气低，佳人留恨此中题。\n不知云雨归何处，空使王孙见即迷。",
        "dynasty": "唐",
        "collection_info": null
    },
    {
        "uuid": "119975c33eefbc7ad8fbaed79c5b621f",
        "title": "和三乡诗",
        "author": "王涤",
        "content": "浣纱游女出关东，旧迹新词一梦中。\n槐陌柳亭何限事，年年迴首向春风。",
        "dynasty": "唐",
        "collection_info": null
    },
    {
        "uuid": "8b713cd109fafa045e60ba12cbf6540b",
        "title": "和三乡诗",
        "author": "韦冰",
        "content": "来时欢笑去时哀，家国迢迢向越台。\n待写百年幽思尽，故宫流水莫相催。",
        "dynasty": "唐",
        "collection_info": null
    },
    {
        "uuid": "bbffee790a263ac9f5aeece5dd1f57eb",
        "title": "和三乡诗",
        "author": "李昌邺",
        "content": "红粉萧娘手自题，分明幽怨发云闺。\n不应更学文君去，泣向残花归剡溪。",
        "dynasty": "唐",
        "collection_info": null
    },
    {
        "uuid": "7711756a5a805fb9be49fd6c43bb1a32",
        "title": "和三乡诗",
        "author": "王硕",
        "content": "无姓无名越水滨，芳词空怨路傍人。\n莫教才子偏惆怅，宋玉东家是旧邻。",
        "dynasty": "唐",
        "collection_info": null
    },
    {
        "uuid": "2acfd49677295752c59ea221567a2a71",
        "title": "和三乡诗",
        "author": "李缟",
        "content": "会稽王谢两风流，王子沉沦谢女愁。\n归思若随文字在，路傍空为感千秋。",
        "dynasty": "唐",
        "collection_info": null
    },
    {
        "uuid": "d725f9bfa0c2de9d9b77f5005232091a",
        "title": "和三乡诗",
        "author": "张绮",
        "content": "洛川依旧好风光，莲帐无因见女郎。\n云雨散来音信断，此生遗恨寄三乡。",
        "dynasty": "唐",
        "collection_info": null
    },
    {
        "uuid": "455138c5b9cc41f6ce509dad25e0657d",
        "title": "和三乡诗",
        "author": "高衢",
        "content": "南北千山与万山，轩车谁不思乡关。\n独留芳翰悲前迹，陌上恐伤桃李颜。",
        "dynasty": "唐",
        "collection_info": null
    },
    {
        "uuid": "b8560ef8ce3486aabb3f3f61ccb28259",
        "title": "復覩三乡题处留赠",
        "author": "贾驰",
        "content": "壁古字未灭，声长响不绝。\n蕙质本如云，松心应耐雪。\n耿耿离幽谷，悠悠望瓯越。\n杞妇哭夫时，城崩无此说。",
        "dynasty": "唐",
        "collection_info": null
    },
    {
        "uuid": "f160f9111c6f09aa532e1893e642e941",
        "title": "咏手二首 一",
        "author": "赵光远",
        "content": "妆成皓腕洗凝脂，背接红巾掬水时。\n薄雾袖中拈玉斝，斜阳屏上捻青丝。\n唤人急拍临前槛，摘杏高揎近曲池。\n好是琵琶弦畔见，细圆无节玉参差。",
        "dynasty": "唐",
        "collection_info": null
    },
    {
        "uuid": "c80f77e6cb815a463da21626bd07c453",
        "title": "咏手二首 二",
        "author": "赵光远",
        "content": "捻玉搓琼软復圆，绿窗谁见上琴弦。\n慢笼彩笔闲书字，斜指瑶阶笑打钱。\n炉面试香添麝炷，舌头轻点贴金钿。\n象床珍簟宫棊处，拈定文楸占角边。",
        "dynasty": "唐",
        "collection_info": null
    },
    {
        "uuid": "a9eb4adb0ad11f0a20a073fcd88aef16",
        "title": "题妓莱儿壁",
        "author": "赵光远",
        "content": "鱼钥兽环斜掩门，萋萋芳草忆王孙。\n醉凭青琐窥韩寿，闲掷金梭恼谢鲲。\n不夜珠光连玉匣，辟寒钗影落瑶尊。\n欲知肠断相思处，役尽江淹别后魂。",
        "dynasty": "唐",
        "collection_info": null
    },
    {
        "uuid": "763e01970eb509fb90750c46b98c6bea",
        "title": "题兴化高田院桥亭",
        "author": "郑良士",
        "content": "到此溪亭上，浮生始觉非。\n野僧还惜别，游客亦忘归。\n月满千岩静，风清一磬微。\n何时脱尘役，杖履愿相依。",
        "dynasty": "唐",
        "collection_info": null
    },
    {
        "uuid": "da8dc36aaa5a1777b7f40e715e270a92",
        "title": "游九鲤湖",
        "author": "郑良士",
        "content": "仄径倾崖不可通，湖岚林霭共溟蒙。\n九溪瀑影飞花外，万树春声细雨中。\n覆石云闲丹竈冷，采芝人去洞门空。\n我来不乞邯郸梦，取醉聊乘郑国风。",
        "dynasty": "唐",
        "collection_info": null
    },
    {
        "uuid": "34e6be1e80b0e71ae17b2c929941b6c9",
        "title": "寄富洋院禅者",
        "author": "郑良士",
        "content": "画破青山路一条，走鞭飞盖去何遥。\n碍天岩树春先冷，锁院溪云昼不销。\n霅上茗芽因客煮，海南沈屑为斋烧。\n谁能学得空门士，冷却心灰守寂寥。",
        "dynasty": "唐",
        "collection_info": null
    },
    {
        "uuid": "995aeffb865817c5b4d53e47be0bfc36",
        "title": "赠翁承赞漆林书堂诗",
        "author": "萧项",
        "content": "轺车故国世应稀，昔日书堂二纪归。\n手植松筠同茂盛，身荣金紫倍光辉。\n入门邻里喧迎接，列坐儿童见等威。\n却对芸窗勤苦处，举头全是锦为衣。",
        "dynasty": "唐",
        "collection_info": null
    },
    {
        "uuid": "cc181222cffae3b0dd235ed2e163d2db",
        "title": "喜韩少府见访",
        "author": "胡令能",
        "content": "忽闻梅福来相访，笑着荷衣出草堂。\n儿童不惯见车马，走入芦花深处藏。",
        "dynasty": "唐",
        "collection_info": null
    },
    {
        "uuid": "b8d6d1a876d8c0c56593fc7c1b0f875f",
        "title": "观郑州崔郎中诸妓绣样",
        "author": "胡令能",
        "content": "日暮堂前花蘂娇，争拈小笔上床描。\n绣成安向春园裏，引得黄莺下柳条。",
        "dynasty": "唐",
        "collection_info": null
    },
    {
        "uuid": "dd0091400898154aa0b024a8ff4af039",
        "title": "小儿垂钓",
        "author": "胡令能",
        "content": "蓬头穉子学垂纶，侧坐莓苔草映身。\n路人借问遥招手，怕得鱼惊不应人。",
        "dynasty": "唐",
        "collection_info": null
    },
    {
        "uuid": "37deb4e35fa08605b9cbd9042dcec7cc",
        "title": "王昭君",
        "author": "胡令能",
        "content": "胡风似劒锼人骨，汉月如钩钓胃肠。\n魂梦不知身在路，夜来犹自到昭阳。",
        "dynasty": "唐",
        "collection_info": null
    },
    {
        "uuid": "03d189fc825ebe0b82f71cb5ecf2a004",
        "title": "望夫石",
        "author": "严郾",
        "content": "何代提戈去不还，独留形影白云间。\n肌肤销尽雪霜色，罗绮点成苔藓斑。\n江燕不能传远信，野花空解妬愁颜。\n近来岂少征人妇，笑采蘼芜上北山。",
        "dynasty": "唐",
        "collection_info": null
    },
    {
        "uuid": "b53912d06aa92f675d60f0c11b82a3e5",
        "title": "赋百舌鸟",
        "author": "严郾",
        "content": "此禽轻巧少同伦，我听长疑舌满身。\n星未没河先报晓，柳犹黏雪便迎春。\n频嫌海燕巢难定，却讶林莺语不真。\n莫倚春风便多事，玉楼还有晏眠人。",
        "dynasty": "唐",
        "collection_info": null
    },
    {
        "uuid": "dfe48bbd5aee04ca455d74bc8fd037f2",
        "title": "永州陪郑太守登舟夜宴席上各赋诗",
        "author": "蒋肱",
        "content": "江头朱绂间青衿，岂是仙舟不可寻。\n谁敢强登徐稚榻，自怜还学谢安吟。\n月凝兰棹轻风起，妓劝金罍尽醉斟。\n剪尽蜡红人未觉，归时城郭晓烟深。",
        "dynasty": "唐",
        "collection_info": null
    },
    {
        "uuid": "8ca93de1144c3f7304e2b9f8afac005a",
        "title": "寄远",
        "author": "张逈",
        "content": "锦字凭谁达，闲庭草又枯。\n夜长灯影灭，天远雁声孤。\n蝉鬓凋将尽，虬髯白也无。\n几回愁不语，因看朔方图。",
        "dynasty": "唐",
        "collection_info": null
    },
    {
        "uuid": "6a076c8d959845f1a4e9a07bf78983b8",
        "title": "春草凝露",
        "author": "张友正",
        "content": "苍苍芳草色，含露对青春。\n已赖阳和长，仍惭润泽频。\n日临残未滴，风度欲成津。\n蕙叶垂偏重，兰丛洗转新。\n将行愁裛径，欲采畏濡身。\n独爱池塘畔，清华远袭人。",
        "dynasty": "唐",
        "collection_info": null
    },
    {
        "uuid": "8d6ca356d8ca7d890f0d5b40ea99b869",
        "title": "锦带佩吴钩",
        "author": "张友正",
        "content": "带劒谁家子，春朝紫陌游。\n结边霞聚锦，悬处月随钩。\n綵缕迴文出，雄芒练影浮。\n叶依花裏艳，霜向锷中秋。\n的皪宜骢马，斓斒映绮裘。\n应须待报国，一刎月支头。",
        "dynasty": "唐",
        "collection_info": null
    },
    {
        "uuid": "0398fcbd55c406e61eab3925b1a7a5f4",
        "title": "山中卧寄卢郎中",
        "author": "伍唐珪",
        "content": "十年耕钓水云间，住僻家贫少往还。\n一径绿苔凝晓露，满头白髮对青山。\n野僧采药来医病，樵客携觞为解颜。\n空恋旧时恩奖地，无因匍匐出柴关。",
        "dynasty": "唐",
        "collection_info": null
    },
    {
        "uuid": "bd678b454b9d804f9141f59edf812486",
        "title": "寒食日献郡守",
        "author": "伍唐珪",
        "content": "入门堪笑復堪怜，三径苔荒一钓船。\n惭愧四隣教断火，不知厨裏久无烟。",
        "dynasty": "唐",
        "collection_info": null
    },
    {
        "uuid": "3235db0dcae0fbd9e853891b3e92f21d",
        "title": "上苏使君",
        "author": "伍唐珪",
        "content": "江西昔日推韩注，袁水今朝数赵祥。\n纵使文翁能待客，终栽桃李不成行。",
        "dynasty": "唐",
        "collection_info": null
    },
    {
        "uuid": "7360848fc5febce3002b387d543e2b8a",
        "title": "赠妓人王福娘",
        "author": "孙棨",
        "content": "綵翠仙衣红玉肤，轻盈年在破瓜初。\n霞杯醉劝刘郎赌，云髻慵邀阿母梳。\n不怕寒侵缘带宝，每忧风举倩持裾。\n谩图西子晨粧样，西子元来未得如。",
        "dynasty": "唐",
        "collection_info": null
    },
    {
        "uuid": "7006461b6e7555d2093a6aacae6d3728",
        "title": "题妓王福娘墻 一",
        "author": "孙棨",
        "content": "移壁迴窗费几朝，指镮偷解博红椒。\n无端鬬草输邻女，更被拈将玉步摇。",
        "dynasty": "唐",
        "collection_info": null
    },
    {
        "uuid": "c70a862032b04fd76f03b820271a0dc2",
        "title": "题妓王福娘墻 二",
        "author": "孙棨",
        "content": "寒绣衣裳饷阿娇，新团香兽不禁烧。\n东邻起样裙腰阔，剩蹙黄金线几条。",
        "dynasty": "唐",
        "collection_info": null
    },
    {
        "uuid": "018b02786d2e4d3738d233f7c00fe3eb",
        "title": "题妓王福娘墻 三",
        "author": "孙棨",
        "content": "试共卿卿语笑初，画堂连遣侍儿呼。\n寒肌不耐金如意，白獭为膏郎有无。",
        "dynasty": "唐",
        "collection_info": null
    },
    {
        "uuid": "a7d391725053b6eb0439d986dc0e78df",
        "title": "戏李文远",
        "author": "孙棨",
        "content": "引君来访洞中仙，新月如眉拂户前。\n领取嫦娥攀取桂，便从陵谷一时迁。",
        "dynasty": "唐",
        "collection_info": null
    }
]