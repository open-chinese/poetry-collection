[
    {
        "uuid": "eed3fba2309ada612643ad89cee0943a",
        "title": "相和歌辞 长门怨二首 二",
        "author": "李白",
        "content": "桂殿长愁不记春，黄金四屋起秋尘。\n夜悬明镜青天上，独照长门宫裏人。",
        "dynasty": "唐",
        "collection_info": null
    },
    {
        "uuid": "eb27289d836e954e19df0ef197337bff",
        "title": "相和歌辞 长门怨",
        "author": "李华",
        "content": "弱体鸳鸯荐，啼妆翡翠衾。\n鸦鸣秋殿晓，人静禁门深。\n每忆椒房宠，那堪永巷阴。\n日惊罗带缓，非復旧来心。",
        "dynasty": "唐",
        "collection_info": null
    },
    {
        "uuid": "36533fe731014f9d70be08e51aa8ded9",
        "title": "相和歌辞 长门怨",
        "author": "岑参",
        "content": "君王嫌妾妬，闭妾在长门。\n舞袖垂新宠，愁眉结旧恩。\n绿钱生履迹，红粉湿啼痕。\n羞被桃花笑，看春独不言。",
        "dynasty": "唐",
        "collection_info": null
    },
    {
        "uuid": "4911ec40f452485c70dcc62d09b63ccd",
        "title": "相和歌辞 长门怨",
        "author": "齐澣",
        "content": "茕茕孤思逼，寂寂长门夕。\n妾妬亦非深，君恩那不惜。\n携琴就玉阶，调悲声未谐。\n将心託明月，流影入君怀。",
        "dynasty": "唐",
        "collection_info": null
    },
    {
        "uuid": "1a2b573838d7b8199e9367e6dd428276",
        "title": "相和歌辞 长门怨",
        "author": "刘长卿",
        "content": "何事长门闭，珠帘只自垂。\n月移深殿早，春向后宫迟。\n蕙草生闲地，梨花发旧枝。\n芳菲自恩幸，看却被风吹。",
        "dynasty": "唐",
        "collection_info": null
    },
    {
        "uuid": "a1470d056b32e4e546dbdacd15029e48",
        "title": "相和歌辞 长门怨",
        "author": "僧皎然",
        "content": "春风日日闭长门，摇荡春心自梦魂。\n若遣花开只笑妾，不如桃李正无言。",
        "dynasty": "唐",
        "collection_info": null
    },
    {
        "uuid": "b4026c96e2245a1fcb7c63ca49857174",
        "title": "相和歌辞 长门怨",
        "author": "卢纶",
        "content": "空宫古廊殿，寒月照斜晖。\n卧听未央曲，满箱歌舞衣。",
        "dynasty": "唐",
        "collection_info": null
    },
    {
        "uuid": "5441e02dd23d2308105d74682b2d9fdc",
        "title": "相和歌辞 长门怨",
        "author": "戴叔伦",
        "content": "自忆专房宠，曾居第一流。\n移恩向何处？暂妬不容收。\n夜久丝管绝，月明宫殿秋。\n空将旧时意，长望凤皇楼。",
        "dynasty": "唐",
        "collection_info": null
    },
    {
        "uuid": "b48d10d96cbaf6f925b38955961ae3bc",
        "title": "相和歌辞 长门怨",
        "author": "刘驾",
        "content": "御泉长绕凤皇楼，只是恩波别处流。\n闲揲舞衣归未得，夜来砧杵六宫秋。",
        "dynasty": "唐",
        "collection_info": null
    },
    {
        "uuid": "8b6dcc6b2cda2cc6dc3cdfc9c96fe4fd",
        "title": "相和歌辞 长门怨 一",
        "author": "高蟾",
        "content": "天上何劳万古春，君前谁是百年人。\n魂销尚媿金炉烬，思起犹惭玉辇尘。\n烟翠薄情攀不得，星芒浮艳采无因。\n可怜明镜来相向，何似恩光朝夕新。",
        "dynasty": "唐",
        "collection_info": null
    },
    {
        "uuid": "ed63f0312d3ed99b522adb0c6d308274",
        "title": "相和歌辞 长门怨 二",
        "author": "高蟾",
        "content": "天上凤皇休寄梦，人间鹦鹉旧堪悲。\n平生心绪无人识，一隻金梭万丈丝。",
        "dynasty": "唐",
        "collection_info": null
    },
    {
        "uuid": "4174577e02ac960a1694c37d72b5f706",
        "title": "相和歌辞 长门怨",
        "author": "张祜",
        "content": "日映宫墙柳色寒，笙歌遥指碧云端。\n珠铅滴尽无心语，彊把花枝冷笑看。",
        "dynasty": "唐",
        "collection_info": null
    },
    {
        "uuid": "0b7b864a7858ab3ef9cd48476e06175f",
        "title": "相和歌辞 长门怨二首 一",
        "author": "郑谷",
        "content": "闲把罗衣泣凤皇，先朝曾教舞霓裳。\n春来却羡庭花落，得逐晴风出禁墙。",
        "dynasty": "唐",
        "collection_info": null
    },
    {
        "uuid": "d69ab2287b722d3a85435c5efb0f6a46",
        "title": "相和歌辞 长门怨二首 二",
        "author": "郑谷",
        "content": "流水君恩共不回，杏花争忍埽成堆。\n残春未必多烟雨，泪滴闲阶长绿苔。",
        "dynasty": "唐",
        "collection_info": null
    },
    {
        "uuid": "ef455d852b62f663934592becc93b0e4",
        "title": "相和歌辞 长门怨二首 一",
        "author": "刘氏媛",
        "content": "雨滴梧桐秋夜长，愁心和雨到昭阳。\n泪痕不学君恩断，拭却千行更万行。",
        "dynasty": "唐",
        "collection_info": null
    },
    {
        "uuid": "ad9081a1179fce79b667d9a1fddae255",
        "title": "相和歌辞 长门怨二首 二",
        "author": "刘氏媛",
        "content": "学画蛾眉独出羣，当时人道便承恩。\n经年不见君王面，花落黄昏空掩门。",
        "dynasty": "唐",
        "collection_info": null
    },
    {
        "uuid": "5c46a1af6949b858d57119e490bcd9a7",
        "title": "相和歌辞 阿娇怨",
        "author": "刘禹锡",
        "content": "望见葳蕤举翠华，试开金屋埽庭花。\n须臾宫女传来信，云幸平阳公主家。",
        "dynasty": "唐",
        "collection_info": null
    },
    {
        "uuid": "d50a2dbbe5dcd2438087d8d519f44b40",
        "title": "相和歌辞 班倢伃",
        "author": "徐彦伯",
        "content": "君恩忽断绝，妾思终未央。\n巾栉不可见，枕席空余香。\n窗暗网罗白，阶秋苔藓黄。\n应门寂已闭，流涕向昭阳。",
        "dynasty": "唐",
        "collection_info": null
    },
    {
        "uuid": "1e06c6da102f360fdbe96201a443c4ae",
        "title": "相和歌辞 班倢伃",
        "author": "严识玄",
        "content": "贱妾如桃李，君王若岁时。\n秋风一已劲，摇落不胜悲。\n寂寂苍苔满，沈沈绿草滋。\n荣华非此日，指辇竞何辞。",
        "dynasty": "唐",
        "collection_info": null
    },
    {
        "uuid": "fa0d684bb7efb940dafa74a19c3c1cc8",
        "title": "相和歌辞 班倢伃三首 一",
        "author": "王维",
        "content": "玉窗萤影度，金殿人声绝。\n秋夜守罗帏，孤灯耿不灭。",
        "dynasty": "唐",
        "collection_info": null
    },
    {
        "uuid": "a5b8337e5ac7e11b1d974612189a6d11",
        "title": "相和歌辞 班倢伃三首 二",
        "author": "王维",
        "content": "宫殿生秋草，君王恩幸疎。\n那堪闻凤吹，门外度金舆。",
        "dynasty": "唐",
        "collection_info": null
    },
    {
        "uuid": "615b7189260a72b8fbf4240664a30adc",
        "title": "相和歌辞 班倢伃三首 三",
        "author": "王维",
        "content": "怪来妆阁闭，朝下不相迎。\n总向春园裏，花间语笑声。",
        "dynasty": "唐",
        "collection_info": null
    },
    {
        "uuid": "d4b2e9040200dc2fd20e2644dc676eb1",
        "title": "相和歌辞 倢伃怨",
        "author": "崔湜",
        "content": "不分君恩断，新妆视镜中。\n容华尚春日，娇爱已秋风。\n枕席临窗晓，帏屏向月空。\n年年后庭树，荣落在深宫。",
        "dynasty": "唐",
        "collection_info": null
    },
    {
        "uuid": "2ff66f5e8dbabefcd49bd2138e46d883",
        "title": "相和歌辞 倢伃怨",
        "author": "崔国辅",
        "content": "长信宫中草，年年愁处生。\n故侵珠履迹，不使玉阶行。",
        "dynasty": "唐",
        "collection_info": null
    },
    {
        "uuid": "076a02e81d23c11ddc06c114d8ba4db5",
        "title": "相和歌辞 倢伃怨",
        "author": "张烜",
        "content": "贱妾裁纨扇，初摇明月姿。\n君王看舞席，坐起秋风时。\n玉树清御路，金陈翳垂丝。\n昭阳无分理，愁寂任前期。",
        "dynasty": "唐",
        "collection_info": null
    },
    {
        "uuid": "328c20161f69483ecd954a075cd8b30c",
        "title": "相和歌辞 倢伃怨",
        "author": "刘方平",
        "content": "夕殿别君王，宫深月似霜。\n人愁在长信，萤出向昭阳。\n露裛红兰死，秋雕碧树伤。\n惟当合欢扇，从此箧中藏。",
        "dynasty": "唐",
        "collection_info": null
    },
    {
        "uuid": "0848d6142c583a71c8861e5ea3448a7c",
        "title": "相和歌辞 倢伃怨",
        "author": "王沈",
        "content": "长信梨花暗欲栖，应门上籥草萋萋。\n春风吹花乱扑户，班倢车声不至啼。",
        "dynasty": "唐",
        "collection_info": null
    },
    {
        "uuid": "d63699e5cc4075e3bdebf5f280b49695",
        "title": "相和歌辞 倢伃怨",
        "author": "皇甫冉",
        "content": "由来咏团扇，今与值秋风。\n事逐时皆往，恩无日再中。\n早鸿闻上苑，寒露下深宫。\n颜色年年谢，相如赋岂工。",
        "dynasty": "唐",
        "collection_info": null
    },
    {
        "uuid": "8305e26ea89a5f5ddd8c59dba4acf5f9",
        "title": "相和歌辞 倢伃怨",
        "author": "陆龟蒙",
        "content": "妾貌非倾国，君王忽然宠。\n南山掌上来，不及新恩重。\n后宫多窈窕，日日学新声。\n一落君王耳，南山又须轻。",
        "dynasty": "唐",
        "collection_info": null
    },
    {
        "uuid": "e7d09d10a76fa47f5f0c43a32f044ea2",
        "title": "相和歌辞 倢伃怨",
        "author": "翁绶",
        "content": "谗谤潜来起百忧，朝承恩宠暮仇讐。\n火烧白玉非因玷，霜翦红兰不待秋。\n花落昭阳谁共辇，月明长信独登楼。\n繁华事逐东流水，团扇悲歌万古愁。",
        "dynasty": "唐",
        "collection_info": null
    },
    {
        "uuid": "45fc703f3d178e7dc69a991c95995d54",
        "title": "相和歌辞 倢伃怨",
        "author": "刘氏云",
        "content": "君恩不可见，妾岂如秋扇。\n秋扇尚有时，妾身永微贱。\n莫言朝花不復落，娇容几夺昭阳殿。",
        "dynasty": "唐",
        "collection_info": null
    },
    {
        "uuid": "44f8c51b5c93a1988236307a84b8ad65",
        "title": "相和歌辞 长信怨",
        "author": "王諲",
        "content": "飞燕倚身轻，争人巧笑名。\n生君弃妾意，增妾怨君情。\n日落昭阳殿，秋来长信城。\n寥寥金殿裏，歌吹夜无声。",
        "dynasty": "唐",
        "collection_info": null
    },
    {
        "uuid": "d519a1f1854610b75dca597f1d7e3609",
        "title": "相和歌辞 长信怨 一",
        "author": "王昌龄",
        "content": "金井梧桐秋叶黄，珠帘不卷夜来霜。\n金炉玉枕无颜色，卧听南宫清漏长。",
        "dynasty": "唐",
        "collection_info": null
    },
    {
        "uuid": "e8764154a5a8c7fa98ca7d471ec254d5",
        "title": "相和歌辞 长信怨 二",
        "author": "王昌龄",
        "content": "奉帚平明金殿开，暂将团扇共裴回。\n玉颜不及寒鵶色，犹带昭阳日影来。",
        "dynasty": "唐",
        "collection_info": null
    },
    {
        "uuid": "23aa5df6667698033b15f3d23227c295",
        "title": "相和歌辞 长信怨",
        "author": "李白",
        "content": "月皎昭阳殿，霜清长信宫。\n天行乘玉辇，飞燕与君同。\n更有留情处，承恩乐未穷。\n谁怜团扇妾，独坐怨秋风。",
        "dynasty": "唐",
        "collection_info": null
    },
    {
        "uuid": "28c0157d0f350a6eb1542bf6c5ff97c7",
        "title": "相和歌辞 蛾眉怨",
        "author": "王翰",
        "content": "君不见宜春苑中九华殿，飞阁连连直如髮。\n白日全含朱鸟窗，流云半入苍龙阙。\n宫中綵女夜无事，学凤吹箫弄清越。\n珠帘北卷待凉风，绣户南开向明月。\n忽闻天子忆蛾眉，宝凤衔花揲两螭。\n传声走马开金屋，夹路鸣环上玉墀。\n长乐彤庭宴华寝，三千美人曳光锦。\n灯前含笑更罗衣，帐裏承恩荐瑶枕。\n不意君心半路迴，求仙别作望仙台。\n仓琅禁闼遥相忆，紫翠岩房昼不开。\n欲向人间种桃实，先从海底觅蓬莱。\n蓬莱可求不可上，孤舟缥缈知何往？黄金作盘铜作茎，晴天白露掌中擎。\n王母嫣然感君意，云车雨斾欲相迎。\n飞帘观前空怨慕，少君何事须相误。\n一朝埋没茂陵田，贱妾蛾眉不重顾。\n宫车晚出向南山，仙卫逶迤去不还。\n朝晡泣对麒麟树，树下苍苔日渐斑。\n人生百年夜将半，对酒长歌莫长叹。\n剩知白日不可思，一死一生何足算。",
        "dynasty": "唐",
        "collection_info": null
    },
    {
        "uuid": "4bf7b8b5542b1abea15b18c8e33eca4b",
        "title": "相和歌辞 玉阶怨",
        "author": "李白",
        "content": "玉阶生白露，夜久侵罗袜。\n却下水精帘，玲珑望秋月。",
        "dynasty": "唐",
        "collection_info": null
    },
    {
        "uuid": "8f5f7fbf20215ad5bdfddf8743265a84",
        "title": "相和歌辞 宫怨",
        "author": "长孙佐辅",
        "content": "窗前好树名玫瑰，去年花落今年开。\n无情春色尚识返，君心忽断何时来？忆昔妆成候仙仗，宫琐玲珑日新上。\n拊心却笑西子嚬，掩鼻谁忧郑姬谤。\n草染文章衣下履，花黏甲乙床前帐。\n三千玉貌休自夸，十二金钗独相向。\n盛衰倾夺欲何如，娇爱飜悲逐佞谀。\n重远岂能惭沼鹄，弃前方见泣船鱼。\n看笼不记熏龙脑，咏扇空曾秃鼠须。\n始意类萝新託柏，终伤如荠却甘荼。\n深院独开还独闭，鹦鹉惊飞苔覆地。\n满箱旧赐前日衣，渍枕新垂夜来泪。\n痕多开镜照还悲，绿髻青蛾尚未衰。\n莫道新缣长绝比，犹逢故劒会相追。",
        "dynasty": "唐",
        "collection_info": null
    },
    {
        "uuid": "a09097d4a103b9482a2926b24431338b",
        "title": "相和歌辞 宫怨",
        "author": "李益",
        "content": "露湿晴花宫殿香，月明歌吹在昭阳。\n似将海水添宫漏，共滴长门一夜长。",
        "dynasty": "唐",
        "collection_info": null
    },
    {
        "uuid": "fde7d92c2ca9b7630a383822881e6ba2",
        "title": "相和歌辞 宫怨",
        "author": "于濆",
        "content": "妾家望江口，少年家财厚。\n临江起珠楼，不卖文君酒。\n当年乐贞独，巢燕时为友。\n父兄未许人，畏妾事姑舅。\n西墙邻宋玉，窥见妾眉宇。\n一旦及天聪，恩光生户牖。\n谓言入汉宫，富贵可长久。\n君王纵有情，不奈陈皇后。\n谁怜颊似桃，孰知腰胜柳。\n今日在长门，从来不如丑。",
        "dynasty": "唐",
        "collection_info": null
    },
    {
        "uuid": "f7237b5e99fd09f8615d25f102238157",
        "title": "相和歌辞 宫怨 一",
        "author": "柯崇",
        "content": "尘满金炉不炷香，黄昏独自立重廊。\n笙歌何处承恩宠？一一随风入上阳。",
        "dynasty": "唐",
        "collection_info": null
    },
    {
        "uuid": "5efdc86b8178575f6180774407fa334f",
        "title": "相和歌辞 宫怨 二",
        "author": "柯崇",
        "content": "长门槐柳半萧疎，玉辇沈思恨有余。\n红泪旋销倾国态，黄金谁为达相如。",
        "dynasty": "唐",
        "collection_info": null
    },
    {
        "uuid": "3ce39ab35d12bc9a5d086b063ba1cb84",
        "title": "相和歌辞 杂怨三首 一",
        "author": "聂夷中",
        "content": "生在绮罗下，岂识渔阳道。\n良人自戍来，夜夜梦中到。\n渔阳万里远，近于中门限。\n中门逾有时，渔阳常在眼。",
        "dynasty": "唐",
        "collection_info": null
    },
    {
        "uuid": "3d19dd62ac601ded195fd8c4c9596c2c",
        "title": "相和歌辞 杂怨三首 二",
        "author": "聂夷中",
        "content": "良人昨日去，明日又不还。\n别时各有泪，零落青楼前。",
        "dynasty": "唐",
        "collection_info": null
    },
    {
        "uuid": "37df4b9dc11953ee3dd7681bab7c57ae",
        "title": "相和歌辞 杂怨三首 三",
        "author": "聂夷中",
        "content": "君泪濡罗巾，妾泪滴路尘。\n罗巾今在手，日得随妾身。\n路尘如因飞，得上君车轮。",
        "dynasty": "唐",
        "collection_info": null
    },
    {
        "uuid": "2c174e0f3de5c9d4bf5dd22496433917",
        "title": "相和歌辞 杂怨三首 一",
        "author": "孟郊",
        "content": "夭桃花清晨，游女红粉新。\n夭桃花薄暮，游女红粉故。\n树有百年花，人无一定颜。\n花送人老尽，人悲花自闲。",
        "dynasty": "唐",
        "collection_info": null
    },
    {
        "uuid": "01d0aa7479639acee5e50ac923db9559",
        "title": "相和歌辞 杂怨三首 二",
        "author": "孟郊",
        "content": "贫女镜不明，寒花日少容。\n暗蛩有虚织，短线无长缝。\n浪水不可照，狂夫不可从。\n浪水多散影，狂夫多异踪。\n持此一生薄，空成百恨浓。",
        "dynasty": "唐",
        "collection_info": null
    },
    {
        "uuid": "9a999fed7314c000b19493a3c7e6857d",
        "title": "相和歌辞 杂怨三首 三",
        "author": "孟郊",
        "content": "忆人莫至悲，至悲空自衰。\n寄人莫翦衣，翦衣未必归。\n朝为双蒂花，暮为四散飞。\n花落却绕树，游子不顾期。",
        "dynasty": "唐",
        "collection_info": null
    },
    {
        "uuid": "ac299993e0db9b5515be28947a7a9b5b",
        "title": "相和歌辞 子夜春歌",
        "author": "王翰",
        "content": "春气满林香，春游不可忘。\n落花吹欲尽，垂柳折还长。\n桑女淮南曲，金鞍塞北装。\n行行小垂手，日暮渭川阳。",
        "dynasty": "唐",
        "collection_info": null
    },
    {
        "uuid": "d14789c7e48f71fd4cdb17c96e0f909e",
        "title": "相和歌辞 子夜冬歌",
        "author": "崔国辅",
        "content": "寂寥抱冬心，裁罗又褧褧。\n夜久频挑灯，霜寒剪刀冷。",
        "dynasty": "唐",
        "collection_info": null
    },
    {
        "uuid": "b4f3e1cae39bc0e05d778c556a708956",
        "title": "相和歌辞 子夜冬歌",
        "author": "薛耀",
        "content": "朔风扣羣木，岩霜凋百草。\n借问月中人，安得长不老。",
        "dynasty": "唐",
        "collection_info": null
    },
    {
        "uuid": "1828b898e9b99a132f7154e1366ce040",
        "title": "相和歌辞 子夜四时歌六首 春歌二首 一",
        "author": "郭元振",
        "content": "青楼含日光，绿池起风色。\n赠子同心花，殷勤此何极。",
        "dynasty": "唐",
        "collection_info": null
    },
    {
        "uuid": "ce807a8e6c5bed4df63b4b5d8049e0e1",
        "title": "相和歌辞 子夜四时歌六首 春歌二首 二",
        "author": "郭元振",
        "content": "陌头杨柳枝，已被春风吹。\n妾心正断绝，君怀那得知。",
        "dynasty": "唐",
        "collection_info": null
    },
    {
        "uuid": "476a3f6ab74d1e82449adc24054a4471",
        "title": "相和歌辞 子夜四时歌六首 秋歌二首 一",
        "author": "郭元振",
        "content": "邀欢空伫立，望美频迴顾。\n何时復采菱？江中密相遇。",
        "dynasty": "唐",
        "collection_info": null
    },
    {
        "uuid": "a4486f4a38cc5aa4ad311ef165793202",
        "title": "相和歌辞 子夜四时歌六首 秋歌二首 二",
        "author": "郭元振",
        "content": "辟恶茱萸囊，延年菊花酒。",
        "dynasty": "唐",
        "collection_info": null
    },
    {
        "uuid": "a0815e587074054529ac14c4650e96a0",
        "title": "相和歌辞 子夜四时歌六首 冬歌二首 一",
        "author": "郭元振",
        "content": "北极严气升，南至温风谢。\n调丝竞短歌，拂枕怜长夜。",
        "dynasty": "唐",
        "collection_info": null
    },
    {
        "uuid": "551a1d447015a7641291cb2d40ca6302",
        "title": "相和歌辞 子夜四时歌六首 冬歌二首 二",
        "author": "郭元振",
        "content": "帷横双翡翠，被卷两鸳鸯。\n婉态不自得，宛转君王床。",
        "dynasty": "唐",
        "collection_info": null
    },
    {
        "uuid": "356136dce77d2dadddf5b43203d9f099",
        "title": "相和歌辞 子夜四时歌四首 春歌",
        "author": "李白",
        "content": "秦地罗敷女，采桑绿水边。\n素手青条上，红妆白日鲜。\n蚕饥妾欲去，五马莫留连。",
        "dynasty": "唐",
        "collection_info": null
    },
    {
        "uuid": "5ff952df0a44a4bb5c041022a60354e0",
        "title": "相和歌辞 子夜四时歌四首 夏歌",
        "author": "李白",
        "content": "镜湖三百里，菡萏发荷花。\n五月西施采，人看隘若邪。\n迴舟不待月，归去越王家。",
        "dynasty": "唐",
        "collection_info": null
    },
    {
        "uuid": "8b5b3a266a56b30fe1debfa80a709fce",
        "title": "相和歌辞 子夜四时歌四首 秋歌",
        "author": "李白",
        "content": "长安一片月，万户捣衣声。\n秋风吹不尽，总是玉关情。\n何日平胡虏？良人罢远征。",
        "dynasty": "唐",
        "collection_info": null
    },
    {
        "uuid": "b123bcd70aa5954ad2cebdaa47783a5e",
        "title": "相和歌辞 子夜四时歌四首 冬歌",
        "author": "李白",
        "content": "明朝驿使发，一夜絮征袍。\n素手抽针冷，那堪把剪刀。\n裁缝寄远道，几日到临洮。",
        "dynasty": "唐",
        "collection_info": null
    },
    {
        "uuid": "04d898b1095ad76d32047f51bf1862a8",
        "title": "相和歌辞 子夜四时歌四首 春歌",
        "author": "陆龟蒙",
        "content": "山连翠羽屏，草接烟华席。\n望尽南飞燕，佳人断信息。",
        "dynasty": "唐",
        "collection_info": null
    },
    {
        "uuid": "0d9041e2842b51d6893313b720e9b505",
        "title": "相和歌辞 子夜四时歌四首 夏歌",
        "author": "陆龟蒙",
        "content": "兰眼抬露斜，莺唇映花老。\n金龙倾漏尽，玉井敲冰早。",
        "dynasty": "唐",
        "collection_info": null
    },
    {
        "uuid": "37da7f71ba6b47b352125b5274e3e1b3",
        "title": "相和歌辞 子夜四时歌四首 秋歌",
        "author": "陆龟蒙",
        "content": "凉汉清泬寥，衰林怨风雨。\n愁听络纬唱，似与羇魂语。",
        "dynasty": "唐",
        "collection_info": null
    },
    {
        "uuid": "73dce4e460929ccc63bc74e9b116cb66",
        "title": "相和歌辞 子夜四时歌四首 冬歌",
        "author": "陆龟蒙",
        "content": "南光走冷圭，北籁号空木。\n年年任霜霰，不减篔筜绿。",
        "dynasty": "唐",
        "collection_info": null
    },
    {
        "uuid": "e372ea1a08f4570b69a192da2a1d0ba3",
        "title": "相和歌辞 大子夜歌二首 一",
        "author": "陆龟蒙",
        "content": "歌谣数百种，子夜最可怜。\n慷慨吐清音，明转出天然。",
        "dynasty": "唐",
        "collection_info": null
    },
    {
        "uuid": "c9d77551b1ef2398d02e222b1c9e4b88",
        "title": "相和歌辞 大子夜歌二首 二",
        "author": "陆龟蒙",
        "content": "丝竹发歌响，假器扬清音。\n不知歌谣妙，声势出口心。",
        "dynasty": "唐",
        "collection_info": null
    },
    {
        "uuid": "4a3ea71a71eedcabe134b9c36216cba1",
        "title": "相和歌辞 子夜警歌二首 一",
        "author": "陆龟蒙",
        "content": "镂椀传绿酒，雕炉熏紫烟。\n谁知苦寒调，共作白雪弦。",
        "dynasty": "唐",
        "collection_info": null
    },
    {
        "uuid": "5c407def8e6084b5a96d370c3710f724",
        "title": "相和歌辞 子夜警歌二首 二",
        "author": "陆龟蒙",
        "content": "恃爱如欲进，含羞出不前。\n朱口发艳歌，玉指弄娇弦。",
        "dynasty": "唐",
        "collection_info": null
    },
    {
        "uuid": "8411e4a1c9c9a1c9f672fe1ab00c0ec1",
        "title": "相和歌辞 丁督护歌",
        "author": "李白",
        "content": "云阳上征去，两岸饶商贾。\n吴牛喘月时，拖船一何苦。\n水浊不可饮，壶浆半成土。\n一唱都护歌，心摧泪如雨。\n万人凿盘石，无由达江浒。\n君看石芒砀，掩泪悲千古。",
        "dynasty": "唐",
        "collection_info": null
    },
    {
        "uuid": "f929e91feb485c2ae130718c2f1630b7",
        "title": "相和歌辞 团扇郎",
        "author": "张祜",
        "content": "白团扇，今来此去捐。\n愿得入郎手，团圆郎眼前。",
        "dynasty": "唐",
        "collection_info": null
    },
    {
        "uuid": "efaeebfa7b4eacc012df4630add2e466",
        "title": "相和歌辞 团扇郎",
        "author": "刘禹锡",
        "content": "团扇復团扇，奉君清暑殿。\n秋风入庭树，从此不相见。\n上有乘鸾女，苍苍虫网遍。\n明年入怀袖，别是机中练。",
        "dynasty": "唐",
        "collection_info": null
    },
    {
        "uuid": "ef05921bf11ee7f09e0811ac6eaec85f",
        "title": "相和歌辞 碧玉歌",
        "author": "李暇",
        "content": "碧玉上宫妓，出入千花林。\n珠被玳瑁床，感郎情意深。",
        "dynasty": "唐",
        "collection_info": null
    },
    {
        "uuid": "f4cd7b15a346188ce03c44da02d38822",
        "title": "相和歌辞 懊恼曲",
        "author": "温庭筠",
        "content": "藕丝作线难胜针，蘂粉染黄那得深。\n玉白兰芳不相顾，倡楼一笑轻千金。\n莫言自古皆如此，健劒刜钟铅绕指。\n三秋庭绿尽迎霜，惟有荷花守红死。\n西江小吏朱斑轮，柳缕吐芽香玉春。\n两股金钗已相许，不令独作空城尘。\n悠悠楚水流如马，恨紫愁红满平野。\n野土千年怨不平，至今烧作鸳鸯瓦。",
        "dynasty": "唐",
        "collection_info": null
    },
    {
        "uuid": "265210d6b4ca456663a4ff174d9b2d28",
        "title": "相和歌辞 读曲歌五首 一",
        "author": "张祜",
        "content": "窗中独自起，帘外独自行。\n愁见蜘蛛织，寻思直到明。",
        "dynasty": "唐",
        "collection_info": null
    },
    {
        "uuid": "ab4caf047df43d188f63d297c58545b0",
        "title": "相和歌辞 读曲歌五首 二",
        "author": "张祜",
        "content": "碓上米不舂，窗中丝罢络。\n看渠驾去车，定是无四角。",
        "dynasty": "唐",
        "collection_info": null
    },
    {
        "uuid": "ef3d586fe17f35f4fb60aae7dd8a53f0",
        "title": "相和歌辞 读曲歌五首 三",
        "author": "张祜",
        "content": "不见心相许，徒云脚漫勤。\n摘荷空摘叶，是底采莲人。",
        "dynasty": "唐",
        "collection_info": null
    },
    {
        "uuid": "f227a74c20c1379be1248a4a173362db",
        "title": "相和歌辞 读曲歌五首 四",
        "author": "张祜",
        "content": "窗外山魈立，知渠脚不多。\n三更机底下，摸着是谁梭。",
        "dynasty": "唐",
        "collection_info": null
    },
    {
        "uuid": "1a647883bf698e47bdc4fc0633dfcf73",
        "title": "相和歌辞 读曲歌五首 五",
        "author": "张祜",
        "content": "郎去摘黄瓜，郎来收赤枣。\n郎耕种麻地，今作西舍道。",
        "dynasty": "唐",
        "collection_info": null
    },
    {
        "uuid": "989179ba6f89bac91473205d99bb490b",
        "title": "相和歌辞 春江花月夜二首 一",
        "author": "张子容",
        "content": "林花发岸口，气色动江新。\n此夜江中月，流光花上春。\n分明石潭裏，宜照浣纱人。",
        "dynasty": "唐",
        "collection_info": null
    },
    {
        "uuid": "d2b1446f365daeaa5f0cda5f98d790f8",
        "title": "相和歌辞 春江花月夜二首 二",
        "author": "张子容",
        "content": "交甫怜瑶佩，仙妃难重期。\n沈沈绿江晚，惆怅碧云姿。\n初逢花上月，言是弄珠时。",
        "dynasty": "唐",
        "collection_info": null
    },
    {
        "uuid": "3b8e325b7b51ff9253436c42626de2b8",
        "title": "相和歌辞 春江花月夜",
        "author": "张若虚",
        "content": "春江潮水连海平，海上明月共潮生。\n滟滟随波千万里，何处春江无月明？江流宛转遶芳甸，月照花林皆似霰。\n空裏流霜不觉飞，汀上白沙看不见。\n江天一色无纤尘，皎皎空中孤月轮。\n江畔何人初见月？江月何年初照人？人生代代无穷已，江月年年望相似。\n不知江月待何人，但见长江送流水。\n白云一片去悠悠，青枫浦上不胜愁。\n谁家今夜扁舟子，何处相思明月楼？可怜楼上月裴回，应照离人妆镜台。\n玉户帘中卷不去，捣衣砧上拂还来。\n此时相望不相闻，愿逐月华流照君。\n鸿雁长飞光不度，鱼龙潜跃水成文。\n昨夜闲潭梦落花，可怜春半不还家。\n江水流春去欲尽，江潭落月復西斜。\n斜月沈沈藏海雾，碣石潇湘无限路。\n不知乘月几人归，落月摇情满江树。",
        "dynasty": "唐",
        "collection_info": null
    },
    {
        "uuid": "773585475774179cca9408050305d847",
        "title": "相和歌辞 春江花月夜",
        "author": "温庭筠",
        "content": "玉树歌阑海云黑，花庭忽作青芜国。\n秦淮有水水无情，还向金陵漾春色。\n杨家二世安九重，不御华芝嫌六龙。\n百幅锦帆风力满，连天展尽金芙蓉。\n珠翠丁星復明灭，龙头劈浪哀笳发。\n千里涵空照水魂，万枝破鼻团香雪。\n漏转霞高沧海西，颇黎枕上闻天鸡。\n蛮弦代雁曲如语，一醉昏昏天下迷。\n四方倾动烟尘起，犹在浓香梦魂裏。\n后主荒宫有晓莺，飞来只隔西江水。",
        "dynasty": "唐",
        "collection_info": null
    },
    {
        "uuid": "c204ca061f0b4035f5b41201ea5bbb62",
        "title": "相和歌辞 玉树后庭花",
        "author": "张祜",
        "content": "轻车何草草，独唱后庭花。\n玉座谁为主，徒悲张丽华。",
        "dynasty": "唐",
        "collection_info": null
    },
    {
        "uuid": "5b0946cfb7cac6a6911d0d5690f0688a",
        "title": "相和歌辞 堂堂",
        "author": "温庭筠",
        "content": "钱塘岸上春如织，淼淼寒潮带晴色。\n淮南游客马连嘶，碧草迷人归不得。\n风飘客意如吹烟，纤指殷勤伤雁弦。\n一曲堂堂红烛筵，金鲸泻酒如飞泉。",
        "dynasty": "唐",
        "collection_info": null
    },
    {
        "uuid": "84dbce71b162f1deb4f2874578363ea8",
        "title": "相和歌辞 三阁词四首 一",
        "author": "刘禹锡",
        "content": "贵人三阁上，日晏未梳头。\n不应有恨事，娇甚却成愁。",
        "dynasty": "唐",
        "collection_info": null
    },
    {
        "uuid": "4e6ef3305a5835fc503804997d36a549",
        "title": "相和歌辞 三阁词四首 二",
        "author": "刘禹锡",
        "content": "珠箔曲琼钩，子细见扬州。\n北兵那得度，浪语判悠悠。",
        "dynasty": "唐",
        "collection_info": null
    },
    {
        "uuid": "c64ca9a4ed9f0eed3b065cbad858c89c",
        "title": "相和歌辞 三阁词四首 三",
        "author": "刘禹锡",
        "content": "沈香帖阁柱，金缕画门楣。\n回首降幡下，已见黍离离。",
        "dynasty": "唐",
        "collection_info": null
    },
    {
        "uuid": "126b85efcc051174635d3a3a3ca37796",
        "title": "相和歌辞 三阁词四首 四",
        "author": "刘禹锡",
        "content": "三人出眢井，一身登槛车。\n朱门漫临水，不可见鲈鱼。",
        "dynasty": "唐",
        "collection_info": null
    },
    {
        "uuid": "d63f7c455531c92a0ea690b34d42b2c2",
        "title": "相和歌辞 神弦曲",
        "author": "李贺",
        "content": "西山日没东山昏，旋风吹马马踏云。\n画弦素管声浅繁，花裙綷䌨步秋尘。\n桂叶刷风桂坠子，青狸哭血寒狐死。\n古壁彩虬金帖尾，雨工骑入秋潭水。\n百年老鸮成木魅，笑声碧火巢中起。",
        "dynasty": "唐",
        "collection_info": null
    },
    {
        "uuid": "fbf1b1c54580d547ff660f584fc22687",
        "title": "相和歌辞 神弦别曲",
        "author": "李贺",
        "content": "巫山小女隔云别，松花春风山上发。\n绿盖独穿香径归，白马花竿前孑孑。\n蜀江风澹水如罗，堕兰谁泛相经过。\n南山桂树为君死，云衫残污红脂花。",
        "dynasty": "唐",
        "collection_info": null
    },
    {
        "uuid": "ebb2ab42e281d1c064dae2ace4ff787b",
        "title": "相和歌辞 祠渔山神女歌 迎神",
        "author": "王维",
        "content": "坎坎击鼓，渔山之下。\n吹洞箫，望极浦。\n女巫进，纷屡舞。\n陈瑶席，湛清酤。\n风凄凄，又夜雨。\n不知神之来兮不来，使我心兮苦復苦。",
        "dynasty": "唐",
        "collection_info": null
    },
    {
        "uuid": "f19e01f76090c858a4aefbc48c4a4035",
        "title": "相和歌辞 祠渔山神女歌 送神",
        "author": "王维",
        "content": "纷进舞兮堂前，目眷眷兮琼筵。\n来不言兮意不传，作暮雨兮愁空山。\n悲急管兮思繁弦，神之驾兮俨欲旋。\n倏云收兮雨歇，山青青兮水潺湲。",
        "dynasty": "唐",
        "collection_info": null
    },
    {
        "uuid": "f4f0b64b9ac41e2cf5432a6629f7b312",
        "title": "相和歌辞 祠神歌 迎神",
        "author": "王叡",
        "content": "蓪草头花椰叶裙，蒲葵树下舞蛮云。\n引领望江遥滴酒，白苹风起水生文。",
        "dynasty": "唐",
        "collection_info": null
    },
    {
        "uuid": "3a122da880fc14b130b8d3985864346a",
        "title": "相和歌辞 祠神歌 送神",
        "author": "王叡",
        "content": "枨枨山响荅琵琶，酒湿青莎肉饲鵶。\n树叶无声神去后，纸钱灰出木绵花。",
        "dynasty": "唐",
        "collection_info": null
    },
    {
        "uuid": "8879ab4e3a22ae9381a47aaef00ea383",
        "title": "相和歌辞 乌夜啼",
        "author": "杨巨源",
        "content": "可怜杨叶復杨花，雪净烟深碧玉家。\n乌栖不定枝条弱，城头夜半声哑哑。\n浮萍摇荡门前水，任罥芙蓉莫堕沙。",
        "dynasty": "唐",
        "collection_info": null
    },
    {
        "uuid": "fe78ef1db8c0f4eb8d2f50cb0ec60900",
        "title": "相和歌辞 乌夜啼",
        "author": "李白",
        "content": "黄云城边乌欲栖，归飞哑哑枝上啼。\n机中织锦秦川女，碧纱如烟隔窗语。\n停梭怅然忆远人，独宿孤房泪如雨。",
        "dynasty": "唐",
        "collection_info": null
    },
    {
        "uuid": "67f285e2cdeee48a94209826c811485b",
        "title": "相和歌辞 乌夜啼二首 一",
        "author": "顾况",
        "content": "玉房掣锁声翻叶，银箭添泉遶霜堞。\n毕逋发刺月衔城，八九雏飞其母惊。\n此是天上老鵶鸣，人间老鵶无此声。\n摇杂佩，耿华烛，良夜羽人弹此曲，东方曈曈赤日旭。",
        "dynasty": "唐",
        "collection_info": null
    },
    {
        "uuid": "4b94c9e6edd50ce3782644624dfc66ad",
        "title": "相和歌辞 乌夜啼二首 二",
        "author": "顾况",
        "content": "月出江林西，江林寂寂城鵶啼。\n昔人何处为此曲？今人何处听不足。\n城寒月晓驰思深，江上青草为谁绿。",
        "dynasty": "唐",
        "collection_info": null
    },
    {
        "uuid": "b8b1ccc85890a71deef8a6d602bae111",
        "title": "相和歌辞 乌夜啼",
        "author": "李羣玉",
        "content": "曾波隔梦渚，一望青枫林。\n有乌在其间，达晓自悲吟。\n是时月黑天，四野烟雨深。\n如闻生离哭，其声痛人心。\n悄悄夜正长，空山响哀音。\n远客不可听，坐愁华髮侵。\n既非蜀帝魂，恐是恆山禽。\n四子各分散，母声犹至今。",
        "dynasty": "唐",
        "collection_info": null
    },
    {
        "uuid": "fd011e8489cf85cf8f26cfc471b7f7f0",
        "title": "相和歌辞 乌夜啼",
        "author": "聂夷中",
        "content": "众鸟各归枝，乌乌尔不栖。\n还应知妾恨，故向绿窗啼。",
        "dynasty": "唐",
        "collection_info": null
    },
    {
        "uuid": "c8cb97d4c7100bf18c5dfa3d7c61e06a",
        "title": "相和歌辞 乌夜啼",
        "author": "白居易",
        "content": "城上归时晚，庭前宿处危。\n月明无叶树，霜滑有风枝。\n啼涩饥喉咽，飞低冻翅垂。\n画堂鹦鹉鸟，冷暖不相知。",
        "dynasty": "唐",
        "collection_info": null
    },
    {
        "uuid": "595fcbaec1894b8a33746f8f62bdc667",
        "title": "相和歌辞 乌夜啼",
        "author": "王建",
        "content": "庭树乌，尔何不向别处栖？夜夜夜半当户啼。\n家人把烛出洞户，惊栖失羣飞落树。\n一飞直欲飞上天，回回不离旧栖处。\n未明重绕主人屋，欲下空中黑相触。\n风飘雨湿亦不移，君家树头多好枝。",
        "dynasty": "唐",
        "collection_info": null
    },
    {
        "uuid": "3086352c0069856aa4bd9186739ad184",
        "title": "相和歌辞 乌夜啼",
        "author": "张祜",
        "content": "忽忽南飞返，危弦共怨悽。\n暗霜移树宿，残夜遶枝啼。\n咽绝声重敍，愔淫思乍迷。\n不妨还报喜，误使玉颜低。",
        "dynasty": "唐",
        "collection_info": null
    },
    {
        "uuid": "332137f8626ad1849782e861dcb82558",
        "title": "相和歌辞 乌栖曲",
        "author": "李白",
        "content": "姑苏台上乌栖时，吴王宫裏醉西施。\n吴歌楚舞欢未毕，青山犹衔半边日。",
        "dynasty": "唐",
        "collection_info": null
    },
    {
        "uuid": "a5fcc9f4afbbae38401fe41532068ca1",
        "title": "相和歌辞 乌栖曲",
        "author": "李端",
        "content": "白马逐牛车，黄昏入狭斜。\n狭斜柳树乌争宿，争枝未得飞上屋。\n东房少妇壻从军，每听乌啼知夜分。",
        "dynasty": "唐",
        "collection_info": null
    },
    {
        "uuid": "04a6016d8ad54aa6c8d49f32bf990701",
        "title": "相和歌辞 乌栖曲",
        "author": "王建",
        "content": "章华宫人夜上楼，君王望月西山头。\n夜深宫殿门不锁，白露满山山叶堕。",
        "dynasty": "唐",
        "collection_info": null
    },
    {
        "uuid": "adc8aea672cad1e50ad976bbc762e573",
        "title": "相和歌辞 乌栖曲",
        "author": "张籍",
        "content": "西山作宫潮满池，宫乌晓鸣茱萸枝。\n吴姬自唱采莲曲，君王昨夜舟中宿。",
        "dynasty": "唐",
        "collection_info": null
    },
    {
        "uuid": "cca65a69005cf7462d100652d33c3e20",
        "title": "相和歌辞 栖乌曲二首 一",
        "author": "刘方平",
        "content": "蛾眉曼脸倾城国，鸣环动佩新相识。\n银汉斜临白玉堂，芙蓉行障掩灯光。",
        "dynasty": "唐",
        "collection_info": null
    },
    {
        "uuid": "0d1af1157b6e48872f60ddb52b624d10",
        "title": "相和歌辞 栖乌曲二首 二",
        "author": "刘方平",
        "content": "画舸双艚锦为缆，芙蓉花发莲叶暗。\n门前月色映横塘，感郎中夜渡潇湘。",
        "dynasty": "唐",
        "collection_info": null
    },
    {
        "uuid": "2d4e07eb515a1221e72790038baa1352",
        "title": "相和歌辞 莫愁乐",
        "author": "张祜",
        "content": "侬居石城下，郎到石城游。\n自郎石城出，长在石城头。",
        "dynasty": "唐",
        "collection_info": null
    },
    {
        "uuid": "4f481c9445c1e829989786f5b81eee46",
        "title": "相和歌辞 莫愁曲",
        "author": "李贺",
        "content": "草生陇坂下，鵶噪城堞头。\n何人此城裏，城角栽石榴。\n青丝繫五马，黄金络双牛。\n白鱼驾莲船，夜作十里游。\n归来无人识，暗上沈香楼。\n罗床倚瑶瑟，残月倾帘钩。\n今日槿花落，明朝梧树秋。\n若负平生意，何名作莫愁。",
        "dynasty": "唐",
        "collection_info": null
    },
    {
        "uuid": "2db519b12cb6f64a79587008eebb8e57",
        "title": "相和歌辞 估客乐",
        "author": "李白",
        "content": "海客乘天风，将船远行役。\n譬如云中鸟，一去无踪迹。",
        "dynasty": "唐",
        "collection_info": null
    },
    {
        "uuid": "225442e470363470097007a7c70b6e60",
        "title": "相和歌辞 估客乐",
        "author": "元稹",
        "content": "估客无住着，有利身即行。\n出门求火伴，入户辞父兄。\n父兄相教示，求利莫求名。\n求名有所避，求利无不营。\n火伴相勒缚，卖假莫卖诚。\n交关少交假，交假本生轻。\n自兹相将去，誓死意不更。\n一解市头语，便无乡里情。\n鍮石打臂钏，糯米炊项璎。\n归来村中卖，敲作金玉声。\n村中田舍娘，贵贱不敢争。\n所费百钱本，已得十倍赢。\n颜色转光净，饮食亦甘馨。\n子本频蕃息，货赂日兼幷。\n求珠驾沧海，采玉上荆衡。\n北买党项马，西擒吐蕃鹦。\n炎洲布火浣，蜀地锦织成。\n越婢脂肉滑，奚僮眉眼明。\n通算衣食费，不计远近程。\n经营天下徧，却到长安城。\n城中东西市，闻客次第迎。\n迎客兼说客，多财为势倾。\n客心本明黠，闻语心已惊。\n先问十常侍，次求百公卿。\n侯家与主第，点缀无不精。\n归来始安坐，富与王家勍。\n市卒酒肉臭，县胥家舍成。\n岂惟绝言语，奔走极使令。\n大儿贩材木，巧识梁栋形。\n小儿贩盐卤，不入州县征。\n一身偃市利，突若截海鲸。\n钩距不敢下，下则牙齿横。\n生为估客乐，判尔乐一生。",
        "dynasty": "唐",
        "collection_info": null
    },
    {
        "uuid": "5c379c8a1a58292d71e0b7728b0294de",
        "title": "相和歌辞 贾客乐",
        "author": "张籍",
        "content": "金陵向西贾客多，船中生长乐风波。\n欲发移船近江口，船头祭神各浇酒。\n停杯共说远行期，入蜀经蛮远别离。\n金多众中为上客，夜夜算缗眠独迟。\n秋江初月猩猩语，孤帆夜发满湘渚。\n水工持檝防暗滩，直过山边及前侣。\n年年逐利西復东，姓名不在县籍中。\n农夫税多长辛苦，弃业长为贩卖翁。",
        "dynasty": "唐",
        "collection_info": null
    },
    {
        "uuid": "2be5ef1e75693f004ff300d500bd8543",
        "title": "相和歌辞 贾客词",
        "author": "刘禹锡",
        "content": "贾客无定游，所游惟利幷。\n眩俗杂良苦，乘时知重轻。\n心计析秋毫，摇钩侔悬衡。\n锥刀既无弃，转化日已盈。\n邀福祷波神，施财游化城。\n妻约雕金钏，女垂贯珠缨。\n高赀比封君，奇货通倖卿。\n趋时鸷鸟思，藏镪盘龙形。\n大艑浮通川，高楼次旗亭。\n行止皆有乐，关梁似无征。\n农夫何为者？辛苦事寒耕。",
        "dynasty": "唐",
        "collection_info": null
    },
    {
        "uuid": "624b51ce9419b5842fd7e52583494567",
        "title": "相和歌辞 贾客词",
        "author": "刘驾",
        "content": "贾客灯下起，犹言发已迟。\n高山有疾路，暗行终不疑。\n寇盗伏其路，猛兽来相追。\n金玉四散去，空囊委路岐。\n扬州有大宅，白骨无地归。\n少妇当此日，对镜弄花枝。",
        "dynasty": "唐",
        "collection_info": null
    },
    {
        "uuid": "8b57243a009f315c5d58e49046674a1c",
        "title": "相和歌辞 襄阳乐",
        "author": "张祜",
        "content": "大堤花月夜，长江春水流。\n东风正上信，春夜特来游。",
        "dynasty": "唐",
        "collection_info": null
    },
    {
        "uuid": "4ae4f7f6cfcbbcfdb4e4e04e6faf2b58",
        "title": "相和歌辞 襄阳曲二首 一",
        "author": "崔国辅",
        "content": "蕙草娇红蕚，时光舞碧鸡。\n城中美年少，相见白铜鞮。",
        "dynasty": "唐",
        "collection_info": null
    },
    {
        "uuid": "35edf40ae31a89878fb5276f156ae196",
        "title": "相和歌辞 襄阳曲二首 二",
        "author": "崔国辅",
        "content": "少年襄阳地，来往襄阳城。\n城中轻薄子，知妾解秦筝。",
        "dynasty": "唐",
        "collection_info": null
    },
    {
        "uuid": "7db61584472a65f776df56156b21bd3e",
        "title": "相和歌辞 襄阳曲",
        "author": "施肩吾",
        "content": "大堤女儿郎莫寻，三三五五结同心。\n清晨对镜冶容色，意欲取郎千万金。",
        "dynasty": "唐",
        "collection_info": null
    },
    {
        "uuid": "d205a2404ecf52145856cf2275bcc294",
        "title": "相和歌辞 襄阳曲",
        "author": "李端",
        "content": "襄阳堤路长，草碧杨柳黄。\n谁家女儿临夜妆，红罗帐裏有灯光。\n雀钗翠羽动明珰，欲出不出脂粉香。\n同居女伴正衣裳，中庭寒月白如霜。\n贾生十八称才子，空得门前一断肠。",
        "dynasty": "唐",
        "collection_info": null
    },
    {
        "uuid": "f6cf1429ea50fdbd8680befff0dfe78c",
        "title": "相和歌辞 大堤曲",
        "author": "张柬之",
        "content": "南国多佳人，莫若大堤女。\n玉床翠羽帐，宝袜莲花炬。\n魂处自目成，色授开心许。\n迢迢不可见，日暮空愁予。",
        "dynasty": "唐",
        "collection_info": null
    },
    {
        "uuid": "c525a1c606f319d643e73566a2cc746a",
        "title": "相和歌辞 大堤曲",
        "author": "杨巨源",
        "content": "二八婵娟大堤女，开鑪相对依江渚。\n待客登楼向水看，邀郎卷幔临花语。\n细雨蒙蒙湿芰荷，巴东商侣挂帆多。\n自传芳酒涴红袖，谁调妍妆迴翠蛾。\n珍簟华灯夕阳后，当鑪理瑟矜纤手。\n月落星微五鼓声，春风摇荡窗前柳。\n岁岁逢迎沙岸间，北人多识绿云鬟。\n无端嫁与五陵少，离别烟波伤玉颜。",
        "dynasty": "唐",
        "collection_info": null
    },
    {
        "uuid": "a1b99087c86b37a5f139c300c4092c02",
        "title": "相和歌辞 大堤曲",
        "author": "李白",
        "content": "汉水临襄阳，花开大堤暖。\n佳期大堤下，泪向南云满。\n春风復无情，吹我梦魂散。\n不见眼中人，天长音信断。",
        "dynasty": "唐",
        "collection_info": null
    },
    {
        "uuid": "56a1e533d00c89bf3a47f09b7f196b96",
        "title": "相和歌辞 大堤曲",
        "author": "李贺",
        "content": "妾家住横塘，红纱满桂香。\n青云教绾头上髻，明月与作耳边珰。\n莲风起，江畔春。\n大堤上，留北人。\n郎食鲤鱼尾，妾食猩猩唇。\n莫指襄阳道，绿浦归帆少。\n今日菖蒲花，明朝枫树老。",
        "dynasty": "唐",
        "collection_info": null
    },
    {
        "uuid": "8cd9f52a825351e5b8c88ffd2782e9c1",
        "title": "相和歌辞 大堤行",
        "author": "孟浩然",
        "content": "大堤行乐处，车马相驰突。\n岁岁春草生，踏青二三月。\n王孙挟珠弹，游女矜罗韈。\n携手今莫同，江花为谁发。",
        "dynasty": "唐",
        "collection_info": null
    },
    {
        "uuid": "7aa0af9d8a407708d8117b0578202ea0",
        "title": "相和歌辞 三洲歌",
        "author": "温庭筠",
        "content": "团圆莫作波中月，洁白莫为枝上雪。\n月随波动碎潾潾，雪似梅花不堪折。\n李娘十六青丝髮，画带双花为君结。\n门前有路轻离别，惟恐归来旧香灭。",
        "dynasty": "唐",
        "collection_info": null
    },
    {
        "uuid": "dc0a7eac52daabaf3a121ebd6a10c857",
        "title": "相和歌辞 拔蒲歌",
        "author": "张祜",
        "content": "拔蒲来，领郎镜湖边。\n郎心在何处？莫趂新莲去。\n拔得无心蒲，问郎看好无。",
        "dynasty": "唐",
        "collection_info": null
    },
    {
        "uuid": "5bfe180b4b0a25f6a109eb8d8cf1122c",
        "title": "相和歌辞 杨叛儿",
        "author": "李白",
        "content": "君歌杨叛儿，妾劝新丰酒。\n何许最关人，乌啼白门柳。\n乌啼隐杨花，君醉留妾家。\n博山炉中沈香火，双咽一气凌紫霞。",
        "dynasty": "唐",
        "collection_info": null
    },
    {
        "uuid": "b03ce0569a49f6290bb5ba107e55ff86",
        "title": "相和歌辞 常林欢",
        "author": "温庭筠",
        "content": "宜城酒熟花覆桥，沙晴绿鸭鸣咬咬。\n秾桑绕舍麦如尾，幽轧鸣机双燕巢。\n马声特特荆门道，蛮水扬光色如草。\n锦荐金炉梦正长，东家呃喔鸡鸣早。",
        "dynasty": "唐",
        "collection_info": null
    },
    {
        "uuid": "4a29b5ce23b0586990fe8b769c0e2bce",
        "title": "相和歌辞 江南弄",
        "author": "王勃",
        "content": "江南弄，巫山连楚梦，行雨行云几相送。\n瑶轩金谷上春时，玉童仙女无见期。\n紫露香烟眇难託，清风明月遥相思。\n遥相思，草徒绿，为听双飞凤凰曲。",
        "dynasty": "唐",
        "collection_info": null
    },
    {
        "uuid": "c25ebb57f28cab09081b84bf9052ceb9",
        "title": "相和歌辞 江南弄",
        "author": "李贺",
        "content": "江中绿雾起凉波，天上迭巘红嵯峨。\n水风浦云生老竹，渚瞑蒲帆如一幅。\n鲈鱼千头酒百斛，酒中倒卧南山绿。\n吴歈越吟未终曲，江上团团帖寒玉。",
        "dynasty": "唐",
        "collection_info": null
    },
    {
        "uuid": "95bca6fdb10816b21c0002072f74a644",
        "title": "相和歌辞 采莲曲",
        "author": "崔国辅",
        "content": "玉溆花红发，金塘水碧流。\n相逢畏相失，并着采莲舟。",
        "dynasty": "唐",
        "collection_info": null
    },
    {
        "uuid": "f6e039ff5f4c9f0ca7f93149836c6d2a",
        "title": "相和歌辞 采莲曲",
        "author": "徐彦伯",
        "content": "妾家越水边，摇艇入江烟。\n既觅同心侣，復采同心莲。\n折藕丝能脆，开花叶正圆。\n春歌弄明月，归棹落花前。",
        "dynasty": "唐",
        "collection_info": null
    },
    {
        "uuid": "fc73a85103d571d6381c2a5961d8614a",
        "title": "相和歌辞 采莲曲",
        "author": "李白",
        "content": "若耶溪边采莲女，笑隔荷花共人语。\n日照新妆水底明，风飘香袖空中举。\n岸上谁家游冶郎，三三五五映垂杨。\n紫骝嘶入落花去，见此踟蹰空断肠。",
        "dynasty": "唐",
        "collection_info": null
    },
    {
        "uuid": "12b94c8dc7b13c15dbce8c1bb493e9a6",
        "title": "相和歌辞 采莲曲",
        "author": "贺知章",
        "content": "稽山罢雾郁嵯峨，镜水无风也自波。\n莫言春度芳菲尽，别有中流采芰荷。",
        "dynasty": "唐",
        "collection_info": null
    },
    {
        "uuid": "2fc00b1774feae8375a2a0977adfe98b",
        "title": "相和歌辞 采莲曲三首 一",
        "author": "王昌龄",
        "content": "吴姬越艳楚王妃，争弄莲舟水湿衣。\n来时浦口花迎入，采罢江头月送归。",
        "dynasty": "唐",
        "collection_info": null
    },
    {
        "uuid": "50c9cc19ab3364617002ce679de8dca7",
        "title": "相和歌辞 采莲曲三首 二",
        "author": "王昌龄",
        "content": "荷叶罗裙一色裁，芙蓉向脸两边开。\n乱入池中看不见，闻歌始觉有人来。",
        "dynasty": "唐",
        "collection_info": null
    },
    {
        "uuid": "b27b23a5fa4f760034aea0c9a89b844f",
        "title": "相和歌辞 采莲曲三首 三",
        "author": "王昌龄",
        "content": "越女作桂舟，还将桂为檝。\n湖上水渺漫，清江初可涉。\n摘取芙蓉花，莫摘芙蓉叶。",
        "dynasty": "唐",
        "collection_info": null
    },
    {
        "uuid": "363a9c0dd7e9d53088179e1eb230bd2b",
        "title": "相和歌辞 采莲曲二首 一",
        "author": "戎昱",
        "content": "虽听采莲曲，讵识采莲心。\n漾檝爱花远，回船愁浪深。\n烟生极浦色，日落半江阴。\n同侣怜波静，看妆堕玉簪。",
        "dynasty": "唐",
        "collection_info": null
    },
    {
        "uuid": "42e918fb1c1e24c87f821aeff219a182",
        "title": "相和歌辞 采莲曲二首 二",
        "author": "戎昱",
        "content": "涔阳女儿花满头，毵毵同泛木兰舟。\n春风日暮南湖裏，争唱菱歌不肯休。",
        "dynasty": "唐",
        "collection_info": null
    },
    {
        "uuid": "c97727677872a1bc88516981ddad779b",
        "title": "相和歌辞 采莲曲",
        "author": "储光羲",
        "content": "浅渚荷花繁，深塘菱叶疎。\n独往方自得，耻邀淇上姝。\n广江无术阡，大泽绝方隅。\n浪中海童语，流下鲛人居。\n春雁时隐舟，新荷復满湖。\n采采乘日暮，不思贤与愚。",
        "dynasty": "唐",
        "collection_info": null
    },
    {
        "uuid": "bf57c8ab92d839e09ec4c5623ddb49d5",
        "title": "相和歌辞 采莲曲二首 一",
        "author": "鲍溶",
        "content": "弄舟朅来南塘水，荷叶映身摘莲子。\n暑衣清净鸳鸯喜，作浪舞花惊不起。\n殷勤护惜纤纤指，水菱初熟多新刺。",
        "dynasty": "唐",
        "collection_info": null
    },
    {
        "uuid": "ce4babd9a0ff81cae5aff6623285f4f8",
        "title": "相和歌辞 采莲曲二首 二",
        "author": "鲍溶",
        "content": "采莲朅来水无风，莲潭如镜松如龙。\n夏衫短袖交斜红，艳歌笑鬬新芙蓉，戏鱼住听莲花东。",
        "dynasty": "唐",
        "collection_info": null
    },
    {
        "uuid": "f7c45dc03dec9395420fc159afbd79b0",
        "title": "相和歌辞 采莲曲",
        "author": "张籍",
        "content": "秋江岸边莲子多，采莲女儿凭船歌。\n青房圆实齐戢戢，争前竞折荡漾波。\n试牵绿茎下寻藕，断处丝多刺伤手。\n白练束腰袖半卷，不插玉钗妆梳浅。\n船中未满度前洲，借问谁家家住远。\n归时共待暮潮上，自弄芙蓉还荡桨。",
        "dynasty": "唐",
        "collection_info": null
    },
    {
        "uuid": "77164b3e0b87fd383c4365ebb552d0a8",
        "title": "相和歌辞 采莲曲",
        "author": "白居易",
        "content": "菱叶萦波荷飐风，荷花深处小船通。\n逢郎欲语低头笑，碧玉搔头落水中。",
        "dynasty": "唐",
        "collection_info": null
    },
    {
        "uuid": "98d8ba38790957d1befab52c1968b1ee",
        "title": "相和歌辞 采莲曲",
        "author": "僧齐己",
        "content": "越江女，越江莲。\n齐菡萏，双婵娟。\n嬉游向何处？采摘且同船。\n浩唱发容与，清波生漪涟。\n时逢岛屿泊，几共鸳鸯眠。\n襟袖既盈溢，馨香亦相传。\n薄暮归去来，苎罗生碧烟。",
        "dynasty": "唐",
        "collection_info": null
    },
    {
        "uuid": "6608dcc41483eb12facced68cd424bc8",
        "title": "相和歌辞 采莲归",
        "author": "王勃",
        "content": "采莲归，绿水芙蓉衣，秋风起浪凫雁飞。\n桂棹兰桡下长浦，罗裙玉腕摇轻橹。\n叶屿花潭极望平，江讴越吹相思苦。\n相思苦，佳期不可驻。\n塞外征夫犹未还，江南采莲今已暮。\n今已暮，摘莲花，今渠那必尽倡家。\n官道城南把桑叶，何如江上采莲花？莲花復莲花，花叶何重迭。\n叶翠本羞眉，花红彊如颊。\n佳人不兹期，怅望别离时。\n牵花怜共蒂，折藕爱连丝。\n故情何处所？新物徒华滋。\n不惜南津交佩解，还羞北海雁书迟。\n采莲歌有节，采莲夜未歇。\n正逢浩荡江上风，又值徘徊江上月。\n莲浦夜相逢，吴姬越女何丰茸。\n共问寒江千里外，征客关山更几重。",
        "dynasty": "唐",
        "collection_info": null
    },
    {
        "uuid": "7c1e924299ad5748647e217e6b0b249e",
        "title": "相和歌辞 采莲女",
        "author": "阎朝隐",
        "content": "采莲女，采莲舟，春日春江碧水流。\n莲衣承玉钏，莲刺罥银钩。\n薄暮敛容歌一曲，氛氲香气满汀洲。",
        "dynasty": "唐",
        "collection_info": null
    },
    {
        "uuid": "30034218382c4e596defe1f738e37ddc",
        "title": "相和歌辞 湖边采莲妇",
        "author": "李白",
        "content": "小姑织白纻，未解将人语。\n大嫂采芙蓉，溪湖千万重。\n长兄行不在，莫使外人逢。\n愿学秋胡妇，真心比古松。",
        "dynasty": "唐",
        "collection_info": null
    },
    {
        "uuid": "ce2bbd1505c03615bc05cef6769d4daf",
        "title": "相和歌辞 张静婉采莲曲",
        "author": "温庭筠",
        "content": "兰膏坠髮红玉春，燕钗拖颈抛盘云。\n城西杨柳向娇晚，门前沟水波潾潾。\n麒麟公子朝天客，佩马珰珰铛度春陌。\n掌中无力舞衣轻，翦断鲛绡破春碧。\n抱月飘烟一尺腰，麝脐龙髓怜娇饶。\n秋罗拂衣碎光动，露重花多香不销。\n鸂鶒胶胶塘水满，绿萍如粟莲茎短。\n一夜西风送雨来，粉痕零落愁红浅。\n船头折藕丝暗牵，藕根莲子相留连。\n郎心似月月易缺，十五十六清光圆。",
        "dynasty": "唐",
        "collection_info": null
    },
    {
        "uuid": "2f764815256a23a521f8e3f5cc0c2e47",
        "title": "相和歌辞 凤笙曲",
        "author": "沈佺期",
        "content": "忆昔王子晋，凤笙游云空。\n挥手弄白日，安能恋青宫。\n岂无婵娟子，结念罗帐中。\n怜寿不贵色，身世两无穷。",
        "dynasty": "唐",
        "collection_info": null
    },
    {
        "uuid": "e416452a3c958d58378d8c116deee48a",
        "title": "相和歌辞 凤吹笙曲",
        "author": "李白",
        "content": "仙人十五爱吹笙，学得昆丘彩凤鸣。\n始闻炼气餐金液，復道朝天赴玉京。\n玉京迢迢几千里，凤笙去去无边已。\n欲叹离声发绛唇，更嗟别调流纤指。\n此时惜别讵堪闻，此地相看未忍分。\n重吟真曲和清吹，却奏仙歌响绿云。\n绿云紫气向函关，访道应寻缑氏山。\n莫学吹笙王子晋，一遇浮丘断不还。",
        "dynasty": "唐",
        "collection_info": null
    },
    {
        "uuid": "b14ed7b485b5c29b548ba86cc06cdae1",
        "title": "相和歌辞 采菱曲",
        "author": "储光羲",
        "content": "浊水菱叶肥，清水菱叶鲜。\n义不游浊水，志士多苦言。\n潮没具区薮，潦深云梦田。\n朝随北风去，暮逐南风还。\n浦口多渔家，相与邀我船。\n饭稻以终日，羹莼将永年。\n方冬水物穷，又欲休山樊。\n尽室相随从，所贵无忧患。",
        "dynasty": "唐",
        "collection_info": null
    },
    {
        "uuid": "b705a539afa1f8c53e35a121d46401b2",
        "title": "相和歌辞 采菱行",
        "author": "刘禹锡",
        "content": "白马湖平秋日光，紫菱如锦綵鸾翔。\n荡舟游女满中央，采菱不顾马上郎。\n争多逐胜纷相向，时转兰桡破轻浪。\n长鬟弱袂动参差，钗影钏文浮荡漾。\n笑语哇咬顾晚晖，蓼花绿岸扣舷归。\n归来共到市桥步，野蔓繫船萍满衣。\n家家竹楼临广陌，下有连樯多估客。\n携觞荐芰夜经过，醉踏大堤相应歌。\n屈平祠下沅江水，月照寒波白烟起。\n一曲南音此地闻，长安北望三千里。",
        "dynasty": "唐",
        "collection_info": null
    },
    {
        "uuid": "9fd9857c76dbe0278bd423a4b01fe8f3",
        "title": "相和歌辞 阳春歌",
        "author": "李白",
        "content": "长安白日照春空，绿杨结烟桑褭风。\n披香殿前花始红，流芳发色绣户中。\n绣户中，相经过。\n飞燕皇后轻身舞，紫宫夫人绝世歌。",
        "dynasty": "唐",
        "collection_info": null
    },
    {
        "uuid": "cd3333a416591107e258a1dc23c82e5f",
        "title": "相和歌辞 阳春曲",
        "author": "温庭筠",
        "content": "云母空窗晓烟薄，香昏龙气凝辉阁。\n霏霏雾雨杏花天，帘外春威着罗幕。\n曲栏伏槛金麒麟，沙苑芳郊连翠茵。\n廐马何能啮芳草，路人不敢随流尘。",
        "dynasty": "唐",
        "collection_info": null
    },
    {
        "uuid": "c66a7702300482a96f067426626fba17",
        "title": "相和歌辞 阳春曲",
        "author": "庄南杰",
        "content": "紫锦红囊香满风，金鸾玉轼摇丁冬。\n沙鸥白羽翦晴碧，野桃红艳烧春空。\n芳草绵延锁平地，壠蝶双双舞幽翠。\n凤叫龙吟白日长，落花声底仙娥醉。",
        "dynasty": "唐",
        "collection_info": null
    },
    {
        "uuid": "e951f0c496976e4e718d704056d7b6d0",
        "title": "相和歌辞 阳春曲",
        "author": "僧贯休",
        "content": "为口莫学阮嗣宗，不言是非非至公。\n为手须似朱云辈，折槛英风至今在。\n男儿结髮事君亲，须斅前贤多慷慨。\n历数雍熙房与杜，魏公姚公宋开府。",
        "dynasty": "唐",
        "collection_info": null
    },
    {
        "uuid": "5742f4e02c947af08f4f0ee5d4b5feb6",
        "title": "相和歌辞 朝云引",
        "author": "郎大家宋氏",
        "content": "巴西巫峡指巴东，朝云触石上朝空。\n巫山巫峡高何已，行雨行云一时起。\n一时起，三春暮。\n若言来，且就阳台路。",
        "dynasty": "唐",
        "collection_info": null
    },
    {
        "uuid": "56ef3f65bdd6913b8dd11821d38941fb",
        "title": "相和歌辞 上云乐",
        "author": "李白",
        "content": "金天之西，白日所没。\n康老胡雏，生彼月窟。\n巉岩仪容，[戌]削风骨。\n碧玉炅炅双目瞳，黄金拳拳两鬓红。\n华盖垂下睫，嵩岳临上唇。\n不覩谲诡貌，岂知造化神。\n大道是文康之严父，元气乃文康之老亲。\n抚顶弄盘古，推车转天轮。\n云见日月初生时，铸冶火精与水银。\n阳乌未出谷，顾兔半藏身。\n女娲戏黄土，团作愚下人。\n散在六合间，蒙蒙如沙尘。\n生死了不尽，谁明此胡是仙真。\n西海栽若木，东溟植扶桑。\n别来几多时，枝叶万里长。\n中国有七圣，半路颓鸿荒。\n陛下应运起，龙飞入咸阳。\n赤眉立盆子，白水兴汉光。\n叱咤四海动，洪涛为簸扬。\n举足蹋紫微，天关自开张。\n老胡感至德，东来进仙倡。\n五色师子，九苞凤凰。\n是老胡鸡犬，鸣舞飞帝乡。\n淋灕飒沓，进退成行。\n能胡歌，献汉酒。\n跪双膝，并两肘。\n散花指天举素手，拜龙颜，献圣寿。\n北斗戾，南山摧。\n天子九九八十一[万]岁，长倾万岁杯。",
        "dynasty": "唐",
        "collection_info": null
    },
    {
        "uuid": "e7235d1e73634672c8d4996f82cea023",
        "title": "相和歌辞 上云乐",
        "author": "李贺",
        "content": "飞香走红满天春，花龙盘盘上紫云。\n三千宫女列金屋，五十弦瑟海上闻。\n大江碎碎银沙路，嬴女机中断烟素。\n断烟素，缝舞衣，八月一日君前舞。",
        "dynasty": "唐",
        "collection_info": null
    },
    {
        "uuid": "087ada35c0d57e659bdc56e6c46a16ef",
        "title": "相和歌辞 凤台曲",
        "author": "王无竞",
        "content": "凤台何逶迤，嬴女管参差。\n一旦綵云至，身去无还期。\n遗曲此台上，世人多学吹。\n一吹一落泪，至今怜玉姿。",
        "dynasty": "唐",
        "collection_info": null
    },
    {
        "uuid": "c2046e88c4473cca7cfecad007080458",
        "title": "相和歌辞 凤台曲",
        "author": "李白",
        "content": "尝闻秦帝女，传得凤凰声。\n是日逢仙子，当时别有情。\n人吹彩箫去，天借绿云迎。\n曲在身不返，空余弄玉名。",
        "dynasty": "唐",
        "collection_info": null
    },
    {
        "uuid": "d473a53380fa7bbdffb9accd3f49f785",
        "title": "相和歌辞 凤凰曲",
        "author": "李白",
        "content": "嬴女吹玉箫，吟弄天上春。\n青鸾不独去，更有携手人。\n影灭彩云断，遗声落西秦。",
        "dynasty": "唐",
        "collection_info": null
    },
    {
        "uuid": "d90fc9d2a37dd0968cf128372d263898",
        "title": "相和歌辞 君道曲",
        "author": "李白",
        "content": "大君若天覆，广运无不至。\n轩后爪牙常先太山稽，如心之使臂。\n小白鸿翼于夷吾，刘葛鱼水本无二。\n土扶可成墙，积德为厚地。",
        "dynasty": "唐",
        "collection_info": null
    },
    {
        "uuid": "c4329c8014bc17102e4ed54ae8c4a940",
        "title": "舞曲歌辞 吴俞儿舞歌 劒俞",
        "author": "陆龟蒙",
        "content": "枝月喉，棹霜脊，北斗离离在寒碧。\n龙魂清，虎尾白，秋照海心同一色。\n纛影咤沙干影侧，神豪髮直。\n四睨之人股佶栗，欲定不定定不得。\n舂牍残，儿且止。\n狄胡有胆大如山，怖亦死。",
        "dynasty": "唐",
        "collection_info": null
    },
    {
        "uuid": "a037dc937cc888eb1de68e01e3a25d92",
        "title": "舞曲歌辞 吴俞儿舞歌 矛俞",
        "author": "陆龟蒙",
        "content": "手盘风，头背分，电光战扇，欲刺敲心留半綫。\n缠肩绕脰，𧞔合眩旋。\n卓植赴列，夺避中节。\n前衝函礼穴，上指孛彗灭，与君一用来有截。",
        "dynasty": "唐",
        "collection_info": null
    },
    {
        "uuid": "fbb361e5942f175581b12dfabd0374e7",
        "title": "舞曲歌辞 吴俞儿舞歌 弩俞",
        "author": "陆龟蒙",
        "content": "牛来开弦，人为置镞。\n捩机关，迸山谷。\n鹿骇涩，隼击迟。\n析毫中睫，洞腋分龟。\n达坚垒，残雄师。\n可以冠猛乐壮曲，抑扬蹈厉，有裂犀兕之气者非公与。",
        "dynasty": "唐",
        "collection_info": null
    },
    {
        "uuid": "65d366eb20a7e6c5a775275e44f795df",
        "title": "舞曲歌辞 东海有勇妇",
        "author": "李白",
        "content": "梁山感杞妻，恸哭为之倾。\n金石忽暂开，都由激深情。\n东海有勇妇，何惭苏子卿。\n学劒越处子，超腾若流星。\n捐躯报夫讐，万死不顾生。\n白刃耀素雪，苍天感精诚。\n十步两躩跃，三呼一交兵。\n斩首掉国门，蹴踏五藏行。\n割此伉俪愤，粲然大义明。\n北海李使君，飞章奏天庭。\n舍罪警风俗，流芳播沧瀛。\n志在列女籍，竹帛已光荣。\n淳于免诏狱，汉主为缇萦。\n津妾一棹歌，脱父于严刑。\n十子若不肖，不如一女英。\n豫让斩空衣，有心竟无成。\n要离杀庆忌，壮夫素所轻。\n妻子亦何辜，焚之买虚名。\n岂如东海妇，事立独扬名。",
        "dynasty": "唐",
        "collection_info": null
    },
    {
        "uuid": "4ed3819f89ac214d91b7fa53d326f5ae",
        "title": "舞曲歌辞 章和二年中",
        "author": "李贺",
        "content": "云萧素，风拂拂，麦芒如篲黍和粟。\n关中父老百领襦，关东吏人乏诟租。\n健犊春耕土膏黑，菖蒲丛丛沿水脉。\n殷勤为我下田鉏，百钱携赏丝桐客。\n游春漫光坞花白，野林散香神降席。\n拜神得寿献天子，七星贯断姮娥死。",
        "dynasty": "唐",
        "collection_info": null
    },
    {
        "uuid": "d48e0776654b17045df015244c2e11e7",
        "title": "舞曲歌辞 公莫舞歌",
        "author": "李贺",
        "content": "方花古础排九楹，刺豹淋血盛银罂。\n华筵鼓吹无桐竹，长刀直立割鸣筝。\n横楣麤锦生红纬，日炙锦嫣王未醉。\n腰下三看宝玦光，项庄掉箾拦前起。\n材官小臣公莫舞，座上真人赤龙子。\n芒砀云瑞抱天回，咸阳王气清如水。\n铁枢铁楗重束关，大旗五丈撞双环。\n汉王今日须秦印，绝膑刳肠臣不论。",
        "dynasty": "唐",
        "collection_info": null
    },
    {
        "uuid": "ee701e0f6db5bc605a7a4bb58b6dcba0",
        "title": "舞曲歌辞 拂舞辞",
        "author": "李贺",
        "content": "吴娥声绝天，空云闲裴回。\n门外满车马，亦须生绿苔。\n尊有乌程酒，劝君千万寿。\n全胜汉武锦楼上，晓望晴寒饮花露。\n东方日不破，天光无老时。\n丹成作蛇乘白雾，千年重化玉井龟。\n从蛇作龟二千载，吴堤绿草年年在。\n背有八卦称神仙，邪鳞顽甲滑腥涎。",
        "dynasty": "唐",
        "collection_info": null
    },
    {
        "uuid": "5fda2923b29e1dc7675380d52820b513",
        "title": "舞曲歌辞 白鸠辞",
        "author": "李白",
        "content": "铿鸣钟，考朗鼓。\n歌白鸠，引拂舞。\n白鸠之白谁与邻，霜衣雪襟诚可珍。\n含哺七子能平均，食不咽，性安驯。\n首农政，鸣阳春。\n天子刻玉杖，镂形赐耆人。\n白鹭亦白非纯真，外洁其色心匪仁。\n阙五德，无司晨。\n胡为啄我葭下之紫鳞，鹰鹯鵰鹗，贪而好杀。\n凤皇虽大圣，不愿以为臣。",
        "dynasty": "唐",
        "collection_info": null
    },
    {
        "uuid": "52cb621b13c3a9c1fcb562e87aae74b2",
        "title": "舞曲歌辞 独漉篇",
        "author": "李白",
        "content": "独漉水中泥，水浊不见月。\n不见月尚可，水深行人没。\n越鸟从南来，胡鹰亦北度。\n我欲弯弓向天射，惜其中道失归路。\n落叶别树，飘零随风。\n客无所託，悲与此同。\n罗帷舒卷，似有人开。\n明月直入，无心可猜。\n雄劒挂壁，时时龙鸣。\n不断犀象，绣涩苔生。\n国耻未雪，何由成名。\n神鹰梦泽，不顾鸱鸢。\n为君一击，抟鹏九天。",
        "dynasty": "唐",
        "collection_info": null
    },
    {
        "uuid": "0a7150d5c378d62b69fbda82359d7559",
        "title": "舞曲歌辞 独漉歌",
        "author": "王建",
        "content": "独独漉漉，鼠食猫肉。\n乌日中，鹤露宿，黄河水直人心曲。",
        "dynasty": "唐",
        "collection_info": null
    },
    {
        "uuid": "19aeb6e3008a88bf98f07616ce81d3f2",
        "title": "舞曲歌辞 白纻辞二首 一",
        "author": "崔国辅",
        "content": "洛阳梨花落如霰，河阳桃叶生復齐。\n坐恐玉楼春欲尽，红绵粉絮裛妆啼。",
        "dynasty": "唐",
        "collection_info": null
    },
    {
        "uuid": "40ee218f2d38dd9b32e2c9cbe3b97849",
        "title": "舞曲歌辞 白纻辞二首 二",
        "author": "崔国辅",
        "content": "董贤女弟在椒风，窈窕繁华贵后宫。\n璧带金釭皆翡翠，一朝零落变成空。",
        "dynasty": "唐",
        "collection_info": null
    },
    {
        "uuid": "ce42276059349a4472658cacc199f2cd",
        "title": "舞曲歌辞 白纻辞二首 一",
        "author": "杨衡",
        "content": "玉缨翠佩杂轻罗，香汗微渍朱颜酡，为君起唱白纻歌。\n清声褭云思繁多，凝笳哀琴时相和。\n金壶半倾芳夜促，梁尘霏霏暗红烛。\n令君安坐听终曲，坠叶飘花难再復。",
        "dynasty": "唐",
        "collection_info": null
    },
    {
        "uuid": "0383cf38d8baa15088481293ed767c42",
        "title": "舞曲歌辞 白纻辞二首 二",
        "author": "杨衡",
        "content": "蹑珠履，步琼筵。\n轻身起舞红烛前，芳姿艳态妖且妍。\n迴眸转袖暗催弦，凉风萧萧流水急。\n月华泛艳红莲湿，牵裙揽带翻成泣。",
        "dynasty": "唐",
        "collection_info": null
    },
    {
        "uuid": "ac85677433fa0dd84e248d6d0c13f4ac",
        "title": "舞曲歌辞 白纻辞三首 一",
        "author": "李白",
        "content": "扬清歌，发皓齿，北方佳人东邻子。\n且吟白纻停渌水，长袖拂面为君起。\n寒云夜卷霜海空，胡风吹天飘塞鸿。\n玉颜满堂乐未终，馆娃日落歌吹蒙。",
        "dynasty": "唐",
        "collection_info": null
    },
    {
        "uuid": "f1129174ab9e38f5e7c18c4567267cc9",
        "title": "舞曲歌辞 白纻辞三首 二",
        "author": "李白",
        "content": "月寒江清夜沈沈，美人一笑千黄金。\n垂罗舞縠扬哀音，郢中白雪且莫吟，子夜吴歌动君心。\n动君心，冀君赏。\n愿作天池双鸯鸯，一朝飞去青云上。",
        "dynasty": "唐",
        "collection_info": null
    },
    {
        "uuid": "fd7090538452194234446ea8fc28fef8",
        "title": "舞曲歌辞 白纻辞三首 三",
        "author": "李白",
        "content": "吴刀翦綵缝舞衣，明妆丽服夺春辉。\n扬眉转袖若雪飞，倾城独立世所稀。\n激楚结风醉忘归，高堂月落烛已微，玉钗挂缨君莫违。",
        "dynasty": "唐",
        "collection_info": null
    },
    {
        "uuid": "c53d687d3e9d6897ba409bc9b3d150c6",
        "title": "舞曲歌辞 白纻歌二首 一",
        "author": "王建",
        "content": "天河漫漫北斗粲，宫中乌啼知夜半。\n新缝白纻舞衣成，来迟邀得吴王迎。\n低鬟转面掩双袖，玉钗浮动秋风生。\n酒多夜长夜未晓，月明灯光两相照，后庭歌声更窈窕。",
        "dynasty": "唐",
        "collection_info": null
    },
    {
        "uuid": "194ecda337125f3fdaa5c43d566974a1",
        "title": "舞曲歌辞 白纻歌二首 二",
        "author": "王建",
        "content": "馆娃宫中春日暮，荔枝木瓜花满树。\n城头乌栖休击鼓，青娥弹瑟白纻舞。\n夜天燑燑不见星，宫中火照西江明。\n美人醉起无次第，堕钗遗佩满中庭。\n此时但愿可君意，回昼为宵亦不寐，年年奉君君莫弃。",
        "dynasty": "唐",
        "collection_info": null
    },
    {
        "uuid": "1cd03754773fcf35361238d98fea7c9e",
        "title": "舞曲歌辞 白纻歌",
        "author": "张籍",
        "content": "皎皎白纻白且鲜，将作春衫称少年。\n裁缝长短不能定，自持刀尺向姑前。\n復恐兰膏污纤指，常遣傍人收堕珥。\n衣裳着时寒食下，还把玉鞭鞭白马。",
        "dynasty": "唐",
        "collection_info": null
    },
    {
        "uuid": "0ab21b62afe22b95e9c9e71d14207f6e",
        "title": "舞曲歌辞 白纻歌",
        "author": "柳宗元",
        "content": "翠帷双卷出倾城，龙劒破匣霜月明。\n朱唇掩抑悄无声，金簧玉磬宫中生。",
        "dynasty": "唐",
        "collection_info": null
    },
    {
        "uuid": "9b8ccdf54ffa11448ac4c6909a766b3e",
        "title": "舞曲歌辞 冬白纻歌",
        "author": "元稹",
        "content": "吴宫夜长宫漏款，帘幕四垂灯焰暖。\n西施自舞王自管，雪纻翻翻鹤翎散。\n促节牵繁舞腰懒，舞腰懒，王罢饮。\n盖覆西施凤花锦，身作匡床臂为枕。\n朝佩摐摐王晏寝，酒醒阍报门无事。\n子胥死后言为讳，近王之臣谕王意。\n共笑越王穷惴惴，夜夜抱冰寒不睡。",
        "dynasty": "唐",
        "collection_info": null
    },
    {
        "uuid": "5727801b36e6ff97ed0d2e8acffa3aa9",
        "title": "舞曲歌辞 霓裳辞十首 一",
        "author": "王建",
        "content": "弟子部中留一色，听风听水作霓裳。\n散声未足重来授，直到床前见上皇。",
        "dynasty": "唐",
        "collection_info": null
    },
    {
        "uuid": "6585c56eaed45476291944d68c6a655a",
        "title": "舞曲歌辞 霓裳辞十首 二",
        "author": "王建",
        "content": "中管五弦初半曲，遥教合上隔帘听。\n一声声向天头落，效得仙人夜唱经。",
        "dynasty": "唐",
        "collection_info": null
    },
    {
        "uuid": "3117bbb143ec4797c2b214a9dbbfc59a",
        "title": "舞曲歌辞 霓裳辞十首 三",
        "author": "王建",
        "content": "自直梨园得出稀，更番上曲不教归。\n一时跪拜霓裳彻，立地阶前赐紫衣。",
        "dynasty": "唐",
        "collection_info": null
    },
    {
        "uuid": "2ab896be5c741c97ff468a911d0af40b",
        "title": "舞曲歌辞 霓裳辞十首 四",
        "author": "王建",
        "content": "旋翻新谱声初足，除却梨园未教人。\n宣与书家分手写，中官走马赐功臣。",
        "dynasty": "唐",
        "collection_info": null
    },
    {
        "uuid": "80d51a43c296e28e45525ff228b2d541",
        "title": "舞曲歌辞 霓裳辞十首 五",
        "author": "王建",
        "content": "伴教霓裳有贵妃，从初直到曲成时。\n日长耳裏闻声熟，拍数分毫错总知。",
        "dynasty": "唐",
        "collection_info": null
    },
    {
        "uuid": "dc546aac6f436956f9a1b52f78db9a32",
        "title": "舞曲歌辞 霓裳辞十首 六",
        "author": "王建",
        "content": "弦索摐摐隔綵云，五更初发一山闻。\n武皇自送西王母，新换霓裳月色裙。",
        "dynasty": "唐",
        "collection_info": null
    },
    {
        "uuid": "2db5d61316a51640ac6a854185903913",
        "title": "舞曲歌辞 霓裳辞十首 七",
        "author": "王建",
        "content": "敕赐宫人澡浴回，遥看美女院门开。\n一山星月霓裳动，好字先从殿裏来。",
        "dynasty": "唐",
        "collection_info": null
    },
    {
        "uuid": "3c09a47edf794cf6ef72d2b5740e60a5",
        "title": "舞曲歌辞 霓裳辞十首 八",
        "author": "王建",
        "content": "传呼法部按霓裳，新得承恩别作行。\n应是贵妃楼上看，内人舁下綵罗箱。",
        "dynasty": "唐",
        "collection_info": null
    },
    {
        "uuid": "b8f6b2dd4ec8ed33649ac4713dba06b4",
        "title": "舞曲歌辞 霓裳辞十首 九",
        "author": "王建",
        "content": "朝元阁上山风起，夜听霓裳玉露寒。\n宫女月中更替立，黄金梯滑并行难。",
        "dynasty": "唐",
        "collection_info": null
    },
    {
        "uuid": "fea5e721d4fdf9fab2f9b04e800553d8",
        "title": "舞曲歌辞 霓裳辞十首 十",
        "author": "王建",
        "content": "知向华清年月满，山头山底种长生。\n去时留下霓裳曲，总是离宫别馆声。",
        "dynasty": "唐",
        "collection_info": null
    },
    {
        "uuid": "308947412835319e5677c7bd6b6a2d0e",
        "title": "舞曲歌辞 柘枝词",
        "author": "失撰人名",
        "content": "将军奉命即须行，塞外领彊兵。\n闻道烽烟动，腰间宝劒匣中鸣。",
        "dynasty": "唐",
        "collection_info": null
    },
    {
        "uuid": "e760e464c79b53f32f9c4c56e4bcbfc3",
        "title": "舞曲歌辞 柘枝词 一",
        "author": "薛能",
        "content": "同营三十万，震鼓伐西羌。\n战血黏秋草，征尘搅夕阳。\n归来人不识，帝里独戎装。",
        "dynasty": "唐",
        "collection_info": null
    },
    {
        "uuid": "c7fca14a961cafd8bb8bb275d9b45a18",
        "title": "舞曲歌辞 柘枝词 二",
        "author": "薛能",
        "content": "悬军征拓羯，内地隔萧关。\n日色昆崙上，风声朔漠间。\n何当千万骑，飒飒贰师还。",
        "dynasty": "唐",
        "collection_info": null
    },
    {
        "uuid": "4a2244aec233579fafecac712c8d9bd9",
        "title": "舞曲歌辞 柘枝词 三",
        "author": "薛能",
        "content": "意气成功日，春风起絮天。\n楼台新邸第，歌舞小婵娟。\n急破催摇曳，罗衫半脱肩。",
        "dynasty": "唐",
        "collection_info": null
    },
    {
        "uuid": "15c2caa05416f3a4ce9cd8b92e92a66e",
        "title": "舞曲歌辞 屈柘词",
        "author": "温庭筠",
        "content": "杨柳萦桥绿，玫瑰拂地红。\n绣衫金騕褭，花髻玉珑璁。\n宿雨香潜润，春流水暗通。\n画楼初梦断，晴日照湘风。",
        "dynasty": "唐",
        "collection_info": null
    },
    {
        "uuid": "0556fa9dbbb0f486f485dc0b7d1442f0",
        "title": "琴曲歌辞 白雪歌",
        "author": "僧贯休",
        "content": "列鼎佩金章，泪眼看风枝。\n却思食藜藿，身作屠沽儿。\n负米无远近，所希升斗归。\n为人无贵贱，莫学鸡狗肥。\n斯言如不忘，别更无光辉。\n斯言如或忘，即安用人为。",
        "dynasty": "唐",
        "collection_info": null
    },
    {
        "uuid": "40b3534dbec700734b87eba217e329a1",
        "title": "琴曲歌辞 湘妃",
        "author": "刘长卿",
        "content": "帝子不可见，秋风来暮思。\n婵娟湘江月，千载空蛾眉。",
        "dynasty": "唐",
        "collection_info": null
    },
    {
        "uuid": "9f8e79864b6dad50908bbbc9db3aba32",
        "title": "琴曲歌辞 湘妃",
        "author": "李贺",
        "content": "筠竹千年老不死，长伴秦娥盖湘水。\n蛮娘吟弄满寒空，九山静绿泪花红。\n离鸾别凤烟梧中，巫云蜀雨遥相通。\n幽愁秋气上青枫，凉夜波间吟古龙。",
        "dynasty": "唐",
        "collection_info": null
    },
    {
        "uuid": "cab9cdc935ac255d4f3bba846c817188",
        "title": "琴曲歌辞 湘妃怨",
        "author": "孟郊",
        "content": "南巡竟不返，帝子怨逾积。\n万里丧蛾眉，潇湘水空碧。\n冥冥荒山下，古庙收贞魄。\n乔木深青春，清光满瑶席。\n搴芳徒有荐，灵意殊脉脉。\n玉佩不可亲，裴回烟波夕。",
        "dynasty": "唐",
        "collection_info": null
    },
    {
        "uuid": "304d7bdd2fa2051195b0b0cc0762ddaa",
        "title": "琴曲歌辞 湘妃怨",
        "author": "陈羽",
        "content": "二妃怨处云沈沈，二妃哭处湘水深。\n商人酒滴庙前草，萧飒风生斑竹林。",
        "dynasty": "唐",
        "collection_info": null
    },
    {
        "uuid": "7d729d26ff7d565781e02e7fefafa73c",
        "title": "琴曲歌辞 湘妃列女操",
        "author": "鲍溶",
        "content": "有虞夫人哭虞后，淑女何事又伤离。\n竹上泪迹生不尽，寄哀云和五十丝。\n云和经奏钧天曲，乍听宝琴遥嗣续。\n三湘测测流急绿，秋夜露寒蜀帝飞。\n枫林月斜楚臣宿，更疑川宫日黄昏。\n闇携女手殷勤言，环佩玲珑有无间。\n终疑既远双悄悄，苍梧旧云岂难召。\n老猨心寒不可啸，目眄眄兮意蹉跎。",
        "dynasty": "唐",
        "collection_info": null
    },
    {
        "uuid": "3bc382cda654525ba661ed18ed428ab9",
        "title": "琴曲歌辞 湘夫人",
        "author": "邹绍先",
        "content": "枫叶下秋渚，二妃愁渡湘。\n疑山空杳蔼，何处望君王？日落水云裏，油油心自伤。",
        "dynasty": "唐",
        "collection_info": null
    },
    {
        "uuid": "eb01994d4d632e40ea96adfd025f6625",
        "title": "琴曲歌辞 湘夫人",
        "author": "李颀",
        "content": "九嶷日已暮，三湘云復愁。\n窅蔼罗袂色，潺湲江水流。\n佳期来北渚，捐玦在芳洲。",
        "dynasty": "唐",
        "collection_info": null
    },
    {
        "uuid": "e7297501076b58bb90983678ef2dc286",
        "title": "琴曲歌辞 湘夫人",
        "author": "郎士元",
        "content": "娥眉对湘水，遥哭苍梧间。\n万乘既已殁，孤舟谁忍还。\n至今楚山上，犹有泪痕斑。\n南有涔阳路，渺渺多新愁。\n昔神降回时，风波江上秋。\n彩云忽无处，碧水空安流。",
        "dynasty": "唐",
        "collection_info": null
    },
    {
        "uuid": "1f661ae946d1ee21d0b2e0f1b97afacc",
        "title": "琴曲歌辞 霹雳引",
        "author": "沈佺期",
        "content": "岁七月，火伏而金生。\n客有鼓瑟于门者，奏霹雳之商声。\n始戛羽以騞砉，终扣宫而砰駖。\n电耀耀兮龙跃，雷阗阗兮雨冥。\n气呜唅以会雅，态歘翕以横生。\n有如驱千旗，制五兵，截荒虺，斮长鲸。\n孰与广陵比，意别鹤俦精而已。\n俾我雄子魄动，毅夫髮立，怀恩不浅，武义双辑，视胡若芥，翦羯如拾。\n岂徒慨慷中筵，备羣娱之翕习哉。",
        "dynasty": "唐",
        "collection_info": null
    },
    {
        "uuid": "806b68193c8d16037eb752547642dafa",
        "title": "琴曲歌辞 拘幽操",
        "author": "韩愈",
        "content": "目揜揜兮其凝其盲，耳肃肃兮听不闻声。\n朝不日出兮夜不见月与星，有知无知兮为死为生。\n呜呼！臣罪当诛兮天王圣明。",
        "dynasty": "唐",
        "collection_info": null
    },
    {
        "uuid": "60e82312b1fb1cf28aa358488d2f9965",
        "title": "琴曲歌辞 越裳操",
        "author": "韩愈",
        "content": "雨之施，物以孳，我何意于彼为。\n自周之先，其艰其勤。\n以有疆宇，私我后人。\n我祖在上，四方在下。\n厥临孔威，敢戏以侮。\n孰荒于门，孰治于田。\n四海既均，越裳是臣。",
        "dynasty": "唐",
        "collection_info": null
    },
    {
        "uuid": "b601e83a572452bb1a1922d86b9333a7",
        "title": "琴曲歌辞",
        "author": "韩愈",
        "content": "我家于豳，自我先公。\n伊我承绪，敢有不同。\n今狄之人，将土我疆。\n民为我战，谁使死伤。\n彼岐有岨，我往独处。\n人莫余追，无思我悲。",
        "dynasty": "唐",
        "collection_info": null
    },
    {
        "uuid": "2bb4141df7a23d6615303b171966d26c",
        "title": "琴曲歌辞 履霜操",
        "author": "韩愈",
        "content": "父兮儿寒，母兮儿饥。\n儿罪当笞，逐儿何为？儿在中野，以宿以处。\n四无人声，谁与儿语。\n儿寒何衣，儿饥何食。\n儿行于野，履霜以足。\n母生众儿，有母怜之。\n独无母怜，儿宁不悲。",
        "dynasty": "唐",
        "collection_info": null
    },
    {
        "uuid": "a11f931ee2432407e872acc703d09355",
        "title": "琴曲歌辞 雉朝飞操",
        "author": "李白",
        "content": "麦陇青青三月时，白雉朝飞挟两雌。\n锦衣绮翼何离褷，犊牧采薪感之悲。\n春天和，白日暖，啄食饮泉勇气满。\n争雄鬬死绣颈断，雉子班奏急管弦，心倾美酒尽玉椀。\n枯杨枯杨尔生荑，我独七十而孤栖。\n弹弦写恨意不尽，瞑目归黄泥。",
        "dynasty": "唐",
        "collection_info": null
    },
    {
        "uuid": "86e1477278d021bd8cc4618b573d09d0",
        "title": "琴曲歌辞 雉朝飞操",
        "author": "韩愈",
        "content": "雉之飞，于朝日。\n羣雌孤雄，意气横出。\n当东而西，当啄而飞。\n随飞随啄，羣雌粥粥。\n嗟我虽人，曾不如彼雉鸡。\n生身七十年，无一妾与妃。",
        "dynasty": "唐",
        "collection_info": null
    },
    {
        "uuid": "3e57de72a71f4728e59421f237b05757",
        "title": "琴曲歌辞 雉朝飞操",
        "author": "张祜",
        "content": "朝阳陇东泛暖景，双啄双飞双顾影。\n朱冠锦襦聊日整，漠漠雾中如衣褧。\n伤心卢女弦，七十老翁长独眠。\n雄飞在草雌在田，衷肠结愤气呵天。\n圣人在上心不偏，翁得女妻甚可怜。",
        "dynasty": "唐",
        "collection_info": null
    },
    {
        "uuid": "bfb628eda6f044881e21de8532207a01",
        "title": "琴曲歌辞 思归引",
        "author": "张祜",
        "content": "重重作闺清旦鐍，两耳深声长不彻。\n深宫坐愁百年身，一片玉中生愤血。\n焦桐罢弹丝自绝，漠漠暗魂愁夜月。\n故乡不归谁共穴，石上作蒲蒲九节。",
        "dynasty": "唐",
        "collection_info": null
    },
    {
        "uuid": "cd597a70de404cae16ee92fde81a1c58",
        "title": "琴曲歌辞 猗兰操",
        "author": "韩愈",
        "content": "兰之猗猗，扬扬其香。\n不采而佩，于兰何伤。\n今天之旋，其曷为然。\n我行四方，以日以年。\n雪霜贸贸，荠麦之茂。\n子如不伤，我不尔觏。\n荠麦之茂，荠麦之有。\n君子之伤，君子之守。",
        "dynasty": "唐",
        "collection_info": null
    },
    {
        "uuid": "b150e38efaf242f311efd82dce695541",
        "title": "琴曲歌辞 幽兰",
        "author": "崔涂",
        "content": "幽植众能知，贞芳只暗持。\n自无君子佩，未是国香衰。\n白露霑长早，青春每到迟。",
        "dynasty": "唐",
        "collection_info": null
    },
    {
        "uuid": "eb4e1b98233f1ea304a52ebbea1bcdff",
        "title": "琴曲歌辞 将归操",
        "author": "韩愈",
        "content": "秋之水兮其色幽幽，我将济兮不得其由。\n涉其浅兮石啮我足，乘其深兮龙入我舟，我济而悔兮将安归尤？归乎归乎，无与石鬬兮无应龙求。",
        "dynasty": "唐",
        "collection_info": null
    },
    {
        "uuid": "fbc7d5653be8f917ab997ff517f2f9e9",
        "title": "琴曲歌辞 龟山操",
        "author": "韩愈",
        "content": "龟之气兮不能云雨，龟之枿兮不中梁柱，龟之大兮祗以奄鲁。\n知将隳兮哀莫余伍，周公有鬼兮嗟余归辅。",
        "dynasty": "唐",
        "collection_info": null
    },
    {
        "uuid": "171e4325a6baa9701065fccb494b31e4",
        "title": "琴曲歌辞 残形操",
        "author": "韩愈",
        "content": "有兽维狸兮我梦得之，其身孔明兮而头不知。\n吉凶何为兮觉坐而思，巫咸上天兮识者其谁。",
        "dynasty": "唐",
        "collection_info": null
    },
    {
        "uuid": "4a7fc5eecc34efb0fa4c4736a23d110f",
        "title": "琴曲歌辞 双燕离",
        "author": "李白",
        "content": "双燕復双燕，双飞令人羡。\n玉楼珠阁不独栖，金窗绣户长相见。\n柏梁失火去，因入吴王宫。\n吴宫又焚荡，雏尽巢亦空。\n憔悴一身在，孀雌忆故雄。\n双飞难再得，伤我寸心中。",
        "dynasty": "唐",
        "collection_info": null
    },
    {
        "uuid": "4e6b27fa050b09cdec7a82d0ecfd17f7",
        "title": "琴曲歌辞 列女操",
        "author": "孟郊",
        "content": "梧桐相待老，鸳鸯会双死。\n贞妇贵徇夫，舍生亦如此。\n波澜誓不起，妾心井中水。",
        "dynasty": "唐",
        "collection_info": null
    },
    {
        "uuid": "f92185181cc40d4ee56e9f46e7eee1c3",
        "title": "琴曲歌辞 别鹄操",
        "author": "韩愈",
        "content": "雄鹄衔枝来，雌鹄啄泥归。\n巢成不生子，大义当乖离。\n江汉水之大，鹄身鸟之微。\n更无相逢日，安可相随飞。",
        "dynasty": "唐",
        "collection_info": null
    },
    {
        "uuid": "15b91fb582dcbcca829b823e3dfdcd55",
        "title": "琴曲歌辞 别鹤",
        "author": "杨巨源",
        "content": "海鹤一为别，高程方杳然。\n影摇江海路，思结潇湘天。\n皎然仰白日，真姿栖紫烟。\n含情九霄际，顾侣五云前。\n遐心属清都，凄响激朱弦。\n超摇间云雨，迢遰各山川。\n东南信多水，会合当有年。",
        "dynasty": "唐",
        "collection_info": null
    },
    {
        "uuid": "038e92394d42af326069f61fef4f8355",
        "title": "琴曲歌辞 别鹤",
        "author": "王建",
        "content": "主人一去池水绝，池鹤散飞不相别。\n青天漫漫碧海重，知向何山风雪中？万里虽然音影在，向心终是死生同。\n池边巢破松树死，树头年年乌生子。",
        "dynasty": "唐",
        "collection_info": null
    },
    {
        "uuid": "1ef0d8db5653fa677f6b0447af939d49",
        "title": "琴曲歌辞 别鹤",
        "author": "张籍",
        "content": "双鹤出云溪，分飞各自迷。\n空巢在松杪，折羽落江泥。\n寻水终不饮，逢林亦未栖。\n别离应易老，万里两凄凄。",
        "dynasty": "唐",
        "collection_info": null
    },
    {
        "uuid": "31c640800e0a2f347d72b39e7246da90",
        "title": "琴曲歌辞 别鹤",
        "author": "杜牧",
        "content": "分飞共所从，六翮势摧风。\n声断碧云外，影孤明月中。\n青田归路远，月桂旧巢空。\n矫翼知何处，天涯不可穷。",
        "dynasty": "唐",
        "collection_info": null
    },
    {
        "uuid": "b122031b0280c458ab5786063754729f",
        "title": "琴曲歌辞 走马引",
        "author": "李贺",
        "content": "我有辞乡劒，玉锋堪截云。\n襄阳走马客，意气自生春。\n朝嫌劒光静，暮嫌劒花冷。\n能持劒向人，不解持照身。",
        "dynasty": "唐",
        "collection_info": null
    },
    {
        "uuid": "13df1e35176d3dbfb1d2d69988652f26",
        "title": "琴曲歌辞 昭君怨",
        "author": "白居易",
        "content": "明妃风貌最娉婷，合在椒房应四星。\n只得当年备宫掖，何曾专夜奉帏屏。\n见疎从道迷图画，知屈那教配虏廷。\n自是君恩薄如纸，不须一向恨丹青。",
        "dynasty": "唐",
        "collection_info": null
    },
    {
        "uuid": "2eba48fc4d7bbf2fb2964d8616a7569e",
        "title": "琴曲歌辞 昭君怨 一",
        "author": "张祜",
        "content": "万里边城远，千山行路难。\n举头唯见日，何处是长安。",
        "dynasty": "唐",
        "collection_info": null
    },
    {
        "uuid": "175266062972134e3ade1ddcde0e3d40",
        "title": "琴曲歌辞 昭君怨 二",
        "author": "张祜",
        "content": "汉庭无大议，戎虏几先和。\n莫羡倾城色，昭君恨最多。",
        "dynasty": "唐",
        "collection_info": null
    },
    {
        "uuid": "0a8c9ee59596378f08c0ae69aa5e0253",
        "title": "琴曲歌辞 昭君怨",
        "author": "梁氏琼",
        "content": "自古无和亲，贻灾到妾身。\n胡风嘶去马，汉月弔行轮。\n衣薄狼山雪，妆成虏塞春。\n回看父母国，生死毕胡尘。",
        "dynasty": "唐",
        "collection_info": null
    },
    {
        "uuid": "a080c488cbfb193c7f2887359d6fd1e3",
        "title": "琴曲歌辞 明妃怨",
        "author": "杨凌",
        "content": "汉国明妃去不还，马駞弦管向阴山。\n匣中纵有菱花镜，羞对单于照旧颜。",
        "dynasty": "唐",
        "collection_info": null
    },
    {
        "uuid": "bfe2bdc492dd9c132a509a709b946485",
        "title": "琴曲歌辞 蔡氏五弄 游春曲二首 一",
        "author": "王涯",
        "content": "万树江边杏，新开一夜风。\n满园深浅色，照在绿波中。",
        "dynasty": "唐",
        "collection_info": null
    },
    {
        "uuid": "00fa07e6789c87dbf5481db667fffcba",
        "title": "琴曲歌辞 蔡氏五弄 游春曲二首 二",
        "author": "王涯",
        "content": "上苑何穷树，花开次第新。\n香车与丝骑，风静亦生尘。",
        "dynasty": "唐",
        "collection_info": null
    },
    {
        "uuid": "fafa326a2717b1aac2e96baacbb7a6d5",
        "title": "琴曲歌辞  游春辞二首 一",
        "author": "王涯",
        "content": "曲江丝柳变烟条，寒骨冰随暖气销。\n纔见春光生绮陌，已闻清乐动云韶。",
        "dynasty": "唐",
        "collection_info": null
    },
    {
        "uuid": "a484b6cc0f88c6fa2ca2a9713249bf38",
        "title": "琴曲歌辞  游春辞二首 二",
        "author": "王涯",
        "content": "经过柳陌与桃蹊，寻逐风光着处迷。\n鸟度时时衝絮起，花繁衮衮压枝低。",
        "dynasty": "唐",
        "collection_info": null
    },
    {
        "uuid": "f59aca75002d904459dd0d24023cd0e8",
        "title": "琴曲歌辞  游春辞三首 一",
        "author": "令狐楚",
        "content": "晚游临碧殿，日上望春亭。\n芳树罗仙仗，晴山展翠屏。",
        "dynasty": "唐",
        "collection_info": null
    },
    {
        "uuid": "2de7f76a64665b9cd373a449c25af40d",
        "title": "琴曲歌辞  游春辞三首 二",
        "author": "令狐楚",
        "content": "一夜好风吹，新花一万枝。\n风前调玉管，花下簇金羁。",
        "dynasty": "唐",
        "collection_info": null
    },
    {
        "uuid": "68e8e3776abd7e79570a2d33a0cfe812",
        "title": "琴曲歌辞  游春辞三首 三",
        "author": "令狐楚",
        "content": "阊阖春风起，蓬莱雪水消。\n相将折杨柳，争取最长条。",
        "dynasty": "唐",
        "collection_info": null
    },
    {
        "uuid": "1029eb16cba3d0f57235a58bf4c9bc5d",
        "title": "琴曲歌辞  渌水曲",
        "author": "李白",
        "content": "渌水明秋月，南湖采白苹。\n荷花娇欲语，愁杀荡舟人。",
        "dynasty": "唐",
        "collection_info": null
    },
    {
        "uuid": "d9d98ceba309e761decadfd8978e92c5",
        "title": "琴曲歌辞  渌水辞",
        "author": "李贺",
        "content": "今宵好风月，阿侯在何处？为有倾城色，翻成足愁苦。\n东湖采莲叶，南湖拔蒲根。\n未持寄小姑，且持感愁魂。",
        "dynasty": "唐",
        "collection_info": null
    },
    {
        "uuid": "a112998e14e8d661e2c0c8ba3df74b40",
        "title": "琴曲歌辞  幽居弄",
        "author": "顾况",
        "content": "苔衣生，花露滴，月入西林荡东壁。\n扣商占角两三声，洞户溪窗一冥寂。\n独去沧洲无四邻，身婴世网此何身？关情命曲寄惆怅，久别江南山裏人。",
        "dynasty": "唐",
        "collection_info": null
    },
    {
        "uuid": "e64311a89de328b15f496145f967e07d",
        "title": "琴曲歌辞  秋思二首 一",
        "author": "李白",
        "content": "春阳如昨日，碧树鸣黄鹂。\n芜然蕙草暮，飒尔凉风吹。\n天秋木叶下，月冷莎鸡悲。\n坐愁羣芳歇，白露凋华滋。",
        "dynasty": "唐",
        "collection_info": null
    },
    {
        "uuid": "2a9ec6f60aab4f6ec58eaf177d94ef5b",
        "title": "琴曲歌辞  秋思二首 二",
        "author": "李白",
        "content": "阏氏黄叶落，妾望白登台。\n月出碧云断，蝉声秋色来。\n胡兵沙塞合，汉使玉关回。\n征客无归日，空悲蕙草摧。",
        "dynasty": "唐",
        "collection_info": null
    },
    {
        "uuid": "bcffab5f891ed477de3adf90dc42a896",
        "title": "琴曲歌辞  秋思二首 一",
        "author": "鲍溶",
        "content": "胡风吹雁翼，远别无人乡。\n君近鴈来处，几回断君肠。\n昔奉千日书，抚心怨星霜。\n无书又千日，世路重茫茫。\n燕国有佳丽，蛾眉富春光。\n自然君归晚，花落君空堂。\n君其若不然，岁晚双鸳鸯。\n顾兔蚀残月，幽光不如星。\n女儿晚事夫，颜色同秋萤。\n秋日边马思，武夫不遑宁。\n燕歌易水怨，劒舞蛟龙腥。\n风折连枝树，水翻无蒂萍。\n立身多户门，何必燕山铭。\n生世不如鸟，双双比翼翎。",
        "dynasty": "唐",
        "collection_info": null
    },
    {
        "uuid": "2f99f9fca01a7fe0ebaf05d74eb25aa0",
        "title": "琴曲歌辞  秋思二首 二",
        "author": "鲍溶",
        "content": "季秋天地闲，万物生意足。\n我忧长于生，安得及草木。\n试从古人愿，致酒歌秉烛。\n燕赵皆世人，讵能长似玉。\n俯怜老期近，仰视日车速。\n萧飒御风君，魂梦愿相逐。\n百年夜销半，端为垂缨束。",
        "dynasty": "唐",
        "collection_info": null
    },
    {
        "uuid": "3334d2232dedb5a7a67566c53358f879",
        "title": "琴曲歌辞  秋思",
        "author": "司空曙",
        "content": "静与懒相偶，年将衰共催。\n前途欢不集，往事恨空来。\n昼景委红叶，月华铺绿苔。\n沈思更何有？结坐玉琴哀。",
        "dynasty": "唐",
        "collection_info": null
    },
    {
        "uuid": "8fbae782c67c31ce5511e61438382eec",
        "title": "琴曲歌辞  秋思",
        "author": "司空图",
        "content": "身病时亦危，逢秋多恸哭。\n风波一摇荡，天地几翻覆。\n孤萤出荒池，落叶穿破屋。",
        "dynasty": "唐",
        "collection_info": null
    },
    {
        "uuid": "dfaecc95c66ad29a811e0716f0e04aa3",
        "title": "琴曲歌辞  秋思二首 一",
        "author": "王涯",
        "content": "网轩凉吹动轻衣，夜听更长玉漏稀。\n月渡天河光转湿，鹊惊秋树叶频飞。",
        "dynasty": "唐",
        "collection_info": null
    },
    {
        "uuid": "0eae80210e6c8bea6f8174b4f75627b5",
        "title": "琴曲歌辞  秋思二首 二",
        "author": "王涯",
        "content": "宫连太液见苍波，暑气微清秋意多。\n一夜轻风苹末起，露珠翻尽满池荷。",
        "dynasty": "唐",
        "collection_info": null
    },
    {
        "uuid": "c0c21e9953fb72c1420f3dee917835b5",
        "title": "琴曲歌辞 胡笳十八拍 第一拍",
        "author": "刘商",
        "content": "汉室将衰兮四夷不宾，动干戈兮征战频。\n哀哀父母生育我，见离乱兮当此辰。\n纱窗对镜未经事，将谓珠帘能蔽身。\n一朝虏骑入中国，苍黄处处逢胡人。\n忽将薄命委锋镝，可惜红颜随虏尘。",
        "dynasty": "唐",
        "collection_info": null
    },
    {
        "uuid": "bf6daa35b59450be1e9f49c75f2610fd",
        "title": "琴曲歌辞 胡笳十八拍 第二拍",
        "author": "刘商",
        "content": "马上将余向绝域，厌生求死死不得。\n戎羯腥膻岂是人，豺狼喜怒难姑息。\n行尽天山足霜霰，风土萧条近胡国。\n万里重阴鸟不飞，寒沙莽莽无南北。",
        "dynasty": "唐",
        "collection_info": null
    },
    {
        "uuid": "f299c639bbd8043e12ffea4c8a42e2f8",
        "title": "琴曲歌辞 胡笳十八拍 第三拍",
        "author": "刘商",
        "content": "如羇囚兮在缧绁，忧虑万端无处说。\n使余力兮翦余髮，食余肉兮饮余血。\n诚知杀身愿如此，以余为妻不如死。\n早被蛾眉累此身，空悲弱质柔如水。",
        "dynasty": "唐",
        "collection_info": null
    },
    {
        "uuid": "0ea32cd9f9a39cbd3f4617355d050a45",
        "title": "琴曲歌辞 胡笳十八拍 第四拍",
        "author": "刘商",
        "content": "山川路长谁记得，何处天涯是乡国？自从惊怖少精神，不觉风霜损颜色。\n夜中归梦来又去，朦胧岂解传消息。\n漫漫胡天叫不闻，明明汉月应相识。",
        "dynasty": "唐",
        "collection_info": null
    },
    {
        "uuid": "69826e9ed9ed63f21e0bb26ae920b06d",
        "title": "琴曲歌辞 胡笳十八拍 第五拍",
        "author": "刘商",
        "content": "水头宿兮草头坐，风吹汉地衣裳破。\n羊脂沐髮长不梳，羔子皮裘领仍左。\n狐襟貉袖腥復膻，昼披行兮夜披卧。\n毡帐时移无定居，日月长兮不可过。",
        "dynasty": "唐",
        "collection_info": null
    },
    {
        "uuid": "f185e229dc8f6b308443abdab06f80a6",
        "title": "琴曲歌辞 胡笳十八拍 第六拍",
        "author": "刘商",
        "content": "怪得春光不来久，胡中风土无花柳。\n天翻地覆谁得知，如今正南看北斗。\n姓名音信两不通，终日经年常闭口。\n是非取与在指撝，言语传情不如手。",
        "dynasty": "唐",
        "collection_info": null
    },
    {
        "uuid": "1900f33ae67f6a97d20db8acabee70ba",
        "title": "琴曲歌辞 胡笳十八拍 第七拍",
        "author": "刘商",
        "content": "男儿妇人带弓箭，塞马蕃羊卧霜霰。\n寸步东西岂自由，偷生乞死非情愿。\n龟兹筚篥愁中听，碎叶琵琶夜深怨。\n竟夕无云月上天，故乡应得重相见。",
        "dynasty": "唐",
        "collection_info": null
    },
    {
        "uuid": "9ecd7d7af83bfb8a18805136efd90bb6",
        "title": "琴曲歌辞 胡笳十八拍 第八拍",
        "author": "刘商",
        "content": "忆昔私家恣娇小，远取珍禽学驯扰。\n如今沦弃念故乡，悔不当初放林表。\n朔风萧萧寒日暮，星河寥落胡天晓。\n旦夕思归不得归，愁心想似笼中鸟。",
        "dynasty": "唐",
        "collection_info": null
    },
    {
        "uuid": "1100588a4cf3479c3ec04749abfd7d10",
        "title": "琴曲歌辞 胡笳十八拍 第九拍",
        "author": "刘商",
        "content": "当日苏武单于问，道是宾鸿解传信。\n学他刺血写得书，书上千重万重恨。\n髯胡少年能走马，弯弓射飞无远近。\n遂令边雁转怕人，绝域何由达方寸。",
        "dynasty": "唐",
        "collection_info": null
    },
    {
        "uuid": "2cbd945c7897a72d0f130d94d0a8ea0f",
        "title": "琴曲歌辞 胡笳十八拍 第十拍",
        "author": "刘商",
        "content": "恨凌辱兮恶腥膻，憎胡地兮怨胡天。\n生得胡儿欲弃捐，及生母子情宛然。\n貌殊语异憎还爱，心中不觉常相牵。\n朝朝暮暮在眼前，腹生手养宁不怜。",
        "dynasty": "唐",
        "collection_info": null
    },
    {
        "uuid": "0e3c7bf0ce0bea339f27df2540fb8d1d",
        "title": "琴曲歌辞 胡笳十八拍 第十一拍",
        "author": "刘商",
        "content": "日来月往相推迁，迢迢星岁欲周天。\n无冬无夏卧霜霰，水冻草枯为一年。\n汉家甲子有正朔，绝域三光空自悬。\n几回鸿雁来又去，肠断蟾蜍亏復圆。",
        "dynasty": "唐",
        "collection_info": null
    },
    {
        "uuid": "3bc4fc9f6708080c2c1e986990300a87",
        "title": "琴曲歌辞 胡笳十八拍 第十二拍",
        "author": "刘商",
        "content": "破瓶落井空永沈，故乡望断无归心。\n宁知远使问姓名，汉语泠泠传好音。\n梦魂几度到乡国，觉后翻成哀怨深。\n如今果是梦中事，喜过悲来情不任。",
        "dynasty": "唐",
        "collection_info": null
    },
    {
        "uuid": "6f515b7bbbce900a16c0d409b5bd38b2",
        "title": "琴曲歌辞 胡笳十八拍 第十三拍",
        "author": "刘商",
        "content": "童稚牵衣双在侧，将来不可留又忆。\n还乡惜别两难分，宁弃胡儿归旧国。\n山川万里復边戍，背面无由得消息。\n泪痕满面对残阳，终日依依向南北。",
        "dynasty": "唐",
        "collection_info": null
    },
    {
        "uuid": "c301678afc895f2375a554e845711de3",
        "title": "琴曲歌辞 胡笳十八拍 第十四拍",
        "author": "刘商",
        "content": "莫以胡儿可羞耻，恩情亦各言其子。\n手中十指有长短，截之痛惜皆相似。\n还乡岂不见亲族，念此飘零隔生死。\n南风万里吹我心，心亦随风渡辽水。",
        "dynasty": "唐",
        "collection_info": null
    },
    {
        "uuid": "38543e85312c63256bdd4293f2f546cc",
        "title": "琴曲歌辞 胡笳十八拍 第十五拍",
        "author": "刘商",
        "content": "叹息襟怀无定分，当时怨来归又恨。\n不知愁怨意若何？似有锋铓扰方寸。\n悲欢并行情未快，心意相尤自相问。\n不缘生得天属亲，岂向仇讐结恩信。",
        "dynasty": "唐",
        "collection_info": null
    },
    {
        "uuid": "c489d0be5e7567086e2d725ddb633c96",
        "title": "琴曲歌辞 胡笳十八拍 第十六拍",
        "author": "刘商",
        "content": "去时只觉天苍苍，归日始知胡地长。\n重阴白日落何处？秋鴈所向应南方。\n平沙四顾自迷惑，远近悠悠随鴈行。\n征途未尽马蹄尽，不见行人边草黄。",
        "dynasty": "唐",
        "collection_info": null
    },
    {
        "uuid": "a3b26079e06500015b7cb6393ab61d5b",
        "title": "琴曲歌辞 胡笳十八拍 第十七拍",
        "author": "刘商",
        "content": "行尽胡天千万里，惟见黄沙白云起。\n马饥跑雪衔草根，人渴敲冰饮流水。\n燕山髣髴辨烽戍，鼙鼓如闻汉家垒。\n努力前程是帝乡，生前免向胡中死。",
        "dynasty": "唐",
        "collection_info": null
    },
    {
        "uuid": "0275ab26b02e05c233d47a05f6dcc3ce",
        "title": "琴曲歌辞 胡笳十八拍 第十八拍",
        "author": "刘商",
        "content": "归来故乡见亲族，田园半芜春草绿。\n明烛重然煨烬灰，寒泉更洗沈泥玉。\n载持巾栉礼仪好，一弄丝桐生死足。\n出入关山十二年，哀情尽在胡笳曲。",
        "dynasty": "唐",
        "collection_info": null
    },
    {
        "uuid": "580f9279656d994cc0e16d91b8eca969",
        "title": "琴曲歌辞 飞龙引二首 一",
        "author": "李白",
        "content": "黄帝铸鼎于荆山，炼丹砂。\n丹砂成黄金，骑龙飞上太清家。\n云愁海思令人嗟，宫中綵女颜如花。\n飘然挥手凌紫霞，从风纵体登銮车。\n登銮车，侍轩辕。\n遨游青天中，其乐不可言。",
        "dynasty": "唐",
        "collection_info": null
    },
    {
        "uuid": "e78d13e22392aac792405b6d765089b3",
        "title": "琴曲歌辞 飞龙引二首 二",
        "author": "李白",
        "content": "鼎湖流水清且闲，轩辕去时有弓劒。\n古人传道留其间，后宫婵娟多花颜。\n乘鸾飞烟亦不还，骑龙攀天造天关。\n造天关，闻天语，长云河车载玉女。\n载玉女，过紫皇，紫皇乃赐白兔所捣之药，后天而老凋三光。\n下视瑶池见王母，蛾眉萧飒如秋霜。",
        "dynasty": "唐",
        "collection_info": null
    },
    {
        "uuid": "b63868480a1b125c41b62333f18ada82",
        "title": "琴曲歌辞 乌夜啼引",
        "author": "张籍",
        "content": "秦乌啼哑哑，夜啼长安吏人家。\n吏人得罪囚在狱，倾家卖产将自赎。\n少妇起听夜啼乌，知是官家有赦书。\n下床心喜不重寐，未明上堂贺舅姑。\n少妇语啼乌，汝啼慎勿虚。\n借汝庭树作高巢，年年不令伤尔雏。",
        "dynasty": "唐",
        "collection_info": null
    },
    {
        "uuid": "a298db0c52a6629e3cfae816d7ed7b36",
        "title": "琴曲歌辞 宛转歌 一",
        "author": "郎大家宋氏",
        "content": "风已清，月朗琴復鸣。\n掩抑非千态，殷勤是一声。\n歌宛转，宛转和且长。\n愿为双鸿鹄，比翼共翱翔。",
        "dynasty": "唐",
        "collection_info": null
    },
    {
        "uuid": "d1209953f2af1fdd03c0ad0d388c541b",
        "title": "琴曲歌辞 宛转歌 二",
        "author": "郎大家宋氏",
        "content": "日已暮，长檐鸟应度。\n此时望君君不来，此时思君君不顾。\n歌宛转，宛转那能异栖宿。\n愿为形与影，出入恆相逐。",
        "dynasty": "唐",
        "collection_info": null
    },
    {
        "uuid": "915e5ead8668840b469062c5328df6d7",
        "title": "琴曲歌辞 宛转歌二首 一",
        "author": "刘方平",
        "content": "星参差，月二八，灯五枝。\n黄鹤瑶琴将别去，芙蓉羽帐惜空垂。\n歌宛转，宛转恨无穷。\n愿为波与浪，俱起碧流中。",
        "dynasty": "唐",
        "collection_info": null
    },
    {
        "uuid": "191f3dd8fabb03d2d691761eb60e1e6a",
        "title": "琴曲歌辞 宛转歌二首 二",
        "author": "刘方平",
        "content": "晓将近，黄姑织女银河尽。\n九华锦衾无復情，千金宝镜谁能引。\n歌宛转，宛转伤别离。\n愿作杨与柳，同向玉窗垂。",
        "dynasty": "唐",
        "collection_info": null
    },
    {
        "uuid": "5644afc5bf37ad6a55d24116f55964c5",
        "title": "琴曲歌辞 宛转行",
        "author": "张籍",
        "content": "华屋重翠幄，绮席雕象床。\n远漏微更疎，薄衾中夜凉。\n炉氲暗裴回，寒灯背斜光。\n妍姿结宵态，寝臂幽梦长。\n宛转復宛转，忆忆更未央。",
        "dynasty": "唐",
        "collection_info": null
    },
    {
        "uuid": "cd35e6a127397d4dbdff2ef447cbbe51",
        "title": "琴曲歌辞 王敬伯歌",
        "author": "李端",
        "content": "妾本舟中客，闻君江上琴。\n君初感妾叹，妾亦感君心。\n遂出合欢被，同为交颈禽。\n传杯惟畏浅，接膝犹嫌远。\n侍婢奏箜篌，女郎歌宛转。\n宛转怨如何，中庭霜渐多。\n霜多叶可惜，昨日非今夕。\n徒结万里欢，终成一宵客。\n王敬伯，渌水青山从此隔。",
        "dynasty": "唐",
        "collection_info": null
    },
    {
        "uuid": "1c228e144bc3c8dd9bf09e2be88fd695",
        "title": "琴曲歌辞 三峡流泉歌",
        "author": "李季兰",
        "content": "妾家本住巫山云，巫山流水常自闻。\n玉琴弹出转寥敻，直似当时梦中听。\n三峡流泉几千里，一时流入深闺裏。\n巨石奔崖指下生，飞波走浪弦中起。\n初疑喷涌含雷风，又似呜咽流不通。\n回湍曲濑势将尽，时復滴沥平沙中。\n忆昔阮公为此曲，能使仲容听不足。\n一弹既罢復一弹，愿似流泉镇相续。",
        "dynasty": "唐",
        "collection_info": null
    },
    {
        "uuid": "74da3949365d057332f250ff7e09ecb0",
        "title": "琴曲歌辞 风入松歌",
        "author": "僧皎然",
        "content": "西岭松声落日秋，千枝万叶风飕飗。\n美人援琴弄成曲，写得松间声断续。\n声断续，清我魂，流波坏陵安足论。\n美人夜坐月明裏，含少商兮照清征。\n风何凄兮飘飉，搅寒松兮又夜起。\n夜未央，曲何长，金徽更促声泱泱。\n何人此时不得意，意苦弦悲闻客堂。",
        "dynasty": "唐",
        "collection_info": null
    },
    {
        "uuid": "8e0bb9877cd7cf674fa25c27c7a74098",
        "title": "琴曲歌辞 秋风引",
        "author": "刘禹锡",
        "content": "何处秋风至？萧萧送鴈羣。\n朝来入庭树，孤客最先闻。",
        "dynasty": "唐",
        "collection_info": null
    },
    {
        "uuid": "8eb150dac201caedb286750276f5e969",
        "title": "琴曲歌辞 明月引",
        "author": "卢照邻",
        "content": "洞庭波起兮鸿鴈翔，风瑟瑟兮野苍苍。\n浮云卷霭，明月流光。\n荆南兮赵北，碣石兮潇湘。\n澄清规于万里，照离思于千行。\n横桂枝于西第，绕菱花于北堂。\n高楼思妇，飞盖君王。\n文姬绝域，侍子他乡。\n见胡鞍之似练，知汉劒之如霜。\n试登高而极目，莫不变而迴肠。",
        "dynasty": "唐",
        "collection_info": null
    },
    {
        "uuid": "33cefefa5be7d9dc6e0264f9b7582fc0",
        "title": "琴曲歌辞 明月歌",
        "author": "阎朝隐",
        "content": "梅花雪白柳叶黄，云雾四起月苍苍，箭水泠冷刻漏长。\n挥玉指，拂罗裳，为君一奏楚明光。",
        "dynasty": "唐",
        "collection_info": null
    },
    {
        "uuid": "4cb8216fa2f2104c354529eec36890c7",
        "title": "琴曲歌辞 绿竹引",
        "author": "宋之问",
        "content": "青溪绿潭潭水侧，修竹婵娟同一色。\n徒生仙实凤不游，老死空山人讵识。\n妙年秉愿逃俗纷，归卧嵩丘弄白云。",
        "dynasty": "唐",
        "collection_info": null
    },
    {
        "uuid": "d2e570107ba79f02e2ce2b3fbfd13b2a",
        "title": "琴曲歌辞 山人劝酒",
        "author": "李白",
        "content": "苍苍云松，落落绮皓。\n春风尔来为阿谁，胡蝶忽然满芳草。\n秀眉霜雪颜桃花，骨青髓绿长美好。\n称是秦时避世人，劝酒相欢不知老。\n各守兔鹿志，耻随龙虎争。\n歘起佐太子，汉王乃復惊。\n顾谓戚夫人，彼翁羽翼成。\n归来南山下，泛若云无情。\n举觞酹巢由，洗耳何独清？浩歌望嵩岳，意气还相倾。",
        "dynasty": "唐",
        "collection_info": null
    },
    {
        "uuid": "752733af434f37c54795f5a607c78158",
        "title": "琴曲歌辞 幽涧泉",
        "author": "李白",
        "content": "拂彼白石，弹吾素琴。\n幽涧愀兮流泉深，善手明徽高张清。\n心寂历似千古，松飕飗兮万寻。\n中见愁猨弔影而危处兮，呌秋木而长吟。\n客有哀时失志而听者，泪淋浪以霑襟。\n乃缉商缀羽，潺湲成音。\n吾但写声发情于妙指，殊不知此曲之古今。\n幽涧泉，鸣深林。",
        "dynasty": "唐",
        "collection_info": null
    },
    {
        "uuid": "bb489be2d08a2be24aeab69cb90e47a8",
        "title": "琴曲歌辞 龙宫操",
        "author": "顾况",
        "content": "龙宫月明光参差，精卫衔石东飞时。\n鲛人织绡采藕丝，翻江倒海倾吴蜀。\n汉女江妃杳相续，龙王宫中水不足。",
        "dynasty": "唐",
        "collection_info": null
    },
    {
        "uuid": "53f5bdad6ba389ce9660d227a041298a",
        "title": "琴曲歌辞 飞鸢操",
        "author": "刘禹锡",
        "content": "鸢飞杳杳青云裏，鸢鸣萧萧风四起。\n旗尾飘扬势渐高，箭头砉划声相似。\n长空悠悠霁日悬，六翮不动凝飞烟。\n游鹍翔鴈出其下，庆云清景相迴旋。\n忽闻饥乌一噪聚，瞥下云中争腐鼠。\n腾音砺吻相喧呼，仰天大吓疑鸳雏。\n畏人避犬投高处，俛啄无声犹屡顾。\n青鸟自爱玉山禾，仙禽徒贵华亭露。\n朴𣙙危巢向暮时，毰毸饱腹蹲枯枝。\n游童挟弹一麾肘，臆碎羽分人不悲。\n天生众禽各有类，威凤文章在仁义。\n鹰隼仪形蝼蚁心，虽能戾天何足贵。",
        "dynasty": "唐",
        "collection_info": null
    },
    {
        "uuid": "4057da2064368d8d1954c7c88f11037a",
        "title": "琴曲歌辞 昇仙操",
        "author": "李羣玉",
        "content": "嬴女去秦宫，琼箫生碧空。\n凤台闭烟雾，鸾吹飘天风。\n復闻周太子，亦遇浮丘公。\n丛簧发仙弄，轻举紫霞中。\n浊世不久住，清都路何穷。\n一去霄汉上，世人那得逢。",
        "dynasty": "唐",
        "collection_info": null
    },
    {
        "uuid": "a3cde6afe737f697d862ce96e94414d8",
        "title": "琴曲歌辞 司马相如琴歌",
        "author": "张祜",
        "content": "凤兮凤兮非无凰，山重水阔不可量。\n梧桐结阴在朝阳，濯羽弱水鸣高翔。",
        "dynasty": "唐",
        "collection_info": null
    },
    {
        "uuid": "403d94fda4047dec8b4d38bc2645ca4a",
        "title": "琴曲歌辞 霍将军",
        "author": "崔颢",
        "content": "长安甲第高入云，谁家居住霍将军。\n日晚朝回拥宾从，路傍揖拜何纷纷。\n莫言炙手手可热，须臾火尽灰亦灭。\n莫言贫贱即可欺，人生富贵自有时。\n一朝天子赐颜色，世上悠悠应自知。",
        "dynasty": "唐",
        "collection_info": null
    },
    {
        "uuid": "93669520ce8bd2839ea81b54a1535907",
        "title": "琴曲歌辞 琴歌",
        "author": "顾况",
        "content": "琴调秋些，胡风遶雪。\n峡泉生咽，佳人愁些。",
        "dynasty": "唐",
        "collection_info": null
    },
    {
        "uuid": "393e5756ef807b9ea96f28e21af48916",
        "title": "杂曲歌辞 秦女休行",
        "author": "李白",
        "content": "西门秦氏女，秀色如琼花。\n手挥白杨刀，清昼杀讐家。\n罗袖洒赤血，英声凌紫霞。\n直上西山去，关吏相邀遮。\n壻为燕国王，身被诏狱加。\n犯刑若履虎，不畏落爪牙。\n素颈未及断，摧眉伏泥沙。\n金鸡忽放赦，大辟得宽赊。\n何惭聂政姊，万古共惊嗟。",
        "dynasty": "唐",
        "collection_info": null
    },
    {
        "uuid": "da3fbc5d6df9ccc9fb648db590727322",
        "title": "杂曲歌辞 出门行二首 一",
        "author": "孟郊",
        "content": "长河悠悠去无极，百龄同此可叹息。\n秋风白露霑人衣，壮心凋落夺颜色。\n少年出门将诉谁，川无梁兮路无岐。\n一闻陌上苦寒奏，使我伫立惊且悲。\n君今得意厌粱肉，岂復念我贫贱时。",
        "dynasty": "唐",
        "collection_info": null
    },
    {
        "uuid": "fcbbb7b01bc1d86e2622bfc5bd7a993a",
        "title": "杂曲歌辞 出门行二首 二",
        "author": "孟郊",
        "content": "海风萧萧天雨霜，穷愁独坐夜何长？驱车旧忆太行险，始知游子悲故乡。\n美人相思隔天阙，长望云端不可越。\n手持琅玕欲有赠，爱而不见心断绝。\n南山峨峨白石烂，碧海之波浩漫漫。\n参辰出没不相待，我欲横天无羽翰。",
        "dynasty": "唐",
        "collection_info": null
    },
    {
        "uuid": "709843d62aedc1f71a8145cf6f484fe5",
        "title": "杂曲歌辞 出门行",
        "author": "元稹",
        "content": "兄弟同出门，同行不同志。\n悽悽分岐路，各各营所为。\n兄上荆山巅，翻石辨虹气。\n弟沈沧海底，偷珠待龙睡。\n出门不数年，同归亦同遂。\n俱用私所珍，升沈自兹异。\n献珠龙王宫，值龙觅珠次。\n但喜復得珠，不求珠所自。\n酬客双龙女，授客六龙辔。\n遣充行雨神，雨泽随客意。\n雩夏钟鼓繁，禜秋玉帛积。\n彩色画廊庙，奴僮被珠翠。\n骥騄千万双，鸳鸯七十二。\n言者禾稼枯，无人敢轻议。\n其兄因献璞，再刖不履地。\n门户亲戚疎，匡床妻妾弃。\n铭心有所待，视足无所愧。\n持璞自枕头，泪痕双血渍。\n一朝龙醒寤，本问偷珠事。\n因知行雨偏，妻子五刑备。\n仁兄捧尸哭，势友掉头讳。\n丧车黔首葬，弔客青蝇至。\n楚有望气人，王前忽长跪。\n贺王得贵宝，不远王所莅。\n求之果如言，剖则浮云腻。\n白珩无颜色，垂棘有瑕累。\n在楚列地封，入赵连城贵。\n秦遣李斯书，书为传国瑞。\n秦亡汉魏传，传者得神器。\n卞和名永永，与宝不相坠。\n劝尔出门行，行难莫行易。\n易得还易失，难同亦难离。\n善贾识贪廉，良田无稙穉。\n磨劒莫磨锥，磨锥成小利。",
        "dynasty": "唐",
        "collection_info": null
    },
    {
        "uuid": "7da59cf534648174e033ba327404e743",
        "title": "杂曲歌辞 出自蓟北门行",
        "author": "李白",
        "content": "虏阵横北荒，胡星曜精芒。\n羽书速惊电，烽火昼连光。\n虎竹救边急，戎车森已行。\n明主不安席，按劒心飞扬。\n推毂出猛将，连旗登战场。\n兵威衝绝漠，杀气凌穹苍。\n列卒赤山下，开营紫塞傍。\n途冬沙风紧，旌旗飒凋伤。\n[画]角悲海月，征衣卷天霜。\n挥刃斩楼兰，弯弓射贤王。\n单于一平荡，种落自奔亡。\n收功报天子，行歌归咸阳。",
        "dynasty": "唐",
        "collection_info": null
    },
    {
        "uuid": "0331aa1a1fb4fc7825f8a1233c0ce03d",
        "title": "杂曲歌辞 蓟门行五首 一",
        "author": "高适",
        "content": "边城十一月，雨雪乱霏霏。\n元戎号令严，人马亦轻肥。\n羌胡无尽日，征战几人归。",
        "dynasty": "唐",
        "collection_info": null
    },
    {
        "uuid": "830e707f5b8f00534d9772ee9744317c",
        "title": "杂曲歌辞 蓟门行五首 二",
        "author": "高适",
        "content": "幽州多骑射，结髮重横行。\n一朝事将军，出入有声名。\n纷纷猎秋草，相向角弓鸣。",
        "dynasty": "唐",
        "collection_info": null
    },
    {
        "uuid": "a2999f223d979566da6f90dbe557a110",
        "title": "杂曲歌辞 蓟门行五首 三",
        "author": "高适",
        "content": "蓟门逢古老，独立思氛氲。\n一身既零丁，头鬓白纷纷。\n勋庸今已矣，不识霍将军。",
        "dynasty": "唐",
        "collection_info": null
    },
    {
        "uuid": "92f8666ee3d0644ddc12fa3feec3f159",
        "title": "杂曲歌辞 蓟门行五首 四",
        "author": "高适",
        "content": "茫茫长城外，日没更烟尘。\n胡骑虽凭陵，汉兵不顾身。\n古树满空塞，黄云愁杀人。",
        "dynasty": "唐",
        "collection_info": null
    },
    {
        "uuid": "7ce12a83c472679420fba1b7e2b8ba9f",
        "title": "杂曲歌辞 蓟门行五首 五",
        "author": "高适",
        "content": "汉家能用武，开拓穷异域。\n戍卒厌糠覈，降胡饱衣食。\n开亭试一望，吾欲涕霑臆。",
        "dynasty": "唐",
        "collection_info": null
    },
    {
        "uuid": "f97dafc8518ca376048de43ff8aec285",
        "title": "杂曲歌辞 蓟门行",
        "author": "李希仲",
        "content": "旄头有精芒，胡骑猎秋草。\n羽檄南渡河，边庭用兵早。\n汉家爱征战，宿将今已老。\n辛苦羽林儿，从戎榆关道。\n一身救边速，烽火连蓟门。\n前军鸟飞断，格鬬尘沙昏。\n寒日鼓声急，单于夜火奔。\n当须徇忠义，身死报国恩。",
        "dynasty": "唐",
        "collection_info": null
    },
    {
        "uuid": "ef2d2e17e505779f6588779808d45ef6",
        "title": "杂曲歌辞 君子有所思行",
        "author": "李白",
        "content": "紫阁连终南，青冥天倪色。\n凭崖望咸阳，宫阙罗北极。\n万井惊画出，九衢如弦直。\n渭水清银河，横天流不息。\n朝野盛文物，衣冠何翕赩。\n廐马散连山，军容威绝域。\n伊皐运元化，卫霍输筋力。\n歌钟乐未休，荣去老还逼。\n圆光过满缺，太阳移中昃。\n不散东海金，何争西辉匿。\n无作牛山悲，恻怆泪霑臆。",
        "dynasty": "唐",
        "collection_info": null
    },
    {
        "uuid": "df4f0a188c82c94e1f7b44320a388493",
        "title": "杂曲歌辞 君子有所思行 一",
        "author": "僧贯休",
        "content": "我爱正考甫，思贤作商颂。\n我爱扬子云，理乱皆如凤。\n振衣中夜起，露花香旖旎。\n扑碎骊龙明月珠，敲出凤凰五色髓。\n陋卷萧萧风淅淅，缅想斯人胜珪璧。\n寂寥千载不相逢，无限区区尽虚掷。\n君不见沈约道，佳人不在兹，春光为谁惜。",
        "dynasty": "唐",
        "collection_info": null
    },
    {
        "uuid": "63c2bb863a29bb94e5e884f5c6a46f31",
        "title": "杂曲歌辞 君子有所思行 二",
        "author": "僧贯休",
        "content": "安得龙猛笔，点石为黄金。\n散问酷吏家，使无贪残心。\n甘棠密叶成翠幄，颍凤不来天地塞。\n所以倾城人，如今不可得。",
        "dynasty": "唐",
        "collection_info": null
    },
    {
        "uuid": "ca357021fb34905d9a9dd2fccfcf7aa2",
        "title": "杂曲歌辞 伤歌行",
        "author": "张籍",
        "content": "黄门诏下促收捕，京兆君繫御史府。\n出门无復部曲随，亲戚相逢不容语。\n辞成谪尉南海州，受命不得须臾留。\n身着青衫骑恶马，东门之东无送者。\n邮夫防吏急喧驱，往往惊堕马蹏下。\n长安里中荒大宅，朱门已除十二戟。\n高堂舞榭锁管弦，美人遥望西南天。",
        "dynasty": "唐",
        "collection_info": null
    },
    {
        "uuid": "8fbfcc1b37826555cd44e50890ed9862",
        "title": "杂曲歌辞 伤歌行",
        "author": "孟郊",
        "content": "众毒蔓贞松，一枝难久荣。\n岂知黄庭客，仙骨生不成。\n春色舍芳蕙，秋风遶枯茎。\n弹琴不成曲，始觉知音倾。\n馆月改旧照，弔宾写余情。\n还舟空江上，波浪送铭旌。",
        "dynasty": "唐",
        "collection_info": null
    },
    {
        "uuid": "68b6a9bb68d771f2fb9ba6244cbddf47",
        "title": "杂曲歌辞 伤歌行",
        "author": "庄南杰",
        "content": "兔走鸟飞不相见，人事依稀速如电。\n王母夭桃一度开，玉楼红粉千回变。\n车驰马走咸阳道，石家旧宅空荒草。\n秋雨无情不惜花，芙蓉一一惊香倒。\n劝君莫谩栽荆棘，秦皇虚费驱山力。\n英风一去更无言，白骨沈埋暮山碧。",
        "dynasty": "唐",
        "collection_info": null
    },
    {
        "uuid": "33c1c399bb7f1191b0fd5d3a40be1703",
        "title": "杂曲歌辞 悲歌",
        "author": "李白",
        "content": "悲来乎，悲来乎！主人有酒且莫斟，听我一曲悲来吟。\n悲来不吟还不笑，天下无人知我心。\n君有数斗酒，我有三尺琴。\n琴鸣酒乐两相得，一杯不啻千钧金。\n悲来乎，悲来乎！天虽长，地虽久，金玉满堂应不守。\n富贵百年能几何？死生一度人皆有。\n孤猨坐啼坟上月，且须一尽杯中酒。\n悲来乎，悲来乎！凤鸟不至河无图，微子去之箕子奴。\n汉帝不忆李将军，楚王放却屈大夫。\n悲来乎，悲来乎！秦家李斯早追悔，虚名拨向身之外。\n范子何曾爱五湖，功成名遂身自退。\n劒是一夫用，书能知姓名。\n惠施不肯干万乘，卜式未必穷一经。\n还须黑头取方伯，莫谩白首为儒生。",
        "dynasty": "唐",
        "collection_info": null
    },
    {
        "uuid": "d2cc5c5d157fe1d763ca5fcbb2823fc2",
        "title": "杂曲歌辞 悲哉行",
        "author": "孟云卿",
        "content": "孤儿去慈亲，远客丧主人。\n莫吟苦辛曲，谁忍闻可闻。\n可闻不可说，去去无期别。\n行人念前程，不待参辰没。\n朝亦常苦饥，暮亦常苦饥。\n飘飘万余里，贫贱多是非。\n少年莫远游，远游多不归。",
        "dynasty": "唐",
        "collection_info": null
    },
    {
        "uuid": "398f02487f77d8112518b540bf17d12f",
        "title": "杂曲歌辞 悲哉行",
        "author": "白居易",
        "content": "悲哉为儒者，力学不能疲。\n读书眼欲暗，秉笔手生胝。\n十上方一第，成名常苦迟。\n纵有宦达者，两鬓已成丝。\n可怜少壮日，适在穷贱时。\n丈夫老且病，焉用富贵为。\n沈沈朱门宅，中有乳臭儿。\n状貌如妇人，光明膏粱肌。\n手不把书卷，身不擐戎衣。\n二十袭封爵，门承勋戚资。\n春来日日出，服御何轻肥。\n朝从博徒饮，暮有倡楼期。\n评封还酒债，堆金选蛾眉。\n声色狗马外，其余一无知。\n山苗与涧松，地势随高卑。\n古来无奈何，非君独伤悲。",
        "dynasty": "唐",
        "collection_info": null
    },
    {
        "uuid": "020b8092d42785b3a72586be866f0a84",
        "title": "杂曲歌辞 悲哉行",
        "author": "鲍溶",
        "content": "促促晨復昏，死生同一源。\n贵年不惧老，贱老伤久存。\n朗朗哭前歌，绛旌引幽魂。\n来为千金子，去卧百草根。\n黄土塞生路，悲风送回辕。\n金鞍旧良马，四顾不出门。\n生结千岁念，荣及百代孙。\n黄金买性命，白刃讐一言。\n宁知北山上，松柏侵田园。",
        "dynasty": "唐",
        "collection_info": null
    },
    {
        "uuid": "aebda3d525d406a28dc99a80698aa643",
        "title": "杂曲歌辞 妾薄命",
        "author": "崔国辅",
        "content": "虽入秦帝宫，不上秦帝床。\n夜夜玉窗裏，与他卷罗裳。",
        "dynasty": "唐",
        "collection_info": null
    },
    {
        "uuid": "72a67187942dcbbda4dfcf6b70b705c7",
        "title": "杂曲歌辞 妾薄命",
        "author": "武平一",
        "content": "有女妖且丽，裴回湘水湄。\n水湄兰杜芳，采之将寄谁。\n瓠犀发皓齿，双蛾嚬翠眉。\n红脸如开莲，素肤若凝脂。\n绰约多逸态，轻盈不自持。\n常矜绝代色，復恃倾城姿。\n子夫前入侍，飞燕復当时。\n正悦掌中舞，宁哀团扇诗。\n洛川昔云遇，高唐今尚违。\n幽閤禽雀噪，闲阶草露滋。\n流景一何速，年华不可追。\n解佩安何赠，怨咽空自悲。",
        "dynasty": "唐",
        "collection_info": null
    },
    {
        "uuid": "ca91303d8599150537cfa127f1b0fab7",
        "title": "杂曲歌辞 妾薄命",
        "author": "李百药",
        "content": "团扇秋风起，长门夜月明。\n羞闻拊背人，恨说舞腰轻。\n太常应已醉，刘君恆带酲。\n横陈每虚设，吉梦竟何成。",
        "dynasty": "唐",
        "collection_info": null
    },
    {
        "uuid": "a33e11d40e67149a6c40aef7f9cdd1fe",
        "title": "杂曲歌辞 妾薄命",
        "author": "杜审言",
        "content": "草绿长门闭，苔青永巷幽。\n宠移新爱夺，泣下故情留。\n啼鸟惊残梦，飞花搅独愁。\n自怜春色罢，团扇復迎秋。",
        "dynasty": "唐",
        "collection_info": null
    },
    {
        "uuid": "28ad2874e9058d711d85a0d87ceecc88",
        "title": "杂曲歌辞 妾薄命",
        "author": "刘元淑",
        "content": "自从离别守空闺，遥闻征战起云梯。\n夜夜愁君辽海外，年年弃妾渭桥西。\n阳春白日照空暖，紫燕衔花向庭满。\n綵鸾琴裏怨声多，飞鹊镜前妆梳断。\n谁家夫壻不从征，应是渔阳别有情。\n莫道红颜燕地少，家家还似洛阳城。\n且逐新人殊未归，还令秋至夜霜飞。\n北斗星前横度鴈，南楼月下捣寒衣。\n夜深闻鴈肠欲绝，独坐缝衣灯又灭。\n暗啼罗帐空自怜，梦度阳关向谁说。\n每怜容貌宛如神，如何薄命不胜人。\n愿君朝夕燕山至，好作明年杨柳春。",
        "dynasty": "唐",
        "collection_info": null
    },
    {
        "uuid": "6c05b1bb857f8ecc625f31b6caedcf5e",
        "title": "杂曲歌辞 妾薄命",
        "author": "李白",
        "content": "汉帝重阿娇，贮之黄金屋。\n咳唾落九天，随风生珠玉。\n宠极爱还歇，妒深情却疎。\n长门一步地，不肯暂回车。\n雨落不上天，水覆难再收。\n君情与妾意，各自东西流。\n昔日芙蓉花，今成断根草。\n以色事他人，能得几时好。",
        "dynasty": "唐",
        "collection_info": null
    },
    {
        "uuid": "3f2e8c35af4b08bce898c0a40cdbf556",
        "title": "杂曲歌辞 妾薄命",
        "author": "孟郊",
        "content": "不惜十指弦，为君千万弹。\n常恐新声至，坐使故声残。\n弃置今日悲，即是昨日欢。\n将新变故易，持故为新难。\n青山有蘼芜，泪叶长不干。\n空令后代人，采掇幽思攒。",
        "dynasty": "唐",
        "collection_info": null
    },
    {
        "uuid": "9f4d14f7cd4c9c6ae432dcce9773ba05",
        "title": "杂曲歌辞 妾薄命",
        "author": "张籍",
        "content": "薄命妇，良家子，无事从军去万里。\n汉家天子平四夷，护羌都尉裹尸归。\n念君此行为死别，对君裁缝泉下衣。\n与君一日为夫妇，千年万岁亦相守。\n君爱龙城征战功，妾愿青楼欢乐同。\n人生各各有所欲，讵得将心入君腹。",
        "dynasty": "唐",
        "collection_info": null
    },
    {
        "uuid": "06df7003749f64b1c10caa76eee753e3",
        "title": "杂曲歌辞 妾薄命三首 一",
        "author": "李端",
        "content": "忆妾初嫁君，花鬟如绿云。\n回灯入绮帐，对面脱罗裙。\n折步教人学，偷香与客熏。\n容颜南国重，名字北方闻。\n一从失恩意，转觉身憔悴。\n对镜不梳头，倚窗空落泪。\n新人莫恃新，秋至会无春。\n从来闭在长门者，必是宫中第一人。",
        "dynasty": "唐",
        "collection_info": null
    },
    {
        "uuid": "a81d41efbd8b4e631e5f00c3596998f1",
        "title": "杂曲歌辞 妾薄命三首 二",
        "author": "李端",
        "content": "玉垒城边争走马，铜蹏市裏共乘舟。\n鸣环动佩思无尽，掩袖低巾泪不流。\n畴昔将歌邀客醉，如今欲舞对君羞。\n忍怀贱妾平生曲，独上襄阳旧酒楼。",
        "dynasty": "唐",
        "collection_info": null
    },
    {
        "uuid": "2a1aa79bd69db4c3d2f66624f29490aa",
        "title": "杂曲歌辞 妾薄命三首 三",
        "author": "李端",
        "content": "自从君弃妾，憔悴不羞人。\n惟余坏粉泪，未免映衫匀。",
        "dynasty": "唐",
        "collection_info": null
    },
    {
        "uuid": "6d24aff1e0e6349c13a8b183de94fe89",
        "title": "杂曲歌辞 妾薄命",
        "author": "卢纶",
        "content": "妾年初二八，两度嫁狂夫。\n薄命今犹在，坚贞扫地无。",
        "dynasty": "唐",
        "collection_info": null
    },
    {
        "uuid": "a583c4ba790c25f2652e76bb14dd305f",
        "title": "杂曲歌辞 妾薄命",
        "author": "卢弼",
        "content": "君恩已断尽成空，追想娇欢恨莫穷。\n长为蕣华光晓日，谁知团扇送秋风。\n黄金买赋心徒切，清路飞尘信莫通。\n闲凭玉栏思旧事，几回春暮泣残红。",
        "dynasty": "唐",
        "collection_info": null
    },
    {
        "uuid": "fee01df718b8c1e79e1104d8e9c1a659",
        "title": "杂曲歌辞 妾薄命",
        "author": "胡曾",
        "content": "阿娇初失汉皇恩，旧赐罗衣亦罢熏。\n欹枕夜悲金屋雨，卷帘朝泣玉楼云。\n宫前叶落鸳鸯瓦，架上尘生翡翠裙。\n龙骑不巡时渐久，长门长掩绿苔文。",
        "dynasty": "唐",
        "collection_info": null
    },
    {
        "uuid": "c1c2ebc55ce1335519f7b8b9d1dff3c5",
        "title": "杂曲歌辞 妾薄命",
        "author": "王贞白",
        "content": "薄命头欲白，频年嫁不成。\n秦娥未十五，昨夜事公卿。\n岂有机杼力，空传歌舞名。\n妾专修妇德，媒氏却相轻。",
        "dynasty": "唐",
        "collection_info": null
    },
    {
        "uuid": "9906d6200f2112b99e4291f455349d2c",
        "title": "杂曲歌辞 羽林行",
        "author": "王建",
        "content": "长安恶少出名字，楼下劫商楼上醉。\n天明下直明光宫，散入五陵松柏中。\n百回杀人身合死，赦书尚有收城功。\n九衢一日消息定，乡吏籍中重改姓。\n出来依旧属羽林，立在殿前射飞禽。",
        "dynasty": "唐",
        "collection_info": null
    },
    {
        "uuid": "29a32b3fa6badc0999b2fc71d1333041",
        "title": "杂曲歌辞 羽林行",
        "author": "孟郊",
        "content": "朔雪寒断指，朔风劲裂冰。\n胡中射鵰者，此日犹不能。\n翩翩羽林儿，锦臂飞苍鹰。\n挥鞭决白马，走出黄河凌。",
        "dynasty": "唐",
        "collection_info": null
    },
    {
        "uuid": "54292542c0a38942afd0f2a06b6519a5",
        "title": "杂曲歌辞 羽林行",
        "author": "鲍溶",
        "content": "朝出羽林宫，入参云台议。\n独请万里行，不奏和亲事。\n君王重年少，深纳开边利。\n宝马雕玉鞍，一朝从万骑。\n煌煌都门外，祖帐光七贵。\n歌钟乐行军，云物惨别地。\n箫笳整部曲，幢盖动郊次。\n临风亲戚怀，满袖儿女泪。\n行行復何赠，长劒报恩字。",
        "dynasty": "唐",
        "collection_info": null
    },
    {
        "uuid": "5255c202a485cc5ccf5497513b31109f",
        "title": "杂曲歌辞 白马篇",
        "author": "李白",
        "content": "龙马花雪毛，金鞍五陵豪。\n秋霜切玉劒，落日明珠袍。\n鬬鸡事万乘，轩盖一何高。\n弓摧宜山虎，手接泰山猱。\n酒后竞风彩，三杯弄宝刀。\n杀人如翦草，剧孟同游遨。\n发愤去函谷，从军向临洮。\n叱咤万战场，匈奴尽波涛。\n归来使酒气，未肯拜萧曹。\n羞入原宪室，荒径隐蓬蒿。",
        "dynasty": "唐",
        "collection_info": null
    },
    {
        "uuid": "a1ae4e43f0677a442d5488c407ade1c0",
        "title": "杂曲歌辞 升天行",
        "author": "僧齐己",
        "content": "身不沈，骨不重，驱青鸾，驾白凤。\n幢盖飘飘入冷空，天风瑟瑟星河动。\n瑶阙参差阿母家，楼台戏闭凝彤霞。\n五三仙子乘龙车，堂前碾烂蟠桃花。\n回头却顾蓬山顶，一点浓岚在深井。",
        "dynasty": "唐",
        "collection_info": null
    },
    {
        "uuid": "a7f77397d7b72816b036e830c0ba8fc1",
        "title": "杂曲歌辞 神仙曲",
        "author": "李贺",
        "content": "碧峰海面藏灵书，上帝拣作神仙居。\n晴时笑语闻空虚，鬬乘巨浪骑鲸鱼。\n春罗翦字邀王母，共宴红楼最深处。\n鹤羽衝风过海迟，不如却使青龙去。\n犹疑王母不相许，垂露娃鬟更传语。",
        "dynasty": "唐",
        "collection_info": null
    },
    {
        "uuid": "e4e989271f9f3d0eaaafa52d6d99ae49",
        "title": "杂曲歌辞 北风行",
        "author": "李白",
        "content": "烛龙栖寒门，光曜犹旦开。\n日月照之何不及此，惟有北风怒号天上来。\n燕山雪花大如席，片片吹落轩辕台。\n幽州思妇十二月，停歌罢笑双蛾摧。\n倚门望行人，念君长城苦寒良可哀。\n别时提劒救边去，遗此虎文金髀钗。\n中有一双白羽箭，蜘蛛结网生尘埃。\n箭空在，人今战死不復迴。\n不忍见此物，焚之已成灰。\n黄河捧土尚可塞，北风雨雪恨难裁。",
        "dynasty": "唐",
        "collection_info": null
    },
    {
        "uuid": "6901c000ddcc32dfcc4a948454a8a7ef",
        "title": "杂曲歌辞 苦热行",
        "author": "王维",
        "content": "赤日满天地，火云成山岳。\n草木尽焦卷，川泽皆竭涸。\n轻纨觉衣重，密树苦阴薄。\n莞簟不可近，絺绤再三濯。\n思出宇宙外，旷然在寥廓。\n长风万里来，江海荡烦浊。\n却顾身为患，始知心未觉。\n忽入甘露门，宛然清凉乐。",
        "dynasty": "唐",
        "collection_info": null
    },
    {
        "uuid": "b2c2295f3d4c6afe851760cd82ff5fc6",
        "title": "杂曲歌辞 苦热行",
        "author": "王毂",
        "content": "祝融南来鞭火龙，火旗焰焰烧天红。\n日轮当午凝不去，万国如在洪炉中。\n五岳翠干云彩灭，阳侯海底愁波竭。\n何当一夕金风发？为我扫却天下热。",
        "dynasty": "唐",
        "collection_info": null
    },
    {
        "uuid": "8af95cedda7ba9dfcd88bf13ed2d3f3c",
        "title": "杂曲歌辞 苦热行",
        "author": "僧皎然",
        "content": "六月金数伏，兹辰日在庚。\n炎曦曝肌肤，毒雾昏檐楹。\n安得奋翅翮，超遥出云征。\n不知天地心，如何匠生成。\n火德烧百卉，瑶草不及荣。\n省客当此时，忽贻怀中琼。\n捧翫烦袂涤，啸歌美风生。\n迟君佐元气，调使四序平。\n中令霜不祅，火余气常贞。\n江南诗骚客，休吟苦热行。",
        "dynasty": "唐",
        "collection_info": null
    },
    {
        "uuid": "8610f93174bc892acd31884f7ace3124",
        "title": "杂曲歌辞 苦热行",
        "author": "僧齐己",
        "content": "离宫划开赤帝怒，喝起六龙奔日驭。\n下土熬熬若煎煮，苍生惶惶无处处。\n火云峥嵘焚泬寥，东皐老农肠欲焦。\n何当一雨苏我苗？为君击坏歌帝尧。",
        "dynasty": "唐",
        "collection_info": null
    },
    {
        "uuid": "ec4352e4ac3b067d0a3732f4cdf44fe0",
        "title": "杂曲歌辞 太行苦热行",
        "author": "刘长卿",
        "content": "迢迢太行路，自古称险恶。\n千骑俨欲前，羣峯望如削。\n火云从中起，仰视飞鸟落。\n汗马卧高原，危旌倚长薄。\n清风何不至？赤日方煎烁。\n石露山木焦，鳞穷水泉涸。\n九重今旰食，万里传明略。\n诸将候轩车，元凶愁鼎镬。\n何劳短兵接，自有长缨缚。\n通越事岂难，渡泸功未博。\n朝辞羊肠坂，夕望贝丘郭。\n漳水斜遶营，常山遥入幕。\n永怀姑苏下，因寄建安作。\n白雪和诚难，沧波意空託。\n陈琳书记好，王粲从军乐。\n早晚归汉庭，随君上麟阁。",
        "dynasty": "唐",
        "collection_info": null
    },
    {
        "uuid": "a94da91fe3cb124ed221a05964707314",
        "title": "杂曲歌辞 太行苦热行",
        "author": "独孤及",
        "content": "驷马上太行，修途亘辽碣。\n王程无留驾，日昃未遑歇。\n请问此何时，恢台朱明月。\n长蛇稽天讨，上将方北伐。\n明主命使臣，皇华得时杰。\n已忘羊肠险，岂惮温风入。\n摇策汗滂沲，登崖思纡结。\n炎云如烟火，溪谷将恐竭。\n昼景赩可畏，凉飙何由发？山长飞鸟堕，目极行车绝。\n赵魏方俶扰，安危俟明哲。\n归路岂不怀，饮冰有苦节。\n会同传檄至，疑议立谈决。\n况有阮元瑜，翩翩秉书札。\n起予歌赤坂，永好踰白雪。\n维念剖竹人，无因执羁绁。",
        "dynasty": "唐",
        "collection_info": null
    },
    {
        "uuid": "ec7c916f6596f6bc14b5dd66eebba537",
        "title": "杂曲歌辞 春日行",
        "author": "李白",
        "content": "深宫高楼入紫清，金作蛟龙盘绣楹。\n佳人当窗弄白日，弦将手语弹鸣筝。\n春风吹落君王耳，此曲乃是升天行。\n因出天池泛蓬瀛，楼船蹙沓波浪惊。\n三千双蛾献歌笑，挝钟考鼓宫殿倾。\n万姓聚舞歌太平，我无为，人自宁。\n三十六帝欲相迎，仙人飘翩下云軿。\n帝不去，留镐京。\n安能为轩辕，独往入窅冥。\n小臣拜献南山寿，陛下万古垂鸿名。",
        "dynasty": "唐",
        "collection_info": null
    },
    {
        "uuid": "e1e994b1149f0c12d4ed6571acc61587",
        "title": "杂曲歌辞 春日行",
        "author": "张籍",
        "content": "春日融融池上暖，竹牙出土兰心短。\n草堂晨起酒半醒，家僮报我园花满。\n头上皮冠未曾整，直入花间不寻径。\n树树殷勤尽遶行，举枝未徧春日暝。\n不用积金着青天，不用服药求神仙。\n但愿园裏花长好，一生饮酒花前老。",
        "dynasty": "唐",
        "collection_info": null
    },
    {
        "uuid": "313a7b29c9ff0fe48d66b73c70484411",
        "title": "杂曲歌辞 朗月行",
        "author": "李白",
        "content": "小时不识月，呼作白玉盘。\n又疑瑶台镜，飞在青云端。\n仙人垂两足，桂树作团团。\n白兔捣药成，问言与谁餐。\n蟾蜍蚀圜影，天明夜已残。\n羿昔落九乌，天人清且安。\n阴精此沦惑，去去不足观。\n忧来其如何？恻怆摧心肝。",
        "dynasty": "唐",
        "collection_info": null
    },
    {
        "uuid": "3481abc96de285ffac99d8031deac7ec",
        "title": "杂曲歌辞 前有一尊酒行二首 一",
        "author": "李白",
        "content": "春风东来忽相过，金尊绿酒生微波。\n落花纷纷稍觉多，美人欲醉朱颜酡。\n青轩桃李能几何？流光欺人忽蹉跎。\n君起舞，日西夕，当年意气不肯倾，白髮如丝叹何益。",
        "dynasty": "唐",
        "collection_info": null
    },
    {
        "uuid": "66f7603e3fa292a63dc1e88e83e27602",
        "title": "杂曲歌辞 前有一尊酒行二首 二",
        "author": "李白",
        "content": "琴奏龙门之绿桐，玉壶美酒清若空。\n催弦拂柱与君饮，看朱成碧颜始红。\n胡姬貌如花，当鑪笑春风。\n笑春风，舞罗衣，君今不醉欲安归。",
        "dynasty": "唐",
        "collection_info": null
    },
    {
        "uuid": "ae97b64940ede7e0c7ac220850c6fbe7",
        "title": "杂曲歌辞 缓歌行",
        "author": "李颀",
        "content": "小来託身攀贵游，倾财破产无所忧。\n暮拟经过石渠署，朝将出入铜龙楼。\n结交杜陵轻薄子，谓言可生復可死。\n一沈一浮会有时，弃我翻然如脱屣。\n男儿立身须自彊，十五闭户颍水阳。\n业就功成见明主，击钟鼎食坐华堂。\n二八蛾眉梳堕马，美酒清歌曲房下。\n文昌宫中赐锦衣，长安陌上退朝归。\n五侯宾从莫敢视，三省官僚揖者稀。\n早知今日读书是，悔作从来任侠非。",
        "dynasty": "唐",
        "collection_info": null
    },
    {
        "uuid": "171e088ac9e3d9f9d51ca8c7c5365022",
        "title": "杂曲歌辞 结客少年场行",
        "author": "虞世南",
        "content": "韩魏多奇节，倜傥遗名利。\n共矜然诺心，各负纵横志。\n结友一言重，相思千里至。\n绿沈明月弦，金络浮云辔。\n吹箫入吴市，击筑游燕肆。\n寻源博望侯，结客远相求。\n少年重一顾，长驱背陇头。\n燄燄霜戈动，耿耿劒虹浮。\n天山冬夏雪，交河南北流。\n云起龙沙暗，木落鴈行秋。\n轻生徇知己，非是为身谋。",
        "dynasty": "唐",
        "collection_info": null
    },
    {
        "uuid": "9e4bf94c9434a19d89934631374986a5",
        "title": "杂曲歌辞 结客少年场行",
        "author": "虞羽客",
        "content": "幽幷侠少年，金络控连钱。\n窃符方救赵，击筑正怀燕。\n轻生辞凤阙，挥袂上祁连。\n陆离横宝劒，出没惊徂旃。\n蒙轮恆顾敌，超乘忽争先。\n摧枯逾百战，拓地远三千。\n骨都魂已散，楼兰首復传。\n龙城含晓雾，瀚海隔遥天。\n歌吹金微返，振旅玉门旋。\n烽火今已息，非復照甘泉。",
        "dynasty": "唐",
        "collection_info": null
    },
    {
        "uuid": "f081bc789ac6374b966a9a101fd55d83",
        "title": "杂曲歌辞 结客少年场行",
        "author": "卢照邻",
        "content": "长安重游侠，洛阳富才雄。\n玉劒浮云骑，金鞍明月弓。\n鬬鸡过渭北，走马向关东。\n孙宾遥见待，郭解暗相通。\n不受千金爵，谁论万里功。\n将军下天上，虏骑入云中。\n烽火夜似月，兵气晓成虹。\n横行徇知己，负羽远从戎。\n龙旌昏朔雾，鸟阵卷寒风。\n追奔瀚海咽，战罢阴山空。\n归来谢天子，何如马上翁。",
        "dynasty": "唐",
        "collection_info": null
    },
    {
        "uuid": "6b57bfbb29cd019ba487759a1fb79e6b",
        "title": "杂曲歌辞 结客少年场行",
        "author": "李白",
        "content": "紫燕黄金瞳，啾啾摇绿鬉。\n平明相驰逐，结客洛门东。\n少年学劒术，凌轹白猨公。\n珠袍曳锦带，七首插吴鸿。\n由来万夫勇，挟此生雄风。\n託交从剧孟，买醉入新丰。\n笑尽一杯酒，杀人都市中。\n羞道易水寒，从令日贯虹。\n燕丹事不立，虚没秦帝宫。\n舞阳死灰人，安可与成功。",
        "dynasty": "唐",
        "collection_info": null
    },
    {
        "uuid": "b97d4ac8393853f4c5e0d59d47323e8b",
        "title": "杂曲歌辞 结客少年场行",
        "author": "沈彬",
        "content": "重义轻生一劒知，白虹贯日报讐归。\n片心惆怅清平世，酒市无人问布衣。",
        "dynasty": "唐",
        "collection_info": null
    },
    {
        "uuid": "a23396a20431297cb1051278997e8e14",
        "title": "杂曲歌辞 少年子",
        "author": "李百药",
        "content": "少年飞翠盖，上路动金镳。\n始酌文君酒，新吹弄玉箫。\n少年不欢乐，何以尽芳朝。\n千金笑裏面，一搦抱中腰。\n挂冠岂惮宿，迎拜不胜娇。\n寄语少年子，无辞归路遥。",
        "dynasty": "唐",
        "collection_info": null
    },
    {
        "uuid": "3501a7e48da68552aa5d7eab8eb367ad",
        "title": "杂曲歌辞 少年子",
        "author": "李白",
        "content": "青云少年子，挟弹章台左。\n鞍马四边开，突如流星过。\n金丸落飞鸟，夜入琼楼卧。\n夷齐是何人？独守西山饿。",
        "dynasty": "唐",
        "collection_info": null
    },
    {
        "uuid": "e2de6c0adce5d002d428c51951782a47",
        "title": "杂曲歌辞 少年乐",
        "author": "李贺",
        "content": "芳草落花如锦地，二十长游醉乡裏。\n红缨不重白马骄，垂柳金丝香拂水。\n吴娥未笑花不开，绿鬓耸堕兰云起。\n陆郎倚醉牵罗袂，夺得宝钗金翡翠。",
        "dynasty": "唐",
        "collection_info": null
    },
    {
        "uuid": "fd144f73343987c7a8242edc9ea7bba8",
        "title": "杂曲歌辞 少年乐",
        "author": "张祜",
        "content": "二十便封侯，名居第一流。\n绿鬟深小院，清管下高楼。\n醉把金船掷，闲敲玉镫游。\n带盘红鼹鼠，袍砑紫犀牛。\n锦袋归调箭，罗鞋起拨毬。\n眼前长贵盛，那信世间愁。",
        "dynasty": "唐",
        "collection_info": null
    },
    {
        "uuid": "ebe3cbe07b2be5d009470cd14bd49a47",
        "title": "杂曲歌辞 少年行三首 一",
        "author": "李白",
        "content": "击筑饮美酒，劒歌易水湄。\n经过燕太子，结託幷州儿。\n少年负壮气，奋烈自有时。\n因声鲁句践，争情勿相欺。",
        "dynasty": "唐",
        "collection_info": null
    },
    {
        "uuid": "927858dbc3798d26cc5af5e75836a54c",
        "title": "杂曲歌辞 少年行三首 二",
        "author": "李白",
        "content": "五陵年少金市东，银鞍白马度春风。\n落花踏尽游何处？笑入胡姬酒肆中。",
        "dynasty": "唐",
        "collection_info": null
    },
    {
        "uuid": "40d8932d467ae30e9e383d0f17c1c413",
        "title": "杂曲歌辞 少年行三首 三",
        "author": "李白",
        "content": "君不见淮南少年游侠客，白日毬猎夜拥掷。\n呼卢百万终不惜，报讐千里如咫尺。\n少年游侠好经过，浑身装束皆绮罗。\n兰蕙相随喧妓女，风光去处满笙歌。\n骄矜自言不可有，侠士堂中养来久。\n好鞍好马乞与人，十千五千旋沽酒。\n赤心用尽为知己，黄金不惜栽桃李。\n桃李栽来几度春，一回花落一回新。\n府县尽为门下客，王侯皆是平交人。\n男儿百年且乐命，何须徇书受贫病。\n男儿百年且荣身，何须徇节甘风尘。\n衣冠半是征战士，穷儒浪作林泉民。\n遮莫枝根长百丈，不如当代多还往。\n遮莫姻亲连帝城，不如当身自簪缨。\n看取富贵眼前者，何用悠悠身后名。",
        "dynasty": "唐",
        "collection_info": null
    },
    {
        "uuid": "9e04f7609d528deab8f52d3ed220de8f",
        "title": "杂曲歌辞 少年行四首 一",
        "author": "王维",
        "content": "新丰美酒斗十千，咸阳游侠多少年。\n相逢意气为君饮，繫马高楼垂柳边。",
        "dynasty": "唐",
        "collection_info": null
    },
    {
        "uuid": "a49eb9995fe3134d476e3885e0971d2b",
        "title": "杂曲歌辞 少年行四首 二",
        "author": "王维",
        "content": "汉家君臣欢宴终，高议云台论战功。\n天子临轩赐侯印，将军佩出明光宫。",
        "dynasty": "唐",
        "collection_info": null
    },
    {
        "uuid": "bea8e30335f0ee835bd8f34415780322",
        "title": "杂曲歌辞 少年行四首 三",
        "author": "王维",
        "content": "出身仕汉羽林郎，初随骠骑战渔阳。\n孰知不向边庭苦，纵死犹闻侠骨香。",
        "dynasty": "唐",
        "collection_info": null
    },
    {
        "uuid": "cb17687a500f54ea652b35cb1e123605",
        "title": "杂曲歌辞 少年行四首 四",
        "author": "王维",
        "content": "一身能臂两雕弧，虏骑千羣只似无。\n偏坐金鞍调白羽，纷纷射杀五单于。",
        "dynasty": "唐",
        "collection_info": null
    },
    {
        "uuid": "fc13d449de5bb5178772af2bd0ad5477",
        "title": "杂曲歌辞 少年行二首 一",
        "author": "王昌龄",
        "content": "西陵侠年少，送客过长亭。\n青槐夹两路，白马如流星。\n闻道羽书急，单于寇井陉。\n气高轻赴难，谁顾燕山铭。",
        "dynasty": "唐",
        "collection_info": null
    },
    {
        "uuid": "cd5e9e1379a4f281d04f1c2cddac346c",
        "title": "杂曲歌辞 少年行二首 二",
        "author": "王昌龄",
        "content": "走马还相寻，西楼下夕阴。\n结交期一劒，留意赠千金。\n高阁歌声远，重关柳色深。\n夜闲须尽醉，莫负百年心。",
        "dynasty": "唐",
        "collection_info": null
    },
    {
        "uuid": "109d1bcb3eeb0182b05b01f22c8db51b",
        "title": "杂曲歌辞 少年行",
        "author": "张籍",
        "content": "少年从出猎长杨，禁中新拜羽林郎。\n独到辇前射双虎，君王手赐黄金铛。\n日日鬬鸡都市裏，赢得宝刀重刻字。\n百里报讐夜出城，平明还在倡楼醉。\n遥闻虏到平陵下，不待诏书行上马。\n斩得名王献桂宫，封侯起第一日中。\n不为六郡良家子，百战始取边城功。",
        "dynasty": "唐",
        "collection_info": null
    },
    {
        "uuid": "f2b5c5f745eb57f88b664293a9a80411",
        "title": "杂曲歌辞 少年行三首 一",
        "author": "李嶷",
        "content": "十八羽林郎，戎衣事汉王。\n臂鹰金殿侧，挟弹玉舆旁。\n驰道春风起，陪游出建章。",
        "dynasty": "唐",
        "collection_info": null
    },
    {
        "uuid": "1be59daec4436efa53320916d926a778",
        "title": "杂曲歌辞 少年行三首 二",
        "author": "李嶷",
        "content": "侍猎长杨下，承恩更射飞。\n尘生马影灭，箭落鴈行稀。\n薄暮归随仗，联翩入琐闱。",
        "dynasty": "唐",
        "collection_info": null
    },
    {
        "uuid": "df9c552750421bd1d619988ba9a54932",
        "title": "杂曲歌辞 少年行三首 三",
        "author": "李嶷",
        "content": "玉劒膝边横，金杯马上倾。\n朝游茂陵道，暮宿凤凰城。\n豪吏多猜忌，无劳问姓名。",
        "dynasty": "唐",
        "collection_info": null
    },
    {
        "uuid": "68268884afd6950c07f274fadf95b1ad",
        "title": "杂曲歌辞 少年行",
        "author": "刘长卿",
        "content": "射飞夸侍猎，行乐爱联镳。\n荐枕青娥艳，鸣鞭白马骄。\n曲房珠翠合，深巷管弦调。\n日晚春风裏，衣香满路飘。",
        "dynasty": "唐",
        "collection_info": null
    },
    {
        "uuid": "64dae37e83f771ae7ff6502d674869d6",
        "title": "杂曲歌辞 少年行四首 一",
        "author": "令狐楚",
        "content": "少小边州惯放狂，骣骑蕃马射黄羊。\n如今年事无筋力，犹倚营门数鴈行。",
        "dynasty": "唐",
        "collection_info": null
    },
    {
        "uuid": "3da5af4955a7e27d60e4aea432bac8c3",
        "title": "杂曲歌辞 少年行四首 二",
        "author": "令狐楚",
        "content": "家本清河住五城，须凭弓箭得功名。\n等闲飞鞚秋原上，独向寒云试射声。",
        "dynasty": "唐",
        "collection_info": null
    },
    {
        "uuid": "a632005b28d868d857bfaca0c17b3878",
        "title": "杂曲歌辞 少年行四首 三",
        "author": "令狐楚",
        "content": "弓背霞明劒照霜，秋风走马出咸阳。\n未收天子河湟地，不拟回头望故乡。",
        "dynasty": "唐",
        "collection_info": null
    },
    {
        "uuid": "acd081ebac6a0c22cb2f5edfcddefd26",
        "title": "杂曲歌辞 少年行四首 四",
        "author": "令狐楚",
        "content": "霜满中庭月过楼，金尊玉柱对清秋。\n当年称意须为乐，不到天明未肯休。",
        "dynasty": "唐",
        "collection_info": null
    },
    {
        "uuid": "be6f980d8f1b0edfa40058499f2fa4a8",
        "title": "杂曲歌辞 少年行二首 一",
        "author": "杜牧",
        "content": "官为骏马监，职帅羽林儿。\n两绶藏不见，落花何处期？猎敲白玉镫，怒袖紫金锤。\n田窦长留醉，苏辛曲护岐。\n豪持出塞节，笑别远山眉。\n捷报云台贺，公卿拜寿巵。",
        "dynasty": "唐",
        "collection_info": null
    },
    {
        "uuid": "102bca31eb429a21f5f3c94e75a25db2",
        "title": "杂曲歌辞 少年行二首 二",
        "author": "杜牧",
        "content": "连环羁玉声光碎，绿锦蔽泥虬卷高。\n春风细雨走马去，珠落璀璀白𦋺袍。",
        "dynasty": "唐",
        "collection_info": null
    },
    {
        "uuid": "2aab466df318f315ab67000fad265ee0",
        "title": "杂曲歌辞 少年行三首 一",
        "author": "杜甫",
        "content": "莫笑田家老瓦盆，自从盛酒长儿孙。\n倾银注瓦惊人眼，共醉终同卧竹根。",
        "dynasty": "唐",
        "collection_info": null
    },
    {
        "uuid": "637053f4cb22cb32714a1ccb6cf80544",
        "title": "杂曲歌辞 少年行三首 二",
        "author": "杜甫",
        "content": "巢燕养雏浑去尽，红花结子已无多。\n黄衫年少来宜数，不见堂前东逝波。",
        "dynasty": "唐",
        "collection_info": null
    },
    {
        "uuid": "1412932603cdb69fc8948d71f0555d11",
        "title": "杂曲歌辞 少年行三首 三",
        "author": "杜甫",
        "content": "马上谁家白面郎，临阶下马坐人床。\n不通姓字麄豪甚，指点银瓶索酒尝。",
        "dynasty": "唐",
        "collection_info": null
    },
    {
        "uuid": "edca18e684782e50619c6a795a70320e",
        "title": "杂曲歌辞 少年行",
        "author": "张祜",
        "content": "少年足风情，垂鞭卖眼行。\n带金师子小，裘锦骐驎狞。\n选匠装金镫，推钱买[钿]筝。\n李陵虽效死，时论得虚名。",
        "dynasty": "唐",
        "collection_info": null
    },
    {
        "uuid": "b7a321624e1e7d08187646c940131f6f",
        "title": "杂曲歌辞 少年行",
        "author": "韩翃",
        "content": "千点斓斒喷玉骢，青丝结尾绣缠騣。\n鸣鞭晚出章台路，叶叶春依杨柳风。",
        "dynasty": "唐",
        "collection_info": null
    },
    {
        "uuid": "5418228c96c2e70e2ca209a8928e136a",
        "title": "杂曲歌辞 少年行",
        "author": "施肩吾",
        "content": "醉骑白马走空衢，恶少皆称电不如。\n五凤街头闲勒辔，半垂衫袖揖金吾。",
        "dynasty": "唐",
        "collection_info": null
    },
    {
        "uuid": "717c575a7d8dbabad53b65ea0529bc51",
        "title": "杂曲歌辞 少年行三首 一",
        "author": "僧贯休",
        "content": "锦衣鲜华手擎鹘，闲行气貌多轻忽。\n稼穑艰难总不知，五帝三王是何物。",
        "dynasty": "唐",
        "collection_info": null
    },
    {
        "uuid": "e2fae86a2b66b59256019da1b9ec7ce6",
        "title": "杂曲歌辞 少年行三首 二",
        "author": "僧贯休",
        "content": "自拳五色毬，迸入他人宅。\n却捉苍头奴，玉鞭打一百。",
        "dynasty": "唐",
        "collection_info": null
    },
    {
        "uuid": "b1eeae653df8dd6bffa8ba46822d9ad5",
        "title": "杂曲歌辞 少年行三首 三",
        "author": "僧贯休",
        "content": "面白如削玉，猖狂曲江曲。\n马上黄金鞍，适来新赌得。",
        "dynasty": "唐",
        "collection_info": null
    },
    {
        "uuid": "a65cbca1b729c0be86649d335f945015",
        "title": "杂曲歌辞 少年行",
        "author": "韦庄",
        "content": "五陵豪客多，买酒黄金贱。\n醉下酒家楼，美人双翠幰。\n挥劒邯郸市，走马梁王苑。\n乐事殊未央，年华已云晚。",
        "dynasty": "唐",
        "collection_info": null
    },
    {
        "uuid": "947acb8724cc163cce38e35a84eb21d7",
        "title": "杂曲歌辞 汉宫少年行",
        "author": "李益",
        "content": "君不见上宫警夜营八屯，冬冬街鼓朝朱轩。\n玉阶霜仗拥未合，少年排入铜龙门。\n暗闻弦管九天上，宫漏沈沈清吹繁。\n纔明走马绝驰道，呼鹰挟弹通缭垣。\n玉笼金琐养黄口，探雏取卵伴王孙。\n分曹六博快一掷，迎欢先意笑语喧。\n巧为柔媚学优孟，儒衣嬉戏冠沐猨。\n晚来香街经柳市，行过倡市宿桃根。\n相逢杯酒一言失，回朱点白闻至尊。\n金张许史伺颜色，王侯将相莫敢论。\n岂知人事无定势，朝欢暮戚如掌翻。\n椒房宠移子爱夺，一夕秋风生戾园。\n徒用黄金将买赋，宁知白玉暗成痕。\n持杯收水水已覆，徙薪避火火更燔。\n欲求四老张丞相，南山如天不可上。",
        "dynasty": "唐",
        "collection_info": null
    },
    {
        "uuid": "725512bb6776a9107d1ff485d6612c38",
        "title": "杂曲歌辞 长乐少年行",
        "author": "崔国辅",
        "content": "遗却珊瑚鞭，白马骄不行。\n章台折杨柳，春草路旁情。",
        "dynasty": "唐",
        "collection_info": null
    },
    {
        "uuid": "40f9fd8ba3ab1dfcae0b2b0632f8db16",
        "title": "杂曲歌辞 长安少年行十首 一",
        "author": "李廓",
        "content": "金紫少年郎，绕街鞍马光。\n身从左中尉，官属右春坊。\n刬戴扬州帽，重熏异国香。\n垂鞭踏青草，来去杏园芳。",
        "dynasty": "唐",
        "collection_info": null
    },
    {
        "uuid": "00ba79d7e49bca8362edd337cc6108c9",
        "title": "杂曲歌辞 长安少年行十首 二",
        "author": "李廓",
        "content": "追逐轻薄伴，闲游不着绯。\n长拢出猎马，数换打毬衣。\n晓日寻花去，春风带酒归。\n青楼无昼夜，歌舞歇时稀。",
        "dynasty": "唐",
        "collection_info": null
    },
    {
        "uuid": "e2dc6668bf24fcb1b56fe87df8dfebd1",
        "title": "杂曲歌辞 长安少年行十首 三",
        "author": "李廓",
        "content": "日高春睡足，帖马赏年华。\n倒插银鱼袋，行随金犊车。\n还携新市酒，远醉曲江花。\n几度归侵黑，金吾送到家。",
        "dynasty": "唐",
        "collection_info": null
    },
    {
        "uuid": "58d1510134700780638cf33d21d9e8c7",
        "title": "杂曲歌辞 长安少年行十首 四",
        "author": "李廓",
        "content": "好胜耽长行，天明烛满楼。\n留人看独脚，赌马换偏头。\n乐奏曾无歇，杯巡不暂休。\n时时遥冷笑，怪客有春愁。",
        "dynasty": "唐",
        "collection_info": null
    },
    {
        "uuid": "a97db8edc18f23d7446277d20cf76827",
        "title": "杂曲歌辞 长安少年行十首 五",
        "author": "李廓",
        "content": "遨游携艳妓，装束似男儿。\n杯酒逢花住，笙歌簇马吹。\n鸎声催曲急，春色讶归迟。\n不以闻衔鼓，华筵待月移。",
        "dynasty": "唐",
        "collection_info": null
    },
    {
        "uuid": "b65b5e87b1db19ba73fc9af7b3287f4e",
        "title": "杂曲歌辞 长安少年行十首 六",
        "author": "李廓",
        "content": "赏春惟逐胜，大宅可曾归。\n不乐还逃席，多狂惯衩衣。\n歌人踏月起，语燕卷帘飞。\n好妇惟相妒，倡楼不醉稀。",
        "dynasty": "唐",
        "collection_info": null
    },
    {
        "uuid": "30768f4b1962ab3846c63ea4856b9bcb",
        "title": "杂曲歌辞 长安少年行十首 七",
        "author": "李廓",
        "content": "戟门连日闭，苦饮惜残春。\n开琐通新客，教姬屈醉人。\n请歌牵白马，自舞踏红茵。\n时辈皆相许，平生不负身。",
        "dynasty": "唐",
        "collection_info": null
    },
    {
        "uuid": "81550e2ba5a5d61de91d5b7ac797e55d",
        "title": "杂曲歌辞 长安少年行十首 八",
        "author": "李廓",
        "content": "新年高殿上，始见有光辉。\n玉鴈排方带，金鹅立仗衣。\n酒深和椀赐，马疾打珂飞。\n朝下人争看，香街意气归。",
        "dynasty": "唐",
        "collection_info": null
    },
    {
        "uuid": "da9d0858afc15fc338ab271ac21a7137",
        "title": "杂曲歌辞 长安少年行十首 九",
        "author": "李廓",
        "content": "游市慵骑马，随姬入坐车。\n楼边听歌吹，帘外市钗花。\n乐眼从人闹，归心畏日斜。\n苍头来去报，饮伴到倡家。",
        "dynasty": "唐",
        "collection_info": null
    },
    {
        "uuid": "adf967b009b4623aca30e40ce80f7df3",
        "title": "杂曲歌辞 长安少年行十首 十",
        "author": "李廓",
        "content": "小妇教鹦鹉，头边唤醉醒。\n犬娇眠玉簟，鹰掣撼金铃。\n碧地攒花障，红泥待客亭。\n虽然长按曲，不饮不曾听。",
        "dynasty": "唐",
        "collection_info": null
    },
    {
        "uuid": "4ba7cccc67bcbb8309385b92724fa4c9",
        "title": "杂曲歌辞 长安少年行",
        "author": "僧皎然",
        "content": "翠楼春酒虾蟆陵，长安少年皆共矜。\n纷纷半醉绿槐道，蹀躞花骢骄不胜。",
        "dynasty": "唐",
        "collection_info": null
    },
    {
        "uuid": "f86f7e030c30657607c6ee2feeb27fd0",
        "title": "杂曲歌辞 渭城少年行",
        "author": "崔颢",
        "content": "洛阳二月梨花飞，秦地行人春忆归。\n扬鞭走马城南陌，朝逢驿使秦川客。\n驿使前日发章台，传道长安春早来。\n棠梨宫中燕初至，葡萄馆裏花正开。\n念此使人归更早，三月便达长安道。\n长安道上春可怜，摇风荡日曲河边。\n万户楼台临渭水，五陵花柳满秦川。\n秦川寒食盛繁华，游子春来喜见花。\n鬬鸡下杜尘初合，走马章台日半斜。\n章台帝城称贵里，青楼日晚歌钟起。\n贵里豪家白马骄，五陵年少不相饶。\n双双挟弹来金市，两两鸣鞭上渭桥。\n渭城桥头酒新熟，金鞍白马谁家宿。\n可怜锦瑟筝琵琶，玉台清酒就君家。\n小妇春来不解羞，娇歌一曲杨柳花。",
        "dynasty": "唐",
        "collection_info": null
    },
    {
        "uuid": "e68cadf7ad6a37ea9983b133bc29c9a8",
        "title": "杂曲歌辞 邯郸少年行",
        "author": "高适",
        "content": "邯郸城南游侠子，自矜生长邯郸裏。\n千场纵博家仍富，几度报讐身不死。\n宅中歌笑日纷纷，门外车马如云屯。\n未知肝胆向谁是，令人却忆平原君。\n君不见今人交态薄，黄金用尽还疎索。\n以兹感激辞旧游，更于时事无所求。\n且与少年饮美酒，往来射猎西山头。",
        "dynasty": "唐",
        "collection_info": null
    },
    {
        "uuid": "85485fffd86e9b5b48fafca392181545",
        "title": "杂曲歌辞 长安少年行",
        "author": "郑锡",
        "content": "霞鞍金口骝，豹袖紫貂裘。\n家住丛台下，门前漳水流。\n唤人呈楚舞，借客试吴钩。\n见说秦兵至，甘心赴国讐。",
        "dynasty": "唐",
        "collection_info": null
    },
    {
        "uuid": "5dffbbfdf9aa2bdea1127465219f38c1",
        "title": "杂曲歌辞 轻薄篇",
        "author": "李益",
        "content": "豪不必驰千骑，雄不在垂双鞬。\n天生俊气自相逐，出与鵰鹗同飞翻。\n朝行九衢不得意，下鞭走马城西原。\n忽闻燕雁一声去，迴鞭挟弹平陵园。\n归来青楼曲未半，美人玉色当金尊。\n淮阴少年不相下，酒酣半笑倚市门。\n安知我有不平色，白日欲顾红尘昏。\n死生容易如反掌，得意失意由一言。\n少年但饮莫相问，此中报讐亦报恩。",
        "dynasty": "唐",
        "collection_info": null
    },
    {
        "uuid": "ce500412ee5efb1916d4256f5fc70727",
        "title": "杂曲歌辞 轻薄篇二首 一",
        "author": "僧贯休",
        "content": "绣林锦野，春态相压。\n谁家少年，马蹏蹋蹋。\n鬬鸡走狗夜不归，一掷赌却如花妾。\n惟云不颠不狂，其名不彰。\n悲夫！。",
        "dynasty": "唐",
        "collection_info": null
    },
    {
        "uuid": "ce15256486b8274722460e476f5f515d",
        "title": "杂曲歌辞 轻薄篇二首 二",
        "author": "僧贯休",
        "content": "木落萧萧，蛩鸣唧唧。\n不觉朱蔫脸红，霜劫鬓漆。\n世途多事，泣向秋日。\n方吟少壮不努力，老大徒伤悲。",
        "dynasty": "唐",
        "collection_info": null
    },
    {
        "uuid": "ad82154426117f49a99fded99cdfbe48",
        "title": "杂曲歌辞 轻薄行",
        "author": "僧齐己",
        "content": "玉鞭金镫骅骝蹏，横眉吐气如虹霓。\n五陵春暖芳草齐，笙歌到处花成泥。\n日沈月上且鬬鸡，醉来莫问天高低。\n伯阳道德何涕唾，仲尼礼乐徒卑栖。",
        "dynasty": "唐",
        "collection_info": null
    },
    {
        "uuid": "0f32a7032fed9a5c23265cbf83dd95b7",
        "title": "杂曲歌辞 灞上轻薄行",
        "author": "孟郊",
        "content": "长安无缓步，况值天景暮。\n相逢灞浐间，亲戚不相顾。\n自叹方拙身，忽随轻薄伦。\n常恐失所避，化为车辙尘。\n此中生白髮，疾走亦未歇。",
        "dynasty": "唐",
        "collection_info": null
    },
    {
        "uuid": "e60610db564d62fb16efc4213b8726fc",
        "title": "杂曲歌辞 游侠篇",
        "author": "崔颢",
        "content": "少年负胆气，好勇復知机。\n仗劒出门去，孤城逢合围。\n杀人辽水上，走马渔阳归。\n错落金琐甲，蒙茸貂鼠衣。\n还家行且猎，弓矢速如飞。\n地迥鹰犬疾，草深狐兔肥。\n腰间悬两绶，转眄生光辉。",
        "dynasty": "唐",
        "collection_info": null
    },
    {
        "uuid": "13b63c6bdd974f93d8a1f6f2a23d95ab",
        "title": "杂曲歌辞 游侠行",
        "author": "孟郊",
        "content": "壮士性刚决，火中见石裂。\n杀人不迴头，轻生如暂别。\n岂知眼有泪，肯白头上髮。\n平生无恩酬，劒闲一百月。",
        "dynasty": "唐",
        "collection_info": null
    },
    {
        "uuid": "3d973b7702ad65552fbf5e8708398b24",
        "title": "杂曲歌辞 侠客行",
        "author": "李白",
        "content": "赵客缦胡缨，吴钩霜雪明。\n银鞍照白马，飒沓如流星。\n十步杀一人，千里不留行。\n事了拂衣去，深藏身与名。\n闲过信陵饮，脱劒膝前横。\n将炙啖朱亥，持觞劝侯嬴。\n三杯吐然诺，五岳倒为轻。\n眼花耳热后，意气素霓生。\n救赵挥金槌，邯郸先震惊。\n千秋二壮士，烜赫大梁城。\n纵死侠骨香，不惭世上英。\n谁能书阁下，白首太玄经。",
        "dynasty": "唐",
        "collection_info": null
    },
    {
        "uuid": "2f21f949770e904ca0afad0191f61468",
        "title": "杂曲歌辞 侠客行",
        "author": "元稹",
        "content": "侠客不怕死，怕在事不成。\n事成不肯藏姓名，我非窃贼谁夜行。\n白日堂堂杀袁盎，九衢草草人面青。\n此客此心师海鲸，海鲸露背横沧溟。\n海滨分作两处生，海鲸分海减海力。\n侠客有谋人不测，三尺铁蛇延二国。",
        "dynasty": "唐",
        "collection_info": null
    },
    {
        "uuid": "2bfd7f5689bf8928993a29e951655325",
        "title": "杂曲歌辞 侠客行",
        "author": "温庭筠",
        "content": "欲出鸿都门，阴云蔽城阙。\n宝劒黯如水，微红湿余血。\n白马夜频嘶，三更霸陵雪。",
        "dynasty": "唐",
        "collection_info": null
    },
    {
        "uuid": "c89f675e0fc951990ada829414222b4d",
        "title": "杂曲歌辞 行行游且猎篇",
        "author": "李白",
        "content": "边城儿，生年不读一字书，但知游猎夸轻趫。\n胡马秋肥宜白草，骑来蹑影何矜骄。\n金鞭拂云挥鸣鞘，半酣呼鹰出远郊。\n弓弯满月不虚发，双鸧迸落连飞𩩉。\n海边观者皆辟易，猛气英风振沙碛。",
        "dynasty": "唐",
        "collection_info": null
    },
    {
        "uuid": "c403919ad87ef2890b0c15a2a304e99f",
        "title": "杂曲歌辞 游子吟",
        "author": "孟郊",
        "content": "慈母手中线，游子身上衣。\n临行密密缝，意恐迟迟归。\n谁言寸草心，报得三春晖。",
        "dynasty": "唐",
        "collection_info": null
    },
    {
        "uuid": "559a03abda8637c11133057b206d8126",
        "title": "杂曲歌辞 游子吟",
        "author": "顾况",
        "content": "故枥思疲马，故巢思迷禽。\n浮云蔽我乡，踯躅游子吟。\n游子悲久滞，浮云郁东岑。\n客堂无丝桐，落叶如秋霖。\n艰哉远游子，所以悲滞淫。\n一为浮云词，愤塞谁能禁。\n驰晖百年内，惟愿展所钦。\n胡为不归欤，坐使年病侵。\n未老霜遶鬓，非狂火烧心。\n太行何艰哉？北斗不可斟。\n夜晴星河出，耿耿辰与参。\n佳人敻青天，尺素重于金。\n泬寥羣动异，眇默诸境森。\n苔衣上闲阶，蜻蛚催寒砧。\n立身计几误，道险无容针。\n三年不还家，万里遗锦衾。\n梦魂无重阻，离忧因古今。\n胡为不归欤，孤负丘中琴。\n腰下是何物？牵缠旷登寻。\n朝与名山期，夕宿楚水阴。\n楚水殊演漾，名山杳岖嵚。\n客从洞庭来，婉娈潇湘深。\n橘柚在南国，鸿雁遗秋音。\n下有碧草洲，上有青橘林。\n引烛窥洞穴，凌波睥天琛。\n蒲荷影参差，凫鹤雏淋涔。\n浩歌惜芳杜，散髮轻华簪。\n胡为不归欤，泪下霑衣襟。\n鸢飞戾霄汉，蝼蚁制鳣鱏。\n赫赫大圣朝，日月光照临。\n圣主虽启迪，奇人分堙沈。\n层城发云韶，玉府锵球琳。\n鹿鸣志丰草，况復虞人箴。",
        "dynasty": "唐",
        "collection_info": null
    },
    {
        "uuid": "ed5ec27ca7046895b2867b55e4229db1",
        "title": "杂曲歌辞 游子吟",
        "author": "李益",
        "content": "女羞夫壻荡，客耻主人贱。\n遭遇同众流，低回愧相见。\n君非青铜镜，何事空照面？莫以衣上尘，不谓心如练。\n人生当荣盛，待士勿言倦。\n君看白日驰，何异弦上箭。",
        "dynasty": "唐",
        "collection_info": null
    },
    {
        "uuid": "28d3bcae79a6358963792359f1f7fb02",
        "title": "杂曲歌辞 壮士吟",
        "author": "贾岛",
        "content": "壮士不曾悲，悲即无回期。\n如何易水上，未歌先泪垂。",
        "dynasty": "唐",
        "collection_info": null
    },
    {
        "uuid": "b91aeb7d237b194b18336e725a882c62",
        "title": "杂曲歌辞 壮士行",
        "author": "刘禹锡",
        "content": "阴风振寒郊，猛虎正咆哮。\n徐行出烧地，连吼入黄茆。\n壮士走马去，镫前弯玉弰。\n叱之使人立，一发如铍交。\n悍睛忽星坠，飞血溅林梢。\n彪炳为我席，羶腥充我庖。\n里中欣害除，贺酒纷号呶。\n明日长桥上，倾城看斩蛟。",
        "dynasty": "唐",
        "collection_info": null
    },
    {
        "uuid": "9a048bb367d98e50c49f9f2bddfbcf6d",
        "title": "杂曲歌辞 壮士行",
        "author": "鲍溶",
        "content": "西方太白高，壮士羞病死。\n心知报恩处，对酒歌易水。\n砂鸿嗥天末，横劒别妻子。\n苏武执节归，班超束书起。\n山河不足重，重在遇知己。",
        "dynasty": "唐",
        "collection_info": null
    },
    {
        "uuid": "f9f3d3c8efd08b45647382f740c0fd26",
        "title": "杂曲歌辞 壮士行",
        "author": "施肩吾",
        "content": "一斗之胆撑臟腑，如磥之筋碍臂骨。\n有时误入千人丛，自觉一身横突兀。\n当今四海无烟尘，胸襟被压不得伸。\n冻枭残虿我不取，污我匣黑青蛇鳞。",
        "dynasty": "唐",
        "collection_info": null
    },
    {
        "uuid": "ecb6f8b75fb4c6fbbcf08f132460725a",
        "title": "杂曲歌辞 浩歌",
        "author": "李贺",
        "content": "南风吹山作平地，帝遣天吴移海水。\n王母桃花千遍红，彭祖巫咸几回死。\n青毛骢马参差钱，娇春杨柳含细烟。\n筝人劝我金屈巵，神血未凝身问谁。\n不须浪饮丁督护，世上英雄本无主。\n买丝绣作平原君，有酒惟浇赵州土。\n漏催水咽玉蟾蜍，卫娘髮薄不胜梳。\n看见秋眉换深绿，二十男儿那刺促。",
        "dynasty": "唐",
        "collection_info": null
    },
    {
        "uuid": "8c3e44ca66c658e50b10dc6eb1e8dcf5",
        "title": "杂曲歌辞 浩歌行",
        "author": "白居易",
        "content": "天长地久无终毕，昨夜今朝又明日。\n鬓髮苍浪牙齿疎，不觉身年四十七。\n前去五十有几年，把镜照面心茫然。\n既无长绳繫白日，又无大药驻朱颜。\n朱颜日渐不如故，青史功名在何处？欲留年少待富贵，富贵不来年少去。\n去復去兮如长河，东流赴海无迴波。\n贤愚贵贱同归尽，北邙冢墓高嵯峨。\n古来如此非独我，未死有酒且酣歌。\n颜回短命伯夷饿，我今所得亦已多。",
        "dynasty": "唐",
        "collection_info": null
    },
    {
        "uuid": "4bab56a68f97e47f0964c6bab4125c93",
        "title": "杂曲歌辞 归去来引",
        "author": "张炽",
        "content": "归去来，归期不可违。\n相见故明月，浮云共我归。",
        "dynasty": "唐",
        "collection_info": null
    },
    {
        "uuid": "f691ff1b9e9687de9d143a503548aaea",
        "title": "杂曲歌辞 丽人曲",
        "author": "崔国辅",
        "content": "红颜称绝代，欲并真无侣。\n独有镜中人，由来自相许。",
        "dynasty": "唐",
        "collection_info": null
    },
    {
        "uuid": "443d5557999c4c4113a6705d8351bec0",
        "title": "杂曲歌辞 丽人行",
        "author": "杜甫",
        "content": "三月三日天气新，长安水边多丽人。\n态浓意远淑且真，肌理细腻骨肉匀。\n绣罗衣裳照暮春，蹙金孔雀银麒麟。\n头上何所有？翠微㔩叶垂鬓唇。\n背后何所见？珠压腰衱稳称身。\n就中云幕椒房亲，赐名大国虢与秦。\n紫駞之峯出翠釜，水晶之盘行素鳞。\n犀筯厌饫久未下，鸾刀缕切空纷纶。\n黄门飞鞚不动尘，御厨丝络送八珍。\n箫鼓哀吟感鬼神，宾从杂沓实要津。\n后来鞍马何逡巡，当轩下马入锦茵。\n杨花雪落覆白苹，青鸟飞去衔红巾。\n炙手可热势绝伦，慎莫近前丞相嗔。",
        "dynasty": "唐",
        "collection_info": null
    },
    {
        "uuid": "3d202e6d76300ab215f09ee33c9e8bb5",
        "title": "杂曲歌辞 东飞伯劳歌",
        "author": "张柬之",
        "content": "青田白鹤丹山凤，婺女姮娥两相送。\n谁家绝世绮帐前，艳粉芳脂映宝钿。\n窈窕玉堂褰翠幕，参差绣户悬珠箔。\n绝世三五爱红妆，冶袖长裾兰麝香。\n春去花枝俄易改，可叹年光不相待。",
        "dynasty": "唐",
        "collection_info": null
    },
    {
        "uuid": "f6ab8fa16fe07e9bdce3064eb87179be",
        "title": "杂曲歌辞 东飞伯劳歌",
        "author": "李峤",
        "content": "传书青鸟迎箫凤，巫岭荆台数通梦。\n谁家窈窕住园楼，五马千金照陌头。\n罗裙玉佩当轩出，点翠施红竞春日。\n佳人二八盛舞歌，羞将百万呈双娥。\n庭前芳树朝夕改，空驻妍华欲谁待。",
        "dynasty": "唐",
        "collection_info": null
    },
    {
        "uuid": "b37ff30af8443e2589a1c9f5d79a934b",
        "title": "杂曲歌辞 东飞伯劳歌",
        "author": "李暇",
        "content": "秦王龙劒燕后琴，珊瑚宝匣镂双心。\n谁家女儿抱香枕，开衾灭烛愿侍寝。\n琼窗半上金缕帱，轻罗隐面不障羞。\n青绮帏中坐相忆，红罗镜裏见愁色。\n檐花照月莺对栖，空将可怜暗中啼。",
        "dynasty": "唐",
        "collection_info": null
    },
    {
        "uuid": "a49105e9764e9bce70ea522fefa6b339",
        "title": "杂曲歌辞 鸣雁行",
        "author": "李白",
        "content": "胡雁鸣，辞燕山，昨发委羽朝度关。\n一一衔芦枝，南飞散落天地间。\n连行接翼往復还，客居烟波寄湘吴。\n凌霜触雪毛体枯，畏逢矰缴惊相呼。",
        "dynasty": "唐",
        "collection_info": null
    },
    {
        "uuid": "d7d2e1ce97d642cc06b5a8d675a5ad77",
        "title": "杂曲歌辞 鸣雁行",
        "author": "韩愈",
        "content": "嗷嗷鸣雁鸣且飞，穷秋南去春北归。\n去寒就暖识所处，天长地阔栖息稀。\n风霜酸苦稻粱微，羽毛摧落身不肥。\n徘徊反顾羣侣违，哀鸣欲下洲渚非。\n江南水阔朝云多，草长沙輭无网罗。",
        "dynasty": "唐",
        "collection_info": null
    },
    {
        "uuid": "b16b525d8e613c8b4cf1e5bfbc4ede2c",
        "title": "杂曲歌辞 鸣雁行",
        "author": "鲍溶",
        "content": "七月朔方雁心苦，联影翻空落南土。\n八月江南阴復晴，浮云绕天难夜行。\n羽翼劳痛心虚惊，一声相呼百处鸣。\n楚童夜宿烟波侧，沙上布罗连草色。\n月闇风悲欲下天，不知何处容栖息？楚童胡为伤我神，尔不曾作远行人。\n江南羽族本不少，宁得网罗此客鸟。",
        "dynasty": "唐",
        "collection_info": null
    },
    {
        "uuid": "e04bc7a353a00e1ab60073951b6ca30c",
        "title": "杂曲歌辞 鸣雁行",
        "author": "陆龟蒙",
        "content": "朔风动地来，吹起沙上声。\n闺中有边思，玉筯此时横。\n莫怕儿女恨，主人烹不鸣。",
        "dynasty": "唐",
        "collection_info": null
    },
    {
        "uuid": "74bffc20713a647c36e67d6ac3bc9928",
        "title": "杂曲歌辞 空城雀",
        "author": "李白",
        "content": "嗷嗷空城雀，身计何戚促。\n本与鹪鹩羣，不随凤凰族。\n提携四黄口，饮乳未尝足。\n食君糠粃余，常恐乌鸢逐。\n耻涉太行险，羞营覆车粟。\n天命有定端，守分绝所欲。",
        "dynasty": "唐",
        "collection_info": null
    },
    {
        "uuid": "b3c1cae734a14949cfad660e035132bc",
        "title": "杂曲歌辞 空城雀",
        "author": "王建",
        "content": "空城雀，何不飞来人家住？空城无人种禾黍。\n土间生子草间长，满地蓬蒿幸无主。\n近村虽有高树枝，雨中无食长苦饥。\n八月小儿夹弓箭，家家畏我田头飞。\n但能不出空城裏，秋时百草皆有子。\n黄口黄口莫啾啾，长尔得成无横死。",
        "dynasty": "唐",
        "collection_info": null
    },
    {
        "uuid": "992c3ee9555baf06cafbc7579f778ac4",
        "title": "杂曲歌辞 空城雀",
        "author": "聂夷中",
        "content": "一雀入官仓，所食能损几。\n所虑往损频，官仓乃害尔。\n鱼网不在天，鸟网不在水。",
        "dynasty": "唐",
        "collection_info": null
    },
    {
        "uuid": "9eec4e1009aaecd48074c6e6c75b1d52",
        "title": "杂曲歌辞 空城雀",
        "author": "刘驾",
        "content": "饥啄空城土，莫近太仓粟。\n一粒未充肠，却入公子腹。\n且弔城上骨，几曾害尔族。\n不闻庄辛语，今日寒芜绿。",
        "dynasty": "唐",
        "collection_info": null
    },
    {
        "uuid": "76108e2706e9e5326d54bb48da410d53",
        "title": "杂曲歌辞 车遥遥",
        "author": "孟郊",
        "content": "路喜到江尽，江上又通舟。\n舟车两无阻，何处不得游？丈夫四方志，女子安可留？郎自别日言，无令生远愁。\n旅鴈忽叫月，断猨寒啼秋。\n此夕梦君梦，君在百城楼。\n寄泪无因波，寄恨无因辀。\n愿为驭者手，与郎迴马头。",
        "dynasty": "唐",
        "collection_info": null
    },
    {
        "uuid": "21b183c33bad34298aa3adf3a277332c",
        "title": "杂曲歌辞 车遥遥",
        "author": "张籍",
        "content": "征人遥遥出古城，双轮齐动驷马鸣。\n山川无处无归路，念君长作万里行。\n野田人稀秋草绿，日暮放马车中宿。\n惊麏游兔在我傍，独唱乡歌对僮仆。\n君家大宅凤城隅，年年道上随行车。\n愿为玉銮繫华轼，终日有声在君侧。\n门前旧辙久已平，无由復得君消息。",
        "dynasty": "唐",
        "collection_info": null
    },
    {
        "uuid": "793efb5cd807c1f83c2bb89d44639f2c",
        "title": "杂曲歌辞 车遥遥",
        "author": "张祜",
        "content": "东方昽昽车轧轧，地色不分新去辙。\n闺门半掩床半空，斑斑枕花残泪红。\n君心若车千万转，妾身如辙遗渐远。\n碧川迢迢山宛宛，马蹏在耳轮在眼。\n桑间女儿情不浅，莫道野蚕能作茧。",
        "dynasty": "唐",
        "collection_info": null
    },
    {
        "uuid": "9903b2280c9e39eaad0da7647b880e3b",
        "title": "杂曲歌辞 车遥遥",
        "author": "胡曾",
        "content": "自从车马出门朝，便入空房守寂寥。\n玉枕夜残鱼信绝，金钿秋尽雁书遥。\n脸边楚雨临风落，头上春云向日销。\n芳草又衰还不至，碧天霜冷转无憀。",
        "dynasty": "唐",
        "collection_info": null
    },
    {
        "uuid": "50d0da7945ef751604f25e913c714cad",
        "title": "杂曲歌辞 自君之出矣",
        "author": "辛弘智",
        "content": "自君之出矣，梁尘静不飞。\n思君如满月，夜夜减容晖。",
        "dynasty": "唐",
        "collection_info": null
    },
    {
        "uuid": "c4ca621ab9014b7c4c7c486d70fcd04d",
        "title": "杂曲歌辞 自君之出矣",
        "author": "李康成",
        "content": "自君之出矣，弦吹绝无声。\n思君如百草，撩乱逐春生。",
        "dynasty": "唐",
        "collection_info": null
    },
    {
        "uuid": "e0f277c83fcd77f37771e8851019b510",
        "title": "杂曲歌辞 自君之出矣",
        "author": "卢仝",
        "content": "自君之出矣，壁上蜘蛛织。\n近取见妾心，夜夜无休息。\n妾有双玉环，寄君表相忆。\n环是妾之心，玉是君之德。\n驰情增悴容，蓄思损精力。\n玉簟寒悽悽，延想心恻恻。\n风含霜月明，水泛碧天色。\n此水有尽时，此情无终极。",
        "dynasty": "唐",
        "collection_info": null
    },
    {
        "uuid": "26a813699a6f555dc75a7927d0c80fd0",
        "title": "杂曲歌辞 自君之出矣",
        "author": "雍裕之",
        "content": "自君之出矣，宝镜为谁明。\n思君如陇水，长闻呜咽声。",
        "dynasty": "唐",
        "collection_info": null
    },
    {
        "uuid": "fa534688720fc539d9070618e910a9f5",
        "title": "杂曲歌辞 自君之出矣",
        "author": "张祜",
        "content": "自君之出矣，万物看成古。\n千寻葶苈枝，争奈长长苦。",
        "dynasty": "唐",
        "collection_info": null
    },
    {
        "uuid": "13bd5532b2b30262b20409a78a345b36",
        "title": "杂曲歌辞 长相思",
        "author": "郎大家宋氏",
        "content": "长相思，久离别。\n关山阻，风烟绝。\n台上镜文销，袖中书字灭。\n不见君形影，何曾有懽悦。",
        "dynasty": "唐",
        "collection_info": null
    },
    {
        "uuid": "6968da67fc2e25c024340962939ba3bd",
        "title": "杂曲歌辞 长相思",
        "author": "苏颋",
        "content": "君不见天津桥下东流水，东望龙门北朝市。\n杨柳青青宛地垂，桃红李白花参差。\n花参差，柳堪结，此时忆君心断绝。",
        "dynasty": "唐",
        "collection_info": null
    },
    {
        "uuid": "0f4164344fdde64db2d28b3a3836eb30",
        "title": "杂曲歌辞 长相思三首 一",
        "author": "李白",
        "content": "长相思，在长安，络纬秋啼金井栏。\n微霜凄凄簟色寒，孤灯不明思欲绝。\n卷帷望月空长叹，美人如花隔云端。\n上有青冥之长天，下有绿水之波澜。\n天长路远魂飞苦，梦魂不到关山难。\n长相思，摧心肝。",
        "dynasty": "唐",
        "collection_info": null
    },
    {
        "uuid": "376aa5636e704b13bd5ab3967ff2d357",
        "title": "杂曲歌辞 长相思三首 二",
        "author": "李白",
        "content": "日色已尽花含烟，月明欲素愁不眠。\n赵瑟初停凤凰柱，蜀琴欲奏鸳鸯弦。\n此曲有意无人传，愿随春风寄燕然，忆君迢迢隔青天。\n昔日横波目，今成流泪泉。\n不信妾肠断，归来看取明镜前。",
        "dynasty": "唐",
        "collection_info": null
    },
    {
        "uuid": "f97a05dd704baa24fd7eaf246df52e09",
        "title": "杂曲歌辞 长相思三首 三",
        "author": "李白",
        "content": "美人在时花满堂，美人去后花余床。\n床中绣被卷不寝，至今三载犹闻香。\n香亦竟不灭，人亦竟不来。\n相思黄叶落，白露点青苔。",
        "dynasty": "唐",
        "collection_info": null
    },
    {
        "uuid": "804f5bf96b8dbcac3db43b29b8f47b69",
        "title": "杂曲歌辞 长相思",
        "author": "张继",
        "content": "辽阳望河县，白首无由见。\n海上珊瑚枝，年年寄春燕。",
        "dynasty": "唐",
        "collection_info": null
    },
    {
        "uuid": "01f12f33d76c498459442af641096941",
        "title": "杂曲歌辞 长相思二首 一",
        "author": "令狐楚",
        "content": "君行登陇上，妾梦在闺中。\n玉筯千行落，银床一半空。",
        "dynasty": "唐",
        "collection_info": null
    },
    {
        "uuid": "e63949482d15f64eddd68ca1e73745b1",
        "title": "杂曲歌辞 长相思二首 二",
        "author": "令狐楚",
        "content": "绮席春眠觉，纱窗晓望迷。\n朦胧残梦裏，犹自在辽西。",
        "dynasty": "唐",
        "collection_info": null
    },
    {
        "uuid": "b3351e6b244dadd52d0f2ea15abb9441",
        "title": "杂曲歌辞 长相思",
        "author": "白居易",
        "content": "九月西风兴，月冷霜华凝。\n思君秋夜长，一夜魂九升。\n二月东风来，草坼花心开。\n思君春日迟，一日肠九迴。\n妾住洛桥北，君住洛桥南。\n十五即相识，今年二十三。\n有如女萝草，生在松之侧。\n蔓短枝苦高，萦迴上不得。\n人言人有愿，愿至天必成。\n愿作远方兽，步步比肩行。\n愿作深山木，枝枝连理生。",
        "dynasty": "唐",
        "collection_info": null
    },
    {
        "uuid": "1ae7e58b21fbb7edee8f14d1cc499ac2",
        "title": "杂曲歌辞 千里思",
        "author": "李白",
        "content": "李陵没胡沙，苏武还汉家。\n迢迢五原关，朔雪乱边花。\n一去隔绝域，思归但长嗟。\n鸿雁向西北，飞书报天涯。",
        "dynasty": "唐",
        "collection_info": null
    },
    {
        "uuid": "f20e4b0cb26e7a334b1ce56a1b46bdea",
        "title": "杂曲歌辞 千里思",
        "author": "李端",
        "content": "凉州风月美，遥望居延路。\n泛泛下天云，青青缘塞树。\n燕山苏武上，海岛田横住。\n更是草生时，行人出门去。",
        "dynasty": "唐",
        "collection_info": null
    },
    {
        "uuid": "970843f7f89ecfcf7270df8f1719f973",
        "title": "杂曲歌辞 行路难",
        "author": "卢照邻",
        "content": "君不见长安城北渭桥边，枯木横槎卧古田。\n昔日含红復含紫，常时留雾亦留烟。\n春景春风花似雪，香车玉轝恆阗咽。\n若箇游人不竞攀，若箇倡家不来折。\n倡家宝袜蛟龙帔，公子银鞍千万骑。\n黄莺一向花娇春，两两三三将子戏。\n千尺长条百尺枝，丹桂青榆相蔽亏。\n珊瑚叶上鸳鸯鸟，凤凰巢裏雏鹓儿。\n巢倾枝折凤归去，条枯叶落狂风吹。\n一朝零落无人问，万古摧残君讵知。\n人生贵贱无终始，倏忽须臾难久恃。\n谁家能驻西山日，谁家能堰东流水。\n汉家陵树满秦川，行来行去尽哀怜。\n自昔公卿二千石，咸拟荣华一万年。\n不见朱唇将白貌，惟闻素棘与黄泉。\n金貂有时须换酒，玉麈但摇莫计钱。\n寄言坐客神仙署，一生一死交情处。\n苍龙阙下君不来，白鹤山前我应去。\n云间海上邈难期，赤心会合在何时？但愿尧年一百万，长作巢由也不辞。",
        "dynasty": "唐",
        "collection_info": null
    },
    {
        "uuid": "ca7f1e6f46cce926def0af2a87eb6131",
        "title": "杂曲歌辞 行路难",
        "author": "张纮",
        "content": "君不见温家玉镜台，提携抱握九重来。\n君不见相如绿绮琴，一抚一拍凤凰音。\n人生意气须及早，莫负当年行乐心。\n荆王奏曲楚妃叹，曲尽欢终夜将半。\n朱楼银阁正平生，碧草青苔坐芜漫。\n当春对酒不须疑，视目相看能几时。\n春风吹尽燕初至，此时自谓称君意。\n秋露萎草鸿始归，此时衰暮与君违。\n人生翻覆何常足，谁保容颜无是非。",
        "dynasty": "唐",
        "collection_info": null
    },
    {
        "uuid": "25cd972ba6be3939931000fa6c1d5cff",
        "title": "杂曲歌辞 行路难五首 一",
        "author": "贺兰进明",
        "content": "君不见嵒下井，百尺不及泉。\n君不见山上蒿，数寸凌云烟。\n人生相命亦如此，何苦太息自忧煎。\n但愿亲友长含笑，相逢莫吝杖头钱。\n寒夜邀欢须秉烛，岂得空思花柳年。",
        "dynasty": "唐",
        "collection_info": null
    },
    {
        "uuid": "222617342ef25c7e78d5477179f6dd3c",
        "title": "杂曲歌辞 行路难五首 二",
        "author": "贺兰进明",
        "content": "君不见门前柳，荣曜暂时萧索久。\n君不见陌上花，狂风吹去落谁家。\n谁家思妇见之叹，蓬首不梳心历乱。\n盛年夫壻长别离，岁暮相逢色凋换。",
        "dynasty": "唐",
        "collection_info": null
    },
    {
        "uuid": "30f9a6528c991254a7f6b2e916595cb1",
        "title": "杂曲歌辞 行路难五首 三",
        "author": "贺兰进明",
        "content": "君不见荒树枝，春花落尽蜂不窥。\n君不见梁上泥，秋风始高燕不栖。\n荡子从军事征战，蛾眉婵娟空守闺。\n独宿自然堪下泪，况復时闻乌夜啼。",
        "dynasty": "唐",
        "collection_info": null
    },
    {
        "uuid": "e91e02ef771d5ffc9094cf7704a522af",
        "title": "杂曲歌辞 行路难五首 四",
        "author": "贺兰进明",
        "content": "君不见云间月，暂盈还復缺。\n君不见林下风，声远意难穷。\n亲故平生欲聚散，欢娱未尽尊酒空。\n自叹青青陵上柏，岁寒能与几人同。",
        "dynasty": "唐",
        "collection_info": null
    },
    {
        "uuid": "bbec964103098394cfaded4881763e74",
        "title": "杂曲歌辞 行路难五首 五",
        "author": "贺兰进明",
        "content": "君不见东流水，一去无穷已。\n君不见西郊云，日夕空氛氲。\n羣雁裴回不能去，一雁悲鸣復失羣。\n人生结交在终始，莫为升沈中路分。",
        "dynasty": "唐",
        "collection_info": null
    },
    {
        "uuid": "1651acc3718b1e88d1a6fe21ecc04b01",
        "title": "杂曲歌辞 行路难",
        "author": "崔颢",
        "content": "君不见建章宫中金明枝，万万长条拂地垂。\n二月三月花如霰，九重幽深君不见。\n艳彩朝含四宝宫，香风吹入朝云殿。\n汉家宫女春未阑，爱此芳香朝暮看。\n看去看来心不忘，攀折将安镜台上。\n双双素手剪不成，两两红妆笑相向。\n建章昨夜起春风，一花飞落长信宫。\n长信丽人见花泣，忆此珍树何嗟及。\n我昔初在昭阳时，朝折暮折登玉墀。\n祗言岁岁长相对，不寤今朝遥相思。",
        "dynasty": "唐",
        "collection_info": null
    },
    {
        "uuid": "ebccef4e93b49034e1aa62dfb61e3d07",
        "title": "杂曲歌辞 行路难三首 一",
        "author": "李白",
        "content": "金尊清酒斗十千，玉盘珍羞直万钱。\n停杯投筯不能食，拔劒四顾心茫然。\n欲渡黄河冰塞川，将登太行雪暗天。\n闲来垂钓坐溪上，忽復乘舟梦日边。\n行路难，行路难，多岐路，今安在？长风破浪会有时，直挂云帆济沧海。",
        "dynasty": "唐",
        "collection_info": null
    },
    {
        "uuid": "a96cf80ed7eb5ffce456ef653f6eaad6",
        "title": "杂曲歌辞 行路难三首 二",
        "author": "李白",
        "content": "大道如青天，我独不得出。\n羞逐长安社中儿，赤鸡白狗赌梨栗。\n弹劒作歌奏苦声，曳裾王门不称情。\n淮阴市井笑韩信，汉朝公卿忌贾生。\n君不见昔时燕家重郭隗，拥篲折腰无嫌猜。\n剧辛乐毅感恩分，输肝剖胆效英才。\n昭王白骨萦蔓草，谁人更扫黄金台。\n行路难，归去来。",
        "dynasty": "唐",
        "collection_info": null
    },
    {
        "uuid": "10c428a607d6349125bc712e9d7f5b74",
        "title": "杂曲歌辞 行路难三首 三",
        "author": "李白",
        "content": "有耳莫洗颍川水，有口莫食首阳蕨。\n含光混世贵无名，何用孤高比云月。\n吾观自古贤达人，功成不退皆殒身。\n子胥既弃吴江上，屈原终投湘水滨。\n陆机才多岂自保，李斯税驾苦不早。\n华亭鹤唳讵可闻，上蔡苍鹰何足道？君不见吴中张翰称达士，秋风忽忆江东行。\n且乐生前一杯酒，何须身后千载名。",
        "dynasty": "唐",
        "collection_info": null
    },
    {
        "uuid": "504f0cea44df8f664d8deaca01e32472",
        "title": "杂曲歌辞 行路难三首 一",
        "author": "顾况",
        "content": "君不见古来烧水银，变作北邙山上尘。\n藕丝挂身在虚空，欲落不落愁杀人。\n睢水英雄多血刃，建章宫阙成灰烬。\n淮王身死桂枝折，徐氏一去音书绝。\n行路难，行路难，生死皆由天。\n秦皇汉武遭下脱，汝独何人学神仙。",
        "dynasty": "唐",
        "collection_info": null
    },
    {
        "uuid": "cc8f9171676f1430e7870fe1a1f847f3",
        "title": "杂曲歌辞 行路难三首 二",
        "author": "顾况",
        "content": "君不见担雪塞井徒用力，炊砂作饭岂堪吃。\n一生肝胆向人尽，相识不如不相识。\n冬青树上挂凌宵，岁[晏]花凋树不凋。\n凡物各自有根本，种禾终不生豆苗。\n行路难，行路难，何处是平道？中心无事当富贵，今日觉君颜色好。",
        "dynasty": "唐",
        "collection_info": null
    },
    {
        "uuid": "331963be2634fa75ba4666e009e1914b",
        "title": "杂曲歌辞 行路难三首 三",
        "author": "顾况",
        "content": "君不见少年头上如云髮，少壮如云老如雪。\n岂知灌顶有醍醐，能使清凉头不热。\n吕梁之水挂飞流，鼋鼍蛟蜃不敢游。\n少年恃险若平地，独倚长劒凌清秋。\n行路难，行路难，昔少年，今已老。\n前朝竹帛事皆空，日暮牛羊古城草。",
        "dynasty": "唐",
        "collection_info": null
    },
    {
        "uuid": "bee5e60b050eae8d3edb934a102dd28c",
        "title": "杂曲歌辞 行路难",
        "author": "李颀",
        "content": "汉家名臣杨德祖，四代五公享茅土。\n父兄子弟绾银黄，跃马鸣珂朝建章。\n火浣单衣绣方领，茱萸锦带玉盘囊。\n宾客填街復满坐，片言出口生辉光。\n世人逐势争奔走，沥胆隳肝惟恐后。\n当时一顾生青云，自谓生死长随君。\n一朝谢病还乡里，穷巷苍茫绝知己。\n秋风落叶闭重门，昨日论交竟谁是。\n薄俗嗟嗟难重陈，深山麋鹿下为邻。\n鲁连所以蹈沧海，古往今来称达人。",
        "dynasty": "唐",
        "collection_info": null
    },
    {
        "uuid": "2456e570c3ae8361d5442d6efa9d382c",
        "title": "杂曲歌辞 行路难二首 一",
        "author": "高适",
        "content": "君不见富家翁，昔时贫贱谁比数。\n一朝金多结豪贵，万事胜人健如虎。\n子孙成长满眼前，妻能管弦妾能舞。\n自矜一朝忽如此，却笑傍人独悲苦。\n东邻少年安所如，席门穷巷出无车。",
        "dynasty": "唐",
        "collection_info": null
    },
    {
        "uuid": "4e6ff918f4da505f8134cf38375297fc",
        "title": "杂曲歌辞 行路难二首 二",
        "author": "高适",
        "content": "长安少年不少钱，能骑骏马鸣金鞭。\n五侯相逢大道边，美人弦管争留连。\n黄金如斗不敢惜，片言如山莫弃捐。\n安知顦顇读书者，暮宿虚台私自怜。",
        "dynasty": "唐",
        "collection_info": null
    },
    {
        "uuid": "0251c5651899087ee677de13001b0e62",
        "title": "杂曲歌辞 行路难",
        "author": "张籍",
        "content": "湘东行人长叹息，十年离家归未得。\n弊裘羸马苦难行，童仆饥寒少筋力。\n君不见床头黄金尽，壮士无颜色。\n龙蟠泥中未有云，不能生彼升天翼。",
        "dynasty": "唐",
        "collection_info": null
    },
    {
        "uuid": "b40e2df5c63b9d2e11a643febe6dfb04",
        "title": "杂曲歌辞 行路难",
        "author": "聂夷中",
        "content": "莫言行路难，夷狄如中国。\n谓言骨肉亲，中门如异域。\n出处全在人，路亦无通塞。\n门前两条辙，何处去不得。",
        "dynasty": "唐",
        "collection_info": null
    },
    {
        "uuid": "028e83da62ef94123ecab2abf92a5251",
        "title": "杂曲歌辞 行路难",
        "author": "韦应物",
        "content": "荆山之白玉兮。\n良工雕琢双环连，月蚀中央镜心穿。\n故人赠妾初相结，恩在环中寻不绝。\n人情厚薄苦须臾，昔似连环今似玦。\n连环可碎不可离，如何物在人自移。\n上客勿遽欢，听妾歌路难。\n傍人见环环可怜，不知中有长恨端。",
        "dynasty": "唐",
        "collection_info": null
    },
    {
        "uuid": "c1524b3741cfffca2e52dc3f1a12fd18",
        "title": "杂曲歌辞 行路难三首 一",
        "author": "柳宗元",
        "content": "君不见夸父逐日窥虞渊，跳踉北海超昆崙。\n披霄决汉出沆漭，瞥裂左右遗星辰。\n须臾力尽道渴死，狐鼠蜂蚁争噬吞。\n北方竫人长九寸，开口抵掌更笑喧。\n啾啾饮食滴与粒，生死亦足终天年。\n睢盱大志少成遂，坐使儿女相悲怜。",
        "dynasty": "唐",
        "collection_info": null
    },
    {
        "uuid": "324d72e522fa33dc0e4da693556b2c71",
        "title": "杂曲歌辞 行路难三首 二",
        "author": "柳宗元",
        "content": "虞衡斤斧罗千山，工命采斫杙与椽。\n深林土翦十取一，百牛连鞅摧双辕。\n万围千寻妨道路，东西蹶倒山火焚。\n遗余毫末不见保，躝砾磵壑何当存。\n羣材未成质已夭，突兀𡷸豁空岩峦。\n柏梁天灾武库火，匠石狼顾相愁冤。\n君不见南山栋梁益稀少，爱材养育谁復论。",
        "dynasty": "唐",
        "collection_info": null
    },
    {
        "uuid": "551f6af85d6c29d0407efd0b85ca2404",
        "title": "杂曲歌辞 行路难三首 三",
        "author": "柳宗元",
        "content": "飞雪断道冰成梁，侯家炽炭雕玉房。\n蟠龙吐耀虎喙张，熊蹲豹掷争低昂。\n攒峦丛崿射朱光，丹霞翠雾飘奇香。\n美人四向迴明珰，雪山冰谷晞太阳。\n星躔奔走不得止，奄忽双燕栖虹梁。\n风台露榭生光饰，死灰弃置参与商。\n盛时一去贵反贱，桃笙葵扇安可常。",
        "dynasty": "唐",
        "collection_info": null
    },
    {
        "uuid": "f3b83d41018cbb63f99d2509c392fac0",
        "title": "杂曲歌辞 行路难",
        "author": "鲍溶",
        "content": "玉堂向夕如无人，丝竹俨然宫商死。\n细人何言入君耳？尘生金尊酒如水。\n君今不念岁蹉跎，雁天明明凉露多。\n华灯青凝久照夜，綵童窈窕虚垂罗。\n入宫见妬君不察，莫入此地出风波。",
        "dynasty": "唐",
        "collection_info": null
    },
    {
        "uuid": "7a4d41e4e3252c9b3b0e785b042e1235",
        "title": "杂曲歌辞 行路难五首 一",
        "author": "僧贯休",
        "content": "不会当时作天地，刚有多般愚与智。\n到头还用真宰心，何如上下皆清气。\n大道冥冥不知处，那堪顿得羲和辔。\n义不义兮仁不仁，拟学长生更容易。\n负心为炉復为火，缘木求鱼应且止。\n君不见烧金炼石古帝王，鬼火荧荧白杨裏。",
        "dynasty": "唐",
        "collection_info": null
    },
    {
        "uuid": "4fce20fb8e05a0a8d3e03c672ea79c6c",
        "title": "杂曲歌辞 行路难五首 二",
        "author": "僧贯休",
        "content": "君不见道傍废井生古木，本是骄奢贵人屋。\n几度美人照影来，素绠银缾濯纤玉。\n云飞雨散今如此，绣闼雕甍作荒谷。\n沸渭笙歌君莫夸，不应长是西家哭。\n休说遗编行者几，至竟终须合天理。\n败他成此亦何功，苏张终作多言鬼。\n行路难，行路难，不在羊肠裏。",
        "dynasty": "唐",
        "collection_info": null
    },
    {
        "uuid": "8725ca2fd25e8fa6318cd02ee49ef126",
        "title": "杂曲歌辞 行路难五首 三",
        "author": "僧贯休",
        "content": "九有茫茫共尧日，浪死虚生亦非一。\n清净玄音竟不闻，花眼酒肠暗如漆。\n或偶因片言隻字登第光二亲，又不能献可替不航要津。\n口谈羲轩与周孔，履行不及屠沽人。\n行路难，行路难，日暮途远空悲叹。",
        "dynasty": "唐",
        "collection_info": null
    },
    {
        "uuid": "253cddc29c59e2716d7fa1d93a153827",
        "title": "杂曲歌辞 行路难五首 四",
        "author": "僧贯休",
        "content": "君不见道傍树有寄生枝，青青郁郁同荣衰。\n无情之物尚如此，为人不及还堪悲。\n父归坟兮未朝夕，已分黄金争田宅。\n高堂老母头似霜，心作数支泪常滴。\n我闻忽如负芒刺，不独为君空叹息。\n古人尺布犹可缝，浔阳义犬令人忆。\n寄言世上为人子，孝义团圆莫如此。",
        "dynasty": "唐",
        "collection_info": null
    },
    {
        "uuid": "cad37ca53369b0385111676981756dcb",
        "title": "杂曲歌辞 行路难五首 五",
        "author": "僧贯休",
        "content": "君不见山高海深人不测，古往今来转青碧。\n浅近轻浮莫与交，池卑只解生荆棘。\n谁道黄金如粪土，张耳陈余断消息。\n行路难，行路难，君自看。",
        "dynasty": "唐",
        "collection_info": null
    },
    {
        "uuid": "49e4fd38624d0704cf1261e880086dcf",
        "title": "杂曲歌辞 行路难二首 一",
        "author": "僧齐己",
        "content": "行路难，君好看。\n惊波不在黤黮间，小人心裏藏奔湍。\n七盘九折寒崷崪，翻车倒盖犹堪出。\n未似是非唇舌危，闇中潜毁平人骨。\n君不见楚灵均，千古沈冤湘水滨。\n又不见李太白，一朝却作江南客。",
        "dynasty": "唐",
        "collection_info": null
    },
    {
        "uuid": "12b1d11f595d9d3c053d488998ad4dca",
        "title": "杂曲歌辞 行路难二首 二",
        "author": "僧齐己",
        "content": "下浸与高盘，不为行路难。\n是非真险恶，翻覆作峰峦。\n漆媿同时黑，朱惭巧处丹。\n令人畏相识，欲画白云看。",
        "dynasty": "唐",
        "collection_info": null
    },
    {
        "uuid": "5e3c983af88131d0e90116a8780268d7",
        "title": "杂曲歌辞 行路难",
        "author": "翁绶",
        "content": "行路艰难不復歌，故人荣达我蹉跎。\n双轮晚上铜梁雪，一叶春浮瘴海波。\n自古要津皆若此，方今失路欲如何？君看西汉翟丞相，凤沼朝辞暮雀罗。",
        "dynasty": "唐",
        "collection_info": null
    },
    {
        "uuid": "c19acf27153d1199be3351b81774f7ad",
        "title": "杂曲歌辞 行路难",
        "author": "薛能",
        "content": "何处力堪殚？人心险万端。\n藏山难测度，暗水自波澜。\n对面如千里，迴肠似七盘。\n已经吴坂困，欲向鴈门难。\n南北诚须泣，高深不可干。\n无因善行止，车辙得平安。",
        "dynasty": "唐",
        "collection_info": null
    },
    {
        "uuid": "8db2a9dee195be61af1ca07720097704",
        "title": "杂曲歌辞 从军中行路难二首 一",
        "author": "骆宾王",
        "content": "君不见封狐雄虺自成羣，冯深负固结妖氛。\n玉玺分兵征恶少，金坛受律动将军。\n将军拥旄宣庙略，战士横行静夷落。\n长驱一息背铜梁，直指三巴逾劒阁。\n阁道岧嶤上戍楼，劒门遥裔俯灵丘。\n邛关九折无平路，江水双源有急流。\n征役无期返，他乡岁华晚。\n杳杳丘陵出，苍苍林薄远。\n途危紫盖峰，路涩青泥坂。\n去去指哀牢，行行入不毛。\n绝壁千里险，连山四望高。\n中外分区宇，夷夏殊风土。\n交趾枕南荒，昆弥临北户。\n川源饶毒雾，溪谷多淫雨。\n行潦四时流，崩查千岁古。\n漂梗飞蓬不自安，扪藤引葛度危峦。\n昔时闻道从军乐，今日方知行路难。\n苍江绿水东流驶，炎洲丹徼南中地。\n南中南斗映星河，秦川秦塞阻烟波。\n三春边地风光少，五月泸中瘴疠多。\n朝驱疲斥候，夕息倦谁何。\n向月弯繁弱，连星转太阿。\n重义轻生怀一顾，东伐西征凡几度。\n夜夜朝朝斑鬓新，年年岁岁戎衣故。\n灞城隅，滇池水，天涯望转积，地际行无已。\n徒觉炎凉节物非，不知关山千万里。\n弃置勿重陈，重陈多苦辛。\n且悦清笳杨柳曲，讵忆芳园桃李人。\n绛节朱旗分白羽，丹心白刃酬明主。\n但令一技君王识，谁惮三边征战苦。\n行路难，行路难，岐路几千端。\n无復归云冯短翰，望日想长安。",
        "dynasty": "唐",
        "collection_info": null
    },
    {
        "uuid": "903613583312fe96d5c0c5efbfd7ac4e",
        "title": "杂曲歌辞 从军中行路难二首 二",
        "author": "骆宾王",
        "content": "君不见玉关尘色暗边亭，铜鞮杂虏寇长城。\n天子按劒征余勇，将军受脤事横行。\n七德龙韬开玉帐，千里鼍鼓迭金钲。\n阴山苦雾埋高垒，交河孤月照连营。\n连营去去无穷极，拥斾遥遥过绝国。\n阵云朝结晦天山，寒沙夕涨迷疎勒。\n龙鳞水上开鱼贯，马首山前振鵰翼。\n长驱万里詟祁连，分麾三命武功宣。\n百发乌号遥碎柳，七尺龙文迥照莲。\n春来秋去移灰管，兰闺柳市芳尘断。\n鴈门迢遰尺书稀，鸳被相思双带缓。\n行路难，誓令氛祲静皐兰。\n但使封侯龙额贵，讵随中妇凤楼寒。",
        "dynasty": "唐",
        "collection_info": null
    },
    {
        "uuid": "f9e6c539251d1181db595b596b08f68e",
        "title": "杂曲歌辞 变行路难",
        "author": "王昌龄",
        "content": "向晚横吹悲，风动马嘶合。\n前驱引旗节，千重阵云帀。\n单于下阴山，砂砾空飒飒。\n封侯取一战，岂復念闺閤。",
        "dynasty": "唐",
        "collection_info": null
    },
    {
        "uuid": "db9328a0fb9961c86d6befe34da69b57",
        "title": "杂曲歌辞 古别离",
        "author": "沈佺期",
        "content": "白水东悠悠，中有西行舟。\n舟行有返棹，水去无还流。\n奈何生别者，戚戚怀远游。\n远游谁当惜，所悲会难收。\n自君间芳躧，青阳四五遒。\n皓月掩兰室，光风虚蕙楼。\n相思无明晦，长叹累冬秋。\n离居分迟暮，驾高何淹留。",
        "dynasty": "唐",
        "collection_info": null
    },
    {
        "uuid": "6b481c5a1b49fccc1dada834aa31e1ca",
        "title": "杂曲歌辞 古别离",
        "author": "孟云卿",
        "content": "朝日上高台，离人怨秋草。\n但见万里天，不见万里道。\n君行本遥远，苦乐良难保。\n宿昔梦同衾，忧心梦颠倒。\n含酸欲谁诉，转转伤怀抱。\n结髮年已迟，征行去何早。\n寒暄有时谢，顦顇难再好。\n人皆算年寿，死者何曾老。\n少壮无见期，水深风浩浩。",
        "dynasty": "唐",
        "collection_info": null
    },
    {
        "uuid": "0ff8ad74578993a82820540a00b305bc",
        "title": "杂曲歌辞 古别离",
        "author": "李益",
        "content": "双劒欲别风悽然，雌沈水底雄上天。\n江迴汉转两不见，云交雨合知何年。\n古来万事皆由命，何用临岐苦涕涟。",
        "dynasty": "唐",
        "collection_info": null
    },
    {
        "uuid": "105fc506ecdc7c6bfc17e3940a12d8ea",
        "title": "杂曲歌辞 古别离二首 一",
        "author": "于濆",
        "content": "入室少情意，出门多路岐。\n黄鹤有归日，荡子无还时。\n人谁无分命，妾身何太奇。\n君为东南风，妾作西北枝。\n青楼邻里妇，终年画长眉。\n自倚对良匹，笑妾空罗帏。",
        "dynasty": "唐",
        "collection_info": null
    },
    {
        "uuid": "7bf59e7326ca381ed00afee1b7a6a7aa",
        "title": "杂曲歌辞 古别离二首 二",
        "author": "于濆",
        "content": "郎本东家儿，妾本西家女。\n对门中道间，终谓无离阻。\n岂知中道间，遣作空闺主。\n自是爱封侯，非关备胡虏。",
        "dynasty": "唐",
        "collection_info": null
    },
    {
        "uuid": "250d296fdcf096be9e3b6063dcb79441",
        "title": "杂曲歌辞 古别离二首 一",
        "author": "李端",
        "content": "水国叶黄时，洞庭霜落夜。\n行舟闻商估，宿在枫林下。\n此地送君还，茫茫似梦间。\n后期知几日，前路转多山。\n巫峡通湘浦，迢迢隔云雨。\n天晴见海樯，月落闻津鼓。\n人老自多愁，水深难急流。\n清宵歌一曲，白首对汀洲。",
        "dynasty": "唐",
        "collection_info": null
    },
    {
        "uuid": "e70232024f29f26a96da6312161d9a73",
        "title": "杂曲歌辞 古别离二首 二",
        "author": "李端",
        "content": "与君桂阳别，令君岳阳待。\n后事忽差池，前期日空在。\n木落鴈嗷嗷，洞庭波浪高。\n远山云似盖，极浦树如毫。\n朝发能几里，暮来风又起。\n如何两处愁，皆在孤舟裏。\n昨夜天月明，长川寒且清。\n菊花开欲尽，荠菜拍来生。\n下江帆势速，五两遥相逐。\n欲问去时人，知投何处宿。\n空令猨啸时，泣对湘潭竹。",
        "dynasty": "唐",
        "collection_info": null
    },
    {
        "uuid": "4afb5581d165d18199319233278619ed",
        "title": "杂曲歌辞 古别离",
        "author": "王缙",
        "content": "下阶欲离别，相对映兰丛。\n含辞未及吐，泪落兰丛中。\n高堂静秋日，罗衣飘暮风。\n谁能待明月，迴首见床空。",
        "dynasty": "唐",
        "collection_info": null
    },
    {
        "uuid": "cb0bc636199e0731cf581458fbd0623b",
        "title": "杂曲歌辞 古别离",
        "author": "僧皎然",
        "content": "太湖三山口，吴王在时道。\n寂寞千载心，无人见春草。\n谁堪缄怨者，持此伤怀抱。\n孤舟畏狂风，一点宿烟岛。\n望所思兮若何，月荡漾兮空波。\n云离离兮北断，鴈眇眇兮南多。\n身去兮天畔，心折兮湖岸。\n春山胡为兮塞路，使我归梦兮撩乱。",
        "dynasty": "唐",
        "collection_info": null
    },
    {
        "uuid": "958e8bfe2697c07022992c30fb21cd3f",
        "title": "杂曲歌辞 古别离",
        "author": "聂夷中",
        "content": "欲别牵郎衣，问郎游何处？不恨归日迟，莫向临邛去。",
        "dynasty": "唐",
        "collection_info": null
    },
    {
        "uuid": "db17d3b2d15127aa0a55c244ff8f0f36",
        "title": "杂曲歌辞 古别离二首 一",
        "author": "施肩吾",
        "content": "古人谩歌西飞燕，十年不见狂夫面。\n三更风作切梦刀，万转愁成繫肠线。\n所嗟不及牛女星，一年一度得相见。",
        "dynasty": "唐",
        "collection_info": null
    },
    {
        "uuid": "e782b05fdda87303be5f29d51e2ac8ee",
        "title": "杂曲歌辞 古别离二首 二",
        "author": "施肩吾",
        "content": "老母别爱子，少妻送征郎。\n血流既四面，乃亦断二肠。\n不愁寒无衣，不怕饥无粮。\n惟恐征战不还乡，母化为鬼妻为孀。",
        "dynasty": "唐",
        "collection_info": null
    },
    {
        "uuid": "5cc2d7cc01467577549b6ce829038993",
        "title": "杂曲歌辞 古别离",
        "author": "吴融",
        "content": "紫燕黄鹄虽别离，一举千里何难追。\n犹闻啼风与叫月，流连断续令人悲。\n赋情更有深缱绻，碧甃千寻尚为浅。\n蟾蜍正向清夜流，蛱蝶须教堕丝罥。\n莫道断丝不可续，丹穴凤皇胶不远。\n草草通流水不迴，海上两潮长不返。",
        "dynasty": "唐",
        "collection_info": null
    },
    {
        "uuid": "12695d795ae5dbef60e50a7b3299ce9b",
        "title": "杂曲歌辞 古离别",
        "author": "王适",
        "content": "昔岁惊杨柳，高楼悲独守。\n今年芳树枝，孤栖怨别离。\n珠帘昼不卷，罗幔晓长垂。\n苦调琴先觉，愁容镜独知。\n频来鴈度无消息，罢去鸳文何用织。\n夜还罗帐空有情，春着帬腰自无力。\n青轩桃李落纷纷，紫庭兰蕙日氛氲。\n已能顦顇今如此，更復含情一待君。",
        "dynasty": "唐",
        "collection_info": null
    },
    {
        "uuid": "2ce2edaf2ab9171defb7d2c794ead003",
        "title": "杂曲歌辞 古离别",
        "author": "常理",
        "content": "君御狐白裘，妾居缃绮帱。\n粟钿金夹膝，花错玉搔头。\n离别生庭草，征行断戍楼。\n蟏蛸网清曙，菡萏落红秋。\n小胆空房怯，长眉满镜愁。\n为传儿女意，不用远封侯。",
        "dynasty": "唐",
        "collection_info": null
    },
    {
        "uuid": "a64dec69745625679256288834071ee5",
        "title": "杂曲歌辞 古离别",
        "author": "姚系",
        "content": "凉风已袅袅，露重木兰枝。\n独上高楼望，行人远不知。\n轻寒入洞户，明月满秋池。\n燕去鸿方至，年年是别离。",
        "dynasty": "唐",
        "collection_info": null
    },
    {
        "uuid": "9ff503cacc108f191242942717b2e475",
        "title": "杂曲歌辞 古离别",
        "author": "张彪",
        "content": "离别无远近，事欢情亦悲。\n不闻车轮声，后会将何时。\n去日忘寄书，来日乖前期。\n纵知明当还，一夕千万思。",
        "dynasty": "唐",
        "collection_info": null
    },
    {
        "uuid": "afedc9d4be7f1f25d814b2af47eba936",
        "title": "杂曲歌辞 古离别",
        "author": "赵微明",
        "content": "违别未几日，一日如三秋。\n犹疑望可见，日日上高楼。\n惟见分手处，白苹满芳洲。\n寸心宁死别，不忍生离愁。",
        "dynasty": "唐",
        "collection_info": null
    },
    {
        "uuid": "938ae085d0f50e91689b9b57052656e4",
        "title": "杂曲歌辞 古离别二首 一",
        "author": "孟郊",
        "content": "松山云缭绕，萍路水分离。\n云去有归日，水分无合时。\n春芳役双眼，春色柔四支。\n杨柳织别愁，千条万条丝。",
        "dynasty": "唐",
        "collection_info": null
    },
    {
        "uuid": "8d2dbe3acd35fffa188c2e07eea9ba9e",
        "title": "杂曲歌辞 古离别二首 二",
        "author": "孟郊",
        "content": "山川古今路，纵横无断绝。\n来往天地间，人皆有离别。\n行衣未束带，中肠已先结。\n不用看镜中，自知生白髮。\n欲陈去留意，声向言前咽。\n愁结填心胸，茫茫若为说。\n荒郊烟莽苍，旷野风凄切。\n处处得相随，人那不如月。",
        "dynasty": "唐",
        "collection_info": null
    },
    {
        "uuid": "f72211c744cc42728245f244331f2f79",
        "title": "杂曲歌辞 古离别",
        "author": "顾况",
        "content": "西江上，风动麻姑嫁时浪。\n西山为水水为尘，不是人间离别人。",
        "dynasty": "唐",
        "collection_info": null
    },
    {
        "uuid": "56b899e9f2f88cff91f88cfbd1d09f62",
        "title": "杂曲歌辞 古离别",
        "author": "僧贯休",
        "content": "离恨如旨酒，古今饮皆醉。\n只恐长江水，尽是儿女泪。\n伊余非此辈，送人空把臂。\n他日再相逢，清风动天地。",
        "dynasty": "唐",
        "collection_info": null
    },
    {
        "uuid": "6c139c784489b4b5e9195aaf88873572",
        "title": "杂曲歌辞 古离别",
        "author": "韦庄",
        "content": "晴烟漠漠柳毵毵，不那离情酒半酣。\n更把马鞭云外指，断肠春色在江南。",
        "dynasty": "唐",
        "collection_info": null
    },
    {
        "uuid": "84257339b256b43c85723c7f091a65d3",
        "title": "杂曲歌辞 生别离",
        "author": "孟云卿",
        "content": "结髮生别离，相思復相保。\n何知日已久，五变庭中草。\n眇眇天海途，悠悠吴江岛。\n但恐不出门，出门无远道。\n远道行既难，家贫衣服单。\n严风吹积雪，晨起鼻何酸。\n人生各有恋，岂不怀所安。\n分明天上日，生死誓同欢。",
        "dynasty": "唐",
        "collection_info": null
    },
    {
        "uuid": "91cb32d68bb417c37551a953f6bac22b",
        "title": "杂曲歌辞 生别离",
        "author": "白居易",
        "content": "食蘗不易食梅难，蘗能苦兮梅能酸。\n未如生别之为难，苦在心兮酸在肝。\n晨鸡载鸣残月没，征马重嘶行人出。\n迴看骨肉哭一声，梅酸蘗苦甘如蜜。\n黄河水白黄云秋，行人河边相对愁。\n天寒野旷何处宿？棠梨叶战风飕飕。\n生离别，生离别，忧从中来无断绝。\n忧积心劳血气衰，未年三十生白髮。",
        "dynasty": "唐",
        "collection_info": null
    },
    {
        "uuid": "f49655de33b569f923dc407e8c817872",
        "title": "杂曲歌辞 远别离",
        "author": "李白",
        "content": "远别离，古有皇英之二女，乃在洞庭之南，潇湘之浦。\n海水直下万里深，谁人不言此离苦。\n日惨惨兮云冥冥，猩猩啼烟兮鬼啸雨。\n我纵言之将何补，皇穹窃恐不照余之忠诚。\n雷冯冯兮欲吼怒，尧舜当之亦禅禹。\n君失臣兮龙为鱼，权归臣兮鼠变虎。\n或云尧幽囚，舜野死，九疑联绵皆相似，重瞳孤坟竟何是。\n帝子泣兮绿云间，随风波兮去无还。\n恸哭兮远望，见苍梧之深山。\n苍梧山崩湘水绝，竹上之泪乃可灭。",
        "dynasty": "唐",
        "collection_info": null
    },
    {
        "uuid": "7084ab469e6c34ec9aa41d1e424e6daa",
        "title": "杂曲歌辞 远别离",
        "author": "张籍",
        "content": "莲叶团团杏花拆，长江鲤鱼鳍鬣赤。\n念君少年弃亲戚，千里万里独为客。\n谁言远别心不易，天星坠地能为石。\n几时断得城南陌，勿使居人有行役。",
        "dynasty": "唐",
        "collection_info": null
    },
    {
        "uuid": "501e04597909f079c11e83cb875779ce",
        "title": "杂曲歌辞 远别离二首 一",
        "author": "令狐楚",
        "content": "杨柳黄金穗，梧桐碧玉枝。\n春来消息断，早晚是归时。",
        "dynasty": "唐",
        "collection_info": null
    },
    {
        "uuid": "e9b7d474cb120b7f59d1f494c1b1b451",
        "title": "杂曲歌辞 远别离二首 二",
        "author": "令狐楚",
        "content": "玳织鸳鸯履，金装翡翠簪。\n畏人相问着，不拟到城南。",
        "dynasty": "唐",
        "collection_info": null
    },
    {
        "uuid": "b5cec44967051b2873fcf8cf3fb1920c",
        "title": "杂曲歌辞 久别离",
        "author": "李白",
        "content": "别来几春未还家，玉窗五见樱桃花。\n况有锦字书，开缄使人嗟。\n至此肠断彼心绝，云鬟绿鬓罢揽结。\n愁如迴飙乱白雪，去年寄书报阳台。\n今年寄书重相催，胡为东风为我吹行云。\n使西来，待来竟不来，落花寂寂委青苔。",
        "dynasty": "唐",
        "collection_info": null
    },
    {
        "uuid": "03db6e8c3dab7cd389b5b6d5636ed1d7",
        "title": "杂曲歌辞 新别离",
        "author": "戴叔伦",
        "content": "手把杏花枝，未曾经别离。\n黄昏掩闺后，寂寞自心知。",
        "dynasty": "唐",
        "collection_info": null
    },
    {
        "uuid": "eb8d29bc15adf5a40f2866e649aa38f3",
        "title": "杂曲歌辞 今别离",
        "author": "崔国辅",
        "content": "送别未能旋，相望连水口。\n船行欲映洲，几度急摇手。",
        "dynasty": "唐",
        "collection_info": null
    },
    {
        "uuid": "ea06a13ba145cfdf3e75bcd7e74f82af",
        "title": "杂曲歌辞 暗别离",
        "author": "刘氏瑶",
        "content": "槐花结子桐叶焦，单飞越鸟嗁青霄。\n翠轩辗云轻遥遥，燕脂泪迸红线条。\n瑶草歇芳心耿耿，玉佩无声画屏冷。\n朱弦暗断不见人，风动花枝月中影。\n青鸾脉脉西飞去，海阔天高不知处。",
        "dynasty": "唐",
        "collection_info": null
    },
    {
        "uuid": "a170ecc0659f1384701e9349294138aa",
        "title": "杂曲歌辞 潜别离",
        "author": "白居易",
        "content": "不得哭，潜别离，不得语，暗相思，两心之外无人知。\n深笼夜[锁]独栖鸟，利劒[春]断连理枝。\n河水虽浊有清日，乌头虽黑有白时。\n惟有潜离与暗别，彼此甘心无后期。",
        "dynasty": "唐",
        "collection_info": null
    },
    {
        "uuid": "582db29d39ba861419264fcc4a049989",
        "title": "杂曲歌辞 别离曲",
        "author": "张籍",
        "content": "行人结束出门去，马蹏几时踏门路。\n忆昔君初纳綵时，不言身属辽阳戍。\n早知今日当别离，成君家计良为谁。\n男儿生身自有役，那得悞我少年时。\n不如逐君征战死，谁能独老空闺裏。",
        "dynasty": "唐",
        "collection_info": null
    },
    {
        "uuid": "8b4d2192b52398cfbc106c46376ee589",
        "title": "杂曲歌辞 别离曲",
        "author": "陆龟蒙",
        "content": "丈夫非无泪，不洒离别间。\n仗劒对尊酒，耻为游子颜。\n蝮蛇一螫手，壮士疾解腕。\n所思在功名，离别何足叹。",
        "dynasty": "唐",
        "collection_info": null
    },
    {
        "uuid": "7aa4a64657ade77c0fe54b136cfc2001",
        "title": "杂曲歌辞 西洲曲",
        "author": "温庭筠",
        "content": "悠悠復悠悠，昨日下西洲。\n西洲风色好，遥见武昌楼。\n武昌何郁郁，侬家定无匹。\n小妇被流黄，登楼抚瑶瑟。\n朱弦繁復轻，素手直凄清。\n一弹三四解，掩抑似含情。\n南楼登且望，西江广復平。\n艇子摇两桨，催过石头城。\n门前乌臼树，惨澹天将曙。\n鵾鵊飞復还，郎随早帆去。\n迴头语同伴，定復负情侬。\n去帆不安幅，作抵使西风。\n他日相寻索，莫作西洲客。\n西洲人不归，春草年年碧。",
        "dynasty": "唐",
        "collection_info": null
    },
    {
        "uuid": "5cbc706042a19730eddfa11e6dcfd54e",
        "title": "杂曲歌辞 荆州乐",
        "author": "李白",
        "content": "白帝城边足风波，瞿塘五月谁敢过。\n荆州麦熟茧成蛾，缫丝忆君头绪多，拨谷飞鸣奈妾何。",
        "dynasty": "唐",
        "collection_info": null
    },
    {
        "uuid": "d5219d88e425009d831c3ad593eca142",
        "title": "杂曲歌辞 荆州乐二首 一",
        "author": "刘禹锡",
        "content": "渚宫杨柳暗，麦城朝雉飞。\n可怜踏青伴，乘暖着轻衣。",
        "dynasty": "唐",
        "collection_info": null
    },
    {
        "uuid": "9356545d1f00034198d01e0941613cdd",
        "title": "杂曲歌辞 荆州乐二首 二",
        "author": "刘禹锡",
        "content": "今日好南风，商旅相催发。\n沙头樯竿上，始见春江阔。",
        "dynasty": "唐",
        "collection_info": null
    },
    {
        "uuid": "fb3f56ec063ec731d6bd6f881d08ba81",
        "title": "杂曲歌辞 荆州泊",
        "author": "李端",
        "content": "南楼西下时，月裏闻来棹。\n桂水舳舻回，荆州津济闹。\n移帷望星汉，引带思容貌。\n今夜一江人，惟应妾身觉。",
        "dynasty": "唐",
        "collection_info": null
    },
    {
        "uuid": "cdfcbbd1cd085bb8db72b1d308bacba2",
        "title": "杂曲歌辞 纪南歌",
        "author": "刘禹锡",
        "content": "风烟纪南城，尘土荆门路。\n天寒猎兽者，走上樊姬墓。",
        "dynasty": "唐",
        "collection_info": null
    },
    {
        "uuid": "d8e0c590dfae2b6283bc184ec7b7f493",
        "title": "杂曲歌辞 宜城歌",
        "author": "刘禹锡",
        "content": "野水遶空城，行尘起孤驿。\n花台侧生树，石碣阳镌头。\n靡靡度行人，温风吹宿麦。",
        "dynasty": "唐",
        "collection_info": null
    },
    {
        "uuid": "f02caf60eaf4cf19e334a392c2406ce8",
        "title": "杂曲歌辞 长干曲四首 一",
        "author": "崔颢",
        "content": "君家定何处？妾住在横塘。\n停舟暂借问，或恐是同乡。",
        "dynasty": "唐",
        "collection_info": null
    },
    {
        "uuid": "f04afa92f6296016a82aab26c79efdff",
        "title": "杂曲歌辞 长干曲四首 二",
        "author": "崔颢",
        "content": "家临九江水，去来九江侧。\n同是长干人，生小不相识。",
        "dynasty": "唐",
        "collection_info": null
    },
    {
        "uuid": "ca278dc81eba37cfb54b0b7ce5f5218b",
        "title": "杂曲歌辞 长干曲四首 三",
        "author": "崔颢",
        "content": "下渚多风浪，莲舟渐觉稀。\n那能不相待，独自逆潮归。",
        "dynasty": "唐",
        "collection_info": null
    },
    {
        "uuid": "220d8f52d970e8baa5677a68f313182f",
        "title": "杂曲歌辞 长干曲四首 四",
        "author": "崔颢",
        "content": "三江潮水急，五湖风浪涌。\n由来花性轻，莫畏莲舟重。",
        "dynasty": "唐",
        "collection_info": null
    },
    {
        "uuid": "282e5e9021f96d00ceae2a57e497a6c9",
        "title": "杂曲歌辞 长干行二首 一",
        "author": "李白",
        "content": "妾髮初覆额，折花门前剧。\n郎骑竹马来，遶床弄青梅。\n同居长干里，两小无嫌猜。\n十四为君妇，羞颜尚不开。\n低头向暗壁，千唤不一迴。\n十五始展眉，愿同尘与灰。\n常存抱柱信，岂上望夫台。\n十六君远行，瞿塘滟预堆。\n五月不可触，猨鸣天上哀。\n门前迟行迹，一一生绿苔。\n苔深不能扫，落叶秋风早。\n八月蝴蝶来，双飞西园草。\n感此伤妾心，坐愁红颜老。\n早晚下三巴，预将书报家。\n相迎不道远，直至长风沙。",
        "dynasty": "唐",
        "collection_info": null
    },
    {
        "uuid": "69cc6c8b145ff67cd7437e80c633669f",
        "title": "杂曲歌辞 长干行二首 二",
        "author": "李白",
        "content": "忆妾深闺裏，烟尘不曾识。\n嫁与长干人，沙头候风色。\n五月南风兴，思君在巴陵。\n八月西风起，想君发扬子。\n去来悲如何，见少别离多。\n湘潭几日到，妾梦越风波。\n昨夜狂风度，吹折江头树。\n淼淼暗无边，行人在何处？北客真王公，朱衣满江中。\n日暮来投宿，数朝不肎东。\n好乘浮云骢，佳期兰渚东。\n鸳鸯绿浦上，翡翠锦屏中。\n自怜十五余，颜色桃李红。\n那作商人妇，愁水復愁风。",
        "dynasty": "唐",
        "collection_info": null
    },
    {
        "uuid": "d00c18e52f68469ba5e1ed67326a5ebc",
        "title": "杂曲歌辞 长干行",
        "author": "张潮",
        "content": "壻贫如珠玉，壻富如埃尘。\n贫时不忘旧，富贵多宠新。\n妾本富家女，与君为偶匹。\n惠好一何深，中门不曾出。\n妾有绣衣裳，葳蕤金缕光。\n念君贫且贱，易此从远方。\n远方三千里，发去悔不已。\n日暮情更来，空望去时水。\n孟夏麦始秀，江上多南风。\n商贾归欲尽，君今尚巴东。\n巴东有巫山，窈窕神女颜。\n常恐游此山，果然不知还。",
        "dynasty": "唐",
        "collection_info": null
    },
    {
        "uuid": "66bb0fabf504258d3f7eb042917c7e1b",
        "title": "杂曲歌辞 小长干曲",
        "author": "崔国辅",
        "content": "月暗送湖风，相寻路不通。\n菱歌唱不辍，知在此塘中。",
        "dynasty": "唐",
        "collection_info": null
    },
    {
        "uuid": "500106d7c3093f0e0d2f4032dddeb7a5",
        "title": "杂曲歌辞 杞梁妻",
        "author": "僧贯休",
        "content": "秦之无道兮四海枯，筑长城兮遮北胡。\n筑人筑土一万里，杞梁贞妇嗁呜呜。\n上无父兮中无夫，下无子兮孤復孤。\n一号城崩塞色苦，再号杞梁骨出土。\n疲魂饥魄相逐归，陌上少年莫相非。",
        "dynasty": "唐",
        "collection_info": null
    },
    {
        "uuid": "3ab14e559ba80a7a461a4cb0ab50a563",
        "title": "杂曲歌辞 卢女曲",
        "author": "崔颢",
        "content": "二月春来半，宫中日渐长。\n柳垂金屋暖，花覆玉楼香。\n拂匣先临镜，调笙更炙簧。\n还将卢女曲，夜夜奉君王。",
        "dynasty": "唐",
        "collection_info": null
    },
    {
        "uuid": "4035b939fd93a271eea0f9d44a88fe75",
        "title": "杂曲歌辞 卢姬篇",
        "author": "崔颢",
        "content": "卢姬小小魏王家，绿鬓红唇桃李花。\n魏王绮楼十二重，水精帘箔绣芙蓉。\n白玉阑干金作柱，楼上朝朝学歌舞。\n前堂后堂罗袖人，南窗北窗花发春。\n翠幌珠帘鬬弦管，一奏一弹云欲断。\n君王日晚下朝归，鸣环佩玉生光辉。\n人生今日得骄贵，谁道卢姬身细微。",
        "dynasty": "唐",
        "collection_info": null
    },
    {
        "uuid": "e436b73c1a51a130a0fd0aa19012cc55",
        "title": "杂曲歌辞 邯郸才人嫁为厮养卒妇",
        "author": "李白",
        "content": "妾本丛台女，扬蛾入丹阙。\n自倚颜如花，宁知有凋歇。\n一辞玉阶下，去若朝云没。\n每忆邯郸城，深宫梦秋月。\n君王不可见，惆怅至明发。",
        "dynasty": "唐",
        "collection_info": null
    },
    {
        "uuid": "b42e7f581040892304585800cfb5eaa9",
        "title": "杂曲歌辞 杨白花",
        "author": "柳宗元",
        "content": "杨白花，风吹度江水。\n坐令宫树无颜色，摇荡春光千万里。\n茫茫晓日下长秋，哀歌未断城鵶起。",
        "dynasty": "唐",
        "collection_info": null
    },
    {
        "uuid": "3e5c9e1262a908a277bf35828a7f4603",
        "title": "杂曲歌辞 茱萸女",
        "author": "万楚",
        "content": "山阴柳家女，九日采茱萸。\n復得东邻伴，双为陌上姝。\n插花向高髻，结子置长裾。\n作性恆迟缓，非关诧丈夫。\n平明折林树，日入反城隅。\n侠客邀罗袖，行人挑短书。\n蛾眉自有主，年少莫踟蹰。",
        "dynasty": "唐",
        "collection_info": null
    },
    {
        "uuid": "02f3cef8ab0ca778778a194a5e9d539a",
        "title": "杂曲歌辞 于阗采花",
        "author": "李白",
        "content": "于阗采花人，自言花相似。\n明妃一朝西入胡，胡中美女多羞死。\n乃知汉地多名姝，胡中无花可方比。\n丹青能令丑者妍，无盐翻在深宫裏。\n自古妬蛾眉，胡沙埋皓齿。",
        "dynasty": "唐",
        "collection_info": null
    },
    {
        "uuid": "5b50235f8bda23ffcc13e9abd32501cf",
        "title": "杂曲歌辞 秦女卷衣",
        "author": "李白",
        "content": "天子居未央，妾侍卷衣裳。\n顾无紫宫宠，敢拂黄金床。\n水至亦不去，熊来尚可当。\n微身奉日月，飘若萤火光。\n愿君采葑菲，无以下体妨。",
        "dynasty": "唐",
        "collection_info": null
    },
    {
        "uuid": "991c68a3809545b9678d2f483494db39",
        "title": "杂曲歌辞 爱妾换马 一",
        "author": "张祜",
        "content": "一面妖桃千里蹏，娇姿骏背价应齐。\n乍牵玉勒辞金栈，催整花钿出绣闺。\n去日岂无霑袂泣，归时还有顿衔嘶。\n婵娟躞蹀春风裏，挥手摇鞭杨柳堤。",
        "dynasty": "唐",
        "collection_info": null
    },
    {
        "uuid": "123b8e157a696459a3eb8839539d925f",
        "title": "杂曲歌辞 爱妾换马 二",
        "author": "张祜",
        "content": "绮阁香销华厩空，忍将行雨换追风。\n休怜柳叶双眉翠，却爱桃花两耳红。\n侍宴永辞春色裏，趁朝休立漏声中。\n恩劳未尽情先尽，暗泣嘶风两意同。",
        "dynasty": "唐",
        "collection_info": null
    },
    {
        "uuid": "a5391b1456e52c1982ccdbb27edc7bbe",
        "title": "杂曲歌辞 枯鱼过河泣",
        "author": "李白",
        "content": "白龙改常服，偶被豫且制。\n谁使尔为鱼，徒劳诉天帝。\n作书报鲸鲵，勿恃风涛势。\n涛落归泥沙，翻遭蝼蚁噬。\n万乘慎出入，柏人以为诫。",
        "dynasty": "唐",
        "collection_info": null
    },
    {
        "uuid": "ca52c8a0be4bd20939e5328a366dff58",
        "title": "杂曲歌辞 饮酒乐",
        "author": "聂夷中",
        "content": "日月似有事，一夜行一周。\n草木犹须老，人生得无愁。\n一饮解百结，再饮破百忧。\n白髮欺贫贱，不入醉人头。\n我愿东海水，尽向杯中流。\n安得阮步兵，同入醉乡游。",
        "dynasty": "唐",
        "collection_info": null
    },
    {
        "uuid": "3e2bed94f44fcddc02a8dca003e6890f",
        "title": "杂曲歌辞 王孙游",
        "author": "崔国辅",
        "content": "自与王孙别，频看黄鸟飞。\n应由春草误，着处不成归。",
        "dynasty": "唐",
        "collection_info": null
    },
    {
        "uuid": "252dc9c8acf86c62f3b6d7ae3dfcbb4c",
        "title": "杂曲歌辞 发白马",
        "author": "李白",
        "content": "将军发白马，旌节渡黄河。\n箫鼓聒川岳，沧溟涌洪波。\n武安有振瓦，易水无寒歌。\n铁骑若雪山，饮流涸滹沱。\n扬兵猎月窟，转战畧朝那。\n倚剑登燕然，边峰列嵯峨。\n萧条万里外，耕作五原多。\n一扫清大漠，包虎戢金戈。",
        "dynasty": "唐",
        "collection_info": null
    },
    {
        "uuid": "3647ebe288857d5ebaa195e958ea95c6",
        "title": "杂曲歌辞 结韈子",
        "author": "李白",
        "content": "燕南壮士吴门豪，筑中置铅鱼隐刀。\n感君恩重许君命，泰山一掷轻鸿毛。",
        "dynasty": "唐",
        "collection_info": null
    },
    {
        "uuid": "324ed987cd032c6f42b93984c16c338a",
        "title": "杂曲歌辞 沐浴子",
        "author": "李白",
        "content": "沐芳莫弹冠，浴兰莫振衣。\n处世忌太洁，志人贵藏辉。\n沧浪有钓叟，吾与尔同归。",
        "dynasty": "唐",
        "collection_info": null
    },
    {
        "uuid": "bba6eb189395dd834098764bb3b721c6",
        "title": "杂曲歌辞 三台二首 一",
        "author": "韦应物",
        "content": "一年一年老去，明日后日花开。\n未报长安平定，万国岂得衔杯。",
        "dynasty": "唐",
        "collection_info": null
    },
    {
        "uuid": "4a5c3b5db081b1d37b3a8d5034ddddba",
        "title": "杂曲歌辞 三台二首 二",
        "author": "韦应物",
        "content": "冰泮寒塘始绿，雨余百草皆生。\n朝来门閤无事，晚下高斋有情。",
        "dynasty": "唐",
        "collection_info": null
    },
    {
        "uuid": "27f53a52963c973c369c6da90976d24b",
        "title": "杂曲歌辞 上皇三台",
        "author": "韦应物",
        "content": "不寐倦长更，披衣出户行。\n月寒秋竹冷，风切夜窗声。",
        "dynasty": "唐",
        "collection_info": null
    },
    {
        "uuid": "474c50b3ed8745a8074f7067be6abcab",
        "title": "杂曲歌辞 突厥三台",
        "author": "韦应物",
        "content": "鴈门山上鴈初飞，马邑阑中马正肥。\n日旰山西逢驿使，殷勤南北送征衣。",
        "dynasty": "唐",
        "collection_info": null
    },
    {
        "uuid": "314d990c11a78d3ae73a32382ec6e120",
        "title": "杂曲歌辞 宫中三台二首 一",
        "author": "王建",
        "content": "鱼藻池边射鸭，芙蓉园裏看花。\n日色柘袍相似，不着红鸾扇遮。",
        "dynasty": "唐",
        "collection_info": null
    },
    {
        "uuid": "70891c9cbcbc372717d3f0f2e33f8dc2",
        "title": "杂曲歌辞 宫中三台二首 二",
        "author": "王建",
        "content": "池北池南草绿，殿前殿后花红。\n天子千年万岁，未央明月清风。",
        "dynasty": "唐",
        "collection_info": null
    },
    {
        "uuid": "6a34dd2a22a5d06bab5d02c0ee6aec1b",
        "title": "杂曲歌辞 江南三台四首 一",
        "author": "王建",
        "content": "扬州桥边小妇，长干市裏商人。\n三年不得消息，各自拜鬼求神。",
        "dynasty": "唐",
        "collection_info": null
    },
    {
        "uuid": "dd37ecd3d1222ccc21c3d8237ef06e89",
        "title": "杂曲歌辞 江南三台四首 二",
        "author": "王建",
        "content": "青草湖边草色，飞猨岭上猨声。\n万里三湘客到，有风有雨人行。",
        "dynasty": "唐",
        "collection_info": null
    },
    {
        "uuid": "76dd0022ad8f463aed4ad2c31633bc33",
        "title": "杂曲歌辞 江南三台四首 三",
        "author": "王建",
        "content": "树头花落花开，道上人去人来。\n朝愁暮愁即老，百年几度三台。",
        "dynasty": "唐",
        "collection_info": null
    },
    {
        "uuid": "941889881c7772d7b1977bcdda92715a",
        "title": "杂曲歌辞 江南三台四首 四",
        "author": "王建",
        "content": "闻身彊健且为，头白齿落难追。\n准拟百年千岁，能得几许多时。",
        "dynasty": "唐",
        "collection_info": null
    },
    {
        "uuid": "377dd502d3031dfb51daa8430a01a46f",
        "title": "杂曲歌辞 筑城曲",
        "author": "张籍",
        "content": "筑城去，千人万人齐抱杵。\n重重土坚试行锥，军吏执鞭催作迟。\n来时一年深碛裏，着尽短衣渴无水。\n力尽不得抛杵声，杵声未定人皆死。\n家家养男当门户，今日作君城下土。",
        "dynasty": "唐",
        "collection_info": null
    },
    {
        "uuid": "f4dd46dd4ecd1e44f511d77ee5eff2f9",
        "title": "杂曲歌辞 筑城曲五解",
        "author": "元稹",
        "content": "年年塞下丁，长作出塞兵。\n自从冒顿彊，官筑遮虏城。\n筑城须努力，城高遮得贼。\n但恐贼路多，有城遮不得。\n丁口传父口，莫问城坚不。\n平城被虏围，汉斸城墙走。\n因兹虏请和，虏往骑来多。\n半疑兼半信，筑城犹嵯峨。\n筑城安敢烦，愿听丁一言。\n请筑鸿胪寺，兼愁虏出关。",
        "dynasty": "唐",
        "collection_info": null
    },
    {
        "uuid": "4fccbbfea07734521e57f172c4a376da",
        "title": "杂曲歌辞 筑城曲",
        "author": "陆龟蒙",
        "content": "城上一掊土，手中千万杵。\n筑城畏不坚，坚城在何处？莫叹筑城劳，将军要却敌。\n城高功亦高，尔命何处惜。",
        "dynasty": "唐",
        "collection_info": null
    },
    {
        "uuid": "f0b9173564e622f130f421aba8aefd4e",
        "title": "杂曲歌辞 湖阴曲",
        "author": "温庭筠",
        "content": "祖龙黄须珊瑚鞭，铁骢金面青连钱。\n虎髯拔劒欲成梦，日压贼营如血鲜。\n海旗风急惊眠起，甲重光摇照湖水。\n苍黄追骑尘外归，森索妖星阵前死。\n五陵愁碧春萋萋，灞川玉马空中嘶。\n羽书如电入青琐，雪腕如搥催画鞞。\n白虬天子金煌铓，高临帝座迴龙章。\n吴波不动楚山晚，花压阑干春昼长。",
        "dynasty": "唐",
        "collection_info": null
    },
    {
        "uuid": "90c1ea51838ec72c2cb50fdde39282c4",
        "title": "杂曲歌辞 无愁果有愁曲",
        "author": "李商隐",
        "content": "东有青龙西白虎，中含福皇包世度。\n玉壶渭水笑清潭，凿天不到牵牛处。\n骐驎踏云天马狞，牛山撼碎珊瑚声。\n秋娥点滴不成泪，十二玉楼无故钉。\n推烟唾月抛千里，十番红桐一行死。\n白杨别屋鬼迷人，空留暗记如蚕纸。\n日暮向风牵短丝，血凝血散今谁是。",
        "dynasty": "唐",
        "collection_info": null
    },
    {
        "uuid": "a596647733eb06a7283ac14712dd2405",
        "title": "杂曲歌辞 起夜来",
        "author": "施肩吾",
        "content": "香销连理带，尘覆合欢杯。\n懒卧相思枕，愁吟起夜来。",
        "dynasty": "唐",
        "collection_info": null
    },
    {
        "uuid": "a6e1f61051a1efbbe5fb5d2b834ac570",
        "title": "杂曲歌辞 起夜半",
        "author": "聂夷中",
        "content": "念远心如烧，不觉中夜起。\n桃花带露泛，立在月明裏。",
        "dynasty": "唐",
        "collection_info": null
    },
    {
        "uuid": "c0a8ecfbcf728ec20b2dc1e0ea0c845e",
        "title": "杂曲歌辞 独不见",
        "author": "沈佺期",
        "content": "卢家小妇郁金堂，海燕双栖玳瑁梁。\n九月寒砧催下叶，十年征戍忆辽阳。\n白狼河北音书断，丹凤城南秋夜长。\n谁知含愁独不见，使妾明月照流黄。",
        "dynasty": "唐",
        "collection_info": null
    },
    {
        "uuid": "c35fc43486269fa36ec8f7238446daa8",
        "title": "杂曲歌辞 独不见",
        "author": "王训",
        "content": "日晚宜春暮，风輭上林朝。\n对酒近初节，开楼荡夜娇。\n石桥通小涧，竹路上青霄。\n持底谁见许，长愁成细腰。",
        "dynasty": "唐",
        "collection_info": null
    },
    {
        "uuid": "dc8939e04bbf41b4b9f0748cffd0e2c3",
        "title": "杂曲歌辞 独不见",
        "author": "杨巨源",
        "content": "东风艳阳色，柳绿花如霰。\n竞理同心鬟，争持合欢扇。\n香传贾娘手，粉离何郎面。\n最恨卷帘时，含情独不见。",
        "dynasty": "唐",
        "collection_info": null
    },
    {
        "uuid": "75eb9e0f992b06730140b86fc0dfff43",
        "title": "杂曲歌辞 独不见",
        "author": "李白",
        "content": "白马谁家子，黄龙边塞儿。\n天山三丈雪，岂是远行时。\n春蕙忽秋草，莎鸡鸣曲池。\n风催寒椶响，月入霜闺悲。\n忆与君别年，种桃齐蛾眉。\n桃今百余尺，花落成枯枝。\n终然独不见，流泪空自知。",
        "dynasty": "唐",
        "collection_info": null
    },
    {
        "uuid": "9ac4389b03a1b45449bf9e8648a5beb7",
        "title": "杂曲歌辞 独不见",
        "author": "戴叔伦",
        "content": "前宫路非远，旧苑春将遍。\n玉户看早梅，雕梁数归燕。\n身轻逐舞袖，香暖传歌扇。\n自知秋风词，长侍昭阳殿。\n谁信后庭人，年年独不见。",
        "dynasty": "唐",
        "collection_info": null
    },
    {
        "uuid": "cb288cb389763648849a8bc3c71d72fa",
        "title": "杂曲歌辞 独不见",
        "author": "胡曾",
        "content": "玉关一自有氛埃，年少从军竟未回。\n门外尘凝张乐榭，水边香灭按歌台。\n窗残夜月人何处？帘卷春风燕復来。\n万里寂寥音信绝，寸心争忍不成灰。",
        "dynasty": "唐",
        "collection_info": null
    },
    {
        "uuid": "304f02c368b02637c7c94d3479c42c8f",
        "title": "杂曲歌辞 携手曲",
        "author": "田娥",
        "content": "携手共惜芳菲节，莺啼锦花满城阙。\n行乐逶迤念容色，色衰祗恐君恩歇。\n凤笙龙管白日阴，盈亏自感青天月。",
        "dynasty": "唐",
        "collection_info": null
    },
    {
        "uuid": "0341c0fa2f72ad44eaee53377bd9c2f7",
        "title": "杂曲歌辞 大垂手",
        "author": "聂夷中",
        "content": "金刀翦轻云，盘用黄金缕。\n装束赵飞燕，教来掌上舞。\n舞罢飞燕死，片片随风去。",
        "dynasty": "唐",
        "collection_info": null
    },
    {
        "uuid": "350ced4d47f81a0a818cde9b7528e366",
        "title": "杂曲歌辞 夜夜曲",
        "author": "不详",
        "content": "愁人夜独伤，灭烛卧兰房。\n祗恐多情月，旋来照妾床。",
        "dynasty": "唐",
        "collection_info": null
    },
    {
        "uuid": "fc5d0410e26d20cd898ca2858f82ab43",
        "title": "杂曲歌辞 夜夜曲",
        "author": "王偃",
        "content": "北斗星移银汉低，班姬愁思凤城西。\n青槐陌上人行绝，明月楼前乌夜啼。",
        "dynasty": "唐",
        "collection_info": null
    },
    {
        "uuid": "afbb242ad15a2a70737c96b69668de5b",
        "title": "杂曲歌辞 夜夜曲",
        "author": "僧贯休",
        "content": "蟪蛄切切风骚骚，芙蓉喷香蟾蜍高。\n孤灯耿耿征妇劳，更深扑落金错刀。",
        "dynasty": "唐",
        "collection_info": null
    },
    {
        "uuid": "2b18b48d5a3cbd0d63d8840fc425e197",
        "title": "杂曲歌辞 秋夜长",
        "author": "王勃",
        "content": "秋夜长，殊未央。\n月明白露澄清光，层城绮阁遥相望。\n遥相望，川无梁。\n北风受节鴈南翔，崇兰委质时菊芳。\n鸣环曳履出长廊，为君秋夜捣衣裳。\n纤罗对凤皇，丹绮双鸳鸯。\n调砧乱杵思自伤，思自伤，征夫万里戍他乡。\n鹤关音信断，龙门道路长。\n所在天一方，寒衣徒自香。",
        "dynasty": "唐",
        "collection_info": null
    },
    {
        "uuid": "8b3f95271a9ef461f232e2c551c1b93a",
        "title": "杂曲歌辞 秋夜长",
        "author": "张籍",
        "content": "秋天如水夜未央，天汉东西月色光。\n愁人不寐畏枕席，暗虫唧唧遶我傍。\n荒城为村无更声，起看北斗天未明。\n白露满田风褭褭，千声万声鹖鸟鸣。",
        "dynasty": "唐",
        "collection_info": null
    },
    {
        "uuid": "add7f27cac2d66702877eb489d9c9127",
        "title": "杂曲歌辞 秋夜曲二首 一",
        "author": "王建",
        "content": "天清漏长霜泊泊，兰绿收荣桂膏涸。\n高楼云鬟弄婵娟，古瑟暗断秋风弦。\n玉关遥隔万里道，金刀不翦双泪泉。\n香囊火死香气少，向帷合眼何时晓？城乌作营嗁野月，秦川少妇生离别。",
        "dynasty": "唐",
        "collection_info": null
    },
    {
        "uuid": "b349c80a6d0b75f3a97fa9fcf9655874",
        "title": "杂曲歌辞 秋夜曲二首 二",
        "author": "王建",
        "content": "秋灯向壁掩洞房，良人此夜直明光。\n天河悠悠漏水长，南楼北斗两相当。",
        "dynasty": "唐",
        "collection_info": null
    },
    {
        "uuid": "3bcbed9eb821cbeb432990b7b32e0334",
        "title": "杂曲歌辞 秋夜曲",
        "author": "张仲素",
        "content": "丁丁漏水夜何长，漫漫轻云露月光。\n秋壁闇虫通夕响，寒衣未寄莫飞霜。",
        "dynasty": "唐",
        "collection_info": null
    },
    {
        "uuid": "b00753be6a79aac07af846de36508e19",
        "title": "杂曲歌辞 秋夜曲",
        "author": "王涯",
        "content": "桂魄初生秋露微，轻罗已薄未更衣。\n银筝夜久殷勤弄，心怯空房不忍归。",
        "dynasty": "唐",
        "collection_info": null
    },
    {
        "uuid": "b45afd6c9e4db92c33fea83b9a9b486f",
        "title": "杂曲歌辞 夜坐吟",
        "author": "李白",
        "content": "冬夜夜寒觉夜长，沈吟久坐坐北堂。\n冰合井泉月入闺，青缸凝明照悲嗁。\n青缸灭，嗁转多，掩妾泪，听君歌。\n歌有声，妾有情，情声合，两无违。\n一语不入意，从君万曲梁尘飞。",
        "dynasty": "唐",
        "collection_info": null
    },
    {
        "uuid": "0102acc46d831c069fdb8af8b7d66986",
        "title": "杂曲歌辞 夜坐吟",
        "author": "李白",
        "content": "踏踏马头谁见过，眼看北斗直天河。\n西风罗幕生翠波，铅华笑妾颦青蛾。\n为君起唱长相思，帘外严霜皆倒飞。\n明星烂烂东方陲，红霞稍出东南涯，陆郎去矣乘斑骓。",
        "dynasty": "唐",
        "collection_info": null
    },
    {
        "uuid": "ccb2f60b319614df4ff3eecc6b59f5f1",
        "title": "杂曲歌辞 夜寒吟",
        "author": "鲍溶",
        "content": "九衢金吾夜行行，上宫玉漏遥分明。\n霜飙乘阴扫地起，旅鸿迷雪绕枕声。\n远人归梦既不成，留家惜夜欢心发。\n罗幕画堂深皎洁，兰烟对酒客几人。\n兽火扬光二三月，细腰楚姬丝竹间。\n白纻长袖歌闲闲，岂识苦寒损朱颜。",
        "dynasty": "唐",
        "collection_info": null
    },
    {
        "uuid": "9a63260e4bc87e34af1e9088d622915b",
        "title": "杂曲歌辞 定情篇",
        "author": "乔知之",
        "content": "共君结新婚，岁寒心未卜。\n相与游春园，各随情所逐。\n君念菖蒲花，妾感苦寒竹。\n菖花多艳姿，寒竹有贞叶。\n此时妾比君，君心不如妾。\n簪玉步河堤，妖韶援绿{𥫗/戢}。\n凫鴈将子游，莺燕从双栖。\n君念春光好，妾向春光嗁。\n君时不得意，妾弃还金闺。\n结言本同心，悲懽何未齐。\n怨咽前致辞，愿得中所悲。\n人间丈夫易，世路妇难为。\n始经天月照，终若流星驰。\n长信佳丽人，失意非蛾眉。\n庐江小吏妇，非关织作迟。\n本愿长相对，今已长相思。\n復有游宦子，结援从梁陈。\n燕居崇三朝，去来历九春。\n誓心妾终始，蚕桑奉所亲。\n归愿未克从，黄金赠路人。\n洁妇怀明义，从泛河之津。\n于今千万年，谁当问水滨。\n更忆倡家楼，夫壻事封侯。\n去时思灼灼，去罢心悠悠。\n不怜妾岁晏，千载陇西头。\n以兹常惕惕，百虑恆盈积。\n由来共结褵，几人同匪石。\n故岁雕梁燕，双去今来隻。\n今日玉庭梅，朝红暮成碧。\n碧荣始芬敷，黄叶已[淅]沥。\n何用念芳春，芳春有流易。\n何用重懽娱，懽娱俄戚戚。\n家本巫山阳，归去路何长。\n敍言情未尽，采菉已盈筐。\n桑榆日映物，草色盈高冈。\n下有碧流水，上有丹桂香。\n桂枝不须折，碧流清且洁。\n赠君比芳菲，受惠常不灭。\n赠君泪潺湲，相思无断绝。\n妾有秦家镜，宝匣装珠玑。\n鑑来年二八，不记易阴晖。\n妾无光寂寂，委照影依依。\n今日持为赠，相识莫相违。",
        "dynasty": "唐",
        "collection_info": null
    },
    {
        "uuid": "92cb7814a3dce7221c0a80b60a906d3e",
        "title": "杂曲歌辞 定情乐",
        "author": "施肩吾",
        "content": "敢嗟君不怜，自是命不谐。\n着破三条裾，却还双股钗。",
        "dynasty": "唐",
        "collection_info": null
    },
    {
        "uuid": "61a983c39c929932b18431123e7dd49d",
        "title": "杂曲歌辞 春江曲",
        "author": "郭元振",
        "content": "江水春沈沈，上有双竹林。\n竹叶坏水色，郎亦坏人心。",
        "dynasty": "唐",
        "collection_info": null
    },
    {
        "uuid": "8cc1a54691c6358b393feeb6906ffe91",
        "title": "杂曲歌辞 春江曲",
        "author": "张籍",
        "content": "春江无云潮水平，蒲心出水凫雏鸣。\n长干夫壻爱远行，自染春衣缝已成。\n妾身生长金陵侧，去年随夫住江北。\n春来未到父母家，舟小风多渡不得。\n欲辞舅姑先问人，私向江头祭水神。",
        "dynasty": "唐",
        "collection_info": null
    },
    {
        "uuid": "a0694d205190061f1efaf0a200723238",
        "title": "杂曲歌辞 春江曲",
        "author": "王涯",
        "content": "摇漾越江春，相将看白苹。\n归时不觉夜，出浦月随人。",
        "dynasty": "唐",
        "collection_info": null
    },
    {
        "uuid": "880fbfefebca1e72bce1513f1fe8661c",
        "title": "杂曲歌辞 春江曲二首 一",
        "author": "张仲素",
        "content": "家寄征江岸，征人几岁游。\n不知潮水信，每日到沙头。",
        "dynasty": "唐",
        "collection_info": null
    },
    {
        "uuid": "24834fe2aa8cf488f7afee47391fa4ff",
        "title": "杂曲歌辞 春江曲二首 二",
        "author": "张仲素",
        "content": "乘晓南湖去，参差迭浪横。\n前洲在何处？雾裏鴈嘤嘤。",
        "dynasty": "唐",
        "collection_info": null
    },
    {
        "uuid": "f91232045b3545161f6000aaeb90b2ac",
        "title": "杂曲歌辞 江上曲",
        "author": "李嘉佑",
        "content": "江上澹澹芙蓉花，江口蛾眉独浣纱。\n可怜应是阳台女，坐对鸬鷀娇不语。\n掩面羞看北地人，回首忽作空山雨。\n苍梧秋色不堪论，千载依依帝子魂。\n君看峯上斑斑竹，尽是湘妃泣泪痕。",
        "dynasty": "唐",
        "collection_info": null
    },
    {
        "uuid": "72cd8f1c7c5280fccfd212e978534611",
        "title": "杂曲歌辞 桃花曲",
        "author": "顾况",
        "content": "魏帝宫人舞凤楼，隋家天子泛龙舟。\n君王夜醉春眠[晏]，不觉桃花逐水流。",
        "dynasty": "唐",
        "collection_info": null
    },
    {
        "uuid": "2a610b3add48a697ce4093dca9123a20",
        "title": "杂曲歌辞 树中草",
        "author": "李白",
        "content": "鸟衔野田草，误入枯桑裏。\n客土植危根，逢春犹不死。\n草木虽无情，因依尚可生。\n如何同枝叶，各自有枯荣。",
        "dynasty": "唐",
        "collection_info": null
    },
    {
        "uuid": "e12fef2d8c18fcbb6a925053af401232",
        "title": "杂曲歌辞 树中草",
        "author": "张祜",
        "content": "青青树中草，託根非不危。\n草生树却死，荣枯君可知。",
        "dynasty": "唐",
        "collection_info": null
    },
    {
        "uuid": "601adde868d248611e86672953f82de3",
        "title": "杂曲歌辞 春游吟",
        "author": "李章",
        "content": "初春遍芳甸，千里霭盈瞩。\n美人摘新英，步步玩春绿。\n所思杳何处，宛在吴江曲。\n可怜不得共芳菲，日暮归来泪满衣。",
        "dynasty": "唐",
        "collection_info": null
    },
    {
        "uuid": "cbfc272a81db3465dc534ead5b7c5c1e",
        "title": "杂曲歌辞 春游乐",
        "author": "施肩吾",
        "content": "一年三百六十日，赏心那似春中物。\n草迷曲坞花满园，东家少年西家出。",
        "dynasty": "唐",
        "collection_info": null
    },
    {
        "uuid": "15c215bb9339c6872e6b1b32e478644c",
        "title": "杂曲歌辞 春游乐二首 一",
        "author": "李端",
        "content": "游童苏合带，倡女蒲葵扇。\n初日映城时，相思忽相见。\n褰裳踏露草，理鬓回花面。\n薄暮不同归，留情此芳甸。",
        "dynasty": "唐",
        "collection_info": null
    },
    {
        "uuid": "0b30eec774fa2f7f63168b1e40644db5",
        "title": "杂曲歌辞 春游乐二首 二",
        "author": "李端",
        "content": "柘弹连钱马，银钩妥堕鬟。\n采桑春陌上，踏草夕阳间。\n意合辞先露，心诚貌却闲。\n明朝若相忆，云雨出巫山。",
        "dynasty": "唐",
        "collection_info": null
    },
    {
        "uuid": "eb8195ea485c5a471e1b4523e273c3a5",
        "title": "杂曲歌辞 春游曲三首 一",
        "author": "张仲素",
        "content": "烟柳飞轻絮，风榆落小钱。\n蒙蒙百花裏，罗绮竞秋韆。",
        "dynasty": "唐",
        "collection_info": null
    },
    {
        "uuid": "0ef37778278a93c2530a052ceb8c2bc0",
        "title": "杂曲歌辞 春游曲三首 二",
        "author": "张仲素",
        "content": "骋望登香阁，争高下砌台。\n林间踏青去，席上意钱来。",
        "dynasty": "唐",
        "collection_info": null
    },
    {
        "uuid": "28d3644a3293374acfc512555890336a",
        "title": "杂曲歌辞 春游曲三首 三",
        "author": "张仲素",
        "content": "行乐三春节，林花百和香。\n当年重意气，先占鬬鸡场。",
        "dynasty": "唐",
        "collection_info": null
    },
    {
        "uuid": "6e6e5f337543bd981cad0d1ddaed5264",
        "title": "杂曲歌辞 乐府二首 一",
        "author": "刘言史",
        "content": "花颔红騣一向偏，绿槐香陌欲朝天。\n仍嫌众裏娇行疾，傍镫深藏白玉鞭。",
        "dynasty": "唐",
        "collection_info": null
    },
    {
        "uuid": "cd085821416916872b7d0cdb199fc9a9",
        "title": "杂曲歌辞 乐府二首 二",
        "author": "刘言史",
        "content": "喷珠团香小桂条，玉鞭兼赐霍嫖姚。\n弄影便从天禁出，碧蹏声碎五门桥。",
        "dynasty": "唐",
        "collection_info": null
    },
    {
        "uuid": "1503fe9d4de41406db180da4f946abea",
        "title": "杂曲歌辞 乐府",
        "author": "顾况",
        "content": "暖谷春光至，宸游近甸荣。\n云随天仗转，风入御帘轻。\n翠盖浮佳气，朱楼倚太清。\n朝臣冠劒退，宫女管弦迎。\n细草承雕辇，繁花入幔城。\n文房开圣藻，武卫宿天营。\n玉醴随觞至，铜壶逐漏行。\n五星含土德，万姓彻中声。\n亲祀先崇典，躬推示劝耕。\n国风新正乐，农器近消兵。\n道德关河固，刑章日月明。\n野人同鸟兽，率舞感升平。",
        "dynasty": "唐",
        "collection_info": null
    },
    {
        "uuid": "ebed1a56f019904ae31a8c2791e800cc",
        "title": "杂曲歌辞 乐府",
        "author": "权德舆",
        "content": "光风澹荡百花吐，楼上朝朝学歌舞。\n身年二八壻侍中，幼妹承恩兄尚主。\n绿窗珠箔绣鸳鸯，侍婢先焚百和香。\n莺嗁日出不知曙，寂寂罗帏春梦长。",
        "dynasty": "唐",
        "collection_info": null
    },
    {
        "uuid": "72e9b4e954481511e3fa2b9b1c0fdf43",
        "title": "杂曲歌辞 乐府三首 一",
        "author": "孟郊",
        "content": "莲子不可得，荷花生水中。\n犹胜道傍柳，无事荡春风。",
        "dynasty": "唐",
        "collection_info": null
    },
    {
        "uuid": "d1afcde6f5d7b99a47f97949f6ab214b",
        "title": "杂曲歌辞 乐府三首 二",
        "author": "孟郊",
        "content": "渌萍与荷叶，同时一水中。\n风吹荷叶在，渌萍西復东。",
        "dynasty": "唐",
        "collection_info": null
    },
    {
        "uuid": "f452013e44c6a7074ec66e46737415ba",
        "title": "杂曲歌辞 乐府三首 三",
        "author": "孟郊",
        "content": "莲花未开时，苦心终日卷。\n春水徒荡漾，荷花未开展。",
        "dynasty": "唐",
        "collection_info": null
    },
    {
        "uuid": "30ac7d7e39fa32110d884715a548ce08",
        "title": "杂曲歌辞 乐府",
        "author": "陆长源",
        "content": "芙蓉初出水，菡萏露中花。\n风吹着枯木，无奈值空槎。",
        "dynasty": "唐",
        "collection_info": null
    },
    {
        "uuid": "d06eea59bcac843cbb0dd08aaa06ce61",
        "title": "杂曲歌辞 杂曲",
        "author": "王勃",
        "content": "智琼神女，来访文君。\n蛾眉始约，罗袖初熏。\n歌齐曲韵，舞乱行分。\n若向阳台荐枕，何啻得胜朝云。",
        "dynasty": "唐",
        "collection_info": null
    },
    {
        "uuid": "35161b530793150fb8bbcf2a0c488319",
        "title": "杂曲歌辞 古曲五首 一",
        "author": "施肩吾",
        "content": "可怜江北女，惯唱江南曲。\n摇荡木兰舟，双凫不成浴。",
        "dynasty": "唐",
        "collection_info": null
    },
    {
        "uuid": "b5686662c1a2faf98dde7c02c8c74714",
        "title": "杂曲歌辞 古曲五首 二",
        "author": "施肩吾",
        "content": "郎为匕上香，妾为笼上灰。\n归时虽暖热，去罢生尘埃。",
        "dynasty": "唐",
        "collection_info": null
    },
    {
        "uuid": "e244d0f81f3ef1c0bea51ba0ad67bfd4",
        "title": "杂曲歌辞 古曲五首 三",
        "author": "施肩吾",
        "content": "夜裁鸳鸯绮，朝织蒲桃绫。\n欲试一寸心，待缝三尺冰。",
        "dynasty": "唐",
        "collection_info": null
    },
    {
        "uuid": "c54cce7a7cd7175cd57a28d0e68fa7f1",
        "title": "杂曲歌辞 古曲五首 四",
        "author": "施肩吾",
        "content": "怜时鱼得水，怨罢商与参。\n不如山支子，却解结同心。",
        "dynasty": "唐",
        "collection_info": null
    },
    {
        "uuid": "a86bdedd439193487fc654586f76ce89",
        "title": "杂曲歌辞 古曲五首 五",
        "author": "施肩吾",
        "content": "红颜感暮花，白日同流水。\n思君如孤灯，一夜一心死。",
        "dynasty": "唐",
        "collection_info": null
    },
    {
        "uuid": "32034ea01678f503fa79da81fef8bd22",
        "title": "杂曲歌辞 高句丽",
        "author": "李白",
        "content": "金花折风帽，白马小迟回。\n翩翩舞广袖，似鸟海东来。",
        "dynasty": "唐",
        "collection_info": null
    },
    {
        "uuid": "75910053372e168c9f57345d4cd2b220",
        "title": "杂曲歌辞 摩多楼子",
        "author": "李贺",
        "content": "玉塞去金人，二万四千里。\n风吹沙作云，一时渡辽水。\n天白水如练，甲丝双串断。\n行行莫苦辛，城月犹残半。\n晓气朔烟上，趢趗胡马蹏。\n行人听水别，隔陇长东西。",
        "dynasty": "唐",
        "collection_info": null
    },
    {
        "uuid": "a631e8031807e083e36d02204b423a20",
        "title": "杂曲歌辞 辽东行",
        "author": "王建",
        "content": "辽东万里辽水曲，古戍无城復无屋。\n黄云盖地雪作山，不惜黄金买衣服。\n战回各自收弓箭，正西回面家乡远。\n年年郡县送征人，将与辽东作丘坂。\n宁为草木乡中生，有身不向辽东行。",
        "dynasty": "唐",
        "collection_info": null
    },
    {
        "uuid": "6dd1a7a3b6ea53d7f7ca925b236d224a",
        "title": "杂曲歌辞 渡辽水",
        "author": "王建",
        "content": "渡辽水，此去咸阳五千里。\n来时父母知隔生，重着衣裳如送死。\n亦有白骨归咸阳，营家各与题本乡。\n身在应无回渡日，驻马相看辽水傍。",
        "dynasty": "唐",
        "collection_info": null
    },
    {
        "uuid": "4d3cc3f55ea7c9bae863a042af154c2b",
        "title": "杂曲歌辞 昔昔盐 垂柳覆金堤",
        "author": "赵嘏",
        "content": "新年垂柳色，袅袅对空闺。\n不畏芳菲好，自缘离别嗁。\n因风飘玉户，向日映金堤。\n驿使何时度？还将赠陇西。",
        "dynasty": "唐",
        "collection_info": null
    },
    {
        "uuid": "8e210f7408fedbfebac6053707160b26",
        "title": "杂曲歌辞 昔昔盐 蘼芜叶復齐",
        "author": "赵嘏",
        "content": "提筐红叶下，度日采蘼芜。\n掬翠香盈袖，看花忆故夫。\n叶齐谁復见，风暖恨偏孤。\n一被春光累，容颜与昔殊。",
        "dynasty": "唐",
        "collection_info": null
    },
    {
        "uuid": "70e57a3223f4cc3df4e481f4a18bd2c4",
        "title": "杂曲歌辞 昔昔盐 水溢芙蓉沼",
        "author": "赵嘏",
        "content": "渌沼春光后，青青草色浓。\n绮罗惊翡翠，暗粉妒芙蓉。\n云遍窗前见，荷翻镜裏逢。\n将心託流水，终日渺无从。",
        "dynasty": "唐",
        "collection_info": null
    },
    {
        "uuid": "692e3de167ebbfadc5d8ef8118c026ee",
        "title": "杂曲歌辞 昔昔盐 花飞桃李蹊",
        "author": "赵嘏",
        "content": "远期难可託，桃李自依依。\n花径无容迹，戎裘未下机。\n随风开又落，度日扫还飞。\n欲折枝枝赠，那知归不归。",
        "dynasty": "唐",
        "collection_info": null
    },
    {
        "uuid": "4f4be704fb547f68ba44a17ec93bd304",
        "title": "杂曲歌辞 昔昔盐 采桑秦氏女",
        "author": "赵嘏",
        "content": "南陌采桑出，谁知妾姓秦。\n独怜倾国貌，不负早莺春。\n珠履荡花湿，龙钩折桂新。\n使君那驻马，自有侍中人。",
        "dynasty": "唐",
        "collection_info": null
    },
    {
        "uuid": "21777107eacec466f106f9c06c17cb0e",
        "title": "杂曲歌辞 昔昔盐 织锦窦家妻",
        "author": "赵嘏",
        "content": "当年谁不羡，分作窦家妻。\n锦字行行苦，罗帷日日嗁。\n岂知登陇远，祗恨下机迷。\n直候阳关使，殷勤寄海西。",
        "dynasty": "唐",
        "collection_info": null
    },
    {
        "uuid": "f9b96447ab33aafc0ad547d716121bb4",
        "title": "杂曲歌辞 昔昔盐 关山别荡子",
        "author": "赵嘏",
        "content": "那堪闻荡子，迢遰涉关山。\n肠为马嘶断，衣从泪滴斑。\n愁看塞上路，讵惜镜中颜。\n傥见征西鴈，应传一字还。",
        "dynasty": "唐",
        "collection_info": null
    },
    {
        "uuid": "16050d09b2213082549fcada873fdac6",
        "title": "杂曲歌辞 昔昔盐 风月守空闺",
        "author": "赵嘏",
        "content": "良人犹远戍，耿耿夜闺空。\n绣户流宵月，罗帷坐晓风。\n魂飞沙帐北，肠断玉关中。\n尚自无消息，锦衾那得同。",
        "dynasty": "唐",
        "collection_info": null
    },
    {
        "uuid": "5fec330473b4bbb9e46bb33f210f7c0f",
        "title": "杂曲歌辞 昔昔盐 恆敛千金笑",
        "author": "赵嘏",
        "content": "玉颜恆自敛，羞出镜台前。\n早惑阳城客，今悲华锦筵。\n从军人更远，投喜鹊空传。\n夫壻交河北，迢迢路几千。",
        "dynasty": "唐",
        "collection_info": null
    },
    {
        "uuid": "7a4b49977914fb3013dd009ddea9b347",
        "title": "杂曲歌辞 昔昔盐 长垂双玉嗁",
        "author": "赵嘏",
        "content": "双双红泪堕，度日暗中嗁。\n鴈出居延北，人犹辽海西。\n向灯垂玉枕，对月洒金闺。\n不惜罗衣湿，惟愁归意迷。",
        "dynasty": "唐",
        "collection_info": null
    },
    {
        "uuid": "cd9fc18ad7ec71ab18108584b6dd6021",
        "title": "杂曲歌辞 昔昔盐 蟠龙随镜隐",
        "author": "赵嘏",
        "content": "鸾镜无由照，蛾眉岂忍看。\n不知愁髮换，空见隐龙蟠。\n那惬红颜改，偏伤白日残。\n今朝窥玉匣，双泪落阑干。",
        "dynasty": "唐",
        "collection_info": null
    },
    {
        "uuid": "7538dee2055318ee5dab3d255e40e83d",
        "title": "杂曲歌辞 昔昔盐 綵凤逐帷低",
        "author": "赵嘏",
        "content": "巧绣双飞凤，朝朝伴下帷。\n春花那见照，暮色已频欺。\n欲卷思君处，将嗁裛泪时。\n何年征戍客？传语报佳期。",
        "dynasty": "唐",
        "collection_info": null
    },
    {
        "uuid": "2ac4dc081d1fd2ffac23e610e9720fb3",
        "title": "杂曲歌辞 昔昔盐 惊魂同夜鹊",
        "author": "赵嘏",
        "content": "万里无人见，众情难与论。\n思君常入梦，同鹊屡惊魂。\n孤寝红罗帐，双嗁玉筯痕。\n妾心甘自保，岂復暂忘恩。",
        "dynasty": "唐",
        "collection_info": null
    },
    {
        "uuid": "c1c5a800ca6c90f672d04686a1df51b1",
        "title": "杂曲歌辞 昔昔盐 倦寝听晨鸡",
        "author": "赵嘏",
        "content": "去去边城骑，愁眠掩夜闺。\n披衣窥落月，拭泪待鸣鸡。\n不愤连年别，那堪长夜嗁。\n功成应自恨，早晚发辽西。",
        "dynasty": "唐",
        "collection_info": null
    },
    {
        "uuid": "863fff0c198db818bfddb64a5088b08e",
        "title": "杂曲歌辞 昔昔盐 暗牖悬蛛网",
        "author": "赵嘏",
        "content": "暗中蛛网织，历乱绮窗前。\n万里终无信，一条徒自悬。\n分从珠露滴，愁见隙风牵。\n妾意何聊赖，看看剧断弦。",
        "dynasty": "唐",
        "collection_info": null
    },
    {
        "uuid": "0fbf3e520209398c4514e687d18d9213",
        "title": "杂曲歌辞 昔昔盐 空梁落燕泥",
        "author": "赵嘏",
        "content": "春至今朝燕，花时伴独嗁。\n飞斜珠箔隔，语近画梁低。\n帷卷闲窥户，床空暗落泥。\n谁能长对此，双去復双栖。",
        "dynasty": "唐",
        "collection_info": null
    },
    {
        "uuid": "330647904f6e897d63b3a57197cd6384",
        "title": "杂曲歌辞 昔昔盐 前年过代北",
        "author": "赵嘏",
        "content": "代北几千里，前年又復经。\n燕山云自合，胡塞草应青。\n铁马喧鼙鼓，蛾眉怨锦屏。\n不知羌笛曲，掩泪若为听。",
        "dynasty": "唐",
        "collection_info": null
    },
    {
        "uuid": "8b41034085913d26736af8d8db35a8fd",
        "title": "杂曲歌辞 昔昔盐 今岁往辽西",
        "author": "赵嘏",
        "content": "万里飞书至，闻君已渡辽。\n祗谙新别苦，忘却旧时娇。\n烽戍年将老，红颜日向雕。\n胡沙兼汉苑，相望几迢迢。",
        "dynasty": "唐",
        "collection_info": null
    },
    {
        "uuid": "a6ea258025a9801f3a8c4e64baa9d032",
        "title": "杂曲歌辞 昔昔盐 一去无还意",
        "author": "赵嘏",
        "content": "良人征绝域，一去不言还。\n百战攻胡虏，三冬阻玉关。\n萧萧边马思，猎猎戍旗闲。\n独把千重恨，连年未解颜。",
        "dynasty": "唐",
        "collection_info": null
    },
    {
        "uuid": "a5855282f5457cfccaa962612bd3936c",
        "title": "杂曲歌辞 昔昔盐 那能惜马蹏",
        "author": "赵嘏",
        "content": "云中路杳杳，江畔草萋萋。\n妾久垂珠泪，君何惜马蹏。\n边风悲晓角，营月怨春鼙。\n未道休征战，愁眉又復低。",
        "dynasty": "唐",
        "collection_info": null
    },
    {
        "uuid": "b91389143cd4c7e51b726270299bb4fa",
        "title": "杂曲歌辞 水调 歌第一",
        "author": "不详",
        "content": "平沙落日大荒西，陇上明星高復低。\n孤山几处看烽火，壮士连营候鼓鼙。",
        "dynasty": "唐",
        "collection_info": null
    },
    {
        "uuid": "a2e0d9778919c54b1805beb443ef9ba6",
        "title": "杂曲歌辞 水调 歌第二",
        "author": "不详",
        "content": "猛将关西意气多，能骑骏马弄琱戈。\n金鞍宝铰精神出，笛倚新翻水调歌。",
        "dynasty": "唐",
        "collection_info": null
    },
    {
        "uuid": "750e34685e560aecde7b96ff3b2a979a",
        "title": "杂曲歌辞 水调 歌第三",
        "author": "不详",
        "content": "王孙别上绿珠轮，不羡名公乐此身。\n户外碧潭春洗马，楼前红烛夜迎人。",
        "dynasty": "唐",
        "collection_info": null
    },
    {
        "uuid": "93075029b3cd946a26010fb516e528dd",
        "title": "杂曲歌辞 水调 歌第四",
        "author": "不详",
        "content": "陇头一叚气长秋，举目萧条总是愁。\n秖为征人多下泪，年年添作断肠流。",
        "dynasty": "唐",
        "collection_info": null
    },
    {
        "uuid": "8846ad3e2415271210d34b4b8d15d624",
        "title": "杂曲歌辞 水调 歌第五",
        "author": "不详",
        "content": "双带仍分影，同心巧结香。\n不应须换彩，意欲媚浓妆。",
        "dynasty": "唐",
        "collection_info": null
    },
    {
        "uuid": "1d44de1bad4e10aa1b8e8e78c74937b5",
        "title": "杂曲歌辞 水调 入破第一",
        "author": "不详",
        "content": "细草河边一鴈飞，黄龙关裏挂戎衣。\n为受明王恩宠甚，从事经年不復归。",
        "dynasty": "唐",
        "collection_info": null
    },
    {
        "uuid": "86c9080672a54c118ee572a60df6f9f2",
        "title": "杂曲歌辞 水调 入破第二",
        "author": "不详",
        "content": "锦城丝管日纷纷，半入江风半入云。\n此曲只应天上去，人间能得几回闻。",
        "dynasty": "唐",
        "collection_info": null
    },
    {
        "uuid": "4491ea6a49ba09cfca70db82296f4d71",
        "title": "杂曲歌辞 水调 入破第三",
        "author": "不详",
        "content": "昨夜遥欢出建章，今朝缀赏度昭阳。\n传声莫闭黄金屋，为报先开白玉堂。",
        "dynasty": "唐",
        "collection_info": null
    },
    {
        "uuid": "fff7e419f688a1f2af28a18ff0bb09b4",
        "title": "杂曲歌辞 水调 入破第四",
        "author": "不详",
        "content": "日晚笳声咽戍楼，陇云漫漫水东流。\n行人万里向西去，满目关山空恨愁。",
        "dynasty": "唐",
        "collection_info": null
    },
    {
        "uuid": "fc70fee2c6f82e895a62a067ca642888",
        "title": "杂曲歌辞 水调 入破第五",
        "author": "不详",
        "content": "千年一遇圣明朝，愿对君王舞细腰。\n乍可当熊任生死，谁能伴凤上云霄。",
        "dynasty": "唐",
        "collection_info": null
    },
    {
        "uuid": "39628cd4b9166fe26870944f271af4e3",
        "title": "杂曲歌辞 水调 入破第六彻",
        "author": "不详",
        "content": "闺烛无人影，罗屏有梦魂。\n近来音耗绝，终日望君门。",
        "dynasty": "唐",
        "collection_info": null
    },
    {
        "uuid": "7f94633fa62ec6cbec699507aa7713d9",
        "title": "杂曲歌辞 水调",
        "author": "吴融",
        "content": "凿河千里走黄沙，浮殿西来动日华。\n可道新声是亡国，且贪惆怅后庭花。",
        "dynasty": "唐",
        "collection_info": null
    },
    {
        "uuid": "a25df5d1cbd52d2017994fe5324c838e",
        "title": "杂曲歌辞 堂堂 一",
        "author": "李义府",
        "content": "镂月成歌扇，裁云作舞衣。\n自怜回雪影，好取洛川归。",
        "dynasty": "唐",
        "collection_info": null
    },
    {
        "uuid": "f7dbc425dec051a830f359e8c237adf0",
        "title": "杂曲歌辞 堂堂 二",
        "author": "李义府",
        "content": "懒正鸳鸯被，羞褰玳瑁床。\n春风别有意，密处也寻香。",
        "dynasty": "唐",
        "collection_info": null
    },
    {
        "uuid": "e7ed5d71f28ca9968ac7b33693bd5d37",
        "title": "杂曲歌辞 堂堂",
        "author": "李贺",
        "content": "堂堂復堂堂，红脱梅灰香。\n十年粉蠹生画梁，饥虫不食推碎黄。\n蕙花已老桃叶长，禁院悬帘隔御光。\n华清源中礜石汤，裴回百凤随君王。",
        "dynasty": "唐",
        "collection_info": null
    },
    {
        "uuid": "bcb38c58f23373cbac686bf1242a0af6",
        "title": "杂曲歌辞 凉州 歌第一",
        "author": "不详",
        "content": "汉家宫裏柳如丝，上苑桃花连碧池。\n圣寿已传千岁酒，天文更赏百僚诗。",
        "dynasty": "唐",
        "collection_info": null
    },
    {
        "uuid": "0eddde9eaf9ede3d61cf8bd845b98f3c",
        "title": "杂曲歌辞 凉州 歌第二",
        "author": "不详",
        "content": "朔风吹叶鴈门秋，万里烟尘昏戍楼。\n征马长思青海北，胡笳夜听陇山头。",
        "dynasty": "唐",
        "collection_info": null
    },
    {
        "uuid": "4698ce682508044c74d146b0b2f17348",
        "title": "杂曲歌辞 凉州 歌第三",
        "author": "不详",
        "content": "开箧泪霑襦，见君前日书。\n夜台空寂寞，犹见紫云车。",
        "dynasty": "唐",
        "collection_info": null
    },
    {
        "uuid": "a63feae69e3bc605aa700008b9fae0d5",
        "title": "杂曲歌辞 凉州 排遍第一",
        "author": "不详",
        "content": "三秋陌上早霜飞，羽猎平田浅草齐。\n锦背苍鹰初出按，五花骢马餵来肥。",
        "dynasty": "唐",
        "collection_info": null
    },
    {
        "uuid": "b59a09cadcbf12475bb24169e471564f",
        "title": "杂曲歌辞 凉州 排遍第二",
        "author": "不详",
        "content": "鸳鸯殿裏笙歌起，翡翠楼前出舞人。\n唤上紫微三五夕，圣明方寿一千春。",
        "dynasty": "唐",
        "collection_info": null
    },
    {
        "uuid": "04e231b5d1f8e8607695fe9b8a7c7fc1",
        "title": "杂曲歌辞 凉州词",
        "author": "耿[湋]",
        "content": "国使翩翩随斾旌，陇西岐路足荒城。\n毡裘牧马胡雏小，日暮蕃歌三两声。",
        "dynasty": "唐",
        "collection_info": null
    },
    {
        "uuid": "f672cd48015a3da8a607ffe0b9c4312e",
        "title": "杂曲歌辞 凉州词 一",
        "author": "张籍",
        "content": "边城暮雨鴈飞低，芦笋初生渐欲齐。\n无数铃声遥过碛，应驮白练到安西。",
        "dynasty": "唐",
        "collection_info": null
    },
    {
        "uuid": "68fab7b82ada7e30bd0d76ba197576ee",
        "title": "杂曲歌辞 凉州词 二",
        "author": "张籍",
        "content": "古镇城门白碛开，胡兵往往傍沙堆。\n巡边使客行应早，每待平安火到来。",
        "dynasty": "唐",
        "collection_info": null
    },
    {
        "uuid": "86bb2a8111cb77d7aa4317d8e6edcdd0",
        "title": "杂曲歌辞 凉州词 三",
        "author": "张籍",
        "content": "凤林关裏水东流，白草黄榆六十秋。\n边将皆承主恩泽，无人解道取凉州。",
        "dynasty": "唐",
        "collection_info": null
    },
    {
        "uuid": "666333646c83dbb7319664b2a2ce61e8",
        "title": "杂曲歌辞 凉州词",
        "author": "薛逢",
        "content": "昨夜蕃兵报国讐，沙州都护破凉州。\n黄河九曲今归汉，塞外纵横战血流。",
        "dynasty": "唐",
        "collection_info": null
    },
    {
        "uuid": "ff9ad4cf35384f6aa02ee0d6720ccff5",
        "title": "杂曲歌辞 太和 第一",
        "author": "不详",
        "content": "国门卿相旧山庄，圣主移来宴绿芳。\n帘外辗为车马路，花间踏出舞人场。",
        "dynasty": "唐",
        "collection_info": null
    },
    {
        "uuid": "5c879929e58a5644428a61d30b4f36ff",
        "title": "杂曲歌辞 太和 第二",
        "author": "不详",
        "content": "国鸟尚含天乐转，寒风犹带御衣香。\n为报碧潭明月夜，会须留赏待君王。",
        "dynasty": "唐",
        "collection_info": null
    },
    {
        "uuid": "00632263c5dbf0f4bb9f3808fab9230b",
        "title": "杂曲歌辞 太和 第三",
        "author": "不详",
        "content": "庭前鹊遶相思树，井上莺歌争刺桐。\n含情少妇悲春草，多是良人学转蓬。",
        "dynasty": "唐",
        "collection_info": null
    },
    {
        "uuid": "1b4e24c04b6e62b7e851f1e3b819da51",
        "title": "杂曲歌辞 太和 第四",
        "author": "不详",
        "content": "塞北江南共一家，何须泪落怨黄沙。\n春酒半酣千日醉，庭前还有落梅花。",
        "dynasty": "唐",
        "collection_info": null
    },
    {
        "uuid": "9ffc643104af5bef8d55f4afc933a663",
        "title": "杂曲歌辞 太和 第五彻",
        "author": "不详",
        "content": "我皇膺运太平年，四海朝宗会百川。\n自古几多明圣主，不如今帝胜尧天。",
        "dynasty": "唐",
        "collection_info": null
    },
    {
        "uuid": "b6c3ee6f93996bb5d02708f5e45fb949",
        "title": "杂曲歌辞 伊州 歌第一",
        "author": "盖嘉运",
        "content": "秋风明月独离居，荡子从戎十载余。\n征人去日殷勤属，归鴈来时数寄书。",
        "dynasty": "唐",
        "collection_info": null
    },
    {
        "uuid": "1961b58a489cf853fbf143bcd04c0adb",
        "title": "杂曲歌辞 伊州 歌第二",
        "author": "盖嘉运",
        "content": "彤闱晓闢万鞍迴，玉辂春游薄晚开。\n渭北清光摇草树，州南嘉景入楼台。",
        "dynasty": "唐",
        "collection_info": null
    },
    {
        "uuid": "fc828741d46e01b65ca9075ee2a8faec",
        "title": "郑国夫人挽歌词",
        "author": "赵良器",
        "content": "淑德延公胄，宜家接帝姻。\n桂宫男掌仆，兰殿女昇嫔。\n恩泽昭前命，盈虚变此辰。\n万年今已矣，彤管列何人。",
        "dynasty": "唐",
        "collection_info": null
    },
    {
        "uuid": "276d3a68663d296176aee270a6fc50c4",
        "title": "郡中客舍",
        "author": "黄麟",
        "content": "虫响乱啾啾，更人正数筹。\n魂归洞庭夜，霜卧洛阳秋。\n微月有时隐，长河到晓流。\n起来还嘱雁，乡信在吴洲。",
        "dynasty": "唐",
        "collection_info": null
    },
    {
        "uuid": "32dbf37b72649694d1edefa01beeb32c",
        "title": "途中口号",
        "author": "郭向",
        "content": "抱玉三朝楚，怀书十上秦。\n年年洛阳陌，花鸟弄归人。",
        "dynasty": "唐",
        "collection_info": null
    },
    {
        "uuid": "ff87c5abd49fdcad3d07d3ecb121c816",
        "title": "题李将军山亭",
        "author": "郭良",
        "content": "凤辖将军位，龙门司隶家。\n衣冠为隐逸，山水作繁华。\n径出重林草，池摇两岸花。\n谁知贵公第，亭院有烟霞。",
        "dynasty": "唐",
        "collection_info": null
    },
    {
        "uuid": "c201bf21226cc3a6a87732aa41e7749c",
        "title": "早行",
        "author": "郭良",
        "content": "早行星尚在，数里未天明。\n不辨云林色，空闻风水声。\n月从山上落，河入斗间横。\n渐至重门外，依稀见洛城。",
        "dynasty": "唐",
        "collection_info": null
    },
    {
        "uuid": "aea5d81cba98351908b3e407dcf15d24",
        "title": "过故人旧宅",
        "author": "王乔",
        "content": "故人轩骑罢归来，旧宅园林闲不开。\n唯余挟瑟楼中妇，哭向平生歌舞台。",
        "dynasty": "唐",
        "collection_info": null
    },
    {
        "uuid": "94371ff4872fc1adc849037a6ff085af",
        "title": "关山月",
        "author": "徐九皋",
        "content": "玉塞抵长城，金徽暎高阙。\n遥心万余里，直望三边月。\n霜静影逾悬，露晞光渐没。\n思君不可见，空叹将焉歇。",
        "dynasty": "唐",
        "collection_info": null
    },
    {
        "uuid": "df4cda234929abe3209305af49b9d503",
        "title": "战城南",
        "author": "徐九皋",
        "content": "塞北狂胡旅，城南敌汉围。\n巉岩一鼓气，拔利五兵威。\n虏骑瞻山哭，王师拓地飞。\n不应须宠战，当遂勒金徽。",
        "dynasty": "唐",
        "collection_info": null
    },
    {
        "uuid": "c2a570976ddb07da562ef1dbe24b49cb",
        "title": "咏史",
        "author": "徐九皋",
        "content": "亡国秦韩代，荣身刘项年。\n金槌击政后，玉斗碎增前。\n圣主称三杰，明离保四贤。\n已申黄石祭，方慕赤松仙。",
        "dynasty": "唐",
        "collection_info": null
    },
    {
        "uuid": "b231d799a34e7db710ea216726d82bcb",
        "title": "途中览镜",
        "author": "徐九皋",
        "content": "四海游长倦，百年愁半侵。\n赖窥明镜裏，时见丈夫心。",
        "dynasty": "唐",
        "collection_info": null
    },
    {
        "uuid": "1bb50648983d4adb82f41ec33842529a",
        "title": "送部四镇人往单于别知故",
        "author": "徐九皋",
        "content": "天下今无事，云中独未宁。\n忝驱更戍卒，方远送边庭。\n马饮长城水，军占太白星。\n国恩行可报，何必守经营。",
        "dynasty": "唐",
        "collection_info": null
    },
    {
        "uuid": "52c12827a2d562956906cc48fa88639d",
        "title": "松滋江北阻风",
        "author": "阎宽",
        "content": "江风久未歇，山雨復相仍。\n巨浪天涯起，余寒川上凝。\n忧人劳夕惕，乡事惫晨兴。\n远听知音骇，诚哉不可陵。",
        "dynasty": "唐",
        "collection_info": null
    },
    {
        "uuid": "2ed7573d5b5d6907738c8f63283b2caa",
        "title": "晓入宜都渚",
        "author": "阎宽",
        "content": "问俗周楚甸，川行眇江浔。\n兴随晓光发，道会春言深。\n回眺佳气象，远怀得山林。\n伫应舟楫用，曷务归闲心。",
        "dynasty": "唐",
        "collection_info": null
    },
    {
        "uuid": "59c9f3a4e6993ce42001a87ccd521d2c",
        "title": "古意",
        "author": "阎宽",
        "content": "庭树发华滋，瑶草復葳蕤。\n好鸟飞相从，愁人深此时。\n天中有灵匹，日夕嚬蛾眉。\n愿逐飘风花，千里入遥帷。\n心逝爱不见，空歌悲莫悲。",
        "dynasty": "唐",
        "collection_info": null
    },
    {
        "uuid": "e70913d6a762095cfcc04f67762d787f",
        "title": "春宵览月",
        "author": "阎宽",
        "content": "月生东荒外，天云收夕阴。\n爱见澄清景，象吾虚白心。\n耳目静无譁，神超道性深。\n乘兴得至乐，寓言因永吟。",
        "dynasty": "唐",
        "collection_info": null
    },
    {
        "uuid": "dd2b410710db02615c5b892d0ae95b85",
        "title": "秋怀",
        "author": "阎宽",
        "content": "下帷长日尽，虚馆早凉生。\n芳草犹未荐，如何蜻蛚鸣。\n秋风已振衣，客去何时归。\n为问当途者，宁知心有违。",
        "dynasty": "唐",
        "collection_info": null
    },
    {
        "uuid": "48d1d9312ba77730796004b4f97fc39f",
        "title": "和中书侍郎院壁画云",
        "author": "李收",
        "content": "粉壁画云成，如能上太清。\n影从霄汉发，光照掖垣明。\n暎篠多幽趣，临轩得野情。\n独思作霖雨，流润及生灵。",
        "dynasty": "唐",
        "collection_info": null
    },
    {
        "uuid": "6ce9a998cddb073d262f19cfbac5ebd7",
        "title": "幽情",
        "author": "李收",
        "content": "幽人惜春暮，潭上折芳草。\n佳期何时还，欲寄千里道。",
        "dynasty": "唐",
        "collection_info": null
    },
    {
        "uuid": "205c3276b5bd52888af54dc5987eb41e",
        "title": "怀鲁",
        "author": "程弥纶",
        "content": "曲阜国，尼丘山。\n周公邈难问，夫子犹启关。\n履风雩兮若见，游夏兴兮鲁颜。\n天孙天孙，何为今兮学且难，负星明而东游闲闲。",
        "dynasty": "唐",
        "collection_info": null
    },
    {
        "uuid": "214ce2ca477f471edc53380f2b43eee5",
        "title": "燕歌行",
        "author": "屈同仙",
        "content": "君不见渔阳八月塞草腓，征人相对併思归。\n云和朔气连天黑，蓬杂惊沙散野飞。\n是时天地阴埃遍，瀚海龙城皆习战。\n两军鼓角暗相闻，四面旌旗看不见。\n昭君远嫁已年多，戎狄无厌不復和。\n汉兵候月秋防塞，胡骑乘冰夜渡河。\n河塞东西万余里，地与京华不相似。\n燕支山下少春晖，黄沙碛裏无流水。\n金戈玉剑十年征，红粉青楼多怨情。\n厌向殊乡久离别，秋来愁听捣衣声。",
        "dynasty": "唐",
        "collection_info": null
    },
    {
        "uuid": "1a58e57bcfd6af3f429c46b4c8ee1d9f",
        "title": "乌江女",
        "author": "屈同仙",
        "content": "越艳谁家女，朝游江岸傍。\n青春犹未嫁，红粉旧来娼。\n锦袖盛朱橘，银钩摘紫房。\n见人羞不语，回艇入溪藏。",
        "dynasty": "唐",
        "collection_info": null
    },
    {
        "uuid": "c2ad0c7b30ae0b10a55bd5d730dffb51",
        "title": "昌年宫之作",
        "author": "豆卢復",
        "content": "但有离宫处，君王每不居。\n旗门芳草合，辇路小槐疎。\n殿闭山烟满，窗凝野霭虚。\n丰年多望幸，春色待銮舆。",
        "dynasty": "唐",
        "collection_info": null
    },
    {
        "uuid": "a544ca9545e2aa3b8496e70d915854ca",
        "title": "落第归乡留别长安主人",
        "author": "豆卢復",
        "content": "客裏愁多不记春，闻莺始叹柳条新。\n年年下第东归去，羞见长安旧主人。",
        "dynasty": "唐",
        "collection_info": null
    },
    {
        "uuid": "62fec58383c452308cb199a910f04cce",
        "title": "奉试咏青",
        "author": "荆冬倩",
        "content": "路闢天光远，春还月道临。\n草浓河畔色，槐结路边阴。\n未映君王史，先标胄子襟。\n经明如可拾，自有致云心。",
        "dynasty": "唐",
        "collection_info": null
    },
    {
        "uuid": "918462a93927dbd0413cc57c22582c4f",
        "title": "观汉水",
        "author": "梁洽",
        "content": "发源自嶓冢，东注经襄阳。\n一道入溟渤，别流为沧浪。\n求思咏游女，投弔悲昭王。\n水滨不可问，日暮空汤汤。",
        "dynasty": "唐",
        "collection_info": null
    },
    {
        "uuid": "9ce402eebd6e5d09bab90e35dde52d71",
        "title": "游越溪",
        "author": "郑绍",
        "content": "溪水碧悠悠，猨声断客愁。\n渔潭逢钓楫，月浦值孤舟。\n访泊随烟火，迷途视斗牛。\n今宵越乡意，还取醉忘忧。",
        "dynasty": "唐",
        "collection_info": null
    },
    {
        "uuid": "7e216b0f8671418a979a6481b1c28892",
        "title": "登楼",
        "author": "朱斌",
        "content": "白日依山尽，黄河入海流。\n欲穷千里目，更上一层楼。",
        "dynasty": "唐",
        "collection_info": null
    },
    {
        "uuid": "9c907ee1f8a43a597c3966379b0a5af7",
        "title": "感寓二首 一",
        "author": "梁德裕",
        "content": "彩云呈瑞质，五色发人寰。\n独作龙虎状，孤飞天地间。\n隐隐临北极，峨峨象南山。\n恨在帝乡外，不逢枝叶攀。",
        "dynasty": "唐",
        "collection_info": null
    },
    {
        "uuid": "145d0e37b2f8ff1c25038a1743c049c0",
        "title": "感寓二首 二",
        "author": "梁德裕",
        "content": "幽涧生蕙若，幽渚老江蓠。\n荣落人不见，芳香徒尔为。\n不及绿萍草，生君红莲池。\n左右美人弄，朝夕春风吹。\n叶洗玉泉水，珠清湛露滋。\n心亦愿如此，託君君不知。",
        "dynasty": "唐",
        "collection_info": null
    },
    {
        "uuid": "199ece818e58561299bf3d0bc6f8ca57",
        "title": "咏谈容娘",
        "author": "常非月",
        "content": "举手整花钿，翻身舞锦筵。\n马围行处匝，人压看场圆。\n歌要齐声和，情教细语传。\n不知心大小，容得许多怜。",
        "dynasty": "唐",
        "collection_info": null
    },
    {
        "uuid": "d4c3a0708e8bc80702c0e5d25b2dd2c0",
        "title": "览史",
        "author": "张良璞",
        "content": "享年八十已，历数穷苍生。\n七虎门源上，咆哮关内鸣。\n建都用鹑宿，设险因金城。\n舜曲烟火起，汾河珠翠明。\n海云引天仗，朔雪留边兵。\n作孽人怨久，其亡鬼信盈。\n素灵感刘季，白马从子婴。\n昏虐不务德，百代无芳声。",
        "dynasty": "唐",
        "collection_info": null
    },
    {
        "uuid": "c32c7be148860340ec66bff543dc0a3e",
        "title": "奉试冷井诗",
        "author": "孙欣",
        "content": "仙闱井初凿，灵液沁成泉。\n色湛青苔裏，寒凝紫绠边。\n铜瓶向影落，玉甃抱虚圆。\n永愿调神鼎，尧时泰万年。",
        "dynasty": "唐",
        "collection_info": null
    },
    {
        "uuid": "d4146c579317f1cfb5d2b6db4a0fbecd",
        "title": "都中闲居",
        "author": "王羡门",
        "content": "君王巡海内，北阙下明台。\n云物天中少，烟花岁后来。\n河从御苑出，山向国门开。\n寂寞东京裏，空留贾谊才。",
        "dynasty": "唐",
        "collection_info": null
    },
    {
        "uuid": "1c76b406a3672b761431467f86343a87",
        "title": "江南弄",
        "author": "芮挺章",
        "content": "春江可怜事，最在美人家。\n鹦鹉能言鸟，芙蓉巧笑花。\n地衔金作埒，水抱玉为沙。\n薄晚青丝骑，长鞭赴狭斜。",
        "dynasty": "唐",
        "collection_info": null
    },
    {
        "uuid": "abd2d958603f201d249416e1cf1e7093",
        "title": "少年行",
        "author": "芮挺章",
        "content": "任气称张放，衔恩在少年。\n玉阶朝就日，金屋夜升天。\n轩骑青云际，笙歌绿水边。\n建章明月好，留醉伴风烟。",
        "dynasty": "唐",
        "collection_info": null
    },
    {
        "uuid": "6467d418292274697801791330d449bc",
        "title": "伊水门",
        "author": "楼颕",
        "content": "朝涉伊水门，伊水入门流。\n惬心乃成兴，澹然泛孤舟。\n霏微傍青霭，容与随白鸥。\n竹阴交前浦，柳花媚中洲。\n日落阴云生，弥觉兹路幽。\n聊以恣所适，此外知何求。",
        "dynasty": "唐",
        "collection_info": null
    },
    {
        "uuid": "642d0944447a648a88c9de6581ada15f",
        "title": "东郊纳凉忆左威卫李录事收昆季太原崔参军三首 一",
        "author": "楼颕",
        "content": "水竹谁家宅，幽庭向苑门。\n今知季伦沼，旧是辟疆园。\n饥鹭窥鱼静，鸣鸦带子喧。\n兴成秪自适，欲白返忘言。",
        "dynasty": "唐",
        "collection_info": null
    },
    {
        "uuid": "a70ef52a320a0b03f98a37f6de2dce72",
        "title": "东郊纳凉忆左威卫李录事收昆季太原崔参军三首 二",
        "author": "楼颕",
        "content": "纳凉每选地，近得青门东。\n林与缭垣接，池将沁水通。\n枝交帝女树，桥映美人虹。\n想是忘机者，悠悠在兴中。",
        "dynasty": "唐",
        "collection_info": null
    },
    {
        "uuid": "177baee6edad8d92d49a997e1161b137",
        "title": "东郊纳凉忆左威卫李录事收昆季太原崔参军三首 三",
        "author": "楼颕",
        "content": "林间求适意，池上得清飙。\n稍稍斜回檝，时时一度桥。\n水光壁际动，山影浪中摇。\n不见李元礼，神仙何处要。",
        "dynasty": "唐",
        "collection_info": null
    },
    {
        "uuid": "96e9769789d7e20eb9ac68d5591050a6",
        "title": "西施石",
        "author": "楼颕",
        "content": "西施昔日浣纱津，石上青苔思杀人。\n一去姑苏不復返，岸旁桃李为谁春。",
        "dynasty": "唐",
        "collection_info": null
    },
    {
        "uuid": "f74e62b34bafe0579633534e498ff920",
        "title": "江南行",
        "author": "李康成",
        "content": "杨柳青青莺欲啼，风光摇荡绿苹齐，金阴城头日色低。\n日色低，情难极，水中凫鹥双比翼。",
        "dynasty": "唐",
        "collection_info": null
    },
    {
        "uuid": "8361a51d7bcbc0026f65766d60ea3178",
        "title": "采莲曲",
        "author": "李康成",
        "content": "采莲去，月没春江曙。\n翠钿红袖水中央，青荷莲子杂衣香，云起风生归路长。\n归路长，那得久。\n各迴船，两摇手。",
        "dynasty": "唐",
        "collection_info": null
    },
    {
        "uuid": "a312ce538f15db15b91f5829921af59e",
        "title": "玉华仙子歌",
        "author": "李康成",
        "content": "紫阳仙子名玉华，珠盘承露饵丹砂。\n转态凝情五云裏，娇颜千岁芙蓉花。\n紫阳綵女矜无数，遥见玉华皆掩嫭。\n高堂初日不成妍，洛渚流风徒自怜。\n璇阶霓绮阁，碧题霜罗幕。\n仙娥桂树长自春，王母桃花未尝落。\n上元夫人宾上清，深宫寂历厌层城。\n解佩空怜郑交甫，吹箫不逐许飞琼。\n溶溶紫庭步，渺渺瀛台路。\n兰陵贵士谢相逢，济北风生尚迴顾。\n沧洲傲吏爱金丹，清心迴望云之端。\n羽盖霓裳一相识，传情写念长无极。\n长无极，永相随。\n攀霄历金阙，弄影下瑶池。\n夕宿紫府云母帐，朝餐玄圃昆崙芝。\n不学兰香中道绝，却教青鸟报相思。",
        "dynasty": "唐",
        "collection_info": null
    },
    {
        "uuid": "144b16f033875ae1c7ff4ac648c4b0ba",
        "title": "自君之出矣",
        "author": "李康成",
        "content": "自君之出矣，弦吹绝无声。\n思君如百草，撩乱逐春生。",
        "dynasty": "唐",
        "collection_info": null
    },
    {
        "uuid": "d1d9ab6cd077672e48b6013efc24fe6e",
        "title": "句",
        "author": "李康成",
        "content": "因缘苟会合，万里犹同乡。\n运命尚不谐，隔壁无津梁。",
        "dynasty": "唐",
        "collection_info": null
    },
    {
        "uuid": "6da363960e2d8e1271d21a1f4a182ac1",
        "title": "时兴",
        "author": "杨贲",
        "content": "贵人昔未贵，咸愿顾寒微。\n及自登枢要，何曾问布衣。\n平明登紫阁，日晏下彤闱。\n扰扰路傍子，无劳歌是非。",
        "dynasty": "唐",
        "collection_info": null
    },
    {
        "uuid": "f91daba3dbfbe0d01289698e5e19e0e1",
        "title": "咏石季伦",
        "author": "李清",
        "content": "金谷繁华石季伦，只能谋富不谋身。\n当时纵与绿珠去，犹有无穷歌舞人。",
        "dynasty": "唐",
        "collection_info": null
    },
    {
        "uuid": "8eb7e4f4d54f91930d76b67768a984a5",
        "title": "鹤警露",
        "author": "陈季",
        "content": "南国商飙动，东皋野鹤鸣。\n溪松寒暂宿，露草滴还惊。\n欲有高飞意，空闻召侣情。\n风间传藻质，月下引清声。\n未假抟扶势，焉知羽翼轻。\n吾君开太液，愿得应皇明。",
        "dynasty": "唐",
        "collection_info": null
    },
    {
        "uuid": "702022533d3d2f187dba3001f8777165",
        "title": "湘灵鼓瑟",
        "author": "陈季",
        "content": "神女泛瑶瑟，古祠严野亭。\n楚云来泱漭，湘水助清泠。\n妙指微幽契，繁声入杳冥。\n一弹新月白，数曲暮山青。\n调苦荆人怨，时遥帝子灵。\n遗音如可赏，试奏为君听。",
        "dynasty": "唐",
        "collection_info": null
    },
    {
        "uuid": "e90696e2368a309fbe238ff39d853f64",
        "title": "湘灵鼓瑟",
        "author": "王邕",
        "content": "宝瑟和琴韵，灵妃应乐章。\n依稀闻促柱，髣髴梦新妆。\n波外声初发，风前曲正长。\n凄清和万籁，断续绕三湘。\n转觉云山迥，空怀杜若芳。\n诚能传此意，雅奏在宫商。",
        "dynasty": "唐",
        "collection_info": null
    },
    {
        "uuid": "939c94de32b5c6465bd5b8c2e26d3022",
        "title": "嵩山望幸",
        "author": "王邕",
        "content": "峻极位何崇，方知造化功。\n降灵逢圣主，望幸表维嵩。\n隐映连青壁，嵯峨向碧空。\n象车因叶瑞，龙驾愿升中。\n万岁声长在，千岩气转雄。\n东都歌盛事，西笑伫皇风。",
        "dynasty": "唐",
        "collection_info": null
    },
    {
        "uuid": "e5305b1ccf9ae06d7601536831cbe496",
        "title": "湘灵鼓瑟",
        "author": "庄若讷",
        "content": "帝子鸣金瑟，余声自抑扬。\n悲风丝上断，流水曲中长。\n出没游鱼听，逶迤彩凤翔。\n微音时扣征，雅韵乍含商。\n神理诚难测，幽情讵可量。\n至今闻古调，应恨滞三湘。",
        "dynasty": "唐",
        "collection_info": null
    },
    {
        "uuid": "da27df57b3a0728e45db4457f9444792",
        "title": "湘灵鼓瑟",
        "author": "魏璀",
        "content": "瑶瑟多哀怨，朱弦且莫听。\n扁舟三楚客，藂竹二妃灵。\n淅沥闻余响，依稀欲辨形。\n柱间寒水碧，曲裏暮山青。\n良马悲衔草，游鱼思绕萍。\n知音若相遇，终不滞南溟。",
        "dynasty": "唐",
        "collection_info": null
    },
    {
        "uuid": "05170f7e8cd27c10d6248f4b165562f3",
        "title": "怀素上人草书歌",
        "author": "王𩔪",
        "content": "衡阳双峡插天峻，青壁巉巉万余仞。\n此中灵秀众所知，草书独有怀素奇。\n怀素身长五尺四，嚼汤诵呪吁可畏。\n铜瓶锡杖倚闲庭，斑管秋毫多逸意。\n或粉壁，或綵笺，蒲葵绢素何相鲜。\n忽作风驰如电掣，更点飞花兼散雪。\n寒猨饮水撼枯藤，壮士拔山伸劲铁。\n君不见张芝昔日称独贤，君不见近日张旭为老颠。\n二公绝艺人所惜，怀素传之得真迹。\n峥嵘蹙出海上山，突兀状成湖畔石。\n一纵又一横，一欹又一倾。\n临江不羡飞帆势，下笔长为骤雨声。\n我牧此州喜相识，又见草书多慧力。\n怀素怀素不可得，开卷临池转相忆。",
        "dynasty": "唐",
        "collection_info": null
    },
    {
        "uuid": "bfb516fedaffddc54b70e346fe1e97ee",
        "title": "怀素上人草书歌",
        "author": "窦冀",
        "content": "狂僧挥翰狂且逸，独任天机摧格律。\n龙虎惭因点画生，雷霆却避锋铓疾。\n鱼笺娟素岂不贵，只嫌局促儿童戏。\n粉壁长廊数十间，兴来小豁胸襟气。\n长幼集，贤豪至，枕糟藉曲犹半醉。\n忽然绝叫三五声，满壁纵横千万字。\n吴兴张老尔莫颠，叶县公孙我何谓。\n如熊如罴不足比，如虺如蛇不足拟。\n涵物为动鬼神泣，狂风入林花乱起。\n殊形怪状不易说，就中惊燥尤枯绝。\n边风杀气同惨烈，崩槎卧木争摧折。\n塞草遥飞大漠霜，胡天乱下阴山雪。\n偏看能事转新奇，郡守王公同赋诗。\n枯藤劲铁媿三舍，骤雨寒猨惊一时。\n此生绝艺人莫测，假此常为护持力。\n连城之璧不可量，五百年知草圣当。",
        "dynasty": "唐",
        "collection_info": null
    },
    {
        "uuid": "b409e33da39eceadb1639dbc61396439",
        "title": "怀素上人草书歌",
        "author": "鲁收",
        "content": "吾观文士多利用，笔精墨妙诚堪重。\n身上艺能无不通，就中草圣最天纵。\n有时兴酣发神机，抽毫点墨纵横挥。\n风声吼烈随手起，龙蛇迸落空壁飞。\n连拂数行势不绝，藤悬查蹙生奇节。\n划然放纵惊云涛，或时顿挫萦豪髮。\n自言转腕无所拘，大笑羲之用阵图。\n狂来纸尽势不尽，投笔抗声连叫呼。\n信知鬼神助此道，墨池未尽书已好。\n行路谈君口不容，满堂观者空绝倒。\n所恨时人多笑声，唯知贱实翻贵名。\n观尔向来三五字，颠奇何谢张先生。",
        "dynasty": "唐",
        "collection_info": null
    },
    {
        "uuid": "1955eee2001f3a3e62eb67019c67168b",
        "title": "怀素上人草书歌",
        "author": "朱逵",
        "content": "几年出家通宿命，一朝却忆临池圣。\n转腕摧锋增崛崎，秋毫茧纸常相随。\n衡阳客舍来相访，连饮百杯神转王。\n忽闻风裏度飞泉，纸落纷纷如跕鸢。\n形容脱略真如助，心思周游在何处。\n笔下惟看激电流，字成只畏盘龙去。\n怪状崩腾若转蓬，飞丝历乱如迴风。\n长松老死倚云壁，蹙浪相翻惊海鸿。\n于今年少尚如此，历覩远代无伦比。\n妙绝当动鬼神泣，崔蔡幽魂更心死。",
        "dynasty": "唐",
        "collection_info": null
    },
    {
        "uuid": "bd75c79cd45b0dbb2e34474e04b742c8",
        "title": "题怀素上人草书",
        "author": "许瑶",
        "content": "志在新奇无定则，古瘦灕纚半无墨。\n醉来信手两三行，醒后却书书不得。",
        "dynasty": "唐",
        "collection_info": null
    },
    {
        "uuid": "1e2219e7ea9c351f385a58c67e2e62ee",
        "title": "祀风师乐章 迎神",
        "author": "包佶",
        "content": "太皞御气，句芒肇功。\n苍龙青旗，爰候祥风。\n律以和应，神以感通。\n鼎俎修蠁，时惟礼崇。",
        "dynasty": "唐",
        "collection_info": null
    },
    {
        "uuid": "0770d3a7defca0447ee9d526b8f33030",
        "title": "祀风师乐章 奠币登歌",
        "author": "包佶",
        "content": "旨酒告洁，青苹应候。\n礼陈瑶币，乐献金奏。\n弹弦自昔，解冻惟旧。\n仰瞻肸蠁，羣祥来凑。",
        "dynasty": "唐",
        "collection_info": null
    },
    {
        "uuid": "f69aac45a2e6e19f07d6a36206c3796a",
        "title": "祀风师乐章 迎俎酌献",
        "author": "包佶",
        "content": "德盛昭临，迎拜巽方。\n爰候发生，式荐馨香。\n酌醴具举，工歌再扬。\n神歆入律，恩降百祥。",
        "dynasty": "唐",
        "collection_info": null
    },
    {
        "uuid": "ae4c6dc2fe8f56a793e8a59c5fe2b229",
        "title": "祀风师乐章 亚献终献",
        "author": "包佶",
        "content": "膋芗备，玉帛陈。\n风动物，乐感神。\n三献终，百神臻。\n草木荣，天下春。",
        "dynasty": "唐",
        "collection_info": null
    },
    {
        "uuid": "1fc5a466b37fcf2979534b1f2d79c99f",
        "title": "祀风师乐章 送神",
        "author": "包佶",
        "content": "微穆敷华能应节，飘扬发彩宜行庆。\n送迎灵驾神心飨，跪拜灵坛礼容盛。\n气和草木发萌芽，德畅禽鱼遂翔泳。\n永望翠盖逐流云，自兹率土调春令。",
        "dynasty": "唐",
        "collection_info": null
    },
    {
        "uuid": "12d6b916767ceaa16a53d4aa73cce16a",
        "title": "祀雨师乐章 迎神",
        "author": "包佶",
        "content": "陟降左右，诚达幽圆。\n作解之功，乐惟有年。\n云軿戾止，洒雾飘烟。\n惟馨展礼，爰列豆笾。",
        "dynasty": "唐",
        "collection_info": null
    },
    {
        "uuid": "c44c6aefca8ff1caad4d4a92f360f0ee",
        "title": "祀雨师乐章 奠币登歌",
        "author": "包佶",
        "content": "岁正朱明，礼布玄制。\n惟乐能感，与神合契。\n阴雾离披，灵驭摇裔。\n膏泽之庆，期于稔岁。",
        "dynasty": "唐",
        "collection_info": null
    },
    {
        "uuid": "407f770af0fd175d75953351e935b997",
        "title": "祀雨师乐章 迎俎酌献",
        "author": "包佶",
        "content": "阳开幽蛰，躬奉郁鬯。\n礼备节应，震来灵降。\n动植求声，飞沈允望。\n时康气茂，惟神之贶。",
        "dynasty": "唐",
        "collection_info": null
    },
    {
        "uuid": "8dd585a8e245185b2444bd53287f9910",
        "title": "祀雨师乐章 亚献终献",
        "author": "包佶",
        "content": "奠既备，献将终。\n神行令，瑞飞空。\n迎干德，祈岁功。\n乘烟燎，俨从风。",
        "dynasty": "唐",
        "collection_info": null
    },
    {
        "uuid": "96806c7b26338cdaad784e13e8cf4dde",
        "title": "祀雨师乐章 送神",
        "author": "包佶",
        "content": "整驾升车望寥廓，垂阴荐祉荡昏氛。\n飨时灵贶僾如在，乐罢余声遥可闻。\n饮福陈诚礼容备，撤俎终献曙光分。\n跪拜临坛结空想，年年应节候油云。",
        "dynasty": "唐",
        "collection_info": null
    },
    {
        "uuid": "d9b5cc2526faeafe6a2fd8431c51198e",
        "title": "答窦援遗卧病见寄",
        "author": "包佶",
        "content": "今春扶病移沧海，几度承恩对白花。\n送客屡闻帘外鹊，销愁已辨酒中虵。\n瓶开枸杞悬泉水，鼎炼芙蓉伏火砂。\n误入尘埃牵吏役，羞将簿领到君家。",
        "dynasty": "唐",
        "collection_info": null
    },
    {
        "uuid": "659997e4fb3edb2567d4bd0c56a904ed",
        "title": "对酒赠故人",
        "author": "包佶",
        "content": "扶起离披菊，霜轻喜重开。\n醉中惊老去，笑裏觉愁来。\n月送人无尽，风吹浪不回。\n感时将有寄，诗思涩难裁。",
        "dynasty": "唐",
        "collection_info": null
    },
    {
        "uuid": "57ec70cd315fbf366a7d2754efa2c77a",
        "title": "同李吏部伏日口号呈元庶子路中丞",
        "author": "包佶",
        "content": "火炎逢六月，金伏过三庚。\n几度衣裳汗，谁家枕簟清。\n颁冰无下位，裁扇有高名。\n吏部还开瓮，殷勤二客情。",
        "dynasty": "唐",
        "collection_info": null
    },
    {
        "uuid": "7cbcf1342ac5ff444908ab1c2e7be3e8",
        "title": "岭下卧疾寄刘长卿员外",
        "author": "包佶",
        "content": "唯有贫兼病，能令亲爱疎。\n岁时供放逐，身世付空虚。\n胫弱秋添絮，头风晓废梳。\n波澜喧众口，藜藿静吾庐。\n丧马思开卦，占鸮懒发书。\n十年江海隔，离恨子知予。",
        "dynasty": "唐",
        "collection_info": null
    },
    {
        "uuid": "e8e3c00dc6401db48d9dfd6ee61486a1",
        "title": "戏题诸判官厅壁",
        "author": "包佶",
        "content": "六十老翁无所取，二三君子不相遗。\n愿留今日交欢意，直到隳官谢病时。",
        "dynasty": "唐",
        "collection_info": null
    },
    {
        "uuid": "1735ca05642dcfcc6df7ffc5f35a0f4f",
        "title": "酬兵部李侍郎晚过东厅之作",
        "author": "包佶",
        "content": "酒礼惭先祭，刑书已旷官。\n诏驰黄纸速，身在绛纱安。\n圣位登堂静，生徒跪席寒。\n庭槐暂摇落，幸为入春看。",
        "dynasty": "唐",
        "collection_info": null
    },
    {
        "uuid": "4037956ae5431bd9db10617e33fe090a",
        "title": "昭德皇后挽歌词",
        "author": "包佶",
        "content": "西汜驰晖过，东园别路长。\n岁华唯陇柏，春事罢公桑。\n龟兆开泉户，禽巢闭画梁。\n更闻哀礼过，明诏制心丧。",
        "dynasty": "唐",
        "collection_info": null
    },
    {
        "uuid": "cdd680c0128ea402061b13a47bbce44e",
        "title": "秋日过徐氏园林",
        "author": "包佶",
        "content": "回塘分越水，古树积吴烟。\n扫竹催铺席，垂萝待繫船。\n鸟窥新罅栗，龟上半攲莲。\n屡入忘归地，长嗟俗事牵。",
        "dynasty": "唐",
        "collection_info": null
    },
    {
        "uuid": "0d6d7c896439d5f449d898212ba35a27",
        "title": "双山过信公所居",
        "author": "包佶",
        "content": "遥礼前朝塔，微闻后夜钟。\n人间第四祖，云裏一双峰。\n积雨封苔径，多年亚石松。\n传心不传法，谁可继高踪。",
        "dynasty": "唐",
        "collection_info": null
    },
    {
        "uuid": "c335a8e4d04147e1a368e16a6f5cc9ca",
        "title": "尚书宗兄使过诗以奉献",
        "author": "包佶",
        "content": "洛下交亲满，归闲意有余。\n翻嫌旧坐宅，却驾所悬车。\n腹饱山僧供，头轻侍婢梳。\n上官唯揖让，半禄代耕鉏。\n雨散三秋别，风传一字书。\n胜游如可继，还欲并园庐。",
        "dynasty": "唐",
        "collection_info": null
    },
    {
        "uuid": "3eae158db7cc350b00a5022048b4ef1a",
        "title": "抱疾谢李吏部赠诃黎勒叶",
        "author": "包佶",
        "content": "一叶生西徼，赍来上海查。\n岁时经水府，根本别天涯。\n方士真难见，商胡辄自夸。\n此香同异域，看色胜仙家。\n茗饮暂调气，梧丸喜伐邪。\n幸蒙祛老疾，深愿驻韶华。",
        "dynasty": "唐",
        "collection_info": null
    },
    {
        "uuid": "1a1a582f558feb2d5d6830aa89c0da93",
        "title": "奉和柳相公中书言怀",
        "author": "包佶",
        "content": "运筹时所贵，前席礼偏深。\n羸驾归贫宅，攲冠出禁林。\n凤巢方得地，牛喘最关心。\n雅望期三入，东山未可寻。",
        "dynasty": "唐",
        "collection_info": null
    },
    {
        "uuid": "a058e15cf27c46ef204af6633c9a3d23",
        "title": "客自江南话过亡友朱司议故宅",
        "author": "包佶",
        "content": "交臂多相共，风流忆此人。\n海翻移里巷，书蠹积埃尘。\n奉佛栖禅久，辞官上疏频。\n故来分半宅，惟是旧交亲。",
        "dynasty": "唐",
        "collection_info": null
    },
    {
        "uuid": "a183e29cd5f09f71194c44f3f2a97266",
        "title": "酬于侍郎湖南见寄十四韵",
        "author": "包佶",
        "content": "桂岭千崖断，湘流一派通。\n长沙今贾傅，东海旧于公。\n章甫经殊俗，离骚继雅风。\n金闺文作字，玉匣气成虹。\n翰墨时招侣，丹青夙在公。\n主恩留左掖，人望积南宫。\n巧拙循名异，浮沈顾位同。\n九迁归上略，三已契愚衷。\n责谢庭中吏，悲宽塞上翁。\n楚材欣有适，燕石愧无功。\n山晓重岚外，林春苦雾中。\n雪花翻海鹤，波影倒江枫。\n去札频逢信，回帆早挂空。\n避贤方有日，非敢爱微躬。",
        "dynasty": "唐",
        "collection_info": null
    },
    {
        "uuid": "48ae0266fcb411233ea538308b1c8b7c",
        "title": "朝拜元陵",
        "author": "包佶",
        "content": "宫前石马对中峰，云裏金铺闭几重。\n不见露盘迎晓日，唯闻木斧扣寒松。",
        "dynasty": "唐",
        "collection_info": null
    },
    {
        "uuid": "328e967290cc1840f3c69d356bdc3180",
        "title": "发襄阳后却寄公安人",
        "author": "包佶",
        "content": "挥泪送迴人，将书报所亲。\n晚年多疾病，中路有风尘。\n王粲频征楚，君恩许入秦。\n还同星火去，马上别江春。",
        "dynasty": "唐",
        "collection_info": null
    },
    {
        "uuid": "1ac8c73b467d60b57d6549254cb87b91",
        "title": "立春后休沐",
        "author": "包佶",
        "content": "心与青春背，新年亦掩扉。\n渐穷无相学，惟避不材讥。\n积病攻难愈，衔恩报转微。\n定知书课日，优诏许辞归。",
        "dynasty": "唐",
        "collection_info": null
    },
    {
        "uuid": "b42b2fd010c879a012d1d8a679486556",
        "title": "宿庐山赠白鹤观刘尊师",
        "author": "包佶",
        "content": "苍苍五老雾中坛，杳杳三山洞裏官。\n手护昆崙象牙简，心推霹雳枣枝盘。\n春飞雪粉如毫润，晓漱琼膏冰齿寒。\n渐恨流年筋力少，惟思露冕事星冠。",
        "dynasty": "唐",
        "collection_info": null
    },
    {
        "uuid": "f8fae8afd60e571bb584a7a4fff83cfa",
        "title": "观壁卢九想图",
        "author": "包佶",
        "content": "一世荣枯无异同，百年哀乐又归空。\n夜阑鸟鹊相争处，林下真僧在定中。",
        "dynasty": "唐",
        "collection_info": null
    },
    {
        "uuid": "038e4bffb4a2fed351c16a310e547532",
        "title": "送日本国聘贺使晁巨卿东归",
        "author": "包佶",
        "content": "上才生下国，东海是西邻。\n九译蕃君使，千年圣主臣。\n野情偏得礼，木性本含真。\n锦帆乘风转，金装照地新。\n孤城开蜃阁，晓日上朱轮。\n早识来朝岁，涂山玉帛均。",
        "dynasty": "唐",
        "collection_info": null
    },
    {
        "uuid": "79c7bd8f3a5b9648f27219152f75dd85",
        "title": "顾着作宅赋诗",
        "author": "包佶",
        "content": "几年江海烟霞，乘醉一到京华。\n已觉不嫌羊酪，谁能长守兔罝。\n脱巾偏招相国，逢竹便认吾家。\n各在芸台阁裏，烦君日日登车。",
        "dynasty": "唐",
        "collection_info": null
    },
    {
        "uuid": "a4fc4eec0eae7c4b45b9a12198e8444d",
        "title": "近获风痹之疾题寄所怀",
        "author": "包佶",
        "content": "病夫将已矣，无可答君恩。\n衾枕同羇客，图书委外孙。\n久来从吏道，常欲奉空门。\n疾走机先息，攲行力渐烦。\n无医能却老，有变是游魂。\n鸟宿还依伴，蓬飘莫问根。\n寓形齐指马，观境制心猨。\n唯借南荣地，清晨暂负喧。",
        "dynasty": "唐",
        "collection_info": null
    },
    {
        "uuid": "88c41833afe9b3d2903058d4d57e18b7",
        "title": "奉和常阁老晚秋集贤院即事寄赠徐薛二侍郎",
        "author": "包佶",
        "content": "秘殿掖垣西，书楼苑树齐。\n秋烟凝缥帙，晓色上璇题。\n门接承明近，池连太液低。\n疎钟文马驻，繁叶綵禽栖。\n职美纶江綍，荣深组及珪。\n九霄偏眷顾，三事早提携。\n对案临青玉，窥书捧紫泥。\n始欢新遇重，还惜旧游暌。\n左宦登吴岫，分家渡越溪。\n赋中频叹鵩，卜处几听鸡。\n望阙应多恋，临津不用迷。\n柏梁思和曲，朝夕候金闺。",
        "dynasty": "唐",
        "collection_info": null
    },
    {
        "uuid": "466e54f8054813e00415d343db5aa3cd",
        "title": "酬顾况见寄",
        "author": "包佶",
        "content": "于越城边枫叶高，楚人书裏寄离骚。\n寒江鸂鶒思俦侣，岁岁临流刷羽毛。",
        "dynasty": "唐",
        "collection_info": null
    },
    {
        "uuid": "6e0e0ae38406d879e45f9999148c265d",
        "title": "岁日作",
        "author": "包佶",
        "content": "更劳今日春风至，枯树无枝可寄花。\n览镜唯看飘乱髮，临风谁为驻浮槎。",
        "dynasty": "唐",
        "collection_info": null
    },
    {
        "uuid": "9c67d926d02bd3bb9615b0cd88cd587f",
        "title": "元日观百僚朝会",
        "author": "包佶",
        "content": "万国贺唐尧，清晨会百僚。\n花冠萧相府，绣服霍嫖姚。\n寿色凝丹槛，欢声彻九霄。\n御鑪分兽炭，仙管弄云韶。\n日照金觞动，风吹玉佩摇。\n都城献赋者，不得共趋朝。",
        "dynasty": "唐",
        "collection_info": null
    },
    {
        "uuid": "e7098c246bf634d171fba2de66293e2e",
        "title": "再过金陵",
        "author": "包佶",
        "content": "玉树歌终王气收，鴈行高送石城秋。\n江山不管兴亡事，一任斜阳伴客愁。",
        "dynasty": "唐",
        "collection_info": null
    },
    {
        "uuid": "383a34d14b86fec9f2234c48c5f56086",
        "title": "寄杨侍御",
        "author": "包佶",
        "content": "一官何幸得同时，十载无媒独见遗。\n今日不论腰下组，请君看取鬓边丝。",
        "dynasty": "唐",
        "collection_info": null
    },
    {
        "uuid": "95e591fc319588fc271c2a8330c14b8d",
        "title": "江上曲",
        "author": "李嘉佑",
        "content": "江心澹澹芙蓉花，江口蛾眉独浣纱。\n可怜应是阳台女，对坐鹭鸶娇不语。\n掩面羞看北地人，回身忽作空山语。\n苍梧秋色不堪论，千载依依帝子魂。\n君看峰上斑斑竹，尽是湘妃泣泪痕。",
        "dynasty": "唐",
        "collection_info": null
    },
    {
        "uuid": "89be21fcae6ff178ee38600df16b4a5f",
        "title": "伤吴中",
        "author": "李嘉佑",
        "content": "馆娃宫中春已归，阖闾城头莺已飞。\n復见花开人又老，横塘寂寂柳依依。\n忆昔吴王在宫阙，馆娃满眼看花发。\n舞袖朝欺陌上春，歌声夜怨江边月。\n古来人事亦犹今，莫厌清觞与绿琴。\n独向西山聊一笑，白云芳草自知心。",
        "dynasty": "唐",
        "collection_info": null
    },
    {
        "uuid": "e4bc810027e8ff998c0d666905e9c13f",
        "title": "夜闻江南人家赛神因题即事",
        "author": "李嘉佑",
        "content": "南方淫祀古风俗，楚妪解唱迎神曲。\n鎗鎗铜鼓芦叶深，寂寂琼筵江水绿。\n雨过风清洲渚闲，椒浆醉尽迎神还。\n帝女凌空下湘岸，番君隔浦向尧山。\n月隐回塘犹自舞，一门依倚神之祜。\n韩康灵药不復求，扁鹊医方曾莫覩。\n逐客临江空自悲，月明流水无已时。\n听此迎神送神曲，携觞欲弔屈原祠。",
        "dynasty": "唐",
        "collection_info": null
    },
    {
        "uuid": "3e6316aaa33174a0406144cb365322d6",
        "title": "古兴",
        "author": "李嘉佑",
        "content": "十五小家女，双鬟人不如。\n蛾眉暂一见，可直千金余。\n自从得向蓬莱裏，出入金舆乘玉趾。\n梧桐树上春鸦鸣，晓伴君王犹未起。\n莫道君恩长不休，婕妤团扇苦悲秋。\n君看魏帝邺都裏，惟有铜台漳水流。",
        "dynasty": "唐",
        "collection_info": null
    },
    {
        "uuid": "56b0a55af2f724a2df1e80179b299895",
        "title": "杂兴",
        "author": "李嘉佑",
        "content": "花间昔日黄鹂啭，妾向青楼已生怨。\n花落黄鹂不復来，妾老君心亦应变。\n君心比妾心，妾意旧来深。\n一别十年无尺素，归时莫赠路傍金。",
        "dynasty": "唐",
        "collection_info": null
    },
    {
        "uuid": "37bf04eda17ae99fdefe7459bfed5c28",
        "title": "送韦邕少府归钟山",
        "author": "李嘉佑",
        "content": "祈门官罢后，负笈向桃源。\n万卷长开帙，千峰不闭门。\n绿杨垂野渡，黄鸟傍山村。\n念尔能高枕，丹墀会一论。",
        "dynasty": "唐",
        "collection_info": null
    },
    {
        "uuid": "859518eae397b734939371cd89167991",
        "title": "送卢员外往饶州",
        "author": "李嘉佑",
        "content": "为郎復典郡，锦帐映朱轮。\n露冕随龙节，停桡得水人。\n早霜芦叶变，寒雨石榴新。\n莫怪谙风土，三年作逐臣。",
        "dynasty": "唐",
        "collection_info": null
    },
    {
        "uuid": "7f40354f06f13db53c2ebefdc0a5578b",
        "title": "送裴五归京口",
        "author": "李嘉佑",
        "content": "君罢江西日，家贫为一官。\n还归五陵去，只向远峰看。\n暮色催人别，秋风待雨寒。\n遥知到三径，唯有菊花残。",
        "dynasty": "唐",
        "collection_info": null
    },
    {
        "uuid": "87d64bc18ee20c9b588406032a950239",
        "title": "送严维归越州",
        "author": "李嘉佑",
        "content": "艰难只用武，归向淛河东。\n松雪千山暮，林泉一水通。\n乡心缘绿草，野思看青枫。\n春日偏相忆，裁书寄剡中。",
        "dynasty": "唐",
        "collection_info": null
    },
    {
        "uuid": "31d5fa554367afef4e6f8cd27574d23c",
        "title": "送杜士瞻楚州觐省",
        "author": "李嘉佑",
        "content": "风流与才思，俱似晋时人。\n淮月归心促，江花入兴新。\n云深沧海暮，柳暗白田春。\n共道官犹小，怜君孝养亲。",
        "dynasty": "唐",
        "collection_info": null
    },
    {
        "uuid": "02b10d507e566c1a059e664df18a21ec",
        "title": "送裴宣城上元所居",
        "author": "李嘉佑",
        "content": "水流过海稀，尔去换春衣。\n泪向槟榔尽，身随鸿雁归。\n草思晴后发，花怨雨中飞。\n想到金陵渚，酣歌对落晖。",
        "dynasty": "唐",
        "collection_info": null
    },
    {
        "uuid": "da22e5c2b34c0013a9f1de011a4fcb0b",
        "title": "留别毘陵诸公",
        "author": "李嘉佑",
        "content": "久作涔阳令，丹墀忽再还。\n凄凉辞泽国，离乱到乡山。\n北固滩声满，南徐草色闲。\n知心从此别，相忆鬓毛斑。",
        "dynasty": "唐",
        "collection_info": null
    },
    {
        "uuid": "af8fd3de3d7d01faed645a2bf05ae261",
        "title": "送独孤拾遗先辈先赴上都",
        "author": "李嘉佑",
        "content": "行春日已晓，桂檝逐寒烟。\n转曲遥峰出，看涛极浦连。\n入京当献赋，封事更闻天。\n日日趋黄阁，应忘云海边。",
        "dynasty": "唐",
        "collection_info": null
    },
    {
        "uuid": "1078686945534bd65e05f98b40366a98",
        "title": "常州韦郎中泛舟见饯",
        "author": "李嘉佑",
        "content": "主人冯轼贵，送客泛舟稀。\n逼岸随芳草，回桡背落晖。\n映花双节驻，临水伯劳飞。\n醉与羣公狎，春塘露冕归。",
        "dynasty": "唐",
        "collection_info": null
    },
    {
        "uuid": "ba0f852533e4e3bd2b616317b9641ec3",
        "title": "送崔侍御入朝",
        "author": "李嘉佑",
        "content": "十年犹执宪，万里独归春。\n旧国逢芳草，青云见故人。\n潘郎今髮白，陶令本家贫。\n相送临京口，停桡泪满巾。",
        "dynasty": "唐",
        "collection_info": null
    },
    {
        "uuid": "66e21c394773619fc87c69cd93b303b9",
        "title": "送岳州司马弟之任",
        "author": "李嘉佑",
        "content": "岳阳天水外，念尔一帆过。\n野墅人烟逈，山城雁影多。\n有时巫峡色，终日洞庭波。\n丞相今为郡，应无劳者歌。",
        "dynasty": "唐",
        "collection_info": null
    },
    {
        "uuid": "50a4214fd03643b99fb278a6285a9c33",
        "title": "裴侍御见赠斑竹杖",
        "author": "李嘉佑",
        "content": "骚人夸竹杖，赠我意何深。\n万点湘妃泪，三年贾谊心。\n愿持终白首，谁道贵黄金。\n他日归愚谷，偏宜绿绮琴。",
        "dynasty": "唐",
        "collection_info": null
    },
    {
        "uuid": "c89d16ed43af57e331703857ddff5e26",
        "title": "送张观归袁州",
        "author": "李嘉佑",
        "content": "羡尔湘东去，烟花尚可亲。\n绿芳深映鸟，远岫递迎人。\n饥狖啼初日，残莺惜暮春。\n遥怜谢客兴，佳句又应新。",
        "dynasty": "唐",
        "collection_info": null
    },
    {
        "uuid": "a8f57806f0fb03f0dbb5dc075086d933",
        "title": "冬夜饶州使堂饯相公五叔赴歙州",
        "author": "李嘉佑",
        "content": "丞相过邦牧，清絃送羽觞。\n高情同客醉，子夜为人长。\n斜汉这过斗，寒云正护霜。\n新安江自绿，明主待惟良。",
        "dynasty": "唐",
        "collection_info": null
    },
    {
        "uuid": "06fc559939a14d89f6434ddedc473f85",
        "title": "蒋山开善寺",
        "author": "李嘉佑",
        "content": "山殿秋云裏，香烟出翠微。\n客寻朝磬至，僧背夕阳归。\n下界千门在，前朝万事非。\n看心兼送目，葭菼自依依。",
        "dynasty": "唐",
        "collection_info": null
    },
    {
        "uuid": "c3d6859a44f14ace373b1a6df1a35af5",
        "title": "晚发江宁道中呈严维",
        "author": "李嘉佑",
        "content": "惆怅遥江路，萧条落日过。\n蝉鸣独树急，鸦向古城多。\n转曲随青嶂，因高见白波。\n潘生秋径草，严子意如何。",
        "dynasty": "唐",
        "collection_info": null
    },
    {
        "uuid": "134425aa61141b3a3f8c62c46c09524d",
        "title": "句容县东青阳馆作",
        "author": "李嘉佑",
        "content": "句曲千峰暮，归人向远烟。\n风摇近水叶，云护欲晴天。\n夕照留山馆，秋光落草田。\n征途傍斜日，一骑独翩翩。",
        "dynasty": "唐",
        "collection_info": null
    },
    {
        "uuid": "0b7e9e682610ab7d537ddec190cb843d",
        "title": "晚春宴无锡蔡明府西亭",
        "author": "李嘉佑",
        "content": "茅檐闲寂寂，无事觉人和。\n井近时浇圃，城低下见河。\n兴缘芳草积，情向远峰多。\n别日归吴地，停桡更一过。",
        "dynasty": "唐",
        "collection_info": null
    },
    {
        "uuid": "a9a52713aed5a9b3b17aeec24393487e",
        "title": "送王端赴朝",
        "author": "李嘉佑",
        "content": "君承明主意，日日上丹墀。\n东阁论兵后，南宫草奏期。\n人稀傍河处，槐暗入关时。\n独遣吴州客，平陵结梦思。",
        "dynasty": "唐",
        "collection_info": null
    },
    {
        "uuid": "7ff565ec98fcd24f9558447d81d02ce0",
        "title": "送王正字山寺读书",
        "author": "李嘉佑",
        "content": "欲究先儒教，还过支遁居。\n山阶闲听法，竹径独看书。\n向日荷新卷，迎秋柳半疎。\n风流有佳句，不似带经锄。",
        "dynasty": "唐",
        "collection_info": null
    },
    {
        "uuid": "f96e332afaefd2b22337b81c64ec7240",
        "title": "送房明府罢长宁令湖州客舍",
        "author": "李嘉佑",
        "content": "君为万里宰，恩及五湖人。\n未满先求退，归闲不厌贫。\n远峰晴更近，残柳雨还新。\n要自趋丹陛，明年鸡树亲。",
        "dynasty": "唐",
        "collection_info": null
    },
    {
        "uuid": "b25c39ddfc314acfbb95da0426911854",
        "title": "咏萤",
        "author": "李嘉佑",
        "content": "映水光难定，凌虚体自轻。\n夜风吹不灭，秋露洗还明。\n向烛仍分焰，投书更有情。\n犹将流乱影，来此傍檐楹。",
        "dynasty": "唐",
        "collection_info": null
    },
    {
        "uuid": "7ebebb14655d5e3c1ffb9248c65a4e90",
        "title": "送李中丞杨判官",
        "author": "李嘉佑",
        "content": "射策名先着，论兵气自雄。\n能全季布诺，不道鲁连功。\n流水蒹葭外，诸山睥睨中。\n别君秋日晚，回首夕阳空。",
        "dynasty": "唐",
        "collection_info": null
    },
    {
        "uuid": "4e12ea7ccdf3df29f3171b28a0fb9e81",
        "title": "至七里滩作",
        "author": "李嘉佑",
        "content": "迁客投于越，临江泪满衣。\n独随流水远，转觉故人稀。\n万木迎秋序，千峰驻晚晖。\n行舟犹未已，惆怅暮潮归。",
        "dynasty": "唐",
        "collection_info": null
    },
    {
        "uuid": "b3a9598784960b3c1f9dce83b43a0949",
        "title": "南浦渡口",
        "author": "李嘉佑",
        "content": "寂寞横塘路，新篁覆水低。\n东风潮信满，时雨稻秔齐。\n寡妇共租税，渔人逐鼓鼙。\n惭无卓鲁术，解印谢黔黎。",
        "dynasty": "唐",
        "collection_info": null
    },
    {
        "uuid": "3926fe2b6687925b175f87e9483af0e6",
        "title": "暮秋迁客增思寄京华",
        "author": "李嘉佑",
        "content": "宋玉怨三秋，张衡復四愁。\n思乡雁北至，欲别水东流。\n倚树看黄叶，逢人诉白头。\n佳期不可失，落日自登楼。",
        "dynasty": "唐",
        "collection_info": null
    },
    {
        "uuid": "1eef408617c07d01228c104b49c287de",
        "title": "送苏修往上饶",
        "author": "李嘉佑",
        "content": "爱尔无羁束，云山恣意过。\n一身随远岫，孤棹任轻波。\n世事关心少，渔家寄宿多。\n芦花泊舟处，江月奈人何。",
        "dynasty": "唐",
        "collection_info": null
    },
    {
        "uuid": "f83f815154c39355b0b2234e58604975",
        "title": "题王十九茆堂",
        "author": "李嘉佑",
        "content": "满庭多种药，入里作山家。\n终日能留客，凌寒亦对花。\n海鸥过竹屿，门柳拂江沙。\n知尔卑栖意，题诗美白华。",
        "dynasty": "唐",
        "collection_info": null
    },
    {
        "uuid": "0bdb67a894de851a7e6a7b59afbfaaa1",
        "title": "送弘志上人归湖州",
        "author": "李嘉佑",
        "content": "山林唯幽静，行住不妨禅。\n高月穿松径，残阳过水田。\n诗从宿世悟，法为本师传。\n能使南人敬，修持香火缘。",
        "dynasty": "唐",
        "collection_info": null
    },
    {
        "uuid": "fb828be50c0d918881f5bad3ea78e912",
        "title": "送陆士伦宰义兴",
        "author": "李嘉佑",
        "content": "阳羡兰陵近，高城带水闲。\n浅流通野寺，绿茗盖春山。\n长吏多愁罢，游人讵肯还。\n知君日清净，无事掩重关。",
        "dynasty": "唐",
        "collection_info": null
    },
    {
        "uuid": "93fd575cd8f9f98869ac112f4fd3f61a",
        "title": "和张舍人中书宿直",
        "author": "李嘉佑",
        "content": "汉主留才子，春城直紫微。\n对花阊阖静，过竹吏人稀。\n裁诏催添烛，将朝欲更衣。\n玉堂宜岁久，且莫厌彤闱。",
        "dynasty": "唐",
        "collection_info": null
    },
    {
        "uuid": "3703b5f9272f1cbab146aca7be19e1bd",
        "title": "司勋王郎中宅送韦九郎中往濠州",
        "author": "李嘉佑",
        "content": "怜尔因同舍，看书似外家。\n出关逢落叶，傍水见寒花。\n送远添秋思，将衰恋岁华。\n清淮倍相忆，回首莫令赊。",
        "dynasty": "唐",
        "collection_info": null
    },
    {
        "uuid": "38445143209180f42510227799a520bd",
        "title": "晚春送吉校书归楚州",
        "author": "李嘉佑",
        "content": "诗人饶楚思，淮上及春归。\n旧浦菱花发，闲门柳絮飞。\n高名乡曲重，少事道流稀。\n定向渔家醉，残阳卧钓矶。",
        "dynasty": "唐",
        "collection_info": null
    },
    {
        "uuid": "b8c0c25dc10b4dbd7bbc673be45de3fc",
        "title": "送严二擢第东归",
        "author": "李嘉佑",
        "content": "隳官就宾荐，时辈讵争先。\n盛业推儒行，高科独少年。\n迎秋见衰叶，余照逐鸣蝉。\n旧里三峰下，开门古县前。",
        "dynasty": "唐",
        "collection_info": null
    },
    {
        "uuid": "be204c29ede3edd898cc14f526406643",
        "title": "送冷朝阳及第东归江宁",
        "author": "李嘉佑",
        "content": "高第由佳句，诸生似者稀。\n长安带酒别，建业候潮归。\n稚子欢迎棹，隣人为扫扉。\n含情过旧浦，鸥鸟亦依依。",
        "dynasty": "唐",
        "collection_info": null
    },
    {
        "uuid": "95b54be5fc0c661c9ba9ed7160d5c559",
        "title": "送越州辛法曹之任",
        "author": "李嘉佑",
        "content": "但能一官适，莫羡五侯尊。\n山色垂趋府，潮声自到门。\n缘塘剡溪路，映竹五湖村。\n王谢登临处，依依今尚存。",
        "dynasty": "唐",
        "collection_info": null
    },
    {
        "uuid": "94074477b01984b4cc6b214285ec7826",
        "title": "送樊兵曹潭州谒韦大夫",
        "author": "李嘉佑",
        "content": "塞鸿归欲尽，北客始辞春。\n零桂虽逢竹，湘川少见人。\n江花铺浅水，山木暗残春。\n修刺辕门裏，多怜尔为亲。",
        "dynasty": "唐",
        "collection_info": null
    },
    {
        "uuid": "a7b543ab7d2e723f4f9cec4f41bdf14b",
        "title": "送杜御史还广陵",
        "author": "李嘉佑",
        "content": "惭君从弱岁，顾我比诸昆。\n同事元戎久，俱承国士恩。\n随莺过淮水，看柳向辕门。\n草色金陵岸，思心那可论。",
        "dynasty": "唐",
        "collection_info": null
    },
    {
        "uuid": "a7c2f9d86e5ea4aae51c4dfbc365704e",
        "title": "送兖州杜别驾之任",
        "author": "李嘉佑",
        "content": "停车邀别乘，促轸奏胡笳。\n若见楚山暮，因愁浙水赊。\n河堤经浅草，村径历繁花。\n更有堪悲处，梁城春日斜。",
        "dynasty": "唐",
        "collection_info": null
    },
    {
        "uuid": "445cb3f6b2f16c67d01769832a64e954",
        "title": "题裴十六少卿东亭",
        "author": "李嘉佑",
        "content": "平津旧东阁，深巷见南山。\n卷箔岚烟润，遮牕竹影闲。\n倾茶兼落帽，恋客不开关。\n斜照窥帘外，川禽时往还。",
        "dynasty": "唐",
        "collection_info": null
    },
    {
        "uuid": "815fe77357288f8e67c5bd74cfcb3902",
        "title": "同皇甫侍御题荐福寺一公房",
        "author": "李嘉佑",
        "content": "虚室独焚香，林空静磬长。\n闲窥数竿竹，老在一绳床。\n啜茗翻真偈，然灯继夕阳。\n人归远相送，步履出回廊。",
        "dynasty": "唐",
        "collection_info": null
    },
    {
        "uuid": "c7250942812bf4daf1330d518cca013d",
        "title": "送从侄端之东都",
        "author": "李嘉佑",
        "content": "虏近人行少，怜君独出城。\n故关逢落叶，寒日逐徂征。\n闻笛添归思，看山惬野情。\n皇华今绝少，龙頟也相迎。",
        "dynasty": "唐",
        "collection_info": null
    },
    {
        "uuid": "160fd40cf66f6ab6b4afe846a3ace5e8",
        "title": "送王谏议充东都留守判官",
        "author": "李嘉佑",
        "content": "时称谢康乐，别事汉平津。\n衰柳寒关道，高车左掖臣。\n背河见北雁，到洛问东人。\n忆昔游金谷，相看华髮新。",
        "dynasty": "唐",
        "collection_info": null
    },
    {
        "uuid": "cfef349961c88ce325770e7700b9674a",
        "title": "和都官苗员外秋夜省直对雨简诸知己",
        "author": "李嘉佑",
        "content": "多雨南宫夜，仙郎寓直时。\n漏长丹凤阙，秋冷白云司。\n萤影侵阶乱，鸿声出苑迟。\n萧条人吏散，小谢有新诗。",
        "dynasty": "唐",
        "collection_info": null
    },
    {
        "uuid": "e40aa7960ad73aac291ea11473c8f83a",
        "title": "送从弟归河朔",
        "author": "李嘉佑",
        "content": "故乡那可到，令弟独能归。\n诸将矜旄节，何人重布衣。\n空城流水在，荒泽旧村稀。\n秋日平原路，虫鸣桑叶飞。",
        "dynasty": "唐",
        "collection_info": null
    },
    {
        "uuid": "64e7106ebf9d34861ee88875606a6440",
        "title": "送崔夷甫员外和蕃",
        "author": "李嘉佑",
        "content": "君过湟中去，寻源未是赊。\n经春逢白草，尽日度黄沙。\n双节行为伴，孤烽到似家。\n和戎非用武，不学李轻车。",
        "dynasty": "唐",
        "collection_info": null
    },
    {
        "uuid": "e8aff22bf51657b46c460acf04521f31",
        "title": "春日长安送从弟尉吴县",
        "author": "李嘉佑",
        "content": "春愁能浩荡，送别又如何。\n人向吴台远，莺飞汉苑多。\n见花羞白髮，因尔忆沧波。\n好是神仙尉，前贤亦未过。",
        "dynasty": "唐",
        "collection_info": null
    },
    {
        "uuid": "d1b1a27d650f3a2097f9decb48878146",
        "title": "元日无衣冠入朝寄皇甫拾遗冉从弟补阙纾",
        "author": "李嘉佑",
        "content": "伏奏随廉使，周行外冗员。\n白髭空受岁，丹陛不朝天。\n秉烛千官去，垂帘一室眠。\n羡君青琐裏，并冕入炉烟。",
        "dynasty": "唐",
        "collection_info": null
    },
    {
        "uuid": "c180936177f3f65772d320baf2dfedd7",
        "title": "和韩郎中扬子津翫雪寄严维",
        "author": "李嘉佑",
        "content": "雪深扬子岸，看柳尽成梅。\n山色潜知近，潮声只听来。\n夜禽惊晓散，春物受寒催。\n粉署生新兴，瑶华寄上才。",
        "dynasty": "唐",
        "collection_info": null
    },
    {
        "uuid": "d94391cb7c579b6da171b581e33deee4",
        "title": "送王牧往吉州谒王使君叔",
        "author": "李嘉佑",
        "content": "细草绿汀洲，王孙耐薄游。\n年华初冠带，文体旧弓裘。\n野渡花争发，春塘水乱流。\n使君怜小阮，应念倚门愁。",
        "dynasty": "唐",
        "collection_info": null
    },
    {
        "uuid": "ae9a4330c594ca806993f832a394f4b6",
        "title": "广陵送林宰",
        "author": "李嘉佑",
        "content": "清政过前哲，香名达至尊。\n明通汉家籍，重识府公恩。\n春景生云物，风潮敛雪痕。\n长吟策羸马，青楚入关门。",
        "dynasty": "唐",
        "collection_info": null
    },
    {
        "uuid": "ee6af2af1a39070ac0b61b2175728032",
        "title": "赠卫南长官赴任",
        "author": "李嘉佑",
        "content": "吏曹难茂宰，主意念疲人。\n更事文犀节，还过白马津。\n云间辞北阙，树裏出西秦。\n为报陶明府，裁书莫厌贫。",
        "dynasty": "唐",
        "collection_info": null
    },
    {
        "uuid": "f9035f65da138fb442d57c1834aba013",
        "title": "自常州还江阴途中作",
        "author": "李嘉佑",
        "content": "处处空篱落，江村不忍看。\n无人花色惨，多雨鸟声寒。\n黄霸初临郡，陶潜未罢官。\n乘春务征伐，谁肯问凋残。",
        "dynasty": "唐",
        "collection_info": null
    },
    {
        "uuid": "4679a3518d4ec6de2852d61d460d4dc3",
        "title": "润州杨别驾宅送蒋九侍御收兵归扬州",
        "author": "李嘉佑",
        "content": "沴气清金虎，兵威壮铁冠。\n扬旌川色暗，吹角水风寒。\n人对辎軿醉，花垂睥睨残。\n羡归丞相阁，空望旧门栏。",
        "dynasty": "唐",
        "collection_info": null
    },
    {
        "uuid": "1a484bf4058307c586833b13aa2f09ed",
        "title": "仲夏江阴官舍寄裴明府",
        "author": "李嘉佑",
        "content": "万室边江次，孤城对海安。\n朝霞晴作雨，湿气晚生寒。\n苔色侵衣桁，潮痕上井栏。\n题诗招茂宰，思尔欲辞官。",
        "dynasty": "唐",
        "collection_info": null
    },
    {
        "uuid": "35c07990517889de9b007515a48a0932",
        "title": "送夏侯审参军游江东",
        "author": "李嘉佑",
        "content": "袖中多丽句，未遣世人闻。\n醉夜眠江月，闲时逐海云。\n荻花寒漫漫，鸥鸟暮羣羣。\n若到长沙苑，渔家更待君。",
        "dynasty": "唐",
        "collection_info": null
    },
    {
        "uuid": "821689080d9112ec2fb17fe644c70cc1",
        "title": "送袁员外宣慰劝农毕赴洪州使院",
        "author": "李嘉佑",
        "content": "圣主临前殿，殷忧遣使臣。\n气迎天诏喜，恩发土膏春。\n草色催归棹，莺声为送人。\n龙沙多道里，流水自相亲。",
        "dynasty": "唐",
        "collection_info": null
    },
    {
        "uuid": "c306395a0e0884c445ff9961c32aaca0",
        "title": "送侍御史四叔归朝",
        "author": "李嘉佑",
        "content": "淮南频送别，临水惜残春。\n攀折隋宫柳，淹留秦地人。\n含情归上国，论旧见平津。\n更接天津近，余花映绶新。",
        "dynasty": "唐",
        "collection_info": null
    },
    {
        "uuid": "145e54e746cd1301d2b7180c4d753ad8",
        "title": "登楚州城望驿路十余里山村竹林相次交映",
        "author": "李嘉佑",
        "content": "十里山村道，千峰栎树林。\n霜浓竹枝亚，岁晚荻花深。\n草市多樵客，渔家足水禽。\n幽居虽可羡，无那子牟心。",
        "dynasty": "唐",
        "collection_info": null
    },
    {
        "uuid": "36861d812fac50b7c338923a181eba6c",
        "title": "奉陪韦润州游鹤林寺",
        "author": "李嘉佑",
        "content": "野寺江城近，双旌五马过。\n禅心超忍辱，梵语问多罗。\n松林闲僧老，云烟晚日和。\n寒塘归路转，清磬隔微波。",
        "dynasty": "唐",
        "collection_info": null
    },
    {
        "uuid": "7181685e179bfd7aae3ee8bd4756ffdc",
        "title": "奉酬路五郎中院长新除工部员外见简",
        "author": "李嘉佑",
        "content": "一门同秘省，万里作长城。\n问绢莲花府，扬旗细柳营。\n词锋偏却敌，草奏直论兵。\n何幸新诗赠，真输小谢名。",
        "dynasty": "唐",
        "collection_info": null
    },
    {
        "uuid": "c515fcb5874af3d0f4c2be311914d4c0",
        "title": "送韦司直西行",
        "author": "李嘉佑",
        "content": "不耻青袍故，尤宜白髮新。\n心朝玉皇帝，貌似紫阳人。\n湘浦眠销日，桃源醉度春。\n能文兼证道，庄叟是前身。",
        "dynasty": "唐",
        "collection_info": null
    },
    {
        "uuid": "85db627a5e5e115d63f7072c567fc077",
        "title": "送上官侍御赴黔中",
        "author": "李嘉佑",
        "content": "莫向黔中路，令人到欲迷。\n水声巫峡裏，山色夜郎西。\n树隔朝云合，猨窥晓月啼。\n南方饶翠羽，知尔饮清溪。",
        "dynasty": "唐",
        "collection_info": null
    },
    {
        "uuid": "41295f27299b51beb71dd88449c8c144",
        "title": "送元侍御还荆南幕府",
        "author": "李嘉佑",
        "content": "迢递荆州路，山多水又分。\n霜林澹寒日，朔鴈蔽南云。\n八座由持节，三湘亦置军。\n自当行直指，应不为功勋。",
        "dynasty": "唐",
        "collection_info": null
    },
    {
        "uuid": "ef3acb01179500e9249359fc0d10c191",
        "title": "登湓城浦望庐山初晴直省赍敕催赴江阴",
        "author": "李嘉佑",
        "content": "西望香炉雪，千峰晚色新。\n白头悲作吏，黄纸苦催人。\n多负登山屐，深藏漉酒巾。\n伤心公府内，手板日相亲。",
        "dynasty": "唐",
        "collection_info": null
    },
    {
        "uuid": "bce1b301c170ad8615fbd65f3b1f864a",
        "title": "九日",
        "author": "李嘉佑",
        "content": "惆怅重阳日，空山野菊新。\n蒹葭百战地，江海十年人。\n叹老堪衰柳，伤秋对白苹。\n孤楼闻夕磬，塘路向城闉。",
        "dynasty": "唐",
        "collection_info": null
    },
    {
        "uuid": "f966d94b9bde1e53d8c116cf695748a5",
        "title": "九日送人",
        "author": "李嘉佑",
        "content": "晴景应重阳，高台怆远乡。\n水澄千室倒，雾卷四山长。\n受节人逾老，惊寒菊半黄。\n席前愁此别，未别已沾裳。",
        "dynasty": "唐",
        "collection_info": null
    },
    {
        "uuid": "6bc3bc357d075d87c7d6a0fae463bb36",
        "title": "春日淇上作",
        "author": "李嘉佑",
        "content": "淇上春风涨，鸳鸯逐浪飞。\n清明桑叶小，度雨杏花稀。\n卫女红粧薄，王孙白马肥。\n相将踏青去，不解惜罗衣。",
        "dynasty": "唐",
        "collection_info": null
    },
    {
        "uuid": "080f662291c9a2fa7707820ac81099c6",
        "title": "送从叔阳冰祇召赴都",
        "author": "李嘉佑",
        "content": "自小从游惯，多由戏笑偏。\n常时矜礼数，渐老荷优怜。\n见主承休命，为郎贵晚年。\n伯喈文与篆，虚作汉家贤。",
        "dynasty": "唐",
        "collection_info": null
    },
    {
        "uuid": "ce807dd3bbbe52a1ea579300ca38bb8e",
        "title": "送友人入湘",
        "author": "李嘉佑",
        "content": "闻说湘川路，年年苦雨多。\n猨啼巫峡雨，月照洞庭波。\n穷海人还去，孤城雁共过。\n青山不可极，来往自蹉跎。",
        "dynasty": "唐",
        "collection_info": null
    },
    {
        "uuid": "522201a736114f2be58eec7020b98649",
        "title": "送裴员外往江南",
        "author": "李嘉佑",
        "content": "公务江南远，留驩幕下荣。\n枫林缘楚塞，水驿到湓城。\n岸草知春晚，沙禽好夜惊。\n风帆几度泊，处处暮潮声。",
        "dynasty": "唐",
        "collection_info": null
    },
    {
        "uuid": "5600b156daeeb06c8ee83602f2f6de28",
        "title": "登秦岭",
        "author": "李嘉佑",
        "content": "南登秦岭头，回望始堪愁。\n汉阙青门远，高山蓝水流。\n三湘迁客去，九陌故人游。\n从此辞乡泪，双垂不復收。",
        "dynasty": "唐",
        "collection_info": null
    },
    {
        "uuid": "b960cc911c83716529d1b0efb3b94349",
        "title": "送张惟俭秀才入举",
        "author": "李嘉佑",
        "content": "清秀过终童，携书访老翁。\n以吾为世旧，怜尔继家风。\n淮岸经霜柳，关城带月鸿。\n春归定得意，花送到东中。",
        "dynasty": "唐",
        "collection_info": null
    },
    {
        "uuid": "13b642ae01407a3f33992060e35aa3a7",
        "title": "送韦侍御湖南幕府",
        "author": "李嘉佑",
        "content": "执宪随征虏，逢秋出故关。\n雨多愁郢路，叶下识衡山。\n地远从军乐，兵强分野闲。\n皇家不易将，此去未应还。",
        "dynasty": "唐",
        "collection_info": null
    },
    {
        "uuid": "55099dbbea4180cf77a1f70d265a5357",
        "title": "同皇甫冉赴官留别灵一上人",
        "author": "李嘉佑",
        "content": "法许庐山远，诗传休上人。\n独归双树宿，静与百花亲。\n对物虽留兴，观空已悟身。\n能令折腰客，遥赏竹房春。",
        "dynasty": "唐",
        "collection_info": null
    },
    {
        "uuid": "aeb8d985dc794c3a6a46959fcc4c7688",
        "title": "送客游荆州",
        "author": "李嘉佑",
        "content": "草色随骢马，悠悠共出秦。\n水传云梦晓，山接洞庭春。\n帆影连三峡，猨声在四隣。\n青门一分首，难见杜陵人。",
        "dynasty": "唐",
        "collection_info": null
    },
    {
        "uuid": "491448a097d6f5243a57fbdd35db78d2",
        "title": "与郑锡游春",
        "author": "李嘉佑",
        "content": "东门垂柳长，回首独心伤。\n日暖临芳草，天晴忆故乡。\n映花莺上下，过水蝶悠扬。\n借问同行客，今朝泪几行。",
        "dynasty": "唐",
        "collection_info": null
    },
    {
        "uuid": "5216c9a771d209835195cbb33bbb9985",
        "title": "故燕国相公輓歌二首 一",
        "author": "李嘉佑",
        "content": "文若为全德，留侯是重名。\n论公长不宰，因病得无生。\n大梦依禅定，高坟共化城。\n自应怜寂灭，人世但伤情。",
        "dynasty": "唐",
        "collection_info": null
    },
    {
        "uuid": "7ac0ff24ca66afa66e55966396206d9c",
        "title": "故燕国相公輓歌二首 二",
        "author": "李嘉佑",
        "content": "共美持衡日，皆言折槛时。\n蜀侯供庙略，汉主缺台司。\n车马行仍止，笳箫咽又悲。\n今年杜陵陌，殄瘁百花迟。",
        "dynasty": "唐",
        "collection_info": null
    },
    {
        "uuid": "efbd685b534540753f101a8ed789529f",
        "title": "故吏部郎中赠给事中韦公挽歌二首 一",
        "author": "李嘉佑",
        "content": "神理今何在，斯人竟若斯。\n颜渊徒有德，伯道且无儿。\n白髮今非老，青云数有奇。\n谁言夕郎拜，翻向夜台悲。",
        "dynasty": "唐",
        "collection_info": null
    },
    {
        "uuid": "c028dd1851e2589ab6d9f4fb786f7e99",
        "title": "故吏部郎中赠给事中韦公挽歌二首 二",
        "author": "李嘉佑",
        "content": "社里东城接，松阡北地开。\n闻笳春色惨，执绋故人哀。\n终日南山对，何时渭水回。\n仁兄与恩旧，相望泣泉台。",
        "dynasty": "唐",
        "collection_info": null
    },
    {
        "uuid": "843ed9326e0079ca36708866e3dda40d",
        "title": "和袁郎中破贼后经剡县山水上太尉",
        "author": "李嘉佑",
        "content": "受律仙郎贵，长驱下会稽。\n鸣笳山月晓，摇斾野云低。\n翦寇人皆贺，迴军马自嘶。\n地闲春草绿，城静夜乌啼。\n破竹清闽岭，看花入剡溪。\n元戎催献捷，莫道事攀跻。",
        "dynasty": "唐",
        "collection_info": null
    },
    {
        "uuid": "6e8e780a7bced094c296b00b99c0e2ed",
        "title": "送评事十九叔入秦",
        "author": "李嘉佑",
        "content": "白露沾蕙草，王孙转忆归。\n蔡州新战罢，郢路去人稀。\n谒帝不辞远，怀亲空有违。\n孤舟看落叶，平楚逐斜晖。\n北阙见端冕，南台当绣衣。\n唯余播迁客，只伴鹧鸪飞。",
        "dynasty": "唐",
        "collection_info": null
    },
    {
        "uuid": "f0fe09a0516289121166f5ea307093bc",
        "title": "赠王八衢",
        "author": "李嘉佑",
        "content": "丹地偏相逐，清江若有期。\n腰金才子贵，剖竹老人迟。\n桂楫闲迎客，茶瓯对说诗。\n渚田分邑里，山桂树罘罳。\n心静无华髮，人和似古时。\n别君远山去，幽独更应悲。",
        "dynasty": "唐",
        "collection_info": null
    },
    {
        "uuid": "bbf6e878b3e2c369f248ea30bdc2bc98",
        "title": "入睦州分水路忆刘长卿",
        "author": "李嘉佑",
        "content": "北阙忤明主，南方随白云。\n沿洄滩草色，应接海鸥羣。\n建德潮已尽，新安江又分。\n回看严子濑，朗咏谢安文。\n雨过暮山碧，猨吟秋日曛。\n吴洲不可到，刷鬓为思君。",
        "dynasty": "唐",
        "collection_info": null
    },
    {
        "uuid": "2fc021c40ee4e6ae6aeb8c6074707d00",
        "title": "奉和杜相公长兴新宅即事呈元相公",
        "author": "李嘉佑",
        "content": "意有空门乐，居无甲第奢。\n经过容法侣，雕饰让侯家。\n隐树重檐肃，开园一径斜。\n据梧听好鸟，行药寄名花。\n梦蝶留清簟，垂貂坐绛纱。\n当山不掩户，映日自倾茶。\n雅望归安石，深知在叔牙。\n还成吉甫颂，赠荅比瑶华。",
        "dynasty": "唐",
        "collection_info": null
    },
    {
        "uuid": "af71a7883b6661ada639a58647080dda",
        "title": "江湖秋思",
        "author": "李嘉佑",
        "content": "趋陪禁掖鴈行随，迁向江潭鹤髮垂。\n素浪遥疑八溪水，清枫忽似万年枝。\n嵩南春徧伤魂梦，壶口云深隔路岐。\n共望汉朝多霈泽，苍蝇早晚得先知。",
        "dynasty": "唐",
        "collection_info": null
    },
    {
        "uuid": "2f6c5f13c72ff1f505ed2b9bda5444d6",
        "title": "送朱中舍游江东",
        "author": "李嘉佑",
        "content": "孤城郭外送王孙，越水吴洲共尔论。\n野寺山边斜有径，渔家竹裏半开门。\n青枫独映摇前浦，白鹭闲飞过远村。\n若到西陵征战处，不堪秋草自伤魂。",
        "dynasty": "唐",
        "collection_info": null
    },
    {
        "uuid": "67e2700a2e7b9cf98cbb8df4f247cb06",
        "title": "送窦拾遗赴朝因寄中书十七弟",
        "author": "李嘉佑",
        "content": "自叹未霑黄纸诏，那堪远送赤墀人。\n老为侨客偏相恋，素是诗家倍益亲。\n妻儿共载无羁思，鸳鹭同行不负身。\n凭尔将书通令弟，唯论华髮愧头巾。",
        "dynasty": "唐",
        "collection_info": null
    },
    {
        "uuid": "c3474277582e6825a7e13dcae736084c",
        "title": "自苏台至望亭驿人家尽空春物增思怅然有作因寄从弟纾",
        "author": "李嘉佑",
        "content": "南浦菰蒋覆白苹，东吴黎庶逐黄巾。\n野棠自发空临水，江燕初归不见人。\n远岫依依如送客，平田渺渺独伤春。\n那堪回首长洲苑，烽火年年报虏尘。",
        "dynasty": "唐",
        "collection_info": null
    },
    {
        "uuid": "3e4ddfc05a060fa56a40bb65c95a93b9",
        "title": "承恩量移宰江邑临鄱江怅然之作",
        "author": "李嘉佑",
        "content": "四年谪宦滞江城，未厌门前鄱水清。\n谁言宰邑化黎庶，欲别云山如弟兄。\n双鸥为底无心狎，白髮从他遶鬓生。\n惆怅闲眠临极浦，夕阳秋草不胜情。",
        "dynasty": "唐",
        "collection_info": null
    },
    {
        "uuid": "0ae285231da44d05de29b35c2c2ce105",
        "title": "题灵台县东山村主人",
        "author": "李嘉佑",
        "content": "处处征胡人渐稀，山村寥落暮烟微。\n门临莽苍经年闭，身逐嫖姚几日归。\n贫妻白髮输残税，余寇黄河未解围。\n天子如今能用武，祗应岁晚息兵机。",
        "dynasty": "唐",
        "collection_info": null
    },
    {
        "uuid": "2f8ddf95a2b33fe85ad13b89649b1cf8",
        "title": "同皇甫冉登重玄阁",
        "author": "李嘉佑",
        "content": "高阁朱栏不厌游，蒹葭白水遶长洲。\n孤云独鸟川光暮，万井千山海色秋。\n清梵林中人转静，夕阳城上角偏愁。\n谁怜远作秦吴别，离恨归心双泪流。",
        "dynasty": "唐",
        "collection_info": null
    },
    {
        "uuid": "f7a05635779b12c0a5d3d82bffedd58e",
        "title": "宋州东登望题武陵驿",
        "author": "李嘉佑",
        "content": "梁宋人稀鸟自啼，登舻一望倍含悽。\n白骨半随河水去，黄云犹傍郡城低。\n平陂战地花空落，旧苑春田草未齐。\n明主频移虎符守，几时行县向黔黎。",
        "dynasty": "唐",
        "collection_info": null
    },
    {
        "uuid": "794eb0b13c92a11e5c916190eb9d5559",
        "title": "晚登江楼有怀",
        "author": "李嘉佑",
        "content": "独坐南楼佳兴新，青山绿水共为隣。\n爽气遥分隔浦岫，斜光偏照渡江人。\n心闲鸥鸟时相近，事简鱼竿私自亲。\n只忆帝京不可到，秋琴一弄欲沾巾。",
        "dynasty": "唐",
        "collection_info": null
    },
    {
        "uuid": "50b8b3fa390d08086105e4d7c01403cc",
        "title": "游徐城河忽见清淮因寄赵八",
        "author": "李嘉佑",
        "content": "自缘迟暮忆沧洲，翻爱南河浊水流。\n初过重阳惜残菊，行看旧浦识羣鸥。\n朝霞映日同归处，暝柳摇风欲别秋。\n长恨相逢即分首，含情掩泪独回头。",
        "dynasty": "唐",
        "collection_info": null
    },
    {
        "uuid": "fa1def418fe6098d131957609e3bb11b",
        "title": "题游仙阁白公庙",
        "author": "李嘉佑",
        "content": "仙冠轻举竟何之，薜荔缘阶竹映祠。\n甲子不知风驭日，朝昏唯见雨来时。\n霓旌翠盖终难遇，流水青山空所思。\n逐客自怜双鬓改，梵香多负白云期。",
        "dynasty": "唐",
        "collection_info": null
    },
    {
        "uuid": "54f68e63b89696d0a9d0df522f64b62c",
        "title": "送郑正则汉阳迎妇",
        "author": "李嘉佑",
        "content": "锦字相催鸟急飞，郎君暂脱老莱衣。\n遥想双眉待人画，行看五马送潮归。\n望夫山上花犹发，新妇江边莺未稀。\n令秩和鸣真可羡，此行谁道负春辉。",
        "dynasty": "唐",
        "collection_info": null
    },
    {
        "uuid": "4a25662ed0f664a13d2a3287786c5e12",
        "title": "送皇甫冉往安宜",
        "author": "李嘉佑",
        "content": "江皋尽日唯烟水，君向白田何日归。\n楚地蒹葭连海逈，隋朝杨柳映堤稀。\n津楼故市无行客，山馆荒城闭落晖。\n若问行人与征战，使君双泪定霑衣。",
        "dynasty": "唐",
        "collection_info": null
    },
    {
        "uuid": "8499a1b531f2d1547442714bce8904b5",
        "title": "晚发咸阳寄同院遗补",
        "author": "李嘉佑",
        "content": "征战初休草又衰，咸阳晚眺泪堪垂。\n去路全无千里客，秋田不见五陵儿。\n秦家故事随流水，汉代高坟对石碑。\n回首青山独不语，羡君谈笑万年枝。",
        "dynasty": "唐",
        "collection_info": null
    },
    {
        "uuid": "b0f9cfeaa7de4dec68f57648c557c0b2",
        "title": "早秋京口旅泊章侍御寄书相问因以赠之时七夕",
        "author": "李嘉佑",
        "content": "移家避寇逐行舟，厌见南徐江水流。\n吴越征徭非旧日，秣陵凋弊不宜秋。\n千家闭户无砧杵，七夕何人望斗牛。\n祗有同时骢马客，偏宜尺牍问穷愁。",
        "dynasty": "唐",
        "collection_info": null
    },
    {
        "uuid": "f9158d8e6365d740b5f05123547075ac",
        "title": "秋晓招隐寺东峰茶宴送内弟阎伯均归江州",
        "author": "李嘉佑",
        "content": "万畦新稻傍山村，数里深松到寺门。\n幸有香茶留穉子，不堪秋草送王孙。\n烟尘怨别唯愁隔，井邑萧条谁忍论。\n莫怪临歧独垂泪，魏舒偏念外家恩。",
        "dynasty": "唐",
        "collection_info": null
    },
    {
        "uuid": "c20a147c5fb8f4c48e9ff33d8edba8d5",
        "title": "送严员外",
        "author": "李嘉佑",
        "content": "春风倚棹阖闾城，水国春寒阴復晴。\n细雨湿衣看不见，闲花落地听无声。\n日斜江上孤帆影，草绿湖南万里情。\n君去若逢相识问，青袍今已误儒生。",
        "dynasty": "唐",
        "collection_info": null
    },
    {
        "uuid": "fbeac7e26b58d1f913e8fa8923581a92",
        "title": "赴南中留别褚七少府湖上林亭",
        "author": "李嘉佑",
        "content": "种田东郭傍春陂，万事无情把钓丝。\n绿竹放侵行径裏，青山常对卷帘时。\n纷纷花发门空闭，寂寂莺啼日更迟。\n从此别君千万里，白云流水忆佳期。",
        "dynasty": "唐",
        "collection_info": null
    },
    {
        "uuid": "84611855cec8606abebe240ebcdbf999",
        "title": "与从弟正字从兄兵曹宴集林园",
        "author": "李嘉佑",
        "content": "竹窓松户有佳期，美酒香茶慰所思。\n辅嗣外生还解易，惠连羣从总能诗。\n檐前花落春深后，谷裏莺啼日暮时。\n去路归程仍待月，垂缰不控马行迟。",
        "dynasty": "唐",
        "collection_info": null
    },
    {
        "uuid": "e75f5c96925a29b791372856880910ef",
        "title": "酬皇甫十六侍御曾见寄",
        "author": "李嘉佑",
        "content": "自顾衰容累玉除，忽承优诏赴铜鱼。\n江头鸟避青旄节，城裏人迎露网车。\n长沙地近悲才子，古郡山多忆旧庐。\n更枉新诗思何苦，离骚愁处亦无如。",
        "dynasty": "唐",
        "collection_info": null
    },
    {
        "uuid": "3359bb7a8eafdf9ce237e7f868c0d624",
        "title": "暮春宜阳郡斋愁坐忽枉刘七侍御新诗因以酬答",
        "author": "李嘉佑",
        "content": "子规夜夜[啼]槠叶，远道逢春半是愁。\n芳草伴人还易老，落花随水亦东流。\n山临睥睨恆多雨，地接潇湘畏及秋。\n唯羡君为周柱史，手持黄纸到沧洲。",
        "dynasty": "唐",
        "collection_info": null
    },
    {
        "uuid": "75ef1c7bad2ea700e72bba3e2fa22097",
        "title": "送舍弟",
        "author": "李嘉佑",
        "content": "诸谢偏推永嘉守，三何独许水曹郎。\n老兄鄙思难俦匹，令弟清词堪比量。\n迭嶂入云藏古寺，高秋背月转南湘。\n定知马上多新句，早寄袁溪当八行。",
        "dynasty": "唐",
        "collection_info": null
    },
    {
        "uuid": "e7012340a8cfdb1d263a70e42961ed19",
        "title": "送从弟永任饶州录事参军",
        "author": "李嘉佑",
        "content": "一官万里向千溪，水宿山行鱼浦西。\n日晚长烟高岸近，天寒积雪远峰低。\n芦花渚裏鸿相呌，苦竹丛边猨暗啼。\n闻道慈亲倚门待，到时兰叶正萋萋。",
        "dynasty": "唐",
        "collection_info": null
    },
    {
        "uuid": "b3ebf9101ed43d252a96d88a30f18108",
        "title": "送马将军奏事毕归滑州使幕",
        "author": "李嘉佑",
        "content": "吴门别后蹈沧州，帝里相逢俱白头。\n自叹马卿常带病，还嗟李广未封侯。\n棠梨宫裏瞻龙衮，细柳营前着豹裘。\n想到滑台桑叶落，黄河东注荻花秋。",
        "dynasty": "唐",
        "collection_info": null
    },
    {
        "uuid": "387834b90e66fde23ab08e539a0c1a7d",
        "title": "闻逝者自惊",
        "author": "李嘉佑",
        "content": "亦知死是人间事，年老闻之心自疑。\n黄卷清琴总为累，落花流水共添悲。\n愿将从药看真诀，又欲休官就本师。\n儿女眼前难喜舍，弥怜双鬓渐如丝。",
        "dynasty": "唐",
        "collection_info": null
    },
    {
        "uuid": "39c370c46bc57e8f86ae92b4704a0eef",
        "title": "伤歙州陈二使君",
        "author": "李嘉佑",
        "content": "怜君辞满卧沧洲，一旦云亡万事休。\n慈母断肠妻独泣，寒云惨色水空流。\n江村故老长怀惠，山路孤猨亦共愁。\n寂寞荒坟近渔浦，野松孤月即千秋。",
        "dynasty": "唐",
        "collection_info": null
    },
    {
        "uuid": "b18168ceab2a0ef8a3ac01c03e289996",
        "title": "白田西忆楚州使君弟",
        "author": "李嘉佑",
        "content": "山阳郭裏无潮，野水自向新桥。\n鱼网平铺荷叶，鹭鸶闲步稻苗。\n秣陵归人惆怅，楚地连山寂寥。\n却忆士龙宾阁，清琴绿竹萧萧。",
        "dynasty": "唐",
        "collection_info": null
    },
    {
        "uuid": "069f607c69120c3fae14d49e59cbfd98",
        "title": "送陆澧还吴中",
        "author": "李嘉佑",
        "content": "瓜步寒潮送客，杨花暮雨霑衣。\n故乡南望何处，春水连天独归。",
        "dynasty": "唐",
        "collection_info": null
    },
    {
        "uuid": "8d15fc755b733c4ea21beea637ab2e8a",
        "title": "春日忆家",
        "author": "李嘉佑",
        "content": "自觉劳乡梦，无人见客心。\n空余庭草色，日日伴愁襟。",
        "dynasty": "唐",
        "collection_info": null
    },
    {
        "uuid": "0c9afd65048c857761fd1aa6b90d085a",
        "title": "远寺钟",
        "author": "李嘉佑",
        "content": "疎钟何处来，度竹兼拂水。\n渐逐微风声，依依犹在耳。",
        "dynasty": "唐",
        "collection_info": null
    },
    {
        "uuid": "67521c0f561ceb11e0292fdbec289646",
        "title": "白鹭",
        "author": "李嘉佑",
        "content": "江南渌水多，顾影逗轻波。\n落日秦云裏，山高奈若何。",
        "dynasty": "唐",
        "collection_info": null
    },
    {
        "uuid": "6e5c30c0dc68c71d2f9ee4822ab8a803",
        "title": "夜宴南陵留别",
        "author": "李嘉佑",
        "content": "雪满前庭月色闲，主人留客未能还。\n预愁明日相思处，匹马千山与万山。",
        "dynasty": "唐",
        "collection_info": null
    },
    {
        "uuid": "851bc0ce4af423233d730a8a9e8e295a",
        "title": "题前溪馆",
        "author": "李嘉佑",
        "content": "两年谪宦在江西，举目云山要自迷。\n今日始知风土异，浔阳南去鹧鸪啼。",
        "dynasty": "唐",
        "collection_info": null
    },
    {
        "uuid": "691bb0e5fbd4de94560b0b731d3a1836",
        "title": "过乌公山寄钱起员外",
        "author": "李嘉佑",
        "content": "雨过青山猨呌时，愁人泪点石榴枝。\n无端王事还相繫，肠断蒹葭君不知。",
        "dynasty": "唐",
        "collection_info": null
    },
    {
        "uuid": "efbb7298ac4b19cfc324fc661145e92f",
        "title": "寄王舍人竹楼",
        "author": "李嘉佑",
        "content": "傲吏身闲笑五侯，西江取竹起高楼。\n南风不用蒲葵扇，纱帽闲眠对水鸥。",
        "dynasty": "唐",
        "collection_info": null
    },
    {
        "uuid": "fe98a833fd667aae8c37295c9b507af8",
        "title": "韦润州后亭海榴",
        "author": "李嘉佑",
        "content": "江上年年小雪迟，年光独报海榴知。\n寂寂山城风日暖，谢公含笑向南枝。",
        "dynasty": "唐",
        "collection_info": null
    },
    {
        "uuid": "6ef627ef1c7ed0b7d4b8c5ec78679257",
        "title": "送崔十一弟归北京",
        "author": "李嘉佑",
        "content": "潘郎美貌谢公诗，银印花骢年少时。\n楚地江皋一为别，晋山沙水独相思。",
        "dynasty": "唐",
        "collection_info": null
    },
    {
        "uuid": "d87efec3436ed7e85c82f9697d8f44c6",
        "title": "访韩司空不遇",
        "author": "李嘉佑",
        "content": "图画风流似长康，文词体格效陈王。\n蓬莱对去归常晚，丛竹闲飞满夕阳。",
        "dynasty": "唐",
        "collection_info": null
    },
    {
        "uuid": "1a7d301e719b3140418acd0c564de2b7",
        "title": "题道虔上人竹房",
        "author": "李嘉佑",
        "content": "诗思禅心共竹闲，任他流水向人间。\n手持如意高窓裏，斜日沿江千万山。",
        "dynasty": "唐",
        "collection_info": null
    },
    {
        "uuid": "0dfd168d644b2c616063941bdf793344",
        "title": "秋朝木芙蓉",
        "author": "李嘉佑",
        "content": "水面芙蓉秋已衰，繁条到是着花时。\n平明露滴垂红脸，似有朝愁暮落悲。",
        "dynasty": "唐",
        "collection_info": null
    },
    {
        "uuid": "5ea225ccf6d584954fbaf2bf8a73572a",
        "title": "袁江口忆王司勋王吏部二郎中起居十七弟",
        "author": "李嘉佑",
        "content": "京华不啻三千里，客泪如今一万双。\n若个最为相忆处，青枫黄竹入袁江。",
        "dynasty": "唐",
        "collection_info": null
    },
    {
        "uuid": "a253cba22b4b6574a9bac277d5b1eea2",
        "title": "答泉州薛播使君重阳日赠酒",
        "author": "李嘉佑",
        "content": "欲强登高无力去，篱边黄菊为谁开。\n共知不是浔阳郡，那得王弘送酒来。",
        "dynasty": "唐",
        "collection_info": null
    },
    {
        "uuid": "e9e37e46f3b87b094733cac389ed1a1f",
        "title": "题张公洞",
        "author": "李嘉佑",
        "content": "空山杳杳鸾凤飞，神仙门户开翠微。\n主人白髮雪霞衣，松间留我谈玄机。",
        "dynasty": "唐",
        "collection_info": null
    },
    {
        "uuid": "af4fac0d94b5ae5496448d723b97c864",
        "title": "句",
        "author": "李嘉佑",
        "content": "水田飞白鹭，夏木啭黄鹂。\n白马撼金珂，纷纷侍从多。\n身居骠骑幕，家住滹沱河。\n溪北映初星。",
        "dynasty": "唐",
        "collection_info": null
    },
    {
        "uuid": "a654598fa6d9e255e14c0a6884da0545",
        "title": "送泉州李使君之任",
        "author": "包何",
        "content": "傍海皆荒服，分符重汉臣。\n云山百越路，市井十洲人。\n执玉来朝远，还珠入贡频。\n连年不见雪，到处即行春。",
        "dynasty": "唐",
        "collection_info": null
    },
    {
        "uuid": "2ed5990ae98de784d6eae9c121f31b99",
        "title": "和孟虔州闲斋即事",
        "author": "包何",
        "content": "古郡邻江岭，公庭半薜萝。\n府僚闲不入，山鸟静偏过。\n睥睨临花柳，栏干枕芰荷。\n麦秋今欲至，君听两岐歌。",
        "dynasty": "唐",
        "collection_info": null
    },
    {
        "uuid": "ca5a2cb0e97d79b7b00d0616d900b1a3",
        "title": "同李郎中净律院梡子树",
        "author": "包何",
        "content": "本梡稀难识，沙门种则生。\n叶殊经写字，子为佛称名。\n滤水浇新长，燃灯暖更荣。\n亭亭无别意，只是劝修行。",
        "dynasty": "唐",
        "collection_info": null
    },
    {
        "uuid": "307a24870e4bbae02a3318aa01fdaba8",
        "title": "同阎伯均宿道士观有述",
        "author": "包何",
        "content": "南国佳人去不迴，洛阳才子更须媒。\n绮琴白雪无心弄，罗幌清风到晓开。\n冉冉修篁依户牖，迢迢列宿映楼台。\n纵令奔月成仙去，且作行云入梦来。",
        "dynasty": "唐",
        "collection_info": null
    },
    {
        "uuid": "12dd37d6e777352ba54768715b986a00",
        "title": "送乌程王明府贬巴江",
        "author": "包何",
        "content": "一片孤帆无四邻，北风吹过五湖滨。\n相看尽是江南客，独有君为岭外人。",
        "dynasty": "唐",
        "collection_info": null
    },
    {
        "uuid": "99694f2edf1c6f5d0a763d6345af0b7e",
        "title": "同舍弟佶班韦二员外秋苔对之成咏",
        "author": "包何",
        "content": "每看苔藓色，如向簿书闲。\n幽思缠芳树，高情寄远山。\n雨痕连地绿，日色出林斑。\n却笑兴公赋，临危滑石间。",
        "dynasty": "唐",
        "collection_info": null
    },
    {
        "uuid": "cbdbce3e966993c42865c12c7d71b0e7",
        "title": "送王汶宰江阴",
        "author": "包何",
        "content": "郡北乘流去，花间竟日行。\n海鱼朝满市，江鸟夜喧城。\n止酒非关病，援琴不在声。\n应缘五斗米，数日滞渊明。",
        "dynasty": "唐",
        "collection_info": null
    },
    {
        "uuid": "32348e56c11c6d68f0e205645c7b89be",
        "title": "和苗员外寓直中书",
        "author": "包何",
        "content": "朝列称多士，君家有二难。\n贞为台裏柏，芳作省中兰。\n夜宿分曹阔，晨趋接武欢。\n每怜双阙下，鴈序入鸳鸾。",
        "dynasty": "唐",
        "collection_info": null
    },
    {
        "uuid": "442b61cd5a5019fd7e5e59d994e6b391",
        "title": "阙下芙蓉",
        "author": "包何",
        "content": "一人理国致昇平，万物呈祥助圣明。\n天上河从阙下过，江南花向殿前生。\n庆云垂荫开难落，湛露为珠满不倾。\n更对乐悬张宴处，歌工欲奏采莲声。",
        "dynasty": "唐",
        "collection_info": null
    },
    {
        "uuid": "62dab11833fd8fe5f40bf60af2f1d50b",
        "title": "江上田家",
        "author": "包何",
        "content": "近海川原薄，人家本自稀。\n黍苗期腊酒，霜叶是寒衣。\n市井谁相识，渔樵夜始归。\n不须骑马问，恐畏狎鸥飞。",
        "dynasty": "唐",
        "collection_info": null
    },
    {
        "uuid": "1823bcbd65279955c63a4b6ed77ec7f9",
        "title": "送韦侍御奉使江岭诸道催青苗钱",
        "author": "包何",
        "content": "近远从王事，南行处处经。\n手持霜简白，心在夏苗青。\n迴鴈书应报，愁猨夜屡听。\n因君使绝域，方物尽来庭。",
        "dynasty": "唐",
        "collection_info": null
    },
    {
        "uuid": "59d349ed4bb0105eac62a4e3fc995a8e",
        "title": "和程员外春日东郊即事",
        "author": "包何",
        "content": "郎官休浣怜迟日，野老欢娱为有年。\n几处折花惊蝶梦，数家留叶待蚕眠。\n藤垂宛地萦珠履，泉迸侵阶浸绿钱。\n直到闭关朝谒去，莺声不散柳含烟。",
        "dynasty": "唐",
        "collection_info": null
    },
    {
        "uuid": "28dd590e709f9d7fcb8d56c98111c86d",
        "title": "裴端公使院赋得隔帘见春雨",
        "author": "包何",
        "content": "细雨未成霖，垂帘但觉阴。\n唯看上砌湿，不遣入檐深。\n度隟霑霜简，因风润绮琴。\n须移户外屦，檐溜夜相侵。",
        "dynasty": "唐",
        "collection_info": null
    },
    {
        "uuid": "65bcd03037cea4f73f8f904f7406769e",
        "title": "相里使君第七男生日",
        "author": "包何",
        "content": "取妻生子復生男，独有君家众所谈。\n荀氏八龙唯欠一，桓山四凤已过三。\n他时干蛊声名着，今日悬弧宴乐酣。\n谁道众贤能继体，须知箇箇出于蓝。",
        "dynasty": "唐",
        "collection_info": null
    },
    {
        "uuid": "2189f93e45a28f94d7dcfdb117176c40",
        "title": "同诸公寻李方直不遇",
        "author": "包何",
        "content": "闻说到扬州，吹箫忆旧游。\n人来多不见，莫是上迷楼。",
        "dynasty": "唐",
        "collection_info": null
    },
    {
        "uuid": "98f23e8e187188ddfe108bcdf09101e8",
        "title": "婺州留别邓使君",
        "author": "包何",
        "content": "西掖驰名久，东阳出守时。\n江山婺女分，风月隐侯诗。\n别恨双溪急，留欢五马迟。\n迴舟映沙屿，未远剩相思。",
        "dynasty": "唐",
        "collection_info": null
    },
    {
        "uuid": "fd074cf3ca97021d1a49e925d521eebe",
        "title": "寄杨侍御",
        "author": "包何",
        "content": "一官何幸得同时，十载无媒独见遗。\n今日不论腰下组，请君看取鬓边丝。",
        "dynasty": "唐",
        "collection_info": null
    },
    {
        "uuid": "f2e66381cc73bf07058a6d304a0a4882",
        "title": "赋得秤送孟孺卿",
        "author": "包何",
        "content": "愿以金秤锤，因君赠别离。\n钩悬新月吐，衡举众星随。\n掌握须平执，锱铢必尽知。\n由来投分审，莫放弄权移。",
        "dynasty": "唐",
        "collection_info": null
    },
    {
        "uuid": "1759ca093a05f89d09b33366e4b3c685",
        "title": "长安晓望寄崔补阙",
        "author": "包何",
        "content": "迢递山河拥帝京，参差宫殿接云平。\n风吹晓漏经长乐，柳带晴烟出禁城。\n天净笙歌临路发，日高车马隔尘行。\n自怜久滞诸生列，未得金闺籍姓名。",
        "dynasty": "唐",
        "collection_info": null
    },
    {
        "uuid": "b8f9edf066f2c63d3975355d342e9a8c",
        "title": "送萧颖士赴东府得路字",
        "author": "贾邕",
        "content": "子欲适东周，门人盈岐路。\n高标信难仰，薄官非始务。\n绵邈千里途，裴回四郊暮。\n征车日云远，抚己惭深顾。",
        "dynasty": "唐",
        "collection_info": null
    },
    {
        "uuid": "8d409ab1f5957c954633d63399212504",
        "title": "送萧颖士赴东府得适字",
        "author": "刘舟",
        "content": "大名掩诸古，独断无不适。\n德遂天下宗，官为幕中客。\n骊山浮云散，灞岸零雨夕。\n请业非远期，圆光再生魄。",
        "dynasty": "唐",
        "collection_info": null
    },
    {
        "uuid": "4fe104f766b40aab4aaa76ac12623680",
        "title": "送萧颖士赴东府得离字",
        "author": "长孙铸",
        "content": "大德讵可拟，高梧有长离。\n素怀经纶具，昭世犹安卑。\n落日去关外，悠悠隔山陂。\n我心如浮云，千里相追随。",
        "dynasty": "唐",
        "collection_info": null
    },
    {
        "uuid": "113797bccb4faf4fec67a937ce7d905e",
        "title": "送萧颖士赴东府得还字",
        "author": "房白",
        "content": "夫子高世蹟，时人不可攀。\n今予亦云幸，谬得承温颜。\n良策资入幕，遂行从近关。\n青春灞亭别，此去何时还。",
        "dynasty": "唐",
        "collection_info": null
    },
    {
        "uuid": "8b8c6888fc63020837258403f9ccb3d4",
        "title": "送萧颖士赴东府得引字",
        "author": "元晟",
        "content": "吾见夫子德，谁云习相近。\n数仞不可窥，言味终难尽。\n处喧虑常澹，作吏心亦隐。\n更有嵩少峰，东南为胜引。",
        "dynasty": "唐",
        "collection_info": null
    },
    {
        "uuid": "3ee6f91a58d15a718980ee5ce411f74c",
        "title": "送萧颖士赴东府得浅字",
        "author": "刘太冲",
        "content": "吾师继微言，赞述在坟典。\n寸禄聊自资，平生宦情鲜。\n逶迟东州路，春草深復浅。\n日远夫子门，中心曷由展。",
        "dynasty": "唐",
        "collection_info": null
    },
    {
        "uuid": "085564c3acb746db2fc5b513b3d71708",
        "title": "送萧颖士赴东府得草字",
        "author": "姚发",
        "content": "天生良史笔，浪迹擅文藻。\n中夏授参谋，东夷愿闻道。\n行轩翫春日，饯席藉芳草。\n幸得师季良，欣留箧笥宝。",
        "dynasty": "唐",
        "collection_info": null
    },
    {
        "uuid": "ac3f8cf6ddb4b8fa569c5bf1b9cbf05d",
        "title": "送萧颖士赴东府得往字",
        "author": "郑愕",
        "content": "斤溪数亩田，素心拟长往。\n繄君曲得引，使我缨俗网。\n风尘岂不劳，道义成心赏。\n春郊桃李月，忍此戒征两。",
        "dynasty": "唐",
        "collection_info": null
    },
    {
        "uuid": "41ad5874dcc3c11ba6ae61d195df09ff",
        "title": "送萧颖士赴东府得散字",
        "author": "殷少野",
        "content": "官闲幕府下，聊以任纵诞。\n文学鲁仲尼，高标嵇中散。\n出门时雨润，对酒春风暖。\n感激知己恩，别离魂欲断。",
        "dynasty": "唐",
        "collection_info": null
    },
    {
        "uuid": "053df5d6f45bbc764e4b4f94ecdac889",
        "title": "送萧颖士赴东府得君字",
        "author": "邬载",
        "content": "策名十二载，独立先斯文。\n迩来及门者，半已昇青云。\n青云岂无姿，黄鹄素不羣。\n一辞芸香吏，几岁沧江濆。\n散职既不羁，天听亦昭闻。\n虽承急贤诏，未谒陶唐君。\n薄俸还自急，此言那足云。\n和风媚东郊，时物滋南熏。\n蕙草正可摘，豫章犹未分。\n宗师忽千里，使我心氛氲。",
        "dynasty": "唐",
        "collection_info": null
    },
    {
        "uuid": "348a50cb8b1f7c2fede559d80616fac4",
        "title": "奉陪韦中丞使君游鹤林寺",
        "author": "皇甫曾",
        "content": "古寺传灯久，层城闭阁闲。\n香花同法侣，旌斾入深山。\n寒磬虚空裏，孤云起灭间。\n谢公忆高卧，徒御欲东还。",
        "dynasty": "唐",
        "collection_info": null
    },
    {
        "uuid": "9c8683195f03c689cd82730a6e470540",
        "title": "奉送杜侍御还京",
        "author": "皇甫曾",
        "content": "罢战回龙节，朝天上凤池。\n寒生五湖道，春入万年枝。\n召化多遗爱，胡清已畏知。\n怀恩偏感别，堕泪向旌麾。",
        "dynasty": "唐",
        "collection_info": null
    },
    {
        "uuid": "c0202746115c39219d1951de25bfe650",
        "title": "酬郑侍御秋夜见寄",
        "author": "皇甫曾",
        "content": "摇落空林夜，河阳兴已生。\n未辞公府步，知结远山情。\n高柳风难定，寒泉月助明。\n袁公方卧雪，尺素及柴荆。",
        "dynasty": "唐",
        "collection_info": null
    },
    {
        "uuid": "8535f0eccdd86ffffb0c34568ff72101",
        "title": "酬窦拾遗秋日见呈",
        "author": "皇甫曾",
        "content": "孤城永巷时相见，衰柳闲门日半斜。\n欲送近臣朝魏阙，犹怜残菊在陶家。",
        "dynasty": "唐",
        "collection_info": null
    },
    {
        "uuid": "a3aee91f2b7e7856e37f5ded1f7e1d97",
        "title": "韦使君宅海榴咏",
        "author": "皇甫曾",
        "content": "淮阳卧理有清风，腊月榴花带雪红。\n闭阁寂寥常对此，江湖心在数枝中。",
        "dynasty": "唐",
        "collection_info": null
    },
    {
        "uuid": "f761bf887ff2d2d2adba988ca35e29db",
        "title": "送普上人还阳羡",
        "author": "皇甫曾",
        "content": "花宫难久别，道者忆千灯。\n残雪入林路，暮山归寺僧。\n日光依嫩草，泉响滴春冰。\n何用求方便，看心是一乘。",
        "dynasty": "唐",
        "collection_info": null
    },
    {
        "uuid": "a6a2c186fd85719495b6d464e5f34213",
        "title": "送李中丞归本道",
        "author": "皇甫曾",
        "content": "上将还专席，双旌復出秦。\n关河三晋路，宾从五原人。\n孤戍云连海，平沙雪度春。",
        "dynasty": "唐",
        "collection_info": null
    },
    {
        "uuid": "25afe0c3ce0372e6334ad9f37b0f3dae",
        "title": "和谢舍人雪夜寓直",
        "author": "皇甫曾",
        "content": "禁省夜沈沈，春风雪满林。\n沧洲归客梦，青琐近臣心。\n挥翰宣鸣玉，承恩在赐金。\n建章寒漏起，更助掖垣深。",
        "dynasty": "唐",
        "collection_info": null
    },
    {
        "uuid": "6c63c5626bbaf59d4107a668a2d311c0",
        "title": "寻刘处士",
        "author": "皇甫曾",
        "content": "几年人不见，林下掩柴关。\n留客当清夜，逢君话旧山。\n隔城寒杵急，带月早鸿还。\n南陌虽相近，其如隐者闲。",
        "dynasty": "唐",
        "collection_info": null
    },
    {
        "uuid": "580086fad7faad4eab75346b66760857",
        "title": "哭陆处士",
        "author": "皇甫曾",
        "content": "从此无期见，柴门对雪开。\n二毛逢世难，万恨掩泉台。\n返照空堂夕，孤城弔客迴。\n汉家偏访道，犹畏鹤书来。",
        "dynasty": "唐",
        "collection_info": null
    },
    {
        "uuid": "63679b2d30175441d630be7543decb28",
        "title": "乌程水楼留别",
        "author": "皇甫曾",
        "content": "悠悠千里去，惜此一尊同。\n客散高楼上，帆飞细雨中。\n山程随远水，楚思在青枫。\n共说前期易，沧波处处同。",
        "dynasty": "唐",
        "collection_info": null
    },
    {
        "uuid": "40f285c9bfe31d8f604ae2775dac7b24",
        "title": "题赠吴门邕上人",
        "author": "皇甫曾",
        "content": "春山唯一室，独坐草萋萋。\n身寂心成道，花闲鸟自啼。\n细泉松径裏，返景竹林西。\n晚与门人别，依依出虎溪。",
        "dynasty": "唐",
        "collection_info": null
    },
    {
        "uuid": "a94c64fc3e2a89b481ce4172b9c5b3c9",
        "title": "送陆鸿渐山人采茶回",
        "author": "皇甫曾",
        "content": "千峯待逋客，香茗復丛生。\n采摘知深处，烟霞羡独行。\n幽期山寺远，野饭石泉清。\n寂寂燃灯夜，相思一磬声。",
        "dynasty": "唐",
        "collection_info": null
    },
    {
        "uuid": "a0503b9052f69a7ee21f4a98cf169f5d",
        "title": "寄刘员外长卿",
        "author": "皇甫曾",
        "content": "南忆新安郡，千山带夕阳。\n断猨知夜久，秋草助江长。\n疎髮应成素，青松独耐霜。\n爱才称汉主，题柱待回乡。",
        "dynasty": "唐",
        "collection_info": null
    },
    {
        "uuid": "d088aca34036167d4efb052569a1d450",
        "title": "寄张仲甫",
        "author": "皇甫曾",
        "content": "悲风生旧浦，云岭隔东田。\n伏腊同鸡黍，柴门闭雪天。\n孤村明夜火，稚子候归船。\n静者心相忆，离居畏度年。",
        "dynasty": "唐",
        "collection_info": null
    },
    {
        "uuid": "4fc895680ce63537253b0c73d3d47b39",
        "title": "送元侍御充使湖南",
        "author": "皇甫曾",
        "content": "云梦南行尽，三湘万里流。\n山川重分手，徒御亦悲秋。\n白简劳王事，清猨助客愁。\n离羣復多病，岁晚忆沧洲。",
        "dynasty": "唐",
        "collection_info": null
    },
    {
        "uuid": "6621dcb12a202f838e2ce839e7a9dae9",
        "title": "晚至华阴",
        "author": "皇甫曾",
        "content": "腊尽促归心，行人及华阴。\n云霞仙掌出，松柏古祠深。\n野渡冰生岸，寒川烧隔林。\n温泉看渐近，宫树晚沈沈。",
        "dynasty": "唐",
        "collection_info": null
    },
    {
        "uuid": "f3c2b4dbae1478bb4c2218fc4175a2f1",
        "title": "送孔征士",
        "author": "皇甫曾",
        "content": "谷口山多处，君归不可寻。\n家贫青史在，身老白云深。\n扫雪开松径，疏泉过竹林。\n余生负丘壑，相送亦何心。",
        "dynasty": "唐",
        "collection_info": null
    },
    {
        "uuid": "ccbf6d62f3564878f9399456ea884acb",
        "title": "秋兴",
        "author": "皇甫曾",
        "content": "流萤与落叶，秋晚共纷纷。\n返照城中尽，寒砧雨外闻。\n离人见衰鬓，独鹤暮何羣。\n楚客在千里，相思看碧云。",
        "dynasty": "唐",
        "collection_info": null
    },
    {
        "uuid": "de3aeccd9cb0cbecf00e799a482c0881",
        "title": "送归中丞使新罗",
        "author": "皇甫曾",
        "content": "南幰衔恩去，东夷泛海行。\n天遥辞上国，水尽到孤城。\n已变炎凉气，仍愁浩淼程。\n云涛不可极，来往见双旌。",
        "dynasty": "唐",
        "collection_info": null
    },
    {
        "uuid": "ea166671eb15d2f99c5148edaa2698bc",
        "title": "送少微上人东南游",
        "author": "皇甫曾",
        "content": "石梁人不到，独往更迢迢。\n乞食山家少，寻钟野寺遥。\n松门风自扫，瀑布雪难消。\n秋夜闻清梵，余音逐海潮。",
        "dynasty": "唐",
        "collection_info": null
    },
    {
        "uuid": "93aee6307878a4ab851a59a3f94e16e7",
        "title": "送韦判官赴闽中",
        "author": "皇甫曾",
        "content": "孤棹闽中客，双旌海上军。\n路人从北少，海水向南分。\n野鹤伤秋别，林猨忌夜闻。\n汉家崇亚相，知子远邀勋。",
        "dynasty": "唐",
        "collection_info": null
    },
    {
        "uuid": "81f2b5e7ee0876fc79afb809c7ad83b8",
        "title": "送人还荆州",
        "author": "皇甫曾",
        "content": "草色随骢马，悠悠同出秦。\n水传云梦晓，山接洞庭春。\n帆影连三峡，猨声近四隣。\n青门一分手，难见杜陵人。",
        "dynasty": "唐",
        "collection_info": null
    },
    {
        "uuid": "aaecb658fc5d1c00ac8097af5b6e1ec6",
        "title": "寄净虚上人初至云门",
        "author": "皇甫曾",
        "content": "寒踪白云裏，法侣自提携。\n竹径通城下，松门隔水西。\n方同沃洲去，不似武陵迷。\n彷佛方知处，高峯是会稽。",
        "dynasty": "唐",
        "collection_info": null
    },
    {
        "uuid": "081ae897c8cac8cde076d518af2230af",
        "title": "春和杜相公移入长兴宅奉呈诸宰执",
        "author": "皇甫曾",
        "content": "欲向幽偏适，还从绝地移。\n秦官鼎食贵，尧世土阶卑。\n戟户槐阴满，书窗竹叶垂。\n才分午夜漏，遥隔万年枝。\n北阙深恩在，东林远梦知。\n日斜门掩暎，山远树参差。\n论道齐鸳翼，题诗忆凤池。\n从公亦何幸，长与佩声随。",
        "dynasty": "唐",
        "collection_info": null
    },
    {
        "uuid": "b516399f32db2df21df1758004c300cb",
        "title": "路中口号",
        "author": "皇甫曾",
        "content": "还乡不见家，年老眼多泪。\n车马上河桥，城中好天气。",
        "dynasty": "唐",
        "collection_info": null
    },
    {
        "uuid": "3dcf6f7364d4f556d66d94879d8e4901",
        "title": "山下泉",
        "author": "皇甫曾",
        "content": "漾漾带山光，澄澄倒林影。\n那知石上喧，却忆山中静。",
        "dynasty": "唐",
        "collection_info": null
    },
    {
        "uuid": "80a0e9b3c056b5e02f9509bca9468d70",
        "title": "早朝日寄所知",
        "author": "皇甫曾",
        "content": "长安雪夜见归鸿，紫禁朝天拜舞同。\n曙色渐分双阙下，漏声遥在百花中。\n炉烟乍起开仙仗，玉佩纔成引上公。\n共荷发生同雨露，不应黄叶久随风。",
        "dynasty": "唐",
        "collection_info": null
    },
    {
        "uuid": "f5e35f2183edd7ab6f510b194e8a1b1c",
        "title": "秋夕寄怀契上人",
        "author": "皇甫曾",
        "content": "已见槿花朝委露，独悲孤鹤在人羣。\n真僧出世心无事，静夜名香手自焚。\n窗临绝涧闻流水，客至孤峯扫白云。\n更想清晨诵经处，独看松上雪纷纷。",
        "dynasty": "唐",
        "collection_info": null
    },
    {
        "uuid": "1cf19f9287d5083d16d3ec7b3a365b05",
        "title": "张芬见访郊居作",
        "author": "皇甫曾",
        "content": "林中雨散早凉生，已有迎秋促织声。\n三径荒芜羞对客，十年衰老愧称兄。\n愁心自惜江蓠晚，世事方看木槿荣。\n君若罢官携手日，寻山莫算白云程。",
        "dynasty": "唐",
        "collection_info": null
    },
    {
        "uuid": "9be7d949de9432378f4751fb8b071598",
        "title": "赠鉴上人",
        "author": "皇甫曾",
        "content": "律仪传教诱，僧腊老烟霄。\n树色依禅诵，泉声入寂寥。\n宝龛经末劫，画壁见南朝。\n深竹风开合，寒潭月动摇。\n息心归静理，爱道坐中宵。\n更欲寻真去，乘船过海潮。",
        "dynasty": "唐",
        "collection_info": null
    },
    {
        "uuid": "ed159758271fb53a31b9d59ab945b0e6",
        "title": "奉寄中书王舍人",
        "author": "皇甫曾",
        "content": "腰金载笔谒承明，至道安禅得此生。\n西掖几年纶綍贵，东山遥夜薜萝情。\n风传刻漏星河曙，月上梧桐雨露清。\n圣主好文谁为荐，闭门空赋子虚成。",
        "dynasty": "唐",
        "collection_info": null
    },
    {
        "uuid": "0234e1f3a86ecfa83f33a31f3de36ce7",
        "title": "送汤中丞和蕃",
        "author": "皇甫曾",
        "content": "继好中司出，天心外国知。\n已传尧雨露，更说汉威仪。\n陇上应回首，河源復载驰。\n孤峯问徒御，空碛见旌麾。\n春草乡愁起，边城旅梦移。\n莫嗟行远地，此去荅恩私。",
        "dynasty": "唐",
        "collection_info": null
    },
    {
        "uuid": "977d6c8b5a293bced128486752de9d17",
        "title": "送和西蕃使",
        "author": "皇甫曾",
        "content": "白简初分命，黄金已在腰。\n恩华通外国，徒御发中朝。\n雨雪从边起，旌旗上陇遥。\n暮天沙漠漠，空碛马萧萧。\n寒路随河水，关城见柳条。\n和戎先罢战，知胜霍嫖姚。",
        "dynasty": "唐",
        "collection_info": null
    },
    {
        "uuid": "30b4c8711b5426d6b08c680a15507bad",
        "title": "送王相公赴幽州",
        "author": "皇甫曾",
        "content": "台衮兼戎律，勤忧秉化元。\n凤池东掖宠，龙节北方尊。\n长路山河转，前驱鼓角喧。\n人安布时令，地远荅君恩。\n暮日平沙迥，秋风大斾翻。\n渔阳在天末，恋别信陵门。",
        "dynasty": "唐",
        "collection_info": null
    },
    {
        "uuid": "bbb3070bc4105176f2526b99c0d06019",
        "title": "送徐大夫赴南海",
        "author": "皇甫曾",
        "content": "旧国当分阃，天涯荅圣私。\n大军传羽檄，老将拜旌旗。\n位重登坛后，恩深弄印时。\n何年谏猎赋，今日饮泉诗。\n海内求民瘼，城隅见岛夷。\n由来黄霸去，自有上台期。",
        "dynasty": "唐",
        "collection_info": null
    },
    {
        "uuid": "0673d59ed7a9716a493fb693e4b9cd28",
        "title": "赠沛禅师",
        "author": "皇甫曾",
        "content": "南岳满湘沅，吾师经利涉。\n身归沃洲老，名与支公接。\n净教传荆吴，道缘止渔猎。\n观空色不染，对境心自惬。\n室中人寂寞，门外山重迭。\n天台积幽梦，早晚当负笈。",
        "dynasty": "唐",
        "collection_info": null
    },
    {
        "uuid": "6f9494e70a0309a8c1d9d65fc74b354d",
        "title": "萼岭四望",
        "author": "皇甫曾",
        "content": "汉家仙仗在咸阳，洛水东流出建章。\n野老至今犹望幸，离宫秋树独苍苍。",
        "dynasty": "唐",
        "collection_info": null
    },
    {
        "uuid": "e26a92804323596e578151a049d592ce",
        "title": "过刘员外长卿别墅",
        "author": "皇甫曾",
        "content": "谢客开山后，郊扉积水通。\n江湖千里别，衰老一尊同。\n返照寒川满，平田暮雪空。\n沧洲自有趣，不便哭途穷。",
        "dynasty": "唐",
        "collection_info": null
    },
    {
        "uuid": "bb9d541cdeda5987ddc86ee3a9b6b6ef",
        "title": "遇风雨作",
        "author": "皇甫曾",
        "content": "草草理夜装，涉江又登陆。\n望路殊未穷，指期今已促。\n传呼戒徒驭，振辔转林麓。\n阴云拥岩端，霑雨当山腹。\n震雷如在耳，飞电来照目。\n兽迹不敢窥，马蹄惟务速。\n虔心若斋祷，濡体如沐浴。\n万窍相怒号，百泉暗奔瀑。\n危梁虑足跌，峻坂忧车覆。\n问我何以然，前日爱微禄。\n转知人代事，缨组乃徽束。\n向若家居时，安枕春梦熟。\n遵途稍已近，候吏来相续。\n晓霁心始安，林端见初旭。",
        "dynasty": "唐",
        "collection_info": null
    },
    {
        "uuid": "82771151fff66e0faf5bd453b090f5d0",
        "title": "送商州杜中丞赴任",
        "author": "皇甫曾",
        "content": "安康地理接商于，帝命专城总赋舆。\n夕拜忽辞青琐闼，晨装独捧紫泥书。\n深山古驿分驺骑，芳草闲云逐隼旟。\n绮皓清风千古在，因君一为谢岩居。",
        "dynasty": "唐",
        "collection_info": null
    },
    {
        "uuid": "76f24617f575f31f57d748e168d5f4d0",
        "title": "送着公归越",
        "author": "皇甫曾",
        "content": "谁能愁此别，到越会相逢。\n长忆云门寺，门前千万峯。\n石床埋积雪，山路倒枯松。\n莫学白居士，无人知去踪。",
        "dynasty": "唐",
        "collection_info": null
    },
    {
        "uuid": "d039d906f1d36e8d9fac68b48152b5da",
        "title": "送郑秀才贡举",
        "author": "皇甫曾",
        "content": "西去意如何，知随贡士科。\n吟诗向月路，驱马出烟萝。\n晚色寒芜远，秋声候雁多。\n自怜归未得，相送一劳歌。",
        "dynasty": "唐",
        "collection_info": null
    },
    {
        "uuid": "621b11ad06fd3d17c2c7b5c09ff091ca",
        "title": "锡杖歌送明楚上人归佛川",
        "author": "皇甫曾",
        "content": "上人远自西天至，头陀行遍南朝寺。\n口翻贝叶古字经，手持金策声泠泠。\n护法护身惟振锡，石濑云溪深寂寂。\n乍来松径风露寒，遥暎霜天月成魄。\n后夜空山禅诵时，寥寥挂在枯树枝。\n真法尝传心不住，东西南北随缘路。\n佛川此去何时迴，应真莫便游天台。",
        "dynasty": "唐",
        "collection_info": null
    },
    {
        "uuid": "87be4274e34a8f96009ae1f8fc592c44",
        "title": "玉山岭上作",
        "author": "皇甫曾",
        "content": "悠悠驱匹马，征路上连冈。\n晚翠深云窦，寒台净石梁。\n秋花偏似雪，枫叶不禁霜。\n愁见前程远，空郊下夕阳。",
        "dynasty": "唐",
        "collection_info": null
    },
    {
        "uuid": "6e3d42a3d5e48d929bbd622102c7cc68",
        "title": "国子柳博士兼领太常博士輙申贺赠",
        "author": "皇甫曾",
        "content": "博士本秦官，求才帖职难。\n临风曲台净，对月碧池寒。\n讲学分阴重，斋祠晓漏残。\n朝衣辨色处，双绶更宜看。",
        "dynasty": "唐",
        "collection_info": null
    },
    {
        "uuid": "8eb518c2130259264574424d7b0ffb76",
        "title": "送裴秀才贡举",
        "author": "皇甫曾",
        "content": "儒衣羞此别，去抵汉公卿。\n宾贡年犹少，篇章艺已成。\n临流惜暮景，话别起乡情。\n离酌不辞醉，西江春草生。",
        "dynasty": "唐",
        "collection_info": null
    },
    {
        "uuid": "e2ea9be771e15ca24931495c9b7f5d41",
        "title": "赠老将",
        "author": "皇甫曾",
        "content": "白草黄云塞上秋，曾随骠骑出幷州。\n辘轳劒折虬髯白，转战功多独不侯。",
        "dynasty": "唐",
        "collection_info": null
    },
    {
        "uuid": "c5c0533734b5136c4928e943c6add87f",
        "title": "铜雀妓",
        "author": "高适",
        "content": "日暮铜雀迥，秋深玉座清。\n萧森松柏望，委郁绮罗情。\n君恩不再得，妾舞为谁轻。",
        "dynasty": "唐",
        "collection_info": null
    }
]