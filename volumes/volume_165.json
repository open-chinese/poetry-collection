[
    {
        "uuid": "11c83226525dfbe6b264fd066a2e2193",
        "title": "龙泉",
        "author": "陈造",
        "content": "神龙媚此清浅居，欻然腾陵行太虚。\n越民倚頼龙沾濡，频年岁事胜三吴。\n至仁一视无戚疎，置彼此及心缺如。\n嗟龙自伐端欺予，淮南之民如渴乌。",
        "dynasty": "宋",
        "collection_info": null
    },
    {
        "uuid": "89dc0a3cc4a16d4bdfc0f7535531f00c",
        "title": "登龙泉山",
        "author": "陈造",
        "content": "越山东来万烟鬟，余姚为邑山四环。\n客车细穿市井间，邑屋更绕龙泉山。\n佛阁翚飞最高处，远近岚霏随指顾。\n小留开船有新句，君知可是囚山赋。",
        "dynasty": "宋",
        "collection_info": null
    },
    {
        "uuid": "3068bf8d5d4382191c53955e12bce870",
        "title": "丈亭",
        "author": "陈造",
        "content": "小江随山巧回互，转首碧流分两股。\n丈亭繫缆待潮生，徙倚纔容一炊许。\n潮信曾何差顷刻，固应作意怜行客。\n为谁东去为谁西，酌酒殷勤酬河伯。",
        "dynasty": "宋",
        "collection_info": null
    },
    {
        "uuid": "914b45e773322de8702977e63ff2d88e",
        "title": "癸丑劝耕凈居",
        "author": "陈造",
        "content": "十五里近车不驱，凈居之役良舒徐。\n愁霖鼓寒妬春事，倏喜淡日行云衢。\n涉患知乐闻自古，积忙得闲聊慰予。\n崇堂修庑般礴久，庞眉鲐背纷前趋。\n为催酒炙劳苦罢，细问里闾愁嘆无。\n怡然离席手加额，共说温饱沾妻孥。\n频年丰登岂偶尔，圣恩及物天地俱。\n卑官政拙民未厌，辇输肩负怜朱愚。\n餠果在袖笑在颊，闯门稚子争携扶。\n我亦僧饭对两雏，未妨清坐留斯须。\n炉香翻频茗事竟，殿影已曀东廊隅。\n復捻吟髭度盘纡，人声鸟语乐有余。",
        "dynasty": "宋",
        "collection_info": null
    },
    {
        "uuid": "07d817909ae777ba8ed234519159055d",
        "title": "赠妙胜主人",
        "author": "陈造",
        "content": "舆台却略车不前，寒风皴肌冰在袖。\n还家大胜去家时，景物顿回春气候。\n宿云坏裂无几留，满放羲轮碾晴昼。\n卧石荦确犹润湿，短篱檀栾挺疎瘦。\n是处麦畦间青壤，谁家柳阴围碧溜。\n前山竞献晓髻浓，后海全收纹縠皱。\n妖桃艷杏各趺萼，近树遥林错文绣。\n池鱼酣暖泳清浅，山鸟何知语幽茂。\n搜诗忽忘路远迩，啅鹊不离车前后。\n闲身胜践多龃龉，缓驾幽寻容宿留。\n转从凈宇寄倦憩，得访老禅闲话旧。\n拂除尘壁诗刻在，俛仰岁华春事又。\n开单一饭吾易饱，袖手千倡渠无陋。\n戴星摩抚防务废，挽袂留连惭意厚。\n出处殊科要酬应，气味相投真邂逅。\n吾归自竟武城歌，放师道价诸山右。",
        "dynasty": "宋",
        "collection_info": null
    },
    {
        "uuid": "ca6b65b650f485bbd0d058e2d4a63132",
        "title": "赠赵排岸兼简汪尉",
        "author": "陈造",
        "content": "二年俛眉簿书俗，分无足音到空谷。\n赵侯缥缈尘外人，肯舣归舟问幽独。\n冰壶炯炯当九秋，岩电熠熠悬双目。\n小家樽俎解咄嗟，卷褥或能营酒肉。\n从容不待投辖留，坐来屡跋铜盘烛。\n酒酣辞锋不受触，脱手诗成惊破竹。\n雄才伟论两超绝，磊嵬大称此腰腹。\n定多欬唾到银笔，自可风标藏画轴。\n别去日月讵几余，丰悴真成手翻覆。\n慈乌绝哺心糜碎，脊令断行泪陆续。\n化儿与人底异情，念君胡宁耐荼毒。\n诗肠祇作饥雷吼，谭舌未免穷涂哭。\n肉割鹭股竟何补，书凭雁翼惭虚辱。\n退之方急一箪食，少陵徒思万间屋。\n语追竞病代舍宽，王将军家禄千斛。\n奋蜚行矣君有待，否泰更之吾已熟。\n岂容步仞局赤骥，会见青冥上黄鹄。\n奉川之汪乖崖上，有粟如阜金如粟。\n载宽县籍偿丁算，长与饥民共年谷。\n一牛鸣地监河侯，盍令颜阖能饘粥。",
        "dynasty": "宋",
        "collection_info": null
    },
    {
        "uuid": "cf80f7bcd35508451ffd3f01a1ea3ebf",
        "title": "云岩晓  其一",
        "author": "陈造",
        "content": "淮山归梦清莫续，僧窗睡足雨亦足。\n钟鸣鼓动萁炉红，深炷沈檀共僧粥。\n我生身口良易供，志愿略与山僧同。\n明年听雨淮之东，还许幽人林下逢。",
        "dynasty": "宋",
        "collection_info": null
    },
    {
        "uuid": "41dbccf1726a83b592e7b397b8378d48",
        "title": "云岩晓  其二",
        "author": "陈造",
        "content": "深堂清话红灯续，不减前人参白足。\n谭禅论诗仆为僵，更啖芋魁分茗粥。\n赋租正尔忧阙供，安得继日笑语同。\n他年渭北仍江东，鴈书定復嗟乖逢。",
        "dynasty": "宋",
        "collection_info": null
    },
    {
        "uuid": "28354319ef195e97ace5822d37a4f161",
        "title": "凈居主人索诗急笔赋",
        "author": "陈造",
        "content": "凈居栋宇犀辟尘，山居不乏尘外人。\n我来肯作厌客想，老语一一刊翠珉。\n频年愧烦香积供，醉后狂言亦安用。\n诗成每博覆瓿讥，更向丛林繫轻重。\n皎公启公后进师，好事继今谁似之。\n他年落笔须妙质，政自两公劳梦思。",
        "dynasty": "宋",
        "collection_info": null
    },
    {
        "uuid": "3310526e3ec70ea8b93192a1e10c8387",
        "title": "送云岩老住天宁寺",
        "author": "陈造",
        "content": "道人兀坐云岩山，云岩之云是知己。\n风嘘岫吸漫不知，道人之心亦如此。\n从地涌出焕金碧，信手拈来自奇伟。\n门施铁限十五年，一旦刺头闹篮裏。\n天宁古剎中阛阓，学子游人万其趾。\n世将喧静计今昔，不信道人心似水。\n方圆随器我何与，乘流即行坎当止。\n十字街头钟鼓鸣，八千偈成一弹指。\n今秋客公我得闲，井甘不竭囊无底。\n清谭要洗三载尘，肯学玉川劳送米。",
        "dynasty": "宋",
        "collection_info": null
    },
    {
        "uuid": "4d6fd8b6776671a44950d9746579e0f6",
        "title": "识村翁语",
        "author": "陈造",
        "content": "山僧一生餍山蔌，溪叟所仰纔鱼菽。\n闯首侯家与相家，珍膳不应填汝腹。\n百二岁翁清且羸，茵坐鼎食宁其宜。\n焉知暂饱博长往，谷神震怒脾媪悲。\n官家颗粒皆民力，此禄食之须此骨。\n两翁妄食寿弗延，当念无功暴天物。\n我虽不偶犹餐钱，车行肉饱隶后先。\n食功揣己惧不称，因翁有言呼使前，盘几毕识翁所言。",
        "dynasty": "宋",
        "collection_info": null
    },
    {
        "uuid": "ec667f76001ce1b17c611af261385874",
        "title": "魏知元有赠仍索诗作此言别二首  其一",
        "author": "陈造",
        "content": "朋从应酬岐薄厚，魏郎凛凛金石友。\n四年再面情转亲，日有温言到衰朽。\n泾渭不混清浊流，云雨肯随翻覆手。\n自今淮徼望吴天，安得山林长聚首。",
        "dynasty": "宋",
        "collection_info": null
    },
    {
        "uuid": "5a9206d19a9bff8046803770fb6141c6",
        "title": "魏知元有赠仍索诗作此言别二首  其二",
        "author": "陈造",
        "content": "作诗求工今则然，古人培本深其源。\n周雅庄骚略未究，浪摹月露缀语言。\n知君胸中藏武库，平生游戏皆好句。\n老夫血指妙斲前，亟当还家事温故。",
        "dynasty": "宋",
        "collection_info": null
    },
    {
        "uuid": "dfb14489926f790cc6e928c0b21a911d",
        "title": "赠送行六子  其一",
        "author": "陈造",
        "content": "北风猎猎吹行舟，客子坎止今乘流。\n汀洲立鹭仍飞鸥，定应笑我当退休。\n一贫所驱不自由，表表六子古与俦。\n知我此意不见羞，送行两舍未转头。\n我生甚愧羊荆州，郭吉校君谁劣优。\n天气冰井风力遒，召棠芜城甘滞留。\n推挽共作平山游，倚栏逸兴浩莫收。\n剧谭落屑酒溜油，不许旅寓生羁愁。\n饱阅世态谙枵浮，高情如君未易求。\n嗟予老矣胡为酬，相与金玉论轲丘。",
        "dynasty": "宋",
        "collection_info": null
    },
    {
        "uuid": "fbcb93dfa252d80543a43e70c11f8fae",
        "title": "赠送行六子  其二",
        "author": "陈造",
        "content": "此身漂然不繫舟，吕梁滟滪皆安流。\n江湖万顷浮一鸥，此心玩世常休休。\n吴山楚水纪所由，湘纍老枚宁匹俦。\n琢句亦復忘晨羞，搯抉肝肾掉白头。\n岁六十四方佐州，计原夫日无乃优。\n客路日月迅且遒，朱颜壮志逝莫留。\n吾聊尔尔赋远游，山川自可卷轴收。\n老怀槁暴今膏油，访岘山石弔莫愁。\n庸随大楚皆萍浮，顾我不乐夫何求。\n缅思六客同献酬，如挹韩众追浮丘。",
        "dynasty": "宋",
        "collection_info": null
    },
    {
        "uuid": "994a01ab04c9eb31b30b74f0d2b8f858",
        "title": "谢仪真诸公",
        "author": "陈造",
        "content": "十幅拟挂东风蒲，众贤好事争挽裾。\n盍不一笑留斯须，咄嗟而具成燕胥。\n僊醴湛湛白玉壶，篆烟褭褭黄金炉。\n骈集水豢罗山肤，彼姝者子不待呼。\n韈尘相携来坐隅，炯然皓齿明眸俱。\n含宫吮羽纍贯珠，移柱品索凤将雏。\n诙笑尽略世謭拘，诸贤堂堂吏而儒。\n才猷声称雄万夫，慰藉倾倒向老迂。\n风义已与古并驱，况把乐事分穷涂。\n衰颜得酒失槁枯，暂容二子相映朱。\n尚忆扶醉下笋舆，江滩人声杂鴈凫。\n一欢转头堕空虚，此欢欲继良难图。\n周旋四贤偕两姝，此人此日吾知无。",
        "dynasty": "宋",
        "collection_info": null
    },
    {
        "uuid": "6e17c077e669bdfcd6b09c06d699f674",
        "title": "繁昌县感旧",
        "author": "陈造",
        "content": "繁昌古县依山麓，县外峯峦更重复。\n连山断处围平陆，有地可耕无十六。\n昔我作尉三年留，局促似为山所囚。\n野行村宿饭古寺，山路孰悉如吾州。\n车如鷄栖马如狗，风袂尘襟博升斗。\n是时身健髮财斑，颇復兴怀为奔走。\n远近人家山影浓，与我周旋图画中。\n山鸟翔集相和应，野花开谢能白红。\n薄宦而今更长道，回头祇觉当时好。\n筋骸罢惫鬓摧颓，不嘆漂零嘆吾老。",
        "dynasty": "宋",
        "collection_info": null
    },
    {
        "uuid": "34704e19f9f5f3eb7387ab41146bb819",
        "title": "琵琶亭",
        "author": "陈造",
        "content": "抱愁莫遣朱絃鸣，此声更与愁人听。\n江边一闻琵琶语，月惨风悽如动情。\n何况思妇伤幽独，少年多艺颜如玉。\n江州司马廊庙人，暮上谏书朝放逐。\n轻拢细捻忍泪弹，开樽侧耳思惘然。\n一诗说尽两心事，遗音翻入歌舞筵。\n此翁诗名自千古，诵诗亦嘆琵琶女。\n谁惜亭前泊舟客，颇为漂零动悽楚。\n邻家故妓春风手，此曲每侑浇愁酒。\n今宵月影祇三人，倚栏长啸空搔首。",
        "dynasty": "宋",
        "collection_info": null
    },
    {
        "uuid": "b3ef41c9e3a96a79bbab21f6c0e87860",
        "title": "题陈主管东墙三岘图",
        "author": "陈造",
        "content": "堂上不合青枫起烟雾，墙间江山更疑误。\n千岩万壑眩明灭，暖翠浮岚满窗户。\n岘山鼎列屹相望，发地撑空鶱欲翔。\n一峯拔起羣山上，嶪若紫盖相雄长。\n仙山佛国住杳霭，晨烟暮云追戃恍。\n良工妙与山写真，诗中有画须诗人。\n诵君清诗对画壁，承蜩斲鼻俱疑神。\n知君怀古有高趣，我擥襄山识佳处。\n愿抄此诗誊此图，开卷时时揖羊杜。",
        "dynasty": "宋",
        "collection_info": null
    },
    {
        "uuid": "f349b2e6705e2cd94fcd6b8f81525e0c",
        "title": "次韵许节推喜雨  其一",
        "author": "陈造",
        "content": "昨夕听雨喜不寐，清晓欲作喜雨诗。\n捻髭临纸笔未落，堕前乃获琼瑰辞。\n白鹅免烹巫不鼓，麦田欲干沛甘雨。\n玄璧扬辉珠剖蚌，诗思方悭得奇语。\n似闻比屋歌谣中，如我与君欢喜同。\n偕渠一饱已入手，锡羡阴隲繄谁功。\n民是天民天自恤，佻天之功天所疾。\n君言宠矣吾敢荷，更喜因诗识诗律。\n吾侪丰悴悬诸天，此雨无亦天兴怜。\n转头匕筯荐餠托，鼓腹可但田家乐。",
        "dynasty": "宋",
        "collection_info": null
    },
    {
        "uuid": "7e8a7d8574cd06310a580052ff36d290",
        "title": "次韵许节推喜雨  其二",
        "author": "陈造",
        "content": "旧雨新雨不后期，丰年当復歌周诗。\n手调玉烛属廊庙，归功假手敢固辞。\n妇子赴工听晓鼓，山歌和应挥汗雨。\n麦黄蚕老十分熟，坐衙日日闻此语。\n偕君薄宦羣山中，与我忧喜大抵同。\n畏垒谬诧庚桑楚，醉乡盍访王无功。\n向来小旱烦忧恤，喜雨新来慰衰疾。\n焉得妙思作彊对，如埙如箎吕应律。\n行藏老矣不问天，一饱肯受儿辈怜。\n炉熏频炷窗频托，公余还我文字乐。",
        "dynasty": "宋",
        "collection_info": null
    },
    {
        "uuid": "329f5ca868d54872d203e941b76ec530",
        "title": "再次韵答余司理",
        "author": "陈造",
        "content": "雨来不后晴不迟，今晴昔雨皆可诗。\n自怜老去才易尽，平日尚有黄绢辞。\n挑灯初听冬冬鼓，南风收尽檐间雨。\n麦根既润燥乃宜，此事时传老农语。\n人家屋脊黄云中，南村北村欢笑同。\n定知老子喜欲舞，鼎来骚客争奏功。\n诗人例穷天肯恤，浩然不逢李贺疾。\n宿习缠结我未脱，前身永思今次律。\n君亦妙巧戕其天，低摧与我皆可怜。\n此篇严密更开托，却须编入襄阳乐。",
        "dynasty": "宋",
        "collection_info": null
    },
    {
        "uuid": "70ec0dfc3d559c9e5055743d9b1f6562",
        "title": "次韵答路监岳",
        "author": "陈造",
        "content": "房陵水秀山崛奇，政与路子昌其诗。\n临风启缄诵杰句，狂酲病卧闻楚辞。\n阴阳闭纵坎其鼓，年年渎神为旸雨。\n所嗟坐衙未暖席，已有疲民相告语。\n买牲酾酒方热中，霈然一雨千里同。\n雨足便晴夏田好，麦秋决可收全功。\n与民父天免衔恤，更因欢喜忘肺疾。\n雄篇良佩君记存，联翩古调仍唐律。\n人才高下渊视天，貂不易续私自怜。\n侧理漫草腮漫托，缠声鹿鸣媲林乐。",
        "dynasty": "宋",
        "collection_info": null
    },
    {
        "uuid": "e510044c751f9150ec4cf96e9c913ea5",
        "title": "再次韵答节推司理",
        "author": "陈造",
        "content": "人生行乐当及时，底用躭古仍癖诗。\n老子平日汗牛载，五穷追逐不得辞。\n罗帏围香击鼍鼓，食填巨壑酒如雨。\n君看白面纨袴郎，不知经史何等语。\n笑我蠹鱼尘简中，口角儒墨纷异同。\n腹雷昼隠吟仰屋，诧向子墨收新功。\n雪毛眵眼不自恤，讥诃抵触取憎疾。\n几人插羽上金銮，漫云九事八为律。\n不如醇朴还吾天，抉肠剔肾谁汝怜。\n且从酒徒趁落托，向来失计今差乐。",
        "dynasty": "宋",
        "collection_info": null
    },
    {
        "uuid": "e5d7860bde46a22c8eb06f80651713f8",
        "title": "再次韵答梁教授",
        "author": "陈造",
        "content": "阴晴如期喜可知，况復攟束收新诗。\n相如未至客之右，开编自愧多芜辞。\n倅贰付我千家聚，佩襟戴君霑化雨。\n相从可独臭味同，接耳仅听淮乡语。\n诗来惊倒嗫嚅翁，结字着语古与同。\n少须官廨住家稳，往问句法几即功。\n似闻知津问沮溺，山间晴干度山疾。\n一笑行举通家杯，计日尚前蕤宾律。\n过君定发酰瓮天，倾囷倒廪当吾怜。\n家居除领齐眉托，意与诸雏诵思乐。",
        "dynasty": "宋",
        "collection_info": null
    },
    {
        "uuid": "f1971edc53e697e2b570e7b158bfb741",
        "title": "记扬州旧事",
        "author": "陈造",
        "content": "合宫嚼蕊今柳枝，燕台酷赏骚人诗。\n国色天香岂凡品，琼枝璧月信好辞。\n向来弄影对箫鼓，楚山高深自云雨。\n若为白昼去临邛，鹦鹉难防漏私语。\n翡翠久矣雕笼中，转头缥缈云鸿同。\n遥知怀璧骇众目，负山虽力难为功。\n敢意归来辱收恤，瑾瑜匿瑕山藏疾。\n客子一诵打鸭章，东君卢胡置严律。\n风生翠扇阊阖天，酒边重听想夫怜。\n楼中之燕当掌托，老子久谢裙裾乐。",
        "dynasty": "宋",
        "collection_info": null
    },
    {
        "uuid": "eed48e7949a19bbbd1bbe3058cab7b91",
        "title": "再次韵答节推司理路监岳",
        "author": "陈造",
        "content": "世传秀句我既不能如唐王维，民依慈母亦復不能如汉杜诗。\n一官彊颜窃温饱，粗免庚癸形廋辞。\n分从村歌趁社鼓，厌见翻云覆手雨。\n橐中仅办买山钱，径当拂衣践此语。\n三子表表吾眼中，趣操肯復衰朽同。\n辞坛崭然推大手，官业行矣收隽功。\n老夫老矣暇他恤，灌园之隙要治疾。\n折腰曳裾今痛定，端知缩鼈取卒律。\n谁能违性誉所天，俛眉屏息前乞怜。\n回思一挽间千托，带索弹琴有余乐。",
        "dynasty": "宋",
        "collection_info": null
    },
    {
        "uuid": "34a060d8c530ca918ed00c64a0b2d7e4",
        "title": "赠梁教授",
        "author": "陈造",
        "content": "梁侯藿菽芼山雌，冷坐欲试菁莪诗。\n嗣圣急贤饥渴似，项背趣召君得辞。\n九门方悬帝尧鼓，久旱可无傅岩雨。\n几听言议得韬韫，了知它日酬所语。\n人言才俊当居中，可使流落吾辈同。\n邓禹旧补文学掾，萧何不书野战功。\n民庸国计当惠恤，和扁之侧无废疾。\n会看同沐一台春，底用更试三尺律。\n生齿所戴共此天，杞国过忧吾绝怜。\n八柱如亏迟君托，未应诗酒私所乐。",
        "dynasty": "宋",
        "collection_info": null
    },
    {
        "uuid": "e892d33bad78e6e8e327b9c9057e37c3",
        "title": "次韵梁教授",
        "author": "陈造",
        "content": "房陵为州乱山锁，雅宜着此衰病身。\n勿云蕞尔曹郐下，舞袖莫回脚不伸。\n土风疎鬯北通魏，语音劲正西带秦。\n入筯卧沙惯割鲜，溜匙云子免荐陈。\n发轫淮乡此般礴，两地颇復同真纯。\n出处径付无何有，泊乎无营道自亲。\n损欲骤觉静胜热，休心宁作艮列夤。\n声名藉甚梁夫子，相与一笑寂寞滨。\n胸次但有云梦泽，衣上不留京洛尘。\n宾友固应消鄙吝，妻孥亦解忘贱贫。\n衮衮新篇警衰朽，清渊晓吹转漪沦。\n顾惭陆沈俗吏行，长须叩户何妨频。\n世儒难得诗造妙，汝曹但诧钱通神。\n甓社它年访遗老，为君蝇头编旧草。",
        "dynasty": "宋",
        "collection_info": null
    },
    {
        "uuid": "da02968aeae603e3938ece58a3b0d988",
        "title": "次韵梁教授",
        "author": "陈造",
        "content": "一代司马公，山立皋稷后。\n声名竦华夷，所乐在五亩。\n着书不止陵左班，措世治平嘉佑间。\n不欺之学谁与嗣，元城逸驾君独攀。\n秀野之堂新断手，俨如拱侍公左右。\n扁榜结字吾何取，顾使与堂传永久。\n斯邕古篆学未成，钟王石经空典刑。\n向来玩碑一再宿，怒猊渴骥惭旧评。\n柴车争道乏妙领，画沙之锥犹露颖。\n闭门柿叶徒满屋，竟使吴霜飒垂颈。\n潮乎相逢奈老何，妙语爱君金叵罗。\n及君未中元佑科，深衣容我时相过。",
        "dynasty": "宋",
        "collection_info": null
    },
    {
        "uuid": "37b7160714b698ce02238b51a9987ffd",
        "title": "次韵梁广文重午弔古  其一",
        "author": "陈造",
        "content": "去年重午饮酒归，赓歌酬酢无俗子。\n今年重午约同饮，更向诗人阅诗史。\n平生玩物游戏尔，把酒孰知情所寄。\n交朋径略形体中，嗜好本非杯勺裏。\n自昔骚人吟九辩，亦知令尹安三已。\n宗英分严君恩重，一身摧折财稊米。\n空遗楚俗千古哀，沈菰鼓鹢喧江涘。\n属世休明偕五细，尚论取友吾谢此。\n但制荷裳扈明月，无復凄风起苹芷。\n明日菖盘荐急觞，容我客间先坐寐。\n君来何止四者并，九室之春贱如水。",
        "dynasty": "宋",
        "collection_info": null
    },
    {
        "uuid": "d594bb0057532ceafe294d996f49d7ee",
        "title": "次韵梁广文重午弔古  其二",
        "author": "陈造",
        "content": "菰粽蘸蜜綵作丝，竹萌尚箨榴未子。\n官居端午不可孤，小却文移谢胥史。\n酒社切戒屐声疎，诗邮莫漫奚奴寄。\n与君相望淮南北，宦游适偕乱山裏。\n老纡章绂我不称，路指云霄君未已。\n相期玳席醉九室，先向花笺惊八米。\n自昔词源浩千顷，粗许老子窥涯涘。\n明朝酒罢诧里闾，颇尝见客今有此。\n古人独醒怨不逢，时搴葹薋弃蘅芷。\n吏隠顾窃诗酒乐，自公委蛇容食寐。\n一欢况復酬佳节，豪饮当观建瓴水。",
        "dynasty": "宋",
        "collection_info": null
    },
    {
        "uuid": "73551d3e5ef75578eb770c447fd9fb88",
        "title": "急笔次梁教授韵",
        "author": "陈造",
        "content": "旱气如毁民其咨，漂然一雨喜可知。\n醮席龙坛揭精意，青章祝号免愧辞。\n馨香了知罔时怨，耕耦亟用发尔私。\n四鬴足食可倚俟，三年余蓄夫何疑。\n小麦囷藏茧已择，及此得雨未后时。\n阴晴向人信大巧，此柄似付吾辈持。\n岂特贫窭免逋捕，抑令催敛减棰笞。\n旱魃蝗蝻方踯躅，不待炎火俄歼夷。\n吾皇圣德帝所佑，上瑞何必占蓍龟。\n职民之忧假守事，遇灾讵可缺祷祠。\n贪功谓盗古不予，读诗愧色浮清涯。\n揣己未敢拜此赐，亦念佳句堪疗饥。\n击钵千纸久不讲，聚头一醉属有期。\n自公退食况病减，今我不乐将谁欺。\n青楼歌舞有新按，中年丝竹聊自怡。\n已戒隶人谨约束，酒阑一屏骊驹诗。",
        "dynasty": "宋",
        "collection_info": null
    },
    {
        "uuid": "7e2ecd5e785845e33fddb9fa73dd837e",
        "title": "高头市",
        "author": "陈造",
        "content": "陂行欲尽山崛起，十数人家住山觜。\n行人不炊市无米，买餠充肠听颐旨。\n日未薄山收市里，闭户人家呼不起。\n今春倦憩车曾抳，风物人情不如此。\n主人睨屋为翁指，方秋此屋犹在水。\n闾里襁负皆转徙，老夫危不鱼腹死。\n更向秋田问余几，使之饥寒责廉耻。\n不忘资人约诸己，焉得人人颜氏子。\n向纯厚俗今不美，曾是登山号庚癸。",
        "dynasty": "宋",
        "collection_info": null
    },
    {
        "uuid": "2f83dee2a2697d96b78f04184f514294",
        "title": "谢高机宜惠纸",
        "author": "陈造",
        "content": "诗人百用皆草草，文房所储备精好。\n君家此纸世上珍，肯分嘉惠及此老。\n女肤腻滑葭膜匀，溪叟捣冰旧疑神。\n何人袖有善幻手，解蓝田玉山为贫。\n银光鱼卵人皆重，薛涛小笺纔近用。\n盍自留供凤尾诺，十吏卷舒看飞动。\n杜郎百幅顾见贻，敢用实腹疗朝饥。\n囊诗方逐大堤客，快意挥扫播掿辞。\n策翰墨勋闯宏大，功名逼君方未沬。\n何当太史牛马走，秉笔特书端有待。",
        "dynasty": "宋",
        "collection_info": null
    },
    {
        "uuid": "1c404d4c906b9ed2761b69bdcb920d07",
        "title": "寄安抚程丈",
        "author": "陈造",
        "content": "书生次舍先菜把，乃有甘肥来筯下。\n今日之羊我为政，属餍敢忘分甘者。\n府公宽容盖代豪，怜我诗穷仍老饕。\n卧沙九肋匕不筯，出甑嫩颤如花糕。\n即今野饭山栖地，食指屡动饥涎坠。\n谷城明府府公似，割鲜庸继台无馈。\n食神黄媪喜欲颠，一夜搜诗不得眠。\n将军问腹汝见负，世用官业俱茫然。\n论情少须分袂处，未敢径指房山路。\n饿鹰得饱遽扬去，政恐陈登轻吕布。",
        "dynasty": "宋",
        "collection_info": null
    },
    {
        "uuid": "3f6e3a6bf28576248ad0c7e14f74fa3f",
        "title": "次韵程安抚蟹二首  其一",
        "author": "陈造",
        "content": "横前两锋踞草泥，恃勇宁復防吴儿。\n倏随主父死五鼎，岂止郭最遭寝皮。\n凡物有用皆贾祸，汝祸已酷孰使之。\n平生一窟不自办，敢羡鲸鳄游天池。\n含饴茹酒瞢怀璧，仅得士女称珍奇。\n不摇喉牙诧隽永，远封罂缶争矜持。\n爬沙躁扰良可念，请续杜老观渔诗。",
        "dynasty": "宋",
        "collection_info": null
    },
    {
        "uuid": "126c2b6dca9679cb5975982239076ac8",
        "title": "次韵程安抚蟹二首  其二",
        "author": "陈造",
        "content": "物生不学螭蟠泥，祸及乃诿造化儿。\n良材厚味庸自保，熊毙以掌豹以皮。\n雄戟介甲亦壮矣，乘流未可听所之。\n託身要是鲲鹏宅，不然借穴习家池。\n主人仁心及虫蚁，一肉三韭不好奇。\n每讥骚客寒蒲缚，更笑狂士左手持。\n忍馋爱物良未失，可愧于牣形声诗。",
        "dynasty": "宋",
        "collection_info": null
    },
    {
        "uuid": "a68364a954ed48b4ee6d6c89a7d9ba2a",
        "title": "次前韵言怀",
        "author": "陈造",
        "content": "庄叟所愿龟曳泥，正平止从屠沽儿。\n了知声利昏酣者，一一痴骨包妍皮。\n江湖我虽吏隠去，仰视二子终愧之。\n逝将归种二顷秫，又欲深凿六亩池。\n目寄飞鸿百念息，付渠夸世与钓奇。\n山翁溪友结三益，长年直鈎时一持。\n灌园之隙课阿买，分题细和陶翁诗。",
        "dynasty": "宋",
        "collection_info": null
    },
    {
        "uuid": "7104754b637ffd3c15d5ecba879a7965",
        "title": "次韵程帅",
        "author": "陈造",
        "content": "嗜慾割去土与泥，调虞气血等稚儿。\n拘拘謭謭世所怪，未免鹤髮仍鷄皮。\n甘脆为目不为腹，蚕茧自缚良苦之。\n两螯公子大于扇，九室春色堪为池。\n开缄况读万选句，快意领此一段奇。\n自怜忍欲忍艾似，涎流津饐不自持。\n明知喘疾有时愈，更寄斫雪加餐诗。",
        "dynasty": "宋",
        "collection_info": null
    },
    {
        "uuid": "c938f50c492ac09f270d3ff27ad4d50e",
        "title": "分糟蟹送沈守再次韵",
        "author": "陈造",
        "content": "笑呼赤脚拆印泥，妇姑欢喜舞两儿。\n沅江似识九肋鼈，伏雌祇惯五羖皮。\n海螯不落江𧎼下，郭索公子是似之。\n但闻淮浙诧此味，岂意分派来江池。\n闭户独享良多愧，古以饕餮联穷奇。\n使君据案带减围，一杯解颜情分持。\n未用秉烛唤窈窕，促轸且絃诗老诗。",
        "dynasty": "宋",
        "collection_info": null
    },
    {
        "uuid": "2c3a6ce2168face64fdbf1eb7e03e61f",
        "title": "再次韵",
        "author": "陈造",
        "content": "腷趵履险不踏泥，我亦策蹇驱馿儿。\n玄云吹寒作飞雪，琐碎渺漭无地皮。\n幻苍变白顷刻尔，翕张披拂谁为之。\n定自帝所千玉妃，羽衣鹤帔集瑶池。\n俯视下方粲一噱，剪水刻花争出奇。\n忍寒索句徒自苦，万象偕我遭控持。\n明朝雪收鹊亦喜，邮筒到眼还新诗。",
        "dynasty": "宋",
        "collection_info": null
    },
    {
        "uuid": "690dedfabf06b33902df0228751d2170",
        "title": "帅寄诗再次韵",
        "author": "陈造",
        "content": "才力高下岐云泥，龟镜国老乳臭儿。\n纷纷过眼败人意，棘端觅猴毛不皮。\n江西久无金华伯，平水未识元微之。\n府公牙颊着天籁，吮潄濩武鸣咸池。\n江城屡雪传新作，梁园赋客让瓌奇。\n振两文忠旧号令，赤手破敌无所持。\n小人拜赐但袖手，匪报未办瑶华诗。",
        "dynasty": "宋",
        "collection_info": null
    },
    {
        "uuid": "13f6e3daa2afabf6e7d49a84c5b43180",
        "title": "携襄阳诗卷示子孙再次韵",
        "author": "陈造",
        "content": "还家未澣衣袂泥，聚首笑语环孙儿。\n挽鬚倒褚问所得，酬倡定续陆与皮。\n小子情话吾所师，指瑜擿瑕切中之。\n谓公杰作含古意，白月在天影在池。\n阿翁赑屃十驾足，故步虽在欠新奇。\n向者护前今不尔，自呼罚爵为汝持。\n与问潮乎奈吾老，亦喜商也能言诗。",
        "dynasty": "宋",
        "collection_info": null
    },
    {
        "uuid": "cbbbee01717a93bbda9575401e7b2de4",
        "title": "再次韵",
        "author": "陈造",
        "content": "归担乍弛谁洗泥，使君载酒携歌儿。\n小家捲褥当酒负，醉倒一笑眠虎皮。\n平生自审枯槁甚，高情顾肯振拂之。\n均州从事六辈来，欢喜如官浴凤池。\n诗筒偕拜府公赐，格律高古语崛奇。\n头风失去肺渴减，病夫虽病容枝持。\n南山侧望洁斋久，知我日诵无生诗。",
        "dynasty": "宋",
        "collection_info": null
    },
    {
        "uuid": "8197a55d3b24ceb046c339eb443910fd",
        "title": "寄程安抚",
        "author": "陈造",
        "content": "归袖翩翩去谁御，篝灯荧荧翳復吐。\n取道言从草市西，问津更访修竹坞。\n残梦欻过均州山，杀更尚数襄阳鼓。\n盎盎屯云连远岫，剪剪北风斜细雨。\n袖手缩颈寒可胜，羡杀昨宵宿僧宇。\n伏龙一炊随分饱，小市居民无醢脯。\n孔明栖遯此其地，有庙纔余十里所。\n侧望缚足欠一往，不得持杯弔忠甫。\n鹿门三岘率如此，何者不为积阴阻。\n行行野香间幽艷，晤对未用嗟无侣。\n栎林森疎陂渌凈，江梅水仙争媚妩。\n殿秋迎腊太早计，花神今岁良夸诩。\n黄堂交笔为尔吟，题品再三犹记不。\n天涯骤作悬麻势，但听人家拥炉语。\n寂寂关门唤不譍，青钱可能沽重糈。\n夺炀争席吾敢校，定知楚俗轻羁旅。\n土风人情管头好，不比阳阿辄相遻。\n馈浆亦有白首翁，束缊乃得青裙女。\n推枕每被荒鷄催，捉鞭动与寒鴈伍。\n东村西里无干地，上山下山泥溅股。\n隶厮任辇起復僵，登顿连朝吾愧汝。\n空荒颇怪人迹绝，撩乱俄惊雪花舞。\n搅絮铺盐疑变幻，寒壑漫山太荧侮。\n瀰漫六幕眩明灭，梦汞两间迷仰俯。\n山川映带巧装镂，林薮斓斑几纂组。\n麋鹿决骤鸟乌骇，颉颃猎夫布置罟。\n脚毛罥羽不遗力，割鲜倒瓶供快茹。\n人间壮观今创见，城市蔽亏无此覩。\n跨馿索句信能事，还忆词坛有盟主。\n风云月露溢缃素，膏馥芳鲜存肺腑。\n大笔轩轩轧时杰，新篇衮衮流乐府。\n击节长哦风为传，吮漱天籁含宫羽。\n雪神风师底颜面，解渠严冷聊夸与。\n雾扫天开一弹指，烛龙扬辉上琼圃。\n劳勤惬快初不意，倏忽起灭嗟如许。\n及兹追悔前两日，浪唶萍蓬悲兕虎。\n谷城重到昔所安，令君存旧犹比数。\n黄昏剥啄门为启，盘卧肥羊榼佳醑。\n他时回首追陈迹，可无甲子记毫楮。\n岁乘赤蛇月就盈，中澣之后厥壬午。",
        "dynasty": "宋",
        "collection_info": null
    },
    {
        "uuid": "8bc422f47fde296106e262b2cdef3d8a",
        "title": "赠安道士",
        "author": "陈造",
        "content": "吴罝传世皆妙语，善昇乃近崔遵度。\n丝桐造妙诗疑神，古来多属方外人。\n羡君矫矫云山客，子墨桐君生莫逆。\n此人此艺吾了然，锦囊杰句多时贤。\n月斧云斤且游戏，缠声鹿鸣莫经意。\n古人进艺道与俱，如君不应古与殊。\n谒帝行如稷丘子，莫谩瓜芋嗤侯喜。",
        "dynasty": "宋",
        "collection_info": null
    },
    {
        "uuid": "b511fea46c2cc18c6e79cde4c9d8c92d",
        "title": "程帅以古人名作诗见寄拟作谢之",
        "author": "陈造",
        "content": "胸次不平当近酒，热官奋扬肯回首。\n即今羊杜诗中仙，襄阳城中狮子吼。\n我将仲子趋黄堂，孰看毕战搴旌幢。\n抗颜路尘旋行役，但有魂梦公之傍。\n濒海作宰我漫仕，留赞郡符真左计。\n老夫已老子白丁，解颐与言游戏事。\n骈罗隠服芙蓉裳，设张翰墨当丝簧。\n敢向青山简奇胜，有田肯卖吾倒囊。\n如公端合穆王度，不靳尚作归田语。\n蓬莱朱金久已齐，还许远来结邻否。",
        "dynasty": "宋",
        "collection_info": null
    },
    {
        "uuid": "10e33cdf5eeeb711597815f913666967",
        "title": "暗用古人名诗寄程帅",
        "author": "陈造",
        "content": "羡公椽笔衔阳秋，黄钟大吕豪端收。\n省闱高掇未足道，文章老手第一流。\n轇轕玄谭已惊众，倒河翻澜骇飞动。\n递中筒诗陆续来，旧债未偿新债重。\n即今搦管重犯严，强颜回顾口如箝。\n更驱行李伸此情，句法政用公镌劖。",
        "dynasty": "宋",
        "collection_info": null
    },
    {
        "uuid": "7c42f61879a3b8c6c458d4730524e2cf",
        "title": "次韵张秀才题汪叔量挹秀亭  其一",
        "author": "陈造",
        "content": "清江如玦山如环，主人胸次自江山。\n寰中秀气困豪取，着亭杳霭空蒙间。\n碧浪明边帆影远，暖风香裏林花晚。\n市声隠地了不闻，贪看霏烟抹层巘。\n青山隠吏鬚已霜，带宽未用怜东阳。\n每来亭上小箕踞，傲睨山色挹江光。\n一樽从君多暇日，更诵清诗绿人髮。\n绝胜九衢尘雾中，金印纍纍客牢石。",
        "dynasty": "宋",
        "collection_info": null
    },
    {
        "uuid": "551fcafa7bbf17ab13c6b517aeace50d",
        "title": "次韵张秀才题汪叔量挹秀亭  其二",
        "author": "陈造",
        "content": "清游如省隔世环，身繫组绶心溪山。\n此亭攫踞山水上，羡君脱屣尘埃间。\n不应室迩嗟人远，时上风烟慰衰晚。\n怳如坐我天姥傍，长啸持杯揖云巘。\n张侯清吟句挟霜，肯因闻笛赋山阳。\n空青染袂醉颓玉，笑人簿领阅流光。\n诛茅结邻约他日，会映轩窗晞秃髮。\n径从两君赋归来，何须官满六百石。",
        "dynasty": "宋",
        "collection_info": null
    },
    {
        "uuid": "705e2b1c412f733468a3d67aeb9a527d",
        "title": "次韵钟汝楫",
        "author": "陈造",
        "content": "钟郎耐暑如被酒，亦復不闲读书口。\n胸中莫可渚涯窥，笔下时作蛟龙吼。\n老夫瞠若终后尘，儿子徒劳汗流走。\n中年眼见花，养痾肘生柳。\n漂然振我衰懦气，此士此诗今仅有。\n亦思琢句与周旋，强敌当前难措手。",
        "dynasty": "宋",
        "collection_info": null
    },
    {
        "uuid": "2131f4d51223ec01f817f50ace59ac0e",
        "title": "再次韵示师文",
        "author": "陈造",
        "content": "中年多病刚制酒，文字讥评慵挂口。\n克家尚须狮子子，时踞风林一哮吼。\n藏山有书当衣钵，端能太史牛马走。\n之齐莫操竽，名楚要穿柳。\n未闻狗监荐子虚，聊遣吴王质非有。\n独无鼓吹娱乃公，胜日不应长袖手。",
        "dynasty": "宋",
        "collection_info": null
    },
    {
        "uuid": "304fd5eef7c2a1644e35d2c0735281c2",
        "title": "长句简诸公",
        "author": "陈造",
        "content": "君家开宴为酴醾，竹声裂石絃辊雷。\n我家芍药继如许，如解商量先后开。\n深红妍白各媚妩，琼肌玉骨无纤埃。\n日高未觉睡态足，风定亦送龙香来。\n素艷压架頩欲雨，粧面卧丛羞未抬。\n邢娥微服屏粉黛，众女望影惭莫陪。\n真妃娇泥午酒困，红潮作晕回香腮。\n春到陋邑好花少，鬰鬰高柳间古槐。\n浓李浅桃不入眼，菖条杏叶何有哉。\n喜如足音赏魏紫，愁寄驿使邀江梅。\n残春索寞风絮乱，有此二物生庭隈。\n维扬金腰可伯仲，闽南素馨但舆台。\n倚烟娉盈復妖嫮，等闲力挽春光回。\n东皇有情花有意，似欲我辈倒玉罍。\n君家赏花我方病，忆花有恨空成堆。\n我家花开病适愈，对花发兴知难裁。\n簿领困人日作恶，玉山猛判花前颓。\n及今乐事须秉烛，风狂雨横谁能猜。",
        "dynasty": "宋",
        "collection_info": null
    },
    {
        "uuid": "b2d7668dee842207e734be2ef3042737",
        "title": "爱笋",
        "author": "陈造",
        "content": "犀非犀，玉非玉，拂拂轻霜浮脆绿。\n披箨含梢欲成竹，娟娟褭褭森可束。\n稀间只称佳月照，劲处差耐清风触。\n少忍充庖得补林，主人为目不为腹。\n论材似也子胜人，终竟鼻祖与膏馥。\n官闲尽日据胡床，乐与此君同避俗。\n冷笑京华痴少年，枉费千金买花木。",
        "dynasty": "宋",
        "collection_info": null
    },
    {
        "uuid": "a37cb2961f0f5bf8d586dead1c4f3d92",
        "title": "次赵判院韵",
        "author": "陈造",
        "content": "公诗见压楚服随，孤军慑怯逢荆尸。\n将坛已办降旗送，顾乃借重如等夷。\n文工武习知余事，腰箭臂弓聊寓意。\n仆姑不作饿鸱鸣，策策鲛人珠迸泪。\n巧匠血指非意及，微恙未须汤熨治。\n蟹螯置把蛇卧影，生世多才古为累。\n谁家酒好花打围，今日人闲柳生臂。\n不妨恶客着坐隅，身则独醒心解醉。",
        "dynasty": "宋",
        "collection_info": null
    },
    {
        "uuid": "a8b1a9f85696753a5354cfb328aa7e2f",
        "title": "出郭  其一",
        "author": "陈造",
        "content": "江县居人寒食下，少在县中多在野。\n哭声不似笑声长，丽服新粧尽游者。\n长郊芳草接天绿，我亦行行策罢马。\n盍簪命醉岂不怀，卑官出入元无假。\n偶来却胜特来好，触处春光可图画。\n几日阴寒风用壮，今朝霁景天所借。\n趁人胡蝶作团蜚，逐妇鸣鸠数声罢。\n夭桃艷杏虽已过，郁李金沙犹未谢。\n其余红白争姱嫮，醉态啼粧各潇洒。\n颦风笑露頩欲语，半吐梨花最闲雅。\n游人几许健倒去，红粉谁家短墙亚。\n良辰独醒还自惜，捐佩一樽犹可贳。\n餠盘饧筯已寒盟，故人应问花应讶。\n对春长作了事痴，不念清欢本无价。\n会当从公谢不敏，百罚深杯不辞把。\n魏花有约待人归，秉烛酬春期后夜。",
        "dynasty": "宋",
        "collection_info": null
    },
    {
        "uuid": "8c94e6f0253594ea22d5e81e10498d66",
        "title": "出郭  其二",
        "author": "陈造",
        "content": "对花不领几柳下，以诗自苦如东野。\n今年陡觉负芳时，狎兴萧条殊曩者。\n西湖南园怳入梦，漫道尻轮神作马。\n可堪山鸟劝归去，拟为莼羹乞长假。\n十分销瘦空自怜，一段闲愁倩谁画。\n春光只比东逝波，堂堂去意那能借。\n青梅崖蜜倏登俎，禊祓秋韆仍復罢。\n感君妙句慰岑寂，欲挽清欢付衰谢。\n光风摇摇压轻暑，亭榭况经微雨洒。\n径烦曲糵宽怀抱，未用文章继风雅。\n飜阶芍药醉面欹，压架酴醾香蓓亚。\n江城日有问字人，酒不论钱更须贳。\n君今頼以主人贤，我亦不忧官长讶。\n鶑花好处醉为乡，与君平日俱声价。\n旗亭市楼故乡约，岁晚会须茅一把。\n客中一笑且追陪，饮勿言归当卜夜。",
        "dynasty": "宋",
        "collection_info": null
    },
    {
        "uuid": "43ff04c619b7e2a0a6c0efadca26d908",
        "title": "次韵张秀才",
        "author": "陈造",
        "content": "风前病眼如挟沙，萧萧两鬓吹苍华。\n翩然一马度平楚，时见碧溜浮梅花。\n胡蝶蘧蘧恐非梦，干鹊角角营其家。\n哦君新诗念乡国，鴈字一行天际斜。",
        "dynasty": "宋",
        "collection_info": null
    },
    {
        "uuid": "a992117ac86438d17aff888d0ca311e1",
        "title": "望夫山",
        "author": "陈造",
        "content": "亭亭碧山椒，依约凝黛立。\n何年荡子妇，登此望行役。\n君行断音信，妾恨无终极。\n坚诚不磨灭，化作山上石。\n烟悲復云惨，髣髴见精魄。\n野花徒自好，江月为谁白。\n亦知江南与江北，红楼无处无倾国。\n妾身为石良不惜，君心为石那可得。",
        "dynasty": "宋",
        "collection_info": null
    },
    {
        "uuid": "646bc6473daee0fcdaf24f2cd453213e",
        "title": "检旱宿香云",
        "author": "陈造",
        "content": "香云之山瞰平楚，松篁路穷得僧宇。\n明窗深室皆严靓，白菊红蕖相媚妩。\n它日欲来坐忙迫，此行忽忽宁得所。\n蒲团憩定饭秋蔬，衣袂黄尘尚如许。\n山僧共话岂须禅，但爱茶瓯如泼乳。\n投床有梦不能记，忽听风林如过雨。\n鷄声不贷拥被温，又控罢骖陵险阻。\n出门便觉仙凡隔，犹闻窣堵风铃语。\n今年旱暵遂无年，枵腹吁天连保伍。\n颇能念我困驰驱，两两致词相劳苦。\n但使秋租毋病汝，吾自卑官惯尘土。",
        "dynasty": "宋",
        "collection_info": null
    },
    {
        "uuid": "295c910d5b9babfa014cc7f715dbdda3",
        "title": "田家叹",
        "author": "陈造",
        "content": "秧欲雨，麦欲晴。\n补创割肉望两熟，家家昂首心征营。\n一月晴，半月阴。\n宜晴宜雨不俱得，望岁未免劳此心。",
        "dynasty": "宋",
        "collection_info": null
    },
    {
        "uuid": "1b930ff0ac7783a62ed72de31a7661df",
        "title": "谢翟元卿诗卷见投",
        "author": "陈造",
        "content": "从君只比羊胛熟，得诗已可牛腰束。\n谁言此老四壁立，襞积锦绣罗羣玉。\n晨兴讽诵暮编缀，未觉饥雷隠枵腹。\n我生嗜学类贪夫，婪酣欲诉南山竹。\n诗人到眼辄自慰，句法得君今意足。\n向来玄钥笑谈启，大胜几年膏火读。\n骎骎警我欲川增，前之汗漫今边幅。\n颇嗟诗客千钧笔，不博长安一囊粟。\n人不求君君不即，高卧穷乡数椽屋。\n苦无好事问奇字，寂寞寒庖供苜蓿。\n长篇短韵写不平，日使贫交得骊目。\n握瑜不价自应尔，有底汲汲须圆曲。\n我有鸱夷繫短辕，持浇胸中三万轴。\n尚恨不作多田翁，秔糯分君岁千斛。",
        "dynasty": "宋",
        "collection_info": null
    },
    {
        "uuid": "4994c0b65cadf1de86784b9ad76133e8",
        "title": "题芜湖雄观亭",
        "author": "陈造",
        "content": "大江来东南，旁受众壑输。\n下驿峡门窄，积水陡下百尺余。\n势如千鼓駴万马，闛𨵝嚙蹙崩腾排轧争危涂。\n蟂矶頼是作龃龉，不然颓沙裂岸宁復通舳舻。\n霜晴似揭天两镜，瞥眼浪涛相吞屠。\n不知河伯窟宅託何所，只应蛟鳄跋疐无宁居。\n阴晴明晦何限景，付与沙鸥浦鹭纶竿夫。\n令君作亭揽其要，豁然眼界了江湖。\n我昔暂登览，诗瓢仍酒壶。\n寒声隠隠撼窗户，绿雾喷噀擅晓晡。\n吴樯楚柁乱秋叶，蜚山涌雪畧座隅。\n淮山千髻更在洪涛外，昏烟淡日时有无。\n昆阳胜负等蛮触，魏中之梁直锱铢。\n人生红尘中，局缩辕下驹。\n安得李成王宰不死俱在眼，水墨挥洒丹青摹。\n江山千里入卷轴，从此不数玄圃昆崙图。",
        "dynasty": "宋",
        "collection_info": null
    },
    {
        "uuid": "05dd71168b8235ca7a247c782f946ef3",
        "title": "张秀才枕屏",
        "author": "陈造",
        "content": "寒风惨澹森木古，羣鸦无人自翔舞。\n重山积水几里所，稍见孤舟渺烟雨。\n意吞洞庭卓天姥，短屏数幅渠能许。\n何时去作湖山主，还唤诗翁来着语。",
        "dynasty": "宋",
        "collection_info": null
    },
    {
        "uuid": "5ee2477fe13a63b7ad186eb1ba0e4ce0",
        "title": "谢朱宰借船",
        "author": "陈造",
        "content": "书生禄𨔤空自怜，三年官满囊无钱。\n身如绊骥心千里，安得一舸西风前。\n令君磊落济川手，留滞亦怜穷独叟。\n大舟百尺影白虹，借我搬家我何有。\n函牛之鼎着鷄肋，涓滴渠须瓠五石。\n劣留两席寘图书，辇石囊沙压摇兀。\n典衣买酒饷三老，槌鼓鸣锣人看好。\n相过重读借船帖，我自卢胡君绝倒。",
        "dynasty": "宋",
        "collection_info": null
    },
    {
        "uuid": "b07832adb1ea5e24b98c8ffc88859569",
        "title": "墨梅鱼扇寄孙成甫",
        "author": "陈造",
        "content": "都城六月难为客，暑焮火山不余息。\n从人辄博褦襶嗔，假馆翁家得休适。\n髯翁囷积胸中奇，对客清谈霰雪飞。\n扇材寄似亦安用，聊代玉麈谈间挥。\n须知寒夜冰花影，着子骈枝可调鼎。\n濠梁之乐物我融，翁自欣然渠不领。\n向来般礴非画工，象外析理翁则同。\n少酬他日清凉惠，知我梦依君子风。",
        "dynasty": "宋",
        "collection_info": null
    },
    {
        "uuid": "5cfc53eea4dc4558a6c2cd5913e69c4a",
        "title": "从王守猎",
        "author": "陈造",
        "content": "生世能忘尘外趣，官居定作车中妇。\n男儿胸次万斛宽，不着尘埃着诗酒。\n虎头起秀屹双高，层城更是干青霄。\n使君领客凌缥缈，天风飒飒摇旌旄。\n吴峤鲁山青未了，眇视平淮衣带绕。\n艷歌浓笑碧云深，声下人间却惊鸟。\n不妨卷障下烟霏，翠袖红粧旋打围。\n杯行飞瀑乱歌吹，蜚雾暗香俱在衣。\n诗翁得兴飞綵笔，铜丸脱手初无迹。\n酒酣登车接离倒，马上梁州霜月白。",
        "dynasty": "宋",
        "collection_info": null
    },
    {
        "uuid": "68646b28b295a29bcfa793ce73088e55",
        "title": "散解庙行",
        "author": "陈造",
        "content": "巨灵挥斧山为拆，谽谺飞出寒溪碧。\n南酉北枧皆户家，种秧插稻供衣食。\n此水不枯岁不饥，此溪不涸龙是司。\n森木古屋龙所宅，人家望岁如取携。\n笳箫呜呜坎坎鼓，秋报春祈从父祖。\n鷄豚肥腯社酒香，擎跪曲拳谁敢侮。\n年时雩祷嗟徒勤，适龙睡熟唤不闻。\n溪心蒿艾化埃壒，可怪嘉谷遭惔焚。\n千沟万浍分飞瀑，面露摇风际天绿。\n怀宝睡足龙亦惊，雁门之踦此焉復。\n安得溪水长滂浪，龙不忸怩民乐康。\n向来野草填饥肠，怨气括作颐下囊。",
        "dynasty": "宋",
        "collection_info": null
    },
    {
        "uuid": "1a02342dcdc672ea75567b439b2c7a6d",
        "title": "粉水行",
        "author": "陈造",
        "content": "散解溪纡福溪直，两山空中泻清激。\n潴渟壅建几千家，邀入中田作膏液。\n余流復合古城东，末世尚奏铅华功。\n定名粉水自谁始，水神有灵当热中。\n去年龟纹布溪底，房民倒垂忧死徙。\n今年活活夜继晨，渌涨稻禾三百里。\n此溪今昨殊亏盈，郡民即溪岐死生。\n天设地施禹疏凿，世人盍亦求其情。\n古来名实为宾主，两溪厚农非小补。\n但令旄孺无饥羸，安用女子相夸诩。",
        "dynasty": "宋",
        "collection_info": null
    },
    {
        "uuid": "0fb4837632f2b26563baebc02405b931",
        "title": "田家谣",
        "author": "陈造",
        "content": "麦上场，蚕出筐，此时祇有田家忙。\n半月天晴一夜雨，前日麦地皆青秧。\n阴晴随意古难得，妇后夫先各努力。\n倏凉骤暖茧易蛾，大妇络丝中妇织。\n中妇辍闲事铅华，不比大妇能忧家。\n饭熟何曾趁时吃，辛苦仅得蚕事毕。\n小妇初嫁当少宽，令伴阿姑顽过日。\n明年愿得如今年，剩贮二麦饶丝绵。\n小妇莫辞担上肩，却放大妇常姑前。",
        "dynasty": "宋",
        "collection_info": null
    },
    {
        "uuid": "c932d1ae930c6eb9eb6be7704c9eabde",
        "title": "鹿鸣燕",
        "author": "陈造",
        "content": "乱山森立围古房，重碧迭青天与长。\n钟奇孕秀为隽良，有如六子争轩昂。\n胸次襞积云锦章，汉之晁董唐常杨。\n当日折衝阵堂堂，尺棰不折筑受降。\n皇上吁俊奄帝王，士孟其晋如康庄。\n即今劝驾观国光，接翼便合鸳鹭行。\n后先差池似未妨，一夔自足开天荒。\n五大次第趋岩廊，怀宝判阅三星霜。\n一杯首饯江夏黄，一诗窃比振履商。\n功名逼人未易量，坐来相映眉间黄。\n谁遣大宅浮春阳，他年朝路偕翱翔。\n惟南有斗耿昊苍，一字定寄渔樵乡，老子善诵君叵忘。",
        "dynasty": "宋",
        "collection_info": null
    },
    {
        "uuid": "e3e98f46622d2fad6ab708b3ba07b90b",
        "title": "次前韵送胡省元",
        "author": "陈造",
        "content": "南宫严严各分房，过眼千牍春昼长。\n戛戛百楛收一良，主司黍累作低昂。\n黄道湛碧谁为章，胡郎笔势傲长杨。\n掉臂旧升贾马堂，自读君文此心降。\n看写帝伯仍皇王，诸公盥诵颜为庄。\n射策便近天子光，一鸣坐瘖千驷行。\n腾陵绝涧略不妨，我昔涂抹策寒荒。\n囊笔亦解趋东廊，一官蹭蹬鬓颔霜。\n桑榆聊乐师陈黄，逐逐一饱随工商。\n才无它奇堪斗量，放君绿鬓便银黄。\n功名若木昇朝阳，鵰鹏举翮云路翔，腰印纍金玉佩苍。\n功成昼绣归郑乡，车笠旧誓无相忘。",
        "dynasty": "宋",
        "collection_info": null
    },
    {
        "uuid": "ecb94fd00fc53143f29f6055442f00b3",
        "title": "次韵许节推喜雪",
        "author": "陈造",
        "content": "雪后缄诗送春燠，何异祠坛起祇肃。\n吟哦三嘆思答报，几欲挥毫纸随缩。\n多闻实藉益者三，敬客不啻需之六。\n别君方看月弦下，及门仅比羊胛熟。\n前时为雪谒仙佛，俯伛叩神如问卜。\n阴阳妙由帝把握，寅亮傍頼公迪笃。\n死生休戚繫雨晹，此柄不轻果谁属。\n天公欠雪如负券，得之无庸计迟速。\n盈尺告功遽放晴，孰谓十寒财一暴。\n念子诗愁替酒狂，几日风餐仍露宿。\n想见晨窗误月明，催汲溪泉煮山蔌。\n云际羣峯駮粉绘，日下众壑淙哀玉。\n我虽越俎政无补，犹饱官饔住官屋。\n不嗟破履印遗趾，更免长镵斸黄独。\n剥啄或肯送尺书，倾箱中有麖鹿肉。\n遥知合围罥蹄角，惊奔窘怖彻毛骨。\n放麑歠羹未恝然，老子平生蔬茹足。\n瓶中疗饥余白粲，瓮裏度寒仍旨蓄。\n隠几日日面南山，捉笔时时泻悬瀑。\n但有赤脚侍玉川，分无散花问金粟。\n春前三白盛世瑞，幸此迂愚宽谴逐。\n朝来徙倚观稼上，宿麦泛烟青极目。\n佻天之功敢侥罪，含生有自如其欲。\n寒梅妩媚粧更新，弱柳珑璁眉上蹙。\n风日清妍近试灯，载路已听歌鼓腹。\n不辞三夜同此乐，瓮蚁妓衣预催趣。\n浓欢共贷家山梦，小队重按年时曲。\n仕逢岁稔信可喜，人任天真或为福。\n长翁一世文字余，可是营生有机轴。\n径来同作醉乡游，聚散回头车转毂。",
        "dynasty": "宋",
        "collection_info": null
    },
    {
        "uuid": "aba1a0b58f5368057c4a91575dee3368",
        "title": "谢襄阳陶宰惠靖节先生编年大本",
        "author": "陈造",
        "content": "陶翁清节人可追，陶诗妙处吾所师。\n百篇昭昭揭日月，行云流水无定姿。\n颠倒后前昧甲子，可忍白璧犹小疵。\n三家纪述互踳駮，千载传授仍参差。\n远孙挺立翁不死，吏隠平挹乡里儿。\n空洞胸襟着今古，遗编订正当属谁。\n扶微擿隠究茫昧，别白苍黑分毫釐。\n翁拔俗心诗其寓，彼未易识此则遗。\n幽意隠义眼中了，笔端有口今见之。\n细书大字肯及我，故人嘉惠良不赀。\n摩挱老眼屏汤熨，欻讶毛孔生凉飔。\n归装不忧更空匮，招隠正用宽衰迟。\n世间报施有厚薄，自顾壁立谋晨炊。\n心期烱烱共一月，未妨相望天之涯。",
        "dynasty": "宋",
        "collection_info": null
    },
    {
        "uuid": "5bfda090347b8a3e966f95ead47ee43f",
        "title": "题识山堂",
        "author": "陈造",
        "content": "物之或暌九牛毛，理有适契鹤鸣皋。\n对山眩旋目无主，山灵定笑山不遭。\n庐阜姿态杳莫状，烟容岚影翻海涛。\n德人眼力了天巧，离朱眸睨难形逃。\n高堂面势踞缥缈，旷度洒落遗尘劳。\n万巧千奇领定体，如闯阛阓挹同袍。\n要须般礴烦画史，正自指顾分秋毫。\n闻道樽罍富宾从，至今卷轴余风骚。\n我登斯堂唶迟暮，仙翁已蹑海上鰲。\n横前三万八千丈，天台信美非其曹。\n崩腾恍骇失要领，窥觇历览首屡搔。\n先生翳鸾骖紫凤，想后韩众前卢敖。\n白玉之童手碧桃，双成智琼各云璈。\n神游未置兹山遨，徙倚怅望吾鬰陶。\n尘中局束真狴牢，但觉德人山与高。",
        "dynasty": "宋",
        "collection_info": null
    },
    {
        "uuid": "038ae4f788830926d0fd1395c9578397",
        "title": "次韵高殿撰题东山",
        "author": "陈造",
        "content": "庐山佳处云英英，鹤归谁识丁佐卿。\n东林遗址倏兴废，未害诸老传清名。\n向来杖屦孰游历，猿鸟近人鸥不惊。\n乐天本愿祇兜率，思邈不忘听化城。\n一从棘位復帅阃，晋酌白兽悬旄旌。\n先生本自远公辈，梦繫莲社松竹行。\n即今上品已补处，妙句留并山峥嵘。\n未下饮光领一笑，曾是圆泽论三生。\n何人着语嗣绝响，浪许伯起新有声。\n尚忆诗翁运椽笔，坐排九派咸东倾。",
        "dynasty": "宋",
        "collection_info": null
    },
    {
        "uuid": "e6f1a6300d50b648d75cbaef6103fb8d",
        "title": "次韵徐监岳四首  其一",
        "author": "陈造",
        "content": "文字挽回正始音，如君岂合安家林。\n干禄不作次且嘆，读书方竞分寸阴。\n斯人与室幸孔迩，有底寻丈能汲深。\n两诗竟得摩老眼，慰我饥渴他年心。",
        "dynasty": "宋",
        "collection_info": null
    },
    {
        "uuid": "1c12540b0a15b0b4c7d0942964d98b66",
        "title": "次韵徐监岳四首  其二",
        "author": "陈造",
        "content": "落落过眼谁知音，故山桧枝森碧林。\n白鸥盟坚不待歃，岂应辟影忘息阴。\n末路功名梦已断，生平丘壑情自深。\n素琴浊酒般礴地，颇领渊明千载心。",
        "dynasty": "宋",
        "collection_info": null
    },
    {
        "uuid": "858e9b66d7f37cba99593fcd6f162371",
        "title": "次韵徐监岳四首  其三",
        "author": "陈造",
        "content": "湖间波声环佩音，湖上游子纷如林。\n坐窗日梦旧游处，屯云重雾专积阴。\n凄风剥香梅坞滑，轻烟暝翠松行深。\n画船载酒年少事，老不耐闲犹此心。",
        "dynasty": "宋",
        "collection_info": null
    },
    {
        "uuid": "57dea858f8471ac4aba52ec77a984722",
        "title": "次韵徐监岳四首  其四",
        "author": "陈造",
        "content": "抱枝山鸟虽好音，未放红糁黏青林。\n东风一扫寒雨尽，羲驭明晦云移阴。\n嶝岭熹晴乱屏合，涟漪湛渌半篙深。\n翩跹舟子得我羡，笑傲山影眠波心。",
        "dynasty": "宋",
        "collection_info": null
    },
    {
        "uuid": "21825cee67a7366f0f457c0f686bebed",
        "title": "再次韵呈林子长郎中二首  其一",
        "author": "陈造",
        "content": "诸生吾伊鶑燕音，忆尝客我诗书林。\n交期离合悼今昔，宦路漂泊费光阴。\n故人恩意歌酒款，省郎香雾帘栊深。\n二十四年一笑适，可待车笠论初心。",
        "dynasty": "宋",
        "collection_info": null
    },
    {
        "uuid": "511c0f5e4acc7cc6e542ea0e3d3cddb3",
        "title": "再次韵呈林子长郎中二首  其二",
        "author": "陈造",
        "content": "三嘆熟君朱絃音，可但文价高儒林。\n课闻安仁最花县，车想召伯驻棠阴。\n诗坛自昔隠一敌，意匠超忽陵高深。\n补衮活国要次第，向来子牟魏阙心。",
        "dynasty": "宋",
        "collection_info": null
    },
    {
        "uuid": "5724f101a73b101b8ca358462b92946e",
        "title": "正月晦步西湖小憩市楼",
        "author": "陈造",
        "content": "鼓腹不诧金石音，吟步竹坞俄梅林。\n方爱羣鹜漾清泚，忽听一鸿啼晏阴。\n野饭不妨随分饱，杯酒却忆向来深。\n明朝晴雨恐未卜，鸥鹭盟寒空復心。",
        "dynasty": "宋",
        "collection_info": null
    },
    {
        "uuid": "9507a4e1e42860ae27348bd13ff10974",
        "title": "再次前韵呈林郎中五首  其一",
        "author": "陈造",
        "content": "清诗似奏韶乐音，林侯宿世孤山林。\n疎云时漏凉月影，雏凤独啸修竹阴。\n金华后山俨在目，非子谁復鈎其深。\n掩卷炷香三嘆息，向来望若空潜心。",
        "dynasty": "宋",
        "collection_info": null
    },
    {
        "uuid": "b79b46056d8a0eeef66a2cb8bbc84c7c",
        "title": "再次前韵呈林郎中五首  其二",
        "author": "陈造",
        "content": "坎流行止忌株守，敢薄绅笏高山林。\n平时交期车合辙，回首夷路鹤鸣阴。\n穷鸟低摧客吟苦，九虎眈视天门深。\n南道主人推毂手，頼君未遣灰吾心。",
        "dynasty": "宋",
        "collection_info": null
    },
    {
        "uuid": "725f0dab766b263c0e264bb0df9ed075",
        "title": "再次前韵呈林郎中五首  其三",
        "author": "陈造",
        "content": "仪图登俊烦玉音，何人望倾英俊林。\n比喜诸公挽此杰，正復宝鼎荐汾阴。\n楚珩赵璧希代宝，丹地紫阁五云深。\n论思调虞要无迹，安用夫人知格心。",
        "dynasty": "宋",
        "collection_info": null
    },
    {
        "uuid": "124c175871f98e3beac633ad9d7c7875",
        "title": "再次前韵呈林郎中五首  其四",
        "author": "陈造",
        "content": "一书仅达缺嗣音，蔀屋有梦定山林。\n贤者即今在王所，陈人不忧老墙阴。\n或容连茹鸳鹭后，闻道结知君相深。\n时遣吴姝近酒盏，更防蜀鸟摇归心。",
        "dynasty": "宋",
        "collection_info": null
    },
    {
        "uuid": "7373e9632ecc6148c093d6f89d44307a",
        "title": "再次前韵呈林郎中五首  其五",
        "author": "陈造",
        "content": "春皇报人如寄音，紫燕窥帘鶑遶林。\n于时不无客欣戚，此意正繫天晴阴。\n傍湖楼影酒旗直，到眼人家花雾深。\n老子独醒尚此兴，归时参昴横天心。",
        "dynasty": "宋",
        "collection_info": null
    },
    {
        "uuid": "3c89b906c5e89c395e36a7135bda2623",
        "title": "徐南卿招饭  其一",
        "author": "陈造",
        "content": "徐郎陋巷四立壁，乘间亦戒宾友食。\n慈亲衰鬓不供剪，定卖春衣典书册。\n念君治具良骚骚，与渠侵早来得得。\n小楼十客不余地，犹胜陶翁劣容膝。\n江西米{擥手=米}丝作窝，吴国香秔玉为粒。\n嗣宗阿戎各好士，笑颉羹鄙仍妇德。\n老子旅寓得此饱，勃鬰诗情喙三尺。\n出门未妨雨垫巾，万屐声中缓归策。",
        "dynasty": "宋",
        "collection_info": null
    },
    {
        "uuid": "4cd993d5f6c383e8c793027bb8549540",
        "title": "徐南卿招饭  其二",
        "author": "陈造",
        "content": "东隣客来每坚壁，西邻客来常蓐食。\n旅中一饱岂细故，偕举大事书之册。\n末路孜孜食眠计，外此敢忘戒在得。\n苏端向我颜色好，衝雨不辞泥没膝。\n居贫颇禁恶客恼，念子秤薪仍数粒。\n肺可用禴米可餠，併付馋僮饱君德。\n人谓裁诗等裁锦，拙妇渠能把刀尺。\n陶翁宜报苦未赓，搜搅肝肠闲倚策。",
        "dynasty": "宋",
        "collection_info": null
    },
    {
        "uuid": "296c1fe2ce48626ed61dee86998d5eab",
        "title": "徐南卿招饭  其三",
        "author": "陈造",
        "content": "白昼曲肱睨东壁，鸒斯空復贼粮食。\n晚途自笑砚生埃，少日颇尝韦串册。\n生世恐随草木腐，忍使功言两无得。\n长安宁无翕赩者，自疑有铁关腰膝。\n乐天任运时近酒，子房逃荣犹却粒。\n求穷我者迄未知，夫此谁怨夫谁德。\n拟访鶑花豁襟抱，门外雨余泥一尺。\n山阴不待兴尽回，掠面东风寒策策。",
        "dynasty": "宋",
        "collection_info": null
    },
    {
        "uuid": "7d2d1196efa6ece40c0ec6448745a0c6",
        "title": "再次韵谢徐监岳惠和章",
        "author": "陈造",
        "content": "若人胸中着奎壁，落笔似不烟火食。\n平生着述奏奇勋，玉缀珠编今几册。\n定知前辈与争驱，抑使衰翁饱新得。\n涎颡十驾终后尘，坐看康庄骖啮膝。\n陶猗廪庾诧陈腐，小家瓶罍不余粒。\n清诗属我猥见予，祇遣心颜剩惭德。\n条枚拱把竟何取，挺拔苍松二千尺。\n政恐血指匠石前，袖手观傍犹上策。",
        "dynasty": "宋",
        "collection_info": null
    },
    {
        "uuid": "dccabca7553440377896ec26cdc1cfab",
        "title": "再次林郎中韵",
        "author": "陈造",
        "content": "几年块处断足音，日咏楚些歌常林。\n朋知久矣张邴我，矻矻抱瓮如汉阴。\n末路面颜殊自笑，故人情义无与深。\n桑榆可收倚君重，表表玉立行班心。",
        "dynasty": "宋",
        "collection_info": null
    },
    {
        "uuid": "6ad5f1d30792b460bf0126aac2f8a7ef",
        "title": "赠王仲和架阁",
        "author": "陈造",
        "content": "朱楼窗霏杨柳烟，楼中香雾浮龙涎。\n眩旋客眼锦绣筵，闹花打围妖且妍。\n小蓓稚萼红玉鲜，酒行急管杂繁絃。\n羯鼓催开褭风莲，横笛未放蛟鼍眠。\n老子判醉忘华颠，归去就枕疑针毡。\n但有梦语追游仙，芳讯忽听青翼传。\n翠鸾彩云欻漂翩，缥缈三十六洞天。\n水佩风裳若箇边，重来朱楼柳吹绵。\n楼中主人卓诗肩，瀹处士茗安僧禅。\n兀坐向我俱可怜，君才时彦孰后先。\n宦路已着祖生鞭，富贵取携固有然。\n列屋指见罗婵娟，老子贤否真天渊。\n蕙兰香中锦瑟前，觞咏或可君周旋。",
        "dynasty": "宋",
        "collection_info": null
    },
    {
        "uuid": "98ca97d60cc075df52f4fb772fc39fab",
        "title": "次韵林郎中龚宗簿",
        "author": "陈造",
        "content": "散人拥书茅屋底，祇合下泽居乡里。\n浪指青冥期策足，端復沧浪规洗耳。\n林侯坐分韩席半，龚侯天才宁习惯。\n瓢酌天浆泰紫傍，峩峩贝阙连蜚观。\n名位顾肯卑微休，两杰未易今世求。\n老子志愿一丘壑，鹪鹏彼此消遥游。\n清篇骈来真好在，谁云物理莫两大。\n捧心血指不得辞，门外长须翘足待。",
        "dynasty": "宋",
        "collection_info": null
    },
    {
        "uuid": "db70610a4483fd1efe5998fa69495404",
        "title": "再次韵寄林郎中",
        "author": "陈造",
        "content": "林侯理窟元无底，如拜宣尼亲阙里。\n经笥沈醇文笔古，俯视时流皆口耳。\n我生忧虞占多半，鼈跛蠖屈今已惯。\n林侯尚抗仓庾尘，盍胡尝作不二观。\n相鲁君小公仪休，从政顾自愧由求。\n崧高蒸民有吉甫，飘风浪欲歌来游。\n索米惜不留行在，坐论看君偕五大。\n樵讴或配鼎彝书，衰翁纵衰犹可待。",
        "dynasty": "宋",
        "collection_info": null
    },
    {
        "uuid": "68587ef3efba2f15da71d5df1efda5f7",
        "title": "再次韵呈林子长郎中龚养正寺簿",
        "author": "陈造",
        "content": "荒学蹄涔易窥底，禄𨔤不应夹帝里。\n昧为此役君定笑，当念平生意行耳。\n过耳毁誉纷相半，曳裾袖刺何尝惯。\n餬口未忘丐斗升，投闲正须问祠观。\n归云倦鸟且罢休，镜中头颅盍反求。\n小儿能耕妇能饷，老子卒岁良优游。\n石友青云两君在，肺肝倾倒不自大。\n还家犹可诧里闾，渠侬祇博白眼待。",
        "dynasty": "宋",
        "collection_info": null
    },
    {
        "uuid": "3357e3de73defa7a8cbdce4dec8dd8c6",
        "title": "再次韵林郎中",
        "author": "陈造",
        "content": "醉乡陶然真我底，落世瞢作鱼千里。\n颇思溪风鸣桧枝，一洗半生市声耳。\n帝城春月雨强半，蹑屐衝泥今已惯。\n湖莹冰奁涛涌山，回思向来领奇观。\n角角倦鹊语未休，晚鸠饶舌如有求。\n明朝定可载酒去，携儿一为湖上游。\n湖西羣艷虽无在，宿云扫空天宇大。\n蹇吾健倒趁早归，醉尉未须嗔目待。",
        "dynasty": "宋",
        "collection_info": null
    },
    {
        "uuid": "1d15e977ff01b0cfb5193c560c36fa73",
        "title": "次儿辈喜雨韵呈太守",
        "author": "陈造",
        "content": "老子箪食师颜渊，忧世不合居民先。\n今年不雨春破夏，惴惕亦復针毡然。\n嗟嗟五月河无水，温饱之望疑已已。\n一雨滂浪弥夜旦，龙伯至仁端起死。\n国史未用书旱雩，人神幽显修交孚。\n老子一饱危不给，恩私仰戴君大夫。\n君恩如天不遗物，龙伯岂应甘蠖屈。\n使君况是龙之友，偕儿同依赵卿日。",
        "dynasty": "宋",
        "collection_info": null
    },
    {
        "uuid": "c41dd7080d98852ec6b557d7760d747a",
        "title": "再次韵寄杨宰",
        "author": "陈造",
        "content": "小家作活鱼脱渊，凶歉之备渠能先。\n劳勤颇似抱瓮叟，安得心数如计然。\n人方渴羌欲沽水，龙公睡足那容巳。\n怒捲淮江作飞雨，旱魃潜藏蝗蝻死。\n令君丘祷亦鲁雩，天心默随人意孚。\n百里旄倪歌载涂，我亦饱饭竟潜夫。\n今君岂復池中物，中年墨绶人称屈。\n高郎小邑径刺史，老子贺书当不日。",
        "dynasty": "宋",
        "collection_info": null
    },
    {
        "uuid": "ccd08a30db9f95bcf3d2d6ec1242ce11",
        "title": "使君有诗復次韵",
        "author": "陈造",
        "content": "诗播乐职闻子渊，贵耳底用泥古先。\n吾宗使君当世贤，援今辈古敢间然。\n祖武孙谋有源水，功名济美方未已。\n即今朝野属望深，简斋仙人真不死。\n诗律欲并元刘驱，郡政坐使豚鱼孚。\n编辑妙制纪殊绩，瘖不措手吾非夫。\n壮岁毫端有神物，才与年衰此心屈。\n伸纸索句颇强颜，漫把清明誉天日。",
        "dynasty": "宋",
        "collection_info": null
    },
    {
        "uuid": "e808829df9a9c05ca6192cfab5f7c64f",
        "title": "赠臧汝舟次韵",
        "author": "陈造",
        "content": "昔人得珠没涛渊，悟后悚惕悔厥先。\n世间万事无真是，辩口莫究然不然。\n此心疑然古井水，与俗方圆宁得已。\n纹楸亦有进道机，介视胜负齐生死。\n臧子多智守己愚，能事不盖已日孚。\n南风覆舟后诈狙，义战得隽逾老夫。\n闲中败意防俗物，喜君相过不待屈。\n此乐政令儿辈知，阅日无庸讥愒日。",
        "dynasty": "宋",
        "collection_info": null
    },
    {
        "uuid": "f6135a5e5b3ef25329b834f21cddf0e5",
        "title": "次韵杨宰花石纲遗石",
        "author": "陈造",
        "content": "令君藻翰辈古先，脱口一可乐石刊。\n盍令珥笔草大册，底用韵语谈槐安。\n一诗为弔湖边石，深感崇宁全盛日。\n玉烛叶和黄道明，天扶休运非人力。\n丰碑端合颂虞周，远来近悦绝嘆愁。\n有君无臣古所恨，歼佞嬉笑乘胶舟。\n鸩心饴口谀圣主，漕石移花闹南土。\n玲珑苍石中路弃，不见姦憸欧刀死。\n此心安得此石顽，感物抱恨甘终天。\n平日志愿裹马革，杖扶鬻茹吾衰年。",
        "dynasty": "宋",
        "collection_info": null
    },
    {
        "uuid": "4424e7a7c7a3318a392084270704408b",
        "title": "再次韵杨宰",
        "author": "陈造",
        "content": "君不见奇章平生石解颜，有得甲乙劳镌刊。\n又不见卫公平泉严作戒，要与山岳争完安。\n衽席杯盘易沈溺，可无雅好嬉过日。\n生须玩物不流物，负山暇问谁有力。\n此石摈弃岁几周，几人摩挱动诗愁。\n不妨野鸟印爪迹，曾是画鹢明方舟。\n奇嗜岂必真无取，尤物未可轻粪土。\n二公真情不激诡，静对孱颜堪乐死。\n揆予骯脏如石顽，一跌叵復能朝天。\n石默不言诗为宣，正用吟玩忘吾年。",
        "dynasty": "宋",
        "collection_info": null
    },
    {
        "uuid": "316eb838fabfd886d1bf335102d8471d",
        "title": "次韵解禹玉",
        "author": "陈造",
        "content": "夫君官职虽西班，夫君不独师孔颜。\n画手人言逼曹覇，诗力自诡追子山。\n对客每游庖丁刃，得兴笑解齐女环。\n般礴臝前笔未落，竞病韵险思不悭。\n掀髯扫出山河影，就醉或放风月闲。\n我亦平生弄翰墨，诸公颇置齿颊间。\n侧身南望常仰高，肯交下风俄二毛。\n京口市楼听度曲，广陵帅席陪挥毫。\n悲吟自作夜虫响，绝唱傍羡秋鹰豪。\n虚孰高名擅顾陆，仅识妙思陵庄骚。\n金阜老仙宪文武，醴筵继日唤我曹。\n银台吐燄眩金翠，绣帷护暖闻兰膏。\n挈挈去寻樵牧盟，贷我抗俗惭山灵。\n风流云散有悲唶，目前赤脚仍樵青。\n府公忽驾西蜚鹄，言访剑阁摹旧铭。\n女娲青泥万山外，争突云日寒峥嵘。\n前欢弦断更容续，一纸寄意良未能。\n向者望望君不来，谈舌攒棘胸填埃。\n叩门剥啄粲一笑，洒然一洗衰病怀。\n新诗绝妙不我靳，笑口忽復缘君开。\n骥足争先真老矣，屠门大嚼亦快哉。\n但令石交不遐弃，此外扰扰付一咍。\n几时携将好东绢，倩卷吴中山水回。",
        "dynasty": "宋",
        "collection_info": null
    },
    {
        "uuid": "a46fc54a591c9984b6d84af5440bd08b",
        "title": "赠解禹玉",
        "author": "陈造",
        "content": "读书祇博双鬓斑，诗好岂解留朱颜。\n平时无客怜辙鲋，触处有人嘲饭山。\n相府略尝唤宜禄，木门不梦窥铜环。\n多病但结药裹伴，得酒间发诗囊悭。\n频频终慊鸒斯饱，浩荡拟逐江鸥闲。\n未死更费屐几两，此生祇欠茅三间。\n丁年悔不全吾高，正坐枵腹守不毛。\n卑官餬口竟何补，捐弃什百收一毫。\n执版仰看上官面，可復直气陵羣豪。\n夜剔残灯赋招隠，愁追交情广楚骚。\n丰约仅足优龙具，污隆真可付马曹。\n共嗟孔奋不自泽，政復所至无脂膏。\n向来枯策苦伤生，涂穷却用陶性灵。\n故人肯来问牢落，河畔罢吟草青青。\n夫谁急草修期檄，夫谁大刻班超铭。\n孽虏游魂须晷刻，燕然苍石高峥嵘。\n横槊千篇月三捷，是责舍子谁当能。\n可遽学我赋归来，临流欲濯襟袂埃。\n老子期君旧不浅，看上要津舒壮怀。\n乌惊兔急易寒暑，尧蓂不办供合开。\n文字玩世请少息，盛时难得君念哉。\n昔人听谋取一得，勿以老耄资笑咍。\n君不见壮岁一跌子陈子，江湖毕世甘低回。",
        "dynasty": "宋",
        "collection_info": null
    },
    {
        "uuid": "04dacd11dd3a4450181c66f61443c166",
        "title": "次韵杨宰食蟹",
        "author": "陈造",
        "content": "长翁服食僧样清，灌园得闲收落英。\n壮岁颇营口腹事，冈有罝罟梁有罾。\n大胾每快屠门嚼，美酒惯陪豪士倾。\n酒边最爱无长叟，坐隅未揖先风生。\n挥斥肴品进此叟，似去伧荒游上京。\n王谢家儿负贩子，气味不待口舌争。\n年年属餍不汝厌，勇向上党人夸矜。\n一从多病戒奇嗜，屏绝鳞介疎姜枨。\n水中之怒宁阿系，丈室高卧几凈名。\n二年闲杀把螯手，久要药裹熏炉并。\n旱后篮筐荐蜞越，君乃下筯收所憎。\n铭盘久断旧嗜好，垂涎忽诵新歌行。\n射阳浦口霜耿耿，繁梁埭头雾冥冥。\n及今尖团日供百，莫孤君家竹叶清。",
        "dynasty": "宋",
        "collection_info": null
    },
    {
        "uuid": "3f0693a723e86983e24fe98964e1dddb",
        "title": "送羊侯因简崔帅",
        "author": "陈造",
        "content": "殿庐护严外蕃宣，崔侯文武能兼全。\n石城之政列城先，迄今遗爱春与妍。\n尔来淮上提帅权，淮民歌舞且晏眠。\n术业可但朝路传，异域南首争骈肩。\n旧故顾念无愚贤，如我衰病霜满颠。\n眷眷未肯即弃捐，一纸缄春飞堕前。\n懒拙双足如绕缠，欲往谢之寻回船。\n每独念之几针毡，叔子北归气翩翩。\n棋酒办与君周旋，未醉定復谭臞仙。\n知我抱犊方中田，黄堂名酒压香泉。\n淮白不下槎头鳊，叔子小驻当还辕。\n有人北望心拳拳，无使渴德垂馋涎。",
        "dynasty": "宋",
        "collection_info": null
    },
    {
        "uuid": "184e91bdc954c41612ff4949137602b9",
        "title": "次韵张守垂虹小驻",
        "author": "陈造",
        "content": "闻道垂虹舒远目，江波浩荡江天晴。\n江城竹马待已久，未妨小寒鸥鹭盟。\n郡民憔嗟岁不熟，丈夫慨慷志在行。\n盛时陈力要接淅，遮莫常谭嗤老生。",
        "dynasty": "宋",
        "collection_info": null
    },
    {
        "uuid": "163d0f94fe1a52761027f87dae009772",
        "title": "再分韵得花字",
        "author": "陈造",
        "content": "春工几时来天涯，人间指顾成豪华。\n未嘆丹杏无余葩，能事已到桃李花。\n东园地胜宾尽嘉，尘边霏屑杯中霞。\n将坛令下手一叉，阵势欻变常山蛇。\n眉颦肩耸静不譁，诗成笑语还纷拏。\n吾侪此乐世莫加，聚蚊金谷何足夸。\n但恐儿辈摇齿牙，法士亦復工疵瑕。\n君且休矣吾还家，况復高柳翻倦鸦。\n径催紫衣巾小车，我亦款段随挥檛。",
        "dynasty": "宋",
        "collection_info": null
    },
    {
        "uuid": "811cd6bb7b6183e9f7827ddc2c7cae4a",
        "title": "赠赵子野",
        "author": "陈造",
        "content": "长翁饮德腹为实，赵侯论交胶在漆。\n官曹未肯孤吟赏，车载鸱夷挽衰疾。\n楼前红树媚晴霁，楼间清风细披拂。\n峥嵘帝皞专花事，彷佛江妃奏瑶瑟。\n巾欹帻堕人傲兀，堂堂饮兴方未毕。\n眼看韶华吾嗫嚅，气摩苍昊君豪逸。\n人间乐事易陈迹，便恐清欢转头失。\n孰知椽笔今诗史，烦君挥毫记今日。",
        "dynasty": "宋",
        "collection_info": null
    },
    {
        "uuid": "84a7bf84c14c7539ebb58fcaf565e654",
        "title": "赠刘行甫",
        "author": "陈造",
        "content": "刘郎雍容古君子，平时人指原夫耳。\n忽然闯我风雅坛，疾雷破柱蛟龙起。\n豫章可栋今七年，魏舒惊人纔一矢。\n后来独步君仲宣，抚斲轮具吾衰矣。",
        "dynasty": "宋",
        "collection_info": null
    },
    {
        "uuid": "b3809801d2bd519d4a4a242a34897006",
        "title": "次韵赵子野赠别",
        "author": "陈造",
        "content": "白地倒海翻重湖，赵侯涂改插架书。\n石麟角犀清而腴，了知不是山泽臞。\n舌宫齿商凤将雏，一笑着我东郭竽。\n曹后鲍前君指呼，郊寒岛瘦君童奴。\n翠凤未炙口不餬，吮漱沆瀣骑兔乌。\n擘水挹取骊颔珠，挂作白月照海隅。\n丹山阿阁久榛芜，跳梁饿鸱啼鹁鸪。\n两鸟囚作辕下驹，巨灵蹶起张怒鬚。\n一鸟伸喙羣翼趋，向来偃仆须君扶。\n大篇落手吾戒涂，春风得意揄翠裾。\n东西州尔非秦吴，犹金玉音宁所图。",
        "dynasty": "宋",
        "collection_info": null
    },
    {
        "uuid": "a33123e35db5d3b2cdde3b94e49f5cc7",
        "title": "送曹器远从使虏",
        "author": "陈造",
        "content": "暑风焮面黄尘底，曹侯据鞍轻万里。\n晓趁官程夜未休，不为功名为知己。\n男儿生有四方志，谁能俛眉妇车裏。\n周原咨度使尘飞，汉官威仪渠颡泚。\n异时横草恐不免，此去灌瓜聊復尔。\n赤县神州吾旧物，文谟武略君奇士。\n列圣恩波迄未涯，百年胡运今如此。\n山川险隘须默究，他日上前烦聚米。\n杀胡之林定何许，持酒遐望一启齿。\n归来有句敌车攻，老子滞懑资一洗。",
        "dynasty": "宋",
        "collection_info": null
    },
    {
        "uuid": "405dc44bcfb5415f8ee4e2a093fcb78f",
        "title": "送二赵金陵秋闱之行",
        "author": "陈造",
        "content": "君家种德麻苇似，两郎今日东南美。\n石麟角犀互辉映，拄腹撑肠皆锦绮。\n贤书联翩取如掇，文字欲贵江淮纸。\n步光久匣自光芒，仆姑所指当披靡。\n去去秋风鼓鹏翼，翱翔烟霄此其始。\n建邺山川古雄丽，平分胜槩供笔底。\n气陵钟阜峰头云，辞倾白鹭洲前水。\n联璧不难先众俊，历块仍能轻万里。\n平日双眼不屡青，奇穷一生端坐此。\n即今意气为君倾，老子阅人盖多矣。",
        "dynasty": "宋",
        "collection_info": null
    },
    {
        "uuid": "e3da335071756ce8ef719e2e989cefab",
        "title": "送刘常父秋试兼简行父",
        "author": "陈造",
        "content": "良乐伫目思骥子，工师择材须杞梓。\n刘家昆季宁近用，直干百围日千里。\n戏綵之暇同鷄窗，平挹千古如探囊。\n尺棰政自无坚彊，况腰乌号手鱼肠。\n乡邦惊嘆有此客，一笔与翁箭锋直。\n秋赋春闱溷子尔，老子贺书已濡笔。\n香名联翩传里闾，珠宫贝阙方权舆。\n他年日奉平反笑，更胜而今读贺书。",
        "dynasty": "宋",
        "collection_info": null
    },
    {
        "uuid": "35fd1a57e5b2a21b5f29e2f825b32b23",
        "title": "题六么后",
        "author": "陈造",
        "content": "爱爱少日淫奔女，爱爱死作贞烈妇。\n东隅一跌收桑榆，竟得佳名传乐府。\n男子处死正自难，此女励志雪柏寒。\n至今挺挺在人目，诗翁作诗垂不刊。\n谁翻此诗入宫羽，檀唇缓歌细腰舞。\n直掩霓裳羽衣曲，更问离魂馈浆女。\n且玩此舞空金巵，莫奏此曲增悲悽。\n兰摧蕙枯昆玉碎，不如人家嫁狗随狗鷄随鷄。\n百年佳丽终枯骴，汝名芬芳无已时。\n舍生狥义渠安之，而我更用兴悲为。\n我悲所悲人不识，抚事怀人悼今昔。\n翻云覆雨行路难，君不见买臣之妻彦升客。",
        "dynasty": "宋",
        "collection_info": null
    },
    {
        "uuid": "5a85d0795367c6b0b109b22612907e6c",
        "title": "陈伯固使君祷雨得雪为作",
        "author": "陈造",
        "content": "妖魃肆虐挻余灾，麦田未麦空黄埃。\n饥民忍饥守乡土，倚公力挽和气回。\n梵筵告旱初拜手，补陀仙人已回首。\n杨枝一麾神受职，雪龙占先效奔走。\n飞翔作意擅晓昏，膏润趁时救枯朽。\n人名此雪宗丞雪，祈禳取携屈伸肘。\n德政可但人间最，大士与徒龙与友。\n闵雨竞喜雪应祈，今段尤拜天赐厚。\n归前帝席指日冀，更遣奇祥福诸后。\n太岁在戌如在酉，看取乞浆还得酒。",
        "dynasty": "宋",
        "collection_info": null
    },
    {
        "uuid": "72eba7f7534e434208f63ffb2389b80c",
        "title": "次韵杨宰",
        "author": "陈造",
        "content": "头颅敢意封户牖，饮处往往推祭酒。\n宜人珍果亦鼎来，把杯未省嗟不偶。\n拳栗御枣玉山奇，南北气殊仍地丑。\n少日诗人鲙鲸兴，莫年醉客持螯手。\n令君未负将军腹，襞积琅玕向谁剖。\n三珍荐槃侑从事，翛然径访无何有。\n诗来可但落馋涎，万卷更惭王季友。",
        "dynasty": "宋",
        "collection_info": null
    },
    {
        "uuid": "1264ca1836ac49403a6df7f909eeedfd",
        "title": "送赴省七子",
        "author": "陈造",
        "content": "忆昔涂抹鬓未秋，着书初不缘穷愁。\n交契往往第一流，爱且助之恩意周。\n翳桑槃饭惊浪舟，如輠转毂需膏油。\n疾需妙剂寒需裘，李郝砚席初绸缪。\n陈赵进修警堕偷，出语凿凿珊瑚鈎。\n三臧笔底风雨遒，丁年出我便一头。\n儒林丈人拔其尤，贤书政用谭笑收。\n七子寂寂从我游，穷人累人君信不。\n迄今里闬闻沈浮，玉音下天正旁搜。\n南宫之行勿夷犹，巨鱼纵壑鹰辞鞴。\n鴈塔岐路邻昆丘，捷音联翩走吾州。\n壮志此去不啻酬，士抱奥学追前修。\n噤不施世吾侪羞，肯卧少室甘沈幽。\n肯闯侯门提蒯缑，贤科夷涂古共由。\n论才君等谁与俦，可学老子拙自谋。\n所向数奇老不侯，一樽上尽犹未休。\n索句轧轧茧绪抽，不作儿女声悲啾。\n倚须接武拱帝旒，付我一竿钓沧洲。",
        "dynasty": "宋",
        "collection_info": null
    },
    {
        "uuid": "9ca6716e4381cab20d42372ddf84b50a",
        "title": "石湖两帖还李推官",
        "author": "陈造",
        "content": "石湖老子家蓬丘，一笑俯作人间游。\n风度人品第一流，结字亦復无朋俦。\n还轸蓬丘俄十秋，恍开此帖揩病眸。\n便若执鞭侍琼舟，狂奔渴骥腾惊虬。\n断圭折剑纷然投，蜚虹曳霞烂相缪。\n人间至宝人贪求，无闾珣琪雍琳璆。\n彼此轻重宁其侔，借我肯作一月留。\n我痴不减顾虎头，还君孰视仍牢收。\n爱护幸免恶客偷，亦幸不污寒具油。",
        "dynasty": "宋",
        "collection_info": null
    },
    {
        "uuid": "63eb6091ca254b010af432bda66a4c6c",
        "title": "陈学正惠诗酬以长句",
        "author": "陈造",
        "content": "寒风折人粟生肤，局坐掩户孰与娱。\n吾宗高义驾为迂，新诗烂粲慰槁枯。\n一百十二骊龙珠，春意谁遣生座隅。\n吾宗学力源委俱，决为巨川潴陂湖。\n粉袍未脱口未餬，气凌云霄色敷腴。\n肝肺向我每倾输，我老旧学惭榛芜。\n妙语正頼君起予，不办瓜李酬瑶琚。\n病鹤曳翮寒松臞，可復飞动索故吾。",
        "dynasty": "宋",
        "collection_info": null
    },
    {
        "uuid": "e877265d3a444c698e8d5737b321d631",
        "title": "陈学正孙学录有诗復次韵",
        "author": "陈造",
        "content": "俗子败兴蚊咂肤，独頼胜士相嬉娱。\n彼异趣者嗤我迂，岂知木茂水不枯。\n繄山韫玉渊怀珠，二子豪爽仍廉隅。\n才名角立风义俱，诗笔为我翻重湖。\n雨膏雾沐春模糊，佳节尚忍孤云腴。\n古来左角计赢输，但有丘陇埋烟芜。\n愿言公等常娱予，不辱裋褐荣琼琚。\n山雌卑飞未妨臞，更用鸟乌歌吾吾。",
        "dynasty": "宋",
        "collection_info": null
    },
    {
        "uuid": "31cdde10c1ee0f62fa0905c87c25dc31",
        "title": "戏作",
        "author": "陈造",
        "content": "书生禀赋纸样薄，平日扶衰惟粥药。\n一日饮湿小嚙肥，河鱼数日烦医治。\n佳辰府公约把酒，严斥厨丁预节口。\n借问主宾酬酢余，还许公荣袖手无。\n厚味腊毒古不予，如作病何仍古诘。\n生世例非金石坚，支离如我更可怜。\n馋噇动使诸病入，冷坐亦復百忧集。\n彭殇瘠肥本自齐，此理祇许蒙庄知。\n筯下万钱无足取，厨荐三韭徒自苦。\n法士语饮应且憎，何如卧客怀中醉不譍。\n婪酣任人嗤谷伯，何如辟谷高人师黄石。\n陈遵张竦枘凿夫何为，彼此未可相是非。\n七十老翁谁能促戚缚此戒，醉死病殂吾命在。",
        "dynasty": "宋",
        "collection_info": null
    },
    {
        "uuid": "517d1a5453f589531ea1e3d634a34882",
        "title": "次陈倅同年琼露酒诗韵",
        "author": "陈造",
        "content": "君家家酿人家无，市酤漓涩真剥肤。\n朝来洗盏釂先酒，凝若金茎秋露珠。\n色香第一味称此，舆台桑落卿玉腴。\n客间公荣不共饮，主人恩意无乃孤。\n欢伯三益能娱予，愁城九守付摧枯。\n淮乡香泉岂其徒，魂梦枉用驰枌榆。\n君家家酿人家无，渴羌恼君君恕乎。\n为君剧饮首就濡，可待谋乐间忧虞。",
        "dynasty": "宋",
        "collection_info": null
    },
    {
        "uuid": "d72575ce67cfb7bde79ff00e03da310b",
        "title": "题高梦锡指牛图",
        "author": "陈造",
        "content": "将军向来马量谷，封君劣比羊千足。\n浮云富贵漫夸毗，不博范叟回青目。\n此叟落魄水墨仙，松煤染指皆其天。\n奏刀浪诧牛无全，寝讹降饮二百角。\n身不服箱鼻不穿，觳觫肯受众目怜。\n高郎画徧米家船，此轴宝重一当千。\n老子老欲耕淮壖，薋菉葹满高下田。\n政用百尾收乌犍，刀剑纵售能几钱。\n展掩此画空惘然，平日幽趣终拳拳。\n此叟傥可作九原，画我草履麻为鞭，经挂牛角羣牛前。",
        "dynasty": "宋",
        "collection_info": null
    },
    {
        "uuid": "6f8a8564a84d510053791bfcab16e6da",
        "title": "次朱必先与师是唱酬韵  其一",
        "author": "陈造",
        "content": "朱郎满腹抱贤业，壮岁弹铗仍哀歌。\n飞将未侯方朔饿，天无老眼如子何。\n纷纷过眼日百十，超拔如君信难及。\n平陵笔阵吾敢支，稳掇世科人所必。\n小儿鹿鹿空肩随，血指汗颜惊崛奇。\n于菟一啸百兽慑，谁顾露草寒蛩悲。\n诗书鼓吹且强饭，舜咨皋谟适华旦。\n功名迫逐可得辞，等闲莫咏南山粲。",
        "dynasty": "宋",
        "collection_info": null
    },
    {
        "uuid": "63608a6cc2a9c6b1ad4a32ce17b2f881",
        "title": "次朱必先与师是唱酬韵  其二",
        "author": "陈造",
        "content": "男子负抱成蹉跎，唾壶自击商声歌。\n此声此意谁解领，政用折柬招羊何。\n人言百里半九十，它日聪明嗟不及。\n云衢掎袂梦空劳，神武挂冠吾已必。\n久要但有穷鬼随，此鬼亦使文怪奇。\n推敲惯尝京尹怒，登临肯兴赋客悲。\n蚕蚁可浴牛可饭，农家星候知昏旦。\n不妨婢子办黄紬，更贷邻僧供白粲。",
        "dynasty": "宋",
        "collection_info": null
    },
    {
        "uuid": "f019bbb5bbcdf1799daadfed033c317e",
        "title": "客以诗为东园饮不果次其韵二首  其一",
        "author": "陈造",
        "content": "东园千树簉白红，携壶满意一醉同。\n向来可是君宿诺，政復急雨斜惊风。\n县知此兴未渠尽，暖日晴云岂终吝。\n叩门日听长须来，老夫于子骖之靳。",
        "dynasty": "宋",
        "collection_info": null
    },
    {
        "uuid": "984c1130b9c1389c41e870e076ac8dcc",
        "title": "客以诗为东园饮不果次其韵二首  其二",
        "author": "陈造",
        "content": "春池照影红锦衣，鸳鸯与鸭同低摧。\n金笼鹦鹉颇谇语，解道春色今寒灰。\n客来命笑还错莫，此情不似君情薄。\n会须把酒杏花前，祇唤茶瓯充罚爵。",
        "dynasty": "宋",
        "collection_info": null
    },
    {
        "uuid": "a3ff1c876a81e52a3f5b30b925d8546a",
        "title": "雨未止再次前韵二首  其一",
        "author": "陈造",
        "content": "苍颜无酒不能红，坐窗袖手禅衲同。\n几时羲驭肯怜客，满意花卉摇光风。\n樽酒向君怀抱尽，赓歌剧谭忘悔吝。\n更看珠玉联翩来，孰云猛乞犹小靳。",
        "dynasty": "宋",
        "collection_info": null
    },
    {
        "uuid": "7668c018afd1459d21c1e2af4b0a577b",
        "title": "雨未止再次前韵二首  其二",
        "author": "陈造",
        "content": "樽前罢唱金缕衣，花为蔫萎玉为摧。\n欠伸旧识名驹子，兰艾一燎同飞灰。\n匆遽不及呼莫莫，春愁禁人酒力薄。\n拟令大白径浮君，毕献继今仍此爵。",
        "dynasty": "宋",
        "collection_info": null
    },
    {
        "uuid": "9eb4ac53d86e52f4851037bceb0ca4a4",
        "title": "次韵魏知元  其一",
        "author": "陈造",
        "content": "诗人索诗无乃俗，我乎索之更虚辱。\n从来东郭滥吹竽，缪使尾续阳春曲。\n此腹涸矣劳诛求，我老知耻吾罢休。\n使君拂云敞新楼，且可一醉同楼头。",
        "dynasty": "宋",
        "collection_info": null
    },
    {
        "uuid": "0ff1b009647cbdac8ff46b441cad7c6a",
        "title": "次韵魏知元  其二",
        "author": "陈造",
        "content": "青楼琴客信超俗，俗外客子幸临辱。\n定知略眼岁寒枝，肯负平生白头曲。\n雌凰雄凤副所求，和鸣之乐方未休。\n暗香疎影春借力，更看青子骈枝头。",
        "dynasty": "宋",
        "collection_info": null
    },
    {
        "uuid": "5247829d8e8f27ac7ef531e42bbc5c0a",
        "title": "次高宾王饯徐南卿韵",
        "author": "陈造",
        "content": "徐郎坐穷无几请，千里过我身将影。\n未办还辕梅雪漂，颇忆离家鴈天冷。\n高郎表表今子云，等闲落笔诗中君。\n学力不为救饥分，归从夫子收奇勋。",
        "dynasty": "宋",
        "collection_info": null
    },
    {
        "uuid": "6fcda991fd5cfedacdfe7b74b54f4b81",
        "title": "赠画士龚子",
        "author": "陈造",
        "content": "古人论画索画外，世俗区区较形似。\n眼明亦有可人者，龚子画形兼画意。\n秋兰春蕙相与芳，梅花照影生暗香。\n倚烟映雾各夸嫮，併作短轴供宝藏。\n斩新雪色三丈壁，胜日烦渠挥淡墨。\n楂牙老树对丑石，龙腾兽伏起恍惚。\n松底跳波隠隠轰千鼙，石间横斜风竹相因依。\n长翁雅趣在水竹，新开湖南规办五亩绿。\n此松此石偕四友，身未出门先在目。\n暮年供给良易足，龚子惠我真绝俗。\n万钱酬赠不颔颐，新诗渠能饱君腹。\n平生好事吾屡空，龚子好事未后翁。\n藏诗宝画从人笑，与子把玩无终穷。",
        "dynasty": "宋",
        "collection_info": null
    },
    {
        "uuid": "4bad782a6297d5a378cf3465205fbb89",
        "title": "呈赵帅",
        "author": "陈造",
        "content": "雨行本自贪风便，四十里程真劈箭。\n长年摊钱夸半仙，一炊黍顷风头转。\n生世快意多所辱，叶舟瓠壶浪如屋。\n暗桩触船船版折，船丁吁天船媪哭。\n涂穷傥有哀王孙，腰舖人家紧闭门。\n丁翁禄𨔤捕鱼者，向我顾肯颜色温。\n茅屋新成容寄宿，麻茶初熟仍见分。\n解衣灭烛睡欲死，乡梦醒时鷄唤晨。\n平时晨餔下南浦，定向扬州听更鼓。\n飞廉生忧吾敢怨，薄命若为防市弩。\n今朝河面吹细痕，竹树不声人骏奔。\n掣铃一笑话畴昔，便有乐事酬佳辰。\n镇淮主人开渌樽，蕙兰香前箫鼓喧，一杯为我安惊魂。\n胜谈亹亹清耳根，向来忧虞无足言。",
        "dynasty": "宋",
        "collection_info": null
    },
    {
        "uuid": "7af44c08deb957b6e89c43a884cb791c",
        "title": "山居十首  其一",
        "author": "陈造",
        "content": "山间有好事，时肯问何如。\n束送筯头薤，鲜分匙面鱼。\n披襟偕我饱，揽髮为君梳。\n一笑尘劳外，都无病可祛。",
        "dynasty": "宋",
        "collection_info": null
    },
    {
        "uuid": "267c9583a00a94f40b744e8332f42d00",
        "title": "山居十首  其二",
        "author": "陈造",
        "content": "咀毒横戈地，财堪博一羞。\n时流正攘臂，老子解抽头。\n秦楚蜗两角，跖夷貉一丘。\n向来回晚照，了不见全牛。",
        "dynasty": "宋",
        "collection_info": null
    },
    {
        "uuid": "2d667a62301baa58448d35f15562dd32",
        "title": "山居十首  其三",
        "author": "陈造",
        "content": "忽作断过访，经旬闲瘦筇。\n慵添和诗债，病减灌园功。\n石鼎袅轻碧，庭柯零碎红。\n竹君如见慰，竟日啸窗风。",
        "dynasty": "宋",
        "collection_info": null
    },
    {
        "uuid": "0e919b3c4b27d95ee4da957b010db912",
        "title": "山居十首  其四",
        "author": "陈造",
        "content": "居深自少客，儿辈省譍门。\n日课午钟饭，生涯三亩园。\n嗜鱼亲蜑户，辍果及王孙。\n不惜苔钱破，横纵步屧痕。",
        "dynasty": "宋",
        "collection_info": null
    },
    {
        "uuid": "f48b3fb3839d90d91db59a1dfec25497",
        "title": "山居十首  其五",
        "author": "陈造",
        "content": "鸟息我亦倦，行行取径微。\n石棱妨错足，藤蔓每钩衣。\n森木各天籁，连山同夕晖。\n推门吟袖冷，满带野风归。",
        "dynasty": "宋",
        "collection_info": null
    },
    {
        "uuid": "f704e3de4c57df9bc69b30700c6f0600",
        "title": "山居十首  其六",
        "author": "陈造",
        "content": "涉世惯多遻，还欣惬此心。\n鷄孙当岁稔，竹母值秋阴。\n言配香秔软，行须绿影深。\n继今摩腹去，风日更萧森。",
        "dynasty": "宋",
        "collection_info": null
    },
    {
        "uuid": "9b0442e16fa1d58ce91e9ca1f14c7c7c",
        "title": "山居十首  其七",
        "author": "陈造",
        "content": "萍梗纔餬口，爬沙亦畏涂。\n悠然三径地，有此百金躯。\n乘兴聊吟笔，无絃且槁梧。\n幽居喜客醉，未遣秫田芜。",
        "dynasty": "宋",
        "collection_info": null
    },
    {
        "uuid": "71c87a665ee9e2e0ced30db3157dd22a",
        "title": "山居十首  其八",
        "author": "陈造",
        "content": "蕉鹿谢依乘，孤高乃得朋。\n闲谈每褐父，清晤或邻僧。\n止酒玄真子，居家杜伯升。\n此心安隠处，蜩鷽傲鵾鹏。",
        "dynasty": "宋",
        "collection_info": null
    },
    {
        "uuid": "0d3ae8ad05edcf0642e77ecad5a7c670",
        "title": "山居十首  其九",
        "author": "陈造",
        "content": "一室市声外，生经良不孤。\n园花非独笑，风竹巧相娱。\n为客求鹅母，供家课橘奴。\n残年温饱尔，外此亦何须。",
        "dynasty": "宋",
        "collection_info": null
    },
    {
        "uuid": "5e1b2e574e7b012591363f96fa922a81",
        "title": "山居十首  其一○",
        "author": "陈造",
        "content": "丁年陪友旧，尘雾去骎骎。\n不頼学问力，终孤云水心。\n无波真古井，跃冶岂祥金。\n抚己知今是，扁舟钓碧浔。",
        "dynasty": "宋",
        "collection_info": null
    },
    {
        "uuid": "a7d77040f9299ba65aca120fadacac18",
        "title": "元夜病起二首  其一",
        "author": "陈造",
        "content": "霁色莫澄鲜，和声入管絃。\n人家无事日，时节放灯天。\n璧月红尘外，东风绿酒前。\n强陪儿女笑，病骨得轻便。",
        "dynasty": "宋",
        "collection_info": null
    },
    {
        "uuid": "d6e72a91c052434f865abece6094f276",
        "title": "元夜病起二首  其二",
        "author": "陈造",
        "content": "节物撩佳兴，浮生盍自宽。\n山城如许乐，灯市不多寒。\n微步漂香细，行歌惜夜阑。\n何人欹醉帽，朱袖簇归鞍。",
        "dynasty": "宋",
        "collection_info": null
    },
    {
        "uuid": "d9acc3760591118fe2e4d950197d37a3",
        "title": "香云寺",
        "author": "陈造",
        "content": "山月明空隙，庭柯下槁干。\n沈沈僧夜静，漠漠鴈天寒。\n梦境愁偏隔，诗情老易阑。\n未容辞水厄，聊復踞蒲团。",
        "dynasty": "宋",
        "collection_info": null
    },
    {
        "uuid": "5e39ebba8380aa51d38a4715c5a4b6bd",
        "title": "丁簿到芜湖书不至",
        "author": "陈造",
        "content": "几日到于湖，交情未合疎。\n相望百里地，不寄一行书。\n待此宽相忆，何人念索居。\n朔风吹鴈断，徙倚正愁予。",
        "dynasty": "宋",
        "collection_info": null
    },
    {
        "uuid": "7ab88052c2a4e9eb7dcc82e8b6b529f4",
        "title": "圩上",
        "author": "陈造",
        "content": "小村山影裏，山脚水明沙。\n春事初移柳，人家未摘茶。\n生儿了门户，馔客有鱼虾。\n笑我尘埃者，奔驰鬓易华。",
        "dynasty": "宋",
        "collection_info": null
    },
    {
        "uuid": "4e6e92ea2cdbcb368877a38aa7740654",
        "title": "丁酉道中暮春",
        "author": "陈造",
        "content": "去家如昨日，节物转头非。\n风处绿自舞，雨余红顿稀。\n野桥平水过，村路蹑花归。\n趁得酴醾在，筝琶拂旧衣。",
        "dynasty": "宋",
        "collection_info": null
    },
    {
        "uuid": "0326f3d2310b5c8e7512fc9f6998ce86",
        "title": "秋日",
        "author": "陈造",
        "content": "梦蚁浪多忧，隙驹如许遒。\n凄凉一霜早，黄落万山秋。\n得失古青简，漂零予白头。\n不因多病过，始觉此生浮。",
        "dynasty": "宋",
        "collection_info": null
    },
    {
        "uuid": "a10b6f816435f52b29ffbe370ee63b4f",
        "title": "仁于庵",
        "author": "陈造",
        "content": "䆉䅉围僧屋，檀栾隔槿篱。\n月池聊濯足，雪壁剩留诗。\n里社皆囷廪，钟鱼亦岁时。\n平生松隠赋，回首十年迟。",
        "dynasty": "宋",
        "collection_info": null
    },
    {
        "uuid": "ba3662aa9bf424fd778360e072944451",
        "title": "次韵翟元卿  其一",
        "author": "陈造",
        "content": "君是儒冠秀，源流况父兄。\n文堪一战霸，气欲五郎卿。\n与世甘多遻，谋生迄未成。\n其谁为推挽，小试合承明。",
        "dynasty": "宋",
        "collection_info": null
    },
    {
        "uuid": "248b1c23fd90e0dcf9685ae7a053e99a",
        "title": "次韵翟元卿  其二",
        "author": "陈造",
        "content": "我困枘投凿，君才瓴建高。\n要之同臭味，政以借熏陶。\n觞咏聊真乐，媸妍付尔曹。\n能来缓诗颊，芋火荐松醪。",
        "dynasty": "宋",
        "collection_info": null
    },
    {
        "uuid": "e3df27b50aa70b72f9674f047b995b7e",
        "title": "得侄消息二首  其一",
        "author": "陈造",
        "content": "甚喜年谷熟，仍闻佳食眠。\n郡人新过此，乡信得真传。\n社酒浮蛆渌，湖鱼割玉鲜。\n平时计安稳，莫靳里胥钱。",
        "dynasty": "宋",
        "collection_info": null
    },
    {
        "uuid": "7fef0143c552aa4693f85acd95d803ec",
        "title": "得侄消息二首  其二",
        "author": "陈造",
        "content": "二顷居耕穫，为谋未觉非。\n输租能早计，坐社莫相违。\n念我官将满，连宵梦只归。\n团栾老丘壑，肯作食言肥。",
        "dynasty": "宋",
        "collection_info": null
    },
    {
        "uuid": "b99c2ead11c228648f3442a3e18392ee",
        "title": "感兴",
        "author": "陈造",
        "content": "如镜江流去，奔驰合自羞。\n病容霜后叶，归兴浪前沤。\n岐路三生债，风埃一饱谋。\n山田饶芋栗，珍重故园秋。",
        "dynasty": "宋",
        "collection_info": null
    },
    {
        "uuid": "ef6b5e150ebd9fd140afad460abdb4fd",
        "title": "送人赴试",
        "author": "陈造",
        "content": "之子是荆璞，温纯仍琢磨。\n诸公推大手，壮岁合贤科。\n豹雾三年隠，龙门一跃过。\n得诗应自慰，老子阅人多。",
        "dynasty": "宋",
        "collection_info": null
    },
    {
        "uuid": "2a21faec664cd0f8d76fe46158becd42",
        "title": "金地寺",
        "author": "陈造",
        "content": "侧径崎岖去，飞萝次第扪。\n山横欲无地，路转却逢村。\n竹柏围荒寺，莓苔上缭垣。\n残僧不知客，芋火老云根。",
        "dynasty": "宋",
        "collection_info": null
    },
    {
        "uuid": "8459e77b668962c3aacca69edb6f8e4e",
        "title": "留行都",
        "author": "陈造",
        "content": "久饫南来饭，长维北去船。\n熏衣子笑韵，入筯望潮鲜。\n意适忘漂泛，吾生计食眠。\n归期何用数，宽待藕花天。",
        "dynasty": "宋",
        "collection_info": null
    },
    {
        "uuid": "2d408722b4f8baf15e755fb30cd22c15",
        "title": "调官归",
        "author": "陈造",
        "content": "穰穰衣冠地，眈眈公辅居。\n云霄有捷径，尘土且长裾。\n老去怀归切，生知与世疎。\n解装漫刺在，况说子公书。",
        "dynasty": "宋",
        "collection_info": null
    },
    {
        "uuid": "26092d523cd2e4ad07955dd2046ded80",
        "title": "陪盱眙王使君东游四首  其一",
        "author": "陈造",
        "content": "锦席浮波影，牙樯转雾霏。\n飞花窥碧酒，舞蝶傍红衣。\n野日歌前淡，云峯望处微。\n游鱼应与乐，啼鸟莫催归。",
        "dynasty": "宋",
        "collection_info": null
    },
    {
        "uuid": "4e7478d30a329a8cf054dcd6a14fc807",
        "title": "陪盱眙王使君东游四首  其二",
        "author": "陈造",
        "content": "缆解鸥飞处，船移柳影中。\n林庐桃李月，浦溆蕙兰风。\n酒浅能无醉，歌长惜有终。\n赋诗聊泚笔，寓意未须工。",
        "dynasty": "宋",
        "collection_info": null
    },
    {
        "uuid": "f6272ff603344dc17c3f676b67fdf7c6",
        "title": "陪盱眙王使君东游四首  其三",
        "author": "陈造",
        "content": "红旗围皂盖，离迾碧山隅。\n水色涵云树，宾筵着画图。\n香温金凿落，花亚锦屠苏。\n醉裏银丝鲙，渔舟不待呼。",
        "dynasty": "宋",
        "collection_info": null
    },
    {
        "uuid": "584b000f7ecd8d5216f0b9190b914bf3",
        "title": "陪盱眙王使君东游四首  其四",
        "author": "陈造",
        "content": "风林山阙处，茅舍两三家。\n小驻回鹘队，重寻粟玉花。\n疎烟横暖霭，碧溜漱晴沙。\n野兴未渠尽，数峯明晚霞。",
        "dynasty": "宋",
        "collection_info": null
    },
    {
        "uuid": "ab3a16ab918482e8c0cea5d30abdb999",
        "title": "都梁八首  其一",
        "author": "陈造",
        "content": "淮汴朝宗地，孤埤只眼前。\n谯楼西日淡，戍鼓北风传。\n破竹非无计，浇瓜亦自贤。\n客愁浑几许，抚剑倚吴天。",
        "dynasty": "宋",
        "collection_info": null
    },
    {
        "uuid": "152088e198246525a3d0bb63faa36950",
        "title": "都梁八首  其二",
        "author": "陈造",
        "content": "天外纤云尽，山巅望眼遥。\n平淮剪绿野，白塔界晴霄。\n客裏风光异，吟边物象骄。\n功名它日事，回首兴萧条。",
        "dynasty": "宋",
        "collection_info": null
    },
    {
        "uuid": "65f134ff583078de5aa41540017bae2f",
        "title": "都梁八首  其三",
        "author": "陈造",
        "content": "新居得翠微，景趣自幽奇。\n白石羣羊卧，修篁翠葆欹。\n山光衔睥睨，云影傍藩篱。\n席户无车马，禽猿不更疑。",
        "dynasty": "宋",
        "collection_info": null
    },
    {
        "uuid": "04bd981d1bb2822fb661af843afc28be",
        "title": "都梁八首  其四",
        "author": "陈造",
        "content": "关塞凄凉处，青徐指顾边。\n如何汉正朔，不尽禹山川。\n将略轻三捷，天威重万全。\n诸公不愒日，老子判留年。",
        "dynasty": "宋",
        "collection_info": null
    },
    {
        "uuid": "349015bd3eee1a5342f7f543a0679fab",
        "title": "都梁八首  其五",
        "author": "陈造",
        "content": "路恶惟沙碛，山回忽市廛。\n楼台明晚照，花竹暝寒烟。\n生事知无警，欢声验有年。\n犹嫌武陵遇，不载割淮鲜。",
        "dynasty": "宋",
        "collection_info": null
    },
    {
        "uuid": "69ab70e9805456cd6c96f9735cc30055",
        "title": "都梁八首  其六",
        "author": "陈造",
        "content": "犬吠葱青裏，人家竹径深。\n短篱循石磵，老屋枕烟岑。\n牛瘠知春事，鸠啼认晏阴。\n丰年易为客，杯酒慰幽寻。",
        "dynasty": "宋",
        "collection_info": null
    },
    {
        "uuid": "0a4235519f89306b48bbda92c9568bf1",
        "title": "都梁八首  其七",
        "author": "陈造",
        "content": "向来经世藴，每作负山驰。\n鬓髮不留黑，京尘惭旧缁。\n生涯黄卷在，心事白鸥知。\n回首林泉癖，穷吾不为诗。",
        "dynasty": "宋",
        "collection_info": null
    },
    {
        "uuid": "1c89518392a988a53e37cfc86b2f608c",
        "title": "都梁八首  其八",
        "author": "陈造",
        "content": "年年汉臣节，春鴈与同归。\n番俗尊华服，皇家后武威。\n市中斜毼贱，水外拂庐稀。\n南北皆生息，和亲果是非。",
        "dynasty": "宋",
        "collection_info": null
    },
    {
        "uuid": "470ce6b501789124fd43b1b9d4935c57",
        "title": "寄侄",
        "author": "陈造",
        "content": "拥衾听良夜，风叶不余飞。\n天地清霜冷，江湖旅鴈归。\n幽人惜短梦，游子念征衣。\n穷老人间世，愁城屡合围。",
        "dynasty": "宋",
        "collection_info": null
    },
    {
        "uuid": "812eb6e878b8f1e63d65ddc96471a65b",
        "title": "雨后病起二首  其一",
        "author": "陈造",
        "content": "旱岁仍无麦，淮民食正艰。\n几时占雨信，今日破天悭。\n尽息田家嘆，聊开病客颜。\n何由长岁稔，金火莫循环。",
        "dynasty": "宋",
        "collection_info": null
    },
    {
        "uuid": "7b007895f1b88992fcb847581debcc53",
        "title": "雨后病起二首  其二",
        "author": "陈造",
        "content": "小卧竹间斋，幽怀得好开。\n病从凉后减，雨及望时来。\n两屩山千迭，诸雏饭一杯。\n吾生计此耳，无梦到燕台。",
        "dynasty": "宋",
        "collection_info": null
    },
    {
        "uuid": "6e6a45fbb82cc9afe961e5a8ade7331d",
        "title": "归自湖西",
        "author": "陈造",
        "content": "晨具湖西饭，还家腹果然。\n怒风长擘席，急浪不鸣船。\n身觉青冥上，情留白鸟边。\n衰年端一快，整帽向云天。",
        "dynasty": "宋",
        "collection_info": null
    },
    {
        "uuid": "a01fba4ff5a16c5fb47282943209b1f4",
        "title": "客中",
        "author": "陈造",
        "content": "多夜淮濒梦，言归未有期。\n愁禁客舍雨，寒过杏花时。\n酒废无何饮，春如不自持。\n若为丹九转，能黑镜中丝。",
        "dynasty": "宋",
        "collection_info": null
    },
    {
        "uuid": "1d8b5daaee7a9b906cdce4daf508945e",
        "title": "次韵朱万卿五首  其一",
        "author": "陈造",
        "content": "陈雷好宾主，亹亹各风流。\n末座仍枚叟，捐金得莫愁。\n浓欢兼卜夜，暇日頼销忧。\n近按梁州谱，何妨一再讴。",
        "dynasty": "宋",
        "collection_info": null
    },
    {
        "uuid": "e43fa8c280f719cd3e1b9948ff197291",
        "title": "次韵朱万卿五首  其二",
        "author": "陈造",
        "content": "风义陶朱裔，斗南无此流。\n悬知禁厨脔，不赋畔牢愁。\n笔落无千载，谈间散百忧。\n尽抄新乐府，惜欠雪儿讴。",
        "dynasty": "宋",
        "collection_info": null
    },
    {
        "uuid": "775d905661dd66edf2c0f64fb3b533bc",
        "title": "次韵朱万卿五首  其三",
        "author": "陈造",
        "content": "彼姝绿窗子，欧靓亦其流。\n裙衩何因瘦，眉梢不贮愁。\n唾花新得意，庭草共忘忧。\n雌凤求凰曲，人前莫误讴。",
        "dynasty": "宋",
        "collection_info": null
    },
    {
        "uuid": "04a4fb48534dc317d7ad295c7d2042c9",
        "title": "次韵朱万卿五首  其四",
        "author": "陈造",
        "content": "一雨动三日，沟塍皆怒流。\n风凉欺酒力，喜色寄诗愁。\n不待桑林祷，俄宽杞国忧。\n丰登知有象，满听载涂讴。",
        "dynasty": "宋",
        "collection_info": null
    },
    {
        "uuid": "44aed64d4f4b0613d0033689c0a5e36b",
        "title": "次韵朱万卿五首  其五",
        "author": "陈造",
        "content": "平时歌酒伴，云散与风流。\n白髮潘怀县，青衫许散愁。\n生怜自谋拙，人谓不堪忧。\n只拟江湖去，狂吟和棹讴。",
        "dynasty": "宋",
        "collection_info": null
    },
    {
        "uuid": "f4292d908f4a571091e3ff46ba2cad6d",
        "title": "寄兴化徐尉二首  其一",
        "author": "陈造",
        "content": "敬问昭阳尉，餐钱得饱无。\n时方依绛帐，课谢剪萑苻。\n宾俎仍黄雉，书窗了白驹。\n低回自爱惜，才业正时须。",
        "dynasty": "宋",
        "collection_info": null
    },
    {
        "uuid": "87c89318f353635a5bc3f20cc210aca3",
        "title": "寄兴化徐尉二首  其二",
        "author": "陈造",
        "content": "自折河桥柳，何人慰寂寥。\n一书宁用靳，两舍未为遥。\n瓜戍装应趣，荆扉兴自饶。\n回头五云处，犹肯访渔樵。",
        "dynasty": "宋",
        "collection_info": null
    },
    {
        "uuid": "a7b91b5534fbdd7a7716979d91677c7c",
        "title": "次韵彭景贶",
        "author": "陈造",
        "content": "鸠杖随身去，乡园得自娱。\n红鲜终日有，俗物向来无。\n酒所挥椽笔，风前据槁梧。\n逢人休举似，儿辈笑吾徒。",
        "dynasty": "宋",
        "collection_info": null
    },
    {
        "uuid": "33b4ca0af16571506de148ed850432a4",
        "title": "赠课会诸公",
        "author": "陈造",
        "content": "书社他年事，寻盟未厌烦。\n须吾执牛耳，助子跃龙门。\n凌厉先诸彦，从容即万言。\n隽功科举外，暇日要深论。",
        "dynasty": "宋",
        "collection_info": null
    },
    {
        "uuid": "ded8a4436fd23e4dcfe3628cb9f341f6",
        "title": "次瓜州",
        "author": "陈造",
        "content": "云曀平山塔，烟明老濞城。\n客行判费日，舟泊细论程。\n闸水清兼浊，潮天雨復晴。\n未须归有梦，午枕惬凉生。",
        "dynasty": "宋",
        "collection_info": null
    },
    {
        "uuid": "b0f22b89ae50c659ef143d6ea8f618a8",
        "title": "赠高黄二子",
        "author": "陈造",
        "content": "平昔金兰契，过逢意自饶。\n乘闲无窘步，命笑有嘉招。\n翠敛歌眉黛，红生醉颊潮。\n归骖从惜夜，小待玉笙调。",
        "dynasty": "宋",
        "collection_info": null
    },
    {
        "uuid": "3f24407a4e63ee65a4ef4da7171d0326",
        "title": "赠赵秀才",
        "author": "陈造",
        "content": "衮衮红尘去，扁舟得挽回。\n半生障日手，一笑沃愁杯。\n应俗吾衰矣，论文子壮哉。\n明年日边信，满冀好怀开。",
        "dynasty": "宋",
        "collection_info": null
    },
    {
        "uuid": "50e75c1913736b5ff4fa74fc75f66ea2",
        "title": "约二赵棋集雨不果来",
        "author": "陈造",
        "content": "客子离羣意，萧斋只睡宜。\n得无新雨嘆，漫有故人期。\n日力须棋局，风凉入酒卮。\n转头车妇去，相忆各儿痴。",
        "dynasty": "宋",
        "collection_info": null
    },
    {
        "uuid": "da1155b99e01ca8373bb7e1612944e00",
        "title": "次韵高缙之二首  其一",
        "author": "陈造",
        "content": "能事余千牍，幽期自一丘。\n向来书襞积，不疗客漂流。\n小挹苏耽鹤，同歌宁戚牛。\n几时诗酒社，相属话天游。",
        "dynasty": "宋",
        "collection_info": null
    },
    {
        "uuid": "9afe9153c0072beb56ce8f3348ac0519",
        "title": "次韵高缙之二首  其二",
        "author": "陈造",
        "content": "奚囊走湖海，襟度极风流。\n学力隠一敌，才华追二刘。\n与时君有用，漫仕我非优。\n它日霄霏上，诗成復寄不。",
        "dynasty": "宋",
        "collection_info": null
    },
    {
        "uuid": "a86cc2196c9a6d5933f0a0740869d821",
        "title": "次韵石湖居士瓶中早梅二首  其一",
        "author": "陈造",
        "content": "诗翁静三昧，筇杖壁间横。\n小閤自清绝，幽芳从瘦生。\n巧当窗影见，时映烛花明。\n底用寻春去，衝寒踏月行。",
        "dynasty": "宋",
        "collection_info": null
    },
    {
        "uuid": "feaef94973efc30dcf2c81439f1feb7a",
        "title": "次韵石湖居士瓶中早梅二首  其二",
        "author": "陈造",
        "content": "罗帷护春色，羣木未昭苏。\n绝胜翻香坐，聊陪琢句臞。\n天资便静独，冰影倚空无。\n后夜逢姑射，仙家白玉壶。",
        "dynasty": "宋",
        "collection_info": null
    },
    {
        "uuid": "77cd4933b0b71bd3defc8037dbeb6c1d",
        "title": "再游虎丘二首  其一",
        "author": "陈造",
        "content": "阖庐归骨地，僧宇庇高丘。\n又趁能诗伴，来为弔古游。\n英雄余幅纸，岁月莽东流。\n未解山前客，相逢更说愁。",
        "dynasty": "宋",
        "collection_info": null
    },
    {
        "uuid": "08251f70c8b282e10ed520fd35c30a0f",
        "title": "再游虎丘二首  其二",
        "author": "陈造",
        "content": "令节携壶客，当年伏虎山。\n诗成云气上，人语画图间。\n官作三年住，时须半日闲。\n从今碧眼老，几送醉中还。",
        "dynasty": "宋",
        "collection_info": null
    },
    {
        "uuid": "e02d88ab59674d2e23184f3ff91910b6",
        "title": "谢陈梦锡诗卷二首  其一",
        "author": "陈造",
        "content": "诗法工如此，何时粟一囊。\n渠侬须拥篲，老子欲烧香。\n世论瞢贤否，人家皆稻粱。\n愿天开老眼，为子疗饥肠。",
        "dynasty": "宋",
        "collection_info": null
    },
    {
        "uuid": "292462ff6741042fbfa036142d9d4bfc",
        "title": "谢陈梦锡诗卷二首  其二",
        "author": "陈造",
        "content": "高才万夫敌，余事十全医。\n有句撞哀玉，它年饮上池。\n可缘乖世用，政自畏人知。\n当復嫌多口，频烦说项斯。",
        "dynasty": "宋",
        "collection_info": null
    },
    {
        "uuid": "670ca426851548a3833cf4ed581cc9d0",
        "title": "即事",
        "author": "陈造",
        "content": "侧径苔竹润，短篱鷄鹜喧。\n小停障日手，聊憩卧云村。\n绿影乌皮几，新醅老瓦盆。\n平生农圃计，重与野人论。",
        "dynasty": "宋",
        "collection_info": null
    },
    {
        "uuid": "443d4896fd20af958449a7343fe13ac6",
        "title": "次韵罗春伯提举",
        "author": "陈造",
        "content": "龙公靳飞雨，盍趁望时来。\n尚及丰年计，真令笑口开。\n池莲端自若，月地信佳哉。\n倚槛西风夜，题诗判费才。",
        "dynasty": "宋",
        "collection_info": null
    },
    {
        "uuid": "92e81bcdfa137bd2f6df4a751f388dae",
        "title": "送高缙之归谋武林结课二首  其一",
        "author": "陈造",
        "content": "眼底论人物，如君亦壮哉。\n作书犹乞米，造物不怜才。\n跋履妨诗笔，祛除近酒杯。\n飞尘栖剑室，归棹莫迟回。",
        "dynasty": "宋",
        "collection_info": null
    },
    {
        "uuid": "6f416ae51f973c1333703f06314b0e66",
        "title": "送高缙之归谋武林结课二首  其二",
        "author": "陈造",
        "content": "辐辏羣英地，皇州异别州。\n能文纔倚马，作意付焚舟。\n士价知名下，医门要担头。\n明年春鴈足，询我贺书邮。",
        "dynasty": "宋",
        "collection_info": null
    },
    {
        "uuid": "e84527f3987983dd6562aae7d115bbcd",
        "title": "岁晚言怀  其一",
        "author": "陈造",
        "content": "病在岁云除，相羊小石渠。\n连朝无出日，进药止观书。\n旧苦将迎困，新惭诵说疎。\n官曹不事事，世恐诮相如。",
        "dynasty": "宋",
        "collection_info": null
    },
    {
        "uuid": "77adf80bbda91fdb6807c00d2efe3e81",
        "title": "岁晚言怀  其二",
        "author": "陈造",
        "content": "纸屋酣春意，霜空凝冻云。\n甘违酒伴约，稍策睡乡勋。\n寂寂观腾踔，堂堂敛放纷。\n冥心得今我，回首谢前闻。",
        "dynasty": "宋",
        "collection_info": null
    },
    {
        "uuid": "3a5068040bfc30ba68cbd8ac79c8ec16",
        "title": "岁晚言怀  其三",
        "author": "陈造",
        "content": "雀响初防雪，鸦骄恐报晴。\n徒妨一老梦，莫究二虫情。\n虚籁吹羣动，洪炉寄短生。\n只今观物化，未替白鸥盟。",
        "dynasty": "宋",
        "collection_info": null
    },
    {
        "uuid": "facdc1f7bca050d486340493028f8595",
        "title": "赠相士蜀张二诗  其一",
        "author": "陈造",
        "content": "博古亦多艺，相形仍论心。\n司南辅名教，左契指升沈。\n好语空千纸，行囊未一簪。\n乡关剑阁外，鴈足谩归音。",
        "dynasty": "宋",
        "collection_info": null
    },
    {
        "uuid": "c654ba7540b9adf6abfd0fbad71f2625",
        "title": "赠相士蜀张二诗  其二",
        "author": "陈造",
        "content": "贫病谢人谋，形容览镜羞。\n要随耕钓往，聊为斗升留。\n子术诚探妙，吾门恐暗投。\n霜髯文学掾，宁復邓元侯。",
        "dynasty": "宋",
        "collection_info": null
    },
    {
        "uuid": "bd18d2817d11c19e598d1ebe9f0b970d",
        "title": "赠陈钱二别乘  其一",
        "author": "陈造",
        "content": "蜂蝶如相识，窥人却怪生。\n平时被花恼，因病此心轻。\n笑语初疑梦，香红旋问名。\n杖藜回白首，颓景欻衔城。",
        "dynasty": "宋",
        "collection_info": null
    },
    {
        "uuid": "f79baf14163883793eccc66bc5474239",
        "title": "赠陈钱二别乘  其二",
        "author": "陈造",
        "content": "花气浮迟日，鶑歌佐缓觞。\n肯孤留客意，兼贷着书忙。\n畴昔朋游乐，扶携醉后狂。\n因君话尘外，清兴顿能长。",
        "dynasty": "宋",
        "collection_info": null
    },
    {
        "uuid": "cf4bbbac92ad56a0175295aae93fec16",
        "title": "赠陈钱二别乘  其三",
        "author": "陈造",
        "content": "小筑萦人梦，诗翁况旧期。\n定携桃叶女，犹羡习家池。\n鶑燕听歌惯，风烟取醉宜。\n饯春余几日，一笑更容迟。",
        "dynasty": "宋",
        "collection_info": null
    },
    {
        "uuid": "da9fa1cd5d66ad29b1e5fb27c1ba4d48",
        "title": "送李元英还常熟从周宰读书",
        "author": "陈造",
        "content": "久趼寻师足，还家讫受经。\n可容轻日力，政使带朝星。\n高步须堂奥，它年看典刑。\n奉亲时得笑，余事赐袍青。",
        "dynasty": "宋",
        "collection_info": null
    },
    {
        "uuid": "8c3c96bf5095d95425bf3d6474257bc3",
        "title": "次韵归路微雪",
        "author": "陈造",
        "content": "卓荦康时略，昂藏报主身。\n衝风还按辔，飞雪却宜人。\n帝渥先春遍，诗题触目新。\n行行何样好，归路玉为尘。",
        "dynasty": "宋",
        "collection_info": null
    },
    {
        "uuid": "264519695dd0f474de2e1bcca3795a2f",
        "title": "盐城阻冰雪赠陈德美三首  其一",
        "author": "陈造",
        "content": "断港冰初合，穷涂岁欲除。\n临年仍此悔，议道得无疎。\n抚事空搔首，何人为寄书。\n海风吹浩荡，侧望正愁予。",
        "dynasty": "宋",
        "collection_info": null
    },
    {
        "uuid": "ef7e80b616cdacc554135f7583cc096d",
        "title": "盐城阻冰雪赠陈德美三首  其二",
        "author": "陈造",
        "content": "身口真相累，风霜得备尝。\n即今歌匪兕，未憗反屠羊。\n辟谤规闲口，因衰再覆觞。\n不知诗酒外，何计逭悲凉。",
        "dynasty": "宋",
        "collection_info": null
    },
    {
        "uuid": "65c9fc5553318645b5ddeaacbacdd5ad",
        "title": "盐城阻冰雪赠陈德美三首  其三",
        "author": "陈造",
        "content": "雪意知呈瑞，还欺客鬓星。\n悲欢随处异，艰阻向来经。\n梦境翩蝴蝶，宗盟近脊令。\n盘餐更谭麈，足用慰漂零。",
        "dynasty": "宋",
        "collection_info": null
    },
    {
        "uuid": "dcdba7af6e308d995b35703d0fccecc7",
        "title": "夜雨",
        "author": "陈造",
        "content": "窗声呼梦断，灯影尚微茫。\n忽扫蚊专夜，从知雨献凉。\n佳眠嗟莫续，残漏耿犹长。\n却忆檠三尺，冯书怯曙光。",
        "dynasty": "宋",
        "collection_info": null
    },
    {
        "uuid": "273a68d98df7e44fd9ef295e518cc9bb",
        "title": "次韵何学谕送行二首  其一",
        "author": "陈造",
        "content": "新诗念报答，呫嗫未能书。\n落笔羣英右，惟君一敌如。\n穷愁疎翰墨，客路费羲舒。\n延閤青冥上，摩研正望渠。",
        "dynasty": "宋",
        "collection_info": null
    },
    {
        "uuid": "1e5e8236bf49e5edab161644d82d443c",
        "title": "次韵何学谕送行二首  其二",
        "author": "陈造",
        "content": "湖山迎客棹，触目总宜诗。\n回首蓬莱近，平生汗漫期。\n衰年得奇观，往事属怀思。\n何日鸱夷去，扁舟共翠眉。",
        "dynasty": "宋",
        "collection_info": null
    },
    {
        "uuid": "68f5ca10187910b4a5a0653338be2cd9",
        "title": "曹娥庙二首  其一",
        "author": "陈造",
        "content": "处死稽缃素，求名每寂寥。\n纷纷等枯冢，凛凛独高标。\n玉刻龟趺字，风驱水伯潮。\n英魂俨如在，楚些未须招。",
        "dynasty": "宋",
        "collection_info": null
    },
    {
        "uuid": "10a4a06d1d5d350d921b6770824fc8cb",
        "title": "曹娥庙二首  其二",
        "author": "陈造",
        "content": "阅世谁无父，渠宁厌久生。\n惊波轻一死，森木竟双茔。\n石壁千寻立，江流万古清。\n祠宫拜遗像，犹復涕纵横。",
        "dynasty": "宋",
        "collection_info": null
    },
    {
        "uuid": "a33b82e2f1531885ba694e002502bdee",
        "title": "寄师文二首  其一",
        "author": "陈造",
        "content": "父子相为命，淮乡望海隅。\n谁非牛舐犊，心羡燕将雏。\n綵服藏书蠹，青春负隙驹。\n营营温饱计，犹恐未良图。",
        "dynasty": "宋",
        "collection_info": null
    },
    {
        "uuid": "44418a5a6fd51e3d12a4de2b5d08bfd9",
        "title": "寄师文二首  其二",
        "author": "陈造",
        "content": "阿泰知何似，无书坐地偏。\n未妨归缓缓，可免意县县。\n肖父仍便酒，如翁不蓄钱。\n况须供老眼，欲说已欣然。",
        "dynasty": "宋",
        "collection_info": null
    },
    {
        "uuid": "de8f948aaa1b0389857d549b25cad30b",
        "title": "登招宝山",
        "author": "陈造",
        "content": "一鹫风烟上，三韩指点中。\n地随山共尽，天与水无穷。\n梦蚁纷轩冕，骑鱼可阆蓬。\n仙曹应拊掌，顾我簿书丛。",
        "dynasty": "宋",
        "collection_info": null
    },
    {
        "uuid": "2f757ab3aeae41956d29ed630f60f770",
        "title": "定海四首  其一",
        "author": "陈造",
        "content": "县境拖修直，人家住土涂。\n三方鲸浪涌，一岛虎头孤。\n风物犹佳处，絃歌付老夫。\n平生虫篆意，或许间忧虞。",
        "dynasty": "宋",
        "collection_info": null
    },
    {
        "uuid": "74f1a94f27d30b5be53310dc9520b712",
        "title": "定海四首  其二",
        "author": "陈造",
        "content": "齿髮今如此，东来料一寒。\n爱民平日事，宰县昔人难。\n稍得官租办，聊容坐席安。\n渠侬趋负輓，疑未厌儿宽。",
        "dynasty": "宋",
        "collection_info": null
    },
    {
        "uuid": "b43d945f0f08a901f0c0d36cdc407ff4",
        "title": "定海四首  其三",
        "author": "陈造",
        "content": "穫稻来硗埆，开篘荐碧香。\n地偏皆斥卤，汲井得甘芳。\n漫仕今千室，前人陋一乡。\n民安吾亦饱，相乐亦相忘。",
        "dynasty": "宋",
        "collection_info": null
    },
    {
        "uuid": "c188d4d001dd11e6aeaf92278a22e897",
        "title": "定海四首  其四",
        "author": "陈造",
        "content": "官廨盐烟外，居人杂贾胡。\n听言须画字，讨海倚输租。\n习俗何妨陋，鲜肥颇不无。\n已甘三载住，畴昔计乘桴。",
        "dynasty": "宋",
        "collection_info": null
    },
    {
        "uuid": "3def0170ea73348c36343692bf26e65a",
        "title": "闻师文过钱塘二首  其一",
        "author": "陈造",
        "content": "行役儿无虑，衰怀自不忘。\n待潮何处泊，听雨共更长。\n指俟乌供哺，先容鴈着行。\n更宽三日计，茫苍下归艎。",
        "dynasty": "宋",
        "collection_info": null
    },
    {
        "uuid": "f5e1dc000480f11d572918f6e35f9ff3",
        "title": "闻师文过钱塘二首  其二",
        "author": "陈造",
        "content": "九堰三江外，欹帆侧柂频。\n海鲜当日筯，雨鹊定随人。\n椒酒须分岁，江梅巧借春。\n团栾多乐事，未沬物华新。",
        "dynasty": "宋",
        "collection_info": null
    },
    {
        "uuid": "5dc6aab886222b040ab2a9248714a2ff",
        "title": "即事",
        "author": "陈造",
        "content": "平昔功名念，如今冷似灰。\n藏书堪乐死，望岁待归来。\n小宅依城筑，虚檐枕水开。\n溪翁诗社侣，有酒剩追陪。",
        "dynasty": "宋",
        "collection_info": null
    },
    {
        "uuid": "cbfc58ede4d0e1aeaea1c9a1d6c8e092",
        "title": "官居二首  其一",
        "author": "陈造",
        "content": "磔磔初鸣晓，通通已报衙。\n拙勤知待旦，欺绐未停挝。\n漫役乡园梦，祇添老眼花。\n屈信庸敢计，斗禄倚生涯。",
        "dynasty": "宋",
        "collection_info": null
    },
    {
        "uuid": "a429ab4262931b1aa6ce2a35374ba57b",
        "title": "官居二首  其二",
        "author": "陈造",
        "content": "官居不惜日，宰县动三年。\n忍事肠欲烂，为防头救燃。\n不应一饱计，长受众人怜。\n俛仰堪供笑，人间海易田。",
        "dynasty": "宋",
        "collection_info": null
    },
    {
        "uuid": "a476c219669bf7e0360597514a38006f",
        "title": "送学生归赴秋试因省别业三首  其一",
        "author": "陈造",
        "content": "凉意苏残梦，催儿起问涂。\n功名数前辈，术业旧原夫。\n漫触烟楼破，应先老骥驱。\n蠲痾吾有待，端不倚岐卢。",
        "dynasty": "宋",
        "collection_info": null
    },
    {
        "uuid": "f7d9774f0b8a595573c7eb4a14bf934d",
        "title": "送学生归赴秋试因省别业三首  其二",
        "author": "陈造",
        "content": "年事真无頼，官曹已惮烦。\n儿堪付门户，吾粗有田园。\n游旧因相问，襟怀为细论。\n此心归隠计，日日受风幡。",
        "dynasty": "宋",
        "collection_info": null
    },
    {
        "uuid": "cace74d3473e3f8900805cd296daa6cf",
        "title": "送学生归赴秋试因省别业三首  其三",
        "author": "陈造",
        "content": "食口几鹅雁，田收问菜麻。\n宁堪再揽减，又抱两呕鸦。\n投老怜漂泊，何时了贷赊。\n终惭陶靖节，归不计生涯。",
        "dynasty": "宋",
        "collection_info": null
    },
    {
        "uuid": "9c89363e6da4408df05d18135ca50c34",
        "title": "冬至",
        "author": "陈造",
        "content": "至节占天意，丰登又必然。\n相风绿漪静，宾日矞云鲜。\n比屋皆生意，穷阎有醉眠。\n端容衰病宰，索句海山前。",
        "dynasty": "宋",
        "collection_info": null
    },
    {
        "uuid": "d53040289d9ed0bb98bf26250f807cf2",
        "title": "立春",
        "author": "陈造",
        "content": "春信葭灰动，寻知寒事休。\n光阴从冉冉，身世判悠悠。\n鬓影看银胜，官期志土牛。\n羸骸更元命，惜为斗升留。",
        "dynasty": "宋",
        "collection_info": null
    },
    {
        "uuid": "ad4802ae6af9f75a3a8111de8f394692",
        "title": "祭龙",
        "author": "陈造",
        "content": "广殿罗笾豆，修廓振佩环。\n帝觞初拜手，仙驭不违颜。\n瑞雾浮空下，灵风拂袂还。\n定知龙宛宛，千祀拱南山。",
        "dynasty": "宋",
        "collection_info": null
    },
    {
        "uuid": "9160ad45efffd9d2eb61d1d361a54b72",
        "title": "答龚炳泽卿",
        "author": "陈造",
        "content": "之子违离久，前宵梦见之。\n秋蛇开侧理，晓鹊啅疎篱。\n歆秀何时改，郊庠更问为。\n有言今赘矣，暗裏自应知。",
        "dynasty": "宋",
        "collection_info": null
    },
    {
        "uuid": "9a26a48b85f2d3afeba8142afe142a43",
        "title": "送严上舍并寄诸公十首",
        "author": "陈造",
        "content": "严子老且健，翩然湖外行。\n归来困一跌，悲啸念余生。\n幸弃扶衰杖，几成折足铛。\n开笼出双鸟，身已御风轻。",
        "dynasty": "宋",
        "collection_info": null
    },
    {
        "uuid": "20f430f78f58bd670ea2b6353e3934a8",
        "title": "送严上舍并寄诸公十首 送严 其一",
        "author": "陈造",
        "content": "啧啧鴈声急，棱棱秋意深。\n行都旧新雨，独客短长吟。\n子肯怜衰病，时来慰滞淫。\n惜无移日酒，留照蜡灯斟。",
        "dynasty": "宋",
        "collection_info": null
    },
    {
        "uuid": "f1e790c42c428a0373107555c51d229e",
        "title": "送严上舍并寄诸公十首 送严 其二",
        "author": "陈造",
        "content": "自昔金陵幕，周旋未尽能。\n凄凉论阀阅，突兀擅声称。\n直己堪从事，公言不负丞。\n嗣当蜚鹗牍，留眼看依乘。",
        "dynasty": "宋",
        "collection_info": null
    },
    {
        "uuid": "9650daa0fdb275a194e0cdb9f891e843",
        "title": "送严上舍并寄诸公十首 寄张次夔县丞 其一",
        "author": "陈造",
        "content": "闻道张夫子，还家俗累轻。\n两官终短袖，五字屹长城。\n龙断悲人世，烟云写物情。\n只今遥夜月，独许伴空明。",
        "dynasty": "宋",
        "collection_info": null
    },
    {
        "uuid": "cd7c794dd0e321dc6914214d3b76d987",
        "title": "送严上舍并寄诸公十首 寄张次夔县丞 其二",
        "author": "陈造",
        "content": "赵子趋吴幕，予偕咏舞雩。\n迄今推毂力，不堕拾尘诬。\n鬓脚今全白，车轮欲半朱。\n何阶答知己，冰蘗耐穷涂。",
        "dynasty": "宋",
        "collection_info": null
    },
    {
        "uuid": "f473b2142f4e3e1500f885aa0c9af573",
        "title": "送严上舍并寄诸公十首 寄赵景安府判 其一",
        "author": "陈造",
        "content": "已种河阳柳，将题晋客舆。\n论交记曩昔，因使问何如。\n拥烬应多暇，援毫不一书。\n诗成当属我，拜赐衮褒余。",
        "dynasty": "宋",
        "collection_info": null
    },
    {
        "uuid": "cd5c36a97c64eb94680cc3881b91a554",
        "title": "送严上舍并寄诸公十首 寄赵景安府判 其二",
        "author": "陈造",
        "content": "忆访俞夫子，频烦挽袖留。\n酒边无俗物，尘外有高楼。\n未醉催歌扇，言归听漏筹。\n此欢谁与继，怊怅岁时遒。",
        "dynasty": "宋",
        "collection_info": null
    },
    {
        "uuid": "408befc8c028da7ca1c53cd829f34073",
        "title": "送严上舍并寄诸公十首 寄俞君任府判 其一",
        "author": "陈造",
        "content": "暇日诗成集，西来见未曾。\n金徽想流水，玉井定层冰。\n呵护山灵惜，流传纸价增。\n石湖千载託，密密续前灯。",
        "dynasty": "宋",
        "collection_info": null
    },
    {
        "uuid": "7095e99dc577a6080a2b0c94a959f85c",
        "title": "送严上舍并寄诸公十首 寄俞君任府判 其二",
        "author": "陈造",
        "content": "交际论才业，何郎种种长。\n元推万人敌，况别四年彊。\n文看青钱中，诗须古锦藏。\n西归容盥读，老境借辉光。",
        "dynasty": "宋",
        "collection_info": null
    },
    {
        "uuid": "ed9c22e86f68d8a634b69bae61baa984",
        "title": "送严上舍并寄诸公十首 寄何解元",
        "author": "陈造",
        "content": "旧识追风足，低摧坂下车。\n长驱待云路，小捷已乡书。\n唾手须科第，差肩有诏除。\n公余富佳句，记我浑樵渔。",
        "dynasty": "宋",
        "collection_info": null
    },
    {
        "uuid": "44e50a0969e4a313864c6dfbf0577ad4",
        "title": "再次韵十首  其一",
        "author": "陈造",
        "content": "重见髮更白，羁栖偕在行。\n余嗟遽如许，子亦可怜生。\n玉粒书新券，霜蔬煮破铛。\n诗成莫浪出，或取世儒轻。",
        "dynasty": "宋",
        "collection_info": null
    },
    {
        "uuid": "7884605e1f17312408609066b4430c35",
        "title": "再次韵十首  其二",
        "author": "陈造",
        "content": "曲巷纔人迹，泥涂没屐深。\n未妨衝雨到，要伴掉头吟。\n大巧专亭毒，何时扫疹淫。\n浊醪君莫厌，排闷勉孤斟。",
        "dynasty": "宋",
        "collection_info": null
    },
    {
        "uuid": "4dc505f4fa308abae20289d3ebb1a7ac",
        "title": "再次韵十首  其三",
        "author": "陈造",
        "content": "客舍无佳晤，君来肯小留。\n衣穿从见肘，赋好似登楼。\n论世聊扪舌，输棋不计筹。\n明窗坐方稳，寒日为谁遒。",
        "dynasty": "宋",
        "collection_info": null
    },
    {
        "uuid": "9ce7ba14ded8d9a6d3b517ac9462efe1",
        "title": "再次韵十首  其四",
        "author": "陈造",
        "content": "吴门诗酒伴，入社记吾曾。\n香篆温难烬，铜壶冷易冰。\n赓酬恕吾老，声价放渠增。\n衰谢犹迴首，思分蔀屋灯。",
        "dynasty": "宋",
        "collection_info": null
    },
    {
        "uuid": "95cdd03aecca90557d2ffb1c4944ba23",
        "title": "再次韵十首  其五",
        "author": "陈造",
        "content": "朝家无阙政，秋禜继春雩。\n恤纬怜吾怯，知言敢自诬。\n闭阴宁董傅，为己肯杨朱。\n未断蜗缘壁，仍多豕负涂。",
        "dynasty": "宋",
        "collection_info": null
    },
    {
        "uuid": "85883464796806399ba02528047310d8",
        "title": "再次韵十首  其六",
        "author": "陈造",
        "content": "城西山水窟，早晚命篮舆。\n胜绝僧能有，拘挛我不如。\n山云侧步踊，雪壁细行书。\n它日尝般礴，萧然乐有余。",
        "dynasty": "宋",
        "collection_info": null
    },
    {
        "uuid": "3aea886d8d060bafd668c37ff171b506",
        "title": "再次韵十首  其七",
        "author": "陈造",
        "content": "中天有台阁，自问汝何能。\n世路信薄命，吏曹须异称。\n北归甘醉叟，西上且聋丞。\n执友论文地，能无兴可乘。",
        "dynasty": "宋",
        "collection_info": null
    },
    {
        "uuid": "a90ab5b860e8849949da3a6136d09d93",
        "title": "再次韵十首  其八",
        "author": "陈造",
        "content": "进业湖海窄，取名丝缕轻。\n因君论前辈，卫道有金城。\n潢潦先知本，机缄贵用情。\n灵台与秋日，烱烛古今明。",
        "dynasty": "宋",
        "collection_info": null
    },
    {
        "uuid": "ff305b97c187a64eb3b998e5daf84fd9",
        "title": "再次韵十首  其九",
        "author": "陈造",
        "content": "仕为饥寒迫，归怜兴味长。\n卜居从诡谲，勿药幸康强。\n邻拟千钱买，书开万卷藏。\n残年文字癖，更欲竞流光。",
        "dynasty": "宋",
        "collection_info": null
    },
    {
        "uuid": "8a1483d6e097d9e508e1340c9881130e",
        "title": "再次韵十首  其一○",
        "author": "陈造",
        "content": "靖节瓶无粟，思归更命车。\n慵垂督邮带，况袖子公书。\n老我须闲适，尘缘得破除。\n还应与鸥鹭，分占碧溪渔。",
        "dynasty": "宋",
        "collection_info": null
    },
    {
        "uuid": "73f36afb25193437b277d849e0a4c536",
        "title": "题陈主管小壶天三首  其一",
        "author": "陈造",
        "content": "一室凌埃𡏖，公堂更左偏。\n闲消官上日，小隠洞中天。\n棋酒随醒醉，蚊蝱断扑缘。\n怜渠锻炉侧，矻矻计巢仙。",
        "dynasty": "宋",
        "collection_info": null
    },
    {
        "uuid": "39363217a0993f74f58ef66731c9ba18",
        "title": "题陈主管小壶天三首  其二",
        "author": "陈造",
        "content": "棋枰外世故，喧静信奇偏。\n俗网恢三面，冰壶令一天。\n时供诗友课，未断宰官缘。\n付我红尘去，如君自半仙。",
        "dynasty": "宋",
        "collection_info": null
    },
    {
        "uuid": "c6f3a7139a963cd56606e57b9b6a8812",
        "title": "题陈主管小壶天三首  其三",
        "author": "陈造",
        "content": "未放歌云散，先看醉帽偏。\n周郎自醇酎，乐广定青天。\n持胜收贤业，推枰睨世缘。\n明年一品手，却访玉堂仙。",
        "dynasty": "宋",
        "collection_info": null
    },
    {
        "uuid": "3713a562c75203e3b6a72976c96e77c8",
        "title": "过八迭舖问宿",
        "author": "陈造",
        "content": "平野俄空阔，遥山且有无。\n斜阳对扪蝨，暝树忽啼乌。\n老去犹羁旅，生平颇壮图。\n田翁诧丰岁，不拟话为儒。",
        "dynasty": "宋",
        "collection_info": null
    },
    {
        "uuid": "64c6dd1a22dce3a206c346b21284bbb9",
        "title": "高头山",
        "author": "陈造",
        "content": "小驻缘云脚，居然睡眼醒。\n楚田衔树阔，汉水挟山青。\n蹀躞初忘倦，巉岩已饱经。\n川原方啖蔗，不拟嘆漂零。",
        "dynasty": "宋",
        "collection_info": null
    },
    {
        "uuid": "055fc884a68842fb14a7f3b325212906",
        "title": "无题三首  其一",
        "author": "陈造",
        "content": "薄宦受风梗，还家归岫云。\n行人与乔木，老色竟平分。\n末路惭周朴，穷交有墨君。\n看渠绶若若，千骑诧乡枌。",
        "dynasty": "宋",
        "collection_info": null
    },
    {
        "uuid": "be3ea012ae3ae8df838ad602610a1fd7",
        "title": "无题三首  其二",
        "author": "陈造",
        "content": "浪出嗟何补，归来乐有余。\n山川付不借，天地託蘧庐。\n酒熟聊呼客，鈎垂不在鱼。\n平生栖遯意，政用盖迂疎。",
        "dynasty": "宋",
        "collection_info": null
    },
    {
        "uuid": "2d14076cce8ed3aecf0ff55cea818f30",
        "title": "无题三首  其三",
        "author": "陈造",
        "content": "卧病十四五，秋来身自轻。\n已拚不籍在，宁復可怜生。\n每笑隠者传，尚存身后名。\n灌园聊日力，分药且交情。",
        "dynasty": "宋",
        "collection_info": null
    },
    {
        "uuid": "9661e8c7849e2e0c035655126d3c6ce3",
        "title": "思归",
        "author": "陈造",
        "content": "薄宦随漂梗，流光任迅湍。\n家山蝶梦隔，节物鴈空寒。\n抚事频回首，微吟小凭栏。\n多情但乌鹊，时肯报平安。",
        "dynasty": "宋",
        "collection_info": null
    },
    {
        "uuid": "57c566964d41f72afa2b8048d90fa98c",
        "title": "答寿诗",
        "author": "陈造",
        "content": "感念垂弧日，无成忽老衰。\n尚须庚癸诺，可讳甲辰雌。\n但有散人传，难胜幼妇辞。\n呼兄张座右，言配蓼莪诗。",
        "dynasty": "宋",
        "collection_info": null
    },
    {
        "uuid": "ab6ba9d58cb61aef19c6941080af254b",
        "title": "次韵章宰  其一",
        "author": "陈造",
        "content": "穷山从薄宦，小郡着衰翁。\n政术甘疎拙，辞坛敢长雄。\n一饥纔自救，五细未宜中。\n又拟包羞去，京尘冒软红。",
        "dynasty": "宋",
        "collection_info": null
    },
    {
        "uuid": "43d01a40db45980a5391951e8db10904",
        "title": "次韵章宰  其二",
        "author": "陈造",
        "content": "游旧多厌绝，怪君终眷知。\n帐留仍碧酒，纻献更清诗。\n风义固难及，月评无乃私。\n相从文字乐，悔作十年迟。",
        "dynasty": "宋",
        "collection_info": null
    },
    {
        "uuid": "188b15c858b0be742c4065ca3f82dab1",
        "title": "过樊村",
        "author": "陈造",
        "content": "几日囚笼鸟，今朝纵壑鱼。\n空劳计迟速，凡百有乘除。\n岸势惊禽过，江声午梦余。\n心融得新句，澄水滴铜蜍。",
        "dynasty": "宋",
        "collection_info": null
    },
    {
        "uuid": "a75e8a06648688834284c7d08a0e9090",
        "title": "书怀二首  其一",
        "author": "陈造",
        "content": "俛仰人间世，纔为一笑资。\n百年羊胛熟，万事虎头痴。\n文字聊遮眼，功名浪朶颐。\n浮生如此尔，况復病余衰。",
        "dynasty": "宋",
        "collection_info": null
    },
    {
        "uuid": "508e8f2774612e77b298fda055bdbac1",
        "title": "书怀二首  其二",
        "author": "陈造",
        "content": "薄宦爬沙地，平生一不施。\n才名将底用，齿髮欻如斯。\n自笑书汗马，谁今手不龟。\n惟余五色笔，忍赋四愁诗。",
        "dynasty": "宋",
        "collection_info": null
    },
    {
        "uuid": "1c9a7de5211784f64a78630905dda6f1",
        "title": "步西湖次韵徐南卿  其一",
        "author": "陈造",
        "content": "载酒幽寻地，乘闲得再临。\n丽黄啼晓霁，魏紫笑春深。\n抚事挥犀管，他时梦鹤林。\n心期更閴寂，物理付昇沈。",
        "dynasty": "宋",
        "collection_info": null
    },
    {
        "uuid": "943f0569221f6dad1900cb45a328c428",
        "title": "步西湖次韵徐南卿  其二",
        "author": "陈造",
        "content": "杨园骞绝岭，万象赴窥临。\n坐久岚霏润，来时翠碧深。\n鶑花自佳处，鱼鼓亦丛林。\n谁在飞埃外，芸芸付陆沈。",
        "dynasty": "宋",
        "collection_info": null
    },
    {
        "uuid": "f042b43f6a336a28937abd75db05226d",
        "title": "步西湖次韵徐南卿  其三",
        "author": "陈造",
        "content": "山寺曾题竹，寻诗记所临。\n缘云俯空旷，扪石探幽深。\n倦鸟低平野，蔫花下碧林。\n沙头催唤渡，空水远沈沈。",
        "dynasty": "宋",
        "collection_info": null
    },
    {
        "uuid": "9ff6e32dab4ed5574ba46cacf6c4e9c0",
        "title": "步西湖次韵徐南卿  其四",
        "author": "陈造",
        "content": "水月春犹浅，携壶记此临。\n云烟澹闲寂，鱼鸟媚清深。\n堤路俄人海，侯家或肉林。\n高楼下金弹，帘影眇深沈。",
        "dynasty": "宋",
        "collection_info": null
    },
    {
        "uuid": "bbdbe04ed8eb7a22b3db4959c52208cd",
        "title": "步西湖次韵徐南卿  其五",
        "author": "陈造",
        "content": "徐子学诗苦，砚池宁暂临。\n课功初赑屃，着语遽精深。\n更积岁月力，傥陪英俊林。\n人生才业地，渠辈分平沈。",
        "dynasty": "宋",
        "collection_info": null
    },
    {
        "uuid": "76e0c802da3586608c6eb6195de1ab4d",
        "title": "步西湖次韵徐南卿  其六",
        "author": "陈造",
        "content": "徐郎小隠处，爱我许迂临。\n多遻话岁晚，言归忘夜深。\n祛愁倚诗酒，结伴卜山林。\n更喜檀栾旧，风烟挺绿沈。",
        "dynasty": "宋",
        "collection_info": null
    },
    {
        "uuid": "d7a1645a34dcb04f68fa89c85ded94db",
        "title": "步西湖次韵徐南卿  其七",
        "author": "陈造",
        "content": "西湖千顷画，政用好诗临。\n鉴揭雾解駮，屏纡云浅深。\n钿车随宝马，红舫度青林。\n归去开囊锦，君先炷水沈。",
        "dynasty": "宋",
        "collection_info": null
    },
    {
        "uuid": "023fb35e373b6ce8cf28b0f056f45101",
        "title": "步西湖次韵徐南卿  其八",
        "author": "陈造",
        "content": "诗课逭离索，萧窗谁肯临。\n语方逢众怒，自诧用功深。\n未议辞穷鬼，纔堪补笑林。\n旧交多册府，肯信有湮沈。",
        "dynasty": "宋",
        "collection_info": null
    },
    {
        "uuid": "e219d54a63fa4343b8af72528f15f609",
        "title": "步西湖次韵徐南卿  其九",
        "author": "陈造",
        "content": "逐利争名地，扶衰瞢一临。\n官同冰谷冷，盟缔海鸥深。\n局步无夷路，卑栖有故林。\n鸢鱼天地内，遂性各飞沈。",
        "dynasty": "宋",
        "collection_info": null
    },
    {
        "uuid": "edd157e764e081c0326add714f7488b5",
        "title": "观诸公射于城北书壁二首  其一",
        "author": "陈造",
        "content": "旧约已汤餠，新欢仍碧香。\n小闲障日手，同憩卧云庄。\n羣彦矢復沓，老夫诗在囊。\n蔬畦暝晚色，野兴为谁长。",
        "dynasty": "宋",
        "collection_info": null
    },
    {
        "uuid": "fefb3255750ad5c6a0265ea266712885",
        "title": "观诸公射于城北书壁二首  其二",
        "author": "陈造",
        "content": "尘我玉蟾蜍，弦君金仆姑。\n分曹双壁立，中隽万人呼。\n壮岁功名地，从渠山泽儒。\n他年玉音问，册府起孙吴。",
        "dynasty": "宋",
        "collection_info": null
    },
    {
        "uuid": "85dcab8cd670fcc34f96dc84dcfa72a1",
        "title": "次韵杨宰次郎裴",
        "author": "陈造",
        "content": "信次尚村落，食眠随晓晡。\n山瓶余濩倒，僧宇谒伊蒲。\n笑挟兔园策，问收鱼澳租。\n前滩起鸥鹭，为我作前驱。",
        "dynasty": "宋",
        "collection_info": null
    },
    {
        "uuid": "37a34f678c4970d8369ab77d60ae7cfb",
        "title": "次韵杨宰公田道上",
        "author": "陈造",
        "content": "人有褰裳去，时闲野渡舟。\n知君问雕瘵，随处访深幽。\n岁事方关念，村醪不破忧。\n贳租仍己责，或可继前修。",
        "dynasty": "宋",
        "collection_info": null
    },
    {
        "uuid": "379c6a65df4cfaf6b31feb5eef90ad2f",
        "title": "次韵杨宰樊汊",
        "author": "陈造",
        "content": "龙岂分勤惰，司存想异方。\n禜雩均此意，丰歉竟殊疆。\n惠戒憎漏网，君宁专击强。\n东南有偏熟，鄙语未应忘。",
        "dynasty": "宋",
        "collection_info": null
    },
    {
        "uuid": "eda891cc7ae7c7487951432aa273e711",
        "title": "次韵杨宰秋尾雪",
        "author": "陈造",
        "content": "密雪界秋冬，悲欢可得同。\n祥如关岁事，时合奏场功。\n政要肉骨手，民方霜叶风。\n强吟盐絮句，面不盖羞红。",
        "dynasty": "宋",
        "collection_info": null
    },
    {
        "uuid": "11730824d9c1a9dcbe6981d4d50d8e29",
        "title": "次韵杨宰葫芦格",
        "author": "陈造",
        "content": "生常信流坎，老不嘆漂零。\n雪后菊未死，雨余山更青。\n仍烦析尘语，远寄打包僧。\n政绩随诗价，多君日日增。",
        "dynasty": "宋",
        "collection_info": null
    },
    {
        "uuid": "6e112caac0d9c69c2af7fc37c68bcae8",
        "title": "次韵杨宰述怀",
        "author": "陈造",
        "content": "为儒如此尔，粮食第晨晡。\n诗漫南山杞，愁连董泽蒲。\n宾筵阙鹅炙，券负有牛租。\n久要惟穷鬼，文成不受驱。",
        "dynasty": "宋",
        "collection_info": null
    },
    {
        "uuid": "698b846117ec19a99f5e5745cf4e6151",
        "title": "次韵杨宰野步",
        "author": "陈造",
        "content": "筇杖陪随去，漂然不繫舟。\n云低山影暝，风定竹林幽。\n病减柳臂感，老无蒿目忧。\n吟诗如蚀月，玉斧傥能修。",
        "dynasty": "宋",
        "collection_info": null
    },
    {
        "uuid": "ec2df7edb64cdc1ff8425b577be438f3",
        "title": "次韵樊汊",
        "author": "陈造",
        "content": "荒政頼贤守，湛恩推上方。\n龚黄真父母，秦越肯圻疆。\n手自起僵仆，术先销暴强。\n膏肓得司命，铭肺可能忘。",
        "dynasty": "宋",
        "collection_info": null
    },
    {
        "uuid": "21bf004df12a7aab5faecd3229d8f635",
        "title": "次韵杨宰雪",
        "author": "陈造",
        "content": "对雪动遐想，此情今古同。\n饶为灞桥句，会奏蔡城功。\n耻卧袁安屋，思乘列子风。\n高翔广乐地，眩旋九霞红。",
        "dynasty": "宋",
        "collection_info": null
    },
    {
        "uuid": "16fc732bc94d85d08b75fdeda692281c",
        "title": "次韵杨宰宿田家",
        "author": "陈造",
        "content": "雪晓乌惊矫，无风叶自零。\n人家住莽苍，径柏挺寒青。\n千载犹归鹤，三生省病僧。\n脾虚眼多眚，更比向来增。",
        "dynasty": "宋",
        "collection_info": null
    },
    {
        "uuid": "d33993d4cf8bf1d93a4d4597d368a5ed",
        "title": "次韵漕使张守二首  其一",
        "author": "陈造",
        "content": "政绩新皇眷，功名旧壮怀。\n人才双立玉，笔势各排淮。\n鹏路天惟咫，鲰生骨未埋。\n行看仲淹弼，接武冠尧阶。",
        "dynasty": "宋",
        "collection_info": null
    },
    {
        "uuid": "bfb200e24b6382054f38cd9452773a66",
        "title": "次韵漕使张守二首  其二",
        "author": "陈造",
        "content": "授书天佐汉，鼓箧客师韩。\n气宇包溟渤，辞锋凛莫干。\n经纶股肱似，姓字齿牙寒。\n不作规随起，谁令九鼎安。",
        "dynasty": "宋",
        "collection_info": null
    },
    {
        "uuid": "19512caea6f9fd6b6d3c35f13723706a",
        "title": "题吴司理子隆兼隠",
        "author": "陈造",
        "content": "绅笏视林薮，达人忘异同。\n端知柱下史，却笑鹿门翁。\n犴狱仍阴德，诗书亦隽功。\n何须笠泽去，烟浪放船篷。",
        "dynasty": "宋",
        "collection_info": null
    },
    {
        "uuid": "06b60d863d067406775d51d545577e5b",
        "title": "次韵张守赴真州辞家",
        "author": "陈造",
        "content": "争引依风领，须公布惠慈。\n深恩手摩拊，数计月盈亏。\n岁事方援溺，情亲更语离。\n来时鴈天阔，触目总宜诗。",
        "dynasty": "宋",
        "collection_info": null
    },
    {
        "uuid": "dca9915f6d9771157575048d1beab674",
        "title": "次韵张守惠山",
        "author": "陈造",
        "content": "诗伯心如水，熊轓再护边。\n教条父老舞，姓字裔夷传。\n客到牵铃索，诗成仰屋椽。\n平吞云梦泽，聊酌隠之泉。",
        "dynasty": "宋",
        "collection_info": null
    },
    {
        "uuid": "5258d9d8abf5f82b56bb8d3da6def02b",
        "title": "次韵张守涂中逢节二首  其一",
        "author": "陈造",
        "content": "涂中岁遒尽，江影暮澄凝。\n柏酒惟宗武，河梁似李陵。\n问津田叟傲，捩柂长年能。\n繫缆纔沙觜，人家已上灯。",
        "dynasty": "宋",
        "collection_info": null
    },
    {
        "uuid": "16d3f5aed10dd89d4239ae57c5aa7505",
        "title": "次韵张守涂中逢节二首  其二",
        "author": "陈造",
        "content": "赏心仍令节，十事九相违。\n老境家犹远，愁城日合围。\n客涂君尚嘆，世路我知非。\n羡杀乡居子，耕梁木叶衣。",
        "dynasty": "宋",
        "collection_info": null
    },
    {
        "uuid": "85248c870fb79478971dcc7831c89bdc",
        "title": "次韵张守与润守总卿诗四首  其一",
        "author": "陈造",
        "content": "天阶玉作笋，此地合垂绅。\n尚戒专城驭，虚逢吁俊辰。\n公方阅竹马，名已荐枫宸。\n政恐经纶去，诸公拱后尘。",
        "dynasty": "宋",
        "collection_info": null
    },
    {
        "uuid": "899b7a9d1dfa2c460912d7f044727a04",
        "title": "次韵张守与润守总卿诗四首  其二",
        "author": "陈造",
        "content": "渔樵送晚景，天地着陈人。\n涧底离奇干，人间浩荡春。\n峨冠纔识字，何策可资身。\n不拟千言赋，忉忉慁大钧。",
        "dynasty": "宋",
        "collection_info": null
    },
    {
        "uuid": "146277486a39564832f8520a97c78275",
        "title": "次韵张守与润守总卿诗四首  其三",
        "author": "陈造",
        "content": "残年仍旧学，平日亦新书。\n酒渴今司马，岩栖昔幼舆。\n梦无三字拜，家有五车储。\n但谂催诗烛，吾衰冀少徐。",
        "dynasty": "宋",
        "collection_info": null
    },
    {
        "uuid": "578539568e8bacd2ca88bee423d57ee9",
        "title": "次韵张守与润守总卿诗四首  其四",
        "author": "陈造",
        "content": "向我能忘势，张侯却甚真。\n频分代舍饭，遣濯客裾尘。\n长日无知己，因君爱此身。\n可须砭剂力，振臂起漳滨。",
        "dynasty": "宋",
        "collection_info": null
    },
    {
        "uuid": "28fd8e0b766bc07c4ca9b3a1785056cf",
        "title": "俯江楼分韵得春字",
        "author": "陈造",
        "content": "子政文笔劲，武陵豪气振。\n高骞霄汉步，分占燕鶑春。\n造化归吟思，罇罍着散人。\n芳时好宾主，载酒未妨频。",
        "dynasty": "宋",
        "collection_info": null
    },
    {
        "uuid": "bc56e7dae90eba8258128493c39456f1",
        "title": "次韵杨宰泛湖",
        "author": "陈造",
        "content": "他日草玄手，效官今武城。\n端忧计丰歉，行色问阴晴。\n诗酒时陶冶，身名孰重轻。\n犹能记驽蹇，拜赐得瓖缨。",
        "dynasty": "宋",
        "collection_info": null
    },
    {
        "uuid": "b7abaedee8d4f21996690f8d7a9e9075",
        "title": "次宿北阿韵",
        "author": "陈造",
        "content": "闻道篮舆去，遥岗復近阿。\n诗应弔孝逸，碑或赞头陀。\n静者官餬口，公朝礼作罗。\n怜君日阡陌，尘土扑阴何。",
        "dynasty": "宋",
        "collection_info": null
    },
    {
        "uuid": "d086a8e320f05f233b31b3e357872dc0",
        "title": "次韵赵帅四首  其一",
        "author": "陈造",
        "content": "藩方人奠枕，楚尾铁为城。\n晓日熙仁惠，春雷殷政声。\n护边一李绩，增户几王成。\n笑指琼花露，如公彻底清。",
        "dynasty": "宋",
        "collection_info": null
    },
    {
        "uuid": "fdf4db663153aa85649e6dd14a5b0c40",
        "title": "次韵赵帅四首  其二",
        "author": "陈造",
        "content": "腹裏羣经笥，毫端五字城。\n少陵宁漫兴，侯喜欲无声。\n窃听锵金奏，仍闻破竹成。\n君知盥手处，毛骨为谁清。",
        "dynasty": "宋",
        "collection_info": null
    },
    {
        "uuid": "8ff056082d8c2f01d9c566ca8cd0e4ae",
        "title": "次韵赵帅四首  其三",
        "author": "陈造",
        "content": "我亦饱参僧，赢粮走百城。\n诸公传句法，夫子擅诗声。\n自笑屠龙误，时须画鹜成。\n峨肩出苦语，蛩夜共凄清。",
        "dynasty": "宋",
        "collection_info": null
    },
    {
        "uuid": "e36ad60debfb615aa05b3da38d5ba0ab",
        "title": "次韵赵帅四首  其四",
        "author": "陈造",
        "content": "自昔繁雄地，芜城压锦城。\n惟公工活国，上课已蜚声。\n富庶几当日，调虞属老成。\n归应演周颂，宗祀奏维清。",
        "dynasty": "宋",
        "collection_info": null
    },
    {
        "uuid": "8a9f57e39a04e13a44dced959c654d77",
        "title": "次韵林子长",
        "author": "陈造",
        "content": "诗坛旧同歃，攀附不无因。\n揽辔今肤使，回辕记老身。\n云泥知已隔，谭笑尚容亲。\n不记棋前酒，当时定几巡。",
        "dynasty": "宋",
        "collection_info": null
    },
    {
        "uuid": "1ceb40318a3fe10d55c812a5532a5a24",
        "title": "次韵赵帅岁暮",
        "author": "陈造",
        "content": "虚心观物变，投老得诗穷。\n玄草居然白，炉萁却暂红。\n诗缘梅隽发，愁倩酒消融。\n未用凌羁客，疎帘逗雪风。",
        "dynasty": "宋",
        "collection_info": null
    },
    {
        "uuid": "df39e5e7cde0e25266bca8961038d088",
        "title": "次韵小閤",
        "author": "陈造",
        "content": "闻道委蛇地，金虬自炷香。\n心虽便静默，时恐后骞翔。\n物外贮春色，人间占夜光。\n定谁传句法，俗骨点玄霜。",
        "dynasty": "宋",
        "collection_info": null
    },
    {
        "uuid": "63e67cf8eed44cd6f2c86d616a1eb71c",
        "title": "高宗皇帝挽章四首  其一",
        "author": "陈造",
        "content": "雨露均皇泽，丹青焕帝猷。\n恢图自天运，授圣与神谋。\n方眕修龄梦，俄偕造物游。\n姑山余四子，不復候琼辀。",
        "dynasty": "宋",
        "collection_info": null
    },
    {
        "uuid": "93ab375a8209fdb5d2ddf169531f1486",
        "title": "高宗皇帝挽章四首  其二",
        "author": "陈造",
        "content": "措俗皇风粹，怡神象帝先。\n宝图传圣嗣，金阙觐羣僊。\n典训昭如日，华夷痛所天。\n衣冠游历地，一一泪河前。",
        "dynasty": "宋",
        "collection_info": null
    },
    {
        "uuid": "5135088dd360c4184eda498b154f5706",
        "title": "高宗皇帝挽章四首  其三",
        "author": "陈造",
        "content": "天地重开闢，华夷赴指挥。\n羣生欣按堵，三纪仰垂衣。\n凤历虽无极，龙楼忽告违。\n广成谭道处，千古想骖騑。",
        "dynasty": "宋",
        "collection_info": null
    },
    {
        "uuid": "c144490652a862c8fc50c1d62a8d9dcb",
        "title": "高宗皇帝挽章四首  其四",
        "author": "陈造",
        "content": "精一心传后，功隆道固存。\n徐乘僊驭去，往俪玉皇尊。\n典诰无遗意，臣民有断魂。\n嵩灵弓剑望，愁雾惨中原。",
        "dynasty": "宋",
        "collection_info": null
    },
    {
        "uuid": "8de43ed533e7fe6b4e055b0a94dd7193",
        "title": "寿皇圣帝挽章三首  其一",
        "author": "陈造",
        "content": "孝俭超千古，初终秉一心。\n时前未央酒，每惜露台金。\n遗范天同久，湛恩海与深。\n攀摧恸夷夏，悲泪作秋霖。",
        "dynasty": "宋",
        "collection_info": null
    },
    {
        "uuid": "b19b040fefe6b252dfc0637833baa91c",
        "title": "寿皇圣帝挽章三首  其二",
        "author": "陈造",
        "content": "受授光尧禹，规摹陋汉唐。\n皇图开寿域，国步坦康庄。\n检玉方慈范，乘云忽帝乡。\n华夷均孺慕，矫首涕滂浪。",
        "dynasty": "宋",
        "collection_info": null
    },
    {
        "uuid": "d08f03d894e64a14ebb8e5a23c77dbce",
        "title": "寿皇圣帝挽章三首  其三",
        "author": "陈造",
        "content": "慈俭遵先志，刚明肖上干。\n题期千一遇，跻治五三前。\n他日山藏壑，终天泽漏泉。\n稽山穿望眼，松影五云连。",
        "dynasty": "宋",
        "collection_info": null
    },
    {
        "uuid": "893b350649fe20527cf05c3227821dcb",
        "title": "强同年次子挽诗二首  其一",
        "author": "陈造",
        "content": "识子初衿佩，崭然自夙成。\n风猷乃公似，文字老夫惊。\n遽陨连城器，难推造物情。\n新宫漫仙伯，政復待君铭。",
        "dynasty": "宋",
        "collection_info": null
    },
    {
        "uuid": "7ca01a175ab572cd3c107526a601392a",
        "title": "强同年次子挽诗二首  其二",
        "author": "陈造",
        "content": "弱岁不好弄，俯窥同队鱼。\n开编便头角，诸老办吹嘘。\n囊锦余诗草，悲风忽輤车。\n人今埋玉恨，清泪洒衣裾。",
        "dynasty": "宋",
        "collection_info": null
    },
    {
        "uuid": "d09ff5ae47123d1b6fb327c4c1d6e11c",
        "title": "黄尉挽章二首  其一",
        "author": "陈造",
        "content": "传绪祖风懿，居乡家道肥。\n羣书了渔猎，一性自弦韦。\n官仅纡黄绶，时须补黑衣。\n空缠百身恨，遽作九原归。",
        "dynasty": "宋",
        "collection_info": null
    },
    {
        "uuid": "6d6f130837e2f6563e94afa1d543acd4",
        "title": "黄尉挽章二首  其二",
        "author": "陈造",
        "content": "落笔心犹壮，论年鬓未斑。\n砚捐初铸铁，泽失善藏山。\n谈麈那容数，灵輀去莫攀。\n松阡萦望眼，衰泪可胜潸。",
        "dynasty": "宋",
        "collection_info": null
    },
    {
        "uuid": "0f6fd9a54b3f4b23d9405e4734b4f792",
        "title": "李粹伯挽章二首  其一",
        "author": "陈造",
        "content": "今代论时杰，如公未易量。\n冰壶钟器质，绣段粲文章。\n遂鬰鸾台望，俄成马鬣藏。\n忠贤如此尔，天意竟茫茫。",
        "dynasty": "宋",
        "collection_info": null
    },
    {
        "uuid": "7f6a2c2261bcf306a95e4441afbf85ef",
        "title": "李粹伯挽章二首  其二",
        "author": "陈造",
        "content": "病酒漳滨久，传闻信復疑。\n为郎真地下，哭友漫天涯。\n雨绋何由挽，风松想助悲。\n自今思有道，时展蔡邕碑。",
        "dynasty": "宋",
        "collection_info": null
    },
    {
        "uuid": "3fd77bdd98c6edf371df4c453e3ebdbc",
        "title": "九日",
        "author": "陈造",
        "content": "樽俎天风度，亭高眼界宽。\n江山对吹帽，烟雨入凭栏。\n蚁酒倾灵液，霜花碎辟寒。\n乐长回过鴈，香细霭双狻。\n乐事酬佳节，千金命一欢。\n灯前唤归骑，星汉已阑干。",
        "dynasty": "宋",
        "collection_info": null
    },
    {
        "uuid": "2185dfa15ae357b69f3d01dd01f05d60",
        "title": "次韵盛教授",
        "author": "陈造",
        "content": "词章有余力，老色嘆侵寻。\n况苦漳滨卧，俄聆正始音。\n新篇惊间发，平处冠来今。\n修月无前手，凌云得此心。\n葩华分子细，矛戟骇阴森。\n玉楮何劳刻，于菟不易擒。\n竞传平水市，或博乐浪金。\n妙斲风无迹，穷搜海并深。\n与时犹落落，逼古谩骎骎。\n幞被征尘暗，临流鬓雪侵。\n徐驱怜老骥，决起羡惊禽。\n善价渠能许，清愁可得禁。\n不无青白眼，聊费短长吟。\n顷岁欣相识，高山慰所钦。\n周旋窥义府，衰朽谢书林。\n适越惭荒陋，依刘耐滞淫。\n交情向来密，诗病几时箴。\n迟子迂轩盖，呼奴洁釜鬵。\n萁炉足幽趣，玉唾涤烦襟。\n斗酒穷檐日，招摇得共斟。",
        "dynasty": "宋",
        "collection_info": null
    },
    {
        "uuid": "75c505a59ce1bb75099700e226c30253",
        "title": "再游殖轩小酌",
        "author": "陈造",
        "content": "生世岐喧静，平章有不如。\n宦涂吾画虎，濠上子知鱼。\n去索长安米，归紬笠泽书。\n兹轩住苍莽，胜日復踌躇。\n酒盏扶头后，鶑声禁火余。\n兰风度樽俎，蝶翅掠襟裾。\n有底烟霄意，便为水竹居。\n可须供曲糵，未后课耰鉏。\n花蓓红酣日，池光碧浸虚。\n鹤头依绿荇，龙骨闹清渠。\n诗兴因超忽，愁端得破除。\n时从一吟醉，小计百砗磲。",
        "dynasty": "宋",
        "collection_info": null
    },
    {
        "uuid": "5d7d40aef0664d076ac15f2b9d4c0c5c",
        "title": "送罗提举",
        "author": "陈造",
        "content": "万口歌谣裏，临岐挽使车。\n五云金碧际，平步闯天居。\n皇眷须裨益，清朝有诏除。\n致君真夙素，活国此权舆。\n壮岁持英节，春风满比闾。\n民皆乐耕凿，吏敢狃侵渔。\n日者流离嘆，时方旱暵余。\n饱饥亲劳来，骨肉费勤渠。\n汲直开仓后，韩公报政初。\n重前汉皇席，肯挟子公书。\n冠豸传应实，婴鳞可待徐。\n规恢今日事，抱负与时摅。\n吏治捐邦蠹，羣妖信鼎鱼。\n衰翁怜命蹇，违世坐才疎。\n但有江山助，曾无甔石储。\n登门仍造次，作意借吹嘘。\n此去游丹地，能无荐子虚。\n壮心翔碧落，归梦谢黄淤。\n凝睇成分袂，从人更曳裾。\n念为天下贺，不拟赋愁予。",
        "dynasty": "宋",
        "collection_info": null
    },
    {
        "uuid": "a67a648fc52659aaea708f2cf56b5bd0",
        "title": "谢龚养正病后分药",
        "author": "陈造",
        "content": "如许卧痾久，入春知少苏。\n遽能捐药物，分惠及吾徒。\n字验亲题健，形非贱子臞。\n人情工老芋，友意寓柴胡。\n怪底阴阳寇，偏陵山泽儒。\n从君足力减，嘆我酒肠枯。\n解橐供砭剂，投筇试步趋。\n身方困厉鬼，名已属亨衢。\n书蠹妨生理，杯蛇可自诬。\n斯文千岁计，平世万金躯。\n大手堪周史，诸公待董狐。\n几时随急诏，帆影漾前湖。",
        "dynasty": "宋",
        "collection_info": null
    },
    {
        "uuid": "966d58aff4f3425f1ef7c2854f395cfa",
        "title": "劝农书浄居壁",
        "author": "陈造",
        "content": "小出成休务，徐驱免戴星。\n风枝禽磔磔，烟陇麦青青。\n萧寺蜚尘外，行轩数刻停。\n剩呼黄髮叟，看卧碧香瓶。\n庶富几无憾，耕桑饱所经。\n由衷疎直语，或可比闾听。",
        "dynasty": "宋",
        "collection_info": null
    },
    {
        "uuid": "d808a24c4aef84028aed54b54e7c2735",
        "title": "寄顾签判",
        "author": "陈造",
        "content": "版财虚占籍，为弊与年深。\n挹酒空名斗，无虞可即禽。\n焦头宁自救，扪舌未渠瘖。\n上幕真时望，平居念陆沈。\n蠲痾丹九转，援坠绠千寻。\n容易令公喜，恩勤获我心。\n益昌留署考，神武贷抽簪。\n厚德何容报，交情拟断金。",
        "dynasty": "宋",
        "collection_info": null
    },
    {
        "uuid": "dad5ac770b493547e7919f438a0d1118",
        "title": "饮寓隠",
        "author": "陈造",
        "content": "轩亭晓清旷，行乐未妨频。\n无客不堪醉，有花长是春。\n凭栏尚红药，结伴擅芳辰。\n笑驻凌波步，香分折角巾。\n鶑声殊自健，杏子况尝新。\n仰止宗英伯，来为郑驿宾。\n言辞独乐乐，仍命可人人。\n鸿弄舞时影，梁蜚歌处尘。\n棋枰谁得隽，诗笔自疑神。\n欹倒何妨屡，歌呼却甚真。\n升沈塞上马，容易鬓如银。\n奈许追欢地，回头迹便陈。",
        "dynasty": "宋",
        "collection_info": null
    },
    {
        "uuid": "dfd859a2e657220c8e7d29bb17689883",
        "title": "再游福溪岩赠主僧",
        "author": "陈造",
        "content": "山路细萦蛇，欹危讶泛槎。\n幽人肯假榻，倦客似还家。\n柏径初轩豁，筠窗更静嘉。\n饥肠如作苦，斋鼓恰停挝。\n茶供含秋露，菘葅带早花。\n香秔有炊玉，煮餠不摇牙。\n好在经行处，还怜旧约差。\n摩挱验蛇蚓，圆缺屡虾蟇。\n境信人俱胜，心宁迹与遐。\n农时多闵雨，意绪每如麻。\n却话三生契，空嗟两鬓华。\n蒲团坐双稳，良夜对篝纱。",
        "dynasty": "宋",
        "collection_info": null
    },
    {
        "uuid": "3ed5fe8e6786239c612be68cdabddb35",
        "title": "均州赠应守沈倅",
        "author": "陈造",
        "content": "闻道均阳郡，平时百万家。\n客行休访古，世异定兴嗟。\n逐逐纔为市，通通亦掺挝。\n仅成新聚落，那復旧豪奢。\n属者歌箫地，连畦蔓瓠瓜。\n今来冠盖侣，荐筯欠鱼虾。\n狭路几沙碛，颓垣剩土花。\n街尘坌鸟雀，屋影暗桑麻。\n恐有如鸮鵩，仍惊攫肉鸦。\n遗基满空阔，面势踞谽谺。\n一水纡龙脊，羣峯簉犬牙。\n封疆界梁楚，形胜引黔巴。\n郡计稽图牒，农功富秉秅。\n吏庸常报最，帝泽向来赊。\n劫火延中夏，髦头震四遐。\n风声离夷裔，俗习堕奇衷。\n谷蓄宁关虑，山荒久废畬。\n腰间尚牛犊，篱脚漫豵豝。\n久矣皇恩洽，悠哉户籍加。\n帅车初柅轨，倅戍未归槎。\n厚本还千载，移风待两衙。\n抚摩端不苟，悃愊信无华。\n巳日知胥悦，为生渐有涯。\n耕耘捐末务，惰窳弃前瑕。\n条教须源委，浮淫计蘗芽。\n要能潴郑白，不必漕褒斜。\n号召人投袂，污邪岁满车。\n腾陵倾献替，陆续拜亨嘉。\n绩效烦银笔，人才况绛纱。\n翰藩仍庶富，余付史臣夸。",
        "dynasty": "宋",
        "collection_info": null
    },
    {
        "uuid": "c9668ca3c0ebf07c1b635e3d95cc1e9d",
        "title": "赭圻",
        "author": "陈造",
        "content": "朱旗仅奏蜀川功，咫尺中原未向风。\n礼接谢安犹故旧，心知越石是英雄。\n生前逆气无宗国，身后余殃有狡童。\n忍对青山话遗臭，人生过鸟抹秋空。",
        "dynasty": "宋",
        "collection_info": null
    },
    {
        "uuid": "cd797940b73163f6df85f11b48d9c9ba",
        "title": "閒题",
        "author": "陈造",
        "content": "自笑冠裳裹沐猴，只今江海信虚舟。\n断无贝阙珠宫梦，好在黄鷄紫蟹秋。\n诗外尽为闲日月，人间分占素公侯。\n政须鸥鹭供青眼，未厌山林映白头。",
        "dynasty": "宋",
        "collection_info": null
    },
    {
        "uuid": "732e9c02e6fa6efa99f43b8764bce1ce",
        "title": "饮客",
        "author": "陈造",
        "content": "暑气凭秋已自消，可能枯策伴良宵。\n试开玉友招诗客，共吸金波对舞腰。\n人近笙歌堪耐老，天非风月定无聊。\n簿书正使无闲暇，卜夜时须慰寂寥。",
        "dynasty": "宋",
        "collection_info": null
    },
    {
        "uuid": "bab5804fec87b8c5b43d874bca9eb779",
        "title": "次丁嘉会韵二首  其一",
        "author": "陈造",
        "content": "倦驻频题醉后襟，离羣自嘆阙知音。\n卜邻未暇论前约，着语聊须慰此心。\n小挽归轩清夜饮，忆尝对卧白头吟。\n中年畏别犹轻别，添我霜毛又几寻。",
        "dynasty": "宋",
        "collection_info": null
    },
    {
        "uuid": "320d08ae7f58dca8cab64f8a120a0014",
        "title": "次丁嘉会韵二首  其二",
        "author": "陈造",
        "content": "尘裏清风忽满襟，诗成正始识遗音。\n才轻余子今文举，气压诸豪復季心。\n棋罢蜡灯衔烬暗，酒阑庭树挟霜吟。\n百年衮衮须今夕，岁晚鸥盟要重寻。",
        "dynasty": "宋",
        "collection_info": null
    },
    {
        "uuid": "250c93651b89846b59608ec13879e2f3",
        "title": "再用韵寄丁知县三首  其一",
        "author": "陈造",
        "content": "旗亭风月小披襟，慰我东归听足音。\n潮水去来当有信，岫云出入自无心。\n酒杯乘兴从妨梦，诗律缘愁久废吟。\n明日扬舲回白首，烟横北固棹千寻。",
        "dynasty": "宋",
        "collection_info": null
    },
    {
        "uuid": "969fa49bd8b2bf7007f77d38d04ddc88",
        "title": "再用韵寄丁知县三首  其二",
        "author": "陈造",
        "content": "南楼酌酒未分襟，啅鹊啼乌亦好音。\n晴日倒红生笑颊，烟梧摇渌涨杯心。\n可堪岁月供行色，尽把江山博醉吟。\n不继芜湖留十日，焦峯浮玉恣幽寻。",
        "dynasty": "宋",
        "collection_info": null
    },
    {
        "uuid": "a8a95f2fe60b23c58fdc30edb4d72f8c",
        "title": "再用韵寄丁知县三首  其三",
        "author": "陈造",
        "content": "别时把酒欲霑襟，楚翼吴鳞要嗣音。\n撞玉餍听辞客语，断金深得故人心。\n对床风雨终前约，满眼湖山念独吟。\n何日水云淮上宅，草荒三径肯深寻。",
        "dynasty": "宋",
        "collection_info": null
    },
    {
        "uuid": "f1fc00ccbbaf94353139b04a08d5a99f",
        "title": "念衰",
        "author": "陈造",
        "content": "心意雕残底自娱，每临清镜笑头颅。\n诗从多病难为好，官过中年劣胜无。\n急景驱秋着髭鬓，归鸿衔梦下江湖。\n更应载酒高阳伴，误辍歌呼话故吾。",
        "dynasty": "宋",
        "collection_info": null
    },
    {
        "uuid": "3ac6829badf1e7aab8521b3a9ad97668",
        "title": "闲适二首  其一",
        "author": "陈造",
        "content": "人间火烈更风蜚，笑杀幽人咏桧枝。\n贪赴敌场争腐鼠，宁知造物玩痴儿。\n百年扰扰玄驹聚，万化悠悠野马驰。\n老子床头但周易，尚容隠几耐支离。",
        "dynasty": "宋",
        "collection_info": null
    },
    {
        "uuid": "9b2fe0d377c6923be9d11f2fcb249aba",
        "title": "闲适二首  其二",
        "author": "陈造",
        "content": "丁年故纸枉埋头，老去时名底用求。\n得句盖尝身被谤，屏书姑免眼为仇。\n关门工作橐驼坐，阅世已冥鹏鷃游。\n槁木山麋真适适，从来里舍议家丘。",
        "dynasty": "宋",
        "collection_info": null
    },
    {
        "uuid": "f96b75654a0910ec42f38a476e5de615",
        "title": "九日留交代",
        "author": "陈造",
        "content": "归轩小驻莫匆匆，佳节胡宜客路中。\n已缔金兰千载契，政思萸菊一樽同。\n磕山烟薄秋容瘦，槐衮帘疎晚照红。\n此兴向君殊不浅，要看醉帽受西风。",
        "dynasty": "宋",
        "collection_info": null
    },
    {
        "uuid": "caa25da24efb1898a8c06417a763dbe9",
        "title": "次韵苏监仓二首  其一",
        "author": "陈造",
        "content": "交朋又得一相如，高掩虞郎行秘书。\n妙论析微惊我倒，诸生到眼可人无。\n一官幸此分邻烛，五字渠能揽虎鬚。\n快读清篇病如扫，北轩风竹对森疎。",
        "dynasty": "宋",
        "collection_info": null
    },
    {
        "uuid": "1b719671c9c806bcb2806ad43b00e097",
        "title": "次韵苏监仓二首  其二",
        "author": "陈造",
        "content": "长日奔驰传置如，久妨着论与抄书。\n逢人争席有时有，疥壁留诗无处无。\n御寇未辞躬楚制，论文常忆揽桓鬚。\n扁舟再有东游便，肯向朋从自作疎。",
        "dynasty": "宋",
        "collection_info": null
    },
    {
        "uuid": "a2d1ffdcca39bf7fd32b75e51c84edd6",
        "title": "再次前韵二首  其一",
        "author": "陈造",
        "content": "未说高文锦不如，谈间已胜十年书。\n是中我亦潜心久，作者君今举世无。\n应俗不堪尘瞇目，论交政復棘如鬚。\n独怜儿戏心犹在，更向诗筒较戚疎。",
        "dynasty": "宋",
        "collection_info": null
    },
    {
        "uuid": "42a23897019257652c8c0c4efc23aaa5",
        "title": "再次前韵二首  其二",
        "author": "陈造",
        "content": "仓官尉职贱谁如，终岁区区奉简书。\n胜日偷闲须着便，青山有约定来无。\n着书聊阁如椽笔，疾恶休张磔猬鬚。\n好袖新瓢五峯路，碧淙清樾伴萧疎。",
        "dynasty": "宋",
        "collection_info": null
    },
    {
        "uuid": "ffde695d65b85fab3032767e9a1b530e",
        "title": "县圃酴醾",
        "author": "陈造",
        "content": "北园红紫已蜚尘，始放幽亭烂熳春。\n迭翠影低珠幰重，洗粧人倦玉容真。\n蔷薇清露疑分派，茉莉评香且外臣。\n领略浓芳须好语，即令袖手恐花嗔。",
        "dynasty": "宋",
        "collection_info": null
    },
    {
        "uuid": "ff2c0fb02e63e22a0eccaf974f2477dd",
        "title": "赏酴醾病不赴",
        "author": "陈造",
        "content": "不得花前共一樽，萧斋药裹自相亲。\n闲追水佩风裳梦，空负云阶月地春。\n缥缈瑶英雾为幄，敷腴玉面酒生鳞。\n蜚觞刻烛输公等，定指芳条笑恶宾。",
        "dynasty": "宋",
        "collection_info": null
    },
    {
        "uuid": "a155cc8924170adc29761d1467aaf682",
        "title": "次陈宰韵",
        "author": "陈造",
        "content": "觥筹交错舞僛僛，晓色侵窗客未知。\n便整醉魂乘款段，尚余吟兴属酴醾。\n还家拟趁宝璎珞，唤客重干金屈巵。\n着意风烟与调护，免教花意恨归迟。",
        "dynasty": "宋",
        "collection_info": null
    },
    {
        "uuid": "0f8fa438c24fa5f6556f3837ae236efb",
        "title": "徐陶会",
        "author": "陈造",
        "content": "松底轩窗卸虎鞯，竹帘闲褭石炉烟。\n山间风日小春后，会裏杯盘长至前。\n蚁子醪敷能及客，弹圆侯栗不论钱。\n岩栖野啸平生意，失脚尘埃雪满颠。",
        "dynasty": "宋",
        "collection_info": null
    },
    {
        "uuid": "e5fa1964a2511efa9cf35663eef77850",
        "title": "即事",
        "author": "陈造",
        "content": "泛蚁醪敷且命斟，中年节物自关心。\n风前千柳竞春态，烟际一鸠啼晏阴。\n急景绝怜添鬓雪，芳辰犹阻盍朋簪。\n年时醉藉梨花地，回首鸥盟可得寻。",
        "dynasty": "宋",
        "collection_info": null
    },
    {
        "uuid": "175a4eb71bb59c20ed463c96fa2def1a",
        "title": "县西",
        "author": "陈造",
        "content": "一径斜穿荦确行，身闲尤觉马蹄轻。\n坡头嘉树千幢立，烟际长江匹练横。\n茶鼓适敲灵鹫院，夕阳欲压赭圻城。\n一春簿领沈迷裏，野鸟山花眼最明。",
        "dynasty": "宋",
        "collection_info": null
    },
    {
        "uuid": "afc00504b9c95cb8419a2184e1543976",
        "title": "上峨桥早行",
        "author": "陈造",
        "content": "一从棰楚替陈编，渐惯山行野店眠。\n白氎风霜鷄唱后，黄尘岐路马蹄前。\n光阴付我千茎雪，伏腊何时二顷田。\n寄语淮乡隠君子，浪言梅福是神仙。",
        "dynasty": "宋",
        "collection_info": null
    },
    {
        "uuid": "171bb9058b067ed1d315b1510cea0d8e",
        "title": "寄幼度主簿",
        "author": "陈造",
        "content": "辞家暑雨溅红蕖，转首荞花已雪如。\n岁月祇随流水逝，笑谈陡与故人疎。\n简书我正罢长道，归棹君行指旧居。\n他日霜风吹梦破，空从旅鴈觅来书。",
        "dynasty": "宋",
        "collection_info": null
    },
    {
        "uuid": "b081ac784cb9f52af75a08c48b5fb71c",
        "title": "和张秀才",
        "author": "陈造",
        "content": "山川向晚点尘无，忽讶筛琼屑玉铺。\n巧与梅花争便旋，试将姑射比肌肤。\n破寒春酒何曾酽，荐筯穷鸠不料臞。\n陵藉东君从作意，未妨芽甲暗昭苏。",
        "dynasty": "宋",
        "collection_info": null
    },
    {
        "uuid": "5c5137acb474c489329153262fa4ea31",
        "title": "雪晴再用韵",
        "author": "陈造",
        "content": "龙烛飞空雪渐无，光摇穷巷丽金铺。\n妓楼遽喜春生座，席户浑惊粟在肤。\n剡水不须乘兴去，饭山犹是作诗臞。\n自怜白髮疎慵客，拥被高舂梦未苏。",
        "dynasty": "宋",
        "collection_info": null
    },
    {
        "uuid": "dc357eda3145f68f8ffdda24a7dbe9c9",
        "title": "次韵早春",
        "author": "陈造",
        "content": "良辰邀醉得钱无，雪后郊原翠欲铺。\n无力晚风摇柳线，有情新日养花肤。\n寻芳拟贷愁边意，照水还惊病后臞。\n春到祇思为圃乐，剩移杞菊种鷄苏。",
        "dynasty": "宋",
        "collection_info": null
    },
    {
        "uuid": "76a16db2ffb3815562fac16c1311ee65",
        "title": "次韵张秀才雪",
        "author": "陈造",
        "content": "可是春皇吝物华，羣仙剪水作奇葩。\n壶中天地浑糜玉，风处园林尽勒花。\n宿火暖寒聊榾柮，夜光落手忽惊嗟。\n忍饥遽拟搜诗谢，何异空肠更饮茶。",
        "dynasty": "宋",
        "collection_info": null
    },
    {
        "uuid": "c938ca859d66512e80328c4d266c26cc",
        "title": "用前韵酬雪霁",
        "author": "陈造",
        "content": "东风吹暖擅年华，不放江云扬素葩。\n嫩碧忽看摇水面，暗香已復辨梅花。\n尘埃怜我褐之父，名德思君留子嗟。\n沈辱清诗祛滞思，真成酒病荐真茶。",
        "dynasty": "宋",
        "collection_info": null
    },
    {
        "uuid": "08be0d5ce8b82762a2ae2296055efdc6",
        "title": "寄丁主簿",
        "author": "陈造",
        "content": "江边聚首偶经旬，自挽园蔬拂甑尘。\n老桧根株官舍古，凉蝉风露贼曹贫。\n斑骓去后情无那，紫燕飞还句更新。\n一舸东浮待秋老，菊花芦叶定留宾。",
        "dynasty": "宋",
        "collection_info": null
    },
    {
        "uuid": "a1925d11e57f54d62cb059bf246bf27d",
        "title": "寄林子长教授",
        "author": "陈造",
        "content": "芹堂风景几经过，匝坐红蕖倚绿荷。\n下筯惯尝云子味，开樽仍费雪儿歌。\n官移催我离羣去，梦境思君乐事多。\n鴈足寄诗情未薄，却惭属和付羊何。",
        "dynasty": "宋",
        "collection_info": null
    },
    {
        "uuid": "301f200f8e5c67acad5eccbbb946ea6e",
        "title": "杨家会小坐",
        "author": "陈造",
        "content": "断蜺收尽有云屯，月映苍茫山敛昏。\n白露素空犹暑意，碧林危叶已秋痕。\n鸟乌定为何人乐，络纬惟能竟夕喧。\n老阅流光易悽惋，惜无佳客共清樽。",
        "dynasty": "宋",
        "collection_info": null
    },
    {
        "uuid": "5ca2fd8c2d7290336442a976a22c2ad1",
        "title": "七夕",
        "author": "陈造",
        "content": "龙旌凤扇一相迎，知费青禽几寄声。\n天上经年纔旧约，人间转盼便深更。\n凉河只向樽前落，微月偏来酒面明。\n后夜玉琴弹别鹤，独应干鹊梦魂惊。",
        "dynasty": "宋",
        "collection_info": null
    },
    {
        "uuid": "3e73f26699d120a3e48c63f96318b4c7",
        "title": "復程平叔",
        "author": "陈造",
        "content": "早岁雄文手自编，偶同闻喜听钧天。\n漫为官去吾何取，肯寄诗来子定贤。\n潘岳自怜头易白，士安况苦病相缠。\n羡君身健须如漆，万里亨衢稳着鞭。",
        "dynasty": "宋",
        "collection_info": null
    },
    {
        "uuid": "2223a5ec9624f9b873a864314e21f5e2",
        "title": "汪叔量白酒",
        "author": "陈造",
        "content": "妙诀何年受异人，酿成珍齐祇逡巡。\n端忧肯念霜髯客，取醉时分玉色春。\n篘处想如君德厚，饮来浑类我诗醇。\n借书问字渠须计，走马鸣鞭莫厌频。",
        "dynasty": "宋",
        "collection_info": null
    },
    {
        "uuid": "726c783f7759e541adb4c2dd7c3b5af9",
        "title": "寄乡中亲旧",
        "author": "陈造",
        "content": "携书忆上上江船，捻指官曹欲二年。\n白傅病多空自嘆，老坡仙去却虚传。\n人生修短庸非命，我判浮休不问天。\n来岁过君定惊笑，尚堪诗酒与周旋。",
        "dynasty": "宋",
        "collection_info": null
    },
    {
        "uuid": "53958ec6ca0e670269eaecad24087580",
        "title": "隠静简堂老赠籐杖",
        "author": "陈造",
        "content": "两枝籐杖各过头，一赠诗翁一自留。\n借力崎岖知意厚，分岐喧静果谁优。\n拄归山路烟岚好，横向禅堂魔魅愁。\n偿尽阿师行脚债，不妨分我老沧洲。",
        "dynasty": "宋",
        "collection_info": null
    },
    {
        "uuid": "f8a8a4dfb7020fbcb8106c9eeaf17728",
        "title": "次韵杨枢视圩游隠静",
        "author": "陈造",
        "content": "劝相江糜畚锸忙，却回小队访山房。\n松风不约炉烟直，昼晷潜随僧话长。\n政外辍闲知有味，区中得醉浪名乡。\n铜丸好句长哦罢，坐听惊猿堕莽苍。",
        "dynasty": "宋",
        "collection_info": null
    },
    {
        "uuid": "3dc75bdf9044cf6637311104de4ca624",
        "title": "次韵杨枢喜雨",
        "author": "陈造",
        "content": "神护天关色正庄，挽回帝眷一丝香。\n人间雨信先鸣鹳，仙界雷翁叱卧羊。\n剡剡青秧迷迥野，浮浮白水溜方塘。\n丰年信出为霖手，恳悃忧民意叵忘。",
        "dynasty": "宋",
        "collection_info": null
    },
    {
        "uuid": "34f0d1eed2fa0ad4af48080a8815ea55",
        "title": "病中书怀二首  其一",
        "author": "陈造",
        "content": "少日清孤效乐天，谏书未落世间传。\n曾圆八节滩头梦，重了三生石上缘。\n雪竹霜林便老境，蒲团禅板付臞仙。\n诗篇把玩真聊尔，古井无波敢自贤。",
        "dynasty": "宋",
        "collection_info": null
    },
    {
        "uuid": "88465fab370ddbaf8f7a46b8ec855ca4",
        "title": "病中书怀二首  其二",
        "author": "陈造",
        "content": "促促浮生忽二毛，安心有法頼禅逃。\n梦知二竖今相避，仇问三彭底许饕。\n世路从今蜗两角，灯窗姑置兔千毫。\n破颜细点功名录，祇许渊明酒处高。",
        "dynasty": "宋",
        "collection_info": null
    },
    {
        "uuid": "d5d4840982d38e187458be201745963f",
        "title": "次韵元卿二首  其一",
        "author": "陈造",
        "content": "君自才高与世疎，我顽能使此溪愚。\n医师久已肱三折，赋客枵然屋四隅。\n莫道十年同好恶，相过一笑间忧虞。\n胸中圭角今余几，诗胆由来已破觚。",
        "dynasty": "宋",
        "collection_info": null
    },
    {
        "uuid": "f0d623256d4e17ac5b04a04ded3b48ff",
        "title": "次韵元卿二首  其二",
        "author": "陈造",
        "content": "笑携佳句又衝寒，政用消忧觞咏间。\n酒贱粗能留子醉，食贫未暇惨予颜。\n搜诗杜老方须药，强项萧生且抱关。\n旧约偶耕犹念否，霜林雪竹正斓斑。",
        "dynasty": "宋",
        "collection_info": null
    },
    {
        "uuid": "2a44dc0ba9f9a4a84a4191e0ef481819",
        "title": "次韵刘宰",
        "author": "陈造",
        "content": "倾盖回舟一再逢，向来淮左又江东。\n自惊岁钥催衰白，况说京尘踏软红。\n吏役吾方百寮底，诗工君更古人中。\n挽留重试传杯手，得醉歌呼兴未穷。",
        "dynasty": "宋",
        "collection_info": null
    },
    {
        "uuid": "a4284c20fc79a8aac28f35363c86deab",
        "title": "夏夜饮客",
        "author": "陈造",
        "content": "矻矻官曹兴易穷，得闲何惜一樽同。\n傍愁边到无恶客，从竹间来皆好风。\n胜日诗狂输酒圣，转头渭北復江东。\n雕鞍未作扶携去，更放兰缸子夜红。",
        "dynasty": "宋",
        "collection_info": null
    },
    {
        "uuid": "96cccea66b3bc5934e85299e459b02a4",
        "title": "赠赵监岳",
        "author": "陈造",
        "content": "才俊如君士论推，下交从昔最知归。\n谈间八面无余敌，酒处千金不当挥。\n方办西湖陪语笑，预愁南浦诉分违。\n只今又捧江西檄，连夜惊魂梦打矶。",
        "dynasty": "宋",
        "collection_info": null
    },
    {
        "uuid": "6111a75fd650212d2c8e4c4525505094",
        "title": "行都",
        "author": "陈造",
        "content": "露冷河倾斗柄低，望仙桥外独归时。\n风梳御柳娟娟静，月度觚棱故故迟。\n几处清歌留客醉，谁家长笛倚楼吹。\n太平喜乐朝仍暮，帝力何曾尔辈知。",
        "dynasty": "宋",
        "collection_info": null
    },
    {
        "uuid": "b651476520ceeb3ba47c7d9b873686d1",
        "title": "春晚郊外",
        "author": "陈造",
        "content": "轻云阁雨不成飞，稍喜行轩贷夹衣。\n帝里园林春欲老，人家帘幕燕初归。\n沧湾潮应沙痕瘦，碧陇烟生麦浪肥。\n眼底湖山聊着句，那忧乐事与心违。",
        "dynasty": "宋",
        "collection_info": null
    },
    {
        "uuid": "40ae0ef715f7c80fdb89103ad5a14121",
        "title": "託人卖马二首  其一",
        "author": "陈造",
        "content": "伴我山城惯崄巇，长因马健感吾衰。\n三年粗了痴儿事，併日犹嗟竈妇炊。\n会见千金市龙种，可能一笑换蛾眉。\n还家劣有枯籐在，神驾尻轮得自欺。",
        "dynasty": "宋",
        "collection_info": null
    },
    {
        "uuid": "228e0f5122eec490e0b078b83e7833c2",
        "title": "託人卖马二首  其二",
        "author": "陈造",
        "content": "闲人徐步觉优游，马似羞贫意不留。\n久厌短衣随射虎，更怜匣剑佩耕牛。\n楚山好处聊双屩，淮水生时办一舟。\n如子长才当柄用，伫看干旆拥鸣驺。",
        "dynasty": "宋",
        "collection_info": null
    },
    {
        "uuid": "c1764eace5e96e299d630a78311c8853",
        "title": "次韵王知军雪",
        "author": "陈造",
        "content": "雪神濡物不遗时，嗣岁悬知羡帝祺。\n沙界积苏烦阿母，天仙剪水倩风姨。\n郢城曲好无前调，梁苑宾来有后期。\n未办壶天陪一笑，夜深空敛索诗眉。",
        "dynasty": "宋",
        "collection_info": null
    },
    {
        "uuid": "dc389b2ac8a5154357a7e5f020b29eb0",
        "title": "次韵汪解元",
        "author": "陈造",
        "content": "万里亨衢子旧期，故人留眼看蜚驰。\n低回尚作风黧面，遇合何妨物在颐。\n落笔每惊风雨驶，探囊或恐鬼神悲。\n禹门合有龙头信，小待桃花浪暖时。",
        "dynasty": "宋",
        "collection_info": null
    },
    {
        "uuid": "f2efe98705ba4d1a08e24310dba13030",
        "title": "次韵王知军夜坐有怀",
        "author": "陈造",
        "content": "梦想天兵下不其，壮心摇荡受风枝。\n摄衣试作听鷄舞，穷我庸非造物儿。\n腰下谁悬苏子印，城中人笑董生帷。\n西来江左夷吾在，小敌纔堪剑首吹。",
        "dynasty": "宋",
        "collection_info": null
    },
    {
        "uuid": "a13d64bc0575e44a0dedd3ab7f6052f7",
        "title": "次沈倅韵呈王漕",
        "author": "陈造",
        "content": "王家流庆水倾东，不独乌衣纪数公。\n天畀臧孙当有后，人迟汲直未居中。\n凤巢衮衮九文羽，鹏路摇摇万里风。\n隔坐从今几云母，定知周鲁各元功。",
        "dynasty": "宋",
        "collection_info": null
    },
    {
        "uuid": "b9aae735e6efda5549c12d9113e2d75d",
        "title": "次韵王漕起秀亭",
        "author": "陈造",
        "content": "梦蹑常山万仞巅，宝符千载尚依然。\n乌孙有底枭凭夜，赤子能忘蚁就羶。\n正朔会须还禹服，登临聊復对吴天。\n明年重放危亭目，万旅公方北首燕。",
        "dynasty": "宋",
        "collection_info": null
    },
    {
        "uuid": "ffddf56d3510092ec5148ae304de8ad6",
        "title": "次韵赵教授  其一",
        "author": "陈造",
        "content": "争米何心问斗城，聚蚊底许太狂生。\n未遑饩粟如子罕，谩復公言付阿平。\n缓我愁肠千缕结，羡君笔力万钧轻。\n何时去上中和颂，却用诗情写物情。",
        "dynasty": "宋",
        "collection_info": null
    },
    {
        "uuid": "c511c19942a77289498ec687764bfd33",
        "title": "次韵赵教授  其二",
        "author": "陈造",
        "content": "携孥西垒復东城，触处千愁百恨生。\n如许尧民艰粒食，未应汉法废常平。\n爱君长策三农重，泥古迂儒一芥轻。\n会略文移倒陈廪，一时骨肉慰皇情。",
        "dynasty": "宋",
        "collection_info": null
    },
    {
        "uuid": "e912ff9b6824ec9bb7f896ecda2796f3",
        "title": "再次韵赠郭高叔",
        "author": "陈造",
        "content": "知君诗价旧连城，不作渠侬苦瘦生。\n血指有人惭妙斲，空弮如我合输平。\n珠同鱼目曾非匹，鼓过雷门定见轻。\n久已传抄呼阿买，陶编可復置闲情。",
        "dynasty": "宋",
        "collection_info": null
    },
    {
        "uuid": "247033c70982df2055084c5cc9360584",
        "title": "寄陈居仁二首  其一",
        "author": "陈造",
        "content": "鹊语晨檐灯夜花，双鱼随客到寒家。\n交情从昔金可断，别梦即今天一涯。\n风雨对床他日意，雪霜欺鬓与时加。\n阅人半世花开谢，更觉松筠耐岁华。",
        "dynasty": "宋",
        "collection_info": null
    },
    {
        "uuid": "b8d8ea8a9f6421f2fd3d8d3160486e7d",
        "title": "寄陈居仁二首  其二",
        "author": "陈造",
        "content": "尚记诛茅柳外堤，水光摇雾润窗扉。\n桑间曾是僧三宿，海上能忘鹤一归。\n野店樽罍醅脚酽，比邻鷄鹜稿头肥。\n解颜一醉平生事，更向行藏计是非。",
        "dynasty": "宋",
        "collection_info": null
    },
    {
        "uuid": "5f4868f7df03f29b52e053c63dec3707",
        "title": "次韵郭教授雪二首  其一",
        "author": "陈造",
        "content": "皇心忧喜与民同，帝意深怜岁不丰。\n瑶检何时下仙界，瑞花一昔覆寰中。\n和声已自消疵疠，陈廪从知饱困穷。\n今世皋夔活国手，信知人职代天工。",
        "dynasty": "宋",
        "collection_info": null
    },
    {
        "uuid": "40be09ed28d276c622d6e18b7bb4c630",
        "title": "次韵郭教授雪二首  其二",
        "author": "陈造",
        "content": "诗力骎骎雅颂同，人言平处逼熙丰。\n清篇自昔传平水，妙曲何人和郢中。\n颇怪鲸牙须手揽，悬知鼠技笑吾穷。\n衰慵合袖推敲手，且可旁观斲鼻工。",
        "dynasty": "宋",
        "collection_info": null
    },
    {
        "uuid": "078abaa947bfb7abcd08f117d1b1de27",
        "title": "次王帅韵后诗呈叶教授  其一",
        "author": "陈造",
        "content": "业履冰壶器镆邪，元戎韬略况儒家。\n功名自昔须横草，南北于今頼灌瓜。\n村墅稻田黄罢亚，塞垣榆树老丫叉。\n为公着意收诗稿，传与中都万口夸。",
        "dynasty": "宋",
        "collection_info": null
    },
    {
        "uuid": "6f44b595ad3a550963493d29528d6ff7",
        "title": "次王帅韵后诗呈叶教授  其二",
        "author": "陈造",
        "content": "功名回首负年华，梨枣诸雏未克家。\n老计生涯须下泽，才非世用但匏瓜。\n为儒仅博肱三折，谋食宁羞手一叉。\n青眼故人犹念此，肯持巴唱向人夸。",
        "dynasty": "宋",
        "collection_info": null
    },
    {
        "uuid": "25172828d6d1655d8149cb964c44de4d",
        "title": "次王帅韵",
        "author": "陈造",
        "content": "使君觞客及公荣，慰我他时渴德深。\n已为穆生重设醴，更闻正始嗣遗音。\n打围红袖留连舞，论槛黄花取次簪。\n恰似雄边台上醉，回头岁月嘆侵寻。",
        "dynasty": "宋",
        "collection_info": null
    },
    {
        "uuid": "8cd13cd95ccd16eac342947af520e5a2",
        "title": "书刘元之教授札子后",
        "author": "陈造",
        "content": "碧酒清歌兴未央，挽留行色为风光。\n小人政自属餍足，老子工于作乐妨。\n舞雪放闲愁踏月，梦云惊散冷禁霜。\n明朝一寄相思字，旅鴈无情亦断肠。",
        "dynasty": "宋",
        "collection_info": null
    },
    {
        "uuid": "32e250e312f0e749dc3d47b2a3d4243e",
        "title": "立春前一夕雪二首  其一",
        "author": "陈造",
        "content": "天仙几夜集瑶台，剪水筛琼不受催。\n直遣瑞花将腊去，尽驱和气与春回。\n坐窗客有吟飞絮，对酒人应唱落梅。\n雪与相如俱末至，可能草赋压邹枚。",
        "dynasty": "宋",
        "collection_info": null
    },
    {
        "uuid": "97efe0b6eb832f1289400eb0e17afb6d",
        "title": "立春前一夕雪二首  其二",
        "author": "陈造",
        "content": "雪龙侵夜正衔枚，破晓郊原玉作堆。\n云叶攀翻徒自舞，瑶花顷刻为谁开。\n土膏已遽宜农事，綵胜何妨映酒杯。\n幻作冰壶天一噱，梦回品物各春台。",
        "dynasty": "宋",
        "collection_info": null
    },
    {
        "uuid": "7aafdc255afb4337324ab5ffb11efb9a",
        "title": "饯赵伯卫赵有诗次其韵",
        "author": "陈造",
        "content": "雪后垂杨袅绿丝，邮亭折赠诉违离。\n明朝月地嗟分影，胜日风流此一时。\n白閤论诗成梦境，清湖载酒有心期。\n樽前拟倩如椽笔，细与邦人写去思。",
        "dynasty": "宋",
        "collection_info": null
    },
    {
        "uuid": "a557a079d6c413b43fa5bca7e86c82a8",
        "title": "赠仲国美",
        "author": "陈造",
        "content": "三阅春光一建瓴，依然归棹泊危亭。\n乌迎客子各头白，柳学故人俱眼青。\n曾是纵谭僵婢仆，又成豪饮卧罍瓶。\n明朝小话前溪别，分付溪风管醉醒。",
        "dynasty": "宋",
        "collection_info": null
    },
    {
        "uuid": "a9c37ac6ab5ea9e82dd04a11974c85d8",
        "title": "次韵彭景贶",
        "author": "陈造",
        "content": "紫燕穿帘若有求，为人端作置书邮。\n诗翁别后犹能酒，妄尉归来亦未侯。\n江閤香温留语笑，花楼月好记从游。\n即今满眼悲凉意，投老宁禁此段愁。",
        "dynasty": "宋",
        "collection_info": null
    },
    {
        "uuid": "06bd40f7bf3d0ddb13600ce6215b49d8",
        "title": "赠课会诸公",
        "author": "陈造",
        "content": "岁月翩翩骥受檛，妙年云路不应赊。\n手中白羽真穿叶，门外苍槐又着花。\n丹竈功成须换骨，天河波浅待乘槎。\n鴈行看即青冥上，却笑臞儒两鬓华。",
        "dynasty": "宋",
        "collection_info": null
    },
    {
        "uuid": "3cdc526b46cf8b719f3beba05a220230",
        "title": "再次韵答陈居仁二首  其一",
        "author": "陈造",
        "content": "篱菊擎霜又着花，插花犹记醉君家。\n两州札翰虽频寄，一笑班荆迄未涯。\n酒处赋成千载计，床头易熟数年加。\n珠玑属我元无踵，坐想挥毫写物华。",
        "dynasty": "宋",
        "collection_info": null
    },
    {
        "uuid": "530bc869b35aaa0356ac30e5bc4e53a4",
        "title": "再次韵答陈居仁二首  其二",
        "author": "陈造",
        "content": "丁年也办刺天蜚，几梦西垣与北扉。\n未簉时英书汗简，已烦溪友寄当归。\n桑榆境界宁辞冷，芹藻杯盘可得肥。\n说似故人应绝倒，衰颜五十盍知非。",
        "dynasty": "宋",
        "collection_info": null
    },
    {
        "uuid": "7172df13ff8b55d44070341fd4403262",
        "title": "题殖轩",
        "author": "陈造",
        "content": "窗户青红断手初，桃蹊竹径类僧居。\n日陪骚客挥椽笔，时着班衣奉板舆。\n领会能忘一樽酒，穷通拟付十年书。\n仍闻布谷催春事，一雨朝来溜决渠。",
        "dynasty": "宋",
        "collection_info": null
    },
    {
        "uuid": "3463bbf4d60cd3cf3a927ec7d4a4ae59",
        "title": "贺二石登科",
        "author": "陈造",
        "content": "捷音西下亟蜚星，二隽辞锋旧莫京。\n桂树前宵减清影，棣华同日擅香名。\n谢家兰玉真门户，苏氏文章亦弟兄。\n此去提衡霄汉上，鹏抟鲲运更论程。",
        "dynasty": "宋",
        "collection_info": null
    },
    {
        "uuid": "a8b2ed2d04d890275067af43e9ef9619",
        "title": "次韵何符山人二首  其一",
        "author": "陈造",
        "content": "门下轩裳不转头，何人皮底着阳秋。\n独烦客子衝泥屐，屡到衰翁听雨楼。\n从昔诗声追正始，即今宾友验宣州。\n清篇快读彊人意，未觉京尘厌薄游。",
        "dynasty": "宋",
        "collection_info": null
    },
    {
        "uuid": "b9d178c8cb914be8de0520e09b4345b6",
        "title": "次韵何符山人二首  其二",
        "author": "陈造",
        "content": "晓看明玑下网丝，物华俱属喜晴诗。\n一词不措重呈拙，七字鼎来当更奇。\n喜鹊啅人真作意，蜗牛屏迹似知时。\n湖山好处长谣去，拟赴苏堤胜日期。",
        "dynasty": "宋",
        "collection_info": null
    },
    {
        "uuid": "7d5a8edca65bf9b5eae7f9f68ceefcf6",
        "title": "同高叔不愚如晦饮再次韵二首  其一",
        "author": "陈造",
        "content": "诗老掀髯吟掉头，红粧间坐眼波秋。\n快倾良夕如渑酒，宛是当时锁燕楼。\n想有疎帘窥白下，可无急鼓衮伊州。\n凭君更挽刘师命，宽破三年烂熳游。",
        "dynasty": "宋",
        "collection_info": null
    },
    {
        "uuid": "f0a29697847223280161703f60ca1757",
        "title": "同高叔不愚如晦饮再次韵二首  其二",
        "author": "陈造",
        "content": "珠帘深裏按金丝，幻出扬州杜牧诗。\n共引玻璃扶窈窕，更烦侧理写瓌奇。\n一欢有约能如愿，四者求并每后时。\n却念少陵从郑老，得钱沽酒话襟期。",
        "dynasty": "宋",
        "collection_info": null
    },
    {
        "uuid": "4fec63e077498b2a90c58f3dfdea079c",
        "title": "题潘德久竹居",
        "author": "陈造",
        "content": "竹裏幽栖不掩关，解将应俗等居山。\n风流彭泽羲黄上，诗力苏州季孟间。\n官缚犹存紫公服，客来肯靳玉绦环。\n雪儿小直珠千斛，可但疎帘见一斑。",
        "dynasty": "宋",
        "collection_info": null
    },
    {
        "uuid": "04b8b9fb3f55578b2e3d178c4169d87d",
        "title": "次韵张直閤避暑",
        "author": "陈造",
        "content": "红榴照眼笋穿阶，峭閤登临快此来。\n浄境祛烦仍客共，醉乡逃暑更书催。\n庭阴碎喜风头动，虹影明看雨脚回。\n万事屏除诗债迫，此心抖擞未容灰。",
        "dynasty": "宋",
        "collection_info": null
    },
    {
        "uuid": "5f80912ac876c0541f4784eb96aeb630",
        "title": "次前韵谢胡运属二首  其一",
        "author": "陈造",
        "content": "耐暑初宵露白头，诗来分我一襟秋。\n露飞琼滴溥苍竹，月漾金波冰小楼。\n政用桐君絃白雪，便烦从事到青州。\n此怀未满须笺与，更为狂生赋远游。",
        "dynasty": "宋",
        "collection_info": null
    },
    {
        "uuid": "4fbf59d071d02471d536618587bb375d",
        "title": "次前韵谢胡运属二首  其二",
        "author": "陈造",
        "content": "炉烟褭褭上晴丝，伴阅长须送似诗。\n眼着昏花予已老，句锵哀玉子能奇。\n随人趋步庸非俗，取意粧梳自入时。\n大手只宜台閤裏，不应犹话鹿门期。",
        "dynasty": "宋",
        "collection_info": null
    },
    {
        "uuid": "f242d51d533b2e8b4a67c605dedc91b4",
        "title": "早步湖上",
        "author": "陈造",
        "content": "忽忽京尘渍客衣，正须轩旷一伸眉。\n独行初日葱茏处，不待游人杂沓时。\n鱼乐暗摇亭树影，风轻闲弄水云姿。\n因循又耐箫歌聒，早晚湖山细入诗。",
        "dynasty": "宋",
        "collection_info": null
    },
    {
        "uuid": "9232d00c94ed3f720cc49ed7aa62a807",
        "title": "次韵章守移学",
        "author": "陈造",
        "content": "千柱崇成俨旧规，小劳移筑未为非。\n诸儒受业三熏沐，贤守收功一指挥。\n蒇事此时争拭目，决科它日看增辉。\n问玄亦復侯芭事，可但经生识指归。",
        "dynasty": "宋",
        "collection_info": null
    },
    {
        "uuid": "745a2d392a412b4cc06c7f47225bf615",
        "title": "次赵解元韵  其一",
        "author": "陈造",
        "content": "养病年来懒着书，逢人掉臂睨迂儒。\n愁边好客从天下，谭处清风起座隅。\n愧我多言终不近，似君知已未应无。\n酸咸嗜好虽殊禀，政恐渠侬诮太愚。",
        "dynasty": "宋",
        "collection_info": null
    },
    {
        "uuid": "aac79a50a5127d2611612cdebc5b76c0",
        "title": "次赵解元韵  其二",
        "author": "陈造",
        "content": "兴刘止用一编书，万轴垂籤或腐儒。\n表表君今超北学，多多我已悔东隅。\n声华看续诸公后，尔雅深知一笔无。\n缩手袖间真老矣，灌园蓄㹀了朱愚。",
        "dynasty": "宋",
        "collection_info": null
    },
    {
        "uuid": "8177caba7dbb6793ec03dc3231cfb591",
        "title": "再次韵呈章守",
        "author": "陈造",
        "content": "吾儒交贺得宗师，片善盱衡置百非。\n小驻锋车宣室召，时观谭麈頖宫挥。\n诗坛已许公余论，邻烛何曾靳寸辉。\n此意急须笺阿衮，不因鱼稻久忘归。",
        "dynasty": "宋",
        "collection_info": null
    },
    {
        "uuid": "6e9b35d2ba1cb5a118563520f50e403a",
        "title": "次韵章守猎",
        "author": "陈造",
        "content": "身着邦君小队中，纵观虎将万旗红。\n目光注射鹰窥草，电影腾凌马弄风。\n忽有清诗惊破竹，更怜蜚翼堕抨弓。\n南归又苦车中妇，梦忆分鲜一醉同。",
        "dynasty": "宋",
        "collection_info": null
    },
    {
        "uuid": "a4931ae93d558d6afa8e3b905cdfb39a",
        "title": "饮殖轩",
        "author": "陈造",
        "content": "病骨今朝觉倍轻，云天昨夜已全晴。\n烂游花木欣荣处，剩喜风烟指顾生。\n春草池塘频入梦，夜窗灯火会寻盟。\n怅然又与禽鱼别，波影沉堤晚照明。",
        "dynasty": "宋",
        "collection_info": null
    },
    {
        "uuid": "5fd59c5f5cb355d1dd76fb85523dc144",
        "title": "赵使君淮春楼落成二首  其一",
        "author": "陈造",
        "content": "五凤规橅到眼中，摘星奇观欲争雄。\n客乘云气游三岛，人听歌声指半空。\n便拟瑶杯酌银汉，何妨醉面受天风。\n胡床不尽登临兴，未觉邦君后庾公。",
        "dynasty": "宋",
        "collection_info": null
    },
    {
        "uuid": "20cd3004125be0aa8a7297e3b85e13b1",
        "title": "赵使君淮春楼落成二首  其二",
        "author": "陈造",
        "content": "步帐高牙置下方，华筵云影入风裳。\n西山爽气珠帘外，北海芳罇锦瑟傍。\n宾主前闻无胜事，簪钿明日剩余香。\n一天和气谁拘检，付与邦人作醉乡。",
        "dynasty": "宋",
        "collection_info": null
    },
    {
        "uuid": "7ff15e521f7f91476b08bc9a2fc320f6",
        "title": "赠赵秀才一首",
        "author": "陈造",
        "content": "平生心事钓渔舟，邂逅青衫映白头。\n肯为功名戏雕虎，不留颜面对沙鸥。\n露漙青盖高荷晓，风约黄陂小麦秋。\n入眼斜川归趣好，此身何处不菟裘。",
        "dynasty": "宋",
        "collection_info": null
    },
    {
        "uuid": "5ceb01ace34424a30eca679ffdb78e9c",
        "title": "寄兴化叶明府进卿二首  其一",
        "author": "陈造",
        "content": "奥学居瞻数仞堂，业文自笑及肩墙。\n平时江月工分影，胜日篝灯约对床。\n身世我方怜枘凿，风期君肯遽参商。\n相忘两舍虽匏繫，当有诗筒访士乡。",
        "dynasty": "宋",
        "collection_info": null
    },
    {
        "uuid": "672f6459407a081fa1369811bc8c2f1a",
        "title": "寄兴化叶明府进卿二首  其二",
        "author": "陈造",
        "content": "一昨连甍较诈狙，缿筩合斗未良图。\n君来嚬笑民之法，政绝锋铓古与徒。\n俗变身如游建德，时清人不畏萑苻。\n自公日有诗书乐，大府仍无急急符。",
        "dynasty": "宋",
        "collection_info": null
    },
    {
        "uuid": "ce9ebb4d7c1db4617e001357d19ab65b",
        "title": "赠曹秀才二首  其一",
        "author": "陈造",
        "content": "不復林逋起九京，空留诗卷逼人清。\n如君况自鬼神助，掷地应闻金玉声。\n败履人今笑东郭，奔蜂我亦愧南荣。\n三千奏牍真余事，侧耳齐廷待一鸣。",
        "dynasty": "宋",
        "collection_info": null
    },
    {
        "uuid": "e078636de105f6506d14f12cb5703c8f",
        "title": "赠曹秀才二首  其二",
        "author": "陈造",
        "content": "抖擞胸襟一不优，迂临惟子肯绸缪。\n访书笠泽心摧落，苟禄吴门路阻修。\n老去欲追三径约，客来当办一钱留。\n它年水北山南计，更挈诗瓢就我不。",
        "dynasty": "宋",
        "collection_info": null
    },
    {
        "uuid": "69574af40e5da4af6b472d663a126c9d",
        "title": "次林计议喜雪韵",
        "author": "陈造",
        "content": "雪缟长空纻带翻，数知冬意未阑残。\n岁功告瑞须三白，客子凭高耐一寒。\n拍塞闲郊瑶圃阔，晶荧危堞玉龙蟠。\n归来冻坐追清赏，重把君诗剪烛看。",
        "dynasty": "宋",
        "collection_info": null
    },
    {
        "uuid": "5f6e51995ac13838ec9ba5e4c3bc50a7",
        "title": "次韵朱秀才二首  其一",
        "author": "陈造",
        "content": "萧斋愁兴倩谁宽，笼鹤昂霄顾羽翰。\n自昔诗深知武谔，肯辞雨湿过苏端。\n心期落落空轩豁，世事悠悠拙控抟。\n正枕诵君悲壮语，梦随飞将蹑鞮汗。",
        "dynasty": "宋",
        "collection_info": null
    },
    {
        "uuid": "3488fd9f2a0609679098ace0b87760a5",
        "title": "次韵朱秀才二首  其二",
        "author": "陈造",
        "content": "儒冠林立更鸿生，经倚菑畬道可耕。\n便合摘髭书桂籍，未须拥鼻避时名。\n似闻眕梦成三耳，会见惊人取一鸣。\n讲易露门谁第一，伫君重席振家声。",
        "dynasty": "宋",
        "collection_info": null
    },
    {
        "uuid": "02672a3300f9a7233515441e7b864241",
        "title": "次韵石湖居士见梅",
        "author": "陈造",
        "content": "东风犹是玉为尘，静女冰肌小带皴。\n尚压芳华擅春事，枉当穷腊议花神。\n仙姿绝俗遗羣妬，鼎实收功看一新。\n疎影暗香吾袖手，且容诗伯继黄陈。",
        "dynasty": "宋",
        "collection_info": null
    },
    {
        "uuid": "d51b96467d3578740abdfc80f21a9b47",
        "title": "虎丘",
        "author": "陈造",
        "content": "长日萧斋类蠹鱼，出门春事半销除。\n快舒中散飞鸿眼，稳憩文公卧虎庐。\n尘外风光诗笔底，竹梢禅榻茗瓯余。\n归涂定有行人问，底许空青润客裾。",
        "dynasty": "宋",
        "collection_info": null
    },
    {
        "uuid": "4c64e3b825a28c0bfb67a37196f6d7ab",
        "title": "次王仲衡尚书韵",
        "author": "陈造",
        "content": "着脚功名马络头，人生君所几居州。\n惟公德操朱絃直，映世冰壶白月秋。\n久已短长冥尺寸，可须骯脏羡伊优。\n即今千里讴谣地，赢得挥斤五凤楼。",
        "dynasty": "宋",
        "collection_info": null
    },
    {
        "uuid": "09b38096431434b40526b76e028054fc",
        "title": "次韵石湖居士晴窗遣兴",
        "author": "陈造",
        "content": "阊门车马隠晴雷，我亦临风咏快哉。\n平碧际空烟羃历，蔫红照影水萦回。\n园翁门巷初沾絮，游子杯盘欲荐梅。\n落晚小家还馔客，旋篘春瓮取新醅。",
        "dynasty": "宋",
        "collection_info": null
    },
    {
        "uuid": "5a6a5e8386fce788a4bba260f072ab1c",
        "title": "次韵石湖居士游虎丘",
        "author": "陈造",
        "content": "山灵知我欲巾车，岫幌云扃已袚除。\n竹葆松幢平几席，碧烟红影认林庐。\n饭分禅供清无敌，饮属诗流兴有余。\n莫话长安牢落客，付渠尘土曳长裾。",
        "dynasty": "宋",
        "collection_info": null
    },
    {
        "uuid": "2d396e08ec805578534c7e366e9e78ee",
        "title": "寄王仲衡尚书",
        "author": "陈造",
        "content": "世态翻云覆雨间，令人合眼梦还山。\n生平名义非肝膈，岁晚师门要面颜。\n鸥鹭波宽虽有约，凤凰城近可容闲。\n留年看试调元手，未拟安仁赋拙艰。",
        "dynasty": "宋",
        "collection_info": null
    },
    {
        "uuid": "8e6411917b5fb01f8b216166db5caad1",
        "title": "赠陈签判",
        "author": "陈造",
        "content": "熠熠萤光畧露荷，摇摇杯面涨金波。\n受风正作团栾饮，闭户深防褦襶过。\n情话想无云母隔，新篇应有雪儿歌。\n揆予可讳刘郎笑，讲舌长干鬓自皤。",
        "dynasty": "宋",
        "collection_info": null
    },
    {
        "uuid": "8b5092c19aeae06ca6f819cad6c027dc",
        "title": "京口呈张閤学  其一",
        "author": "陈造",
        "content": "归怀未用话南园，卧治于今又北门。\n但息儿啼宽上意，小稽霆击取中原。\n虎头锐视非无种，狮子当觞且勿喧。\n更恐谭公家世事，断无宣劝定惊魂。",
        "dynasty": "宋",
        "collection_info": null
    },
    {
        "uuid": "6d12a48ac527f105b3ff088788fdca14",
        "title": "京口呈张閤学  其二",
        "author": "陈造",
        "content": "色辞他日慰凄凉，别去吴山楚水长。\n蚁国槐安消几梦，鹤归华表恐千霜。\n安排久餍冷官饮，软语重登君子堂。\n所惜将迎无暇日，妨人诗律悟濠梁。",
        "dynasty": "宋",
        "collection_info": null
    },
    {
        "uuid": "6cdbc099803bc2afdcca720797a59a33",
        "title": "题成倅小筑",
        "author": "陈造",
        "content": "主人领客竟成迟，闲杀林园此段奇。\n胜日阿莲须后乘，即今佳菊尚东篱。\n肯来雪壁题诗处，许继华堂堕帻时。\n醉后与渠同起舞，一庭花影月迷离。",
        "dynasty": "宋",
        "collection_info": null
    },
    {
        "uuid": "5e952477039fc84e4ee2e7639df50db4",
        "title": "皇孙寿诗二首  其一",
        "author": "陈造",
        "content": "宝祚煌煌羡帝祺，天潢余润到孙枝。\n寿星良月占重见，振古熙朝此一时。\n椽笔纪祥芳草颂，龙楼开笑正含饴。\n萝图况与干坤永，长款三宫奉玉巵。",
        "dynasty": "宋",
        "collection_info": null
    },
    {
        "uuid": "9775b28a0d72fad2f399fc034bcd80ab",
        "title": "皇孙寿诗二首  其二",
        "author": "陈造",
        "content": "曾簉蓬莱挹德风，日亲儒保罄寅恭。\n学穷奥阃包贤圣，人仰英明肖祖宗。\n綵服近天仍乐孺，帝觞拜赐更从容。\n应刘寿语年年事，九万香笺未阙供。",
        "dynasty": "宋",
        "collection_info": null
    },
    {
        "uuid": "b233b776957642443710e9897ce36d8a",
        "title": "酬贾学录韵并送炭",
        "author": "陈造",
        "content": "何人戴目倚钱神，更问吾徒拂甑尘。\n醉缬不供诗客眼，弊裘应笑广文贫。\n坐看十日渑为雨，遥想千家桂作薪。\n贷子曲身当得句，地炉分施腊前春。",
        "dynasty": "宋",
        "collection_info": null
    },
    {
        "uuid": "eb247f2e965eb53f80d9e195e5d95265",
        "title": "次陈梦锡韵二首  其一",
        "author": "陈造",
        "content": "薄雪晶莹压屋茅，未须桂玉计晨庖。\n已便盐絮明愁眼，更喜乌鸢得夜巢。\n小听骚人赋梁苑，旋看春意满东郊。\n忍寒便拟寻梅去，梦想瑶英点旧梢。",
        "dynasty": "宋",
        "collection_info": null
    },
    {
        "uuid": "dff909fa5c4b61c219cb04e83e576f34",
        "title": "次陈梦锡韵二首  其二",
        "author": "陈造",
        "content": "思君采艾嘆如年，眼底羁愁只自煎。\n破梦有来惊剥啄，衝泥径欲跨连钱。\n新篇端復千年计，旧集犹须百手传。\n早晚聚头三日语，麈边闲听有源泉。",
        "dynasty": "宋",
        "collection_info": null
    },
    {
        "uuid": "64bbe242cdee14e639ad0b52a8803e6c",
        "title": "次韵朱解元雪",
        "author": "陈造",
        "content": "掉头取别未经旬，已积胸中几斛尘。\n密雪忽明银海夜，端忧空负玉花春。\n笔驱和气君何健，囊致新诗我未贫。\n胜日兔园当有赋，可能客右欠斯人。",
        "dynasty": "宋",
        "collection_info": null
    },
    {
        "uuid": "7d8319d59d95dfa2bb46bbbed0ecb5fd",
        "title": "次韵陈梦锡",
        "author": "陈造",
        "content": "手板夤缘替荷锄，从渠争挟子公书。\n三年已办青箱蠹，一饱纔分代舍鱼。\n烟烬萁炉朝兀兀，窗明风霰夜疎疎。\n独思把酒看君醉，墨汁淋浪点翠裾。",
        "dynasty": "宋",
        "collection_info": null
    },
    {
        "uuid": "bc9522778918ebbab351d1111ee32ec7",
        "title": "约二同年游虎丘",
        "author": "陈造",
        "content": "兼旬闭户耐寒威，起视晴空碧四围。\n黄鸟啼边忽游子，白龙去后渐单衣。\n年时尚记寻芳约，老境仍怜得醉希。\n红影幽香虎丘路，杖藜携酒莫相违。",
        "dynasty": "宋",
        "collection_info": null
    },
    {
        "uuid": "f9d6386199788a8f9b2ae5aa9a532294",
        "title": "次韵陈倅赵宰双竹",
        "author": "陈造",
        "content": "两君深结此君缘，句裏萧森堕我前。\n笋茁便应欺瑞麦，诗成端合付双莲。\n窗间俪影斜新月，风处骈梢褭绿烟。\n会拟韩公颂连理，为渠小辍枕书眠。",
        "dynasty": "宋",
        "collection_info": null
    },
    {
        "uuid": "e348007d7d9c6a64ff58955ac19e3e57",
        "title": "寄王尚书",
        "author": "陈造",
        "content": "一昨家庭拜帝纶，熊轓催去不逡巡。\n小迟绣衮昇元辅，復向蓬莱作主人。\n竹马未迎欢意浃，蒲鞭重试教条新。\n诗赓乐职诸生事，笔力谁今斡万钧。",
        "dynasty": "宋",
        "collection_info": null
    },
    {
        "uuid": "369bd4b2504a61106e12ddca8a7158ee",
        "title": "次韵严上舍",
        "author": "陈造",
        "content": "待月尚思前度月，中天圆璧不留分。\n即今霜气挟灵籁，如许金波乘坏云。\n念我吴牛终喘夜，忆君冀北忽空羣。\n睡魂作魔病作祟，犹頼清诗来解纷。",
        "dynasty": "宋",
        "collection_info": null
    },
    {
        "uuid": "dcd970d526a6e1082d94ae38836c0105",
        "title": "次韵朱通判严上舍  其一",
        "author": "陈造",
        "content": "蜀庄漂泊阖闾城，独向陶朱意气倾。\n诗写闲情易为好，雨鏖炎暑欲争清。\n居同蚁穴晴犹闭，归笑鸠巢老未营。\n久拟投君渠保社，援毫空復可怜生。",
        "dynasty": "宋",
        "collection_info": null
    },
    {
        "uuid": "66149939223704a179106dce14612a24",
        "title": "次韵朱通判严上舍  其二",
        "author": "陈造",
        "content": "君家名酒压吴城，肯向时流取次倾。\n篘玉谁今窥正色，班荆渠定赏真清。\n双壶问字宁能许，一醉留宾不办营。\n莫惜驱车饷元亮，须防结袜要王生。",
        "dynasty": "宋",
        "collection_info": null
    },
    {
        "uuid": "f3a339cdfb1c86891d9208e3025f4894",
        "title": "次韵朱通判严上舍  其三",
        "author": "陈造",
        "content": "万手抄诗遍洛城，老怀可但向来倾。\n采菱白雪方迭奏，蜚雨晓风相与清。\n价重欲输和氏璧，令严谁犯伏波营。\n即今貂尾那容续，更判工夫费此生。",
        "dynasty": "宋",
        "collection_info": null
    },
    {
        "uuid": "e3ef917293a401f1447f3d9d989fffa8",
        "title": "次韵朱通判严上舍  其四",
        "author": "陈造",
        "content": "子元才望未专城，玉面醪敷且细倾。\n宠辱尽捐身外事，醺酣聊乐圣之清。\n分甘亦復怜吾老，饮湿终惭不自营。\n归去须君传此法，秫田百亩便平生。",
        "dynasty": "宋",
        "collection_info": null
    },
    {
        "uuid": "e9b55ad6550bd9c1df2f7c055cdafff2",
        "title": "再次韵后篇戏朱  其一",
        "author": "陈造",
        "content": "淙淙雨势欲沈城，衮衮辞源亦对倾。\n闢户浑疑云气近，诵诗如在玉壶清。\n射知猿臂须穿札，陈怯鱼丽且闭营。\n只把两君新句法，为歌丰乐诏诸生。",
        "dynasty": "宋",
        "collection_info": null
    },
    {
        "uuid": "7e2b5e9d6709d4715d16d3005a6371e3",
        "title": "再次韵后篇戏朱  其二",
        "author": "陈造",
        "content": "似闻新醖敌宜城，想对檐花又独倾。\n别乘工为海鲸吸，广文当念露蝉清。\n投醪频遣春浮颊，盗印宁无夜闯营。\n约束长鬚牢闭户，瓮间防有毕先生。",
        "dynasty": "宋",
        "collection_info": null
    },
    {
        "uuid": "1d44a9b04c4fa5b8484a78467133c666",
        "title": "苦雨再次前韵  其一",
        "author": "陈造",
        "content": "席蚓堂蛙岂赵城，崩空急雨未休倾。\n青秧可復成坚皂，碧海渠能受浊清。\n田舍望秋犹万一，官曹需禄更征营。\n宝熏定有回天力，即看朝曦指顾生。",
        "dynasty": "宋",
        "collection_info": null
    },
    {
        "uuid": "969e45a702fd5346528f4283b72f06e5",
        "title": "苦雨再次前韵  其二",
        "author": "陈造",
        "content": "底用诗名到凤城，未妨醉帽笑欹倾。\n日闻螟蠃讥狂率，目送鲲鹏簉紫清。\n谭客有时三不对，生涯除酒一无营。\n鸣鞭走送君能断，小印亲封定好生。",
        "dynasty": "宋",
        "collection_info": null
    },
    {
        "uuid": "dfe3c75f62fbbc9560ad2c16c1693ca8",
        "title": "试院赠三同官",
        "author": "陈造",
        "content": "果饤茶瓯意未阑，独惭衰鬓映朱颜。\n聚头长作三更语，屈指惟余两日闲。\n食叶蚕声行入听，探珠骊颔不应悭。\n预怜朱墨秋宵永，咫尺灯窗断往还。",
        "dynasty": "宋",
        "collection_info": null
    },
    {
        "uuid": "02d52bca0c683b77e43e0da291a51527",
        "title": "归有日喜作",
        "author": "陈造",
        "content": "夜灯晨饭棘围重，槛束飞猱鹤在笼。\n敢效骚人悲迫阨，祇防举子诮冬烘。\n抟风定有庄鹏化，得隽从知冀马空。\n明日还家压新酒，菊登金蕊拒霜红。",
        "dynasty": "宋",
        "collection_info": null
    },
    {
        "uuid": "0b11b5feff31ebd26c7e6429d7d9bc42",
        "title": "次韵袁提刑劳军许浦中路风雨",
        "author": "陈造",
        "content": "方隅咫尺俨威颜，穷谷回春不作难。\n渥泽欲随金节到，先声已失铁衣寒。\n来时敢惮风将雨，泊处仍听浪卷滩。\n天自与公供壮观，海涵云物正阑干。",
        "dynasty": "宋",
        "collection_info": null
    },
    {
        "uuid": "bccb2b0e8489ba863b09f32fb0aedc33",
        "title": "次韵常熟感旧",
        "author": "陈造",
        "content": "诗囊随处纪山川，古县繁雄更海边。\n按节将春巡甲垒，循陔回首记丁年。\n綵衣尚念亲三釜，芝检终当岁九迁。\n移孝为忠贤圣事，期公迄反汶阳田。",
        "dynasty": "宋",
        "collection_info": null
    },
    {
        "uuid": "4ef58c5981207647c0ee0e4b5dc7fab4",
        "title": "次韵犒士",
        "author": "陈造",
        "content": "万竈连连俨旧屯，朝来喜气袭人温。\n固知除器须平日，政復投醪亦至恩。\n帝綍函春周垒壁，使星回耀照和门。\n文经武纬君王圣，汗简须公纪治原。",
        "dynasty": "宋",
        "collection_info": null
    },
    {
        "uuid": "4413ab9b11657d2c937adbd862574df2",
        "title": "次韵回涂打冰欲遵陆",
        "author": "陈造",
        "content": "转头风日破坚冰，未用穿危冒滑行。\n瀚海无波聊整棹，阳春有脚莫论程。\n诗情动处髭频捻，使事閒时酒细倾。\n冯问逢迎黄髮叟，里间欢意为谁生。",
        "dynasty": "宋",
        "collection_info": null
    },
    {
        "uuid": "fdfa8b3903f99fd30b101aa28812fcc9",
        "title": "别赵文卿明府",
        "author": "陈造",
        "content": "人品推君第一流，论文向我肯绸缪。\n日从红粉追谭笑，家置青编纪唱酬。\n转首各乘鳬背去，几时同作凤城游。\n临风莫道书难寄，旅鴈飞还是便邮。",
        "dynasty": "宋",
        "collection_info": null
    },
    {
        "uuid": "8da994cc38f3d947059f7ae380198928",
        "title": "次韵袁丈知府喜雨",
        "author": "陈造",
        "content": "使君今代段荆州，指顾为霖旱不忧。\n比屋便令开笑口，散人亦復掉吟头。\n封君擅富宁容数，义廪赒贫可待求。\n想阅贺章天更喜，津津玉色动凝旒。",
        "dynasty": "宋",
        "collection_info": null
    },
    {
        "uuid": "811555c65e5efc065d2a9509c2fc3bf3",
        "title": "次韵袁宪雪二首  其一",
        "author": "陈造",
        "content": "犯雪回帆岁遽残，自怜雨涩更风悭。\n从游已落邹枚后，着语渠能季孟间。\n梦逐蜚僊凌色界，谁因逋客护云关。\n独思快目毗陵晓，玉衬金波妥锡山。",
        "dynasty": "宋",
        "collection_info": null
    },
    {
        "uuid": "2a92c69fb0329e7c117bed6633890542",
        "title": "次韵袁宪雪二首  其二",
        "author": "陈造",
        "content": "天怜梅蕊怯摧残，善后何妨小作悭。\n一雪应期真望外，三诗说喜想颜间。\n瑶花已兆食四鬴，沉炷为通天九关。\n捲帐盍酬民气乐，苏台持酒挹湖山。",
        "dynasty": "宋",
        "collection_info": null
    },
    {
        "uuid": "bc5ceedef37b90eedf69f741243bd388",
        "title": "赠赵步帅",
        "author": "陈造",
        "content": "出处升沉转首非，无端颠倒念分违。\n瘦羊博士尚骨立，白马将军今肉飞。\n共仰鈎陈明帝极，少须尺棰下金微。\n为公草罢平羌檄，径指淮乡旧钓矶。",
        "dynasty": "宋",
        "collection_info": null
    },
    {
        "uuid": "ef7256ebe741ca31ee9cd7b8ede02dff",
        "title": "壮观亭为真州作",
        "author": "陈造",
        "content": "频年入梦此跻攀，骤觉平时气象还。\n吴客到应忘月观，淮乡胜不数平山。\n飞檐曲槛霄霏处，迭嶂横江几席间。\n见说能诗好宾主，风雷落笔每乘闲。",
        "dynasty": "宋",
        "collection_info": null
    },
    {
        "uuid": "277f028e6267e2afbc77054c9fc16229",
        "title": "次韵吴江陈学长送行二首  其一",
        "author": "陈造",
        "content": "诗人六十合恩袍，平日周庠重誉髦。\n旧学堪重汉儒席，新文欲仆楚人骚。\n等观得丧心无累，饱阅豪英眼更高。\n闻道青箱富嘉颂，诏音早晚召王褒。",
        "dynasty": "宋",
        "collection_info": null
    },
    {
        "uuid": "720577abac3bc79a15730f9252dfd814",
        "title": "次韵吴江陈学长送行二首  其二",
        "author": "陈造",
        "content": "白首诗书未亢宗，还纡墨绶揖王公。\n玉堂金马拌身外，法护僧弥且眼中。\n自诡嘘枯酬雅志，肯从束湿就奇功。\n垂虹高士知心客，定信襟期出处同。",
        "dynasty": "宋",
        "collection_info": null
    },
    {
        "uuid": "ca0354c8ae01ec7128d0ae14e911cd37",
        "title": "次韵张丞月试士人",
        "author": "陈造",
        "content": "居有斋庖教有官，诸生肯復计安闲。\n充庭数贡知非远，造物于人本不悭。\n思苦得无金注拙，眼明终眩锦花斑。\n自怜惯秉雌黄笔，案牍如今拄屋山。",
        "dynasty": "宋",
        "collection_info": null
    },
    {
        "uuid": "aa1423b80647cb65f2224b4ca5e53a12",
        "title": "次韵答张丞",
        "author": "陈造",
        "content": "顾省辞华分槁干，簿书堆裏作粗官。\n客怀止饮仍多病，海气乘秋早戒寒。\n好语相濡真禁脔，不才持答欠琅玕。\n从今恶况能排遣，日课君诗一再观。",
        "dynasty": "宋",
        "collection_info": null
    },
    {
        "uuid": "616d5656f2ad403beb367f5b87e2cf9d",
        "title": "次韵张丞二首  其一",
        "author": "陈造",
        "content": "夫君腹笥尽奇谋，每叩谈锋听不休。\n诵赋久嗟无此作，荐贤端合拔其尤。\n小迟荣路观掀趠，聊为同寮盖谬悠。\n政恐诸公有推挽，平时果艺仰由求。",
        "dynasty": "宋",
        "collection_info": null
    },
    {
        "uuid": "ecc712b1bf6c43ada76c839911fafd91",
        "title": "次韵张丞二首  其二",
        "author": "陈造",
        "content": "槁梧闲据自沈吟，投老真成负此心。\n酒沃渴鲸悲事往，官随跛鼈笑吾今。\n进为终愧周人朴，归去曾无陆子金。\n尚頼君诗慰牢落，时清聋聩发纯音。",
        "dynasty": "宋",
        "collection_info": null
    },
    {
        "uuid": "17508b5a796c4d7e8f05bd8fd1d7180d",
        "title": "再次韵二首  其一",
        "author": "陈造",
        "content": "铅墨才为一饱谋，还因跋疐赋休休。\n南州习俗难驯扰，北客迂疎易悔尤。\n世味辰星今落落，归心风旆正悠悠。\n知非况自五十九，为问衰翁底更求。",
        "dynasty": "宋",
        "collection_info": null
    },
    {
        "uuid": "c0c4d654e329b6d4640918e216419e26",
        "title": "再次韵二首  其二",
        "author": "陈造",
        "content": "自揖高人拥鼻吟，湖滨诗酒便论心。\n天教联绶同民社，日许挑灯订古今。\n刺眼未妨翻着袜，跃炉宁问不祥金。\n简编自有千年计，迟子追还正始音。",
        "dynasty": "宋",
        "collection_info": null
    },
    {
        "uuid": "fc32968c117e96c606f352e3d9a0332e",
        "title": "次韵周秀才",
        "author": "陈造",
        "content": "暇日枝筇对摇落，衰年悲感为谁多。\n政疎里俗有嗫呫，身远贵游无孰何。\n耐病阻陪吹帽醉，祛愁聊復击罇歌。\n诗来起我湖海兴，梦逐狎鸥分白波。",
        "dynasty": "宋",
        "collection_info": null
    },
    {
        "uuid": "40878b73e061c17ea85b91775e370d68",
        "title": "正觉寺",
        "author": "陈造",
        "content": "细穿诘曲上高寒，一鹫青冥杳霭间。\n栏楯欹浮沧海影，东南重见紫金山。\n方壶入眼鲸堪跨，璧月依人桂易攀。\n闻说老禅佳寝饭，一生无梦落尘寰。",
        "dynasty": "宋",
        "collection_info": null
    },
    {
        "uuid": "77ab539e6897b5401f7d7c3e95efb2aa",
        "title": "次韵张丞",
        "author": "陈造",
        "content": "邦人邑吏总堪怜，茶供炉熏共吁天。\n占雨几孤霞粲晓，望霓何啻日为年。\n翻黄已熟村村麦，平渌行看处处田。\n拟倩龙公作霖手，更烦终惠息头燃。",
        "dynasty": "宋",
        "collection_info": null
    },
    {
        "uuid": "cfa85a47b6727c0e631fbb763d49db8c",
        "title": "次韵任解元喜雨二首  其一",
        "author": "陈造",
        "content": "寄语今年主雨神，当知小雨未康屯。\n人心正切霶𩃱望，农事深愁晼晚春。\n朽壤旧尝封蚁穴，停云空復迭鱼鳞。\n鲰生宿藴天人学，无计王前拜手陈。",
        "dynasty": "宋",
        "collection_info": null
    },
    {
        "uuid": "03d7124439c14fe697a3105bf59d1354",
        "title": "次韵任解元喜雨二首  其二",
        "author": "陈造",
        "content": "跪奉炉香幸见怜，人言匹庶可回天。\n及今一睹盆倾势，满意重占斗覆年。\n仅息黄尘昏永昼，几时翠羽冒中田。\n此心安得顽如石，水旱丰凶付偶然。",
        "dynasty": "宋",
        "collection_info": null
    },
    {
        "uuid": "9587a5466b2b2b99b1beb671994846d6",
        "title": "次韵陈秀才二首  其一",
        "author": "陈造",
        "content": "吏治因循俗已疵，可无柱后济宽慈。\n顾惭德化一何取，敢意古人三不欺。\n剔蠹方图洗熏染，放麑端復惎衰迟。\n成君今段莱衣笑，莫更风前赋百罹。",
        "dynasty": "宋",
        "collection_info": null
    },
    {
        "uuid": "a8b1f4541ab25d51d580cff5b32de86c",
        "title": "次韵陈秀才二首  其二",
        "author": "陈造",
        "content": "七字开缄粲陆离，元非剑气烛圜扉。\n夜光信出老蚌殻，锦段遽分邻女机。\n庭赋继今行北阙，市娼过眼忽南威。\n蜚腾可但荣亲计，我亦他年得儁归。",
        "dynasty": "宋",
        "collection_info": null
    },
    {
        "uuid": "3db4468b31766b4316e55d09f10913ed",
        "title": "元日",
        "author": "陈造",
        "content": "爆竹声中杂笑呼，斗杓插海寺钟初。\n椒觞带梦随小饮，桃板得诗仍自书。\n愒日晚涂知内讼，占风吉卜定非虚。\n新年旧管新收累，大府隆宽傥贷予。",
        "dynasty": "宋",
        "collection_info": null
    },
    {
        "uuid": "63ca9b4352e6dc67b61b90ef71967e84",
        "title": "次韵张丞  其一",
        "author": "陈造",
        "content": "县人灯夕旧尝看，夜敞窗扉晓不关。\n胜赏继应追俗尚，晴晖巧与破天悭。\n招邀便拟日復日，容易遽吟山上山。\n更乞紫姑丰乐语，为添喜色到颜间。",
        "dynasty": "宋",
        "collection_info": null
    },
    {
        "uuid": "8e1608993a53ab9d03a73828215c108f",
        "title": "次韵张丞  其二",
        "author": "陈造",
        "content": "长日官曹迄未闲，佳辰一笑颇相关。\n万情同乐那容失，四者来并每坐悭。\n歌酒恐孤灯市月，烟霏犹曀海门山。\n龙公可復会事发，汛扫阴霾弹指间。",
        "dynasty": "宋",
        "collection_info": null
    },
    {
        "uuid": "00b4189eb03d70ae2199ed25b07c7e4a",
        "title": "再次韵",
        "author": "陈造",
        "content": "好时好节工恼客，投老祇思深闭关。\n鹤膝痛医终是病，蛾眉公夺岂容悭。\n浩歌已减落梅曲，苦思更妨颓醉山。\n冷语陋姝何所似，贫家矮屋劣成间。",
        "dynasty": "宋",
        "collection_info": null
    },
    {
        "uuid": "1cb79772825c44519499055d165e5e96",
        "title": "十四夜丞和章来復次韵",
        "author": "陈造",
        "content": "衰年寝食僧斋似，甚欲持杯解入关。\n桂魄元非月蛾靳，韭葅终笑庾郎悭。\n不成小醉穿灯市，又作相逢嘲饭山。\n思涩徒贻山妇怪，羡渠飞雉落黄间。",
        "dynasty": "宋",
        "collection_info": null
    },
    {
        "uuid": "deb1bd713820505b0d8d6c9fa4720bfa",
        "title": "十六夜张丞有诗次韵",
        "author": "陈造",
        "content": "灯夕胜游皆遻意，可无歌酒答丰年。\n云藏玉斧重修月，乐奏壶仙小隠天。\n鴈阵低空危欲堕，龙公驱雨未成眠。\n惟应铁锁银花句，落纸明朝万口传。",
        "dynasty": "宋",
        "collection_info": null
    },
    {
        "uuid": "83a78fb3d538c8717e07a32a251d2f6e",
        "title": "张丞再有诗次韵",
        "author": "陈造",
        "content": "仰高排奡玩清圆，学力卑摧旧判年。\n后进或夸金掷地，前修犹是斗横天。\n晚规省语安衰病，暇復分题搅醉眠。\n祇有君诗追古作，未忘缃素遣儿传。",
        "dynasty": "宋",
        "collection_info": null
    },
    {
        "uuid": "c72cc99efab4a221703a2e9c205eb832",
        "title": "再次张丞韵",
        "author": "陈造",
        "content": "龙职阴晴肯转圜，寒侵春事倍常年。\n弥旬稔听盆翻雨，一室何殊瓮裏天。\n多病可堪严酒戒，高舂未憗枕书眠。\n忘忧蠲忿疑无策，小草论功亦浪传。",
        "dynasty": "宋",
        "collection_info": null
    },
    {
        "uuid": "5adaba426271b54d71f75f687f6eb0f5",
        "title": "次韵王签判",
        "author": "陈造",
        "content": "奥学闻君不近名，声华犹是压时英。\n诗篇向我肯挥扫，句法惊人浑老成。\n未厌泛莲依卫幕，只今荐鹗达周京。\n明朝置酒当投辖，万斛洪源看倒倾。",
        "dynasty": "宋",
        "collection_info": null
    },
    {
        "uuid": "59b0c311fb22bb4a630db0b0d7b21a48",
        "title": "次韵自序",
        "author": "陈造",
        "content": "丁年拾芥视功名，可但纫兰茹落英。\n深愧官曹无所补，向来志愿几余成。\n分营伏腊耕淮壤，久绝音邮到帝京。\n尚有好贤余习在，老怀端合向君倾。",
        "dynasty": "宋",
        "collection_info": null
    },
    {
        "uuid": "a1d35f3149679fb8b94e05bbf8af2895",
        "title": "次韵战舰",
        "author": "陈造",
        "content": "下濑千艘旧擅名，汉家虓将况飞英。\n呼韩款渭人胥后，小耿平齐事竟成。\n击楫定无违庙算，覆盂端有奠神京。\n圣君动静天人合，持满何妨亦定倾。",
        "dynasty": "宋",
        "collection_info": null
    },
    {
        "uuid": "43ecf6d4b50f15b82e6a8b8fadadd35e",
        "title": "次韵招饭不赴",
        "author": "陈造",
        "content": "吏能儒业实惭名，晚喜论交盖代英。\n千里久劳魂梦往，一欢犹阻咄嗟成。\n粲花论胜违频听，击钵诗工况莫京。\n别后槱溪萦望眼，此心川水漫东倾。",
        "dynasty": "宋",
        "collection_info": null
    },
    {
        "uuid": "da91c65cf8c76278ca8fb86aaab239c6",
        "title": "即事",
        "author": "陈造",
        "content": "江漾晨光入县门，楼斜晚影到渔村。\n海声不为无风静，山色居常带雾昏。\n问俗即今防愒日，来时抚事错销魂。\n浮生寄寓君恩重，未觉天涯异故园。",
        "dynasty": "宋",
        "collection_info": null
    },
    {
        "uuid": "a6cc9388091e5c68bbbb09cd8626c942",
        "title": "劳农浄居赠皎启二僧",
        "author": "陈造",
        "content": "劳农今喜復南辕，夹道扶携亦笑諠。\n县尹庶几无疾病，山人迎送耐频烦。\n芼葱汤餠聊堪饱，出瓮春醪半带浑。\n惟有为民真实意，异时陈迹付公言。",
        "dynasty": "宋",
        "collection_info": null
    },
    {
        "uuid": "53409c27bd592b1cb73605f152e9e3c0",
        "title": "题林监税渔乡小楼",
        "author": "陈造",
        "content": "半是蜚轩半是楼，主人雅趣寄沧洲。\n晨霞莫霭纷浓淡，越舶番樯阅去留。\n徙倚想君舒醉眼，从容须我掉吟头。\n病来止酒便高卧，几梦烟波没白鸥。",
        "dynasty": "宋",
        "collection_info": null
    },
    {
        "uuid": "1f9bda3ecca45245d33da1794342d8d4",
        "title": "九日登楼",
        "author": "陈造",
        "content": "县曹逢节犹忙迫，阴雨乘秋每接连。\n九日欢娱异前日，几年晴霁有今年。\n湖山入座褰珠箔，萸菊挼香荐玉船。\n帽委西风判一醉，故人应未笑华颠。",
        "dynasty": "宋",
        "collection_info": null
    },
    {
        "uuid": "3e7274e74b657313a6eb0bc6c1601152",
        "title": "鑑湖道中",
        "author": "陈造",
        "content": "风烟佳处放归桡，吟坐篷窗首屡搔。\n万壑千岩争献状，三江九堰自忘劳。\n尚多菡萏张秋锦，少待蟾蜍印夜涛。\n缭碧森青谁子宅，未容载酒访清高。",
        "dynasty": "宋",
        "collection_info": null
    },
    {
        "uuid": "5b4ad9ae9f8e5e3de1234a0bad45db86",
        "title": "言怀二首  其一",
        "author": "陈造",
        "content": "此身与世分相违，可是平生不见几。\n知己方占白鸡梦，寸心已傍碧山飞。\n周旋觞咏须三益，斟酌行藏欠一归。\n甓社湖西隠君子，为翁应扫钓鱼矶。",
        "dynasty": "宋",
        "collection_info": null
    },
    {
        "uuid": "7bbfeb5a598641142d7d44da35ee6ffa",
        "title": "言怀二首  其二",
        "author": "陈造",
        "content": "自是三生贺季真，亟应收拾水云身。\n蜚鳬吏隠聊同俗，饭犊生涯且耐贫。\n林壑风烟当未憗，利名缰锁听横陈。\n世间静者犹张邴，老境婆娑定笑人。",
        "dynasty": "宋",
        "collection_info": null
    },
    {
        "uuid": "faacac479a8dc23c653eb9acc3d7d113",
        "title": "赠陈居士",
        "author": "陈造",
        "content": "昏宦冥冥堕急流，羡君高谢此笼囚。\n能诗似是林和靖，博古宁惭许散愁。\n上药化金纔顷刻，虚舟触物信沉浮。\n何时我亦休官去，对卧元龙百尺楼。",
        "dynasty": "宋",
        "collection_info": null
    },
    {
        "uuid": "885c085c4d5df265f10c629d48224eea",
        "title": "次诸公韵",
        "author": "陈造",
        "content": "回首舟餐野店栖，何殊子美咏青泥。\n朅来贤将先回盼，径上诗坛许命题。\n举白烂陪山简醉，凝香到有武陵迷。\n异时过计今方悔，曾虑谈间彼子西。",
        "dynasty": "宋",
        "collection_info": null
    },
    {
        "uuid": "981f9a647dc4d11bdcb6eb203d274ffc",
        "title": "对雪小吟次前韵",
        "author": "陈造",
        "content": "翻鸦啅鹊暝争栖，舞絮郊原雪冰泥。\n已缀珑璁分桧柏，併扬光彩贲榱题。\n捻鬚句好无前勇，索酒人归有后迷。\n客子鬓毛今愧此，忍寒挟策市桥西。",
        "dynasty": "宋",
        "collection_info": null
    },
    {
        "uuid": "6151b6ab86087329c455543951ae7533",
        "title": "再次韵谢张守得新居",
        "author": "陈造",
        "content": "得巢归翼惬卑栖，尚卷风茅落冻泥。\n病树缘阶旋培植，旧书堆案细籤题。\n地非新野聊龙卧，人似东屯剩客迷。\n身世只今供冷笑，百川东注月行西。",
        "dynasty": "宋",
        "collection_info": null
    },
    {
        "uuid": "e8f8a6fe65f12a1bb500ef24839ad02b",
        "title": "再次韵呈张守  其一",
        "author": "陈造",
        "content": "乌衣雏燕正依栖，又见南风递赤泥。\n宣室殊恩子夜对，天章清问御书题。\n可无上药蠲民瘼，有待司南觉世迷。\n好在论功继皋益，毋庸问管渎曾西。",
        "dynasty": "宋",
        "collection_info": null
    },
    {
        "uuid": "285ec451aa0f7e970260937b4f8866c7",
        "title": "再次韵呈张守  其二",
        "author": "陈造",
        "content": "朋旧携持过陋栖，炊香瀹雪鲙拖泥。\n酒浇礧磈聊娱老，诗愬酸寒最切题。\n种秫集功今有约，对棋销日不嫌迷。\n千奴别去平安否，时欲拏舟甓社西。",
        "dynasty": "宋",
        "collection_info": null
    },
    {
        "uuid": "06343b6a0dc523b5a4e9db5267f867f7",
        "title": "闻盱眙北使信感事再次韵",
        "author": "陈造",
        "content": "猰犬妖狐合故栖，函关底限一丸泥。\n幄中已办吞青海，甲外宁惟馘白题。\n犂老上庭烦指顾，笞中行背问颠迷。\n提封旧物渠须计，一候鞮汗更向西。",
        "dynasty": "宋",
        "collection_info": null
    },
    {
        "uuid": "b76937b8f5098c43dc365875911db6c2",
        "title": "雪晴再次韵",
        "author": "陈造",
        "content": "璇穹莹澈晴风后，晓日初融陌路泥。\n老桧苍筠潜动色，迎春送腊好分题。\n藏春僧閤心曾恋，闯海山亭梦到迷。\n回首桑阴三宿旧，鄮城东去虎存西。",
        "dynasty": "宋",
        "collection_info": null
    },
    {
        "uuid": "590faa765099342b8156c37915c863ed",
        "title": "对客再次韵",
        "author": "陈造",
        "content": "客来一笑同乡味，便粉秋菰刷藕泥。\n糟浥子姜仍旧法，笼缄干笋俨新题。\n白鱼紫蟹空濡沫，窘兔惊麋想砀迷。\n自揣臞儒合蔬粝，放麑终恐愧巴西。",
        "dynasty": "宋",
        "collection_info": null
    },
    {
        "uuid": "856b19b9e82e322fb5efee120b04bc66",
        "title": "述怀再次韵",
        "author": "陈造",
        "content": "高车驷马笑鸡栖，亦笑餔糟与汩泥。\n鲁酒得间聊復饮，晋舆投老偶然题。\n春冰自水收新悟，雨矢无乡悔旧迷。\n尚有平生山水癖，未妨游戏向京西。",
        "dynasty": "宋",
        "collection_info": null
    },
    {
        "uuid": "1d9aecd0686ccc267b1d557030a41f09",
        "title": "次韵严文炳兼简张守二首  其一",
        "author": "陈造",
        "content": "嬉游有愿自今偿，回首春容已浩茫。\n霁景偏迟张锦地，小园秀出卧云庄。\n梅林破玉香沾袂，池水摇漪渌泛堂。\n茶具笔床陪语笑，未妨日饮慰还乡。",
        "dynasty": "宋",
        "collection_info": null
    },
    {
        "uuid": "dd20bcdb7a65d89623efb0cc454172fd",
        "title": "次韵严文炳兼简张守二首  其二",
        "author": "陈造",
        "content": "梅梅柳柳护深行，倦客重游眼更明。\n谷鸟自应寻旧约，渚兰潜欲换新萌。\n诗工已可醒人醉，赋就当须冰坐清。\n老我客渠真得计，梦魂无復凤凰城。",
        "dynasty": "宋",
        "collection_info": null
    },
    {
        "uuid": "1c4001c3aa21b5b2ee0040397199d957",
        "title": "再次韵二首  其一",
        "author": "陈造",
        "content": "宋璞隋珠不当偿，平时佳思堕荒茫。\n老规种秫师陶令，备有前茅愧楚庄。\n蜂鹤搅肠空轧轧，鹳鹅严阵怯堂堂。\n即今全胜输公等，自占床敷霸睡乡。",
        "dynasty": "宋",
        "collection_info": null
    },
    {
        "uuid": "b06e8a1e427cde5dcafd75a653784c24",
        "title": "再次韵二首  其二",
        "author": "陈造",
        "content": "欲辔青骢试小行，拥衾待得晓窗明。\n端知霁日浑无价，可信啼鸠识未萌。\n胜处风烟堪一醉，是家池馆擅双清。\n不忧儿辈妨人乐，倚頼诗豪五字城。",
        "dynasty": "宋",
        "collection_info": null
    },
    {
        "uuid": "703e21f4aa9a413207bcebf4876abffb",
        "title": "再次韵二首  其一",
        "author": "陈造",
        "content": "郡政只今多暇日，名园欲到指苍茫。\n能诗有客怜侯喜，好士惟公继郑庄。\n促膝未妨渑似酒，转头当復玉为堂。\n联金缀玉真吾事，剩刻坚珉表士乡。",
        "dynasty": "宋",
        "collection_info": null
    },
    {
        "uuid": "89d04d5c10fd8b52b4ffd8c6f844c6b1",
        "title": "再次韵二首  其二",
        "author": "陈造",
        "content": "近墅何妨一再行，后车应着老弥明。\n诗成直压抢榆上，谭胜宁容鄙吝萌。\n鸥鹭一滩窥语笑，松筠千挺峙寒清。\n从今好绘斜川集，莫靳流传到帝城。",
        "dynasty": "宋",
        "collection_info": null
    },
    {
        "uuid": "a8514019ad23241b210a1d5ef87a2e5c",
        "title": "再次韵张德恭二首  其一",
        "author": "陈造",
        "content": "公家父子书林杰，力探希微析混茫。\n膝上风流识文度，鯈游领解契蒙庄。\n六花阵势容摩垒，五凤规模见肯堂。\n自嘆吾儿豚犬尔，祇宜耕牧守穷乡。",
        "dynasty": "宋",
        "collection_info": null
    },
    {
        "uuid": "76b7c902a7afa5beed144d4cadf8d6c9",
        "title": "再次韵张德恭二首  其二",
        "author": "陈造",
        "content": "平日疎愚但意行，每从师友仰高明。\n如君况是庭兰秀，向我防讥冻芋萌。\n柏悦悬知待松茂，渭流终不溷泾清。\n新诗应敌纔余事，纸价于今贵列城。",
        "dynasty": "宋",
        "collection_info": null
    },
    {
        "uuid": "107d18e787c21210eb73c836835c5997",
        "title": "文炳近岁节感怆作诗宽之",
        "author": "陈造",
        "content": "严侯才气旧无朋，晚作江淮肉食僧。\n饱对风烟吐膏馥，时因节物动销凝。\n君今宛是林和靖，我亦何如杜伯升。\n浊酒寒菹共一笑，未妨同剔课诗灯。",
        "dynasty": "宋",
        "collection_info": null
    },
    {
        "uuid": "0c64369a336fe87a40268d338ea0bb05",
        "title": "再次韵復文炳",
        "author": "陈造",
        "content": "君犹芹泮老宾朋，我似房公再世僧。\n烟径幽寻春澹沲，月窗冷语夜澄凝。\n人情感旧多为祟，酒盏浇愁更计升。\n笑命棋枰同永夜，旋添萁火上篝灯。",
        "dynasty": "宋",
        "collection_info": null
    },
    {
        "uuid": "f7d7f42b3b523610c0b71d5999172f0d",
        "title": "再次韵呈张守",
        "author": "陈造",
        "content": "使君刘白信其朋，笑我顽然粥饭僧。\n打睡正便檐日暖，味诗还喜蔗浆凝。\n破阴风软梅犹小，弄影云疎月渐升。\n一自藏鈎得新句，莫停吟笔到烧灯。",
        "dynasty": "宋",
        "collection_info": null
    },
    {
        "uuid": "23edabd9ff71e23e94eea6db7c8f5a07",
        "title": "再次韵赠张德恭  其一",
        "author": "陈造",
        "content": "老寻诗法得良朋，转处骊珠悟后僧。\n帝所宫商中夜奏，仙盘沆瀣未秋凝。\n乐天不幸逢元稹，季友而来有彦升。\n交手当家亲父子，为君别本记传灯。",
        "dynasty": "宋",
        "collection_info": null
    },
    {
        "uuid": "134f7b5b817d064aa2158f7eecfda8c1",
        "title": "再次韵赠张德恭  其二",
        "author": "陈造",
        "content": "辞锋森列看分朋，退作穷山苦行僧。\n每读严诗惊我倒，亦知舜绩待公凝。\n丝纶指日从天下，阊阖摩霄接武升。\n更想班衣奉亲寿，五云低护九枝灯。",
        "dynasty": "宋",
        "collection_info": null
    },
    {
        "uuid": "528a63fef23f2a4ac72df2a4e13ebca1",
        "title": "再次韵赠张德恭  其三",
        "author": "陈造",
        "content": "闯门不乏远方朋，辟席浑如问话僧。\n笔底烟云无尽藏，谭间霜霰不寒凝。\n身行建德欢谣裏，人在春台瑞日升。\n老子生涯漫訾省，拥书犹傍短檠灯。",
        "dynasty": "宋",
        "collection_info": null
    },
    {
        "uuid": "99a34d91efbab1ccc1231b5b938269fd",
        "title": "再次韵赠张德恭  其四",
        "author": "陈造",
        "content": "同门谁定肯论朋，拙似苕鸠懒似僧。\n病减不辞诗语拙，归来少贷客愁凝。\n老欺鬓髮丝千丈，籴仰官仓日五升。\n台閤中天清梦断，分眠山店问渔灯。",
        "dynasty": "宋",
        "collection_info": null
    },
    {
        "uuid": "63b98062fdd21158970d36b9f8af8e8d",
        "title": "都梁涂中",
        "author": "陈造",
        "content": "西来行路未妨长，敢指淮山作异乡。\n随处馈浆惊御寇，有人酬药话韩康。\n柳方弄色新经雨，云似多情巧护霜。\n风俗淳厖节物好，一樽时与倒诗囊。",
        "dynasty": "宋",
        "collection_info": null
    },
    {
        "uuid": "784ea4b8e3caf08270a1d066c4b2286a",
        "title": "谢邹秘正惠淮白吕判院送酒",
        "author": "陈造",
        "content": "檐鹊声前拆鴈书，双材有底到蜗庐。\n洁樽几梦沾膏露，下筯于今荐腹腴。\n仙府流霞端伯仲，徐州秃尾但台舆。\n寒人醉饱何缘静，径搅诗肠捻白鬚。",
        "dynasty": "宋",
        "collection_info": null
    },
    {
        "uuid": "9fef4f8a3359cb4cbca43e553f892ecf",
        "title": "寄章茂深郎中二首  其一",
        "author": "陈造",
        "content": "州麾郎省未华颠，解组归来作地仙。\n杖屦良多闲日月，亭台仍占好林泉。\n青奴白牯冰壶裏，堕絮漂花醉眼前。\n政用着书传我辈，未须缄口缚枯禅。",
        "dynasty": "宋",
        "collection_info": null
    },
    {
        "uuid": "3457e42899c2cf085152a152531d15a4",
        "title": "寄章茂深郎中二首  其二",
        "author": "陈造",
        "content": "立谭当日受知深，不待陈情道古今。\n高会几陪山简醉，长篇许为爱卿吟。\n岁华迁谢心虽在，世路崎岖老不禁。\n拟近卞山谋卜筑，借公泉水濯尘襟。",
        "dynasty": "宋",
        "collection_info": null
    },
    {
        "uuid": "d5f7ef96471c6bb42a10576ccedee766",
        "title": "自适三首  其一",
        "author": "陈造",
        "content": "自怜老瘦仍痴绝，每强衰颜趁后生。\n疗癖无方了诗课，迷魂有寨对棋枰。\n绕床不着阿堵物，玩世何须身后名。\n倚頼儿曹解人意，典衣长得解余酲。",
        "dynasty": "宋",
        "collection_info": null
    },
    {
        "uuid": "b4f6aa3dde9fdc98bae72fe8923308fc",
        "title": "自适三首  其二",
        "author": "陈造",
        "content": "渺漭湖天入短篷，心期祇许白鸥同。\n人言火食阆蓬客，自命官身田舍翁。\n酒可销闲时得醉，诗凭写意不求工。\n更那长日温书眼，一送蜚鸿下远空。",
        "dynasty": "宋",
        "collection_info": null
    },
    {
        "uuid": "ebbdc47f1ffdff22fd537eb0fba3f924",
        "title": "自适三首  其三",
        "author": "陈造",
        "content": "云水为家百累无，意行从昔畧方隅。\n饮忘醒醉狂常尔，梦到无何午未苏。\n遗俗可辞翻袜错，付渠阴作负舟趋。\n譊譊礼法工相聒，闭户仍防大小儒。",
        "dynasty": "宋",
        "collection_info": null
    },
    {
        "uuid": "01279fd7354bf3f80a87fd3b99af71db",
        "title": "正月十四日雪",
        "author": "陈造",
        "content": "乡园灯市颇豪奢，客子扁舟恰到家。\n月姊层云藏宝鉴，雪神千手扑天葩。\n未容火树陪宵燕，谩说江梅擅岁华。\n苦忆醉穿罗绮阵，小軿吟度赤城霞。",
        "dynasty": "宋",
        "collection_info": null
    },
    {
        "uuid": "86c9b0a03401be73c52d95343a1270f7",
        "title": "送七子赴省",
        "author": "陈造",
        "content": "旋转玑衡运化枢，嗣皇袭六待耆儒。\n斗南誉望俱难匹，邺下才华旧不孤。\n郡赋今推作者并，王庭可但诤臣趋。\n竹林昔隠休回首，四辅三公此首涂。",
        "dynasty": "宋",
        "collection_info": null
    },
    {
        "uuid": "4e68c7f7a11e5bf0b4e773b1a65424c0",
        "title": "次韵胡元善",
        "author": "陈造",
        "content": "柳间鶑友羽衣轻，花外溪流镜面平。\n胜处过君时得醉，今春属我老归耕。\n吏尘祇可黄粱梦，棋社聊寻白鹭盟。\n犹计浮名孤乐事，风烟满眼得无情。",
        "dynasty": "宋",
        "collection_info": null
    },
    {
        "uuid": "31c69d06357291f63619a9ec5e3f11bb",
        "title": "张守招隠",
        "author": "陈造",
        "content": "春风吹作万家春，谁得联镳从使君。\n微径问花同载酒，深堂剪烛细论文。\n王郎把臂簪仍盍，严老呼舟首又分。\n安得云龙随上下，佳辰不復嘆离羣。",
        "dynasty": "宋",
        "collection_info": null
    },
    {
        "uuid": "83d3d5c4854b66a74b7ea8d41dc66fe4",
        "title": "次韵张守劝农  其一",
        "author": "陈造",
        "content": "东郊春好近清明，小队相羊为省耕。\n扶路人归皆喜色，应时雷殷亦和声。\n不妨密雨催花放，有底屯云妬月盈。\n遥想一尊同客夜，烛花未剪已诗成。",
        "dynasty": "宋",
        "collection_info": null
    },
    {
        "uuid": "16cf0205da153a044afeac4ed46ead7e",
        "title": "次韵张守劝农  其二",
        "author": "陈造",
        "content": "眼向囊书老不明，合遵宽教事农耕。\n雨余骤变菖条绿，晓起欣聆布谷声。\n谭笑俾民无死徙，丰凶转手有虚盈。\n衰翁倍荷殷勤意，缄致无非翠织成。",
        "dynasty": "宋",
        "collection_info": null
    },
    {
        "uuid": "1c2fc7e0bca90fcc20e8736cbb4c6289",
        "title": "次韵王勉夫晚春",
        "author": "陈造",
        "content": "送春无酒未须嗟，却有新茶试大家。\n便惬轻凉生小扇，独怜扑蔌下蔫花。\n霜肤解箨初尝笋，怒瘿因谁拟问蛙。\n嘉树着行森羽葆，翠青疎密俨排衙。",
        "dynasty": "宋",
        "collection_info": null
    },
    {
        "uuid": "2c0d5c83a69e0869fe69d0ae3c430a61",
        "title": "次韵张守游赵园",
        "author": "陈造",
        "content": "躬挽慈舆访小园，径𣂏和气满壶天。\n微风会意祛轻暑，红药多情驻晚妍。\n欬唾生春见能事，平反供笑掩前贤。\n奉亲得句无穷乐，不学狂生卧酒船。",
        "dynasty": "宋",
        "collection_info": null
    },
    {
        "uuid": "ff34226ffd2639f48530d30cc8c67b3b",
        "title": "次韵张守王勉夫二首  其一",
        "author": "陈造",
        "content": "两隽诗声敢重轻，苍山对峙大川倾。\n形为幼眇无遗恨，有入题评莫遁情。\n未许曹刘夸独步，不应邾莒合逃盟。\n清篇读罢重看镜，似觉青丝鬓脚生。",
        "dynasty": "宋",
        "collection_info": null
    },
    {
        "uuid": "7e59aa44e7c22716a721032d345156d2",
        "title": "次韵张守王勉夫二首  其二",
        "author": "陈造",
        "content": "世味平时虫臂轻，独留意气与君倾。\n向来缱绻资磨玷，拟话分携已怆情。\n盛际功名方策足，他年车笠肯渝盟。\n汉廷取重张廷尉，可待区区结袜生。",
        "dynasty": "宋",
        "collection_info": null
    },
    {
        "uuid": "548c21bda9cf369447c9bddeb6260b03",
        "title": "再次韵送张守  其一",
        "author": "陈造",
        "content": "目送归帆风翮轻，赠诗还笑字欹倾。\n如公风义仍知己，计我隆污合用情。\n想觐龙颜新得意，未忘牛耳旧同盟。\n周旋尚可诸公后，肯放江湖了此生。",
        "dynasty": "宋",
        "collection_info": null
    },
    {
        "uuid": "0c7bd891f2083114996def61981b0133",
        "title": "再次韵送张守  其二",
        "author": "陈造",
        "content": "未解州符累已轻，辞源满意酒边倾。\n颉颃前辈真无愧，褒拂迂儒每过情。\n老境更堪听别语，书邮当復固齐盟。\n吴山正合供酬唱，安得风前两翼生。",
        "dynasty": "宋",
        "collection_info": null
    },
    {
        "uuid": "34d8fe96718bcae97da425f70a81b8da",
        "title": "再次韵送张守  其三",
        "author": "陈造",
        "content": "唾壶声裏晚凉轻，风自虚徐月自倾。\n诗好要从知者道，格高今识古人情。\n三熏谁定分膏馥，十袭吾方守诅盟。\n预恐幽居念离索，时须开卷慰愁生。",
        "dynasty": "宋",
        "collection_info": null
    },
    {
        "uuid": "3097173b4712d78b7a4712ae05745138",
        "title": "再次韵送张守  其四",
        "author": "陈造",
        "content": "性资凉踽繫时轻，青眼惟公底裏倾。\n砥柱颓波储硕望，阳春穷谷见高情。\n青冥蜚上应回首，陆续诗来可待盟。\n念我老无当世意，拟从樵牧寄余生。",
        "dynasty": "宋",
        "collection_info": null
    },
    {
        "uuid": "98c414bcfc4687410aa5c18587a95a63",
        "title": "次韵常倅俞君任二首  其一",
        "author": "陈造",
        "content": "匆匆同醉记前年，客路重逢亦偶然。\n理窟扣君弥入域，生涯怜我欠加鞭。\n了知富贵难投足，共约归来径息肩。\n旧欲将雏卜邻去，未应须办十牛田。",
        "dynasty": "宋",
        "collection_info": null
    },
    {
        "uuid": "d2b7798735107ead2eaadfcc4f6ddd34",
        "title": "次韵常倅俞君任二首  其二",
        "author": "陈造",
        "content": "与君颜面各临年，同滞江湖恐不然。\n虎兕向来甘旷野，骅骝宁復待挥鞭。\n政成合进凌霄步，客裏犹抬斲句肩。\n人品国华君可仰，岂应学我赋归田。",
        "dynasty": "宋",
        "collection_info": null
    },
    {
        "uuid": "a1beaa09f62b451ce0f51e07da404da2",
        "title": "又悼石湖老人",
        "author": "陈造",
        "content": "老商笑不待三年，枵腹人人得果然。\n商俗均霑傅岩雨，中行羞死绕朝鞭。\n探原已茹丘轲胾，落笔聊差屈宋肩。\n缅想神游知有处，定骖鸾鹤戏芝田。",
        "dynasty": "宋",
        "collection_info": null
    },
    {
        "uuid": "e36701edd7fa2057bbe27ca8f35520c2",
        "title": "再次韵酬俞君任",
        "author": "陈造",
        "content": "闯首亨衢属壮年，即今奔骛恐徒然。\n时情合退羊肠步，宦路难加马腹鞭。\n朱紫浪惊流俗眼，风骚要拍古人肩。\n归休计办君当贺，儿辈新营种秫田。",
        "dynasty": "宋",
        "collection_info": null
    },
    {
        "uuid": "76d520f94ad835af14154ee99a82d320",
        "title": "再次韵呈杨侍郎",
        "author": "陈造",
        "content": "左符得请未逾年，民誉朝评两蔼然。\n补衮工夫旧荷橐，承流政绩暂蒲鞭。\n周衡可迓须分陕，孔室容窥顾及肩。\n侧伫翘材着枚叟，看公亲反汶阳田。",
        "dynasty": "宋",
        "collection_info": null
    },
    {
        "uuid": "6f2f53c738bac590ed69082e5efb5f9f",
        "title": "杨侍郎召饭再用韵",
        "author": "陈造",
        "content": "昇沉渠敢话齐年，妙句推褒辈行然。\n高燕况叨琼作醴，凡骀底称玉为鞭。\n歌终画扇犹遮面，舞困欹花半压肩。\n此去隽游萦客梦，梦陪笙鹤下琼田。",
        "dynasty": "宋",
        "collection_info": null
    },
    {
        "uuid": "09712449fe9d448c60074744d34bbebc",
        "title": "郝泽民主簿赠诗次韵二首  其一",
        "author": "陈造",
        "content": "夫君糠粃视钱神，诗逼黄初论借秦。\n义槩咸推天下士，簿曹聊见宰官身。\n茶香延客自不饱，书币踵门谁可人。\n从古功名多晚节，相逢双鬓未妨新。",
        "dynasty": "宋",
        "collection_info": null
    },
    {
        "uuid": "1824bda83b46ed69fc91df8ce21bd5a4",
        "title": "郝泽民主簿赠诗次韵二首  其二",
        "author": "陈造",
        "content": "薄宦年来尚转蓬，忍将荣悴问虚中。\n共怜杜老谙为客，不讶元忠厌作公。\n胜日笑谭方衮衮，残冬光景苦匆匆。\n棋枰得隽诗反水，谁信吾徒旧讳穷。",
        "dynasty": "宋",
        "collection_info": null
    },
    {
        "uuid": "074587a145df19735712d39f3c65b1a3",
        "title": "再次前韵二首  其一",
        "author": "陈造",
        "content": "解缆征涂一怆神，房陵十舍望西秦。\n苦无勋业裨昭代，久分江湖着老身。\n三楚上游常定伯，六朝陈迹渺愁人。\n不缘俛仰悲凉甚，可博临风得句新。",
        "dynasty": "宋",
        "collection_info": null
    },
    {
        "uuid": "0674e4a3438ae2ddadb500804c6e23c7",
        "title": "再次前韵二首  其二",
        "author": "陈造",
        "content": "起柁扬帆趁便风，狎鸥惊鴈水烟中。\n裹香荐彘聊随俗，计日听鸡等自公。\n诗句涤愁收一一，酒杯浇别悔匆匆。\n与君二纪陈雷契，犹遣时人笑两穷。",
        "dynasty": "宋",
        "collection_info": null
    },
    {
        "uuid": "78fcfac8309002caa751a0424d91469c",
        "title": "登平山堂",
        "author": "陈造",
        "content": "平山堂上命琴樽，前辈风流肯见分。\n恋客懒斜当槛日，藏山不断隔江云。\n吟笺得意窥天巧，醉面禁凉减缬纹。\n杖策归来新月上，落梅如雪点风裙。",
        "dynasty": "宋",
        "collection_info": null
    },
    {
        "uuid": "afb08486f785c5fd74c18444357b19bc",
        "title": "郢州二首  其一",
        "author": "陈造",
        "content": "古郢繁华得少留，披云更喜识贤侯。\n径容拱挹侍谭笑，怪底咄嗟成献酬。\n罗绮香中偷醉眼，蕙兰丛裏掉吟头。\n何如白玉堂中客，试问樽前小莫愁。",
        "dynasty": "宋",
        "collection_info": null
    },
    {
        "uuid": "86ec2fe6c841f9c0bdace358ffffb996",
        "title": "郢州二首  其二",
        "author": "陈造",
        "content": "满慰人间渴雨心，未收云霭定为霖。\n怜渠沾水论涓滴，况我行舟苦滞淫。\n已涨麦田千里碧，更添沙料一篙深。\n小軿会指晴山去，布谷提壶各好音。",
        "dynasty": "宋",
        "collection_info": null
    },
    {
        "uuid": "1543aeae09b38cfa0ce5574cdadb8bc5",
        "title": "春日客中二首  其一",
        "author": "陈造",
        "content": "平时谩说醉为乡，对景今如石作肠。\n老去犹兴客中嘆，春来刚制酒边狂。\n露桃烟柳为谁好，蜂蜜燕泥徒自忙。\n红紫打围歌笑地，暮年多感怕思量。",
        "dynasty": "宋",
        "collection_info": null
    },
    {
        "uuid": "7b41267e317e49c3f2369c8248eb38ea",
        "title": "春日客中二首  其二",
        "author": "陈造",
        "content": "芳时已嘆鬓毛斑，何况栖栖客路间。\n杯酒故人千里隔，锦囊着语一春闲。\n燕鶑飞处频回首，桃李香前合厚颜。\n昨夜东风贷庭竹，少容归梦到家山。",
        "dynasty": "宋",
        "collection_info": null
    },
    {
        "uuid": "1289bfc789a2759e814ac2f1e78c70b9",
        "title": "石城",
        "author": "陈造",
        "content": "山岩水缭石为城，千古余风尚典刑。\n竞诧君王启蓝缕，不无艇子载娉婷。\n流连犹问圭堪柲，兆朕虚传蜜作萍。\n更惜谗锋发兰尚，祇今日月炳骚经。",
        "dynasty": "宋",
        "collection_info": null
    },
    {
        "uuid": "fbc78c2afc69e3a9f9666a3a6d58891e",
        "title": "次韵程帅游习池三首  其一",
        "author": "陈造",
        "content": "牙纛犹容后乘追，枕书不出此何时。\n香飘玳席千花坞，影倒粧光百子池。\n诗句肯藏扪虱手，仙曹容着牧羊儿。\n回思行李冒尘土，更喜百忧偷一嬉。",
        "dynasty": "宋",
        "collection_info": null
    },
    {
        "uuid": "ad4b81ad0b380eb2d545f42d4efb286d",
        "title": "次韵程帅游习池三首  其二",
        "author": "陈造",
        "content": "清明胜赏尚容追，不减觞浮曲水时。\n坐觉晴云恋歌扇，看供吟笔泻天池。\n春光有底遽如许，酒量勉添些子儿。\n可但大堤民气乐，啼鶑语燕共嬉嬉。",
        "dynasty": "宋",
        "collection_info": null
    },
    {
        "uuid": "bef7aedf9ae0eb527749ec1852cc9dc3",
        "title": "次韵程帅游习池三首  其三",
        "author": "陈造",
        "content": "青编勋业笑谈追，千载生贤瑞圣时。\n竹帛会书河似带，封疆不止汉为池。\n玄谭日属王平子，妙语心轻谢客儿。\n来岁赏花应帝所，赓歌宣劝倍欢嬉。",
        "dynasty": "宋",
        "collection_info": null
    },
    {
        "uuid": "791008cf7433c4dd22077f189a38646d",
        "title": "春雨赠陈主管",
        "author": "陈造",
        "content": "初宵微月尚窥檐，雨脚斜斜晓入帘。\n春谢欢悰风处减，愁将老色镜中添。\n颇思甫里陪觞咏，不嘆周南更滞淹。\n倚頼宗盟慰牢落，得闲诗笔未妨拈。",
        "dynasty": "宋",
        "collection_info": null
    },
    {
        "uuid": "e36f5a0812026043cc1938f2010522f6",
        "title": "陈主管招饮",
        "author": "陈造",
        "content": "鹊拳庭竹语频频，忽有书来寂寞滨。\n盛事许同花烛夜，芳辰仍醉绮罗春。\n璧联香閤初鸣凤，霞泛仙觞定脯麟。\n更办归装攟珠玉，一时人物各诗人。",
        "dynasty": "宋",
        "collection_info": null
    },
    {
        "uuid": "ba9a105fc60154bfc8619487ae197257",
        "title": "山行寄程帅",
        "author": "陈造",
        "content": "雨余支径湿平沙，恰称卑官下泽车。\n杂树暝烟森立槊，乱峰迎客俨排衙。\n水禽时弄蹁跹影，野草争开细碎花。\n久忆山行此如愿，不应回首更思家。",
        "dynasty": "宋",
        "collection_info": null
    },
    {
        "uuid": "391b0be4213cf64956bbca73b6dc1853",
        "title": "次日再次韵三首  其一",
        "author": "陈造",
        "content": "山行风色怒飞沙，山末屯云涌炮车。\n伏轼不容同蝶梦，问炊犹可趁蜂衙。\n龟鱼泛渌熹晴日，草树留春着晚花。\n暮憩自怜尘满面，五浆先馈定谁家。",
        "dynasty": "宋",
        "collection_info": null
    },
    {
        "uuid": "9b485e3bb4af4875654fb777d9bb5798",
        "title": "次日再次韵三首  其二",
        "author": "陈造",
        "content": "微吟缓步惬晴沙，聊谢愔愔载妇车。\n时遣贳貂邨店酒，回思缚虎长官衙。\n春山好着屏中色，吟笔谁添锦上花。\n不妨习池风月主，只今何处问诗家。",
        "dynasty": "宋",
        "collection_info": null
    },
    {
        "uuid": "780afa479dd16691bcec2428a778cdad",
        "title": "次日再次韵三首  其三",
        "author": "陈造",
        "content": "鸥双鹭隻傍汀沙，却汇沙汀过客车。\n清吹解撩丛竹啸，高山如受众峰衙。\n寒生碧涧悬鱼网，润着苍崖剩土花。\n所惜隔墙红紫满，行行无暇访山家。",
        "dynasty": "宋",
        "collection_info": null
    },
    {
        "uuid": "aead6c54cc288ef8a15d5f7b1ddca074",
        "title": "谷城道中",
        "author": "陈造",
        "content": "何许珠襟绣袂娘，额黄胸粉自新粧。\n野芳贪折髻丫重，蝴蝶乱随裙幅香。\n缓唱采菱空答响，小留挑菜翠盈筐。\n汉风未许休乔木，行客相逢莫漫狂。",
        "dynasty": "宋",
        "collection_info": null
    },
    {
        "uuid": "f6bc94801874a1d161fddf3f4d23f21e",
        "title": "再次习池诗韵寄程帅二首  其一",
        "author": "陈造",
        "content": "南园胜绝真堪画，边上谁为李伯时。\n山纳嫩岚侵密坐，花骈红影闯清池。\n吟笺传遍鸳鸿友，舞袖轻于翡翠儿。\n东府西州皆四鬴，若为长伴酒边嬉。",
        "dynasty": "宋",
        "collection_info": null
    },
    {
        "uuid": "763841b6460a2a19596715d71337c93f",
        "title": "再次习池诗韵寄程帅二首  其二",
        "author": "陈造",
        "content": "春意垂垂如我老，客怀领畧欠当时。\n倏惊鶗鴂鸣清昼，便有蜻蜓点碧池。\n酒榼相过但溪友，锦囊余几问庐儿。\n芳辰渠尽人离索，苦念从公乘烛嬉。",
        "dynasty": "宋",
        "collection_info": null
    },
    {
        "uuid": "65e16f1136a15b6e5bc0e2ad0cc4068f",
        "title": "次韵寄王帅属",
        "author": "陈造",
        "content": "才华奔逸可能追，我识王郎自壮时。\n酒处每看鲸吸海，书成还想墨为池。\n穷交徒自怜东野，孰看于今敬道儿。\n莫靳诗筒数还往，人生何处不儿嬉。",
        "dynasty": "宋",
        "collection_info": null
    },
    {
        "uuid": "eef6f3c2630d358716a56830bda2d0aa",
        "title": "次韵寄陈主管",
        "author": "陈造",
        "content": "轺軿七十晓相追，记得张园叙拜时。\n香衬蕙兰来北里，云随笙鹤燕仇池。\n朋簪重盍宁人力，贫仕居卑听化儿。\n祇冀幕莲分靫菂，诗坛棋社与闲嬉。",
        "dynasty": "宋",
        "collection_info": null
    },
    {
        "uuid": "ddf01952691e7f26138aae6ff94858d5",
        "title": "诸公邀留不及赴次前韵寄谢",
        "author": "陈造",
        "content": "一失浓欢悔可追，故人应念独醒时。\n回思翠幕围香雾，定復长虹起砚池。\n照应鼎来联璧客，风流羞死聚蚊儿。\n当时枉重千金诺，不见芳辰卜夜嬉。",
        "dynasty": "宋",
        "collection_info": null
    },
    {
        "uuid": "b2c4b9e339523e2ff5be7568a8e641f8",
        "title": "次韵谢程帅復游习池见寄二首  其一",
        "author": "陈造",
        "content": "名园壮观还前日，禊事追游可后时。\n试问绣筵张绿野，何如诗客到昆池。\n绮罗香外鶑偷眼，花柳稀间鸟咔儿。\n定许此民同此乐，春城无处不嬉嬉。",
        "dynasty": "宋",
        "collection_info": null
    },
    {
        "uuid": "aef81a9552c90c5d25e492c7e8bed994",
        "title": "次韵谢程帅復游习池见寄二首  其二",
        "author": "陈造",
        "content": "风流羊杜不劳追，况復轻裘缓带时。\n醉倒莫孤桃李月，诏归恐便凤凰池。\n政传西蜀中和颂，笔跨东京大小儿。\n我亦抄诗支郡去，公余吟玩取娱嬉。",
        "dynasty": "宋",
        "collection_info": null
    },
    {
        "uuid": "69d2eb369cb43029de268f5cb892efdc",
        "title": "復次韵寄程帅二首  其一",
        "author": "陈造",
        "content": "节物匆匆可挽追，直须乐事趁芳时。\n行春倏喜花围屋，借景何殊月在池。\n对酒不无桃叶女，扣舷却笑木肠儿。\n山家有约须重到，定放游人张水嬉。",
        "dynasty": "宋",
        "collection_info": null
    },
    {
        "uuid": "1350c33d7ac1a761ac31af8bf8c3949f",
        "title": "復次韵寄程帅二首  其二",
        "author": "陈造",
        "content": "人家禊祓竞攀追，刺史春游正此时。\n羯鼓声中花作锦，壶筹多处酒为池。\n绝须丝竹娱安石，剩有篇章付雪儿。\n闻道续貂容下客，老无佳句坐荒嬉。",
        "dynasty": "宋",
        "collection_info": null
    },
    {
        "uuid": "141d335f24195c213a26fa5458145824",
        "title": "留交代韦倅",
        "author": "陈造",
        "content": "山城老稚竞攀辕，况復官曹辱后先。\n敢爱一樽追笑语，未妨五日作留连。\n天香国色酡颜去，渭北江东把臂前。\n已办明朝开煮酒，丝桐小置式微篇。",
        "dynasty": "宋",
        "collection_info": null
    },
    {
        "uuid": "3abe80fbeda87605e5a0b51b9742b2ac",
        "title": "观山刑鹅夜归",
        "author": "陈造",
        "content": "巢鹊枝蜩已罢鸣，风声露气可胜清。\n人谙浅濑安然度，月隔高林未肯明。\n却乱宿云寻去路，渐因更鼓辨孤城。\n谁知岁事关心切，翻忆衝泥傍险行。",
        "dynasty": "宋",
        "collection_info": null
    },
    {
        "uuid": "38ca2a7329aa227503c81c0353cc4bd9",
        "title": "祷雨凤凰山二首  其一",
        "author": "陈造",
        "content": "跨凤西来得好山，千年人与凤俱还。\n本规法席专崭绝，先遣山灵凿捍顽。\n闻道碧泓严水印，试携清醥闯云关。\n此心炯炯龙应识，莫遣归涂更厚颜。",
        "dynasty": "宋",
        "collection_info": null
    },
    {
        "uuid": "3744158507939ec0db46cc195f571402",
        "title": "祷雨凤凰山二首  其二",
        "author": "陈造",
        "content": "人心神理未交孚，敢爱微躯走道涂。\n云气满山空梦永，秧畦夹涧就焦枯。\n罢羸眼看号庚癸，感格吾犹愧鼓桴。\n老去忧民心易折，龙公高卧得知无。",
        "dynasty": "宋",
        "collection_info": null
    },
    {
        "uuid": "a3606c119e9caa6f52701d3e779153ac",
        "title": "病起二首  其一",
        "author": "陈造",
        "content": "吏民两两议公痴，簿领空勤笑语稀。\n元亮有诗新止酒，休文多病不胜衣。\n飞尘懒拂孤三绝，止水初澄悟百非。\n窗度凉飔残午梦，闲听喜鹊啅斜晖。",
        "dynasty": "宋",
        "collection_info": null
    },
    {
        "uuid": "c195b3d57718e342ed0856b599547325",
        "title": "病起二首  其二",
        "author": "陈造",
        "content": "即病偷闲却自怡，坐凭竹几独多时。\n铜炉烟畔熏风度，药臼声中昼漏迟。\n政自腐肠严酒戒，不应了事悔儿痴。\n凈名文惠谁优劣，为问沾沾造化儿。",
        "dynasty": "宋",
        "collection_info": null
    },
    {
        "uuid": "aafe37842309a3869866efade30a58ef",
        "title": "寄高邮僧",
        "author": "陈造",
        "content": "门巷萧然草不锄，小轩祇置两团蒲。\n惟师表表丛林秀，眷我凉凉山泽臞。\n晨饭每同三韭陋，夜棋常办百筹输。\n一书未负西飞翼，满寄清风到座隅。",
        "dynasty": "宋",
        "collection_info": null
    },
    {
        "uuid": "f25d6744e5f9b1984db605af944fe79e",
        "title": "苦雨",
        "author": "陈造",
        "content": "连月奔趋祷雨坛，即今积雨厌蒙漫。\n苍天信自有时漏，后土不知何日干。\n坐想田畴沦沼沚，忍闻升合换罢纨。\n纵阳援溺知无术，惭愧身为抚字官。",
        "dynasty": "宋",
        "collection_info": null
    },
    {
        "uuid": "e9d015f621c74ad2a1b50a716e7d40ed",
        "title": "客次小憩",
        "author": "陈造",
        "content": "竹屋深明许息肩，田家延客解欣然。\n霜枝高挂頳虬卵，风砌初摇白玉钱。\n得饱祇疑珠作粒，汲深仍诧乳为泉。\n谭间更笑狂沮溺，政復知津未是贤。",
        "dynasty": "宋",
        "collection_info": null
    },
    {
        "uuid": "26db29afce0d8220cd1d3e94b8e7f415",
        "title": "骑过山村",
        "author": "陈造",
        "content": "烟村面势枕苍山，一径循山作屈蟠。\n入望高幢罗翠密，挂空匹练噀清寒。\n吟髭捻白迎风去，粧面骈红倚户看。\n颇似骑馿后山老，倩谁粉墨洒豪端。",
        "dynasty": "宋",
        "collection_info": null
    },
    {
        "uuid": "92ee29f1fddcd7f6fda70ee207ea0cb3",
        "title": "杜母",
        "author": "陈造",
        "content": "杜母遗芳岂远求，田功谁比此邦优。\n麦疄桑陇疑淮左，近水遥山似秀州。\n楼识景疎知俗美，亭因思孟各风流。\n我来眷眷淳厖处，比屋嬉嬉路载讴。",
        "dynasty": "宋",
        "collection_info": null
    },
    {
        "uuid": "648cf6f701cf70c0693ec7f4c84a3a47",
        "title": "次韵程帅二首  其一",
        "author": "陈造",
        "content": "满怀披雾慰生平，到日音容隔暮城。\n想见舟中留郭泰，可能酒处欠公荣。\n韦家相业应门户，谢氏才华况弟兄。\n愧我携儿在尘滓，寸田硗埆望茨京。",
        "dynasty": "宋",
        "collection_info": null
    },
    {
        "uuid": "81b29615ed9345ec8a016fa08515eea6",
        "title": "次韵程帅二首  其二",
        "author": "陈造",
        "content": "人间尘不到筹边，诗老乘閒思涌泉。\n千佛香名仍世继，一灯素业自家传。\n斗城一去嗟多病，宾幕重登便半仙。\n要看诸郎各行马，染鬚膏面计留年。",
        "dynasty": "宋",
        "collection_info": null
    },
    {
        "uuid": "78804f0c4febc1c8bfa067dbe0fe5fa1",
        "title": "再次韵  其一",
        "author": "陈造",
        "content": "门第应疑甚不庭，翩随府檄下山城。\n江梅作意先秋拆，槛菊多情擅晚荣。\n饮处凝香严画㦸，客间张丈间殷兄。\n主宾缥缈蜚埃外，信有人间小玉京。",
        "dynasty": "宋",
        "collection_info": null
    },
    {
        "uuid": "c1113e6cb0bab7a1c537d1223a2d0a59",
        "title": "再次韵  其二",
        "author": "陈造",
        "content": "从公囊笔看西边，不比分弓出酒泉。\n觞咏每忘秋漏永，平安晏有夕烽传。\n痼肠顿已蜂腰病，妙手亲逢鹤背仙。\n归捋霜鬚诧儿子，为翁试校故新年。",
        "dynasty": "宋",
        "collection_info": null
    },
    {
        "uuid": "76158c45e308cd690dee28a7b2238927",
        "title": "再次韵  其三",
        "author": "陈造",
        "content": "横前整整万全兵，自笑空弮借背城。\n更遣齐竽混东郭，坐令鹄卵化南荣。\n黄陈得法仍宗派，甫白论情自弟兄。\n顾我无能邹贾役，放公笔力擅西京。",
        "dynasty": "宋",
        "collection_info": null
    },
    {
        "uuid": "56038328b7d800b99d6eada865b23a50",
        "title": "再次韵  其四",
        "author": "陈造",
        "content": "因诗衰病顾徒然，凿井今犹未及泉。\n药幻霜鬚端有待，囊缄玉唾愧无传。\n冥心拟学无言子，授诀今犹不老仙。\n探妙卫生俄两得，信知穮蔉解逢年。",
        "dynasty": "宋",
        "collection_info": null
    },
    {
        "uuid": "c0cafdab24670f93ffc23c1e3df18c5f",
        "title": "再次韵小雪余言别  其一",
        "author": "陈造",
        "content": "舞霙飞霰闹中庭，已办持杯听渭城。\n汉水襄山骤漂忽，早梅晚菊自枯荣。\n雪神作意凌风伯，客子归途待日兄。\n蹀躞霜蹄从踣铁，穿林䠞石赋于京。",
        "dynasty": "宋",
        "collection_info": null
    },
    {
        "uuid": "ae1a864b2815ca90151283042e5b6ec9",
        "title": "再次韵小雪余言别  其二",
        "author": "陈造",
        "content": "语别诗翁玉麈边，已催歌舞压香泉。\n日陪色笑庸何取，橐攟篇章敢浪传。\n还舍剩书银笔字，今朝犹是玉壶仙。\n后山幸自坡公客，谁遣离怀怆暮年。",
        "dynasty": "宋",
        "collection_info": null
    },
    {
        "uuid": "67773176693f2d9337ca508fc73ef1dc",
        "title": "送诗陈惠伯",
        "author": "陈造",
        "content": "危楼深室桂为堂，题品端宜虎豹章。\n历数诸公皆大手，尚须此老索枯肠。\n驰神几夜层虚上，血指如今妙斲傍。\n聊復送君供覆瓿，未须传到郑公乡。",
        "dynasty": "宋",
        "collection_info": null
    },
    {
        "uuid": "a5d466c2d9761604a1c120034870cea8",
        "title": "襄阳赋秋日江梅菊花",
        "author": "陈造",
        "content": "秋香冬艷各时宜，叵怪花神令出奇。\n金菊正含霜晓秀，江梅不待雪寒期。\n帽欹同伴龙山醉，诗到终嫌驿使迟。\n陶杜当时傥经目，定并东閤赋东篱。",
        "dynasty": "宋",
        "collection_info": null
    },
    {
        "uuid": "6e0585ee193d33f914152f2abbcdfc54",
        "title": "次韵程帅二首  其一",
        "author": "陈造",
        "content": "平时渭北与江东，文会宾筵幸许同。\n政使迟迟嗟去鲁，未应咄咄遽书空。\n抄诗奚翅无瑕璧，会意俄乘在下风。\n更喜朝来宾鴈足，阳春封寄客涂中。",
        "dynasty": "宋",
        "collection_info": null
    },
    {
        "uuid": "9d8e575673aa3b438311fcd5f2b09c0e",
        "title": "次韵程帅二首  其二",
        "author": "陈造",
        "content": "从昔文章盖代翁，言间有物自无同。\n娟妍徒玩花含露，洒落还惊月印空。\n底许贱工惭擢矢，信知妙斲有成风。\n古今一印元呈露，要在神融领会中。",
        "dynasty": "宋",
        "collection_info": null
    },
    {
        "uuid": "f61b06e1488c469273878dfd1f75726b",
        "title": "次韵言怀",
        "author": "陈造",
        "content": "房陵回首望淮东，物土人情未易同。\n比屋蜂悬人带瘿，乱山㦸立势凌空。\n污鲰共餍川人食，简朴仍存太古风。\n破我残年七百日，尽抛诗卷酒杯中。",
        "dynasty": "宋",
        "collection_info": null
    },
    {
        "uuid": "ea39c1fd2afa33bde4d43cd496c0ab6d",
        "title": "次韵记别程帅谷城旅梦",
        "author": "陈造",
        "content": "金翘摇曳玉丁东，宾主依然醉笑同。\n旧事忽随残漏断，新愁不逐晓云空。\n挑灯旋拂穿帷雪，揽辔还禁逆帽风。\n回首梦魂飞到处，壶公窟宅五云中。",
        "dynasty": "宋",
        "collection_info": null
    },
    {
        "uuid": "f5f19c5664825118177201c0945690da",
        "title": "梁教病起",
        "author": "陈造",
        "content": "侧听长须得好音，笑谭已復替呻吟。\n逃知二竖今无地，仇想三彭亦就禽。\n定免带围忧沈约，可须檄手待陈琳。\n尚须十日安岑寂，酒圣诗愁恐未禁。",
        "dynasty": "宋",
        "collection_info": null
    },
    {
        "uuid": "34897a40c2908768c857f01d76d07b44",
        "title": "上外朝山",
        "author": "陈造",
        "content": "度陇凌坡冒百艰，今朝又上外朝山。\n当车狠石通人过，交道飞萝要手攀。\n猿坐泬寥犹啸诧，鴈惊巉绝故飞还。\n临风却快尘埃眼，全楚山川指顾间。",
        "dynasty": "宋",
        "collection_info": null
    },
    {
        "uuid": "e79f4d670975110e3cd3f2b42a2d33d8",
        "title": "过八迭山",
        "author": "陈造",
        "content": "路入于平舒倦眼，襄阳佳处亦班班。\n烧香岘好思三岘，八迭山高似万山。\n喜此经行无雨阻，向来游览坐天悭。\n山灵定笑贵野鹜，默遣归求邦域间。",
        "dynasty": "宋",
        "collection_info": null
    },
    {
        "uuid": "64e218ae8141cdd39f2ae41cbe37f631",
        "title": "马息山",
        "author": "陈造",
        "content": "猿蹊鸟道且攀隮，暝霭顽苍只尺迷。\n狠石忽开防地裂，屯云不散讶天低。\n眼高欲了三千界，梦断犹惊七百梯。\n回望故山真可指，杜鹃肠断为谁啼。",
        "dynasty": "宋",
        "collection_info": null
    },
    {
        "uuid": "69f203eafd81e55c15adc0d99de08b00",
        "title": "寄乡中亲友二首  其一",
        "author": "陈造",
        "content": "棋酒游从嘆离羣，酒床吟笔漫飞尘。\n潮乎可奈才力老，甫也尚为南北人。\n安信不随秋鴈到，流年倏復野梅新。\n南岗北阜凭高地，引首吴天几怆神。",
        "dynasty": "宋",
        "collection_info": null
    },
    {
        "uuid": "e3911838bb212ad5cfa470ef1bddc226",
        "title": "寄乡中亲友二首  其二",
        "author": "陈造",
        "content": "坐衙随分吏分行，退食还先药探囊。\n已为河鱼废诗酒，彊教笼鸟听宫商。\n老犹苟禄宁良计，病悟休心是秘方。\n想见亲朋迟归楫，为翁补漏斸空荒。",
        "dynasty": "宋",
        "collection_info": null
    },
    {
        "uuid": "aae557b4979f04bacb6e4b6a82b775d9",
        "title": "贺程帅因任四首且言久缺诗筒之意  其一",
        "author": "陈造",
        "content": "恩纶蜚下汉江滨，特许襄民借寇恂。\n千里江山皆动色，列城条教再生春。\n灌瓜夙稔安边策，茹草宁无待哺民。\n方倚金城亲邵父，近君宁惜小逡巡。",
        "dynasty": "宋",
        "collection_info": null
    },
    {
        "uuid": "4c4a40c01362ba96c6e73169d766b1b2",
        "title": "贺程帅因任四首且言久缺诗筒之意  其二",
        "author": "陈造",
        "content": "诗律宁惟似变风，姓名久矣御屏中。\n逢辰千载合致主，入梦九华仍插空。\n铁瓮倚听新号令，铜蹄终舞旧儿童。\n烦𣂏叶气成丰岁，却簉皋夔侍舜瞳。",
        "dynasty": "宋",
        "collection_info": null
    },
    {
        "uuid": "43aafdfd2feef721909a38e4621bc3fd",
        "title": "贺程帅因任四首且言久缺诗筒之意  其三",
        "author": "陈造",
        "content": "肯优襄岘劣南徐，行止平时每裕余。\n荷紫端宜冠鸳鹭，飞黄犹似顾蟾蜍。\n缅怀夜烛赓清唱，况许春郊载后车。\n从此追陪得如愿，重分膏馥泽空虚。",
        "dynasty": "宋",
        "collection_info": null
    },
    {
        "uuid": "e8d081df5382c3ca14327d3f5328f6a7",
        "title": "贺程帅因任四首且言久缺诗筒之意  其四",
        "author": "陈造",
        "content": "先生一笔将诗坛，庋匮珠玑底坐悭。\n平日鸥盟当未憗，于今鴈足每空还。\n传抄可但闻平水，老瘦从知笑饭山。\n缓带轻裘祇常日，千篇破竹定乘闲。",
        "dynasty": "宋",
        "collection_info": null
    },
    {
        "uuid": "c22dac02fbd06baddc48d780e47a4f68",
        "title": "再次韵答程帅高机宜四首  其一",
        "author": "陈造",
        "content": "自分迂愚着海滨，诸公荐力漫忱恂。\n摧颓晚境空多感，局缩穷山亦再春。\n故里归耕虽有约，中田敬馌遂无人。\n何由消破愁千斛，甓社春浓莫计巡。",
        "dynasty": "宋",
        "collection_info": null
    },
    {
        "uuid": "38b7bc94b74f4d879bb523e64f00346a",
        "title": "再次韵答程帅高机宜四首  其二",
        "author": "陈造",
        "content": "名德谁今挺古风，人嗟汲直合居中。\n挥毫有物鬼落胆，与世无心云度空。\n倚听金銮拜新渥，又烦竹马走羣童。\n贝宫风露鳌峯月，行矣辉华映两瞳。",
        "dynasty": "宋",
        "collection_info": null
    },
    {
        "uuid": "dc09c98177f6ee75d507143ccaf19d20",
        "title": "再次韵答程帅高机宜四首  其三",
        "author": "陈造",
        "content": "高郎笔势未姑徐，千纸珠玑欬唾余。\n春兴漂萧陵野马，夜窗清绝冰金蜍。\n诸公交口传黄绢，蜚诏褒贤定赤车。\n亦使穷山拜嘉惠，衰翁击节正冯虚。",
        "dynasty": "宋",
        "collection_info": null
    },
    {
        "uuid": "8efd8c0e5f67c27d9657054f22591fbb",
        "title": "再次韵答程帅高机宜四首  其四",
        "author": "陈造",
        "content": "倒海翻湖袖手观，揆子才思坐天悭。\n愁攻心折仍无頼，债压头低不办还。\n坐想赓酬联白璧，祇令翘企仰高山。\n拙疎却喜便衰病，赢得萧斋尽日闲。",
        "dynasty": "宋",
        "collection_info": null
    },
    {
        "uuid": "c285411d2cbefd54ff2d75d87469c897",
        "title": "正仲和帅属被盗二首  其一",
        "author": "陈造",
        "content": "衣囊缄鐍竟胡为，祇与偷儿便挈携。\n髻重得无猜祖珽，璧亡遮莫议张仪。\n馆人求屦古未免，有力负山人得知。\n不用经营办春服，旧纫兰芷扈玄蓠。",
        "dynasty": "宋",
        "collection_info": null
    },
    {
        "uuid": "57b6ac146e7ae0bf4ccca95bb2a2597b",
        "title": "正仲和帅属被盗二首  其二",
        "author": "陈造",
        "content": "向来忠信倚垣墙，诲盗如今坐慢藏。\n望意漫言疑圣智，奇文不合吐光芒。\n玉川空屋遭窥瞰，子敬青毡果在亡。\n頼有平生千牍在，未妨攟载作归装。",
        "dynasty": "宋",
        "collection_info": null
    },
    {
        "uuid": "ad4ce7a28b8a14c54314f70483fbae28",
        "title": "赠高司理",
        "author": "陈造",
        "content": "穷乡洗眼挹清扬，凛若重登月旦堂。\n骥子凤雏端不苟，吏能儒业况兼长。\n简孚首解秋荼密，襞积仍熏古锦香。\n我亦床头一经在，自公正欲共平章。",
        "dynasty": "宋",
        "collection_info": null
    },
    {
        "uuid": "ced5192348e37a78ddd53b3a69df8961",
        "title": "再用前韵赠高司理共八首  其一",
        "author": "陈造",
        "content": "少年场裏独鹰扬，他日悬知玉作堂。\n小试问囚穷两造，徐看载笔擅三长。\n得诗遽眩珠玑烂，玩味还疑齿颊香。\n风月无穷才不尽，坐须乔木拥千章。",
        "dynasty": "宋",
        "collection_info": null
    },
    {
        "uuid": "191669762e8e1ad6b80c8143c5524c13",
        "title": "再用前韵赠高司理共八首  其二",
        "author": "陈造",
        "content": "帅幕羣才頼激扬，衰迟犹喜后升堂。\n雷封局缩聊偿债，衮字褒嘉但寸长。\n再试真成不龟药，九言终佩辟邪香。\n龙门梦断谁知己，几诵桑阿赋末章。",
        "dynasty": "宋",
        "collection_info": null
    },
    {
        "uuid": "2ffe946f88533d119814bb29bba11ac9",
        "title": "再用前韵赠高司理共八首  其三",
        "author": "陈造",
        "content": "衰宗如此况他扬，碌碌诸雏欠肯堂。\n薄宦幽忧殊未醒，故园归梦可胜长。\n杯盘顿顿家鷄嫩，翁媪呜呜社酒香。\n犹记比邻笑行客，夏畦龙断为金章。",
        "dynasty": "宋",
        "collection_info": null
    },
    {
        "uuid": "c426361c68d09efd55860aa568504961",
        "title": "再用前韵赠高司理共八首  其四",
        "author": "陈造",
        "content": "诗语庸非自播扬，流传朋旧定哄堂。\n儒书投老空成癖，舞袖平生不解长。\n黄鸟啄残丹杏颗，清风摇动绿筠香。\n山城寂寞便吾懒，劣胜精神弊句章。",
        "dynasty": "宋",
        "collection_info": null
    },
    {
        "uuid": "ea574d7b33745461dcaaff53715b4574",
        "title": "再用前韵赠高司理共八首  其五",
        "author": "陈造",
        "content": "俗裏毫丝起抑扬，请君时闭读书堂。\n渭清肯混泾流浊，鳬短徒忧鹤胫长。\n千载流传防造次，百年表立要馨香。\n了知此印君堪付，过眼尨凉忽报章。",
        "dynasty": "宋",
        "collection_info": null
    },
    {
        "uuid": "021b59f13c732354658a260e3f71e543",
        "title": "再用前韵赠高司理共八首  其六",
        "author": "陈造",
        "content": "苏李宗风我举扬，少陵公按子开堂。\n官曹此地文书省，诗社从今日月长。\n山滴晓烟收后翠，莲漂天女戏时香。\n可孤煮餠分彊韵，正使铜花涩印章。",
        "dynasty": "宋",
        "collection_info": null
    },
    {
        "uuid": "3b773007428fef0a76ee7e1511b890d9",
        "title": "再用前韵赠高司理共八首  其七",
        "author": "陈造",
        "content": "腰钱几夜梦维扬，上雨傍风祇此堂。\n人笑铅刀那用割，自知袜线岂能长。\n课诗坛畔独飞动，问字人来且碧香。\n径欲披衣还旧隠，二天宁久溷苏章。",
        "dynasty": "宋",
        "collection_info": null
    },
    {
        "uuid": "7b63584f6661f7282ce5a5913bdcf674",
        "title": "再用前韵赠高司理共八首  其八",
        "author": "陈造",
        "content": "帝旅曾观武事扬，如君文势整堂堂。\n了知一笔无前古，坐遣诸生丧所长。\n丹桂高攀霄汉迥，捷书西下姓名香。\n贝宫鳌禁应余地，看展平生补衮章。",
        "dynasty": "宋",
        "collection_info": null
    },
    {
        "uuid": "3f724ab6ba7bbbb30d5ce08b8746f724",
        "title": "病起閒步",
        "author": "陈造",
        "content": "瞑绿园亭小雨晴，病翁双眼为谁明。\n柳如张绪不殊昔，竹与子猷相对清。\n门下鸟乌无客到，壁栖蛇蚓又诗成。\n回头溪友千山阻，更向何人话此情。",
        "dynasty": "宋",
        "collection_info": null
    },
    {
        "uuid": "22f836cd650809046c40fae8c9c83966",
        "title": "寄师文二首  其一",
        "author": "陈造",
        "content": "世涂岂必尽笼囚，自是迂疎拙应酬。\n簿领婴心宁素志，梦魂何日不沧洲。\n揆吾温饱儿堪託，平昔行藏妇与谋。\n已判来年拂衣去，寄言亟办钓鱼舟。",
        "dynasty": "宋",
        "collection_info": null
    },
    {
        "uuid": "adc67f33decd887dc7c43da8f4899f9b",
        "title": "寄师文二首  其二",
        "author": "陈造",
        "content": "萍梗漂浮已老翁，归来差乐未终穷。\n稻田取足随丰歉，花圃逢春自白红。\n禅老版头容客饱，臧孙鼎足祇墙东。\n更闻名酒新传法，诗外棋边莫放空。",
        "dynasty": "宋",
        "collection_info": null
    },
    {
        "uuid": "0b1a5df609dafb89b191650f235e3e7c",
        "title": "次韵什邡马主簿二首  其一",
        "author": "陈造",
        "content": "陶谢前踪一笔追，掀天声价旧风驰。\n瑞时不数九文羽，换骨疑餐三秀芝。\n蜚电烛岩方左席，明珠照乘忽清漪。\n裹创瞢欲凌坚阵，可讳含毫不自持。",
        "dynasty": "宋",
        "collection_info": null
    },
    {
        "uuid": "357cede4f94e00e37795a508607d80cc",
        "title": "次韵什邡马主簿二首  其二",
        "author": "陈造",
        "content": "纷纷过眼甚螽斯，胆掉惊逢骥騄驰。\n献替付君温省树，朝晡还我故山芝。\n荆江蜀栈聊舒啸，卷耳思齐正采诗。\n回首定传天上信，囊荷知傍紫皇持。",
        "dynasty": "宋",
        "collection_info": null
    },
    {
        "uuid": "d9332be03a6aea409b33096783a7ea02",
        "title": "再次韵马主簿二首  其一",
        "author": "陈造",
        "content": "冥搜成癖漫勤斯，缅想骚人正坐驰。\n点化今逢万金剂，神奇蒸出九华芝。\n三吴才隽应焚砚，万里风烟尽入诗。\n盍与元刘论伯仲，未容郊岛更矜持。",
        "dynasty": "宋",
        "collection_info": null
    },
    {
        "uuid": "21f56c5a23aa7ce3653f205c809f31d4",
        "title": "再次韵马主簿二首  其二",
        "author": "陈造",
        "content": "左顾衰翁底取斯，转头归马又西驰。\n剩催阿买抄新稿，大胜斋房纪瑞芝。\n乐岁人家皆有酒，高秋天气总宜诗。\n霜花露菊留迎客，预戒西成省控持。",
        "dynasty": "宋",
        "collection_info": null
    },
    {
        "uuid": "78211a674548bbac96ee5816acb47b42",
        "title": "再次韵二首  其一",
        "author": "陈造",
        "content": "饱食频频祇鸒斯，可堪迅景隙驹驰。\n不逢犹是桐为弩，当价胡宁菌作芝。\n天籁寂时三弄笛，楚山穷处四愁诗。\n将坛可復宜衰病，此柄须君为主持。",
        "dynasty": "宋",
        "collection_info": null
    },
    {
        "uuid": "306b12e22d1e52d6c7e5eadeb81a8a70",
        "title": "再次韵二首  其二",
        "author": "陈造",
        "content": "历块飞黄可得追，加鞭十驾浪驱驰。\n不应猗顿怀周朴，敢向天仙话土芝。\n晚傍涪翁观落笔，了知高叟固为诗。\n谬为恭敬吾何取，政恐龙泉有倒持。",
        "dynasty": "宋",
        "collection_info": null
    },
    {
        "uuid": "083eee4ec31587fa681ddb3514590128",
        "title": "偕章宰劝农房山  其一",
        "author": "陈造",
        "content": "登临一拟豁心胸，着我松窗竹屋中。\n宛是官曹缚雕虎，不容尘眼到飞鸿。\n绵延天际应平碧，孤负林梢抹嫩红。\n俛仰去年舒啸地，解衣聊復近熏笼。",
        "dynasty": "宋",
        "collection_info": null
    },
    {
        "uuid": "b95be28a9c9fca700319bd2ab68067dc",
        "title": "偕章宰劝农房山  其二",
        "author": "陈造",
        "content": "檐外云深雨合围，此行不嘆始谋非。\n对君便是苏端过，把酒曾无御叔讥。\n红湿烟郊思散策，寒欺病骨旋添衣。\n了知未尽山阴兴，共作衝泥傍险归。",
        "dynasty": "宋",
        "collection_info": null
    },
    {
        "uuid": "82cf44f2a8ef690c4e1ec067ed567b3f",
        "title": "简章宰二首  其一",
        "author": "陈造",
        "content": "蕙兰洲北观山头，未暇寻盟访旧游。\n自笑春来多病过，静无人处但诗愁。\n遥知联辔穷幽胜，更想簪花剩献酬。\n报答东风应得句，奚奴亟肯寄侬不。",
        "dynasty": "宋",
        "collection_info": null
    },
    {
        "uuid": "07d40a6706132affd46dd5b4af351be2",
        "title": "简章宰二首  其二",
        "author": "陈造",
        "content": "缥缈云藏羽客庐，不妨寻胜小踟蹰。\n鸱夷载酒鶑花处，古锦囊诗簿领余。\n百和风轻吹欲醉，万山岚凝对凭虚。\n谭间定笑衰慵客，竹屋高舂尚枕书。",
        "dynasty": "宋",
        "collection_info": null
    },
    {
        "uuid": "d6627a14d6b8e1be37d0059dba91c044",
        "title": "上巳溪上燕二首  其一",
        "author": "陈造",
        "content": "后溪分占羽觞浮，雷隠欢声半棹讴。\n况我闲官似犀首，为渠领客作鰲头。\n玻瓈影裏粧光腻，桃李香中步障留。\n病骨得晴堪近酒，与君同拜醉乡侯。",
        "dynasty": "宋",
        "collection_info": null
    },
    {
        "uuid": "313412c017a7194d3fdc14aaa7449ddc",
        "title": "上巳溪上燕二首  其二",
        "author": "陈造",
        "content": "杜若洲边卓旆旌，佳晨一醉万金轻。\n春光仅有一分在，天气可能三日晴。\n解道兰亭亦陈迹，肯吟楚些怆幽情。\n人生到处皆儿戏，笑看争标斗两鲸。",
        "dynasty": "宋",
        "collection_info": null
    },
    {
        "uuid": "5fc7d9e9e9c6e446e318299b0d6d97d1",
        "title": "试柘枝溪上",
        "author": "陈造",
        "content": "蕙风花气雨余天，报答融和玉作船。\n壮岁自能鸜鹆舞，老狂犹有柘枝颠。\n羣鸿翩度昆昭锦，双凤翔从玉井莲。\n起我少时豪侠兴，未甘诗客号臞仙。",
        "dynasty": "宋",
        "collection_info": null
    },
    {
        "uuid": "f9afa6dcbe2e2a1835777b171a46c7cf",
        "title": "次韵答许推章宰二首  其一",
        "author": "陈造",
        "content": "矞云非雾霭飞浮，满听游人载路讴。\n痛饮君能判濡首，新翻我亦办缠头。\n羽觞潋滟风微度，翠盖蹁跹晚尚留。\n且倩银鈎写陈迹，未须诗律压刘侯。",
        "dynasty": "宋",
        "collection_info": null
    },
    {
        "uuid": "ba180fcc7edcfe72251264077dc9857f",
        "title": "次韵答许推章宰二首  其二",
        "author": "陈造",
        "content": "北来青翼导霓旌，翩若凌云鹤驭轻。\n烟柳困眠纔寤晓，露花酣醉正熹晴。\n献之能赋虽辞罚，楚客同醒恐不情。\n豪兴尚堪追少隽，漏巵灌酒鲙长鲸。",
        "dynasty": "宋",
        "collection_info": null
    },
    {
        "uuid": "b6951cb1ad7e3cf19ffa67dcdd22b27d",
        "title": "再次韵答节推二首  其一",
        "author": "陈造",
        "content": "透幕穿帘香雾浮，行云低影傍清讴。\n游人是处歌鼓腹，佳客伴翁吟掉头。\n令节可孤三日醉，归期犹有一春留。\n诗坛酒会容先歃，莫问将军老不侯。",
        "dynasty": "宋",
        "collection_info": null
    },
    {
        "uuid": "9c4615d49a418d6bda827466d9343f04",
        "title": "再次韵答节推二首  其二",
        "author": "陈造",
        "content": "亏成久不挠心旌，老阅人间百事轻。\n却笑平生甘淡薄，每缘行乐问阴晴。\n羽觞饧粥同春事，卧醉行歌见俗情。\n击钵更遭强敌困，可能赤手控奔鲸。",
        "dynasty": "宋",
        "collection_info": null
    },
    {
        "uuid": "e3dd46e187a5237166c2e3064cc4fda1",
        "title": "再次韵答许节推二首  其一",
        "author": "陈造",
        "content": "起依筇竹似桴浮，改就新词却自讴。\n囊锦斩关聊袖手，酒兵推户且扶头。\n东风已拆红踯躅，碧树更啼黄栗留。\n醒醉醉醒殊未沬，不应通守羡通侯。",
        "dynasty": "宋",
        "collection_info": null
    },
    {
        "uuid": "684180fc441cedc450a6a06c91f9ca3f",
        "title": "再次韵答许节推二首  其二",
        "author": "陈造",
        "content": "步屧巉岩屏骑旌，松风茵露为谁轻。\n已无桃李擅春事，忽有鸟乌啼晚晴。\n羽客不妨同水厄，宿酲端解败诗情。\n开缄又拜同寮赐，锦段中含掉尾鲸。",
        "dynasty": "宋",
        "collection_info": null
    },
    {
        "uuid": "2a29276dac04790bbdb0cfb9ad04883e",
        "title": "再次韵四首  其一",
        "author": "陈造",
        "content": "新酿开缸渌蚁浮，旧辞仍缺唾壶讴。\n宦涂要处难插手，诗社丛中常引头。\n倒载肯陪山简醉，反关莫厌孟公留。\n秋田粗可供佳客，不比封君亦素侯。",
        "dynasty": "宋",
        "collection_info": null
    },
    {
        "uuid": "95ebf8a6b122919c2565cd4f84447d04",
        "title": "再次韵四首  其二",
        "author": "陈造",
        "content": "翰墨场中对抗旌，黄陈一笔万钧轻。\n武安屋瓦秋鼙震，湘水波光夜月晴。\n沮洳求鱼真自笑，渚涯向若倍驰情。\n吾生恨落任公后，不见投纶掣海鲸。",
        "dynasty": "宋",
        "collection_info": null
    },
    {
        "uuid": "238ac23e2c3c0fb5daf5041878c45234",
        "title": "再次韵四首  其三",
        "author": "陈造",
        "content": "尸祝代庖良过矣，即今坐啸免謿讴。\n陶朱计食鱼万尾，景畧有儿牛十头。\n甫里过从劳梦寐，辋川归去忌迟留。\n大弨一弛吾通袖，冷看逢蒙中射侯。",
        "dynasty": "宋",
        "collection_info": null
    },
    {
        "uuid": "7e6c25ecafbcaaa51c1ad71f36901343",
        "title": "再次韵四首  其四",
        "author": "陈造",
        "content": "韵语联翩到浚旌，楚珩非重夜光轻。\n吟成品物回春态，诵处东风放晓晴。\n抖擞锦囊娱我老，涤除愁斛见君情。\n固应诗胆骜无本，刺手霜牙摩怒鲸。",
        "dynasty": "宋",
        "collection_info": null
    },
    {
        "uuid": "447f9740b1f2d426ed1c729b108aa58a",
        "title": "梁教授次柘枝诗韵再和",
        "author": "陈造",
        "content": "洞裏鶑花别有天，为渠蘸甲上金船。\n舞姝贪看尘生袜，饮兴浑忘雪满颠。\n弄影竞垂三昧手，倚风疑袅五枝莲。\n广寒再阅霓裳罢，笙鹤飞来未是仙。",
        "dynasty": "宋",
        "collection_info": null
    },
    {
        "uuid": "bac6e11fedb65792ff2a0ed8733010f0",
        "title": "书怀",
        "author": "陈造",
        "content": "人间穷达命污隆，作意功名欲捕风。\n但见刘班误车子，何曾邓禹笑王融。\n官曹得饱余何事，书课乘闲亦隽功。\n少待莼鲈付张翰，一溪风月放船篷。",
        "dynasty": "宋",
        "collection_info": null
    },
    {
        "uuid": "e8ecf333842ff492ed15d737fdad9de7",
        "title": "次韵高机宜送别  其一",
        "author": "陈造",
        "content": "棋枰诗课忆同堂，转首暄寒几蔀章。\n每嘆羁离念陈迹，更因衰病感流光。\n亟催江鹢休停棹，已信溪禽不乱行。\n鱼澳芋区真好在，连宵归梦为谁长。",
        "dynasty": "宋",
        "collection_info": null
    },
    {
        "uuid": "d361e90700c4afa662c7cffd11a2339b",
        "title": "次韵高机宜送别  其二",
        "author": "陈造",
        "content": "士价如君定玉堂，陈陈腹笥汉文章。\n即今綵笔春争媚，它日青藜夜有光。\n诗力不劳凌汝辈，才名况自溢班行。\n清篇见属吾何取，愧闯辞坛阙寸长。",
        "dynasty": "宋",
        "collection_info": null
    },
    {
        "uuid": "a5db523f0818b30a13db19e0751c599d",
        "title": "再次韵谢惠诗  其一",
        "author": "陈造",
        "content": "百镒籯金数仞堂，何如盥手颂佳章。\n夺胎信自非凡剂，献佛当知便放光。\n斤运向来车合辙，影斜还惜鴈分行。\n衰年离绪谁禁得，镜裏新丝莫计长。",
        "dynasty": "宋",
        "collection_info": null
    },
    {
        "uuid": "f91cf3b8f491d40669ae64804dcef5b1",
        "title": "再次韵谢惠诗  其二",
        "author": "陈造",
        "content": "小家茨竹即为堂，暇访深林索豫章。\n平日床头但周易，看人笔落便灵光。\n庳隆赋质嗟多样，良楛论材要当行。\n莫向黔娄问奇货，长沙舞袖可能长。",
        "dynasty": "宋",
        "collection_info": null
    },
    {
        "uuid": "beda3e3d714294ba44b776bdb36abd2f",
        "title": "赠黄国器二首  其一",
        "author": "陈造",
        "content": "交情凛凛久弥坚，游旧何人似子贤。\n别去漂零各天末，喜今谭笑復樽前。\n德人政用宽幽独，归路胡宜更后先。\n弹压山川须妙语，不妨排日为君编。",
        "dynasty": "宋",
        "collection_info": null
    },
    {
        "uuid": "ebbab16a8e0aa2da78775408e72bbdd1",
        "title": "赠黄国器二首  其二",
        "author": "陈造",
        "content": "簿书丛裏久囚拘，鸥鹭羣边忽自如。\n白傅已甘多病过，安仁况復悼亡余。\n归田且办充肠米，遮眼非无插架书。\n如子功名方迫逐，未应偕我问樵渔。",
        "dynasty": "宋",
        "collection_info": null
    },
    {
        "uuid": "d022bd06feeb4c29213071b2c6a3fc7c",
        "title": "过伏龙祠",
        "author": "陈造",
        "content": "蜀栈荆江志未酬，两京直拟笑谭收。\n仅容孱后存酅祀，谁遣东吴解魏仇。\n制敌岂应无法正，为谋不合有谯周。\n伏龙祠上长烟霭，愤气堂堂恐未休。",
        "dynasty": "宋",
        "collection_info": null
    },
    {
        "uuid": "5d8f9de175054006afbfa7486d5519d8",
        "title": "武昌",
        "author": "陈造",
        "content": "客子修程未息肩，江山佳处小留连。\n醉临庾亮楼前月，梦闯回翁洞裏天。\n形势盘萦蹲虎凤，轮蹄隠轸度丝絃。\n登高欲赋还东望，楚些无因唤谪仙。",
        "dynasty": "宋",
        "collection_info": null
    },
    {
        "uuid": "2c352455811c02ba61a63b66b48c8590",
        "title": "归欤老秋",
        "author": "陈造",
        "content": "已办求田问舍谋，登临那復更悲秋。\n蟹肥与客争先把，稻熟催儿彻晚收。\n霜后峯峦添峭措，波间鸥鹭剧风流。\n寰中胜处天应惜，付与痴儿祇暗投。",
        "dynasty": "宋",
        "collection_info": null
    },
    {
        "uuid": "b115591aad943fcf2d66f3a666848ef0",
        "title": "宿何人家",
        "author": "陈造",
        "content": "步寻松篠款谽谺，忽到孤山处士家。\n十顷苍鳞漾墙角，一钩寒玉插檐牙。\n杯行不乏红丝鲙，饭了仍供白露芽。\n把臂倾舒吾已怯，又分离绪上归槎。",
        "dynasty": "宋",
        "collection_info": null
    },
    {
        "uuid": "ee37137090050dc276f1e3de25b7a6c1",
        "title": "次韵张司户  其一",
        "author": "陈造",
        "content": "橘颂精灵杂远游，如君信是古诗流。\n吴门肯问鲈鱼鲙，东武当营燕子楼。\n有底挥毫挟风雨，定知贮腹尽阳秋。\n即看珥笔鸳鸾右，莫漫江城诧狎鸥。",
        "dynasty": "宋",
        "collection_info": null
    },
    {
        "uuid": "ba2e61b4ff23ed612b0d98b2790cf076",
        "title": "次韵张司户  其二",
        "author": "陈造",
        "content": "他日犹能说宦游，老禁多病厌漂流。\n近临西蜀窥鲛室，旧傍东溟看蜃楼。\n归计已嗟霜蟹晚，吟声闲伴候虫秋。\n尘冠径欲留神武，万顷苍茫漾白鸥。",
        "dynasty": "宋",
        "collection_info": null
    },
    {
        "uuid": "7d745157d1d0df5bf1c6bcd51b2fa564",
        "title": "凌晨復有惠急笔次韵  其一",
        "author": "陈造",
        "content": "小驻江干接隽游，渭清泾浊可同流。\n假真笑我陈惊坐，造妙推君赵倚楼。\n姓字已高时辈上，功名尤忌鬓毛秋。\n等闲莫学金华伯，碧水如天拟梦鸥。",
        "dynasty": "宋",
        "collection_info": null
    },
    {
        "uuid": "156606f93fba2977256a60fbd1624cff",
        "title": "凌晨復有惠急笔次韵  其二",
        "author": "陈造",
        "content": "仕涂决矣息交游，姑向林泉访胜流。\n短褐直甘乘下泽，异乡终胜赋登楼。\n惊心梦境檀槐战，屈指乡园秫稻秋。\n雉翳龟燋缘有用，未闻金弹中沙鸥。",
        "dynasty": "宋",
        "collection_info": null
    },
    {
        "uuid": "be77fe5c62c5d6fa087ff1cce6db6bcb",
        "title": "赠四子二首  其一",
        "author": "陈造",
        "content": "峩峩冰港仅通舟，策策霜风透重裘。\n良为予来真好事，小留君住得销忧。\n可无谭笑传觞处，剩有烟云洒笔头。\n保社相娱倚公等，暮年干禄判悠悠。",
        "dynasty": "宋",
        "collection_info": null
    },
    {
        "uuid": "5a16ddd79e8879eb718b81c687896a77",
        "title": "赠四子二首  其二",
        "author": "陈造",
        "content": "交游过眼亦班班，四子声猷岂易攀。\n百里来羞长翁赆，片言仍解相公颜。\n事乖雅意畴忘嘆，我已南驱子北还。\n继此开樽讲德处，定知矫首向云山。",
        "dynasty": "宋",
        "collection_info": null
    },
    {
        "uuid": "dc806446aa4439231082f55aef9d122c",
        "title": "次韵雪诗",
        "author": "陈造",
        "content": "欺梅泻竹透承尘，荧侮东风似妬春。\n匝地闾阎皆种玉，插空楼观忽镕银。\n窗明尚忆躭书夜，身曲谁怜旅食人。\n亲见飞仙下瑶检，诸公居处与天邻。",
        "dynasty": "宋",
        "collection_info": null
    },
    {
        "uuid": "2e10aed17c757ce92e727ebe48f9cf37",
        "title": "再口占次韵",
        "author": "陈造",
        "content": "君家朱閤隔嚣尘，可欠宾筵兰蕙春。\n横草定铭鞮汗石，穿杨新赐上方银。\n几时酾酒招嘉客，不假倾囊得丽人。\n莫坐风悭仍雨涩，祇将诗笔诧无邻。",
        "dynasty": "宋",
        "collection_info": null
    },
    {
        "uuid": "a11705113f09ba6d8da2c248ae168666",
        "title": "次曾左司韵赠俞德瑞",
        "author": "陈造",
        "content": "班荆同冒软红尘，一种东风两样春。\n隽饮放君颜似赭，幽居怜我鬓如银。\n简编自诳供良夜，要襋渠今有好人。\n把酒若歌归缓缓，不妨折简唤东邻。",
        "dynasty": "宋",
        "collection_info": null
    },
    {
        "uuid": "45ff6cfbe9c5b79adf886dc92cbbd627",
        "title": "次韵答德瑞",
        "author": "陈造",
        "content": "诗客胸襟旧绝尘，惠然分我一缄春。\n裁成蜀国添花锦，贵重丹砂伏火银。\n暮雨朝云知有梦，琼枝璧月可无人。\n要须共醉彭宣酒，莫诿忘情宋玉邻。",
        "dynasty": "宋",
        "collection_info": null
    },
    {
        "uuid": "2c329489addaecd7e178125abdd6d1a8",
        "title": "再次韵赠俞德瑞  其一",
        "author": "陈造",
        "content": "珠轩绣毂辗香尘，回首西湖罗绮春。\n便合行歌访花柳，可辞买笑费金银。\n清吟自属当千客，劝醉那无第一人。\n肯学孤山旧居士，平生诗酒祇僧邻。",
        "dynasty": "宋",
        "collection_info": null
    },
    {
        "uuid": "7405e26ce34f5774f5f29caaa00e31ec",
        "title": "再次韵赠俞德瑞  其二",
        "author": "陈造",
        "content": "孰知妙语析微尘，细写都城浩荡春。\n向我能分赵城璧，为君还缺唾壶银。\n平时宦路甘违俗，投老诗声更后人。\n枘凿推敲有砭剂，不劳千万得芳邻。",
        "dynasty": "宋",
        "collection_info": null
    },
    {
        "uuid": "89f9c0c0ea32e45ed951257d5db21bdc",
        "title": "再次韵赠俞德瑞  其三",
        "author": "陈造",
        "content": "襟袂犹缁客路尘，攀追强踏帝城春。\n落身穷僻才全璧，敌己游从半佩银。\n枉却近臣开荐口，颇尝内地着痴人。\n君看捉笔青灯夜，得句欢呼聒四邻。",
        "dynasty": "宋",
        "collection_info": null
    },
    {
        "uuid": "28fa2226446d99a05af486ad445f6354",
        "title": "送张文昌帅豫章二首  其一",
        "author": "陈造",
        "content": "倚俟新年转化钧，昼方三接径抽身。\n平时但有凝香梦，盛世那无勇退人。\n滕閤宾筵时可醉，金华诗令看重新。\n盍思远迩商霖望，不但淮乡有涸鳞。",
        "dynasty": "宋",
        "collection_info": null
    },
    {
        "uuid": "d0b29333c47e65fa4f9fdbee927969f1",
        "title": "送张文昌帅豫章二首  其二",
        "author": "陈造",
        "content": "谈间宾客重宣州，到后儿童敬细侯。\n薤本击彊休领擥，棠阴问俗见风流。\n湖连市屋疑丰乐，江遶城闉似石头。\n鸥鹭要盟公莫信，江湖祇许半年留。",
        "dynasty": "宋",
        "collection_info": null
    },
    {
        "uuid": "4862141b7f890bf947deb00f54f78267",
        "title": "行都夜归",
        "author": "陈造",
        "content": "灯火通衢苦未稀，望仙桥外独归时。\n风梳御柳娟娟浄，月傍觚棱故故迟。\n隠地轮蹄忘夜旦，几家楼閤不金丝。\n时平睿泽天无外，帝力何曾尔辈知。",
        "dynasty": "宋",
        "collection_info": null
    },
    {
        "uuid": "eba1f62bc40c8dd369147b04d4e28f40",
        "title": "次韵同年诸公环碧叙同年会  其一",
        "author": "陈造",
        "content": "天瓢挹注拱仙官，更阅诗仙锦绣端。\n离合不忘车笠誓，留传当并画图看。\n玄谭想有蛟龙听，得醉仍均客主欢。\n俛仰谪仙三百载，从知乐事继今难。",
        "dynasty": "宋",
        "collection_info": null
    },
    {
        "uuid": "a10281c394d34cdf79b37f82c2f2b123",
        "title": "次韵同年诸公环碧叙同年会  其二",
        "author": "陈造",
        "content": "春意温然侍上官，松醪更劝语更端。\n行厨剩遣黄头载，下客何曾白眼看。\n杰在汉庭方眷注，功将周室更祗欢。\n孰知末至慈恩旧，老境犹歌行路难。",
        "dynasty": "宋",
        "collection_info": null
    },
    {
        "uuid": "95e3668f13003f33b1cbfba3cc275525",
        "title": "次韵同年诸公环碧叙同年会  其三",
        "author": "陈造",
        "content": "聚首论年不计官，寥寥故事復开端。\n俯容我辈输心语，更遣时流洗眼看。\n庾亮宾筵无尽兴，昌黎文饮有余欢。\n舍人妙句还新样，白雪赓酬政自难。",
        "dynasty": "宋",
        "collection_info": null
    },
    {
        "uuid": "6e013de4818089945de8012876628457",
        "title": "约徐南卿出游",
        "author": "陈造",
        "content": "古寺周围锦树窠，清湖演漾曲尘波。\n偷闲已计三餐反，败兴其如一雨何。\n政復小孤鸥鹭约，未妨来校鲁鱼讹。\n春光尚有三之一，徐办苏堤一再过。",
        "dynasty": "宋",
        "collection_info": null
    },
    {
        "uuid": "e48698504da24cefcfea602412a6f487",
        "title": "西林访铦师",
        "author": "陈造",
        "content": "天将宿雨凈春空，却着湖山鼓吹中。\n载酒言辞藉花伴，运斤来看斲泥工。\n前身师定参寥子，拙宦吾今张长公。\n俛首人间皆长物，未妨分飨北窗风。",
        "dynasty": "宋",
        "collection_info": null
    },
    {
        "uuid": "4676391e8dd169bda47315c8d73f83c7",
        "title": "约吕徐二友游凈慈二首  其一",
        "author": "陈造",
        "content": "芒鞋明日踏晴沙，肯学渠侬走狭斜。\n天井巷前休倦足，暗门城外把煎茶。\n暂同佛屋僧庖饭，徐访姚黄魏紫花。\n要及钱唐尚留钥，共揄吟袂缓归家。",
        "dynasty": "宋",
        "collection_info": null
    },
    {
        "uuid": "c5c0f185e6814a14a80682772e52f5ec",
        "title": "约吕徐二友游凈慈二首  其二",
        "author": "陈造",
        "content": "一笑成行不待营，可无条约谂同盟。\n盘餐取饱真君事，杯酒邀欢太俗生。\n拨冗得闲殊自乐，吸光饮渌不胜清。\n即今冷眼聚蚊梦，彼此劣优君试评。",
        "dynasty": "宋",
        "collection_info": null
    },
    {
        "uuid": "5a3b88302b82c8b932fbe00617759cab",
        "title": "再次韵二首  其一",
        "author": "陈造",
        "content": "问舟初立柳汀沙，云日昇空渌影斜。\n诗橐耻随金埒客，蔬肠未厌玉川茶。\n青湖波外方游女，翠幄丛间亦晚花。\n小待春归箫鼓静，还容幞被款禅家。",
        "dynasty": "宋",
        "collection_info": null
    },
    {
        "uuid": "49bd41741d43332951fc8105825f9407",
        "title": "再次韵二首  其二",
        "author": "陈造",
        "content": "尘中谁定免营营，鹭渚鸥沙且旧盟。\n夙世林逋漫千首，逢人圆泽悟三生。\n扣门喜共僧窗饭，斲句犹能镜样清。\n身世已抛春梦外，更于文字措讥评。",
        "dynasty": "宋",
        "collection_info": null
    },
    {
        "uuid": "d9136dfa777e7a8b0b4477c670d27500",
        "title": "还王编修诗卷",
        "author": "陈造",
        "content": "奕奕长篇间短吟，子綦天籁伯牙琴。\n几人不溺西昆体，老我亲聆正始音。\n得宝浑惊探骊颔，换金当復售鸡林。\n还诗正恐非子助，昼易忘饥夜易深。",
        "dynasty": "宋",
        "collection_info": null
    },
    {
        "uuid": "f3dce18a176cd1374d2a00305e7b3fde",
        "title": "元日访丁端叔安抚二首  其一",
        "author": "陈造",
        "content": "几夜徒劳梦帝宸，行赀已橐更逡巡。\n北山祇合追逋客，南道于今欠主人。\n表表德名当世重，堂堂公议有时申。\n继今重策冲霄足，鹗表胡宁后隠沦。",
        "dynasty": "宋",
        "collection_info": null
    },
    {
        "uuid": "2ff55da4bfb007a40f47e0b5e68cc229",
        "title": "元日访丁端叔安抚二首  其二",
        "author": "陈造",
        "content": "节中应接可辞烦，客子回车重慨然。\n比我过秦应一笑，想君出峡富千篇。\n前知此别非久别，定復新年胜故年。\n红药紫薇方次第，莫占风色问春田。",
        "dynasty": "宋",
        "collection_info": null
    },
    {
        "uuid": "26eb0c9da7417395b7f9190b6480634a",
        "title": "次韵王编修二首  其一",
        "author": "陈造",
        "content": "落手新诗吮復吟，自甘壁角挂枯琴。\n祈光已吸金茎露，张野俄聆帝乐音。\n疗我平生风雅渴，放君高步隽英林。\n人间梦想珊瑚树，龙护灵湫万仞深。",
        "dynasty": "宋",
        "collection_info": null
    },
    {
        "uuid": "4c29672c21000a203e5c8d94465e82ed",
        "title": "次韵王编修二首  其二",
        "author": "陈造",
        "content": "老誓捐书断苦吟，君苗笔砚戴逵琴。\n因君又试推敲手，揆我终惭缴绎音。\n漫作蠹鱼餐朽策，倏听鹎鵊语中林。\n肉台盘客曾丁字，碧酒留宾听浅深。",
        "dynasty": "宋",
        "collection_info": null
    },
    {
        "uuid": "e67b802a246ff6fa57df4c4450f65cf3",
        "title": "次韵杨宰食莲戏作  其一",
        "author": "陈造",
        "content": "平时莲实吾羊枣，日饫甘寒不自疑。\n病恐伤生严食事，居多节口甚婴儿。\n舌融沆瀣诗能说，手掬珠玑我属思。\n对酒移风劳想像，静看千柄泛前池。",
        "dynasty": "宋",
        "collection_info": null
    },
    {
        "uuid": "8c373024cc118a96448c23b07ad11961",
        "title": "次韵杨宰食莲戏作  其二",
        "author": "陈造",
        "content": "诗到衰翁耐病时，辟渠三舍更何疑。\n才高王俭幕中隽，气慑孙郎帐下儿。\n向我论交得无意，他时怀旧更长思。\n莲茎把玩不为腹，羡杀逢人饮上池。",
        "dynasty": "宋",
        "collection_info": null
    },
    {
        "uuid": "b91d1aab33e889627c8629ee13275a8e",
        "title": "次儿辈戏商卿设醴韵二首  其一",
        "author": "陈造",
        "content": "水豢山肤自土宜，况邀从事到青齐。\n宾筵大嚼宁虚口，竈妇深颦想噬脐。\n烂醉岂无醒酒鲙，明朝重阅不鸣鷄。\n扶头更忆松江晓，旋买鲈鱼薤捣虀。",
        "dynasty": "宋",
        "collection_info": null
    },
    {
        "uuid": "e6fedf3161ce627899dc116395fc4d5c",
        "title": "次儿辈戏商卿设醴韵二首  其二",
        "author": "陈造",
        "content": "将命长鬚脚未移，联翩客马已来齐。\n菊花旋采浮云液，罗幙宽围护麝脐。\n醉裏有诗皆虎凤，区中无物不虫鷄。\n主宾等是龙津客，未分金鳞卧瓮虀。",
        "dynasty": "宋",
        "collection_info": null
    },
    {
        "uuid": "f3b8953cb12d4a70324bd0b662931915",
        "title": "再赠泽卿商卿道旧三首  其一",
        "author": "陈造",
        "content": "一昨西风散马蹄，肯如接淅去东齐。\n人家炊玉香馥鼻，禾壠如云高过脐。\n饮隽不无惊渴虎，醉归同约候鸣鷄。\n二卿好客家声在，遮莫茅柴荐韭虀。",
        "dynasty": "宋",
        "collection_info": null
    },
    {
        "uuid": "09da1faf08c1eb2473fdf742cfad4309",
        "title": "再赠泽卿商卿道旧三首  其二",
        "author": "陈造",
        "content": "隆污非是莫端倪，瞢蹈觞深试汩齐。\n荆璞笑渠忘卫足，坞金何策赎然脐。\n悠悠塞上悲亡马，断断尸乡丛养鷄。\n可是世纷吾屑去，平生结习晚吹虀。",
        "dynasty": "宋",
        "collection_info": null
    },
    {
        "uuid": "a3ffac70973d0ac7f4612c8484b1dabc",
        "title": "再赠泽卿商卿道旧三首  其三",
        "author": "陈造",
        "content": "过眼纷纷更问为，幽人生死况能齐。\n海桑恐碍日车辙，宸极劣为天磨脐。\n臧谷君方堕书蠹，研桑我亦笑酰鷄。\n晚知战胜轻千乘，悔厌晨盐与暮虀。",
        "dynasty": "宋",
        "collection_info": null
    },
    {
        "uuid": "7500abfec25009638e9575e71ca07e4d",
        "title": "九日登神居留题",
        "author": "陈造",
        "content": "行行十刻冒风沙，骤喜深堂放马挝。\n旋报阴云漏红日，共追佳节把黄花。\n多烦沽酒留元亮，莫漫移文调孟嘉。\n未竟笑谭人树醉，檐栖片月欲翻鸦。",
        "dynasty": "宋",
        "collection_info": null
    },
    {
        "uuid": "42a1ab8e2102418e0c8452f1e9c4fc77",
        "title": "傅商卿借鹅",
        "author": "陈造",
        "content": "吾家水豢惯秋春，谷饲栏栖又一新。\n友义何须换鹅帖，邻墙防有嗾獒人。\n眠沙泛渚期它日，问俗充庖戒未仁。\n酬我质剂当倍称，学书还復慰清真。",
        "dynasty": "宋",
        "collection_info": null
    },
    {
        "uuid": "fb57b05a5d142b9b5954bd4a1cd2e423",
        "title": "次韵谢陈守伯固",
        "author": "陈造",
        "content": "投老登龙借齿牙，可能病骥待挥挝。\n清篇久矣窥修月，谹论琅然听粲花。\n小却御屏书姓字，行当宣室拜亨嘉。\n恩章衮衮从天下，浓墨疎行砌乱鸦。",
        "dynasty": "宋",
        "collection_info": null
    },
    {
        "uuid": "5459fc92348659ee348a4b3cf8d013ae",
        "title": "赠傅商卿",
        "author": "陈造",
        "content": "残年多病更衔哀，今日衰怀得好开。\n闻道场功因雨止，径缘老子犯寒来。\n下帘小炽萁炉火，煨芋聊持药玉杯。\n翻忆黄公酒垆夜，畧无忧患娆灵台。",
        "dynasty": "宋",
        "collection_info": null
    },
    {
        "uuid": "96ed2c5434d7f2add952a3a3d7a7136b",
        "title": "夜宿商卿家",
        "author": "陈造",
        "content": "萑蒲无警南塘静，歉岁村讴鼓罢挝。\n更喜良宵共谭麈，几烦亲手剪灯花。\n酌无多酒仍余味，懒不吟诗政自嘉。\n蝶梦蘧蘧纔一霎，邻鷄啼罢又啼鸦。",
        "dynasty": "宋",
        "collection_info": null
    },
    {
        "uuid": "71aa75a4b6cb4a264b2dcca91c19d6b3",
        "title": "述怀有作",
        "author": "陈造",
        "content": "青奴白牯共幽情，鹭隻鸥双自旧盟。\n家视子平如已死，世嗤张翰不求名。\n马牛见命从浮俗，螟蠃观傍得此生。\n千载渊明吾易地，心期端有不容声。",
        "dynasty": "宋",
        "collection_info": null
    },
    {
        "uuid": "85041aa72f7f79b9f37d98ec9dd1a20a",
        "title": "赠实老",
        "author": "陈造",
        "content": "几时风色不飞沙，再遣斋鱼为客挝。\n尘裏槐安空梦境，眼中优钵忽天花。\n玄谭正用蠲忧患，白饭胡宁当旨嘉。\n南去路贫同一笑，不忧攫肉有飞鸦。",
        "dynasty": "宋",
        "collection_info": null
    },
    {
        "uuid": "ac19d7459fadf16f82c40096535534e1",
        "title": "次韵答龚泽卿",
        "author": "陈造",
        "content": "君如绿耳抹流沙，躞蹀追风不待挝。\n缀葺曾童楚山竹，燕游行插曲江花。\n久烦凤诏搜奇逸，定復龙光迭宠嘉。\n叱咤即今凌笔阵，坐令楚幕集归鸦。",
        "dynasty": "宋",
        "collection_info": null
    },
    {
        "uuid": "8d01128712ff7013129b2f23b776fe7a",
        "title": "晚饭商卿家",
        "author": "陈造",
        "content": "我似长松久卧沙，迄今谏鼓梦犹挝。\n倚消愁斛人如玉，欲近书籤眼有花。\n投老无庸尚强聒，过君每肯具柔嘉。\n婪酣得饱行摩腹，不省饥号有莫鸦。",
        "dynasty": "宋",
        "collection_info": null
    },
    {
        "uuid": "896cb689e4b533fb40cd238f738f7d62",
        "title": "次韵答杨宰",
        "author": "陈造",
        "content": "民情可但绝愁嗟，吏畏谁何等受挝。\n教谕久知风偃草，山行聊赋雪飞花。\n牛刀试用终称屈，凤诏缄春定拜嘉。\n稳上要津吾拭目，角犀冰峙鬓如鸦。",
        "dynasty": "宋",
        "collection_info": null
    },
    {
        "uuid": "aa1ae2b20ce6997cc0a63c46ac91ea69",
        "title": "次韵杨宰宿北阿",
        "author": "陈造",
        "content": "寒事峥嵘念解携，芳樽忆共拆红泥。\n邮筒空有诗相续，夫子东归我復西。\n剌剌掀林朔风驶，沈沈閤雪晚云低。\n巴歌拟报阳春赠，未敢从人索品题。",
        "dynasty": "宋",
        "collection_info": null
    },
    {
        "uuid": "e58a9a985871ef27c2866076b196d76a",
        "title": "次韵杨宰",
        "author": "陈造",
        "content": "君方总辔冒尘沙，我亦青灯未着花。\n县宰忧民暇黔突，道人有饭即为家。\n倦温村酿萁火暗，笑捻吟髭风帽斜。\n等有灞陵桥上兴，不妨频着小诗夸。",
        "dynasty": "宋",
        "collection_info": null
    },
    {
        "uuid": "50acc664f16794cc72715eb71c956029",
        "title": "次韵杨宰",
        "author": "陈造",
        "content": "我方獭髓疗蜂腰，渠自才华盖代豪。\n州掾聊容养文豹，玉音催去踏金鳌。\n联芳君亦花封最，双峙人推玉笋高。\n看即提衡霄汉上，得无交口话啼号。",
        "dynasty": "宋",
        "collection_info": null
    },
    {
        "uuid": "855cde8732b048dd489825ab2828e61b",
        "title": "次韵杨宰游神居",
        "author": "陈造",
        "content": "峯顶留云一鹫骞，山腰涵碧老蛟蟠。\n鵾鹏翻海十洲近，江汉分流三楚宽。\n曾是乘闲上埃霭，小留舒啸倚高寒。\n想君缓憩双鳬舄，不羡冲霄吴綵鸾。",
        "dynasty": "宋",
        "collection_info": null
    },
    {
        "uuid": "69806c68bac3af0807d2cf81dba62162",
        "title": "次韵杨宰二首  其一",
        "author": "陈造",
        "content": "早缘官事坐儿痴，晚悟骚人赋汩泥。\n耐病久闲金騕褭，扶衰时近玉东西。\n词场尚友心终在，诗力逢君价自低。\n欲试成风须妙质，莫怀章甫问雕题。",
        "dynasty": "宋",
        "collection_info": null
    },
    {
        "uuid": "4ced68bceb963466edbcbf317e7bf794",
        "title": "次韵杨宰二首  其二",
        "author": "陈造",
        "content": "五斗宁辞小折腰，簿书那久困才豪。\n得无貍豹惊雕虎，妙有钩丝掣巨鳌。\n诗就鼎来宫锦肠，闲中眼与楚云高。\n横陈景物无央数，付子秋崖万窍号。",
        "dynasty": "宋",
        "collection_info": null
    },
    {
        "uuid": "be76284a5419d761a1e9d16db5160ca7",
        "title": "次韵杨宰野步",
        "author": "陈造",
        "content": "眼边室迩嘆人遐，再见惊飈衮雪花。\n岁歉民劳真诿子，泥行草宿又谁家。\n题诗山寺神应助，问俗村区日易斜。\n随处棠阴诵遗爱，他年剩着翠珉夸。",
        "dynasty": "宋",
        "collection_info": null
    },
    {
        "uuid": "4cb6dc9fc451cefd1cb469e55c85a200",
        "title": "再次杨宰游土山韵",
        "author": "陈造",
        "content": "志公岩顶云萦绕，罗汉洞前山鬰盘。\n鲧禹鑴镵那用许，干坤包纳若为宽。\n我行六月犹春服，谁遣千岩起暮寒。\n思与三花古仙伯，往还游戏辔青鸾。",
        "dynasty": "宋",
        "collection_info": null
    },
    {
        "uuid": "af2e0430ede5a8b5cccf589db3a4bfec",
        "title": "次韵张守涂中生日",
        "author": "陈造",
        "content": "诸雏称寿纪桑蓬，此会频年客路逢。\n抚事祗令伤急景，持杯随分发衰容。\n心缘羁旅长多遻，情为思亲政復钟。\n更惜齐眉旧兰友，今春觞咏断相从。",
        "dynasty": "宋",
        "collection_info": null
    },
    {
        "uuid": "b793119f11f770bfe0d853ce0a03f297",
        "title": "次韵张守妻闵忌",
        "author": "陈造",
        "content": "莱妻魂逝不容招，敢问何方处寂寥。\n老去更堪听薤露，病来久不近金蕉。\n声摇夜梦蛩相弔，垢翳篝衣雨辄潮。\n细读君诗重悽惋，隠侯肤骨不胜销。",
        "dynasty": "宋",
        "collection_info": null
    },
    {
        "uuid": "d548a47a80a19ae7672c4690d360f063",
        "title": "次韵张守晓起",
        "author": "陈造",
        "content": "客亭移枕待残更，起趁邻鷄第二声。\n了了每添新悟解，营营无復旧心情。\n兴来命酒禁诗瘦，老去衰容怯镜明。\n况是杏花浓露晓，不应蒙被问春晴。",
        "dynasty": "宋",
        "collection_info": null
    },
    {
        "uuid": "9d742e53f4daf3479b7bc9ea3381da89",
        "title": "正月十六夜大雪次张守诸公韵二首  其一",
        "author": "陈造",
        "content": "阳阖阴开意莫穷，东君衒巧似良工。\n红莲熄燄人收市，丹杏开时雪滚风。\n韵语真宜咏飞絮，短歌当有颂元丰。\n一番壮观俄漂忽，已落诗人卷轴中。",
        "dynasty": "宋",
        "collection_info": null
    },
    {
        "uuid": "d3403a7150f504089c91fb490ffa37d1",
        "title": "正月十六夜大雪次张守诸公韵二首  其二",
        "author": "陈造",
        "content": "诗款铃斋到即通，细工时肯博粗工。\n政声已独当时步，人士饫观前辈风。\n未分清新命开府，可能简远尽安丰。\n谭间和气熏人醉，不觉栖栖客路中。",
        "dynasty": "宋",
        "collection_info": null
    },
    {
        "uuid": "3cebba70ee9c24e3d307afda78e7b28b",
        "title": "次韵王签判二首  其一",
        "author": "陈造",
        "content": "客中谁者伴闲身，祇有苍槐与翠筠。\n回首昔游惊梦断，故人重见倍情亲。\n簿书简省官居好，月露清圆句语新。\n千里相思匪天意，聚头一笑此何因。",
        "dynasty": "宋",
        "collection_info": null
    },
    {
        "uuid": "5b4b36628f4969019a9ea5344580bad0",
        "title": "次韵王签判二首  其二",
        "author": "陈造",
        "content": "五鬼侵陵两鬓苍，振穷扫白分无妨。\n酒徒丛裏投名懒，诗社中间趁课忙。\n尘暗凤笙空自嘆，风惊鴈字不能行。\n向君草草追强韵，政復通人笑楚狂。",
        "dynasty": "宋",
        "collection_info": null
    },
    {
        "uuid": "6182e1ed0a79780cb9646ae789586d1d",
        "title": "赠吴子隆",
        "author": "陈造",
        "content": "诗到吴侯信崛奇，汗颜飞动可容追。\n小挥梦裏五色笔，吟作人间黄绢辞。\n满耳龙鸾啸空旷，惊人雨雹散雷搥。\n相如气压邹枚倒，未觉樽前运思迟。",
        "dynasty": "宋",
        "collection_info": null
    },
    {
        "uuid": "a1859dd728f548b35cc31187a870bf06",
        "title": "次韵张德恭主簿二首  其一",
        "author": "陈造",
        "content": "一日乘闲燕画楼，连宵飞梦只楼头。\n掾郎谈麈惊飞雹，公子吟毫涨怒流。\n归去定谁扶下马，重来有约属驯鸥。\n可堪风雨妨人乐，却向卢家访莫愁。",
        "dynasty": "宋",
        "collection_info": null
    },
    {
        "uuid": "de5a5d16facaf25ee35b5e740331a83e",
        "title": "次韵张德恭主簿二首  其二",
        "author": "陈造",
        "content": "汉南独步有登楼，肯为衰翁吟掉头。\n价比连城容品裁，句专八米见风流。\n生涯枯泽鸣饥鹤，老去惊波荡白鸥。\n当念饭山人似削，撩人更遣耐新愁。",
        "dynasty": "宋",
        "collection_info": null
    },
    {
        "uuid": "101522b677b73b39485b04506a436871",
        "title": "次韵张守劝农二首  其一",
        "author": "陈造",
        "content": "传闻载酒西郊晓，迎候前旌拥老农。\n贤守承宣先劝课，太平风俗见声容。\n官堤烟树纡红缬，沙岸风蒲袅紫茸。\n想憩凝香倒囊锦，银钩侧理迭千重。",
        "dynasty": "宋",
        "collection_info": null
    },
    {
        "uuid": "d81f168eaa04adbaa77b086c93e8659a",
        "title": "次韵张守劝农二首  其二",
        "author": "陈造",
        "content": "竞簉行轩亲色笑，教条初不作风霜。\n为公醉德仍醇酎，惠我温言亦报章。\n重见桐乡敬朱邑，不须畏垒诧庚桑。\n受廛定许休吾老，已戒诸雏计裹粮。",
        "dynasty": "宋",
        "collection_info": null
    },
    {
        "uuid": "a8947ad88f150d86730ef27b1770d5d9",
        "title": "次韵张守泛春亭",
        "author": "陈造",
        "content": "小退铃斋復此亭，自公喜色更津津。\n再纡皇眷分忧寄，坐镇江城与物春。\n长日雍容少公事，共谁谈笑作诗人。\n捻髭惯厕分题客，元亮柴车已命巾。",
        "dynasty": "宋",
        "collection_info": null
    },
    {
        "uuid": "1ef2d8fb60aae1c081b5468b28f2078c",
        "title": "游干明分韵得山字",
        "author": "陈造",
        "content": "一从隽轨得追攀，日日江皋倒载还。\n贪向诸公论友义，未容老子忆家山。\n酒边鲸吸仍畴昔，笔底羊肠出险艰。\n莫便樽前话分袂，此心不与石俱顽。",
        "dynasty": "宋",
        "collection_info": null
    },
    {
        "uuid": "a3707be1d5ed3eb6d0876a219203fbf2",
        "title": "寄真州诗社诸友",
        "author": "陈造",
        "content": "畴昔离亭酒一钟，酒杯不比别愁浓。\n羡君联璧方保社，付我耦耕亲老农。\n握手陈雷便胶漆，几时韩孟果云龙。\n自今笔砚还高閤，可是诗情病后慵。",
        "dynasty": "宋",
        "collection_info": null
    },
    {
        "uuid": "5d078ad3a324aac2575e672e6357da5e",
        "title": "真州诸公语别",
        "author": "陈造",
        "content": "娇红烂紫正衔枚，不待王家羯鼓催。\n佳客又衝新雨至，羁人未许片帆回。\n自今寒食嗟无几，奈许閒愁拨不开。\n只拟分携乘醉去，为君领略十分杯。",
        "dynasty": "宋",
        "collection_info": null
    },
    {
        "uuid": "56ec4a1505af3be895e02278ffbfdc83",
        "title": "次韵赵夷仲  其一",
        "author": "陈造",
        "content": "赵侯才望屹撑空，肯我过从笑语同。\n妙论全胜十年读，清篇分饷一襟风。\n珷玞可用酬昆璞，涎颡何曾梦锦蒙。\n莫把诗声陵此老，迟君谒帝画平戎。",
        "dynasty": "宋",
        "collection_info": null
    },
    {
        "uuid": "e1a6868db689a66546905ff615e4b96f",
        "title": "次韵赵夷仲  其二",
        "author": "陈造",
        "content": "坐听严更一再通，卓肩搜句夜虫同。\n拜嘉杰作开囊锦，似为衰翁疗首风。\n紫诰君宜步西掖，苍颜我欲隠东蒙。\n鞬櫜文陈甘三舍，百胜将军正总戎。",
        "dynasty": "宋",
        "collection_info": null
    },
    {
        "uuid": "5b943e4a9dfb476fade1ef7886711286",
        "title": "再次赵侯韵",
        "author": "陈造",
        "content": "理窟疎明面面通，如君襟抱古贤同。\n孤标碧落行霜月，胜韵芳林度蕙风。\n妙语宁惟压元白，大封端合启龟蒙。\n规恢伫看收功去，自勒丰碑纪殪戎。",
        "dynasty": "宋",
        "collection_info": null
    },
    {
        "uuid": "cb917dfb7ace316d4c5749e596261070",
        "title": "送臧汝舟楚州秋试",
        "author": "陈造",
        "content": "羡杀君家有两方，阿戎材干更昂藏。\n久知笔力能扛鼎，此去贤书定探囊。\n邻近玉渊尝借润，眼中珠树看争芳。\n旧陪众俊工飞动，老气因君尚激昂。",
        "dynasty": "宋",
        "collection_info": null
    },
    {
        "uuid": "db622de5ec9dfa4be579ff2ffaa8f678",
        "title": "重九山阳仪真两使君送酒",
        "author": "陈造",
        "content": "酒会文期兴尚浓，佳辰一笑坐天穷。\n两州各遣六从事，九日俄成一病翁。\n诗不受催空急雨，帽无缘落任西风。\n明朝晴径通行屐，却漫枝笻遶菊丛。",
        "dynasty": "宋",
        "collection_info": null
    },
    {
        "uuid": "1dd8e77a42a8ac5ef68f30d33e8806f2",
        "title": "次栀子花韵",
        "author": "陈造",
        "content": "居士窗前薝卜花，清香不断逗窗纱。\n伤和错诋风霜实，照夜偏怜玉雪葩。\n琼树未应矜洁白，金神端为发英华。\n世间俗眼便红紫，试遣诗翁较等差。",
        "dynasty": "宋",
        "collection_info": null
    },
    {
        "uuid": "7d216154a5ccbdd4172e8fa0417dfc19",
        "title": "次喜雨韵",
        "author": "陈造",
        "content": "被旱农家怒伏龙，衰翁岁望甚于农。\n人方半菽延朝夕，我亦频年阙釜钟。\n洒润似惊萁火冷，骤寒不贷布衾重。\n有来喜雨清新句，一笑令人失病容。",
        "dynasty": "宋",
        "collection_info": null
    },
    {
        "uuid": "766e1c8009d46c1c5b61e6fc084f3122",
        "title": "次韵李寿卿明府忆梅  其一",
        "author": "陈造",
        "content": "不分无花空折枝，探梅要趁未纷披。\n忆常月地携笻去，似许风裳倚竹时。\n庄蝶认香怜梦短，墨君写影竟谁欺。\n故人底事江南北，驿使来时仅好诗。",
        "dynasty": "宋",
        "collection_info": null
    },
    {
        "uuid": "a96baf3280d8123aa3fc127671cf91eb",
        "title": "次韵李寿卿明府忆梅  其二",
        "author": "陈造",
        "content": "炯若横陈耐冻枝，清篇细读更重披。\n即令扶病揩尘砚，痛忆寻芳载酒时。\n政使雪霙来眼底，却愁霜鬓被花欺。\n暗香疎影君能事，何处羁人敢语诗。",
        "dynasty": "宋",
        "collection_info": null
    },
    {
        "uuid": "0acb548a6b7f2b19f6848a652d219f70",
        "title": "次崔帅韵",
        "author": "陈造",
        "content": "虎塞风云自壮怀，诗坛尤见不凡才。\n至音忽作锵金发，急笔宁须击钵催。\n属餍重尝项上脔，拜嘉如嗅陇头梅。\n还家定遣比邻怪，珠璧光芒重载回。",
        "dynasty": "宋",
        "collection_info": null
    },
    {
        "uuid": "5efc55a69d2eeef9864de7f1f5479e07",
        "title": "崔侯燕城西高家亭復次韵",
        "author": "陈造",
        "content": "昔人胜践此兴怀，復见西园游上才。\n谭麈生风容满听，酒觞插羽未须催。\n小令纤指鸣飞雹，却遣红檀趁落梅。\n更约归来醉丛碧，将军端岂兴阑回。",
        "dynasty": "宋",
        "collection_info": null
    },
    {
        "uuid": "cef4a8b5640fe73bc0a87d2288c9bd1b",
        "title": "邓倅有诗次韵",
        "author": "陈造",
        "content": "袖手从公辟不怀，天心月胁有余才。\n将坛贾勇知无敌，册府新除定见催。\n楚国谁今衙屈宋，欧门我亦后苏梅。\n锦囊得句无虚日，尽卷淮山胜槩回。",
        "dynasty": "宋",
        "collection_info": null
    },
    {
        "uuid": "ff25c966c7f4cd350de64a456ab8f612",
        "title": "次韵寄汪教授二首  其一",
        "author": "陈造",
        "content": "友贤端许写中怀，千丈孤标十倍才。\n黄绢旧知儒业富，黑头宁受岁华催。\n笔囊小却司盘诰，鼎实终期荐傅梅。\n指日元侯矕龙衮，未容文学久低回。",
        "dynasty": "宋",
        "collection_info": null
    },
    {
        "uuid": "933ed47e6ac318fbc189d241967c05aa",
        "title": "次韵寄汪教授二首  其二",
        "author": "陈造",
        "content": "客路何人起病怀，论交今得谪仙才。\n每当玉麈玄谭胜，不问铜壶漏箭催。\n鲁泮旧常烹瓠叶，广平聊復赋江梅。\n揆予傥可陪英轨，莫向诗筒靳往回。",
        "dynasty": "宋",
        "collection_info": null
    },
    {
        "uuid": "0a618e78c3c734e9d0780e917cd84f3b",
        "title": "客路寄崔帅",
        "author": "陈造",
        "content": "笑语生春慰老怀，邹枚端復顾凡才。\n酒边徐罢长鲸吸，梦裏还惊去鹢催。\n野渡水浑妨转柂，霜林寒浅未逢梅。\n神驰缥缈凝香地，却惜无人为挽回。",
        "dynasty": "宋",
        "collection_info": null
    },
    {
        "uuid": "2c250d36a1c4c614f6fada1ca6a445a0",
        "title": "再次韵",
        "author": "陈造",
        "content": "解橐临风得好怀，祇令公等费诗才。\n行装併喜鸱夷满，春意如烦羯鼓催。\n饭白重供飞雪鲙，眼青还对照溪梅。\n滞留不恶归仍好，笑杀山阴兴尽回。",
        "dynasty": "宋",
        "collection_info": null
    },
    {
        "uuid": "dc0104a7c1dd960fc83d83c45b65437a",
        "title": "次韵陈学正  其一",
        "author": "陈造",
        "content": "区中尘外自由身，囊不留钱最入神。\n便约春秋同保社，不妨天地着陈人。\n园翁溪友曾无间，野蔌山肴继荐新。\n却嘆声名雪堂老，莫年岭海梦峨岷。",
        "dynasty": "宋",
        "collection_info": null
    },
    {
        "uuid": "0a9fc87ca5a708a6eb89c2ee92fa1cfb",
        "title": "次韵陈学正  其二",
        "author": "陈造",
        "content": "自审江湖槁项翁，浪将张邴并高风。\n就闲耕钓真无说，投合侯王况不工。\n策足不应诸俊后，如君宁復老夫同。\n亟须秉烛欢游地，行簉英雄入彀中。",
        "dynasty": "宋",
        "collection_info": null
    },
    {
        "uuid": "cd62dd83eea3e8a42820919a9e49a6f3",
        "title": "次韵赵帅赏古梅",
        "author": "陈造",
        "content": "把酒花前量自宽，花同人意惬轻寒。\n盈盈似驾翠虬起，特特为邀青眼看。\n纸贵共夸诗律细，客来旋报粉香残。\n若为白璧青钱费，可问东君博此欢。",
        "dynasty": "宋",
        "collection_info": null
    },
    {
        "uuid": "d981d6c177075a9b1d5c70a5b9e48555",
        "title": "次韵刘常甫见赠二首  其一",
        "author": "陈造",
        "content": "重来触目总宜诗，颇费行吟与坐思。\n旧友相过有嘉惠，满篇更喜胜前时。\n连朝把玩惊飞动，万象低摧受控持。\n尘翳玉笙嗟耳冷，何人度曲颤鸾篦。",
        "dynasty": "宋",
        "collection_info": null
    },
    {
        "uuid": "8bef85865012a143f9e6eb9fa83b3752",
        "title": "次韵刘常甫见赠二首  其二",
        "author": "陈造",
        "content": "笔阵平时枉计功，钝锤那办突铦锋。\n灞桥雪裏嗟良苦，饭颗山头记昔逢。\n斲句自知穷有相，从人财博缪为恭。\n彭郎小隠刘郎宅，抖擞尘襟听所从。",
        "dynasty": "宋",
        "collection_info": null
    },
    {
        "uuid": "44c619351aad94bb361154454c40f417",
        "title": "次韵张守劝耕二首  其一",
        "author": "陈造",
        "content": "吾徒一笑似关天，离合胡宁付偶然。\n梦境萍蓬渺云水，旧游花柳更风烟。\n交情缱绻今犹昔，妙句传抄喜欲颠。\n廷尉归须结袜客，为公饱饭计留年。",
        "dynasty": "宋",
        "collection_info": null
    },
    {
        "uuid": "b3f271d48bb808e6d1be55b401e47399",
        "title": "次韵张守劝耕二首  其二",
        "author": "陈造",
        "content": "三揖清扬岁两更，烦公倒屣费逢迎。\n抽簪仕籍心弥厉，撰屦词坛计欲成。\n西洛况闻高纸价，苏州从昔擅诗声。\n拙衰枉作登龙客，领略玄谭自阿平。",
        "dynasty": "宋",
        "collection_info": null
    },
    {
        "uuid": "2cfbea69f99b5ded7cfe0c7bcdcbaff4",
        "title": "题彭传师无喧境壁",
        "author": "陈造",
        "content": "尘外轩窗寓啸吟，胜游重到更情深。\n湖山觌面浑相识，蜂蝶窥帘似见寻。\n客路每歌归缓缓，岁华亦嘆去骎骎。\n摩挱竹树论今昔，亲见栽时已欲林。",
        "dynasty": "宋",
        "collection_info": null
    },
    {
        "uuid": "05c18c2baecbb525d2db47003f1d698f",
        "title": "次韵高宾王见投四首  其一",
        "author": "陈造",
        "content": "残年病眼苦眵昏，尽屏甘腴誓绿樽。\n龙树难逢刮膜手，孟公顾有独醒孙。\n颇烦十吏供挥扫，无奈诸峯役梦魂。\n友义惟公记衰疾，新编肯到雀罗门。",
        "dynasty": "宋",
        "collection_info": null
    },
    {
        "uuid": "7e4d2ec1423a3caf743486a1c4320468",
        "title": "次韵高宾王见投四首  其二",
        "author": "陈造",
        "content": "病念还家可奈愁，客中日月急梭投。\n土花晕壁迎梅雨，海燕将雏送麦秋。\n霑袖正怜珠陨睫，关门能復玉为舟。\n搘头閤膝高舂卧，黄奶青奴共此楼。",
        "dynasty": "宋",
        "collection_info": null
    },
    {
        "uuid": "44ed7a6ee8fb58883c72fcccb017bbb5",
        "title": "次韵高宾王见投四首  其三",
        "author": "陈造",
        "content": "檐花如雾湿黄昏，犹梦君前白兽樽。\n但有红尘染衣袂，更堪碧草思王孙。\n逃威正坐齐竽谬，歈舞难招楚客魂。\n回首仙曹云雨上，谁云九虎踞天门。",
        "dynasty": "宋",
        "collection_info": null
    },
    {
        "uuid": "c8e304870ba80f09674738bd3bd6eb88",
        "title": "次韵高宾王见投四首  其四",
        "author": "陈造",
        "content": "知君斲句为祛愁，得句须防有暗投。\n我病床头但周易，人谁皮裏着阳秋。\n骑馿久袖推门手，载酒慵移捉月舟。\n祇命君诗作三益，伴翁听雨卧徐楼。",
        "dynasty": "宋",
        "collection_info": null
    },
    {
        "uuid": "cf3a276e350ff89e840f93de541c6838",
        "title": "次韵赠高宾王二首  其一",
        "author": "陈造",
        "content": "瓦注缘穷也自昏，扫除胶扰近清樽。\n瘦田可糓宜投劾，小子今年亦抱孙。\n惯病已拚疎药物，就闲聊免怆吟魂。\n径当云卧山南北，芋火醅缸昼掩门。",
        "dynasty": "宋",
        "collection_info": null
    },
    {
        "uuid": "97f99348fd385ae3f67b493db00b62bf",
        "title": "次韵赠高宾王二首  其二",
        "author": "陈造",
        "content": "滞留无地豁闲愁，诗将坛高许客投。\n过我肯论新旧雨，即君如望蔉穮秋。\n几时雾縠搴蛟室，快意湍涛放鹢舟。\n搯抉肾肠须小息，请携霜竹上危楼。",
        "dynasty": "宋",
        "collection_info": null
    },
    {
        "uuid": "eeae6eaf0b8c931c3f51bc610c1bc928",
        "title": "再次韵赠高宾王二首  其一",
        "author": "陈造",
        "content": "尘外高人谢宦昏，生全天爵哜衢樽。\n逸民佳传须银笔，常侍流风见耳孙。\n入洛真能折伧父，浮湘更欲弔英魂。\n男儿有志轻万里，辟世何如金马门。",
        "dynasty": "宋",
        "collection_info": null
    },
    {
        "uuid": "12952205d6ecc16d91ddf2db5b3a294b",
        "title": "再次韵赠高宾王二首  其二",
        "author": "陈造",
        "content": "虞卿与世得穷愁，枘凿方圆岂易投。\n政復有文衙屈宋，须防罪我坐春秋。\n千株已种柴桑菊，万斛空横野渡舟。\n可惜玉堂挥翰手，独缘羁旅赋登楼。",
        "dynasty": "宋",
        "collection_info": null
    },
    {
        "uuid": "882a270d4c2fc4df4b279b68864e7a39",
        "title": "再次韵自诳简宾王二首  其一",
        "author": "陈造",
        "content": "鱼避清澄鸟爱昏，陶翁归计酒盈樽。\n山田雨足鸠呼妇，篱院春深竹有孙。\n百首旋编新赋咏，三生犹忆旧精魂。\n小摩他日红尘眼，闲送蜚云过海门。",
        "dynasty": "宋",
        "collection_info": null
    },
    {
        "uuid": "67634a52de266e4de104a7817f009e41",
        "title": "再次韵自诳简宾王二首  其二",
        "author": "陈造",
        "content": "庾郎胸次枉堆愁，冯衍才名迄不投。\n归去来兮岁华晚，末如何矣鬓毛秋。\n令威心事千年鹤，张翰生涯一叶舟。\n回首月堂金谷梦，却怜海蜃结飞楼。",
        "dynasty": "宋",
        "collection_info": null
    },
    {
        "uuid": "e196e492e5614fb6d9be14dd753555d0",
        "title": "次韵方秘正  其一",
        "author": "陈造",
        "content": "静女无媒未易昏，幽人乐地但琴樽。\n诗声况自推侯喜，墙仞悬知陋叔孙。\n拜手行申不敏谢，慕贤正黯索居魂。\n拘拘泄柳非君匹，老子来时肯闭门。",
        "dynasty": "宋",
        "collection_info": null
    },
    {
        "uuid": "8bc5f720ede3921b7a48aa1c78203759",
        "title": "次韵方秘正  其二",
        "author": "陈造",
        "content": "小窗危坐正凝愁，诗客华编肯见投。\n明月拜嘉千斛赐，清风分送一襟秋。\n路迷端倚司南驾，金换还随过海舟。\n夸与湖山须快读，涌金门外倚曾楼。",
        "dynasty": "宋",
        "collection_info": null
    },
    {
        "uuid": "65353068274e6ea086dbea38556b0254",
        "title": "次韵答高宾王  其一",
        "author": "陈造",
        "content": "向来骑凤下天津，冠屦因循混世尘。\n行处西湖作西子，静中佳茗是佳人。\n秋风暗凝金茎露，香雾潜浮海树春。\n唤萼绿华书玉叶，人间新笔有通神。",
        "dynasty": "宋",
        "collection_info": null
    },
    {
        "uuid": "e81f3c9389142e88b930b53520ddf3d3",
        "title": "次韵答高宾王  其二",
        "author": "陈造",
        "content": "陂量如君信有容，诺金到我岂宜蒙。\n蛾眉自古偕三惑，虎旅何心待九攻。\n雨室聊辞秉烛女，石肠莫笑叩舷翁。\n吾徒妩媚青编在，檗茹冰栖定隽功。",
        "dynasty": "宋",
        "collection_info": null
    },
    {
        "uuid": "028f72720b785b738327d0077e172467",
        "title": "次韵林子长一首",
        "author": "陈造",
        "content": "使华不袖生春手，绛老泥涂亦使年。\n病后隠沦甘甫里，向来魂梦颇祁连。\n受廛已傍乡三老，对客还矜我二天。\n处士一星君漫记，会扬光彩映台躔。",
        "dynasty": "宋",
        "collection_info": null
    },
    {
        "uuid": "876123b3e8a5823987bd59a0c317279e",
        "title": "次韵杨帅留客赏雪二首  其一",
        "author": "陈造",
        "content": "锡羡端知自杳冥，更资和气与烘成。\n餍观搅海翻云势，旋听摧檐泻竹声。\n狎坐鸳鸯方荐笑，窥檐乌鹊已熹晴。\n从公草赋梁园罢，未羡将军下蔡城。",
        "dynasty": "宋",
        "collection_info": null
    },
    {
        "uuid": "2ae35ca8df5a69d8a8d6226f4b804bf8",
        "title": "次韵杨帅留客赏雪二首  其二",
        "author": "陈造",
        "content": "园林花絮忽冥冥，水墨工夫忆李成。\n琼树挽春争炫昼，玉龙转野寂无声。\n绮罗樽俎诸宾醉，箫鼓楼台九陌晴。\n不比游仙向来梦，真陪仙伯燕曾城。",
        "dynasty": "宋",
        "collection_info": null
    },
    {
        "uuid": "1867ad42ebbdbf48b1af3d9009244e6a",
        "title": "再次韵二首  其一",
        "author": "陈造",
        "content": "雪神不袖嘘枯手，嗣岁丰登预告成。\n泚笔径烦书上瑞，载涂况已沸欢声。\n骑馿有客搜新句，扶路何人趁晚晴。\n一笑与渠分乐事，的知琼露胜宜城。",
        "dynasty": "宋",
        "collection_info": null
    },
    {
        "uuid": "a4402b022f5f084b334df064e028143c",
        "title": "再次韵二首  其二",
        "author": "陈造",
        "content": "吹花舞絮纔俄顷，可待区区刻楮成。\n催动江梅傲春意，喜听冰筯滴阶声。\n剡溪载酒人乘兴，县圃明空月碾晴。\n更想捧觞天一笑，恩光旋浸凤凰城。",
        "dynasty": "宋",
        "collection_info": null
    },
    {
        "uuid": "ac78a439fe3ca35ca4851346cce5316a",
        "title": "次韵赵帅四首  其一",
        "author": "陈造",
        "content": "酒会频频诗课忙，从公祇尔了星霜。\n虚舟自昔安惊浪，左角从渠赴敌场。\n恋月每忘寒夜永，寄梅浑讶驿书香。\n吟边更厌秋蛩苦，满听青鸾啸女床。",
        "dynasty": "宋",
        "collection_info": null
    },
    {
        "uuid": "e7890d4b01eec1b269a4f23fd4d3e5a8",
        "title": "次韵赵帅四首  其二",
        "author": "陈造",
        "content": "北归客子谩贪忙，河欲生冰野覆霜。\n他日鹳鹅常避敌，即今竿木又逢场。\n思迟正坐相如渴，文好知熏武仲香。\n妙语鼎来吾拜手，乳泉更用汲银床。",
        "dynasty": "宋",
        "collection_info": null
    },
    {
        "uuid": "2400c8ca4357e04b45a9f66d7ec5b92a",
        "title": "次韵赵帅四首  其三",
        "author": "陈造",
        "content": "月姊多情闯绮窗，停云着意护飞霜。\n艷桃秾李宽围坐，舞雪歌云各擅场。\n醉倒不堪酬礼数，归来赢得梦魂香。\n明朝谁省扁舟客，但载茶铛与笔床。",
        "dynasty": "宋",
        "collection_info": null
    },
    {
        "uuid": "9bcfc751d80bf37a8795a256309c2ac5",
        "title": "次韵赵帅四首  其四",
        "author": "陈造",
        "content": "舟子喧呼解缆忙，驼裘答飒冷禁霜。\n行分槁项新岐路，心属毛锥旧战场。\n谈笑惯陪北海酒，馥膏拟炷后山香。\n诗筒傥肯生毛羽，飞到幽人梦蝶床。",
        "dynasty": "宋",
        "collection_info": null
    },
    {
        "uuid": "ec0e739f876750f2d34f3339f8253938",
        "title": "用赠朴翁旧韵二诗送徐南卿南归  其一",
        "author": "陈造",
        "content": "飞鹏尺鷃计穷通，今古幽人一笑中。\n等是劳生浮大块，谁能诡遇诧良工。\n书堪引睡聊遮眼，酒可祛愁胜作公。\n此意平章有同社，绝怜相望马牛风。",
        "dynasty": "宋",
        "collection_info": null
    },
    {
        "uuid": "e8a0e65f3edbecfd19d34c9b41535599",
        "title": "用赠朴翁旧韵二诗送徐南卿南归  其二",
        "author": "陈造",
        "content": "莫将半菽羡千钟，生世谁非囿数中。\n荐福议碑雷已震，浩然遻意句徒工。\n我知寒饿怜颜阖，人说乘除有志公。\n穷鬼趁渠来败类，秋禾一昔仆霜风。",
        "dynasty": "宋",
        "collection_info": null
    },
    {
        "uuid": "9829861a411265f624a0e0c9c422f2ad",
        "title": "次韵赵帅登平山堂  其一",
        "author": "陈造",
        "content": "东皇未憗养花功，远近娇红乱老红。\n胜赏已容陪隽轨，凭虚仍喜受雄风。\n小𣂏蜀井寒冰齿，旋俯波光碧蘸空。\n更看诗翁落椽笔，弹丸句法许谁同。",
        "dynasty": "宋",
        "collection_info": null
    },
    {
        "uuid": "424aac3ff6a7a27523884515b3f5a16e",
        "title": "次韵赵帅登平山堂  其二",
        "author": "陈造",
        "content": "平章景物我何功，犹博宾筵醉颊红。\n欢甚锐戈思却日，吟余豪兴欲凌风。\n急觞泛滟春浮渌，掺鼓喧轰鴈堕空。\n白雪拜嘉仍袖手，汗颜终恐坐雷同。",
        "dynasty": "宋",
        "collection_info": null
    },
    {
        "uuid": "e60d42ecc56df42e3b5139e0fe2041c2",
        "title": "次韵赵帅登平山堂  其三",
        "author": "陈造",
        "content": "修月于今第一功，后车九万蜀笺红。\n诗供寒食鶑花课，袖拂平山杨柳风。\n匝坐蕙兰歌似剪，生香笑语酒如空。\n胡床不减南楼兴，今古风流正自同。",
        "dynasty": "宋",
        "collection_info": null
    },
    {
        "uuid": "3ba80c74c3235e27eba0eed2a2594ae1",
        "title": "次韵郑同年饯行",
        "author": "陈造",
        "content": "一官自食天水草，羣隽追奔风马牛。\n俭幕胡宁效涓滴，孔装未拟借膏油。\n交情顾我失一臂，才地较君输几筹。\n更引功名挽衰朽，天生江水不西流。",
        "dynasty": "宋",
        "collection_info": null
    },
    {
        "uuid": "cc1919a78c2e7fc7a87c09ef527460df",
        "title": "挽章  其一",
        "author": "陈造",
        "content": "隠操人将处士看，宁知器业自槃槃。\n襄阳耆旧今余几，儒馆先生定莫攀。\n元亮归来犹责子，德公老去竟无官。\n子孙忠孝联三绶，说似前人合厚颜。",
        "dynasty": "宋",
        "collection_info": null
    },
    {
        "uuid": "7416eb873133c51edab2b1dc3e9f2717",
        "title": "挽章  其二",
        "author": "陈造",
        "content": "少微前夕欲无光，白首俄传地下郎。\n一代衣冠郭太宅，百年文物郑公乡。\n松烟黯惨空黄壤，芝检纷纶漫紫囊。\n人过新阡应下马，不论知识涕滂浪。",
        "dynasty": "宋",
        "collection_info": null
    },
    {
        "uuid": "c1094ffcaf547ebceee1d10e14f9789a",
        "title": "太硕人臧氏挽章二首  其一",
        "author": "陈造",
        "content": "德风千祀蔼芳馨，生享修龄殁更荣。\n早岁衣冠贤德耀，莫年门户寄升卿。\n迹陈莫嗣登堂拜，匏繫空驰执绋情。\n里巷万人缌布会，一应如我泪河倾。",
        "dynasty": "宋",
        "collection_info": null
    },
    {
        "uuid": "5eb7e8d21bf009f6de5f287ec2f8c3ec",
        "title": "太硕人臧氏挽章二首  其二",
        "author": "陈造",
        "content": "帝恩三沐寿亲筵，更数何人福庆全。\n纸眩鸾迴余旧诰，地占牛卧忽新阡。\n阴功不倚长年药，补处仍开上品莲。\n欲纪哀荣付丰石，诸儒当有笔如椽。",
        "dynasty": "宋",
        "collection_info": null
    },
    {
        "uuid": "1b422a88abba0003ab78529b4874a23f",
        "title": "次张学录韵十首  其一",
        "author": "陈造",
        "content": "俗习有南北，交情无故新。\n得子班荆地，朴鲁俱淮人。",
        "dynasty": "宋",
        "collection_info": null
    },
    {
        "uuid": "a04c8e5b7703fe2d0e1bce61755b3df9",
        "title": "次张学录韵十首  其二",
        "author": "陈造",
        "content": "东邻夜牙筹，西邻晨伊凉。\n孰知陋巷士，干坤书一床。",
        "dynasty": "宋",
        "collection_info": null
    },
    {
        "uuid": "93fcc18eb1daa96df515bcc47d857b33",
        "title": "次张学录韵十首  其三",
        "author": "陈造",
        "content": "学者闯圣门，赑屃未易入。\n张子乃深造，以文作梯级。",
        "dynasty": "宋",
        "collection_info": null
    },
    {
        "uuid": "8e9ec0bc0370644ad44d737e13ec6d4c",
        "title": "次张学录韵十首  其四",
        "author": "陈造",
        "content": "三吴士渊薮，向我肯论交。\n尚友忌一乡，同人贵于郊。",
        "dynasty": "宋",
        "collection_info": null
    },
    {
        "uuid": "570c397dd083de5d79a03e42750c895e",
        "title": "次张学录韵十首  其五",
        "author": "陈造",
        "content": "烧香为后山，展像拜太虚。\n谁能作九原，候虫弔寒墟。",
        "dynasty": "宋",
        "collection_info": null
    },
    {
        "uuid": "8d0e80b62a17723809c6904cf07c6cc7",
        "title": "次张学录韵十首  其六",
        "author": "陈造",
        "content": "张子五车读，笔作蛟龙腾。\n百战气弥厉，依然短檠灯。",
        "dynasty": "宋",
        "collection_info": null
    },
    {
        "uuid": "865cc59554554af55f113d2bc06e9805",
        "title": "次张学录韵十首  其七",
        "author": "陈造",
        "content": "广文无酒钱，到官倏改火。\n清谭坐萧斋，惟子屡过我。",
        "dynasty": "宋",
        "collection_info": null
    },
    {
        "uuid": "400e7772294c586f78d4b001701456ea",
        "title": "次张学录韵十首  其八",
        "author": "陈造",
        "content": "臛鸭久欲忘，食蛙近亦稍。\n人言淮浙殊，得饱不汝较。",
        "dynasty": "宋",
        "collection_info": null
    },
    {
        "uuid": "b3d5068830718b128ba58728818bd547",
        "title": "次张学录韵十首  其九",
        "author": "陈造",
        "content": "君才高一时，从我计已左。\n要追庄惠尘，挥麈论然可。",
        "dynasty": "宋",
        "collection_info": null
    },
    {
        "uuid": "c6afea105482de6955cf65d037f69fa8",
        "title": "次张学录韵十首  其一○",
        "author": "陈造",
        "content": "众景纷骄蹇，君独着语亲。\n十诗已椟藏，不与俗子论。",
        "dynasty": "宋",
        "collection_info": null
    },
    {
        "uuid": "922b0f57e8229b4cb35e29625270ce83",
        "title": "再次赠张学录韵十诗  其一",
        "author": "陈造",
        "content": "解颐匡鼎来，诗语穷益新。\n政用追前辈，不劳吞吾人。",
        "dynasty": "宋",
        "collection_info": null
    },
    {
        "uuid": "0260fcbf60c50474758d52d3b726155c",
        "title": "再次赠张学录韵十诗  其二",
        "author": "陈造",
        "content": "再说可双璧，斗酒或西凉。\n索饭仰屋梁，付子瘿木床。",
        "dynasty": "宋",
        "collection_info": null
    },
    {
        "uuid": "eb850b6817f96d5906b90ebc18018ec6",
        "title": "再次赠张学录韵十诗  其三",
        "author": "陈造",
        "content": "杜陵深堂奥，无己掉臂入。\n裔孙漫睎骥，槃姗取拾级。",
        "dynasty": "宋",
        "collection_info": null
    },
    {
        "uuid": "d6ecd6e10cd4fd8af8bb05f0dfc11ef3",
        "title": "再次赠张学录韵十诗  其四",
        "author": "陈造",
        "content": "取友英隽场，如子乃石交。\n进善定见与，言从浚之郊。",
        "dynasty": "宋",
        "collection_info": null
    },
    {
        "uuid": "4bd2eb1a45a90d44d6aa436b167488c6",
        "title": "再次赠张学录韵十诗  其五",
        "author": "陈造",
        "content": "阅世有顺逆，飞埃曀空虚。\n旷怀略外物，曲士乃拘墟。",
        "dynasty": "宋",
        "collection_info": null
    },
    {
        "uuid": "93eca39ec94320978f987e1f289d88d4",
        "title": "再次赠张学录韵十诗  其六",
        "author": "陈造",
        "content": "李蔡下中尔，万目指骞腾。\n何蕃头欲白，秋窗耿青灯。",
        "dynasty": "宋",
        "collection_info": null
    },
    {
        "uuid": "5c69d3b3ec442b5123bc22aa28d4bd1b",
        "title": "再次赠张学录韵十诗  其七",
        "author": "陈造",
        "content": "张子携诗来，危坐拨芋火。\n三问笑不对，政恐非助我。",
        "dynasty": "宋",
        "collection_info": null
    },
    {
        "uuid": "2ca570dd7b9208a7bd443a8ca2e6e6cc",
        "title": "再次赠张学录韵十诗  其八",
        "author": "陈造",
        "content": "冷官冷如冰，餬口仅廪稍。\n藜藿得好客，欠余不拟较。",
        "dynasty": "宋",
        "collection_info": null
    },
    {
        "uuid": "34e3715f3d516c6953ee6585b77d8b48",
        "title": "再次赠张学录韵十诗  其九",
        "author": "陈造",
        "content": "拥衾哦子诗，清梦即淮左。\n莫年书藏山，舍子谁印可。",
        "dynasty": "宋",
        "collection_info": null
    },
    {
        "uuid": "ced649f31d0bb0534756b7283c8ddc13",
        "title": "再次赠张学录韵十诗  其一○",
        "author": "陈造",
        "content": "置书营斗升，大似疎间亲。\n因之返初服，佳趣迟子论。",
        "dynasty": "宋",
        "collection_info": null
    },
    {
        "uuid": "a8e30b305a738c1a2ea6049770bc2dd4",
        "title": "次韵钱倅诸公睡香花四首  其一",
        "author": "陈造",
        "content": "鈎窗玩孤芳，残月衣上明。\n紫囊拆兰麝，小风弄初晴。",
        "dynasty": "宋",
        "collection_info": null
    },
    {
        "uuid": "aaa1d74a4dbb7fce81c38763e0fb0893",
        "title": "次韵钱倅诸公睡香花四首  其二",
        "author": "陈造",
        "content": "幽人睡为乡，长日踵纳息。\n天香唤醒然，颇復费诗力。",
        "dynasty": "宋",
        "collection_info": null
    },
    {
        "uuid": "f278846bfd1a8da3cfedeab5b5ba5508",
        "title": "次韵钱倅诸公睡香花四首  其三",
        "author": "陈造",
        "content": "辈流魏家芳，要领僧榻梦。\n翛然目为青，未敢蜚鸿送。",
        "dynasty": "宋",
        "collection_info": null
    },
    {
        "uuid": "027ea3e6b13c363d837690737432b714",
        "title": "次韵钱倅诸公睡香花四首  其四",
        "author": "陈造",
        "content": "小篱护殷鲜，久厌杂芳眩。\n风烟桃李蹊，一付檀槐战。",
        "dynasty": "宋",
        "collection_info": null
    },
    {
        "uuid": "d360c85797215977e5bd7e967b566389",
        "title": "泊上虞驿来日行四首  其一",
        "author": "陈造",
        "content": "秋雨歇復下，西风微自凉。\n不妨舟繫柳，已贷汗反浆。",
        "dynasty": "宋",
        "collection_info": null
    },
    {
        "uuid": "75f05ecac81bb788284365a3dbe1cba6",
        "title": "泊上虞驿来日行四首  其二",
        "author": "陈造",
        "content": "梁湖莽苍外，后去未云迟。\n县市容吾恋，江潮不汝期。",
        "dynasty": "宋",
        "collection_info": null
    },
    {
        "uuid": "733812118072758b9e1fcd56d2247fa3",
        "title": "泊上虞驿来日行四首  其三",
        "author": "陈造",
        "content": "溪山可图画，风物忆吾乡。\n渔艇鸥鹜乱，茅茨菱芡香。",
        "dynasty": "宋",
        "collection_info": null
    },
    {
        "uuid": "8741bce8f9a8e8f1385d671f09513788",
        "title": "泊上虞驿来日行四首  其四",
        "author": "陈造",
        "content": "龙公底戏剧，长啸暝江天。\n雨鹊翻仍语，风舟舞不前。",
        "dynasty": "宋",
        "collection_info": null
    },
    {
        "uuid": "cde8ba3507de9685b212c9ea67cfb5f5",
        "title": "予七十赵监税见贺以诗次韵",
        "author": "陈造",
        "content": "平生烛之武，况已雪髯翁。\n誉我犹时用，君言恐未公。",
        "dynasty": "宋",
        "collection_info": null
    },
    {
        "uuid": "dc2517fadcbaf9f035fe3289b24c17e3",
        "title": "铜官道中二首  其一",
        "author": "陈造",
        "content": "人家自瀹新茗，山路行衝翠岚。\n今日供人行李，向来梦裏江南。",
        "dynasty": "宋",
        "collection_info": null
    },
    {
        "uuid": "eadfabfb267202b396800d91ae24ed93",
        "title": "铜官道中二首  其二",
        "author": "陈造",
        "content": "尽日巉岩峻陟，有时罢亚横陈。\n看云不妨拄笏，耦耕定自知津。",
        "dynasty": "宋",
        "collection_info": null
    },
    {
        "uuid": "ed25063bc53a5f88186f4d96cfba2e8f",
        "title": "舟行六言",
        "author": "陈造",
        "content": "风头正帆影驶，雨脚转天容开。\n黄云覆野未极，青山趁人欲回。",
        "dynasty": "宋",
        "collection_info": null
    },
    {
        "uuid": "3189d007a117dccb77dcfaa67039f19d",
        "title": "题长沙新到鴈图",
        "author": "陈造",
        "content": "渺莽雪波烟渚，有底鼓翅相呼。\n如老子载家去，眼明见甓社湖。",
        "dynasty": "宋",
        "collection_info": null
    },
    {
        "uuid": "ec9b4ce3652b2f82990244a2b5684e67",
        "title": "题别浦远来舟图",
        "author": "陈造",
        "content": "道人毫端妙用，幻出烟水淮南。\n频与东风商略，几时送我归帆。",
        "dynasty": "宋",
        "collection_info": null
    },
    {
        "uuid": "ad44b36950837261d4148028266ff89c",
        "title": "题野渡风烟图",
        "author": "陈造",
        "content": "画师毫素筌蹄，波光野色凄迷。\n舟舣树阴欲动，鱼惊帆影应低。",
        "dynasty": "宋",
        "collection_info": null
    },
    {
        "uuid": "9e089ee2f4c0a803156623dd90be13b1",
        "title": "题寒光雪嶂图",
        "author": "陈造",
        "content": "曀寒流覆绝壁，君纔得想像间。\n输我一庵渔浦，雪中真看江山。",
        "dynasty": "宋",
        "collection_info": null
    },
    {
        "uuid": "8e6a7c99aabb306bf28fc1a5a994b153",
        "title": "祷雨木栏堂四首  其一",
        "author": "陈造",
        "content": "池上客熟无那，池中鱼不自濡。\n安得凉烟泛坐，绿荷尽日跳珠。",
        "dynasty": "宋",
        "collection_info": null
    },
    {
        "uuid": "b140c2f2759360ecb834485a31fe2e36",
        "title": "祷雨木栏堂四首  其二",
        "author": "陈造",
        "content": "绝知丰凶有数，岂必天地不仁。\n鹁鸠底用缄口，晨霞徒解欺人。",
        "dynasty": "宋",
        "collection_info": null
    },
    {
        "uuid": "26eef8a3720d11fdc0792347f9bb3357",
        "title": "祷雨木栏堂四首  其三",
        "author": "陈造",
        "content": "物享用达幽秘，政戾自奸阴阳。\n我已泣刑白鶂，谁继请烹洪羊。",
        "dynasty": "宋",
        "collection_info": null
    },
    {
        "uuid": "af2309beca9fa13c48cab8c7db62bc5d",
        "title": "祷雨木栏堂四首  其四",
        "author": "陈造",
        "content": "醮坛烟断金鼎，缺月印天一梳。\n想知瞻望云汉，君王寝帐犹虚。",
        "dynasty": "宋",
        "collection_info": null
    },
    {
        "uuid": "2de3de1bbf83a9e0deebb6c2bbe56c63",
        "title": "罗提举见和再用韵四首  其一",
        "author": "陈造",
        "content": "又作凝香斋宿，未容燥吻得濡。\n颇怪太湖龙伯，贝宫卧戏明珠。",
        "dynasty": "宋",
        "collection_info": null
    },
    {
        "uuid": "cda4140bf7a29506ea13467ff56bcb87",
        "title": "罗提举见和再用韵四首  其二",
        "author": "陈造",
        "content": "斩山木宁为民，焚巫尪恐伤仁。\n看书饥而不害，公政无惭古人。",
        "dynasty": "宋",
        "collection_info": null
    },
    {
        "uuid": "eeaef0ba0e044856b6c6c3b38a3ecce3",
        "title": "罗提举见和再用韵四首  其三",
        "author": "陈造",
        "content": "紫沉初炷炉香，青章已达寥阳。\n当有碧玉宫使，叱起河濒卧羊。",
        "dynasty": "宋",
        "collection_info": null
    },
    {
        "uuid": "b0f1adc318742bbdc5dd055b3f5670f6",
        "title": "罗提举见和再用韵四首  其四",
        "author": "陈造",
        "content": "燄燄水芝照影，娟娟风柳受梳。\n何日诗成喜雨，凭栏客意凌虚。",
        "dynasty": "宋",
        "collection_info": null
    },
    {
        "uuid": "288c55b53878486c125f3918ff7fc779",
        "title": "题草虫扇二首  其一",
        "author": "陈造",
        "content": "捩首一振怒臂，鼓翅双摇利锋。\n底用交绥解斗，政应沐我仁风。",
        "dynasty": "宋",
        "collection_info": null
    },
    {
        "uuid": "d3a3eb8e1829aa6bc6348a22262c0b45",
        "title": "题草虫扇二首  其二",
        "author": "陈造",
        "content": "迎随小跃低飞，无谓二虫何知。\n却因毗陵画手，忆我田间杖藜。",
        "dynasty": "宋",
        "collection_info": null
    },
    {
        "uuid": "87f3c8218366f3d279d379a381113a04",
        "title": "刘向二首  其一",
        "author": "陈造",
        "content": "江边逐客楚宗卿，谏数君疎命自轻。\n可信后儒惭往哲，辄将强聒议更生。",
        "dynasty": "宋",
        "collection_info": null
    },
    {
        "uuid": "c0fe99dca386424519c0ff1b0189ea2e",
        "title": "刘向二首  其二",
        "author": "陈造",
        "content": "若将初节订贤愚，圣哲功名古亦无。\n一代儒宗忧国意，当年几落僞金诛。",
        "dynasty": "宋",
        "collection_info": null
    },
    {
        "uuid": "3e965c80e691805d1723f7f1b43a2f38",
        "title": "梁元帝二首  其一",
        "author": "陈造",
        "content": "慢藏已重阿琳忧，君道平时况未优。\n冀北羊肠各亡社，浪言建业胜荆州。",
        "dynasty": "宋",
        "collection_info": null
    },
    {
        "uuid": "ec792be65e00cf07e8a11bf8d8517622",
        "title": "梁元帝二首  其二",
        "author": "陈造",
        "content": "中外谁非肉骨恩，颙颙帝子亦王孙。\n君王日握金银笔，忍署兵威极六门。",
        "dynasty": "宋",
        "collection_info": null
    },
    {
        "uuid": "4bdb135867b74c2b38298180f63a22ef",
        "title": "管仲二首  其一",
        "author": "陈造",
        "content": "棠潜俄正鲁封圻，施伯安翔稛载归。\n尸授夷吾宁復此，君臣应愧始谋非。",
        "dynasty": "宋",
        "collection_info": null
    },
    {
        "uuid": "dde28846c83f77f97b5ce94094b1fff9",
        "title": "管仲二首  其二",
        "author": "陈造",
        "content": "平生勋业载成书，胁制诸侯祇霸图。\n盍继车攻奏嘉颂，迄今璧帛簉东都。",
        "dynasty": "宋",
        "collection_info": null
    },
    {
        "uuid": "2272146613e4bc21ff895d550e00dc2b",
        "title": "孔明二首  其一",
        "author": "陈造",
        "content": "古今深忌忿为兵，及溜师臣要力争。\n白帝败归思孝直，端知难抗魏元成。",
        "dynasty": "宋",
        "collection_info": null
    },
    {
        "uuid": "470f6f2673c6e555ee18070209779fc0",
        "title": "孔明二首  其二",
        "author": "陈造",
        "content": "搴蜀宁蛮走阿瞒，功名继此坐天悭。\n平生囊括华夷策，畏虎纔教见一斑。",
        "dynasty": "宋",
        "collection_info": null
    },
    {
        "uuid": "b19062f5acbb6c57423478d231cc35c1",
        "title": "东坡二首  其一",
        "author": "陈造",
        "content": "五载诗鸣卧雪堂，暮年长啸走南荒。\n当时戏綵慈亲侧，岂復陈编羡范滂。",
        "dynasty": "宋",
        "collection_info": null
    },
    {
        "uuid": "19d3e7ac7a42300add209bb388b3c0ab",
        "title": "东坡二首  其二",
        "author": "陈造",
        "content": "高文鲠论博艰危，凛凛声名百世垂。\n得意王公莽枯冢，谁令圣主想同时。",
        "dynasty": "宋",
        "collection_info": null
    },
    {
        "uuid": "0e223575e2dd1bc4a5430d92a3823ff4",
        "title": "王逢原二首  其一",
        "author": "陈造",
        "content": "弱岁文推一代豪，诸公敛衽看颠毛。\n天于屈宋应为地，不放先生仆命骚。",
        "dynasty": "宋",
        "collection_info": null
    },
    {
        "uuid": "24df3e71845f0517ff4d94a91bfc7c12",
        "title": "王逢原二首  其二",
        "author": "陈造",
        "content": "文章俯睨汉唐余，属思深湛到古初。\n正使玉楼须有记，忍令银笔嗣无书。",
        "dynasty": "宋",
        "collection_info": null
    },
    {
        "uuid": "d91afc618e667fcb8aa0a60a9acd60c6",
        "title": "阅史六首  其一",
        "author": "陈造",
        "content": "百战淮西仅奏功，澶渊欲战已平戎。\n三纡相绂犹公道，长为莱公羡晋公。",
        "dynasty": "宋",
        "collection_info": null
    },
    {
        "uuid": "c7fdcb34cb8691c407fe9961096dcfc5",
        "title": "阅史六首  其二",
        "author": "陈造",
        "content": "公安枯竹本何知，摽表精忠解不私。\n应笑神奇甘臭腐，谗锋得意几余时。",
        "dynasty": "宋",
        "collection_info": null
    },
    {
        "uuid": "fb1b5af081f0af9277376c600efe21de",
        "title": "阅史六首  其三",
        "author": "陈造",
        "content": "树威立敌祇商君，俯仰欺诬莽更文。\n何事君王自聪哲，三槐五鼎买崩分。",
        "dynasty": "宋",
        "collection_info": null
    },
    {
        "uuid": "ab59589883a427f3941c3b1f22f6257f",
        "title": "阅史六首  其四",
        "author": "陈造",
        "content": "帝惜人才几手培，诛鉏借作盗权媒。\n更怜孙息追仇误，忍死龙荒首不回。",
        "dynasty": "宋",
        "collection_info": null
    },
    {
        "uuid": "6cc35e1e7e955ef8d6cee213f6857c72",
        "title": "阅史六首  其五",
        "author": "陈造",
        "content": "徐穉申屠晚见机，当时张邴是先知。\n冥鸿久矣层霄上，置网弥山漫尔为。",
        "dynasty": "宋",
        "collection_info": null
    },
    {
        "uuid": "415667bd900de5a4b0abd2c1405bd12a",
        "title": "阅史六首  其六",
        "author": "陈造",
        "content": "平时愤世谢王符，更肯佯狂踵接舆。\n须信有心端有累，与君乘木用舟虚。",
        "dynasty": "宋",
        "collection_info": null
    },
    {
        "uuid": "dd239c9753ab1265418f3bc0a9687e59",
        "title": "读晋史二首  其一",
        "author": "陈造",
        "content": "司马家儿转首亡，姦欺三叶是余殃。\n区区牛氏何关汝，覆面犹须泪满床。",
        "dynasty": "宋",
        "collection_info": null
    },
    {
        "uuid": "8d2eddc9cd0b0bf8ee8f4e67f34d9cb6",
        "title": "读晋史二首  其二",
        "author": "陈造",
        "content": "只知成济犯乘舆，刘石凶威更有余。\n狼顾魂灵应自反，尚将鬼责怖公闾。",
        "dynasty": "宋",
        "collection_info": null
    },
    {
        "uuid": "5803f9d756bf29b40984b43eaa287d6b",
        "title": "曹魏二首  其一",
        "author": "陈造",
        "content": "睢盱汉鼎漫心劳，梦觉俄惊马食槽。\n马渐天飞龙在井，当涂能得几时高。",
        "dynasty": "宋",
        "collection_info": null
    },
    {
        "uuid": "b565d2dd6e0a100ce047b14d51b7d172",
        "title": "曹魏二首  其二",
        "author": "陈造",
        "content": "问卓诸公半虎狼，魏旗四指不留藏。\n老瞒淯水如先死，不必炎刘果后亡。",
        "dynasty": "宋",
        "collection_info": null
    },
    {
        "uuid": "7bef55a4d8c3044a3ec416c02e5f04bc",
        "title": "袁本初二首  其一",
        "author": "陈造",
        "content": "入门偶藉移韩馥，健者何曾抗董公。\n须信阿瞒人物论，但言玄德是英雄。",
        "dynasty": "宋",
        "collection_info": null
    },
    {
        "uuid": "274233667ab8d265d81159b8a2b0f56b",
        "title": "袁本初二首  其二",
        "author": "陈造",
        "content": "嬖孽朝兄主父囚，女戎衔猾史苏忧。\n便教官渡交绥去，二竖犹能乱冀州。",
        "dynasty": "宋",
        "collection_info": null
    },
    {
        "uuid": "96a61f3b21376f71bdffec74b447d540",
        "title": "公孙述",
        "author": "陈造",
        "content": "东来温诏枉丁宁，隆少忠谋肯汝聆。\n不待宾胪延马援，始知西帝偶人形。",
        "dynasty": "宋",
        "collection_info": null
    },
    {
        "uuid": "69c22b84f9c90bb86b120a2bbfe3253c",
        "title": "隗嚣",
        "author": "陈造",
        "content": "诸父论情是至亲，若为见卖苟全身。\n发崔冤魄旋无憾，眼见君侯杀伯春。",
        "dynasty": "宋",
        "collection_info": null
    },
    {
        "uuid": "df2ffe270abaa92d58c58c064ff5e250",
        "title": "马援",
        "author": "陈造",
        "content": "朱勃风标似可亲，文渊竟作白头新。\n平时轻侮知何事，辨雪冤诬独此人。",
        "dynasty": "宋",
        "collection_info": null
    },
    {
        "uuid": "5b5d8884a93a478f57e376bacd6cf178",
        "title": "光武二首  其一",
        "author": "陈造",
        "content": "济业何关赤伏符，王梁不拜未云疎。\n君王幸却东封请，底事终身溺谶书。",
        "dynasty": "宋",
        "collection_info": null
    },
    {
        "uuid": "3136ee7b221f1a7018943bb4f33f3dbf",
        "title": "光武二首  其二",
        "author": "陈造",
        "content": "闭关谢质保丰功，建武规模见祖风。\n宰辅骈诛非细故，平章敢谓茂陵同。",
        "dynasty": "宋",
        "collection_info": null
    },
    {
        "uuid": "1df271caa7701b75a1b6ac7c32d2debb",
        "title": "高祖二首  其一",
        "author": "陈造",
        "content": "未推壮邑赏平津，已采先知赦奉春。\n齐越淮南皆斧锧，狂胡遽指汉无人。",
        "dynasty": "宋",
        "collection_info": null
    },
    {
        "uuid": "b6054e47bcfacf30dbd14378c84f5c42",
        "title": "高祖二首  其二",
        "author": "陈造",
        "content": "坐馘关东扛鼎雄，指呼奴隶走王公。\n祇缘夺嫡中心慊，反畏商山鹤髮翁。",
        "dynasty": "宋",
        "collection_info": null
    },
    {
        "uuid": "a2b05c907ffd97367c83b474d77d7628",
        "title": "和憙",
        "author": "陈造",
        "content": "仁杰狂甥趁猎人，颇能戴眼笑庭绅。\n汉家退堡犹麻沸，正復羞为女主臣。",
        "dynasty": "宋",
        "collection_info": null
    },
    {
        "uuid": "6282140ebb8760660b4c589b656055be",
        "title": "相如二首  其一",
        "author": "陈造",
        "content": "中宵卒卒去临邛，卖酒垆边混僦佣。\n想见令君醒后意，向人深悔谬为恭。",
        "dynasty": "宋",
        "collection_info": null
    },
    {
        "uuid": "b2240c850f766048dfbacfb66faacde4",
        "title": "相如二首  其二",
        "author": "陈造",
        "content": "逸德狂情頼补苴，文君端合壻相如。\n白头曲裏殷勤意，不愧先生谏猎书。",
        "dynasty": "宋",
        "collection_info": null
    },
    {
        "uuid": "090015da43055d6e221bd4daae683d3e",
        "title": "文帝",
        "author": "陈造",
        "content": "君王俭德本天然，萧相鸠营已造天。\n不见千门并万户，露台虽罢未为贤。",
        "dynasty": "宋",
        "collection_info": null
    },
    {
        "uuid": "836a65866fcc91c8071f398b51984205",
        "title": "咏史二首  其一",
        "author": "陈造",
        "content": "暴楚狂秦席卷中，谋臣战将各言功。\n端知四百绵炎祚，祇属商山秃鬓翁。",
        "dynasty": "宋",
        "collection_info": null
    },
    {
        "uuid": "ee882facae3e0fe066a60bf298736554",
        "title": "咏史二首  其二",
        "author": "陈造",
        "content": "平侧区分偶俪匀，无阶更復古真淳。\n浪言此秘无前睹，毕竟休文是罪人。",
        "dynasty": "宋",
        "collection_info": null
    },
    {
        "uuid": "548fc7a81401cdd491500a95f314b736",
        "title": "游灵山二首  其一",
        "author": "陈造",
        "content": "高人避俗水云居，客子偷闲簿领余。\n本自毗耶病居士，不妨僧饭小躇蹰。",
        "dynasty": "宋",
        "collection_info": null
    },
    {
        "uuid": "a13c6e3b5d5dcec85aa98d6f4e8300c5",
        "title": "游灵山二首  其二",
        "author": "陈造",
        "content": "何年山股创禅房，陵谷迁移不易量。\n旧日中流小浮玉，如今欲到祇褰裳。",
        "dynasty": "宋",
        "collection_info": null
    },
    {
        "uuid": "926a881374cfcd72992d133e9daa003c",
        "title": "早夏  其一",
        "author": "陈造",
        "content": "安石榴花猩血鲜，凉荷高叶碧田田。\n鲥鱼入市河豚罢，已破江南打麦天。",
        "dynasty": "宋",
        "collection_info": null
    },
    {
        "uuid": "21d855899e8b59540778942925f37bab",
        "title": "早夏  其二",
        "author": "陈造",
        "content": "满地榆钱未扫除，画檐忽復燕将雏。\n风窗梦破搔头坐，重课儿时读了书。",
        "dynasty": "宋",
        "collection_info": null
    },
    {
        "uuid": "5620ce38add63b1646a83fedad1b16bd",
        "title": "偶题",
        "author": "陈造",
        "content": "雾红烟白忽横陈，雨后风光圣得新。\n说似游人须着便，阴寒已破一分春。",
        "dynasty": "宋",
        "collection_info": null
    },
    {
        "uuid": "f4621a3e0533ac36896a8e75f41609b9",
        "title": "题人家壁",
        "author": "陈造",
        "content": "等是黄粱未熟时，车尘马足竟胡为。\n山翁不起功名想，足糓多田正自奇。",
        "dynasty": "宋",
        "collection_info": null
    },
    {
        "uuid": "98f9fd9b486a7609c4767cbba2da3a39",
        "title": "栖隠寺紫薇花二首  其一",
        "author": "陈造",
        "content": "深红浅紫碎罗装，竹树阴中独自芳。\n已伴白莲羞远供，款陪黄菊荐陶觞。",
        "dynasty": "宋",
        "collection_info": null
    },
    {
        "uuid": "139a7f6f2e13762ae6a8887cf66e3bd4",
        "title": "栖隠寺紫薇花二首  其二",
        "author": "陈造",
        "content": "绛霞影裏一徜徉，甚欲搜诗与发扬。\n马自虺隤尘染袂，句中羞说紫微郎。",
        "dynasty": "宋",
        "collection_info": null
    },
    {
        "uuid": "89c9663dfb52368eb92137b986748820",
        "title": "题赵秀才壁",
        "author": "陈造",
        "content": "日日危亭凭曲栏，几山苍翠拥烟鬟。\n连朝策马衝云去，尽是亭中望处山。",
        "dynasty": "宋",
        "collection_info": null
    },
    {
        "uuid": "952b7e10cc0e91e9b73143a7a2d26f5a",
        "title": "新林小憩见花二首  其一",
        "author": "陈造",
        "content": "白玉毬团青玉枝，幽芳不恨见春迟。\n酴醾过后榴花未，管领风光更是谁。",
        "dynasty": "宋",
        "collection_info": null
    },
    {
        "uuid": "2c6e1b3e92aeedecade2cb5c6118f4e5",
        "title": "新林小憩见花二首  其二",
        "author": "陈造",
        "content": "略得花边一欠伸，罗衫归去满缁尘。\n鸣鸠乳燕空多思，苦雨凄风不贷春。",
        "dynasty": "宋",
        "collection_info": null
    },
    {
        "uuid": "8432005a9d66ace276c533601af1bc02",
        "title": "赠相者二首  其一",
        "author": "陈造",
        "content": "人言庞艾可功名，独取臞儒子么生。\n槁项犹多吟拥鼻，好移君眼与公卿。",
        "dynasty": "宋",
        "collection_info": null
    },
    {
        "uuid": "e0e59928dfe253137016956bc275fa14",
        "title": "赠相者二首  其二",
        "author": "陈造",
        "content": "材同樗栎将安用，官带笭箵亦漫为。\n更欲品题人所弃，君痴尤胜老夫痴。",
        "dynasty": "宋",
        "collection_info": null
    },
    {
        "uuid": "12fa396fa0379dd27c42cf13de5a3a4a",
        "title": "次玩鞭亭小诗韵  其一",
        "author": "陈造",
        "content": "心事即今惊白髮，世情从昔彀黄间。\n窦家锦上四百字，祇道藁砧山復山。",
        "dynasty": "宋",
        "collection_info": null
    },
    {
        "uuid": "4479bd61fc1aebfffa5c5e80e1231209",
        "title": "次玩鞭亭小诗韵  其二",
        "author": "陈造",
        "content": "窃禄未辞官九品，归田止欠屋三间。\n着书他日藏岩穴，或继淮南大小山。",
        "dynasty": "宋",
        "collection_info": null
    },
    {
        "uuid": "ae6e63f9830adcb29fe330542d6239eb",
        "title": "次玩鞭亭小诗韵  其三",
        "author": "陈造",
        "content": "献玉者三付身外，与马为二合田间。\n亦知此足无人缚，政恐有文移北山。",
        "dynasty": "宋",
        "collection_info": null
    },
    {
        "uuid": "14341c54900de3da51bfbc2f3045cf9a",
        "title": "次林子长教授韵  其一",
        "author": "陈造",
        "content": "伯主或能尊九九，饿隶恐復办多多。\n盘姗勃窣不快意，铅刀一割君谓何。",
        "dynasty": "宋",
        "collection_info": null
    },
    {
        "uuid": "a21b041cce534e6ab3acf75be6a34042",
        "title": "次林子长教授韵  其二",
        "author": "陈造",
        "content": "豫章材成七年后，潢潦眼看三尺彊。\n山翁坐阅刺天翼，抱书亦耻崔嵬藏。",
        "dynasty": "宋",
        "collection_info": null
    },
    {
        "uuid": "21215126919a7c8d46fa98058eb928d5",
        "title": "次张节推山字韵诗留其行  其一",
        "author": "陈造",
        "content": "足音肯到寂寥处，风味要看樽俎间。\n行役小休良不恶，雷声昨夜殷南山。",
        "dynasty": "宋",
        "collection_info": null
    },
    {
        "uuid": "ac1ef490b5c0ff246b392cb791640087",
        "title": "次张节推山字韵诗留其行  其二",
        "author": "陈造",
        "content": "人瞻甫里歊埃外，诗着苏州伯仲间。\n爽气凭销残暑尽，鈎窗不用对西山。",
        "dynasty": "宋",
        "collection_info": null
    },
    {
        "uuid": "dafcac66277315331a7da7a74e820915",
        "title": "次张节推山字韵诗留其行  其三",
        "author": "陈造",
        "content": "红尘嘆我奔驰久，空谷逢君梦寐间。\n政使公荣可无饮，风江惊浪涌银山。",
        "dynasty": "宋",
        "collection_info": null
    },
    {
        "uuid": "ed4094af85281e21e755c57f07d294e0",
        "title": "次张节推山字韵诗留其行  其四",
        "author": "陈造",
        "content": "粹学堂堂真有本，玄谈亹亹尽无间。\n小回余事入诗律，句法还能逼后山。",
        "dynasty": "宋",
        "collection_info": null
    },
    {
        "uuid": "463367018a491ca9bc694ae07ebd5f91",
        "title": "次张节推山字韵诗留其行  其五",
        "author": "陈造",
        "content": "老丑只宜岩谷裏，何人挈致俊贤间。\n虽云章服裹叔夜，尚有笭箵随次山。",
        "dynasty": "宋",
        "collection_info": null
    },
    {
        "uuid": "c391683c6a91608898aa5dc125c3a3d6",
        "title": "次张节推山字韵诗留其行  其六",
        "author": "陈造",
        "content": "故人偶得一饭款，僻县纔余十亩间。\n赤米白盐君勿诮，病夫官况等居山。",
        "dynasty": "宋",
        "collection_info": null
    },
    {
        "uuid": "39fbabdeacc91d08fea86e38b21194b2",
        "title": "灵岩道中二首  其一",
        "author": "陈造",
        "content": "过尽南山过北山，幽花好鸟翠霏间。\n满前风物牵诗兴，可是平生马上闲。",
        "dynasty": "宋",
        "collection_info": null
    },
    {
        "uuid": "2db48f74e36188c85d4beffa5a292b81",
        "title": "灵岩道中二首  其二",
        "author": "陈造",
        "content": "涉涧登山倦不胜，松间敲户有人譍。\n竹帘琐细炉烟直，小作蒲团入定僧。",
        "dynasty": "宋",
        "collection_info": null
    },
    {
        "uuid": "c97517a369fef95730d3c58073702931",
        "title": "游隠静往反四首  其一",
        "author": "陈造",
        "content": "突兀南山万仞青，餍观山顶白云生。\n今朝访道五峯去，却向白云生处行。",
        "dynasty": "宋",
        "collection_info": null
    },
    {
        "uuid": "f291c725934e1bd5b108fda514331464",
        "title": "游隠静往反四首  其二",
        "author": "陈造",
        "content": "烟树云生若有无，行舆咿轧路盘纡。\n小风弄雨晴还落，身在龙眠水墨图。",
        "dynasty": "宋",
        "collection_info": null
    },
    {
        "uuid": "ad0448a002ce679aefac4f767385c6a9",
        "title": "游隠静往反四首  其三",
        "author": "陈造",
        "content": "一随俗驾走红尘，松竹生愁鹤怨人。\n杯渡老师相悉否，野僧心地宰官身。",
        "dynasty": "宋",
        "collection_info": null
    },
    {
        "uuid": "c10b82eb0a6aaf93cc378a45443db4f7",
        "title": "游隠静往反四首  其四",
        "author": "陈造",
        "content": "梦觉篝灯曀曀明，碧鷄啼罢欲三更。\n定知山雨阵头恶，但怪瀑声雷样鸣。",
        "dynasty": "宋",
        "collection_info": null
    },
    {
        "uuid": "859399b95ebf8f8ea1239ab742e5a1c9",
        "title": "戏促黄簿鷄粥约三首  其一",
        "author": "陈造",
        "content": "微吟仰屋耐调饥，腹负将军竟是谁。\n侧耳邻翁隔墙唤，黄鷄粥熟是何时。",
        "dynasty": "宋",
        "collection_info": null
    },
    {
        "uuid": "d39427e1e7010f60b7013dcaad740bfc",
        "title": "戏促黄簿鷄粥约三首  其二",
        "author": "陈造",
        "content": "鹅炙博嗔宁復计，马肝知味不须评。\n老宜此辈充庖宰，更问钻篱与不鸣。",
        "dynasty": "宋",
        "collection_info": null
    },
    {
        "uuid": "a406e65a6f80439fd955fc9d94e8ee23",
        "title": "戏促黄簿鷄粥约三首  其三",
        "author": "陈造",
        "content": "隻鷄可餍小人腹，未羡侯家千足羊。\n借问解鼋食指动，何如蒸鸭瓠壶香。",
        "dynasty": "宋",
        "collection_info": null
    },
    {
        "uuid": "7b12277a2e97b1d3bb74b5eb581fb894",
        "title": "次韵黄簿  其一",
        "author": "陈造",
        "content": "先生不着惠文冠，须信论才当价难。\n法律剡章真未尽，盍言粹学辈豪韩。",
        "dynasty": "宋",
        "collection_info": null
    },
    {
        "uuid": "338840281fa627b8ba3aeae63b32a18d",
        "title": "次韵黄簿  其二",
        "author": "陈造",
        "content": "挥毫丽句得旁观，字字悬黎间木难。\n可但诗声高海内，有人金换过三韩。",
        "dynasty": "宋",
        "collection_info": null
    },
    {
        "uuid": "01377bd122266399fe81460f0464fc6d",
        "title": "赠赵丞四首  其一",
        "author": "陈造",
        "content": "老懒无诗到雪梅，僧窗驼坐拨萁灰。\n朝来好语成快读，匕筯惊投不为雷。",
        "dynasty": "宋",
        "collection_info": null
    },
    {
        "uuid": "bcace843494e0810e53df5f5b64e341c",
        "title": "赠赵丞四首  其二",
        "author": "陈造",
        "content": "君家鸾镜照芙蓉，笑我衣襦绽不缝。\n想见后堂颓醉玉，梁州按罢晚粧慵。",
        "dynasty": "宋",
        "collection_info": null
    },
    {
        "uuid": "74565166d94b5caf4093c7d4bac5cc40",
        "title": "赠赵丞四首  其三",
        "author": "陈造",
        "content": "我衰但作一廛计，认古宣城为故乡。\n待得故人来作牧，试吟打鸭起鸳鸯。",
        "dynasty": "宋",
        "collection_info": null
    },
    {
        "uuid": "7ee9f0f4b31e00d1788aa5d4c81c5779",
        "title": "赠赵丞四首  其四",
        "author": "陈造",
        "content": "共约京都看早春，枣骝缓踏软红尘。\n要君弹压湖山景，莫惜新篇举似人。",
        "dynasty": "宋",
        "collection_info": null
    },
    {
        "uuid": "a4e92491d549b01c114833a0ac64278b",
        "title": "无题三首  其一",
        "author": "陈造",
        "content": "酒鸱车后无何饮，易卷床头脱復看。\n岂谓浮生须此具，世纷方解不相干。",
        "dynasty": "宋",
        "collection_info": null
    },
    {
        "uuid": "d8fb6d17b1a0a96c6836e16d7fde8f99",
        "title": "无题三首  其二",
        "author": "陈造",
        "content": "才不时宜懒治生，学专信已一官轻。\n只今尚友须千载，独惜时无尚子平。",
        "dynasty": "宋",
        "collection_info": null
    },
    {
        "uuid": "ce5e6f8eafc43be1ec13383afc7e056f",
        "title": "无题三首  其三",
        "author": "陈造",
        "content": "居为耕叟出为官，出处人将二致看。\n朝市山林俱乐地，却须神武挂衣冠。",
        "dynasty": "宋",
        "collection_info": null
    },
    {
        "uuid": "10716839018e2b551952c730d85e738d",
        "title": "临泽寺留题",
        "author": "陈造",
        "content": "发冢诗书谩一官，旧游重到鬓毛斑。\n尘埃可是山灵意，不待文移始厚颜。",
        "dynasty": "宋",
        "collection_info": null
    },
    {
        "uuid": "21b3b957882b44728edd2a50e6338c01",
        "title": "庚子冬望雪二首  其一",
        "author": "陈造",
        "content": "冬尽风霜只薄寒，人将雨雪卜新年。\n痴儿不问丰凶事，但快茆檐炙背眠。",
        "dynasty": "宋",
        "collection_info": null
    },
    {
        "uuid": "9cb04602e127e8a1b476638edadc6dd2",
        "title": "庚子冬望雪二首  其二",
        "author": "陈造",
        "content": "陇麦枯时雪意浓，可堪新日已曈昽。\n因循度臈无三白，孤负明年饱二红。",
        "dynasty": "宋",
        "collection_info": null
    },
    {
        "uuid": "d439c4fcb49a9350f8af38a16ddf48b3",
        "title": "次韵郭教授雪二首  其一",
        "author": "陈造",
        "content": "霏霏透隙上承尘，想见园林玉树春。\n明日银杯随宝马，城东应有探梅人。",
        "dynasty": "宋",
        "collection_info": null
    },
    {
        "uuid": "a9e9c9f696c666c555351263ce17c4bf",
        "title": "次韵郭教授雪二首  其二",
        "author": "陈造",
        "content": "世纷长作眼中尘，酒力能回物外春。\n清论挟霜诗映雪，即今超俗頼斯人。",
        "dynasty": "宋",
        "collection_info": null
    },
    {
        "uuid": "defbdacedb541740505a692c0c69e794",
        "title": "元夕遣怀二首  其一",
        "author": "陈造",
        "content": "陆海莲开夜色鲜，短檠灯下掩陈编。\n风姨竟日鸣条罢，月姊因谁得意圆。",
        "dynasty": "宋",
        "collection_info": null
    },
    {
        "uuid": "12dab1bcd0307cbd1b4ca26f9bbed7ae",
        "title": "元夕遣怀二首  其二",
        "author": "陈造",
        "content": "平世计功须壮岁，异时敌己尽亨涂。\n鬓鬚久已沾青女，穷达何劳问紫姑。",
        "dynasty": "宋",
        "collection_info": null
    },
    {
        "uuid": "a16d11f8f6cf894049c475d48248d617",
        "title": "书南柯太守曲后二首  其一",
        "author": "陈造",
        "content": "门前车马竞飞驰，等是槐安未寐时。\n何似阿怜歌此曲，一巵随分得伸眉。",
        "dynasty": "宋",
        "collection_info": null
    },
    {
        "uuid": "465d00ebccc2a74688c87fd638675ab4",
        "title": "书南柯太守曲后二首  其二",
        "author": "陈造",
        "content": "竹叶舟前客念家，慈云瓮裏事如麻。\n而今不笑檀槐战，笑汝研桑了岁华。",
        "dynasty": "宋",
        "collection_info": null
    },
    {
        "uuid": "9499ae0498ddc6dc8c8858a93e30b1bd",
        "title": "次韵诸公绝句  其一",
        "author": "陈造",
        "content": "琳宇无尘夜色鲜，露明丛菊月临渊。\n世间人境双清处，诵与西风更此编。",
        "dynasty": "宋",
        "collection_info": null
    },
    {
        "uuid": "ff41fd9985b32ee4c9961669c30514d2",
        "title": "次韵诸公绝句  其二",
        "author": "陈造",
        "content": "荆玉骊珠忽满前，未须攻石探涛渊。\n南帆自诧归装富，准拟重呼阿买编。",
        "dynasty": "宋",
        "collection_info": null
    },
    {
        "uuid": "3d433c37bb94f707ab2e3c6af21e16ed",
        "title": "赠郭高叔三首  其一",
        "author": "陈造",
        "content": "护香深閤写乌丝，有底朱楼望得知。\n与问天津倚栏客，庸非青琐窃桃儿。",
        "dynasty": "宋",
        "collection_info": null
    },
    {
        "uuid": "610b03168c4f0ae42091ab9a64e15ea6",
        "title": "赠郭高叔三首  其二",
        "author": "陈造",
        "content": "燕台赋就尚缄囊，已作新声遶杏梁。\n见说负山常夜半，能言鹦鹉枉关防。",
        "dynasty": "宋",
        "collection_info": null
    },
    {
        "uuid": "a007838019701a54d0bdd5f51c420979",
        "title": "赠郭高叔三首  其三",
        "author": "陈造",
        "content": "翠扇红牙浅黛愁，梁尘飞下晚云留。\n贯珠未竟金杯侧，却欠周郎一转头。",
        "dynasty": "宋",
        "collection_info": null
    },
    {
        "uuid": "37996c8356920cb1233189260525f715",
        "title": "游普向十首  其一",
        "author": "陈造",
        "content": "西湖西岸三百寺，一一题名嗟未能。\n他日诛茅追胜赏，却寻诗版验吾曾。",
        "dynasty": "宋",
        "collection_info": null
    },
    {
        "uuid": "107f1389c384cc770984d7f3adf99489",
        "title": "游普向十首  其二",
        "author": "陈造",
        "content": "一老昂藏物外高，陈陈胸次尽龙韬。\n功名未疗湖山癖，却着袈裟替战袍。",
        "dynasty": "宋",
        "collection_info": null
    },
    {
        "uuid": "c4e2ce8bcc4f15ec17f2855201aa5431",
        "title": "游普向十首  其三",
        "author": "陈造",
        "content": "青林果熟星宿烂，修竹风来环佩鸣。\n翠影扶疎僧宇静，吟余屋角见云生。",
        "dynasty": "宋",
        "collection_info": null
    },
    {
        "uuid": "6ba9e5279812d4c0a184a99b049fe713",
        "title": "游普向十首  其四",
        "author": "陈造",
        "content": "虀盐未必劣僧蔬，尘裏光阴易破除。\n他日摩肩霄汉上，却须此室与藏书。",
        "dynasty": "宋",
        "collection_info": null
    },
    {
        "uuid": "a36f95fe6a38541284d41d650fe4eda3",
        "title": "游普向十首  其五",
        "author": "陈造",
        "content": "日冒风埃鬓脚黄，归怀绊骥可能忘。\n谁知碧岭苍云外，占断人间五月凉。",
        "dynasty": "宋",
        "collection_info": null
    },
    {
        "uuid": "e054be3fb80514a1e453e616924e6b93",
        "title": "游普向十首  其六",
        "author": "陈造",
        "content": "寺壁龙蛇石刻新，夔州十绝典刑存。\n鹅溪为卷湖山去，拟与诗人到处论。",
        "dynasty": "宋",
        "collection_info": null
    },
    {
        "uuid": "d1e0c4cc2100de6c932216fc75b307ea",
        "title": "游普向十首  其七",
        "author": "陈造",
        "content": "远近僧垣共白云，萧然不着世间尘。\n朝参夜讲庸何计，野饭山栖已可人。",
        "dynasty": "宋",
        "collection_info": null
    },
    {
        "uuid": "88b7659928d554c7547341e70fba5e92",
        "title": "游普向十首  其八",
        "author": "陈造",
        "content": "处士前身自水仙，天教清句纪山川。\n即今秋菊寒泉意，双鹤飞来若箇边。",
        "dynasty": "宋",
        "collection_info": null
    },
    {
        "uuid": "7e571bb40498eca9b68ed782e4f7a414",
        "title": "游普向十首  其九",
        "author": "陈造",
        "content": "崇冈回首路萦盘，夕照明边小凭栏。\n船閤浅沙催客上，玻璃影裏见长安。",
        "dynasty": "宋",
        "collection_info": null
    },
    {
        "uuid": "0d5a140d52e8917019140bd5e3e87842",
        "title": "游普向十首  其一○",
        "author": "陈造",
        "content": "行穿老桧千寻影，归受凉荷十里风。\n从此胜游萦客梦，梦随黄鹄下云空。",
        "dynasty": "宋",
        "collection_info": null
    },
    {
        "uuid": "a46f2b5de916b155051bee422a6a8643",
        "title": "十绝句呈章茂深安抚  其一",
        "author": "陈造",
        "content": "雨余凉气晓风沨，却爱朝阳一抹红。\n照影芙蕖天与远，可能犹恨打头风。",
        "dynasty": "宋",
        "collection_info": null
    },
    {
        "uuid": "958baf9dfdcff9f4a3739ab26a810d35",
        "title": "十绝句呈章茂深安抚  其二",
        "author": "陈造",
        "content": "忍馋留得可羹鱼，微沫相濡未就枯。\n自解柳枝投渌水，劳生与汝各江湖。",
        "dynasty": "宋",
        "collection_info": null
    },
    {
        "uuid": "bdeb9a84fb2f073a141e300052b7aa7d",
        "title": "十绝句呈章茂深安抚  其三",
        "author": "陈造",
        "content": "三傍清淮酹酒杯，四年霜鬓犯风埃。\n即今定被淮人笑，又见衰翁禄𨔤来。",
        "dynasty": "宋",
        "collection_info": null
    },
    {
        "uuid": "d62a05d9f18766bf8e73efce3f746191",
        "title": "十绝句呈章茂深安抚  其四",
        "author": "陈造",
        "content": "追寻名胜剩留年，白首犹参五字禅。\n寄语蜚廉亟回驭，拟凌风去访诗仙。",
        "dynasty": "宋",
        "collection_info": null
    },
    {
        "uuid": "de8736efd1adb3b03b552ffc16e0b1c9",
        "title": "十绝句呈章茂深安抚  其五",
        "author": "陈造",
        "content": "诗伯于今第一流，清篇传诵到鰲头。\n共推句法源流远，伯仲夔州只楚州。",
        "dynasty": "宋",
        "collection_info": null
    },
    {
        "uuid": "48db210b9a4cfb842fac2f4e0d77c563",
        "title": "十绝句呈章茂深安抚  其六",
        "author": "陈造",
        "content": "密受眉山一印传，斯文千载石林仙。\n使君酷似牢之舅，更喜鸾胶续此絃。",
        "dynasty": "宋",
        "collection_info": null
    },
    {
        "uuid": "6056686de580b24c9d11b0a9c83c6d0e",
        "title": "十绝句呈章茂深安抚  其七",
        "author": "陈造",
        "content": "右史文章海倒流，淮南异政古人俦。\n亲闻抚几推双美，独向夫君放一头。",
        "dynasty": "宋",
        "collection_info": null
    },
    {
        "uuid": "e918bbb520320f3ea638c235e1eb1568",
        "title": "十绝句呈章茂深安抚  其八",
        "author": "陈造",
        "content": "楚城巉绝控穷边，楚俗伤弓未帖然。\n一自并州烦李绩，不闻贵买渡江船。",
        "dynasty": "宋",
        "collection_info": null
    },
    {
        "uuid": "db5f6b0e27cddbd8ef892369b1bfbd5e",
        "title": "十绝句呈章茂深安抚  其九",
        "author": "陈造",
        "content": "里社过逢起醉眠，行人鱼稻不论钱。\n欲知劝课功多少，地覆黄云远接天。",
        "dynasty": "宋",
        "collection_info": null
    },
    {
        "uuid": "6919afe0a04195a9bdcf9ead8a7c538c",
        "title": "十绝句呈章茂深安抚  其一○",
        "author": "陈造",
        "content": "经纶术业向来优，千骑东方恐未俦。\n他日应携报恩子，还朝看拜富民侯。",
        "dynasty": "宋",
        "collection_info": null
    },
    {
        "uuid": "d243b42e6f34252f3d599ac29a90f8fd",
        "title": "村居二首  其一",
        "author": "陈造",
        "content": "五风十雨梅破夏，三青两黄麦欲秋。\n山禽谇语野花笑，瘦筇随客下西畴。",
        "dynasty": "宋",
        "collection_info": null
    },
    {
        "uuid": "8e9ea4fac3eb06990508b80aee8b0563",
        "title": "村居二首  其二",
        "author": "陈造",
        "content": "卷书揩目小披襟，睡起初便茗椀深。\n一缕碧檀无与语，坐窗闲看竹移阴。",
        "dynasty": "宋",
        "collection_info": null
    },
    {
        "uuid": "aaaa9914dae698bc78c14d02de55e989",
        "title": "谢三提干召饮三首  其一",
        "author": "陈造",
        "content": "坐上红衣未放歌，客间冷面釂金荷。\n惊飞可待闻檀板，拟奈吾家故事何。",
        "dynasty": "宋",
        "collection_info": null
    },
    {
        "uuid": "f2f7f09718a7a213ce312a549a2b4793",
        "title": "谢三提干召饮三首  其二",
        "author": "陈造",
        "content": "宾筵笑语杂丝絃，说到山翁更粲然。\n衰鬓岂应粧面侧，陈编只合粉袍前。",
        "dynasty": "宋",
        "collection_info": null
    },
    {
        "uuid": "73f449e9262bc21466ae8364d310de4f",
        "title": "谢三提干召饮三首  其三",
        "author": "陈造",
        "content": "不惯香风拥妓车，分当清坐冷官衙。\n归来自笑杀风景，却把茶瓯对菊花。",
        "dynasty": "宋",
        "collection_info": null
    },
    {
        "uuid": "e77252070231bdd8abe14ac56879462f",
        "title": "谢两知县送鹅酒羊麵二首  其一",
        "author": "陈造",
        "content": "僧样斋厨冰样官，饥凭脱粟食无单。\n不因同里兼同姓，肯念先生苜蓿盘。",
        "dynasty": "宋",
        "collection_info": null
    },
    {
        "uuid": "da4d03ae22d0caef15e612f9011d93e5",
        "title": "谢两知县送鹅酒羊麵二首  其二",
        "author": "陈造",
        "content": "麦生宜配卧沙羊，鹅炙仍便碧酒香。\n陡觉今年好冬节，朝来红日为谁长。",
        "dynasty": "宋",
        "collection_info": null
    },
    {
        "uuid": "0f4001db269dba4928d18bc4b911e7f5",
        "title": "次两知县韵四首  其一",
        "author": "陈造",
        "content": "老去栖迟八品官，剑颐深悔诮田单。\n东邻未省吟髭断，笑掷牙牌命肉盘。",
        "dynasty": "宋",
        "collection_info": null
    },
    {
        "uuid": "aeb15f2613c1f7bab5cdc45cc2335d66",
        "title": "次两知县韵四首  其二",
        "author": "陈造",
        "content": "暴醉琳腴饱栈羊，巡檐闲认小梅香。\n胡床曝背关情甚，古锦囊诗引兴长。",
        "dynasty": "宋",
        "collection_info": null
    },
    {
        "uuid": "719f3baa4e0da2a5124b82ebbde19964",
        "title": "次两知县韵四首  其三",
        "author": "陈造",
        "content": "似我聱牙亦漫官，倚君风义慰羁单。\n开缄更识新诗法，脱手铜丸转玉盘。",
        "dynasty": "宋",
        "collection_info": null
    },
    {
        "uuid": "64ebb170e519043f285c910035464acf",
        "title": "次两知县韵四首  其四",
        "author": "陈造",
        "content": "政成无復败羣羊，万轴书前一缕香。\n明日过君况休务，茶边清话不妨长。",
        "dynasty": "宋",
        "collection_info": null
    },
    {
        "uuid": "40402b745470aea5bfcaa1d35296ce80",
        "title": "题椿桂堂四首  其一",
        "author": "陈造",
        "content": "日日高堂笑脸新，五株芳桂拱灵椿。\n枝萦非雾根盘石，共阅壶中不尽春。",
        "dynasty": "宋",
        "collection_info": null
    },
    {
        "uuid": "c8a1f8ee3ee36d9d761773eb06357460",
        "title": "题椿桂堂四首  其二",
        "author": "陈造",
        "content": "灵椿移植自仙宫，丹桂年年不办供。\n材荐明堂皆巨栋，君家培殖富阴功。",
        "dynasty": "宋",
        "collection_info": null
    },
    {
        "uuid": "f732bc9608ec2c7fcf064ac44696f1ed",
        "title": "题椿桂堂四首  其三",
        "author": "陈造",
        "content": "蒙庄漫诧楚冥灵，独秀吾今陋郄生。\n更笑田家紫荆树，每随人意作枯荣。",
        "dynasty": "宋",
        "collection_info": null
    },
    {
        "uuid": "8810ca51d16dc58242126dcff5084473",
        "title": "题椿桂堂四首  其四",
        "author": "陈造",
        "content": "鴈影联翩上绛绡，庭兰再世更奇标。\n义方可但燕山窦，行跨当年八叶萧。",
        "dynasty": "宋",
        "collection_info": null
    },
    {
        "uuid": "4a68516a70fef827c98a7daa7674a827",
        "title": "次石湖送炭韵赠龚养正三首  其一",
        "author": "陈造",
        "content": "饥乌窘兔不谋身，君亦衣穿桂作薪。\n小露化工陶铸手，地炉分得雪中春。",
        "dynasty": "宋",
        "collection_info": null
    },
    {
        "uuid": "f2d60bd5ac50426a4d2fe458997103f8",
        "title": "次石湖送炭韵赠龚养正三首  其二",
        "author": "陈造",
        "content": "广文书案雪沾身，竈妇冰葅焮湿薪。\n綵胜银花犹拜赐，冻醅寒餠不成春。",
        "dynasty": "宋",
        "collection_info": null
    },
    {
        "uuid": "2d6e501b1bf544b912d01ddc9ec0e947",
        "title": "次石湖送炭韵赠龚养正三首  其三",
        "author": "陈造",
        "content": "寒谷冰崖底着身，望晨疑寝越王薪。\n今年未办巡檐笑，急雪阴风肯贷春。",
        "dynasty": "宋",
        "collection_info": null
    },
    {
        "uuid": "f2af25579c5a7ade1927f853d676eb7b",
        "title": "送鹌鸭腊龚养正二首  其一",
        "author": "陈造",
        "content": "霜湖风草自徜徉，夜网晨弦不易防。\n作意分甘资一饱，为撩清梦到江阳。",
        "dynasty": "宋",
        "collection_info": null
    },
    {
        "uuid": "1e7b527a4d2d5e7606f9e6ce79867743",
        "title": "送鹌鸭腊龚养正二首  其二",
        "author": "陈造",
        "content": "骚人茹粥耐支离，过眼风光不到诗。\n乡味慇懃劝开肉，未妨新句解人颐。",
        "dynasty": "宋",
        "collection_info": null
    },
    {
        "uuid": "1cd0311846084b70008a918ac3d3339a",
        "title": "早春十绝呈石湖  其一",
        "author": "陈造",
        "content": "不是风寒即雨寒，朝来春意破天悭。\n怪君未解春皇意，恐把韶华付等闲。",
        "dynasty": "宋",
        "collection_info": null
    },
    {
        "uuid": "fdbbd694c3cb4d41ab3e07bbd66063f6",
        "title": "早春十绝呈石湖  其二",
        "author": "陈造",
        "content": "倏看媚白破梅枝，更喜娇黄着柳丝。\n春事斩新当客眼，可须山鸟报人知。",
        "dynasty": "宋",
        "collection_info": null
    },
    {
        "uuid": "fb39bddafeebf5aeedcfb64f90dc4ed3",
        "title": "早春十绝呈石湖  其三",
        "author": "陈造",
        "content": "树外晴云不拟飞，东风无力惬单衣。\n垂杨院宇斜阳裏，还是鈎帘待燕归。",
        "dynasty": "宋",
        "collection_info": null
    },
    {
        "uuid": "ae74dbdd7e6438524442a336a9de2fda",
        "title": "早春十绝呈石湖  其四",
        "author": "陈造",
        "content": "中林频度养花风，合放林梢一点红。\n蝴蝶与春偏有约，依依先占去年丛。",
        "dynasty": "宋",
        "collection_info": null
    }
]