[
    {
        "uuid": "136162e9e1c814daae0b7e7c59ed2faa",
        "title": "题刘泰娘舍",
        "author": "孙棨",
        "content": "寻常凡木最轻樗，今日寻樗桂不如。\n汉高新破咸阳后，英俊奔波遂吃虚。",
        "dynasty": "唐",
        "collection_info": null
    },
    {
        "uuid": "124dfe8fdbdd6456b585c0cdf4f7d12d",
        "title": "戏张道人不饮酒",
        "author": "颜荛",
        "content": "言自云山访我来，每闻奇秘觉叨陪。\n吾师不饮人间酒，应待流霞即举杯。",
        "dynasty": "唐",
        "collection_info": null
    },
    {
        "uuid": "b091040063344c03bbc874de0994ed9b",
        "title": "句",
        "author": "颜荛",
        "content": "爽籁尽成鸣凤曲，游人多是弄珠仙。",
        "dynasty": "唐",
        "collection_info": null
    },
    {
        "uuid": "3c7dd049bb47aaf90d10471b78a5c102",
        "title": "秋醉歌",
        "author": "张为",
        "content": "金风飒已起，还是招渔翁。\n携酒天姥岑，自弹峄阳桐。\n脱却登山履，赤脚翘青筇。\n泉声扫残暑，猨臂攀长松。\n翠微泛罇绿，苔藓分烟红。\n造化处术内，相对数壶空。\n醉眠岭上草，不觉夜露浓。\n一梦到天晓，始觉一醉中。\n皎然梦中路，直到瀛洲东。\n初平把我臂，相与骑白龙。\n三留对上帝，玉楼十二重。\n上帝赐我酒，送我敲金钟。\n宝阁香敛苒，琪树寒玲珑。\n动叶如笙篁，音律相怡融。\n珍重此一醉，百骸出天地。\n长如此梦魂，永谢名与利。",
        "dynasty": "唐",
        "collection_info": null
    },
    {
        "uuid": "c69587f023cd8e5c1082941074a90be9",
        "title": "谢别毛仙翁",
        "author": "张为",
        "content": "羸形感神药，削骨生丰肌。\n兰炷飘灵烟，妖怪立诛夷。\n重覩日月光，何报父母慈。\n黄河浊衮衮，别泪流澌澌。\n黄河清有时，别泪无收期。",
        "dynasty": "唐",
        "collection_info": null
    },
    {
        "uuid": "3ea8fe6c09703ed793c4cd22b1ad3e60",
        "title": "渔阳将军",
        "author": "张为",
        "content": "霜髭拥颔对穷秋，着白貂裘独上楼。\n向北望星提劒立，一生长为国家忧。",
        "dynasty": "唐",
        "collection_info": null
    },
    {
        "uuid": "89355d6bab82594fcd38cd6887bec3d9",
        "title": "句",
        "author": "张为",
        "content": "到处即闭户，逢君方展眉。",
        "dynasty": "唐",
        "collection_info": null
    },
    {
        "uuid": "0faf0a67bef40a06cd81786468999698",
        "title": "岑公岩",
        "author": "马冉",
        "content": "南溪有仙涧，咫尺非人间。\n泠泠松风下，日暮空苍山。",
        "dynasty": "唐",
        "collection_info": null
    },
    {
        "uuid": "84783dcb16bd81098588a64d88fb6ad9",
        "title": "诸暨五洩山",
        "author": "周镛",
        "content": "路入苍烟九过溪，九穿岩曲到招提。\n天分五溜寒倾北，地秀诸峰翠插西。\n凿径破崖来木杪，驾泉鸣竹落榱题。\n当年老默无消息，犹有词堂一杖藜。",
        "dynasty": "唐",
        "collection_info": null
    },
    {
        "uuid": "1834e1139386597eb07e94e51740c584",
        "title": "赠罗隐",
        "author": "刘赞",
        "content": "人皆言子屈，独我谓君非。\n明主既难谒，青山何不归？年虚侵雪鬓，尘枉汚麻衣。\n自古逃名者，至今名岂微。",
        "dynasty": "唐",
        "collection_info": null
    },
    {
        "uuid": "d2e7ad9931f5e3f736bedc8f1e98ecdf",
        "title": "句",
        "author": "刘赞",
        "content": "絮花飞起雪漫漫，长得宫娥带笑看。",
        "dynasty": "唐",
        "collection_info": null
    },
    {
        "uuid": "52570fb42547be191df791431dd75a11",
        "title": "洛阳道",
        "author": "任翻",
        "content": "憧憧洛阳道，尘下生青草。\n行者岂无家，无人在家老。\n鸡鸣前结束，争去恐不早。\n百年路傍尽，白日车中晓。\n求富江海狭，取贵山岳小。\n二端立在途，奔走无由了。",
        "dynasty": "唐",
        "collection_info": null
    },
    {
        "uuid": "2d60e3ec0f8f5b5233ce97b8d3d6a6ba",
        "title": "春晴",
        "author": "任翻",
        "content": "楚国多春雨，柴门喜晚晴。\n幽人临水坐，好鸟隔花鸣。\n野色临空阔，江流接海平。\n门前到溪路，今夜月分明。",
        "dynasty": "唐",
        "collection_info": null
    },
    {
        "uuid": "1798c88dde4e4ad49b2d410fd238df22",
        "title": "秋晚郊居",
        "author": "任翻",
        "content": "远声霜后树，秋色水边村。\n野径无来客，寒风自动门。\n海山藏日影，江月落潮痕。\n惆怅高飞晚，年年别故园。",
        "dynasty": "唐",
        "collection_info": null
    },
    {
        "uuid": "7236dd9f05a449a5aed400aa005bdcbc",
        "title": "秋晚途次",
        "author": "任翻",
        "content": "秋色满行路，此时心不闲。\n孤贫游上国，少壮有衰颜。\n众鸟已归树，旅人犹过山。\n萧条远林外，风急水潺潺。",
        "dynasty": "唐",
        "collection_info": null
    },
    {
        "uuid": "9d4b9d6bca146d29c141cec9b4a3631e",
        "title": "葛仙井",
        "author": "任翻",
        "content": "古井碧沈沈，分明见百寻。\n味甘传邑内，脉冷应山心。\n圆入月轮净，直涵峰影深。\n自从仙去后，汲引到如今。",
        "dynasty": "唐",
        "collection_info": null
    },
    {
        "uuid": "9b25c7fc7ef896084c43d2ca64bc280d",
        "title": "桐柏观",
        "author": "任翻",
        "content": "飘飘云外者，蹔宿聚仙堂。\n半夜人无语，中宵月送凉。\n鹤归高树静，萤过小池光。\n不得多时住，门开是事忙。",
        "dynasty": "唐",
        "collection_info": null
    },
    {
        "uuid": "c140c17cc8fccebd0a423342b0e32e36",
        "title": "冬暮野寺",
        "author": "任翻",
        "content": "江东寒近腊，野寺水天昏。\n无酒可销夜，随僧早闭门。\n照墻灯影短，着瓦雪声繁。\n飘泊仍千里，清吟欲断魂。",
        "dynasty": "唐",
        "collection_info": null
    },
    {
        "uuid": "44e53c7427334ec73214763491da0418",
        "title": "赠济禅师",
        "author": "任翻",
        "content": "碧峰秋寺内，禅客已无情。\n半顶髮根白，一生心地清。\n竹房侵月静，石径到门平。\n山下尘嚣路，终年誓不行。",
        "dynasty": "唐",
        "collection_info": null
    },
    {
        "uuid": "ce4fcff419388339e9ab5031eaeb0d70",
        "title": "经堕泪碑",
        "author": "任翻",
        "content": "羊公传化地，千古事空存。\n碑已无文字，人犹敬子孙。\n岘山长闭恨，汉水自流恩。\n数处烟岚色，分明是泪痕。",
        "dynasty": "唐",
        "collection_info": null
    },
    {
        "uuid": "16475decc644b65625ff52b71b2f1a83",
        "title": "长安冬夜书事",
        "author": "任翻",
        "content": "忧来长不寐，往事重思量。\n清渭几年客，故衣今夜霜。\n春风谁识面，水国但牵肠。\n十二门车马，昏明各自忙。",
        "dynasty": "唐",
        "collection_info": null
    },
    {
        "uuid": "dcfdecf4da45676a3c70738256412f68",
        "title": "越江渔父",
        "author": "任翻",
        "content": "借问钓鱼者，持竿多少年。\n眼明汀岛畔，头白子孙前。\n棹入花时浪，灯留雨夜船。\n越江深见底，谁识此心坚。",
        "dynasty": "唐",
        "collection_info": null
    },
    {
        "uuid": "46dcef1561a67c408160d39f7d8e701a",
        "title": "哭友人",
        "author": "任翻",
        "content": "逢着南州史，江边哭问君。\n送终时有雪，归葬处无云。\n官库惟留劒，隣僧共结坟。\n儿孙未成立，谁与集遗文。",
        "dynasty": "唐",
        "collection_info": null
    },
    {
        "uuid": "69e401fd7bfb41b4c958486ebfffcced",
        "title": "送李衡",
        "author": "任翻",
        "content": "羁栖亲故少，远别惜清才。\n天畔出相送，路长知未迴。\n欲销今日恨，强把异乡杯。\n君去南堂后，应无客到来。",
        "dynasty": "唐",
        "collection_info": null
    },
    {
        "uuid": "50650d7d5c1cd8c55cf795f29aa44a8d",
        "title": "宫怨",
        "author": "任翻",
        "content": "泪干红落脸，心尽白垂头。\n自此方知怨，从来岂信愁。",
        "dynasty": "唐",
        "collection_info": null
    },
    {
        "uuid": "ba69b8eff56dbeaa39350b7a2891969f",
        "title": "惜花",
        "author": "任翻",
        "content": "无语与花别，细看枝上红。\n明年又相见，还恐是愁中。",
        "dynasty": "唐",
        "collection_info": null
    },
    {
        "uuid": "54f47f6feb8a9890e8c36489f7c4dfc6",
        "title": "宿巾子山禅寺",
        "author": "任翻",
        "content": "绝顶新秋生夜凉，鹤翻松露滴衣裳。\n前峰月映半江水，僧在翠微开竹房。",
        "dynasty": "唐",
        "collection_info": null
    },
    {
        "uuid": "90a18fb059430f92b865c03db08da2c3",
        "title": "再游巾子山寺",
        "author": "任翻",
        "content": "灵江江上帻峰寺，三十年来两度登。\n野鹤尚巢松树徧，竹房不见旧时僧。",
        "dynasty": "唐",
        "collection_info": null
    },
    {
        "uuid": "69982d9c31f7b2e9f6a2f77951e3c0aa",
        "title": "三游巾子山寺感述",
        "author": "任翻",
        "content": "清秋绝顶竹房开，松鹤何年去不迴。\n惟有前峰明月在，夜深犹过半江来。",
        "dynasty": "唐",
        "collection_info": null
    },
    {
        "uuid": "4108e513822dddb5ce1cb0a53151c92c",
        "title": "画山水图荅大愚",
        "author": "荆浩",
        "content": "恣意纵横埽，峰峦次第成。\n笔尖寒树瘦，墨澹野云轻。\n岩石喷泉窄，山根到水平。\n禅房时一展，兼称苦空情。",
        "dynasty": "唐",
        "collection_info": null
    },
    {
        "uuid": "a34418e103246bb5774691ddde649825",
        "title": "宿顾城二首 一",
        "author": "张直",
        "content": "绿草展青裀，樾影连春树。\n茅屋八九家，农器六七具。\n主人有好怀，搴衣留我住。\n春酒新泼醅，香美连糟滤。\n一醉卧花阴，明朝送君去。",
        "dynasty": "唐",
        "collection_info": null
    },
    {
        "uuid": "b103dc5bd2c9decc18bf3ed8ac4eec6d",
        "title": "宿顾城二首 二",
        "author": "张直",
        "content": "醉卧夜将半，土底闻鸡啼。\n惊骇问主人，为我剖荒迷。\n武汤东伐韦，固君含悲悽。\n神夺悔悟魄，幻化为石鸡。\n形骸仅盈寸，咿喔若啁蜺。\n吾村耕耘叟，多获于锄犂。",
        "dynasty": "唐",
        "collection_info": null
    },
    {
        "uuid": "b9d4bffa89f35d92d81126e345f2e06e",
        "title": "题桃源僧",
        "author": "陈光",
        "content": "桃源有僧舍，跬步异人天。\n花乱似无主，鹤鸣疑有仙。\n轩廊明野色，松桧湿春烟。\n定拟辞尘境，依师过晚年。",
        "dynasty": "唐",
        "collection_info": null
    },
    {
        "uuid": "ac522480cbbcc285b0dd9f25532d9f9d",
        "title": "吟叙",
        "author": "周昙",
        "content": "历代兴亡亿万心，圣人观古贵知今。\n古今成败无多事，月殿花台幸一吟。",
        "dynasty": "唐",
        "collection_info": null
    },
    {
        "uuid": "e10aee0d72a2ea80072a8551b3cab52e",
        "title": "闲吟",
        "author": "周昙",
        "content": "考摭妍媸用破心，翦裁千古献当今。\n闲吟不是闲吟事，事有闲思闲要吟。",
        "dynasty": "唐",
        "collection_info": null
    },
    {
        "uuid": "9c06e68e738fb517b106f3401bf270a6",
        "title": "唐虞门 唐尧",
        "author": "周昙",
        "content": "祆氛不起瑞烟轻，端拱垂衣日月明。\n传事四方无外役，茅茨深处土阶平。",
        "dynasty": "唐",
        "collection_info": null
    },
    {
        "uuid": "e0c72ca2022b8ce7d7e612844b284216",
        "title": "唐虞门 虞舜",
        "author": "周昙",
        "content": "进善惩奸立帝功，功成揖让益温恭。\n满朝卿士多元凯，为黜兜苗与四凶。",
        "dynasty": "唐",
        "collection_info": null
    },
    {
        "uuid": "86e889575f81917e5ab93aa74e6ac6b0",
        "title": "唐虞门 舜妃",
        "author": "周昙",
        "content": "苍梧一望隔重云，帝子悲寻不记春。\n何事泪痕偏在竹，贞姿应念节高人。",
        "dynasty": "唐",
        "collection_info": null
    },
    {
        "uuid": "99e4d643221ee0bfe3e6f49d33294fbc",
        "title": "唐虞门 再吟",
        "author": "周昙",
        "content": "潇湘何代泣幽魂，骨化重泉志尚存。\n若道地中休下泪，不应新竹有啼痕。",
        "dynasty": "唐",
        "collection_info": null
    },
    {
        "uuid": "72846055e7fc0947c22e61a1d46414cb",
        "title": "三代门 夏禹",
        "author": "周昙",
        "content": "尧违天孽赖询谟，顿免洪波浸碧虚。\n海内生灵微伯禹，尽应随浪化为鱼。",
        "dynasty": "唐",
        "collection_info": null
    },
    {
        "uuid": "10232d73836438f7c2b8940c06c32408",
        "title": "三代门 再吟",
        "author": "周昙",
        "content": "万古龙门一旦开，无成甘死作黄能。\n司空定有匡尧术，九载之前何处来。",
        "dynasty": "唐",
        "collection_info": null
    },
    {
        "uuid": "9693cc37803cda69ccfafbb07fb21fc6",
        "title": "三代门 太康",
        "author": "周昙",
        "content": "师保何人为琢磨，安知父祖苦辛多。\n酒酣禽色方为乐，讵肯闲听五子歌。",
        "dynasty": "唐",
        "collection_info": null
    },
    {
        "uuid": "20e4e9504bbf8cc81f758c8f21adf166",
        "title": "三代门 后稷",
        "author": "周昙",
        "content": "人惟邦本本由农，旷古谁高后稷功。\n百谷且繁三曜在，牲牢郊祀信无穷。",
        "dynasty": "唐",
        "collection_info": null
    },
    {
        "uuid": "17947ff0014f772cf954c31736ce931c",
        "title": "三代门 文王",
        "author": "周昙",
        "content": "昭然明德报天休，禴祭惟馨胜杀牛。\n二老五侯何所诈，不归商受尽归周。",
        "dynasty": "唐",
        "collection_info": null
    },
    {
        "uuid": "7ad8b3dd85fd9e442c1cca3813ca9e28",
        "title": "三代门 武王",
        "author": "周昙",
        "content": "文王寝膳武王随，内竖言安色始怡。\n七载岂堪囚羑里，一夫为报亦何疑。",
        "dynasty": "唐",
        "collection_info": null
    },
    {
        "uuid": "7f818bcd505a81dfb13d885a607acb21",
        "title": "三代门 太公",
        "author": "周昙",
        "content": "昌猎关西纣猎东，纣怜崇虎弃非熊。\n危邦自谓多麟凤，肯把王纲取钓翁。",
        "dynasty": "唐",
        "collection_info": null
    },
    {
        "uuid": "b0db177e60701d73c7d0a024291bd634",
        "title": "三代门 再吟",
        "author": "周昙",
        "content": "东邻不事事西邻，御物卑和物自亲。\n天下言知天下者，兆人无主属贤人。",
        "dynasty": "唐",
        "collection_info": null
    },
    {
        "uuid": "af1785b6212e285a0a8b624a0e9d3d6a",
        "title": "三代门 又吟",
        "author": "周昙",
        "content": "千妖万态逞妍姿，破国亡家更是谁。\n匡政必能除苟媚，去邪当断勿狐疑。",
        "dynasty": "唐",
        "collection_info": null
    },
    {
        "uuid": "e5be0eaaa2c0917611714fd0babb2cec",
        "title": "三代门 子牙妻",
        "author": "周昙",
        "content": "陵柏无心竹变秋，不能同戚拟同休。\n岁寒焉在空垂涕，覆水如何欲再收。",
        "dynasty": "唐",
        "collection_info": null
    },
    {
        "uuid": "05c03b7798bfe6694a9d49596cfd4412",
        "title": "三代门 周公",
        "author": "周昙",
        "content": "文武传芳百代基，几多贤哲守成规。\n仍闻吐握延儒素，犹恐民疵未尽知。",
        "dynasty": "唐",
        "collection_info": null
    },
    {
        "uuid": "9c644018a5e652c706ce5680b1e91dda",
        "title": "三代门 夷齐",
        "author": "周昙",
        "content": "让国由衷义亦乖，不知天命匹夫才。\n将除暴虐诚能阻，何异崎岖助纣来。",
        "dynasty": "唐",
        "collection_info": null
    },
    {
        "uuid": "ba886b6651f5e79a6494d78c517bc690",
        "title": "三代门 管蔡",
        "author": "周昙",
        "content": "伊商胡越尚同图，管蔡如何有异谟。\n不念祖宗危社稷，强于仁圣遣行诛。",
        "dynasty": "唐",
        "collection_info": null
    },
    {
        "uuid": "0de41c6c3af4984ccded5af5616ab23b",
        "title": "三代门 成王",
        "author": "周昙",
        "content": "成王有过伯禽笞，圣惠能新日自奇。\n王道既成何所感，越裳呈瑞凤来仪。",
        "dynasty": "唐",
        "collection_info": null
    },
    {
        "uuid": "a7725e4f3edc431df91279ccad50fe3c",
        "title": "三代门 幽王",
        "author": "周昙",
        "content": "狼烟篝火为边尘，烽候那宜悦妇人。\n厚德未闻闻厚色，不亡家国幸亡身。",
        "dynasty": "唐",
        "collection_info": null
    },
    {
        "uuid": "3186cde1a975c8fec9deecfdc3818490",
        "title": "三代门 平王",
        "author": "周昙",
        "content": "犬戎西集杀幽王，邦土何由不便亡。\n宜臼东来年更远，川流难绝信源长。",
        "dynasty": "唐",
        "collection_info": null
    },
    {
        "uuid": "07ad25c901931057190fa84c723571ce",
        "title": "春秋战国门 祭足",
        "author": "周昙",
        "content": "吴鲁燕韩岂别宗，曾无外御但相攻。\n当时周郑谁为相，交质将何服远戎。",
        "dynasty": "唐",
        "collection_info": null
    },
    {
        "uuid": "f43668a5dbe551cfabc09eaa0d253615",
        "title": "春秋战国门 再吟",
        "author": "周昙",
        "content": "周室衰微不共匡，干戈终日互争强。\n诸侯若解尊天子，列国何因次第亡。",
        "dynasty": "唐",
        "collection_info": null
    },
    {
        "uuid": "9644033e66568f40a40ed194bdb18ba3",
        "title": "春秋战国门 隐公",
        "author": "周昙",
        "content": "今古难堤是小人，苟希荣宠任相亲。\n陈谋不信怀忧惧，反间须防却害身。",
        "dynasty": "唐",
        "collection_info": null
    },
    {
        "uuid": "a0f04be9c11afe47bc5a28d513fd9262",
        "title": "春秋战国门 庄公",
        "author": "周昙",
        "content": "齐甲强临力有余，鲁庄为战念区区。\n鱼丽三鼓微曹刿，肉食安能暇远谟。",
        "dynasty": "唐",
        "collection_info": null
    },
    {
        "uuid": "b816bb32540a13564a05db114076c3d9",
        "title": "春秋战国门 哀公",
        "author": "周昙",
        "content": "贤为邻用国忧危，庙算无非委艳奇。\n两叶翠娥春乍展，一毛须去不难吹。",
        "dynasty": "唐",
        "collection_info": null
    },
    {
        "uuid": "45b244e82d38347963e607a962e70f2a",
        "title": "春秋战国门 再吟",
        "author": "周昙",
        "content": "好龙天为降真龙，及见真龙瘁厥躬。\n接下不勤徒好士，叶公何异鲁哀公。",
        "dynasty": "唐",
        "collection_info": null
    },
    {
        "uuid": "cf7cb4efab55091bedba33485e1331ad",
        "title": "春秋战国门 平公",
        "author": "周昙",
        "content": "鸿鹄轻腾万里高，何殊朝野得贤豪。\n能知翼戴穹苍力，不是蒙茸腹背毛。",
        "dynasty": "唐",
        "collection_info": null
    },
    {
        "uuid": "f351cc4b512c459b73d5f8c25578378b",
        "title": "春秋战国门 文公",
        "author": "周昙",
        "content": "灭虢吞虞未息兵，柔秦败楚霸威成。\n文公徒欲三强服，分晋元来是六卿。",
        "dynasty": "唐",
        "collection_info": null
    },
    {
        "uuid": "a93799acb130b9e22bc3956d8bb697b1",
        "title": "春秋战国门 景公",
        "author": "周昙",
        "content": "觉病当宜早问师，病深难疗恨难追。\n晋侯徒有秦医缓，疾在膏肓救已迟。",
        "dynasty": "唐",
        "collection_info": null
    },
    {
        "uuid": "c770d0c4c7755b612c0def0e22767941",
        "title": "春秋战国门 卫灵公",
        "author": "周昙",
        "content": "子鱼无隐欲源清，死不忘忠感卫灵。\n伯玉既亲知德润，残桃休吃悟兰馨。",
        "dynasty": "唐",
        "collection_info": null
    },
    {
        "uuid": "b78b61dcabba1a3e00e85db7ca1d4e87",
        "title": "春秋战国门 陈灵公",
        "author": "周昙",
        "content": "谁与陈君嫁祸来，孔宁行父夏姬媒。\n灵公徒认徴舒面，至死何曾识祸胎。",
        "dynasty": "唐",
        "collection_info": null
    },
    {
        "uuid": "ea42dc7cdcec4b6ff359f56d9dba1d6b",
        "title": "春秋战国门 陈蔡君",
        "author": "周昙",
        "content": "楚聘宣尼欲道光，是时陈蔡畏邻强。\n庸谋但解遮贤路，不解迎贤谋自昌。",
        "dynasty": "唐",
        "collection_info": null
    },
    {
        "uuid": "56ba45096711cfed6011d90a02e02355",
        "title": "春秋战国门 楚惠王",
        "author": "周昙",
        "content": "芹中遇蛭强为吞，不欲缘微有害人。\n何事免成心腹疾，皇天惟德是相亲。",
        "dynasty": "唐",
        "collection_info": null
    },
    {
        "uuid": "b555f3b9ef8235449406734e3c68e3b8",
        "title": "春秋战国门 楚怀王",
        "author": "周昙",
        "content": "不听陈轸信张仪，六里商于果见欺。\n既舍黔中西换得，又令生去益堪悲。",
        "dynasty": "唐",
        "collection_info": null
    },
    {
        "uuid": "38cac1d47cf5365da8c786030167e20d",
        "title": "春秋战国门 再吟",
        "author": "周昙",
        "content": "不得商于又失齐，楚怀方寸一何迷。\n明知秦是虎狼国，更忍车轮独向西。",
        "dynasty": "唐",
        "collection_info": null
    },
    {
        "uuid": "097a42588508886d789fb313c6b15aaf",
        "title": "春秋战国门 韩惠王",
        "author": "周昙",
        "content": "韩惠开渠止暴秦，营田万顷饱秦人。\n何殊般肉供羸兽，兽壮安知不害身。",
        "dynasty": "唐",
        "collection_info": null
    },
    {
        "uuid": "d1e354305b81006f0571c5b015a4f50d",
        "title": "春秋战国门 顷襄王",
        "author": "周昙",
        "content": "秦陷荆王死不还，秪缘偏听子兰言。\n顷襄还信子兰语，忍使江鱼葬屈原。",
        "dynasty": "唐",
        "collection_info": null
    },
    {
        "uuid": "8aea969abe890c0a2840d296d10f56b6",
        "title": "春秋战国门 武公",
        "author": "周昙",
        "content": "猛兽来兵秪为文，岂宜凉德拟图尊。\n君看豹彩蒙麋质，人取无难必不存。",
        "dynasty": "唐",
        "collection_info": null
    },
    {
        "uuid": "275131d60eac9014ca29afa73d080708",
        "title": "春秋战国门 华元",
        "author": "周昙",
        "content": "未知军法忌偏颇，徒解于思腹漫皤。\n昔日羊斟曾不预，今朝为政事如何。",
        "dynasty": "唐",
        "collection_info": null
    },
    {
        "uuid": "9575aa8dd97f8acf1fba8e3405b724c7",
        "title": "春秋战国门 臧孙",
        "author": "周昙",
        "content": "诸孟憎吾似犬狞，贤臧哭孟倍伤情。\n季孙爱我如甘疾，疾足亡身药故宁。",
        "dynasty": "唐",
        "collection_info": null
    },
    {
        "uuid": "69b1263fdac87998fd192fa59863e9ef",
        "title": "春秋战国门 公叔",
        "author": "周昙",
        "content": "吴起南奔魏国荒，必听公叔失贤良。\n无谋纵欲离安邑，可免河沟徙大梁。",
        "dynasty": "唐",
        "collection_info": null
    },
    {
        "uuid": "428175c74b69521f23f5de9f47df49c8",
        "title": "春秋战国门 庄辛",
        "author": "周昙",
        "content": "庄辛正谏谓妖词，兵及鄢陵始悔思。\n见兔必能知顾犬，亡羊补栈未为迟。",
        "dynasty": "唐",
        "collection_info": null
    },
    {
        "uuid": "d6efa6527dec5825de1a85f7c45f2fb7",
        "title": "春秋战国门 孙膑",
        "author": "周昙",
        "content": "曾嫌胜己害贤人，钻火明知速自焚。\n断足尔能行不足，逢君谁肯不酬君。",
        "dynasty": "唐",
        "collection_info": null
    },
    {
        "uuid": "f9a099d95d139ac27974d6c774c7d352",
        "title": "春秋战国门 灵[辄]",
        "author": "周昙",
        "content": "失水枯鳞得再生，翳桑无地谢深情。\n朱轮为染酬恩血，公子何由见赤诚。",
        "dynasty": "唐",
        "collection_info": null
    },
    {
        "uuid": "8cde7cac040afaffe63104e3b4c17e12",
        "title": "春秋战国门 郭开",
        "author": "周昙",
        "content": "秦袭邯郸岁月深，何人沾赠郭开金。\n廉颇还国李牧在，安得赵王为尔擒。",
        "dynasty": "唐",
        "collection_info": null
    },
    {
        "uuid": "0b2b9950adc39b44d1ebd8ad7747fd52",
        "title": "春秋战国门 乐羊",
        "author": "周昙",
        "content": "桮羹忍啜得非忠，巧佞胡为惑主聪。\n盈箧谤书能寝默，中山不是乐羊功。",
        "dynasty": "唐",
        "collection_info": null
    },
    {
        "uuid": "21a27e31f85adbc0ed439dd3c49dae57",
        "title": "春秋战国门 虞卿",
        "author": "周昙",
        "content": "割地求和国必危，安知坚守绝来思。\n年年来伐年年割，割尽韩郸何所之。",
        "dynasty": "唐",
        "collection_info": null
    },
    {
        "uuid": "8a3a92ac9d88053446379fa92c84965d",
        "title": "春秋战国门 豫让",
        "author": "周昙",
        "content": "门客家臣义莫俦，漆身吞炭不能休。\n中行智伯思何异，国士终期国士酬。",
        "dynasty": "唐",
        "collection_info": null
    },
    {
        "uuid": "d9cf238d0bc80d14235682b36ff5d0eb",
        "title": "春秋战国门 毛遂",
        "author": "周昙",
        "content": "不识囊中颕脱锥，功成方信有英奇。\n平原门下三千客，得力何曾是素知。",
        "dynasty": "唐",
        "collection_info": null
    },
    {
        "uuid": "878a62c8fae5e9e1f275e74f2c54d4f7",
        "title": "春秋战国门 再吟",
        "author": "周昙",
        "content": "定获英奇不在多，然须设网遍山河。\n禽虽一目罗中得，岂可空张一目罗。",
        "dynasty": "唐",
        "collection_info": null
    },
    {
        "uuid": "9e428c11315903fe8073081bbf53a0d7",
        "title": "春秋战国门 田文",
        "author": "周昙",
        "content": "下客常才不足珍，谁为狗盗脱强秦。\n秦关若待鸡鸣出，笑杀临淄土偶人。",
        "dynasty": "唐",
        "collection_info": null
    },
    {
        "uuid": "368c9fbba1653b953818ef9207546333",
        "title": "春秋战国门 再吟",
        "author": "周昙",
        "content": "门下三千各自矜，频弹剑客独无能。\n田文不厌无能客，三窟全身果有凭。",
        "dynasty": "唐",
        "collection_info": null
    },
    {
        "uuid": "aa94d99f377e480481dc6b97f0639355",
        "title": "春秋战国门 冯讙",
        "author": "周昙",
        "content": "兔窟穿成主再兴，辈流狐伏敢骄矜。\n冯讙不是无能者，要试君心欲展能。",
        "dynasty": "唐",
        "collection_info": null
    },
    {
        "uuid": "9ad88f8598ba13309141dd48b31c576b",
        "title": "春秋战国门 章子",
        "author": "周昙",
        "content": "在家能子必能臣，齐将功成以孝闻。\n改葬义无欺死父，临戎安肯背生君。",
        "dynasty": "唐",
        "collection_info": null
    },
    {
        "uuid": "717898cc72371ec8883346798d4f9c26",
        "title": "春秋战国门 卞和",
        "author": "周昙",
        "content": "磷磷谁为惑温温，至宝凡姿甚易分。\n自是时人多贵耳，目无明鉴使俱焚。",
        "dynasty": "唐",
        "collection_info": null
    },
    {
        "uuid": "c95a54e7e9ce827db9384e2e06c7bd51",
        "title": "春秋战国门 季札",
        "author": "周昙",
        "content": "吹毛霜刃过千金，生许徐君死挂林。\n宝剑徒称无价宝，行心更贵不欺心。",
        "dynasty": "唐",
        "collection_info": null
    },
    {
        "uuid": "8fd60e3a26be75817cc77db115c74227",
        "title": "春秋战国门 孙武",
        "author": "周昙",
        "content": "理国无难似理兵，兵家法令贵遵行。\n行刑不避君王宠，一笑随刀八阵成。",
        "dynasty": "唐",
        "collection_info": null
    },
    {
        "uuid": "cd577437fdf33a37c49b0dd4ec020960",
        "title": "春秋战国门 夫差",
        "author": "周昙",
        "content": "信听谗言疾不除，忠臣须杀竟何如。\n会稽既雪夫差死，泉下胡颜见子胥。",
        "dynasty": "唐",
        "collection_info": null
    },
    {
        "uuid": "28095c45fe25d83fe9cf8da2b964bab7",
        "title": "春秋战国门 少孺",
        "author": "周昙",
        "content": "宝贵亲仁与善邻，邻兵何要互相臻。\n螳蜋定是遭黄雀，黄雀须访挟弹人。",
        "dynasty": "唐",
        "collection_info": null
    },
    {
        "uuid": "6a216ab38ccec68c33682d61dbc2085c",
        "title": "春秋战国门 苏厉",
        "author": "周昙",
        "content": "百步穿杨箭不移，养由堪教听弘规。\n身隆业着未知退，勿遣功名一旦隳。",
        "dynasty": "唐",
        "collection_info": null
    },
    {
        "uuid": "4dec07809e924782f7aa42c78adc84c4",
        "title": "春秋战国门 鬻拳",
        "author": "周昙",
        "content": "鬻拳强谏惧威刑，退省怀惭不顾生。\n双刖忍行留痛恨，惟君适足见忠诚。",
        "dynasty": "唐",
        "collection_info": null
    },
    {
        "uuid": "5d34d92ff02216168d028c2916ea2c63",
        "title": "春秋战国门 荆轲",
        "author": "周昙",
        "content": "反刃相酬是匹夫，安知突骑驾羣胡。\n有心为报怀权畧，可在于期与地图。",
        "dynasty": "唐",
        "collection_info": null
    },
    {
        "uuid": "24418cfe1cae5fe909b59917bdd55a69",
        "title": "春秋战国门 再吟",
        "author": "周昙",
        "content": "几尺如霜利不羣，恩仇未报反亡身。\n诚哉利器全由用，可惜吹毛不得人。",
        "dynasty": "唐",
        "collection_info": null
    },
    {
        "uuid": "6dd46a334bab4e9e8f82a1c303a1c80d",
        "title": "春秋战国门 陈轸",
        "author": "周昙",
        "content": "丹青徒有逞諠譁，有足由来不是蛇。\n杀将破军为柱国，君今官极更何加。",
        "dynasty": "唐",
        "collection_info": null
    },
    {
        "uuid": "657a0b55d56e8aaabcb8634c3f87631d",
        "title": "春秋战国门 田饶",
        "author": "周昙",
        "content": "厨抛败肉士怀饥，仓烂余粮客未炊。\n临难欲行求死士，将何恩信致扶危。",
        "dynasty": "唐",
        "collection_info": null
    },
    {
        "uuid": "f5b3e14d0452e7913593d727c530ebde",
        "title": "春秋战国门 鲍叔",
        "author": "周昙",
        "content": "忠臣祝寿吐嘉词，鲍叔临轩酒一巵。\n安不忘危臣所愿，愿思危困必无危。",
        "dynasty": "唐",
        "collection_info": null
    },
    {
        "uuid": "0e2195b17fa00cb3cf8b72de0af9deb2",
        "title": "春秋战国门 晏婴",
        "author": "周昙",
        "content": "正人徒以刃相危，贪利忘忠死不为。\n麋鹿命悬当有处，驱车何必用奔驰。",
        "dynasty": "唐",
        "collection_info": null
    },
    {
        "uuid": "60fa73c5cbcba30cc9f53096eef7bb94",
        "title": "春秋战国门 再吟",
        "author": "周昙",
        "content": "下泽逢蛇盖是常，还如山上见豺狼。\n国中有怪非蛇兽，不用贤能是不祥。",
        "dynasty": "唐",
        "collection_info": null
    },
    {
        "uuid": "e54ad6652093194f80305064c10ffc8e",
        "title": "春秋战国门 又吟",
        "author": "周昙",
        "content": "马毙廐人欲就刑，百年临尽一言生。\n赖逢贤相能匡救，仍免吾君播恶声。",
        "dynasty": "唐",
        "collection_info": null
    },
    {
        "uuid": "a330dabe0d524c2a10890e404605db30",
        "title": "春秋战国门 叔向",
        "author": "周昙",
        "content": "重禄存家不敢言，小臣忧祸亦如然。\n明开谏诤能无罪，秪此宜为理国先。",
        "dynasty": "唐",
        "collection_info": null
    },
    {
        "uuid": "5c40a1db09b00784cb4614c2d108206d",
        "title": "春秋战国门 师旷",
        "author": "周昙",
        "content": "老能劝学照余生，似夜随灯到处明。\n往行前言如不见，暗中无烛若为行。",
        "dynasty": "唐",
        "collection_info": null
    },
    {
        "uuid": "f6fa0a3bb1df9c5b2b7d9092dda8260d",
        "title": "春秋战国门 智伯",
        "author": "周昙",
        "content": "三国连兵敌就擒，晋阳城下碧波深。\n风涛撼处看沈赵，舟楫不从飜自沈。",
        "dynasty": "唐",
        "collection_info": null
    },
    {
        "uuid": "73c74e11e60142e2670402c9ee79fa9a",
        "title": "春秋战国门 再吟",
        "author": "周昙",
        "content": "攻城来下惜先分，一旦家邦属四邻。\n徒逞威强称智伯，不知权变是愚人。",
        "dynasty": "唐",
        "collection_info": null
    },
    {
        "uuid": "bc86a33723ebfe4821f849115428195a",
        "title": "春秋战国门 襄子",
        "author": "周昙",
        "content": "君子常闻不迫危，城崩何用急重围。\n叛亡能退修文德，果见中牟以义归。",
        "dynasty": "唐",
        "collection_info": null
    },
    {
        "uuid": "fc6cab197dd0e647b1e4dee39cbe47f1",
        "title": "春秋战国门 杨回",
        "author": "周昙",
        "content": "三逐乡闾五去君，莫知何地可容身。\n杨回不是逢英鉴，白首无成一旅人。",
        "dynasty": "唐",
        "collection_info": null
    },
    {
        "uuid": "7140c377dc58b7a27400804035a0baa3",
        "title": "春秋战国门 颜回",
        "author": "周昙",
        "content": "陋巷箪瓢困有年，是时端木饫腥膻。\n宣尼行教何形迹，不肯分甘救子渊。",
        "dynasty": "唐",
        "collection_info": null
    },
    {
        "uuid": "01e776a059021ee7c37f8221d7ab915b",
        "title": "春秋战国门 子贡",
        "author": "周昙",
        "content": "救鲁亡吴事可伤，谁令利口说田常。\n吴亡必定由端木，鲁亦宜其运不长。",
        "dynasty": "唐",
        "collection_info": null
    },
    {
        "uuid": "69b1e331b08f3f64745ace9b2228c3b4",
        "title": "春秋战国门 再吟",
        "author": "周昙",
        "content": "一言能使定安危，安己危人是所宜。\n仁义不思垂教化，背恩亡德岂儒为。",
        "dynasty": "唐",
        "collection_info": null
    },
    {
        "uuid": "6c528ce8e2180b2fc4446a216e2f18c2",
        "title": "春秋战国门 郑相",
        "author": "周昙",
        "content": "郑相清贤慎有余，好鱼鱼至竟何如。\n退鱼留得终身禄，禄在何忧不得鱼。",
        "dynasty": "唐",
        "collection_info": null
    },
    {
        "uuid": "a3deca760131d53da14f8fe144cc1516",
        "title": "春秋战国门 子产",
        "author": "周昙",
        "content": "为政何门是化源，宽仁高下保安全。\n如嫌水德人多狎，拯溺宜将猛济宽。",
        "dynasty": "唐",
        "collection_info": null
    },
    {
        "uuid": "4c64acb4adf5e31a808ce7418e6ee6ff",
        "title": "春秋战国门 管仲",
        "author": "周昙",
        "content": "美酒浓馨客要沽，门深谁敢强提壶。\n苟非贤主询贤士，肯信沽人畏子獹。",
        "dynasty": "唐",
        "collection_info": null
    },
    {
        "uuid": "6724b0e3cda04267b699da0c9b46e5bd",
        "title": "春秋战国门 再吟",
        "author": "周昙",
        "content": "社鼠穿墙巧庇身，何由攻灌若为熏。\n能知窟穴依形势，不听谗邪是圣君。",
        "dynasty": "唐",
        "collection_info": null
    },
    {
        "uuid": "8072d707b09e62da2c008dd33c9810cb",
        "title": "春秋战国门 范蠡",
        "author": "周昙",
        "content": "西子能令转嫁吴，会稽知尔啄姑苏。\n迹高尘外功成处，一叶翩翩在五湖。",
        "dynasty": "唐",
        "collection_info": null
    },
    {
        "uuid": "9400ab2863fe9b555adb5e00fc91deae",
        "title": "春秋战国门 屈原",
        "author": "周昙",
        "content": "满朝皆醉不容醒，众浊如何拟独清。\n江上流人真浪死，谁知浸润悞深诚。",
        "dynasty": "唐",
        "collection_info": null
    },
    {
        "uuid": "9c1483f50f431d7be2abdcb54e72bfd7",
        "title": "春秋战国门 黄歇",
        "author": "周昙",
        "content": "春申随质若王图，为主轻生大丈夫。\n女子异心安足听，功成何更用阴谟。",
        "dynasty": "唐",
        "collection_info": null
    },
    {
        "uuid": "13c5a550f4681c2e13b3cd0d83d75d97",
        "title": "春秋战国门 王后",
        "author": "周昙",
        "content": "连环要解解非难，忽碎瑶阶一旦间。\n两国相持兵不解，会应俱碎似连环。",
        "dynasty": "唐",
        "collection_info": null
    },
    {
        "uuid": "6c4b265202266b1b1a7771477613e966",
        "title": "春秋战国门 樊姬",
        "author": "周昙",
        "content": "侧影频移未退朝，喜逢贤相日从高。\n当时不有樊姬问，令尹何由进叔敖。",
        "dynasty": "唐",
        "collection_info": null
    },
    {
        "uuid": "988bafc8711cc26423e28f381c5eb29f",
        "title": "春秋战国门 齐桓公",
        "author": "周昙",
        "content": "三往何劳万乘君，五来方见一微臣。\n微臣傲爵能轻主，霸主如何敢傲人。",
        "dynasty": "唐",
        "collection_info": null
    },
    {
        "uuid": "e1a5ebe65446b39d7a2fbedf92a2aee0",
        "title": "春秋战国门 中山君",
        "author": "周昙",
        "content": "敌临烹子一何庸，激怒来军速自攻。\n结怨岂思围不解，愚谋多以杀为雄。",
        "dynasty": "唐",
        "collection_info": null
    },
    {
        "uuid": "d6a92cfd6cb35a3da20ea1be4008a97c",
        "title": "春秋战国门 赵简子",
        "author": "周昙",
        "content": "简子雄心蓄霸机，贤愚聊欲试诸儿。\n假言藏宝非真宝，不是生知焉得知。",
        "dynasty": "唐",
        "collection_info": null
    },
    {
        "uuid": "cf98505292f12df07c16e9addc16670d",
        "title": "春秋战国门 再吟",
        "author": "周昙",
        "content": "谔谔能昌唯唯亡，亦由匡正得贤良。\n一从忠谠无周舍，吾过何人为短长。",
        "dynasty": "唐",
        "collection_info": null
    },
    {
        "uuid": "b20cb65463f99f0f70b8d58646b38e01",
        "title": "春秋战国门 赵宣子",
        "author": "周昙",
        "content": "门人曾不有提弥，连嗾呀呀孰敢支。\n临难若教无苟免，乱朝争那以獒为。",
        "dynasty": "唐",
        "collection_info": null
    },
    {
        "uuid": "c96cc92e17cb8c6c4e0c301344be9598",
        "title": "春秋战国门 韩昭侯",
        "author": "周昙",
        "content": "去年秦伐我宜阳，今岁天灾旱且荒。\n对此不思人力困，楼门何可更高张。",
        "dynasty": "唐",
        "collection_info": null
    },
    {
        "uuid": "6105ea1cc166456281f9a5a62bedaf15",
        "title": "春秋战国门 魏文侯",
        "author": "周昙",
        "content": "冒雨如何固出畋，虑乖羣约失干干。\n文侯不是贪禽者，示信将为教化先。",
        "dynasty": "唐",
        "collection_info": null
    },
    {
        "uuid": "395cf6ca3988e7a58355bf2981930a79",
        "title": "春秋战国门 郄成子",
        "author": "周昙",
        "content": "陈乐无懽璧在隅，宰臣怀智有微谟。\n苟非成子当明哲，谁是仁人可託孤。",
        "dynasty": "唐",
        "collection_info": null
    },
    {
        "uuid": "e4912adcd71bfe348b2d44f75059020c",
        "title": "春秋战国门 秦武阳",
        "author": "周昙",
        "content": "丱岁徒闻有壮名，及令为副误荆卿。\n是时环柱能相副，谁谓燕囚事不成。",
        "dynasty": "唐",
        "collection_info": null
    },
    {
        "uuid": "85fe5a47b413fb639f66ff2fe614a51b",
        "title": "春秋战国门 田子方",
        "author": "周昙",
        "content": "太子无嫌礼乐亏，愿听贫富与安危。\n贱贫骄物贫终在，富贵骄人贵必隳。",
        "dynasty": "唐",
        "collection_info": null
    },
    {
        "uuid": "788f4fd02209a04bf0e8c4f3011a77fb",
        "title": "春秋战国门 淳于髠",
        "author": "周昙",
        "content": "穰穰何祷手何賷，一呷村浆与隻鸡。\n以少求多诚可笑，还如轻币欲全齐。",
        "dynasty": "唐",
        "collection_info": null
    },
    {
        "uuid": "e7d06f2f9be4e101f37c1068bb5177d0",
        "title": "春秋战国门 再吟",
        "author": "周昙",
        "content": "戏问将何对所耽，滑稽无骨是常谭。\n昔时王者皆通四，近见君王祗好三。",
        "dynasty": "唐",
        "collection_info": null
    },
    {
        "uuid": "5dca1c81768fde9c0832b1c39777ccde",
        "title": "春秋战国门 再吟",
        "author": "周昙",
        "content": "曲突徙薪不谓贤，焦头烂额飨盘筵。\n时人多是轻先见，不独田家国亦然。",
        "dynasty": "唐",
        "collection_info": null
    },
    {
        "uuid": "ecc8419a272f3a1b7192b8c2318fcb71",
        "title": "春秋战国门 田子奇",
        "author": "周昙",
        "content": "少年为吏虑非循，一骑奔追委使臣。\n使者不追何所对，车中缘见白头人。",
        "dynasty": "唐",
        "collection_info": null
    },
    {
        "uuid": "a35b54040b9817c400e2156e344138d2",
        "title": "春秋战国门 百里奚",
        "author": "周昙",
        "content": "船骥由来是股肱，在虞虞灭在秦兴。\n裁量何异刀将尺，秪繫用之能不能。",
        "dynasty": "唐",
        "collection_info": null
    },
    {
        "uuid": "3149f4b1276f89e3f24ffc4b93243472",
        "title": "春秋战国门 孙叔敖",
        "author": "周昙",
        "content": "童稚逢蛇叹不祥，虑悲来者为埋藏。\n是知阳报由阴施，天爵昭然契日彰。",
        "dynasty": "唐",
        "collection_info": null
    },
    {
        "uuid": "e605b24e43607d2b45511ee704c12511",
        "title": "春秋战国门 鲁仲连",
        "author": "周昙",
        "content": "昔迸烧牛发战机，夜奔惊火走燕师。\n今来跃马怀骄惰，十万如无一撮时。",
        "dynasty": "唐",
        "collection_info": null
    },
    {
        "uuid": "0553d7bd1533c12cb4e39768329906f9",
        "title": "春秋战国门 宋子罕",
        "author": "周昙",
        "content": "子怜温润欲归仁，吾贵坚廉是宝身。\n自有不贪身内宝，玉人徒献外来珍。",
        "dynasty": "唐",
        "collection_info": null
    },
    {
        "uuid": "8eb4279e0e5c9670befcddc4399aa1ee",
        "title": "春秋战国门 宫之奇",
        "author": "周昙",
        "content": "虞虢相依自保安，谋臣吞度不为难。\n贪怜璧马迷香饵，肯信之奇谕齿寒。",
        "dynasty": "唐",
        "collection_info": null
    },
    {
        "uuid": "f14e85a790f67dc074dae1a508c1e96c",
        "title": "春秋战国门 王孙满",
        "author": "周昙",
        "content": "九牧金镕物像成，辞昏去乱祚休明。\n兴亡在德不在鼎，楚子何劳问重轻。",
        "dynasty": "唐",
        "collection_info": null
    },
    {
        "uuid": "4c78f04eedbdb0f2849603abbcd957f7",
        "title": "春秋战国门 颜叔子",
        "author": "周昙",
        "content": "夜雨邻娃告屋倾，一宵从寄念悲惊。\n诚知独处从烧烛，君子行心要自明。",
        "dynasty": "唐",
        "collection_info": null
    },
    {
        "uuid": "c070abe879f408653e36f3001e93e0ec",
        "title": "春秋战国门 张孟谭",
        "author": "周昙",
        "content": "强兵四合国将危，赖有谋臣为发挥。\n城内蒿铜诚自有，无谋谁解见玄机。",
        "dynasty": "唐",
        "collection_info": null
    },
    {
        "uuid": "55236a844c846d14cc76e1ec2ef98d3f",
        "title": "春秋战国门 公子无忌",
        "author": "周昙",
        "content": "按剑临笼震咄呼，鹞甘枭戮伏鸠辜。\n能怜钝拙诛豪俊，悯弱摧强真丈夫。",
        "dynasty": "唐",
        "collection_info": null
    },
    {
        "uuid": "d83ebfd6fa93b11aef62793831bbcc7b",
        "title": "春秋战国门 再吟",
        "author": "周昙",
        "content": "赵解重围魏再昌，信陵贤德日馨芳。\n昏蒙愚主听谗说，公子云亡国亦亡。",
        "dynasty": "唐",
        "collection_info": null
    },
    {
        "uuid": "66effdb454381b862470847fb30effbb",
        "title": "春秋战国门 侯嬴朱亥",
        "author": "周昙",
        "content": "屠肆监门一贱微，信陵交结国人非。\n当时不是二君计，匹马那能解赵围。",
        "dynasty": "唐",
        "collection_info": null
    },
    {
        "uuid": "a23cb03124ef35ce66b23b07ccae5511",
        "title": "春秋战国门 再吟",
        "author": "周昙",
        "content": "走敌存亡义有余，全由雄勇与英谟。\n但如公子能交结，朱亥侯嬴何代无。",
        "dynasty": "唐",
        "collection_info": null
    },
    {
        "uuid": "44f309e4aeea5f3e1ba370643f60a3ae",
        "title": "秦门 胡亥",
        "author": "周昙",
        "content": "鹿马何难辨是非，宁劳卜筮问安危。\n权臣为乱多如此，亡国时君不自知。",
        "dynasty": "唐",
        "collection_info": null
    },
    {
        "uuid": "aafdd9740fc296dee84256b3c18fecb7",
        "title": "秦门 再吟",
        "author": "周昙",
        "content": "盗贼纵横主恶闻，遂为流矢犯君轩。\n怪言何不早言者，若使早言还不存。",
        "dynasty": "唐",
        "collection_info": null
    },
    {
        "uuid": "34ac3a34a8702e60639a65e2ad225df2",
        "title": "秦门 赵高",
        "author": "周昙",
        "content": "赵高胡亥速天诛，率土兴兵怨毒痡。\n丰沛见机羣小吏，功成儿戏亦何殊。",
        "dynasty": "唐",
        "collection_info": null
    },
    {
        "uuid": "40519d5731753ebceabee2d78d6f734f",
        "title": "秦门 陈涉",
        "author": "周昙",
        "content": "秦法烦苛霸业隳，一夫攘臂万夫随。\n王侯无种英雄志，燕雀喧喧安得知。",
        "dynasty": "唐",
        "collection_info": null
    },
    {
        "uuid": "5092bd8a75ed62e3f9a1244b5226fcdf",
        "title": "秦门 项籍",
        "author": "周昙",
        "content": "九垓垂定弃谋臣，一阵无功便杀身。\n壮士诚知轻性命，不思辜负八千人。",
        "dynasty": "唐",
        "collection_info": null
    },
    {
        "uuid": "df7fae460d0ec8d95d000f877fac536e",
        "title": "秦门 范增",
        "author": "周昙",
        "content": "智士宁为暗主谟，范公曾不读兵书。\n平生心力为谁尽，一事无成空背疽。",
        "dynasty": "唐",
        "collection_info": null
    },
    {
        "uuid": "89a8c662a30307a56556214ee73530fe",
        "title": "前汉门 高祖",
        "author": "周昙",
        "content": "爱子从烹报主时，安知强啜不含悲。\n太公悬命临刀几，忍取桮羹欲为谁。",
        "dynasty": "唐",
        "collection_info": null
    },
    {
        "uuid": "47cdb5b79310470f736c7c9e045b6c41",
        "title": "前汉门 再吟",
        "author": "周昙",
        "content": "北伐匈奴事可悲，当时将相是其谁。\n君臣束手平城裏，三十万兵能忍饥。",
        "dynasty": "唐",
        "collection_info": null
    },
    {
        "uuid": "4c6f8b36b1c1aca6543568a302eb70f7",
        "title": "前汉门 周苛纪信",
        "author": "周昙",
        "content": "为主坚能不顾身，赴汤蹈火见忠臣。\n后来邦国论心义，谁是君王出热人。",
        "dynasty": "唐",
        "collection_info": null
    },
    {
        "uuid": "ae9b2c357bb4897818d439429a636e6f",
        "title": "前汉门 酇侯",
        "author": "周昙",
        "content": "共怪酇侯第一功，咸称得地合先封。\n韩生不是萧君荐，猎犬何人为指踪。",
        "dynasty": "唐",
        "collection_info": null
    },
    {
        "uuid": "329d4961e99f4e53942536db4be7778c",
        "title": "前汉门 曲逆侯",
        "author": "周昙",
        "content": "社肉分平未足奇，须观大用展无私。\n一朝如得宰天下，必使还如宰社时。",
        "dynasty": "唐",
        "collection_info": null
    },
    {
        "uuid": "51668082fffa10a7ec025a5548c02539",
        "title": "前汉门 薛公",
        "author": "周昙",
        "content": "黥布称兵孰敢当，薛公三计为斟量。\n上中良策知非用，南取长沙是死乡。",
        "dynasty": "唐",
        "collection_info": null
    },
    {
        "uuid": "027427ada5aee786ac663a2d1589c5ca",
        "title": "前汉门 条侯",
        "author": "周昙",
        "content": "上将风戈赏罚明，矛鋋严闭亚夫营。\n人君却禀将军令，按辔垂鞭为缓行。",
        "dynasty": "唐",
        "collection_info": null
    },
    {
        "uuid": "4a7c6f52ddfbe8154231e1b7b202f119",
        "title": "前汉门 平津侯",
        "author": "周昙",
        "content": "儒素逢时得自媒，忽从徒步列公台。\n北辰如不延吾辈，东阁何由逐汝开。",
        "dynasty": "唐",
        "collection_info": null
    },
    {
        "uuid": "008e8cf08d00712090a8515b661136d9",
        "title": "前汉门 博陆侯",
        "author": "周昙",
        "content": "栋梁徒自保坚贞，毁穴难防雀鼠争。\n不是主人知诈僞，如何柱石免欹倾。",
        "dynasty": "唐",
        "collection_info": null
    },
    {
        "uuid": "bd70f368e40c1cd7d8a8ffbbc5ba3470",
        "title": "前汉门 夏贺良",
        "author": "周昙",
        "content": "汉代中微亦再昌，忠臣忧国冀修禳。\n赤精符谶诚非妄，枉杀无辜夏贺良。",
        "dynasty": "唐",
        "collection_info": null
    },
    {
        "uuid": "7816ed1b27af121cce299dfd77371aad",
        "title": "前汉门 王莽",
        "author": "周昙",
        "content": "权归诸吕牝鸡鸣，殷鉴昭然讵可轻。\n新室不囚崇外戚，水中安敢寄生营。",
        "dynasty": "唐",
        "collection_info": null
    },
    {
        "uuid": "21f97588febde93e38f1f7c3105a0ea1",
        "title": "前汉门 再吟",
        "author": "周昙",
        "content": "重赋严刑作祸胎，岂知由此乱离媒。\n家传揖让亦难济，况是身从倾篡来。",
        "dynasty": "唐",
        "collection_info": null
    },
    {
        "uuid": "6a69f1f9fa1c8c695da195cb67953fa4",
        "title": "前汉门 又吟",
        "author": "周昙",
        "content": "铜马朱眉满四方，总缘居摄乱天常。\n因君多少布衣士，不是公卿即帝王。",
        "dynasty": "唐",
        "collection_info": null
    },
    {
        "uuid": "6fad4941d8719396dda664a18d6cbbd2",
        "title": "前汉门 毛延寿",
        "author": "周昙",
        "content": "不拔金钗赂汉臣，徒嗟玉艳委胡尘。\n能知货贿移妍丑，岂独丹青画美人。",
        "dynasty": "唐",
        "collection_info": null
    },
    {
        "uuid": "58a95601b8ebd25b82e07ea0f0ff79b2",
        "title": "前汉门 刘圣公",
        "author": "周昙",
        "content": "不纳良谋刘演言，胡为衔璧向崇宣。\n伤哉乱帝途穷处，何必当时谮福先。",
        "dynasty": "唐",
        "collection_info": null
    },
    {
        "uuid": "f3e28c67e0ad11c813549e96b7dc51b4",
        "title": "前汉门 樊崇徐宣",
        "author": "周昙",
        "content": "庸中佼佼铁铮铮，百万长驱入帝京。\n首事纵隳三善在，归仁何虑不全生。",
        "dynasty": "唐",
        "collection_info": null
    },
    {
        "uuid": "077867af2d555bd7fc22222d9cddb1f3",
        "title": "前汉门 僭号公孙述",
        "author": "周昙",
        "content": "剑蜀金汤孰敢争，子阳才业匪雄英。\n方知在德不在险，危栈何曾阻汉兵。",
        "dynasty": "唐",
        "collection_info": null
    },
    {
        "uuid": "e87fb2ffc7e931231f600eac781060c7",
        "title": "后汉门 光武",
        "author": "周昙",
        "content": "成败非儒孰可量，儒生何指指萧王。\n萧王得众能宽裕，吴汉归来帝业昌。",
        "dynasty": "唐",
        "collection_info": null
    },
    {
        "uuid": "fffc3c5e64e8f916379baf82a12bd53a",
        "title": "后汉门 明帝",
        "author": "周昙",
        "content": "朝臣咸佞孰知非，张佚公忠语独奇。\n博士一言除太傅，谥为明帝信其宜。",
        "dynasty": "唐",
        "collection_info": null
    },
    {
        "uuid": "3b2a3f2fe799cedf3137d26e0178ab36",
        "title": "后汉门 桓帝",
        "author": "周昙",
        "content": "能嫌跋扈斩梁王，宁便荣枯信段张。\n襄楷忠言谁佞惑，忍教奸祸起萧墙。",
        "dynasty": "唐",
        "collection_info": null
    },
    {
        "uuid": "9ce5070b645109ab9bbfe303a14e8184",
        "title": "后汉门 灵帝",
        "author": "周昙",
        "content": "榜悬金价鬻官荣，千万为公五百卿。\n公瑾孔明穷退者，安知高卧遇雄英。",
        "dynasty": "唐",
        "collection_info": null
    },
    {
        "uuid": "687ad35bcb05e005d4f64f49cf10dfa7",
        "title": "后汉门 废帝",
        "author": "周昙",
        "content": "乱兵如猬走王师，社稷颠危孰为持。\n夜逐萤光寻道路，汉家天子步归时。",
        "dynasty": "唐",
        "collection_info": null
    },
    {
        "uuid": "6df29b693f1489e3b53e8932cb5fa98a",
        "title": "后汉门 献帝",
        "author": "周昙",
        "content": "秪为曹侯数贵人，普天黔首尽黄巾。\n汉灵早听侍中谏，安得献生称不辰。",
        "dynasty": "唐",
        "collection_info": null
    },
    {
        "uuid": "1a85d0ca3408a062ff28a947da6e6c3e",
        "title": "后汉门 再吟",
        "author": "周昙",
        "content": "咸怨刑科有党偏，耕夫无不事戎旃。\n是时老幼饥号处，一斛黄禾五百千。",
        "dynasty": "唐",
        "collection_info": null
    },
    {
        "uuid": "1d5801f07328c878be9f4db382e09585",
        "title": "后汉门 子密",
        "author": "周昙",
        "content": "子密封侯岂所宜，能高德义必无为。\n当时若缚还彭氏，率土何忧不自归。",
        "dynasty": "唐",
        "collection_info": null
    },
    {
        "uuid": "fc6337208b147ef96268ee5c4a40aff9",
        "title": "后汉门 羊续",
        "author": "周昙",
        "content": "鱼悬洁白振清风，禄散亲宾岁自穷。\n单席寒厅惭使者，葛衣何以至三公。",
        "dynasty": "唐",
        "collection_info": null
    },
    {
        "uuid": "838568ccd7d1fde2e36640c0b9c42063",
        "title": "后汉门 杨震",
        "author": "周昙",
        "content": "为国推贤匪惠私，十金为报遽相危。\n无言暗室何人见，咫尺斯须已四知。",
        "dynasty": "唐",
        "collection_info": null
    },
    {
        "uuid": "f56c95906cec08678ff1d50e91103550",
        "title": "后汉门 赵孝",
        "author": "周昙",
        "content": "绿林清旦正朝饥，岂计行人瘦与肥。\n为感在原哀叫切，鹡鸰休报听双飞。",
        "dynasty": "唐",
        "collection_info": null
    },
    {
        "uuid": "f8677684dbb7977625595668e77b2e85",
        "title": "后汉门 马后",
        "author": "周昙",
        "content": "麄衣闲寂阅羣书，荐达嫔妃广帝居。\n再实伤根嫌贵宠，惠慈劳悴育皇储。",
        "dynasty": "唐",
        "collection_info": null
    },
    {
        "uuid": "2c928f635b9afe16984f05ab036aa94d",
        "title": "后汉门 魏博妻",
        "author": "周昙",
        "content": "萝挂青松是所依，松凋萝更改何枝。\n操刀必割腕可断，盘石徒坚心不移。",
        "dynasty": "唐",
        "collection_info": null
    },
    {
        "uuid": "2f7bb581c1ff9db190df9fd27b9bba8e",
        "title": "后汉门 曹娥",
        "author": "周昙",
        "content": "心摧目断哭江濆，窥浪无踪日又昏。\n不入重泉寻水底，此生安得见沈魂。",
        "dynasty": "唐",
        "collection_info": null
    },
    {
        "uuid": "c8d687b11782787a1b4148b1836a4e8d",
        "title": "后汉门 周都妻",
        "author": "周昙",
        "content": "绿水双鸳一已沈，皇天更欲配何禽。\n不将血涕随霜刃，谁见朱殷未死心。",
        "dynasty": "唐",
        "collection_info": null
    },
    {
        "uuid": "325979b58c4d01d74451d7b5e9f2375b",
        "title": "后汉门 鲍宣妻",
        "author": "周昙",
        "content": "君恶奢华意不欢，一言从俭亦何难。\n但能和乐同琴瑟，未必恩情在绮纨。",
        "dynasty": "唐",
        "collection_info": null
    },
    {
        "uuid": "0e6fe9b54a851d92195d9db636de045b",
        "title": "后汉门 吕母",
        "author": "周昙",
        "content": "狱无良吏雪无由，处处戈鋋自执仇。\n吕母衔冤穷老妇，亦能为帅復私雠。",
        "dynasty": "唐",
        "collection_info": null
    },
    {
        "uuid": "0e55dca4c9feb7bbf32d5f27b274cb06",
        "title": "三国门 蜀先主",
        "author": "周昙",
        "content": "豫州军败信途穷，徐庶推能荐卧龙。\n不是卑词三访谒，谁令玄德主巴邛。",
        "dynasty": "唐",
        "collection_info": null
    },
    {
        "uuid": "cf89a0cd3d080762541111e42bf7e7e7",
        "title": "三国门 再吟",
        "author": "周昙",
        "content": "一家区宇忽三分，龌龊车书曷足论。\n定有伊姜为佐辅，忍教鸿鴈各干坤。",
        "dynasty": "唐",
        "collection_info": null
    },
    {
        "uuid": "12edebbedbd674ad054a18d13b03fe9f",
        "title": "三国门 后主",
        "author": "周昙",
        "content": "万峯如剑载前来，危阁横空信险哉。\n对此玄休长叹息，方知刘禅是庸才。",
        "dynasty": "唐",
        "collection_info": null
    },
    {
        "uuid": "862a68f68ede96dc0a5d2e994a929597",
        "title": "三国门 吴后主",
        "author": "周昙",
        "content": "吴宫季主恣骄奢，移尽江南百媚花。\n一旦狂风江上起，花随风散落谁家。",
        "dynasty": "唐",
        "collection_info": null
    },
    {
        "uuid": "f325f6de26fcd930f1a79eacf5024c2b",
        "title": "三国门 王表",
        "author": "周昙",
        "content": "王表闻声莫见身，吴中敬事甚君亲。\n是知邦国将亡灭，不听人臣听鬼神。",
        "dynasty": "唐",
        "collection_info": null
    },
    {
        "uuid": "e58d2c11e46440c0326c4123ad276a1f",
        "title": "三国门 鲁肃",
        "author": "周昙",
        "content": "轻财重义见英奇，圣主贤臣是所依。\n公瑾窘饥求子敬，一言纔起数船归。",
        "dynasty": "唐",
        "collection_info": null
    },
    {
        "uuid": "c5e18ed20980141a68287f877453bd65",
        "title": "晋门 晋武帝",
        "author": "周昙",
        "content": "汉贪金帛鬻公卿，财赡羸军冀国宁。\n晋武鬻官私室富，是知犹不及桓灵。",
        "dynasty": "唐",
        "collection_info": null
    },
    {
        "uuid": "6921a23b616fbd5cf8125678f741db92",
        "title": "晋门 再吟",
        "author": "周昙",
        "content": "君人为理在安民，论道求贤德自新。\n经国远图无所问，何曾言指一何神。",
        "dynasty": "唐",
        "collection_info": null
    },
    {
        "uuid": "da4a2377dc94e5fd6cf7550e1a040710",
        "title": "晋门 惠帝",
        "author": "周昙",
        "content": "蛙鸣堪笑问官私，更劝饥人食肉糜。\n蒙昧万机犹妇女，寇戎安得不纷披。",
        "dynasty": "唐",
        "collection_info": null
    },
    {
        "uuid": "03c59e21a0d70e70ea00770794263844",
        "title": "晋门 贾后",
        "author": "周昙",
        "content": "贾后甘为废戮人，齐王还杀赵王伦。\n一从天下无真主，瓜割中原四百春。",
        "dynasty": "唐",
        "collection_info": null
    },
    {
        "uuid": "65636e0b90a09fdd3f8ba79c0568d612",
        "title": "晋门 怀帝",
        "author": "周昙",
        "content": "蕃汉戈矛遍九垓，两京簪绂走黄埃。\n刘聪大会平阳日，遣帝行觞事可哀。",
        "dynasty": "唐",
        "collection_info": null
    },
    {
        "uuid": "5f6711688a033a19ffff6e7e12212c74",
        "title": "晋门 愍帝",
        "author": "周昙",
        "content": "耕牛吃尽大田荒，二两黄金籴斗粮。\n御粥又闻无曲屑，不降胡虏奈饥肠。",
        "dynasty": "唐",
        "collection_info": null
    },
    {
        "uuid": "8558d6b805bc1249e8fa3ea58912196f",
        "title": "晋门 郭钦",
        "author": "周昙",
        "content": "谁疑忠谏郭钦言，不逐戎夷出塞垣。\n晋室既无明圣主，果为胡虏乱中原。",
        "dynasty": "唐",
        "collection_info": null
    },
    {
        "uuid": "1dccd6d56fea2d6f70031982ab9df5f7",
        "title": "晋门 王夷甫",
        "author": "周昙",
        "content": "六合谁为辅弼臣，八风昏处尽胡尘。\n是知济弱扶倾术，不属高谈虚论人。",
        "dynasty": "唐",
        "collection_info": null
    },
    {
        "uuid": "c64f59223a8b65a91637d9f5cb9e314e",
        "title": "晋门 王茂弘",
        "author": "周昙",
        "content": "韩魏荆扬日岂堪，胡风看欲过江南。\n中原一片生灵血，谁秉王纲色不惭。",
        "dynasty": "唐",
        "collection_info": null
    },
    {
        "uuid": "0129ffa1526e43baf9fb7e95e507d8cc",
        "title": "晋门 吴隐之",
        "author": "周昙",
        "content": "闻说贪泉近郁林，隐之今日得深斟。\n徒言滴水能穿石，其那坚贞匪石心。",
        "dynasty": "唐",
        "collection_info": null
    },
    {
        "uuid": "dcfa789dd6b821a5a3c98e60fd087aba",
        "title": "晋门 再吟",
        "author": "周昙",
        "content": "贪泉何处是泉源，只在灵台一点间。\n必也心源元自有，此泉何必在江山。",
        "dynasty": "唐",
        "collection_info": null
    },
    {
        "uuid": "e7e37e5083ec25ca90a1c8af8368e208",
        "title": "六朝门 前赵刘聪",
        "author": "周昙",
        "content": "戎羯谁令识善言，刑将不舍遽能原。\n垂成却罢凤仪殿，仍改逍遥纳谏园。",
        "dynasty": "唐",
        "collection_info": null
    },
    {
        "uuid": "09a3d7ecb3f6101bf48123e2ab1af8cb",
        "title": "六朝门 前凉张轨",
        "author": "周昙",
        "content": "官从主簿至专征，谁遣凉王破赵名。\n益信用贤由拔擢，穰苴不是将家生。",
        "dynasty": "唐",
        "collection_info": null
    },
    {
        "uuid": "41722c2db9c119c0b28314cbb41b08df",
        "title": "六朝门 后魏武帝",
        "author": "周昙",
        "content": "太武南征似卷蓬，徐阳兖蔡杀皆空。\n从来弔伐宁如此，千里无烟血草红。",
        "dynasty": "唐",
        "collection_info": null
    },
    {
        "uuid": "f086a76681d0da9facb586b5028708e1",
        "title": "六朝门 三废帝",
        "author": "周昙",
        "content": "明庄节闵併罹殃，命在朱高二悖王。\n已叹一年三易换，更嗟殴辱下东廊。",
        "dynasty": "唐",
        "collection_info": null
    },
    {
        "uuid": "5dba2315df606a65060ff65fc749936b",
        "title": "六朝门 苻坚",
        "author": "周昙",
        "content": "百万南征几马归，叛亡如猬亦何悲。\n宾擒敌国诸戎主，更遣权兵过在谁。",
        "dynasty": "唐",
        "collection_info": null
    },
    {
        "uuid": "e97f450654cebca9ec649dbb06f42e18",
        "title": "六朝门 再吟",
        "author": "周昙",
        "content": "空知勇锐不知兵，困兽孤军未可轻。\n安有长驱百余万，身驰几旅欲先征。",
        "dynasty": "唐",
        "collection_info": null
    },
    {
        "uuid": "b7b1314cd4c56e7c0817189ae98dd4c7",
        "title": "六朝门 又吟",
        "author": "周昙",
        "content": "水影星光怪异多，不思修德事干戈。\n无谋拒谏仍轻敌，国破身擒将奈何。",
        "dynasty": "唐",
        "collection_info": null
    },
    {
        "uuid": "c0a3927e79a18f671173ff050bdd2b35",
        "title": "六朝门 宋武帝",
        "author": "周昙",
        "content": "栖栖老楚未遭时，债主凭陵似迫危。\n人杰既为王谧识，刁逵诛斩独何悲。",
        "dynasty": "唐",
        "collection_info": null
    },
    {
        "uuid": "2b943f08fa0a18f2126b9e44db4509c7",
        "title": "六朝门 二废帝",
        "author": "周昙",
        "content": "肆意荒狂杀不辜，方嗟废帝又苍梧。\n自言威震为英武，肯虑湘东与玉夫。",
        "dynasty": "唐",
        "collection_info": null
    },
    {
        "uuid": "e3fd4d9327ace450d5a8d70c56f8f30e",
        "title": "六朝门 齐废帝东昏侯",
        "author": "周昙",
        "content": "定策谁扶捕鼠儿，不忧萧衍畏潘妃。\n长围既合刀临项，犹惜金钱对落晖。",
        "dynasty": "唐",
        "collection_info": null
    },
    {
        "uuid": "ab2e09e4cb7168c87dc91a8438eb4aaa",
        "title": "六朝门 梁武帝",
        "author": "周昙",
        "content": "梁武年高厌六龙，繁华声色尽归空。\n不求贤德追尧舜，翻作忧囚一病翁。",
        "dynasty": "唐",
        "collection_info": null
    },
    {
        "uuid": "e102cc85c25b9d935ebe370cd32519d3",
        "title": "六朝门 再吟",
        "author": "周昙",
        "content": "兴亡何故遽环迴，汤纣身为事可哀。\n莫是自长嫌胜己，蔽贤犹执匹夫才。",
        "dynasty": "唐",
        "collection_info": null
    },
    {
        "uuid": "77d3447b3cd2ffdfedbb9788113585b9",
        "title": "六朝门 简文帝",
        "author": "周昙",
        "content": "救兵方至强抽军，与贼开城是简文。\n曲项琵琶催酒处，不图为乐向谁云。",
        "dynasty": "唐",
        "collection_info": null
    },
    {
        "uuid": "c75a0e34967298120a4b94589695e06e",
        "title": "六朝门 元帝",
        "author": "周昙",
        "content": "木栅江城困魏军，王褒横议遏谋臣。\n宾降未免俱为戮，一死安能谢益仁。",
        "dynasty": "唐",
        "collection_info": null
    },
    {
        "uuid": "c7e6403ffdfaa14cb15513e9d8649b1d",
        "title": "六朝门 谢举",
        "author": "周昙",
        "content": "叛奴逃数岂堪留，忠节曾无肯到头。\n朱异早能同远见，青衫宁假帝登楼。",
        "dynasty": "唐",
        "collection_info": null
    },
    {
        "uuid": "0014e93e36d9807b41ee47e837cbab3e",
        "title": "六朝门 朱异",
        "author": "周昙",
        "content": "徒览儒书不学兵，彦和虚得不廉名。\n四郊多垒犹相罪，国破将何谢太清。",
        "dynasty": "唐",
        "collection_info": null
    },
    {
        "uuid": "bdf91148fc327c44d500a2fe342b9a48",
        "title": "六朝门 傅昭",
        "author": "周昙",
        "content": "为政残苛兽亦饥，除饥机在养疲羸。\n人能善政兽何暴，焉用劳人以槛为。",
        "dynasty": "唐",
        "collection_info": null
    },
    {
        "uuid": "889f6473e87c2bb7125d005f30f13386",
        "title": "六朝门 宣帝",
        "author": "周昙",
        "content": "宣帝骄奢恣所为，后宫升降略无时。\n乘危自有妻公在，安许鸾凰是尉迟。",
        "dynasty": "唐",
        "collection_info": null
    },
    {
        "uuid": "a2b59e0879c5a2a209e082f34253dd0b",
        "title": "六朝门 李集",
        "author": "周昙",
        "content": "忠谏能坚信正臣，三沈三屈竟何云。\n每沈良久方能语，及语还呼桀纣君。",
        "dynasty": "唐",
        "collection_info": null
    },
    {
        "uuid": "378405d1053e0e20ecc6088f58b2daba",
        "title": "隋门 隋文帝",
        "author": "周昙",
        "content": "孤儿寡妇忍同欺，辅政刚教篡夺为。\n矫诏必能疎昉译，直臣诚合重颜仪。",
        "dynasty": "唐",
        "collection_info": null
    },
    {
        "uuid": "5bdceab76bf4feff0ba65054131c8372",
        "title": "隋门 独孤后",
        "author": "周昙",
        "content": "腹生奚强有亲疎，怜者为贤弃者愚。\n储贰不遭谗构死，隋亡宁便在江都。",
        "dynasty": "唐",
        "collection_info": null
    },
    {
        "uuid": "05b777173f0e15abd9a186d57daed9f2",
        "title": "隋门 炀帝",
        "author": "周昙",
        "content": "拒谏劳兵作祸基，穷奢极武向戎夷。\n兆人疲弊不堪命，天下嗷嗷新主资。",
        "dynasty": "唐",
        "collection_info": null
    },
    {
        "uuid": "549c33d181219acbdb99fac492524665",
        "title": "隋门 贺若弼",
        "author": "周昙",
        "content": "破敌江军意气豪，请除倾国斩妖娆。\n红绡忍染娇春雪，瞪目看行切玉刀。",
        "dynasty": "唐",
        "collection_info": null
    },
    {
        "uuid": "a00dd68b44d3417a4ac48f860630388a",
        "title": "上清辞五首 一",
        "author": "李九龄",
        "content": "入海浮生汗漫秋，紫皇高宴五云楼。\n霓裳曲罢天风起，吹散仙香满十洲。",
        "dynasty": "唐",
        "collection_info": null
    },
    {
        "uuid": "aa370f7bbedc791996957c6dc8f0670b",
        "title": "上清辞五首 二",
        "author": "李九龄",
        "content": "楼鏁彤霞地绝尘，碧桃花发九天春。\n东皇近日慵游宴，闲煞瑶池五色麟。",
        "dynasty": "唐",
        "collection_info": null
    },
    {
        "uuid": "c3d24e5bb74360bcaf4cca4e0203a102",
        "title": "上清辞五首 三",
        "author": "李九龄",
        "content": "上清仙路有丹梯，影响行人到即迷。\n不会无端箇渔父，阿谁教入武陵溪。",
        "dynasty": "唐",
        "collection_info": null
    },
    {
        "uuid": "6ed44ebe5cba270116f1f018326e5295",
        "title": "上清辞五首 四",
        "author": "李九龄",
        "content": "本来方朔是真仙，偶别丹台未得还。\n何事玉皇消息晚，忍教顦顇向人间。",
        "dynasty": "唐",
        "collection_info": null
    },
    {
        "uuid": "83cc9bc9d3c037bf6b9d41f9b25e14f4",
        "title": "上清辞五首 五",
        "author": "李九龄",
        "content": "新拜天官上玉都，紫皇亲授五灵符。\n羣仙箇箇来相问，人世风光似此无。",
        "dynasty": "唐",
        "collection_info": null
    },
    {
        "uuid": "669ae67490f29c0a668ebf0555f00911",
        "title": "读三国志",
        "author": "李九龄",
        "content": "有国由来在得贤，莫言兴废是循环。\n武侯星落周瑜死，平蜀降吴似等闲。",
        "dynasty": "唐",
        "collection_info": null
    },
    {
        "uuid": "d34e12f197ccd1b5145f0737a4ad0363",
        "title": "山舍南溪小桃花",
        "author": "李九龄",
        "content": "一树繁英夺眼红，开时先合占东风。\n可怜地僻无人赏，抛掷深山乱木中。",
        "dynasty": "唐",
        "collection_info": null
    },
    {
        "uuid": "681bbc6749899d7dd14d67f3140e267e",
        "title": "春行遇雨",
        "author": "李九龄",
        "content": "夹路轻风撼柳条，雨侵春态动无憀。\n采香陌上谁家女，湿损钗头翡翠翘。",
        "dynasty": "唐",
        "collection_info": null
    },
    {
        "uuid": "67432e0b88b6bec7f73acad06361973c",
        "title": "登楼寄远",
        "author": "李九龄",
        "content": "满城春色花如雪，极目烟光月似钩。\n总是动人乡思处，更堪容易上高楼。",
        "dynasty": "唐",
        "collection_info": null
    },
    {
        "uuid": "d22d4b12ab625d1e3f959474b9973d95",
        "title": "望思台",
        "author": "李九龄",
        "content": "汉武年高慢帝图，任人曾不问贤愚。\n直饶四老依前出，消得江充宠佞无。",
        "dynasty": "唐",
        "collection_info": null
    },
    {
        "uuid": "73d13bc6623dca18d3ba910cb31462ff",
        "title": "山舍偶题",
        "author": "李九龄",
        "content": "门掩松萝一径深，偶携藜杖出前林。\n谁知尽日看山坐，万古兴亡总在心。",
        "dynasty": "唐",
        "collection_info": null
    },
    {
        "uuid": "3eb02aceba6d296bb806e8683475a9e3",
        "title": "荆溪夜泊",
        "author": "李九龄",
        "content": "点点渔灯照浪清，水烟疎碧月胧明。\n小滩惊起鸳鸯处，一隻采莲船过声。",
        "dynasty": "唐",
        "collection_info": null
    },
    {
        "uuid": "6c21ac14ee025334d57c14312cdf2db8",
        "title": "旅舍卧病",
        "author": "李九龄",
        "content": "家隔西秦无远信，身随东洛度流年。\n病来旅馆谁相问，牢落闲庭一树蝉。",
        "dynasty": "唐",
        "collection_info": null
    },
    {
        "uuid": "3d21e189ff236937409d4f527c9b913b",
        "title": "登昭福寺楼",
        "author": "李九龄",
        "content": "旅怀秋兴正无涯，独倚危楼四望赊。\n谷变陵迁何处问，满川空有旧烟霞。",
        "dynasty": "唐",
        "collection_info": null
    },
    {
        "uuid": "f32b7ce38710bf50574ff9eb52000e9b",
        "title": "代边将",
        "author": "李九龄",
        "content": "雪冻阴河半夜风，战回狂虏血漂红。\n据鞍遥指长安路，须刻麟台第一功。",
        "dynasty": "唐",
        "collection_info": null
    },
    {
        "uuid": "93f97c7300839e05357afbc3e6f1e9a0",
        "title": "夜与张舒话别",
        "author": "李九龄",
        "content": "愁听南楼角又吹，晓鸡啼后更分离。\n如何销得凄凉思，更劝灯前酒一巵。",
        "dynasty": "唐",
        "collection_info": null
    },
    {
        "uuid": "9bad742816eaaad1cbd808ca37b0ee29",
        "title": "寒梅词",
        "author": "李九龄",
        "content": "霜梅先拆岭头枝，万卉千花冻不知。\n留得和羹滋味在，任他风雪苦相欺。",
        "dynasty": "唐",
        "collection_info": null
    },
    {
        "uuid": "eb69afa9e155dac564eeafe4e43d6096",
        "title": "题灵泉寺",
        "author": "李九龄",
        "content": "入谷先生一阵香，异花奇木簇禅堂。\n可怜门外高低路，万毂千蹄日日忙。",
        "dynasty": "唐",
        "collection_info": null
    },
    {
        "uuid": "09fe7153ea307e697aa4e37cea24e794",
        "title": "宿张正字别业",
        "author": "李九龄",
        "content": "茅屋萧寥烟暗后，松窗寂历月明初。\n此时谁念孤吟客，唯有黄公一帙书。",
        "dynasty": "唐",
        "collection_info": null
    },
    {
        "uuid": "17ff587b83ebd43d04c30f170a76e9ab",
        "title": "鹤",
        "author": "李九龄",
        "content": "天上瑶池覆五云，玉麟金凤好为羣。\n不须更饮人间水，直是清流也汗君。",
        "dynasty": "唐",
        "collection_info": null
    },
    {
        "uuid": "614a6e37a569f5c531fac87a63b14e2e",
        "title": "过相思谷",
        "author": "李九龄",
        "content": "悠悠信马春山曲，芳草和烟铺嫩绿。\n正被离愁着莫人，那堪更过相思谷。",
        "dynasty": "唐",
        "collection_info": null
    },
    {
        "uuid": "860eaafd7bbab10f6a3228b8cc26051b",
        "title": "写庄子",
        "author": "李九龄",
        "content": "圣泽安排当散地，贤侯优贷借新居。\n闲中亦有闲生计，写得南华一部书。",
        "dynasty": "唐",
        "collection_info": null
    },
    {
        "uuid": "939c9ebc5247cc6cb884f0ad054ee0b6",
        "title": "山中寄友人",
        "author": "李九龄",
        "content": "乱云堆裏结茅庐，已共红尘迹渐疎。\n莫问野人生计事，窗前流水枕前书。",
        "dynasty": "唐",
        "collection_info": null
    },
    {
        "uuid": "2c197a739f26a58ce0f24f7ab163a27a",
        "title": "津亭",
        "author": "胡宿",
        "content": "津亭欲阕戒棠舟，五两风来不暂留。\n西北浮云连魏阙，东南初日满秦楼。\n层城渺渺人伤别，芳草萋萋客倦游。\n平乐旧欢收不得，更凭飞梦到瀛洲。",
        "dynasty": "唐",
        "collection_info": null
    },
    {
        "uuid": "99a839c5a4604461b823315db33c4590",
        "title": "古别",
        "author": "胡宿",
        "content": "长道何年祖軷休，风帆不断岳阳楼。\n佳人挟瑟漳河晓，壮士悲歌易水秋。\n九帐[青]油徒自负，百壶芳醑岂消忧。\n至今长乐坡前水，不啻秦人怨陇头。",
        "dynasty": "唐",
        "collection_info": null
    },
    {
        "uuid": "ee18c1ba4b119de092b6c2fbc19ef1d3",
        "title": "塞上",
        "author": "胡宿",
        "content": "汉家神箭定天山，烟火相望万里间。\n契利请盟金匕酒，将军归卧玉门关。\n云沈老上妖氛断，雪照回中探骑闲。\n五饵已行王道胜，绝无刁斗至阗颜。",
        "dynasty": "唐",
        "collection_info": null
    },
    {
        "uuid": "4a89aa77ded04e8aa6b70360add20c38",
        "title": "寄昭潭王中立",
        "author": "胡宿",
        "content": "高弦一弄武陵深，六幕天空万里心。\n吴苑歌骊成久别，楚峰回雁好归音。\n十千美酒花期隔，三百枯棋弈思沈。\n莫上孤城频送目，浮云西北是家林。",
        "dynasty": "唐",
        "collection_info": null
    },
    {
        "uuid": "e65ea048d1d0b3eb00836980b193ae90",
        "title": "雪",
        "author": "胡宿",
        "content": "屏翳驱云结夜阴，素花飘坠恶氛沈。\n色欺曹国麻衣浅，寒入荆王翠被深。\n天上明河银作水，海中仙树玉为林。\n日高独拥鹴裘卧，谁乞长安取酒金。",
        "dynasty": "唐",
        "collection_info": null
    },
    {
        "uuid": "ac4096168fa920a9c9956ba1334dcded",
        "title": "冲虚观",
        "author": "胡宿",
        "content": "五粒青松护翠苔，石门岑寂断纤埃。\n水浮花片知仙路，风递鸾声认啸台。\n桐井晓寒千乳敛，茗园春嫩一旗开。\n驰烟未勒山亭字，可是英灵许再来。",
        "dynasty": "唐",
        "collection_info": null
    },
    {
        "uuid": "d919ead1ce98bc28236ca2e482536260",
        "title": "淮南发运赵邢州被诏归阙",
        "author": "胡宿",
        "content": "天台封诏紫泥馨，马首前瞻北斗城。\n人在函关先望气，帝于京兆最知名。\n一区东第趋晨近，数刻西厢接昼荣。\n正是两宫裁化日，百金双璧拜虞卿。",
        "dynasty": "唐",
        "collection_info": null
    },
    {
        "uuid": "dd58e24737243c2c101ec73816123e6f",
        "title": "天街晓望",
        "author": "胡宿",
        "content": "长乐才闻一叩钟，百官初谒未央宫。\n金波穆穆沙堤月，玉树琤琤上苑风。\n香重椒兰横结雾，气寒龙虎远浮空。\n嗟余索米无人问，行避霜台御史骢。",
        "dynasty": "唐",
        "collection_info": null
    },
    {
        "uuid": "d3287954b1ef65c05a6b94b7212918c2",
        "title": "淮南王",
        "author": "胡宿",
        "content": "贪铸金钱盗写符，何曾七国戒前车。\n长生不待炉中药，鸿宝谁收箧裏书。\n碧井床空天影在，小山人去桂丛疎。\n云中鸡犬无消息，麦秀渐渐徧故墟。",
        "dynasty": "唐",
        "collection_info": null
    },
    {
        "uuid": "9a672aac2aac042d1ba1468df977557a",
        "title": "赵宗道归辇下",
        "author": "胡宿",
        "content": "沿牒相逢楚水湄，竹林文酒此攀嵇。\n半毡未暖还伤别，一臂初交又解携。\n江浦呕哑风送樐，河桥勃窣柳垂堤。\n明年四月秦关到，洗眼扬州看马[蹄]。",
        "dynasty": "唐",
        "collection_info": null
    },
    {
        "uuid": "d093bb14006018fe3aaf9edda2199154",
        "title": "忆荐福寺牡丹",
        "author": "胡宿",
        "content": "十日春风隔翠岑，秪应繁朵自成阴。\n樽前可要人颓玉，树底遥知地侧金。\n花界三千春渺渺，铜槃十二夜沈沈。\n雕槃分篸何由得，空作西州拥鼻吟。",
        "dynasty": "唐",
        "collection_info": null
    },
    {
        "uuid": "36ec435fb71d6e8181f7420c1462f61b",
        "title": "次韵和朱况雨中之什",
        "author": "胡宿",
        "content": "苍野迷云黯不归，远风吹雨入岩扉。\n石床润极琴丝缓，水阁寒多酒力微。\n夕梦将成还滴滴，春心欲断正霏霏。\n忧花惜月长如此，争得东阳病骨肥。",
        "dynasty": "唐",
        "collection_info": null
    },
    {
        "uuid": "dd1a0b6e5e9a0754281932ee7ebbd6ac",
        "title": "感旧",
        "author": "胡宿",
        "content": "千里青云未致身，马蹄空踏几年尘。\n曾迷玉洞花光老，欲过金城柳眼新。\n粉壁已沈题凤字，酒垆犹记姓黄人。\n坞中横笛偏多感，一涕阑干白角巾。",
        "dynasty": "唐",
        "collection_info": null
    },
    {
        "uuid": "52350c24c856d95c8adf6e88de434069",
        "title": "城南",
        "author": "胡宿",
        "content": "昨夜轻阴结夕霏，城南十里有香泥。\n初闻山鸟惊新咔，遥见林花识旧蹊。\n荡桨远从芳草渡，垫巾还傍绿杨堤。\n罗敷正苦桑蚕事，惆怅南来五马蹄。",
        "dynasty": "唐",
        "collection_info": null
    },
    {
        "uuid": "8d7f59b51c4a4c855877fb72c4266845",
        "title": "早夏",
        "author": "胡宿",
        "content": "井辖投多思不禁，密垂珠箔昼沈沈。\n睡惊燕语频移枕，病起蛛丝半在琴。\n雨径乱花埋宿艳，月轩修竹转凉阴。\n一春酒费知多少，探尽囊中换赋金。",
        "dynasty": "唐",
        "collection_info": null
    },
    {
        "uuid": "dae62b2289ee761395d1b64a27c56ffb",
        "title": "侯家",
        "author": "胡宿",
        "content": "洞户春迟漏箭长，短辕初返雒阳傍。\n綵云按曲青岑醴，沈水熏衣白璧堂。\n前槛兰苕依玉树，后园桐叶护银床。\n宴残红烛长庚烂，还促朝珂谒未央。",
        "dynasty": "唐",
        "collection_info": null
    },
    {
        "uuid": "988de1909de68ab48bf17bc8fe213c17",
        "title": "函谷关",
        "author": "胡宿",
        "content": "天开函谷壮关中，万古惊尘向此空。\n望气竟能知老子，弃繻何不识终童。\n慢持白马先生论，未抵鸣鸡下客功。\n符命已归如掌地，一丸曾误隗王东。",
        "dynasty": "唐",
        "collection_info": null
    },
    {
        "uuid": "f16f5ce3c1dae6d645f978bca97a9241",
        "title": "残花",
        "author": "胡宿",
        "content": "雨压残红一夜凋，晓来帘外正飘摇。\n数枝翠叶空相对，万片香魂不可招。\n长乐梦回春寂寂，武陵人去水迢迢。\n愁将玉笛传遗恨，苦被芳风透绮寮。",
        "dynasty": "唐",
        "collection_info": null
    },
    {
        "uuid": "dafb0c5e4c320f2193d822e1be9d0a21",
        "title": "次韵徐爽见寄",
        "author": "胡宿",
        "content": "五两青丝帝渥深，平时可敢嘆英沈。\n侏儒自是长三尺，澼絖都来直数金。\n寂寞死灰人丧偶，婆娑生意树交阴。\n年来想见琼枝色，久梦蘧蘧到竹林。",
        "dynasty": "唐",
        "collection_info": null
    },
    {
        "uuid": "a68c026dea4c6022dc4174f79aed0b3c",
        "title": "华清宫",
        "author": "杜常",
        "content": "行尽江南数十程，晓星残月入华清。\n朝元阁上西风急，都入长杨作雨声。",
        "dynasty": "唐",
        "collection_info": null
    },
    {
        "uuid": "5f7daadd3863d41ffd42ce94213da9a9",
        "title": "华清宫",
        "author": "杜常",
        "content": "一别家山十六程，晓来和月到华清。\n朝元阁上西风急，都入长杨作雨声。",
        "dynasty": "唐",
        "collection_info": null
    },
    {
        "uuid": "c0fe69ee3ae720ec8601ef0225603d6b",
        "title": "题文川村居",
        "author": "滕白",
        "content": "种茶岩接红霞坞，灌稻泉生白石根。\n皤腹老翁眉似雪，海棠花下戏儿孙。",
        "dynasty": "唐",
        "collection_info": null
    },
    {
        "uuid": "aa3509624bd27fd807a08403a557e3ea",
        "title": "燕",
        "author": "滕白",
        "content": "短羽新来别海阳，真珠高卷语雕梁。\n佳人未必全听尔，正把金针绣凤凰。",
        "dynasty": "唐",
        "collection_info": null
    },
    {
        "uuid": "c885c27cb769714e0bf0fe396582f4ab",
        "title": "题严君观",
        "author": "王嵒",
        "content": "寒云古木罩星台，凡骨仙踪信可哀。\n二十年前曾此到，一千年内未归来。",
        "dynasty": "唐",
        "collection_info": null
    },
    {
        "uuid": "fc63f76dd5062e89f96a62c0f6b332a9",
        "title": "山中有所思",
        "author": "王嵒",
        "content": "零零夜雨渍愁根，触物伤离好断魂。\n莫怪杜鹃飞去尽，紫微花裏有啼猨。",
        "dynasty": "唐",
        "collection_info": null
    },
    {
        "uuid": "3f4b0a3cb2c29701514b1f4fd83c052c",
        "title": "燕",
        "author": "王嵒",
        "content": "一巢功绩破春光，絮落花残两翅狂。\n月树风枝不栖去，强来言语泥雕梁。",
        "dynasty": "唐",
        "collection_info": null
    },
    {
        "uuid": "9432dd6f58e644ec18ef1f3e36958b7d",
        "title": "贫女",
        "author": "王嵒",
        "content": "难把菱花照素颜，试临春水插花看。\n木兰船上游春子，笑指荆钗下远滩。",
        "dynasty": "唐",
        "collection_info": null
    },
    {
        "uuid": "7ea85b6fb3e7975883dd2a8b23d5fc9d",
        "title": "杪春寄友人",
        "author": "王嵒",
        "content": "何处相逢万事忙，卓家楼上百淘香。\n明朝渐近山僧寺，更为残花醉一场。",
        "dynasty": "唐",
        "collection_info": null
    },
    {
        "uuid": "5f3b64d9de1d7d465bec628f88e6bc01",
        "title": "回旧山",
        "author": "王嵒",
        "content": "庾家楼上谢家池，处处风烟少旧知。\n明日落花谁共醉，野溪猨鸟恨归迟。",
        "dynasty": "唐",
        "collection_info": null
    },
    {
        "uuid": "46ea856262cebf1a1f369defd1b545ac",
        "title": "感巫州荠菜",
        "author": "高力士",
        "content": "两京作觔卖，五溪无人采。\n夷夏虽有殊，气味都不改。",
        "dynasty": "唐",
        "collection_info": null
    },
    {
        "uuid": "1beec9dcd0c821c71a535acc8381da06",
        "title": "句",
        "author": "高力士",
        "content": "烟熏眼落膜，瘴染面朱虞。",
        "dynasty": "唐",
        "collection_info": null
    },
    {
        "uuid": "f98a35825aae9c15fcabd8a60bf4b02f",
        "title": "使至灊山",
        "author": "王越宾",
        "content": "碧坞烟霞昼未开，游人到处尽裴回。\n凭谁借问岩前叟，曾託吾皇一梦来。",
        "dynasty": "唐",
        "collection_info": null
    },
    {
        "uuid": "19f84f4fb1c2635de02dac22c1b3697f",
        "title": "和武相公中秋夜西蜀锦楼望月得清字",
        "author": "王良会",
        "content": "德星摇此夜，珥月满重城。\n杳霭烟氛色，飘飖砧杵声。\n令行秋气爽，乐感素风轻。\n共赏千年圣，长歌四海清。",
        "dynasty": "唐",
        "collection_info": null
    },
    {
        "uuid": "186e9aec9b3b7627ae764493b210de78",
        "title": "星回节游避风台与清平官赋",
        "author": "南诏骠信",
        "content": "避风善阐台，极目见藤越。\n悲哉古与今，依然烟与月。\n自我居震旦，翊卫类夔契。\n伊昔颈皇运，艰难仰忠烈。\n不觉岁云暮，感极星回节。\n元昶同一心，子孙堪贻厥。",
        "dynasty": "唐",
        "collection_info": null
    },
    {
        "uuid": "b323f52ced9150e4141b37002349acf6",
        "title": "星回节避风台骠信命赋",
        "author": "赵叔达",
        "content": "法驾避星回，波罗毘勇猜。\n河润冰难合，地暖梅先开。\n下令俚柔洽，献賝弄栋来。\n愿将不才质，千载侍游台。",
        "dynasty": "唐",
        "collection_info": null
    },
    {
        "uuid": "1ca6f61f19361eec22715124db9014f7",
        "title": "途中诗",
        "author": "杨奇鲲",
        "content": "□□□□□□□，□□□□□□□。\n风裏浪花吹更白，雨中山色洗还青。\n海鸥聚处窗前见，林狖啼时枕上听。\n此际自然无限趣，王程不敢暂留停。",
        "dynasty": "唐",
        "collection_info": null
    },
    {
        "uuid": "06685d9ee28f0002d32ef5a912ee65ea",
        "title": "听妓洞云歌",
        "author": "布燮",
        "content": "嵇叔夜，鼓琴饮酒无闲暇。\n若使当时闻此歌，抛掷广陵都不藉。\n刘伯伦，虚生浪死过青春。\n一饮一硕犹自醉，无人为尔卜深尘。",
        "dynasty": "唐",
        "collection_info": null
    },
    {
        "uuid": "a26c514b5a2549a9a082b0a76db498ea",
        "title": "思乡作",
        "author": "布燮",
        "content": "泸北行人绝，云南信未还。\n庭前花不埽，门外柳谁攀。\n坐久销银烛，愁多减玉颜。\n悬心秋夜月，万里照关山。",
        "dynasty": "唐",
        "collection_info": null
    },
    {
        "uuid": "6294a7efb925cf30940c1ed76d6a8422",
        "title": "衔命还国作",
        "author": "朝衡",
        "content": "衔命将辞国，非才忝侍臣。\n天中恋明主，海外忆慈亲。\n伏奏违金阙，騑骖去玉津。\n蓬莱乡路远，若木故园林。\n西望怀恩日，东归感义辰。\n平生一宝劒，留赠结交人。",
        "dynasty": "唐",
        "collection_info": null
    },
    {
        "uuid": "08efd8a1fa84bbc7afe078b1dbac3ad2",
        "title": "绣袈裟衣缘",
        "author": "长屋",
        "content": "山川异域，风月同天。\n寄诸佛子，共结来缘。",
        "dynasty": "唐",
        "collection_info": null
    },
    {
        "uuid": "8836887a978d8373bd85d9caa3bc990e",
        "title": "愤怨诗",
        "author": "王巨仁",
        "content": "于公恸哭三年旱，邹衍含愁五月霜。\n今我幽愁还似古，皇天无语但苍苍。",
        "dynasty": "唐",
        "collection_info": null
    },
    {
        "uuid": "d392d27c8db77bea4f52a47e6752ff93",
        "title": "立木海上刻诗",
        "author": "李赞华",
        "content": "小山压大山，大山全无力。\n羞见故乡人，从此投外国。",
        "dynasty": "唐",
        "collection_info": null
    },
    {
        "uuid": "4c279aa0a1de08a75102799091cb4ada",
        "title": "戏语",
        "author": "成辅端",
        "content": "秦地城池二百年，何期如此贱田园。\n一顷麦苗硕伍米，三间堂屋二千钱。",
        "dynasty": "唐",
        "collection_info": null
    },
    {
        "uuid": "7ec0232b2d104cb0291da9a64d0ed964",
        "title": "万寿寺歌词",
        "author": "张隐",
        "content": "位乖燮理致伤残，四面墙匡不忍看。\n正是花时堪下泪，相公何必更追欢。",
        "dynasty": "唐",
        "collection_info": null
    },
    {
        "uuid": "0619c67932492f955b6acfc3c7cba21e",
        "title": "迎孙刺史",
        "author": "朱元",
        "content": "昔日郎君今刺史，朱元依旧守朱门。\n今朝竹马诸童子，尽是当时竹马孙。",
        "dynasty": "唐",
        "collection_info": null
    },
    {
        "uuid": "7c884d1cec6faec56b1fc10c12e685bb",
        "title": "临刑诗",
        "author": "陈璠",
        "content": "积玉堆金官又崇，祸来倏忽变成空。\n五年荣贵今何在，不异南柯一梦中。",
        "dynasty": "唐",
        "collection_info": null
    },
    {
        "uuid": "122cbe85f34a29e528f505371b596013",
        "title": "诗",
        "author": "捧劒仆",
        "content": "青鸟衔葡萄，飞上金井栏。\n美人恐惊去，不敢捲帘看。",
        "dynasty": "唐",
        "collection_info": null
    },
    {
        "uuid": "43fcd3a8b509d6af814bed9753af4ade",
        "title": "题牡丹",
        "author": "捧劒仆",
        "content": "一种芳菲出后庭，却输桃李得佳名。\n谁能为向天人说，从此移根近太清。",
        "dynasty": "唐",
        "collection_info": null
    },
    {
        "uuid": "1a6b8092b206117fa31ba68abbf61385",
        "title": "将窜留诗",
        "author": "捧劒仆",
        "content": "珍重郭四郎，临行不得别。\n晓漏动离心，轻车冒残雪。\n欲出主人门，零涕暗呜咽。\n万里隔关山，一心思汉月。",
        "dynasty": "唐",
        "collection_info": null
    },
    {
        "uuid": "31cb231758ea11d3564dc50e92793d9e",
        "title": "淮阳感怀",
        "author": "李密",
        "content": "金风荡初节，玉露凋晚林。\n此夕穷涂士，郁陶伤寸心。\n野平葭苇合，村荒藜藿深。\n眺听良多感，徙倚独霑襟。\n霑襟何所为，怅然怀古意。\n秦俗犹未平，汉道将何翼。\n樊哙市井徒，萧何刀笔吏。\n一朝时运会，千古传名谥。\n寄言世上雄，虚生真可媿。",
        "dynasty": "唐",
        "collection_info": null
    },
    {
        "uuid": "c00778eb4ef784b6994dd00baea371be",
        "title": "南隐游泉山",
        "author": "孔德绍",
        "content": "名山狎招隐，俗外远相求。\n还如倒景望，忽似阆风游。\n临崖俯大壑，披雾仰飞流。\n岁积松方偃，年深椿欲秋。\n野花开石镜，云叶掩山楼。\n何须问方士，此处即瀛洲。",
        "dynasty": "唐",
        "collection_info": null
    },
    {
        "uuid": "469df9661f9f3fcec8c2a989c378bfee",
        "title": "行经太华",
        "author": "孔德绍",
        "content": "纷吾世网暇，灵岳展幽寻。\n寥廊风尘远，杳冥川谷深。\n山昏五里雾，日落二华阴。\n疎峰起莲叶，危塞隐桃林。\n何必东都外，此处可抽簪。",
        "dynasty": "唐",
        "collection_info": null
    },
    {
        "uuid": "ded53fe180a91a6e120e23a5cab2fdcd",
        "title": "夜宿荒村",
        "author": "孔德绍",
        "content": "绵绵夕漏深，客恨转伤心。\n抚弦无人听，对酒时独斟。\n故乡万里绝，穷愁百虑侵。\n秋草思边马，遶枝惊夜禽。\n风度谷余响，月斜山半阴。\n劳歌欲叙意，终是白头吟。",
        "dynasty": "唐",
        "collection_info": null
    },
    {
        "uuid": "2942251c8cb486b5517f21e182cbf9b9",
        "title": "王泽岭遭洪水",
        "author": "孔德绍",
        "content": "地籁风声急，天津云色愁。\n悠然万顷满，俄尔百川浮。\n远似金堤溢，翻如碧海流。\n惊涛遥起鹭，迴岸不分牛。\n徒知怀赵景，终是倦阳侯。\n木梗诚无託，芦灰岂暇求。\n思得乘槎便，萧然河汉游。",
        "dynasty": "唐",
        "collection_info": null
    },
    {
        "uuid": "5a4b430737413f296eaa4671c7257116",
        "title": "登白马山护明寺",
        "author": "孔德绍",
        "content": "名岳标形胜，危峰远郁纡。\n成象建环极，大壮阐规模。\n层台从灵鹫，高殿迩阳乌。\n暂同游阆苑，还类入仙都。\n三休开碧岭，万户洞金铺。\n摄心罄前礼，访道挹中虚。\n遥瞻尽地轴，长望极天隅。\n白云起梁栋，丹霞映栱栌。\n露花疑濯锦，泉月似沈珠。\n今日桃源客，相顾失归涂。",
        "dynasty": "唐",
        "collection_info": null
    },
    {
        "uuid": "055daccef36cef272dbb273f7b0ac0f1",
        "title": "送舍利宿定普岩",
        "author": "孔德绍",
        "content": "仁祠表虚旷，祗园展肃恭。\n栖息翠微岭，登顿白云峰。\n映流看夜月，临峰听晓钟。\n涧芳十步草，崖阴百丈松。\n萧然遥路绝，无復市朝踪。",
        "dynasty": "唐",
        "collection_info": null
    },
    {
        "uuid": "7f06065680d413bb10425ce065b4f14e",
        "title": "观太常奏新乐",
        "author": "孔德绍",
        "content": "大君膺宝历，出豫表功成。\n钧天金石响，洞庭弦管清。\n八音动繁会，九变叶希声。\n和云留睿赏，熏风悦圣情。\n盛烈光韶濩，易俗迈咸英。\n窃吹良无取，率舞抃羣生。",
        "dynasty": "唐",
        "collection_info": null
    },
    {
        "uuid": "dc7388264da22262d34b6af1bda44a2d",
        "title": "赋得涉江采芙蓉",
        "author": "孔德绍",
        "content": "莲舟泛锦碛，极目眺江干。\n沿流渡檝易，逆浪取花难。\n有雾疑川广，无风见水宽。\n朝来采摘倦，讵得久盘桓。",
        "dynasty": "唐",
        "collection_info": null
    },
    {
        "uuid": "d2d05ddb5c86b3901c25010af772a8ed",
        "title": "赋得华亭鹤",
        "author": "孔德绍",
        "content": "华亭失侣鹤，乘轩宠遂终。\n三山凌苦雾，千里激悲风。\n心危白露下，声断綵弦中。\n何言斯物变，翻復似辽东。",
        "dynasty": "唐",
        "collection_info": null
    },
    {
        "uuid": "3dc3d77328a2e451b8761ce7f44c2959",
        "title": "送蔡君知入蜀二首 一",
        "author": "孔德绍",
        "content": "金陵已去国，铜梁忽背飞。\n失路远相送，他乡何日归。",
        "dynasty": "唐",
        "collection_info": null
    },
    {
        "uuid": "a42a9b0c70218ef58af213773e00890a",
        "title": "送蔡君知入蜀二首 二",
        "author": "孔德绍",
        "content": "灵关九折险，蜀道二星遥。\n乘槎若有便，希泛广陵潮。",
        "dynasty": "唐",
        "collection_info": null
    },
    {
        "uuid": "aca1f82bf2a265649fd699bd04c764d1",
        "title": "落叶",
        "author": "孔德绍",
        "content": "早秋惊叶落，飘零似客心。\n翻飞未肯下，犹言惜故林。",
        "dynasty": "唐",
        "collection_info": null
    },
    {
        "uuid": "f127dc3bdbd5df143021f382bdb033ac",
        "title": "句",
        "author": "孔德绍",
        "content": "谁分菱花影，还看蓬鬓秋。",
        "dynasty": "唐",
        "collection_info": null
    },
    {
        "uuid": "fcae1c0d977a5279051e65bb428f5722",
        "title": "临刑诗",
        "author": "郑颋",
        "content": "幻生还幻灭，大幻莫过身。\n安心自有处，求人无有人。",
        "dynasty": "唐",
        "collection_info": null
    },
    {
        "uuid": "1648f6d3086cfcd9dba3665a95040743",
        "title": "和谒孔子庙",
        "author": "刘斌",
        "content": "性与虽天纵，主世乃无由。\n何言泰山毁，空惊逝水流。\n及门思往烈，入室想前修。\n寂寞荒阶暮，摧残古木秋。\n遗风暧如此，聊以慰蒸求。",
        "dynasty": "唐",
        "collection_info": null
    },
    {
        "uuid": "81e16d431b2e9f868ed1d843ebf5f542",
        "title": "和许给事伤牛尚书",
        "author": "刘斌",
        "content": "名臣不世出，百工之所求。\n况乃非常器，遭逢兴运秋。\n符彩照千里，铨衡综九流。\n经纶资百物，樽俎寄皇猷。\n韶濩倾復理，典礼紊还修。\n虽贞栋梁任，兼好艺文游。\n伫闻和鼎实，行当奉介丘。\n高衢翻税驾，阅水遽迁舟。\n传呼更何日，曳履闻无由。\n归魂藐修路，征棹舣邗沟。\n林薄长风惨，江上寒云愁。\n夜台终不曙，遗芳徒自留。",
        "dynasty": "唐",
        "collection_info": null
    },
    {
        "uuid": "99c7248cc6169c7834f00e53a48025d8",
        "title": "送刘散员同赋陈思王诗得好鸟鸣高枝",
        "author": "刘斌",
        "content": "春林已自好，时鸟復和鸣。\n枝交难奋翼，谷静易流声。\n间关纔得性，[矰]缴遽相惊。\n安知背飞远，拂雾独晨征。",
        "dynasty": "唐",
        "collection_info": null
    },
    {
        "uuid": "763816e7e10b20fa71e16060ad56812d",
        "title": "咏山",
        "author": "刘斌",
        "content": "灵山峙千仞，蔽日且嵯峨。\n紫盖云阴远，香炉烟气多。\n石梁高鸟路，瀑水近天河。\n欲知闻道里，别自有仙歌。",
        "dynasty": "唐",
        "collection_info": null
    },
    {
        "uuid": "46e595dc540652d291de78ac748e3346",
        "title": "登楼望月二首 一",
        "author": "刘斌",
        "content": "圆月当新霁，高楼见最明。\n素波流粉壁，丹桂拂飞甍。\n下瞰千门静，旁观万象生。\n梧桐窗下影，鸟鹊槛前声。\n啸逸刘琨兴，吟资庾亮情。\n游人莫登眺，迢递故乡程。",
        "dynasty": "唐",
        "collection_info": null
    },
    {
        "uuid": "6856e1c94bc4c25df3d456c817d30afb",
        "title": "登楼望月二首 二",
        "author": "刘斌",
        "content": "皎洁三秋月，巍峨百丈楼。\n下分征客路，上有美人愁。\n帐卷芙蓉带，帘褰玳瑁钩。\n倚窗情渺渺，凭槛思悠悠。\n末得金波转，俄成玉筯流。\n不堪三五夕，夫壻在边州。",
        "dynasty": "唐",
        "collection_info": null
    },
    {
        "uuid": "38a43f0e5bc1bf494925b175d56d6819",
        "title": "题菊花",
        "author": "黄巢",
        "content": "飒飒西风满院栽，蘂寒香冷蝶难来。\n他年我若为青帝，报与桃花一处开。",
        "dynasty": "唐",
        "collection_info": null
    },
    {
        "uuid": "d0a002d29ea153a6f401c293df07633e",
        "title": "不第后赋菊",
        "author": "黄巢",
        "content": "待到秋来九月八，我花开后百花杀。\n衝天香阵透长安，满城尽带黄金甲。",
        "dynasty": "唐",
        "collection_info": null
    },
    {
        "uuid": "9f417561da416d5bef664ed936227345",
        "title": "自题像",
        "author": "黄巢",
        "content": "记得当年草上飞，铁衣着尽着僧衣。\n天津桥上无人识，独倚栏干看落晖。",
        "dynasty": "唐",
        "collection_info": null
    },
    {
        "uuid": "36fc1b16058b6641c4cffc262409bde0",
        "title": "柳",
        "author": "罗绍威",
        "content": "妆点青春更有谁，青春常许占先知。\n亚夫营畔风轻处，元亮门前日暖时。\n花密宛如飘六出，叶繁何惜借双眉。\n交情别绪论多少，好向仁人赠一枝。",
        "dynasty": "唐",
        "collection_info": null
    },
    {
        "uuid": "b9d631457b86047319f3b20acf40bf43",
        "title": "白菊",
        "author": "罗绍威",
        "content": "虽被风霜竞欲催，皎然颜色不低摧。\n已疑素手能妆出，又似金钱未染来。\n香散自宜飘渌酒，叶交仍得荫苍苔。\n寻思闭户中宵见，应认寒窗雪一堆。",
        "dynasty": "唐",
        "collection_info": null
    },
    {
        "uuid": "2ec08c0fe9dfc98221b2a0c4a016783d",
        "title": "句",
        "author": "罗绍威",
        "content": "楼前澹澹云头日，帘外萧萧雨脚风。",
        "dynasty": "唐",
        "collection_info": null
    },
    {
        "uuid": "c5f3cf9712683df764445a5b3dfd861a",
        "title": "清明登奉先城楼",
        "author": "罗衮",
        "content": "年来年去只艰危，春半尧山草尚衰。\n四海清平耆旧见，五陵寒食小臣悲。\n烟销井邑隈楼槛，雪满川原泥酒巵。\n拭尽贾生无限泪，一行归雁远参差。",
        "dynasty": "唐",
        "collection_info": null
    },
    {
        "uuid": "69935851552ea959a02aaf57068cedcd",
        "title": "清明赤水寺居",
        "author": "罗衮",
        "content": "榆火轻烟处处新，旋从闲望到诸邻。\n浮生浮世祗多事，野水野花娱病身。\n浊酒不禁云外景，碧峰犹冷寺前春。\n蓑衣毳衲诚吾党，自结村园一社贫。",
        "dynasty": "唐",
        "collection_info": null
    },
    {
        "uuid": "b07d033297e9969a9826541ad9506bae",
        "title": "哭赵州和尚二首 一",
        "author": "王镕",
        "content": "师离㴲水动王侯，心印光潜麈尾收。\n碧落雾霾松岭月，沧溟浪覆济人舟。\n一灯乍灭波旬喜，双眼重昏道侣愁。\n纵是了然云外客，每瞻缾几泪还流。",
        "dynasty": "唐",
        "collection_info": null
    },
    {
        "uuid": "6a324c4b3c427ad9f92f0b10f058ba0a",
        "title": "哭赵州和尚二首 二",
        "author": "王镕",
        "content": "佛日西倾祖印隳，珠沈丹沼月沈辉。\n影敷丈室炉烟惨，风起禅堂松韵微。\n隻履乍来留化迹，五天何处又逢归。\n解空弟子绝悲喜，犹自潸然对雪帏。",
        "dynasty": "唐",
        "collection_info": null
    },
    {
        "uuid": "238bd683d1415ca93f920c5d39d269ad",
        "title": "荅同年李昉见赠次韵",
        "author": "邓洵美",
        "content": "词场几度让长鞭，又向清朝贺九迁。\n品秩虽然殊此日，岁寒终不改当年。\n驰名早已超三院，侍直仍忻步八砖。\n今日相逢翻自媿，闲吟对酒倍潸然。",
        "dynasty": "唐",
        "collection_info": null
    },
    {
        "uuid": "af2a876b40d4e260e5656f3579a62000",
        "title": "除夜长安作",
        "author": "李京",
        "content": "长安朔风起，穷巷掩双扉。\n新岁明朝是，故乡何路归。\n鬓丝饶镜色，隙雪夺灯辉。\n却羡秦州雁，逢春尽北飞。",
        "dynasty": "唐",
        "collection_info": null
    },
    {
        "uuid": "5ba03c5ba11e9aa101c7b75ec89f9de5",
        "title": "登岭望",
        "author": "许鼎",
        "content": "淼淼三江水，悠悠五岭关。\n雁飞犹不度，人去若为还。",
        "dynasty": "唐",
        "collection_info": null
    },
    {
        "uuid": "9838a3d31220fe0ffa3e12797be1a948",
        "title": "㟧岭四望",
        "author": "许鼎",
        "content": "汉家仙仗在咸阳，洛水东流出建章。\n野老至今犹望辛，离宫秋树独苍苍。",
        "dynasty": "唐",
        "collection_info": null
    },
    {
        "uuid": "4ac57e57b62005337d43fcd87ffa04ba",
        "title": "官左拾遗归隐作",
        "author": "王易简",
        "content": "汨没朝班媿不才，谁能低折向尘埃。\n青山得去且归去，官职有来还自来。",
        "dynasty": "唐",
        "collection_info": null
    },
    {
        "uuid": "b3baf24fa6c32835a8d55d37ac5f3b0a",
        "title": "悼杨氏妓琴弦",
        "author": "朱褒",
        "content": "魂归寥廊魄归泉，只住人间十五年。\n昨日施僧裙带上，断肠犹繫琵琶弦。",
        "dynasty": "唐",
        "collection_info": null
    },
    {
        "uuid": "0165f9e147009112c7d2536420ab8bfd",
        "title": "公子行",
        "author": "黄损",
        "content": "春草绿绵绵，骄骖骤暖烟。\n微风飘乐韵，半日醉花边。\n打鹊抛金盏，招人举玉鞭。\n田翁与蚕妇，平地看神仙。",
        "dynasty": "唐",
        "collection_info": null
    },
    {
        "uuid": "822706076fc685adafa89e4d0871b169",
        "title": "读史",
        "author": "黄损",
        "content": "逐鹿走红尘，炎炎火德新。\n家肥生孝子，国霸有余臣。\n帝道云龙合，民心草木春。\n须知烟阁上，一半老儒真。",
        "dynasty": "唐",
        "collection_info": null
    },
    {
        "uuid": "5cb08ca4bb4c3d743bda71207b151ca5",
        "title": "出山吟",
        "author": "黄损",
        "content": "来书初出白云扃，乍蹑秋风马走轻。\n远近留连分岳色，别离呜咽乱泉声。\n休将巢许争喧杂，自共伊皋论太平。\n昨夜细看云色裏，进贤星座甚分明。",
        "dynasty": "唐",
        "collection_info": null
    },
    {
        "uuid": "d2b2885d02d7c773e470ef644867609d",
        "title": "书壁",
        "author": "黄损",
        "content": "一别人间岁月多，归来人事已销磨。\n惟有门前鑑池水，春风不改旧时波。",
        "dynasty": "唐",
        "collection_info": null
    },
    {
        "uuid": "b40f00035bf4b4152f0ccfb81733a6c9",
        "title": "句",
        "author": "黄损",
        "content": "机关纔运动，胜败便相随。\n忽遇南迁客，若为西入心。\n往来三岛近，活计一囊空。\n三通明主诏，一片白云心。\n扫地待明月，踏花迎野僧。\n水谙彭泽阔，山忆武陵深。\n金镫冷光风宛转，锦袍红润雨霏微。\n高齐日月方为道，动合干坤始是心。\n傍水野禽通体白，饤盘山菓半边红。\n而今世上多离别，莫向相思树下啼。",
        "dynasty": "唐",
        "collection_info": null
    },
    {
        "uuid": "4a128246107a76113431dcecc60e6f67",
        "title": "梁郊祀乐章 庆肃",
        "author": "张衮",
        "content": "笾豆簠簋，黍稷非馨。\n懿兹彝器，厥德惟明。\n金石匏革，以和以平。\n由此无疆，期乎永宁。",
        "dynasty": "唐",
        "collection_info": null
    },
    {
        "uuid": "bbcd57333406446c65b111a0c1f30fb6",
        "title": "梁郊祀乐章 庆熙",
        "author": "张衮",
        "content": "哲后躬享，旨酒斯陈。\n王恭无斁，严祀惟寅。\n皇祖以配，大孝以振。\n宜锡景福，永休下民。",
        "dynasty": "唐",
        "collection_info": null
    },
    {
        "uuid": "27b6a85b4f987e234e3cfd2aef71f3b1",
        "title": "梁郊祀乐章 庆融",
        "author": "张衮",
        "content": "导和气兮袭氤氲，宣皇使兮彰圣神。\n服遐裔兮敷质文，格苗扈兮息烟尘。",
        "dynasty": "唐",
        "collection_info": null
    },
    {
        "uuid": "69c54767616ed4c9d3a2ddcb41d92efd",
        "title": "梁郊祀乐章 庆休",
        "author": "张衮",
        "content": "大业来四夷，仁风和万国。\n白日体无私，皇天辅有德。\n七旬罪已服，六旬师方克。\n伟哉帝道隆，终始常作则。",
        "dynasty": "唐",
        "collection_info": null
    },
    {
        "uuid": "a2e504977dedc6db127566af32e1250c",
        "title": "梁郊祀乐章 庆和",
        "author": "张衮",
        "content": "烟燎昇，礼容彻。\n诚感达，人神悦。\n灵贶彰，圣情结。\n玉座寂，金垆歇。",
        "dynasty": "唐",
        "collection_info": null
    },
    {
        "uuid": "e2093be97a065111616c5161e473e736",
        "title": "梁郊祀乐章 庆和 一",
        "author": "赵光逢",
        "content": "就阳位，昇圜丘。\n佩双玉，御大裘。\n膺天命，拥神休。\n万灵感，百禄遒。",
        "dynasty": "唐",
        "collection_info": null
    },
    {
        "uuid": "ac61e959460cf54d7f041d100f65bd7a",
        "title": "梁郊祀乐章 庆平",
        "author": "赵光逢",
        "content": "天命降鉴，帝德惟馨。\n享祀不忒，礼容孔明。\n奠璧布币，荐纯献精。\n神佑以荅，敷锡永宁。",
        "dynasty": "唐",
        "collection_info": null
    },
    {
        "uuid": "c5c8d5066db139f62a5b7cbb06429e29",
        "title": "宫词百首 一",
        "author": "和凝",
        "content": "紫燎光销大驾归，御楼初见赭黄衣。\n千声鼓定将宣赦，竿上金鸡翅欲飞。",
        "dynasty": "唐",
        "collection_info": null
    },
    {
        "uuid": "1422bef9788b89b41e2ab75a7f084f7f",
        "title": "宫词百首 二",
        "author": "和凝",
        "content": "北阙晴分五凤楼，嵩山秀色护神州。\n洛河自契千年运，更拟波中出九畴。",
        "dynasty": "唐",
        "collection_info": null
    },
    {
        "uuid": "2e3234b7a1d938e7d961232992769ae3",
        "title": "宫词百首 三",
        "author": "和凝",
        "content": "中兴殿上晓光融，一炷天香舞瑞风。\n百辟虔心齐稽首，捲帘遥见御衣红。",
        "dynasty": "唐",
        "collection_info": null
    },
    {
        "uuid": "b54b55f5c532c8de8af170fe0bc78ede",
        "title": "宫词百首 四",
        "author": "和凝",
        "content": "日和风暖御楼时，万姓齐瞻八彩眉。\n瑞气祥烟笼细仗，閤门宣赦四方知。",
        "dynasty": "唐",
        "collection_info": null
    },
    {
        "uuid": "165a36105ba1475b99228646da5869db",
        "title": "宫词百首 五",
        "author": "和凝",
        "content": "凤吹鸾歌晓日明，丰年观稼出神京。\n封人争献南山寿，五色云中御辇平。",
        "dynasty": "唐",
        "collection_info": null
    },
    {
        "uuid": "7533da0aea14eceb9a2dca800b926339",
        "title": "宫词百首 六",
        "author": "和凝",
        "content": "圣主临轩待晓时，穿花宫漏正迟迟。\n鸡人一唱干坤晓，百辟分班俨羽仪。",
        "dynasty": "唐",
        "collection_info": null
    },
    {
        "uuid": "e14c83aec88b384aedcfb19c70bc04d5",
        "title": "宫词百首 七",
        "author": "和凝",
        "content": "朦胧西月照池亭，初夜椒房掩画屏。\n宫女相呼有何事，上楼同看老人星。",
        "dynasty": "唐",
        "collection_info": null
    },
    {
        "uuid": "6f9e30650311bf186d3f55a87cc6fa89",
        "title": "宫词百首 八",
        "author": "和凝",
        "content": "红泥椒殿缀珠珰，帐蹙金龙窣地长。\n红兽慢然天色暖，凤炉时復爇沈香。",
        "dynasty": "唐",
        "collection_info": null
    },
    {
        "uuid": "8297e0130afc63ad10011e0e2a4a57f5",
        "title": "宫词百首 九",
        "author": "和凝",
        "content": "九重楼殿簇丹青，高柳含烟覆井亭。\n宫内不知今日几，自来阶下数尧蓂。",
        "dynasty": "唐",
        "collection_info": null
    },
    {
        "uuid": "b8d4a39c1d8d11fd9b6f128acd8d17aa",
        "title": "宫词百首 十",
        "author": "和凝",
        "content": "寝殿香浓玉漏严，云随凉月下西南。\n帐前宫女低声道，主上还应梦傅岩。",
        "dynasty": "唐",
        "collection_info": null
    },
    {
        "uuid": "fd520a67042360da85517d2356da8a83",
        "title": "宫词百首 十一",
        "author": "和凝",
        "content": "遶殿钩栏压玉阶，内人轻语凭葱薹。\n皆言明主垂衣理，不假朱云傍槛来。",
        "dynasty": "唐",
        "collection_info": null
    },
    {
        "uuid": "660c32b4a7eab1c528c3737bda952c64",
        "title": "宫词百首 十二",
        "author": "和凝",
        "content": "颟顸冰面莹池心，风刮瑶阶腊雪深。\n怪得宫中无兽炭，步摇钗是辟寒金。",
        "dynasty": "唐",
        "collection_info": null
    },
    {
        "uuid": "37bfdcc693f3050553d27c1f7ab2c9a7",
        "title": "宫词百首 十三",
        "author": "和凝",
        "content": "兰殿春融自靘笙，玉颜风透象纱明。\n金簧如语莺声滑，可使云和独得名。",
        "dynasty": "唐",
        "collection_info": null
    },
    {
        "uuid": "7cec933b6786c453f6cdc3e9811a8af6",
        "title": "宫词百首 十四",
        "author": "和凝",
        "content": "兰烛时将凤髓添，寒星遥映夜光帘。\n龙楼露着鸳鸯瓦，谁近螭头掷玉籤。",
        "dynasty": "唐",
        "collection_info": null
    },
    {
        "uuid": "d48d367cb0f5506f3c99ad1cdd713680",
        "title": "宫词百首 十五",
        "author": "和凝",
        "content": "玉甃莲池春水平，小鱼双并锦鳞行。\n内中知是黄河样，九曲今年彻底清。",
        "dynasty": "唐",
        "collection_info": null
    },
    {
        "uuid": "9c8b4b1d2bd9e048f571408973760056",
        "title": "宫词百首 十六",
        "author": "和凝",
        "content": "真珠帘外静无尘，耿耿凉天景象新。\n金殿夜深银烛晃，宫嫔来奏月重轮。",
        "dynasty": "唐",
        "collection_info": null
    },
    {
        "uuid": "79c3dec1cb50c0a762c571cf7414a551",
        "title": "宫词百首 十七",
        "author": "和凝",
        "content": "鱼犀月掌夜通头，自着盘莺锦臂鞴。\n多把沈檀配龙麝，宫中掌浸十香油。",
        "dynasty": "唐",
        "collection_info": null
    },
    {
        "uuid": "45f1b860913173b154ce4bdb1ddd8f0a",
        "title": "宫词百首 十八",
        "author": "和凝",
        "content": "香云双飐玉蝉轻，侍从君王苑裏行。\n嘉瑞忽逢连理木，一时跪拜贺文明。",
        "dynasty": "唐",
        "collection_info": null
    },
    {
        "uuid": "a4904ba1dc1eb8e68b59da6622c64a21",
        "title": "宫词百首 十九",
        "author": "和凝",
        "content": "金鸾双立紫檀槽，暖殿无风韵自高。\n含笑试弹红蘂调，君王宣赐酪樱桃。",
        "dynasty": "唐",
        "collection_info": null
    },
    {
        "uuid": "8675c476ce372e186929ec6e8e6812c8",
        "title": "宫词百首 二十",
        "author": "和凝",
        "content": "斑簟如霞可殿铺，更开新进瑞莲图。\n谁人筑损珊瑚架，子细看时认沥苏。",
        "dynasty": "唐",
        "collection_info": null
    },
    {
        "uuid": "8123ff6445947e8f8bac9d2b6864e1b9",
        "title": "宫词百首 二十一",
        "author": "和凝",
        "content": "金盆初晓洗纤纤，银鸭香焦特地添。\n出户忽看春雪下，六宫齐捲水晶帘。",
        "dynasty": "唐",
        "collection_info": null
    },
    {
        "uuid": "e74812a284907163978aa792bc1bc2c0",
        "title": "宫词百首 二十二",
        "author": "和凝",
        "content": "暖金盘裏点酥山，拟望君王子细看。\n更向眉中分晓黛，岩边染出碧琅玕。",
        "dynasty": "唐",
        "collection_info": null
    },
    {
        "uuid": "fc42199c358a9511f72207f972d32202",
        "title": "宫词百首 二十三",
        "author": "和凝",
        "content": "云母屏前绣柱衣，龙床闲卷谏书帏。\n黄金槛外螭头活，日照红兰露未晞。",
        "dynasty": "唐",
        "collection_info": null
    },
    {
        "uuid": "26f15f6c3d46b3d4b6951b5a98b7a3de",
        "title": "宫词百首 二十四",
        "author": "和凝",
        "content": "楼西残月尚胧明，中禁鸡人报晓声。\n清旦司天台进状，夜来晴霁泰阶平。",
        "dynasty": "唐",
        "collection_info": null
    },
    {
        "uuid": "1db2c194b6b98c1d9c923ee20b82847f",
        "title": "宫词百首 二十五",
        "author": "和凝",
        "content": "纤辔摩轩响佩环，银台门外集鸳鸾。\n三钟五鼓祥烟敛，日照仙人捧露盘。",
        "dynasty": "唐",
        "collection_info": null
    },
    {
        "uuid": "ec5dbd2c3cd6835bea093dc8d60ccbfb",
        "title": "宫词百首 二十六",
        "author": "和凝",
        "content": "司膳厨中也禁烟，春宫相对画秋千。\n清明节日颁新火，蜡炬星飞下九天。",
        "dynasty": "唐",
        "collection_info": null
    },
    {
        "uuid": "f492416cd850eee868f9afe685b9a910",
        "title": "宫词百首 二十七",
        "author": "和凝",
        "content": "宫木交芳色尽深，和风轻舞早莺吟。\n侍臣不异东方朔，应喜仙桃满禁林。",
        "dynasty": "唐",
        "collection_info": null
    },
    {
        "uuid": "2758eeaf01371245343911799f2db8d4",
        "title": "宫词百首 二十八",
        "author": "和凝",
        "content": "贡橘香匀䩋𩉙容，星光初满小金笼。\n近臣押赐诸王宅，拜了方开敕字封。",
        "dynasty": "唐",
        "collection_info": null
    },
    {
        "uuid": "93d310a7e8e0f9392e1f50e42d09f406",
        "title": "宫词百首 二十九",
        "author": "和凝",
        "content": "献寿朝元欲偃戈，航深梯险竞骈罗。\n若论万国来朝日，比并涂山更较多。",
        "dynasty": "唐",
        "collection_info": null
    },
    {
        "uuid": "fb8e54bed029ad983613a53639f917db",
        "title": "宫词百首 三十",
        "author": "和凝",
        "content": "艳阳风景簇神州，杏蘂桃心照凤楼。\n遥望青青河畔草，几多归马与休牛。",
        "dynasty": "唐",
        "collection_info": null
    },
    {
        "uuid": "29f539249ceec7ce95dd7e56c707cd13",
        "title": "宫词百首 三十一",
        "author": "和凝",
        "content": "銮舆观稼晚方归，日月旗中见御衣。\n万姓焚香惟顶礼，瑞雪随伞入宫闱。",
        "dynasty": "唐",
        "collection_info": null
    },
    {
        "uuid": "642bcebe5e74f3c2f380f8c466b3909a",
        "title": "宫词百首 三十二",
        "author": "和凝",
        "content": "宫庭皆应紫微垣，壮丽宸居显至尊。\n赤子颙颙瞻父母，已将仁德比干坤。",
        "dynasty": "唐",
        "collection_info": null
    },
    {
        "uuid": "5079993cd5700665f232b1a0e1eb052a",
        "title": "宫词百首 三十三",
        "author": "和凝",
        "content": "三农皆已闢田畴，又见金门出土牛。\n块雨条风符圣化，嘉禾看却报新秋。",
        "dynasty": "唐",
        "collection_info": null
    },
    {
        "uuid": "4879a2f640d4dc29302ee8c7a95bcfa9",
        "title": "宫词百首 三十四",
        "author": "和凝",
        "content": "进食门前水陆陈，大官斋洁贡时新。\n明君宵旰分甘处，便索金盘赐重臣。",
        "dynasty": "唐",
        "collection_info": null
    },
    {
        "uuid": "c374dc81438955acc68f61931ebbc836",
        "title": "宫词百首 三十五",
        "author": "和凝",
        "content": "层台金碧惹红霞，仙掌亭亭对月华。\n昨夜盘中甘露满，婕妤争去奏官家。",
        "dynasty": "唐",
        "collection_info": null
    },
    {
        "uuid": "1af2308931d9592b03deb0e2be7db5fd",
        "title": "宫词百首 三十六",
        "author": "和凝",
        "content": "水殿垂帘冷色凝，一床珍簟展春冰。\n才人侍立持团扇，金缕双龙贴碧藤。",
        "dynasty": "唐",
        "collection_info": null
    },
    {
        "uuid": "724fd920e136884c70c5dd5291a47f98",
        "title": "宫词百首 三十七",
        "author": "和凝",
        "content": "香鸭烟轻爇水沈，云鬟闲坠凤犀簪。\n珠帘半捲开花雨，又见芭蕉展半心。",
        "dynasty": "唐",
        "collection_info": null
    },
    {
        "uuid": "8db679a06f12e2d2c7b438b5f22e075b",
        "title": "宫词百首 三十八",
        "author": "和凝",
        "content": "莺锦蝉罗撒麝脐，狻猊轻喷瑞烟迷。\n红酥点得香山小，卷上珠帘日未西。",
        "dynasty": "唐",
        "collection_info": null
    },
    {
        "uuid": "ca6ece0836aa435017132fb39e493c62",
        "title": "宫词百首 三十九",
        "author": "和凝",
        "content": "锦褥花明满殿铺，宫娥分坐学樗蒲。\n欲教官马衝关过，呪愿纤纤早掷卢。",
        "dynasty": "唐",
        "collection_info": null
    },
    {
        "uuid": "cdce1ad5d9f945ea28cdb7c388366627",
        "title": "宫词百首 四十",
        "author": "和凝",
        "content": "小楼花簇钿山低，金雉双来蹋马齐。\n夸向傍人能彩戏，朝来赢得鹭鸶犀。",
        "dynasty": "唐",
        "collection_info": null
    },
    {
        "uuid": "c3099ad0b3821d083d2676242531b56c",
        "title": "宫词百首 四十一",
        "author": "和凝",
        "content": "红鬃白马嫩龙飞，天廐供来入紫微。\n遥见玉阶嘶不已，应缘识得赭黄衣。",
        "dynasty": "唐",
        "collection_info": null
    },
    {
        "uuid": "7a938cc528d14b0499c1a33ea06d85dd",
        "title": "宫词百首 四十二",
        "author": "和凝",
        "content": "班定千牛立受宣，佩刀搢笏凤墀前。\n一声不坐祥云合，鸳鹭依行拜两边。",
        "dynasty": "唐",
        "collection_info": null
    },
    {
        "uuid": "aee0dc03cc1d05a8ce2dffafdc2a5724",
        "title": "宫词百首 四十三",
        "author": "和凝",
        "content": "三殿香浓晓色来，祥鸾威凤待门开。\n锵金佩玉趋丹陛，总是和羹作砺才。",
        "dynasty": "唐",
        "collection_info": null
    },
    {
        "uuid": "b6c6a25758945b1a234611a2f0af5e50",
        "title": "宫词百首 四十四",
        "author": "和凝",
        "content": "两番供奉打毬时，鸾凤分厢锦绣衣。\n虎骤龙腾宫殿响，骅骝争趂一星飞。",
        "dynasty": "唐",
        "collection_info": null
    },
    {
        "uuid": "e9c661772b07db49f1a55b528c0c5034",
        "title": "宫词百首 四十五",
        "author": "和凝",
        "content": "凤池冰泮岸莎匀，柳眼花心雪裏新。\n都是九重和暖地，东风先报禁园春。",
        "dynasty": "唐",
        "collection_info": null
    },
    {
        "uuid": "f3814866d5291088d9e13c337940ee18",
        "title": "宫词百首 四十六",
        "author": "和凝",
        "content": "紫气氤氲满帝都，映楼明月锁金铺。\n银泥殿裏嫌红烛，教近龙床着火珠。",
        "dynasty": "唐",
        "collection_info": null
    },
    {
        "uuid": "dd17c963da3a4824f8943b6ad8d8b76c",
        "title": "宫词百首 四十七",
        "author": "和凝",
        "content": "地衣初展瑞霞融，绣帽金铃舞舜风。\n吹竹弹丝珠殿响，坠仙双降五云中。",
        "dynasty": "唐",
        "collection_info": null
    },
    {
        "uuid": "618a75047ebc70e85bdf0a1c1e35203f",
        "title": "宫词百首 四十八",
        "author": "和凝",
        "content": "锦策匀铺寒玉齐，星锤高运日通犀。\n铿金曲罢春冰碎，跪拜君王粉面低。",
        "dynasty": "唐",
        "collection_info": null
    },
    {
        "uuid": "3fe19a37b21f0416cac50778d6c5cd68",
        "title": "宫词百首 四十九",
        "author": "和凝",
        "content": "珠帘静卷水亭凉，玉蘂风飘小槛香。\n几处按歌齐入破，双双雏燕出宫墻。",
        "dynasty": "唐",
        "collection_info": null
    },
    {
        "uuid": "97d2d870349f9ef5cbd56af777a028b7",
        "title": "宫词百首 五十",
        "author": "和凝",
        "content": "宫娥解禊艳阳时，鹢舸兰桡满凤池。\n春水如蓝垂柳醉，和风无力褭金丝。",
        "dynasty": "唐",
        "collection_info": null
    },
    {
        "uuid": "aa238077122c341709dc4794ec7fcd36",
        "title": "宫词百首 五十一",
        "author": "和凝",
        "content": "白玉阶前菊蘂香，金杯仙酝赏重阳。\n层台云集梨园乐，献寿声声祝万康。",
        "dynasty": "唐",
        "collection_info": null
    },
    {
        "uuid": "20d6b5895ffaf4f73d80438e5e3edafb",
        "title": "宫词百首 五十二",
        "author": "和凝",
        "content": "天籁吟风社燕归，渚莲香老碧苔肥。\n夜来霜坠梧桐叶，诸殿平明进御衣。",
        "dynasty": "唐",
        "collection_info": null
    },
    {
        "uuid": "aee84eea3f5b28840addbdfa50f6882f",
        "title": "宫词百首 五十三",
        "author": "和凝",
        "content": "鑪爇香檀兽炭痴，真珠帘外雪花飞。\n六宫进酒尧眉寿，舞凤盘龙满御衣。",
        "dynasty": "唐",
        "collection_info": null
    },
    {
        "uuid": "fea1358337330ae495c317bc64f5eeb5",
        "title": "宫词百首 五十四",
        "author": "和凝",
        "content": "云行风静早秋天，竞遶盆池蹋采莲。\n罨画披袍从窣地，更寻宫柳看鸣蝉。",
        "dynasty": "唐",
        "collection_info": null
    },
    {
        "uuid": "a3022449c8d33aa89851e1f0a6e18349",
        "title": "宫词百首 五十五",
        "author": "和凝",
        "content": "阑珊星斗缀珠光，七夕宫嫔乞巧忙。\n总上穿针楼上去，竞看银汉洒琼桨。",
        "dynasty": "唐",
        "collection_info": null
    },
    {
        "uuid": "f79bf4060b2131a3be573d2d69b5b79b",
        "title": "宫词百首 五十六",
        "author": "和凝",
        "content": "宝瑟凄锵夜漏余，玉阶闲作对蟾蜍。\n秋光寂历银河转，已见宫花露滴疎。",
        "dynasty": "唐",
        "collection_info": null
    },
    {
        "uuid": "1bc3be5342c3e498167eec6669c4b81c",
        "title": "宫词百首 五十七",
        "author": "和凝",
        "content": "春风金褭万年枝，簇白团红烂熳时。\n宫女竞思游御苑，大家齐奏圣人知。",
        "dynasty": "唐",
        "collection_info": null
    },
    {
        "uuid": "74d44ccd637dd6d3bf77bccada369ca6",
        "title": "宫词百首 五十八",
        "author": "和凝",
        "content": "干文初见泰阶平，日月常遵阁道行。\n昨夜仰观垂象正，拱辰星宿转分明。",
        "dynasty": "唐",
        "collection_info": null
    },
    {
        "uuid": "aceb56c4b6ff4d34fbe74ddc8a95b017",
        "title": "宫词百首 五十九",
        "author": "和凝",
        "content": "锵锵济济赴延英，渐近重瞳目转明。\n君圣臣贤鱼水契，鸿基须贺永清平。",
        "dynasty": "唐",
        "collection_info": null
    },
    {
        "uuid": "3d67a7b70639265e91e4091b2b3c0165",
        "title": "宫词百首 六十",
        "author": "和凝",
        "content": "天廐骖騑集嫩龙，雪光相照晓嘶风。\n昂头步步金鞍稳，掌扇花前御路中。",
        "dynasty": "唐",
        "collection_info": null
    },
    {
        "uuid": "31630de2378f3e6002fb10e74f226a1c",
        "title": "宫词百首 六十一",
        "author": "和凝",
        "content": "金吾细仗俨威仪，圣旨凝旒对远夷。\n晓日曈昽瞻玉案，丁冬环佩满彤墀。",
        "dynasty": "唐",
        "collection_info": null
    },
    {
        "uuid": "0d922d9ae169fb9200744ed4168e5b1d",
        "title": "宫词百首 六十二",
        "author": "和凝",
        "content": "正旦垂旒御八方，蛮夷无不奉梯航。\n羣臣舞蹈称觞处，雷动山呼万岁长。",
        "dynasty": "唐",
        "collection_info": null
    },
    {
        "uuid": "425a58797826b9993c68a08501490730",
        "title": "宫词百首 六十三",
        "author": "和凝",
        "content": "圣主躬耕在籍田，公卿环卫待丰年。\n五风十雨余粮在，金殿惟闻奏舜弦。",
        "dynasty": "唐",
        "collection_info": null
    },
    {
        "uuid": "7cc12d858b9143f722e7a96281ccc16e",
        "title": "宫词百首 六十四",
        "author": "和凝",
        "content": "圣日垂科委所司，英才咸喜遇明时。\n春宫进榜莺离谷，月殿香残桂魄枝。",
        "dynasty": "唐",
        "collection_info": null
    },
    {
        "uuid": "0bf232369fafc3214afd95a51d1f7fb2",
        "title": "宫词百首 六十五",
        "author": "和凝",
        "content": "天街香满瑞云生，红伞凝空景日明。\n先遣五坊排猎骑，为民除害出神京。",
        "dynasty": "唐",
        "collection_info": null
    },
    {
        "uuid": "48b304515a7edcf00c5f8261969b1618",
        "title": "宫词百首 六十六",
        "author": "和凝",
        "content": "内宴初开锦绣攒，教坊齐奏万年欢。\n箫韶响亮春云合，日照尧阶舞瑞鸾。",
        "dynasty": "唐",
        "collection_info": null
    },
    {
        "uuid": "80c0aa4de380af2f2a3830fdde8db02d",
        "title": "宫词百首 六十七",
        "author": "和凝",
        "content": "视草词臣直玉堂，对来新赐锦袍香。\n班资最在云霄上，长是先迎日月光。",
        "dynasty": "唐",
        "collection_info": null
    },
    {
        "uuid": "6395d1a6291fc0524710fae7a008f4b2",
        "title": "宫词百首 六十八",
        "author": "和凝",
        "content": "玉殿朦胧散晓光，金龙高喷九天香。\n摵鞭声定初开扇，百辟齐呼万岁长。",
        "dynasty": "唐",
        "collection_info": null
    },
    {
        "uuid": "a44ea951683e6d22c222b1bb5930efd3",
        "title": "宫词百首 六十九",
        "author": "和凝",
        "content": "五色卿云復九重，香烟高舞御鑪中。\n含元殿裏行仁德，四海车书已混同。",
        "dynasty": "唐",
        "collection_info": null
    },
    {
        "uuid": "1b37d61fe4b0c2e15d8230bdf4879d2d",
        "title": "宫词百首 七十",
        "author": "和凝",
        "content": "欲封丹诏紫泥香，朱篆龙文御印光。\n汗涣丝纶出丹禁，便从天上凤衔将。",
        "dynasty": "唐",
        "collection_info": null
    },
    {
        "uuid": "623f224d17c0fad1c9f89e2edd76743c",
        "title": "宫词百首 七十一",
        "author": "和凝",
        "content": "越溪姝丽入深宫，俭素皆持马后风。\n尽道君王修圣德，不劳辞辇与当熊。",
        "dynasty": "唐",
        "collection_info": null
    },
    {
        "uuid": "979851413dee1c0bff3bbdcc9aa833c2",
        "title": "宫词百首 七十二",
        "author": "和凝",
        "content": "早梅初向雪中明，风惹奇香粉蘂轻。\n谁道落花堪靧面，竞来枝上采繁英。",
        "dynasty": "唐",
        "collection_info": null
    },
    {
        "uuid": "7789e1d72d7d80bae99045ba256a0b17",
        "title": "宫词百首 七十三",
        "author": "和凝",
        "content": "暖殿奇香馥绮罗，窗间初学绣金鹅。\n纔经冬至阳生后，今日工夫一綫多。",
        "dynasty": "唐",
        "collection_info": null
    },
    {
        "uuid": "67fa8c51b7e8ccafc035f1aeec93e7f5",
        "title": "宫词百首 七十四",
        "author": "和凝",
        "content": "金井澄泉玉液香，瑠璃深殿自清凉。\n温汤头进瓜初熟，后至宫嫔未得尝。",
        "dynasty": "唐",
        "collection_info": null
    },
    {
        "uuid": "d39378cc0e22f286852b7594b34d243f",
        "title": "宫词百首 七十五",
        "author": "和凝",
        "content": "绣闼雕甍列锦闺，珍奇惟待凤凰栖。\n杏梁烜赫晴霞展，时见空虚坠燕泥。",
        "dynasty": "唐",
        "collection_info": null
    },
    {
        "uuid": "9ea7d0f7c4b5e85a259b64938b6fd2bd",
        "title": "宫词百首 七十六",
        "author": "和凝",
        "content": "龙凤金鞍软玉缏，雪花光照锦连干。\n驾头直指西郊去，晓日寒生讲武天。",
        "dynasty": "唐",
        "collection_info": null
    },
    {
        "uuid": "58a541ba19c26d6097166eb2e228483c",
        "title": "宫词百首 七十七",
        "author": "和凝",
        "content": "戛云楼上定风盘，雀跃猨跳总不难。\n要对君王逞轻捷，御楼时拟上鸡竿。",
        "dynasty": "唐",
        "collection_info": null
    },
    {
        "uuid": "e884440dd569a8b4115a0eadf39b5604",
        "title": "宫词百首 七十八",
        "author": "和凝",
        "content": "停稳春衫窣地长，通天犀带缀金章。\n近臣衔命离丹禁，高捧恩波洒万方。",
        "dynasty": "唐",
        "collection_info": null
    },
    {
        "uuid": "2a2d72a5078e100153c948f86aefa86c",
        "title": "宫词百首 七十九",
        "author": "和凝",
        "content": "垂黎玉押春帘卷，不夜珠楼晓鑑开。\n袍袴宫人走迎驾，东风吹送御香来。",
        "dynasty": "唐",
        "collection_info": null
    },
    {
        "uuid": "dedda77ca9d1082a9260b12911e6b6fc",
        "title": "宫词百首 八十",
        "author": "和凝",
        "content": "金吾勘契自通宫，楼上初闻唱刻闲。\n金殿香高初唤仗，数行鸳鹭各趋班。",
        "dynasty": "唐",
        "collection_info": null
    },
    {
        "uuid": "7e3f4a66566f20c00d817e033e7df4c4",
        "title": "宫词百首 八十一",
        "author": "和凝",
        "content": "螺髻凝香晓黛浓，水精鸂鶒飐轻风。\n金钗斜戴宜春胜，万岁千秋遶鬓红。",
        "dynasty": "唐",
        "collection_info": null
    },
    {
        "uuid": "d0b39166221857a022dff9612d609ca0",
        "title": "宫词百首 八十二",
        "author": "和凝",
        "content": "缕金团扇对纤絺，正是深宫捧日时。\n要对君王说幽意，低头佯念婕妤诗。",
        "dynasty": "唐",
        "collection_info": null
    },
    {
        "uuid": "3547e346c34761f7acd6e998d749296b",
        "title": "宫词百首 八十三",
        "author": "和凝",
        "content": "结金冠子学梳蝉，碾玉蜻蜓缀鬓偏。\n寝殿垂帘悄无事，试香闲立御炉前。",
        "dynasty": "唐",
        "collection_info": null
    },
    {
        "uuid": "8aab3e10917c776dabb7615c0eea3ab4",
        "title": "宫词百首 八十四",
        "author": "和凝",
        "content": "金马词臣夜受宣，授毫交直八花砖。\n白麻草了初呈进，称旨丝纶下九天。",
        "dynasty": "唐",
        "collection_info": null
    },
    {
        "uuid": "1f8521c14eb8b3c79ee0143dc2cba2d3",
        "title": "宫词百首 八十五",
        "author": "和凝",
        "content": "平明光政便门开，已见忠臣早入来。\n自是枢机符造化，大罗天上曜三台。",
        "dynasty": "唐",
        "collection_info": null
    },
    {
        "uuid": "872947e06fdde6ce2ce1d3b6b20b9489",
        "title": "宫词百首 八十六",
        "author": "和凝",
        "content": "红罗窗裏绣偏慵，亸袖闲隈碧玉笼。\n兰殿春晴鹦鹉睡，结条钗飐落花风。",
        "dynasty": "唐",
        "collection_info": null
    },
    {
        "uuid": "4e6f1eddf4c9444edf76bd4c2d0c3ab8",
        "title": "宫词百首 八十七",
        "author": "和凝",
        "content": "晓光初入右银台，鸳鹭分班启沃来。\n如水如鱼何际会，尽言金鼎得盐梅。",
        "dynasty": "唐",
        "collection_info": null
    },
    {
        "uuid": "78a07a077fd6609d93ada86c29241bec",
        "title": "宫词百首 八十八",
        "author": "和凝",
        "content": "立名金马近尧阶，尽是家传八斗才。\n麻尾尚犹龙字湿，便从天上凤衔来。",
        "dynasty": "唐",
        "collection_info": null
    },
    {
        "uuid": "b8e1409fa36bb517f178c8ef2040efba",
        "title": "宫词百首 八十九",
        "author": "和凝",
        "content": "狻猊镇角舞筵张，鸾凤花分十六行。\n轻动玉纤歌遍慢，时时偷眼看君王。",
        "dynasty": "唐",
        "collection_info": null
    },
    {
        "uuid": "db90a0ca4d7b7600f56f91d49d5471f5",
        "title": "宫词百首 九十",
        "author": "和凝",
        "content": "边藩□宴贺休征，细仗初排舜日明。\n坐定两军呈百戏，乐臣低折贺昇平。",
        "dynasty": "唐",
        "collection_info": null
    },
    {
        "uuid": "61350c3bd8110ed96c6e75892a4b9133",
        "title": "宫词百首 九十一",
        "author": "和凝",
        "content": "碧罗冠子簇香莲，结胜双衔利市钱。\n花下贪忙寻百草，不知遗却蹙金蝉。",
        "dynasty": "唐",
        "collection_info": null
    },
    {
        "uuid": "0befacd5eeab1cb5ba88fea52486f01c",
        "title": "宫词百首 九十二",
        "author": "和凝",
        "content": "兰省初除傅粉郎，静端霜简入鸳行。\n明庭转制浑无事，朝下空余鸡舌香。",
        "dynasty": "唐",
        "collection_info": null
    },
    {
        "uuid": "4ed702847fa6f6e622f3f807a0f45fd7",
        "title": "宫词百首 九十三",
        "author": "和凝",
        "content": "采访宁遗草泽人，诏搜无不降蒲轮。\n集贤殿裏开炉冶，待把黄金铸重臣。",
        "dynasty": "唐",
        "collection_info": null
    },
    {
        "uuid": "007e02eac8e17942255696a1e02e9b26",
        "title": "宫词百首 九十四",
        "author": "和凝",
        "content": "红玉纤纤捧暖笙，绛唇呼吸引春莺。\n霓裳曲罢君王笑，宜近前来与改名。",
        "dynasty": "唐",
        "collection_info": null
    },
    {
        "uuid": "fb1e14caca0f62fa8a8ed7e0292d8008",
        "title": "宫词百首 九十五",
        "author": "和凝",
        "content": "绣额朱门插艾人，羞将角黍近香唇。\n平明朝下夸宣赐，五色香丝繫臂新。",
        "dynasty": "唐",
        "collection_info": null
    },
    {
        "uuid": "544da2528ddc675426b82d5a178f4ba2",
        "title": "宫词百首 九十六",
        "author": "和凝",
        "content": "芙蓉冠子水精簪，闲对君王理玉琴。\n鹭颈莺唇胜仙子，步虚声细象窗深。",
        "dynasty": "唐",
        "collection_info": null
    },
    {
        "uuid": "c9fc8327ef8da4e0a577dd4dbcef5fa5",
        "title": "宫词百首 九十七",
        "author": "和凝",
        "content": "金马门开侍从归，御香犹惹赐来衣。\n晓光满院金鱼冷，红药花擎宿露飞。",
        "dynasty": "唐",
        "collection_info": null
    },
    {
        "uuid": "1a88c1e2fae984e2531e82cb3bff50ad",
        "title": "宫词百首 九十八",
        "author": "和凝",
        "content": "便殿朝回卸玉簪，竞来芳槛摘花心。\n风和难捉花中蝶，却向窗间弄绣针。",
        "dynasty": "唐",
        "collection_info": null
    },
    {
        "uuid": "4f6c43bac9cd7308245430083f95ebc1",
        "title": "宫词百首 九十九",
        "author": "和凝",
        "content": "君王朝下未梳头，长晕残眉侍鑑楼。\n扼臂交光红玉软，起来重拟理箜篌。",
        "dynasty": "唐",
        "collection_info": null
    },
    {
        "uuid": "0a451d7f5adbaf593901b40b157d9ed1",
        "title": "宫词百首 一百",
        "author": "和凝",
        "content": "九重天上实难知，空遣微臣役梦思。\n葵藿一心期捧日，强搜狂斐拟宫词。",
        "dynasty": "唐",
        "collection_info": null
    },
    {
        "uuid": "06473c039cc4dfb15119d40ae23b459b",
        "title": "渔父歌",
        "author": "和凝",
        "content": "白芷汀寒立鹭鸶，苹风轻翦浪花时。\n烟羃羃，日迟迟，香引芙蓉惹钓丝。",
        "dynasty": "唐",
        "collection_info": null
    },
    {
        "uuid": "afa503fd8b67a78e988a837f45e01ffb",
        "title": "杨柳枝 一",
        "author": "和凝",
        "content": "软碧摇烟似送人，映花时把翠眉嚬。\n青青自是风流主，慢飐金丝待洛神。",
        "dynasty": "唐",
        "collection_info": null
    },
    {
        "uuid": "951a4d7a4196c96a7197deb453bc4c81",
        "title": "杨柳枝 二",
        "author": "和凝",
        "content": "瑟瑟罗裙金缕腰，黛眉隈破未重描。\n醉来齩损新花子，拽住仙郎尽放娇。",
        "dynasty": "唐",
        "collection_info": null
    },
    {
        "uuid": "de356acf98b9d7fbfd097e8e3b8ed5c6",
        "title": "杨柳枝 三",
        "author": "和凝",
        "content": "鹊桥初就咽银河，今夜仙郎自姓和。\n不是昔年攀桂树，岂能月裏索姮娥。",
        "dynasty": "唐",
        "collection_info": null
    },
    {
        "uuid": "9a7205fbaab9606e8ddf8024195767be",
        "title": "解红歌",
        "author": "和凝",
        "content": "百戏罢，五音清，解红一曲新教成。\n两个瑶池小仙子，此时夺却柘枝名。",
        "dynasty": "唐",
        "collection_info": null
    },
    {
        "uuid": "63686c4f8cf45e94440d0d5622b5e619",
        "title": "题鹰猎兔画",
        "author": "和凝",
        "content": "虽是丹青物，沈吟亦可伤。\n君夸鹰眼疾，我悯兔心忙。\n岂动骚人兴，惟增猎客狂。\n鲛绡百余尺，争及制衣裳。",
        "dynasty": "唐",
        "collection_info": null
    },
    {
        "uuid": "71fd2ce7f098d3be0b29b689cc9a018f",
        "title": "醴泉院",
        "author": "和凝",
        "content": "万山岚霭簇洋城，数处禅斋尽有名。\n古柏八株堆翠色，灵泉一派逗寒声。\n暂游颇爱闲滋味，久住翻嫌俗性情。\n珍重支公每相勉，我于儒行也修行。",
        "dynasty": "唐",
        "collection_info": null
    },
    {
        "uuid": "361d2fa6a01e9607a64900a9d7c6aede",
        "title": "兴势观",
        "author": "和凝",
        "content": "山名兴势镇梁洋，俨有真风福此方。\n瘦柏握盘笼殿紫，灵泉澄洁浸花香。\n暂游颇爱闲人少，久住翻嫌白日忙。\n只向五千文字内，愿成金骨住仙乡。",
        "dynasty": "唐",
        "collection_info": null
    },
    {
        "uuid": "63b2f64f8596a7e90577ca6659f590de",
        "title": "洋川",
        "author": "和凝",
        "content": "华夷图上见洋川，知在青山绿水边。\n官闲最好游僧舍，江近应须买钓船。",
        "dynasty": "唐",
        "collection_info": null
    },
    {
        "uuid": "449c02ecbd66740af9d988565296ce41",
        "title": "句",
        "author": "和凝",
        "content": "先生自舞琴。\n波上人如潘玉儿，掌中花似赵飞燕。",
        "dynasty": "唐",
        "collection_info": null
    },
    {
        "uuid": "a7580fd29f019a9a9d12a9a7597a532d",
        "title": "从蜀后主幸秦川上梓潼山",
        "author": "王仁裕",
        "content": "綵仗拂寒烟，鸣驺在半天。\n黄云生马足，白日下松巅。\n盛德安疲俗，仁风扇极边。\n前程问成纪，此去尚三千。",
        "dynasty": "唐",
        "collection_info": null
    },
    {
        "uuid": "b3614a326d6ee6208f768f0bbeaff624",
        "title": "和蜀后主题劒门",
        "author": "王仁裕",
        "content": "孟阳曾有语，刊在白云棱。\n李杜常挨托，孙刘亦恃凭。\n庸才安可守，上德始堪矜。\n暗指长天路，浓峦蔽几层。",
        "dynasty": "唐",
        "collection_info": null
    },
    {
        "uuid": "f71595c0bb905eaa37655d0a53e636de",
        "title": "荆南席上咏胡琴妓二首 一",
        "author": "王仁裕",
        "content": "红妆齐抱紫檀槽，一抹朱弦四十条。\n湘水凌波惭鼓瑟，秦楼明月罢吹箫。\n寒敲白玉声偏婉，暖逼黄莺语自娇。\n丹禁旧臣来侧耳，骨清神爽似闻韶。",
        "dynasty": "唐",
        "collection_info": null
    },
    {
        "uuid": "8e4adfd86f8841de9517c58f4925e380",
        "title": "荆南席上咏胡琴妓二首 二",
        "author": "王仁裕",
        "content": "玉纤挑落折冰声，散入秋空韵转清。\n二五指中句塞雁，十三弦上啭春莺。\n谱从陶室偷将妙，曲向秦楼写得成。\n无限细腰宫裏女，就中偏惬楚王情。",
        "dynasty": "唐",
        "collection_info": null
    },
    {
        "uuid": "82833c85461b91c57699099038cb61a8",
        "title": "题麦积山天堂",
        "author": "王仁裕",
        "content": "蹑尽悬空万仞梯，等闲身共白云齐。\n檐前下视羣山小，堂上平分落日低。\n绝顶路危人少到，古岩松健鹤频栖。\n天边为要留名姓，拂石殷勤身自题。",
        "dynasty": "唐",
        "collection_info": null
    },
    {
        "uuid": "168c7c38e9939324a80f2568c5a2779e",
        "title": "题斗山观",
        "author": "王仁裕",
        "content": "霞衣欲举醉陶陶，不觉全家住绛霄。\n拔宅只知鸡犬在，上天谁信路岐遥。\n三清辽廊抛尘梦，八景云烟事早朝。\n为有故林苍柏健，露华凉叶锁金飙。",
        "dynasty": "唐",
        "collection_info": null
    },
    {
        "uuid": "3f109441c88c730a58e87244d48554e4",
        "title": "题孤云絶顶淮阴祠",
        "author": "王仁裕",
        "content": "一握寒天古木深，路人犹说汉淮阴。\n孤云不掩兴亡策，两角曾悬去住心。\n不是冕旒轻布素，岂劳丞相远追寻。\n当时若放还西楚，尺寸中华未可侵。",
        "dynasty": "唐",
        "collection_info": null
    },
    {
        "uuid": "56fcb9655927f2247920e257cf7e9ad6",
        "title": "和韩昭从驾过白卫岭",
        "author": "王仁裕",
        "content": "龙斾飘飖指极边，到时犹更二三千。\n登高晓蹋巉岩石，冒冷朝衝断续烟。\n自学汉皇开土宇，不同周穆好神仙。\n秦民莫遣无恩及，大散关东别有天。",
        "dynasty": "唐",
        "collection_info": null
    },
    {
        "uuid": "e65f95826d352bcedf49f233ef028a48",
        "title": "贺王溥入相",
        "author": "王仁裕",
        "content": "一战文场拔赵旗，便调金鼎佐无为。\n白麻骤降恩何极，黄髮初闻喜可知。\n跋勅案前人到少，筑沙堤上马归迟。\n立班始得遥相见，亲洽争如未贵时。",
        "dynasty": "唐",
        "collection_info": null
    },
    {
        "uuid": "d4979e7ae4b7d41c75310ecc7b1af1ea",
        "title": "与诸门生春日会饮繁台赋",
        "author": "王仁裕",
        "content": "柳阴如雾絮成堆，又引门生饮古台。\n淑景即随风雨去，芳樽宜命管弦开。\n谩夸列鼎鸣钟贵，宁免朝乌夜兔催。\n烂醉也须诗一首，不能空放马头回。",
        "dynasty": "唐",
        "collection_info": null
    },
    {
        "uuid": "9a7339fc4b6e39391af4393f9173de75",
        "title": "示诸门生",
        "author": "王仁裕",
        "content": "二百一十四门生，春风初长羽毛成。\n掷金换得天边桂，凿壁偷将榜上名。\n何辛不才逢圣世，偶将疎网罩羣英。\n衰翁渐老儿孙小，异日知谁略有情。",
        "dynasty": "唐",
        "collection_info": null
    },
    {
        "uuid": "dceea72a23f64ba3001d1fcbcc11c7d9",
        "title": "过平戎谷弔胡翙",
        "author": "王仁裕",
        "content": "立马荒郊满目愁，伊人何罪死林丘。\n风号古木悲长在，雨湿寒莎泪暗流。\n莫道文章为众嫉，只应轻薄是身讐。\n不缘魂寄孤山下，此地堪名鹦鹉洲。",
        "dynasty": "唐",
        "collection_info": null
    },
    {
        "uuid": "5621be07169e21ffdbb1bf72a8351ecb",
        "title": "奉诏赋劒州途中鸷兽",
        "author": "王仁裕",
        "content": "劒牙钉舌血毛腥，窥算劳心岂暂停。\n不与大朝除患难，惟余当路食生灵。\n从将户口资嚵口，未委三丁税几丁。\n今日帝王亲出狩，白云岩下好藏形。",
        "dynasty": "唐",
        "collection_info": null
    },
    {
        "uuid": "238d05c71a878d836cd752debab2f1e1",
        "title": "放猿",
        "author": "王仁裕",
        "content": "放尔丁宁復故林，旧来行处好追寻。\n月明巫峡堪怜静，路隔巴山莫厌深。\n栖宿免劳青嶂梦，跻攀应惬白云心。\n三秋果熟松梢健，任抱高枝彻晓吟。",
        "dynasty": "唐",
        "collection_info": null
    },
    {
        "uuid": "8eb050c6864cdd50c44af6da382b6bf2",
        "title": "遇放猿再作",
        "author": "王仁裕",
        "content": "嶓冢祠前汉水滨，饮猿连臂下嶙峋。\n渐来子细窥行客，认得依稀是野宾。\n月宿从劳羁绁梦，松餐非復稻粱身。\n数声肠断和云呌，识是前时旧主人。",
        "dynasty": "唐",
        "collection_info": null
    },
    {
        "uuid": "6ccef5e62417e9d39ee047a450677515",
        "title": "句",
        "author": "王仁裕",
        "content": "铁锁寨门扃白日，大张旗帜插青天。",
        "dynasty": "唐",
        "collection_info": null
    },
    {
        "uuid": "657421182536a2bcc41cc5ff8ce9d5f7",
        "title": "天道",
        "author": "冯道",
        "content": "穷达皆由命，何劳发叹声。\n但知行好事，莫要问前程。\n冬去冰须泮，春来草自生。\n请君观此理，天道甚分明。",
        "dynasty": "唐",
        "collection_info": null
    },
    {
        "uuid": "2652d92d40ad487f47c6d59432e1626e",
        "title": "偶作",
        "author": "冯道",
        "content": "莫为危时便怆神，前程往往有期因。\n须知海岳归明主，未必干坤陷吉人。\n道德几时曾去世，舟车何处不通津？但教方寸无诸恶，狼虎丛中也立身。",
        "dynasty": "唐",
        "collection_info": null
    },
    {
        "uuid": "82a8f035ce461fe601c521dd5c3eb947",
        "title": "北使还京作",
        "author": "冯道",
        "content": "去年今日奉皇华，只为朝廷不为家。\n殿上一杯天子泣，门前双节国人嗟。\n龙荒冬往时时雪，兔苑春归处处花。\n上下一行如骨肉，几人身死掩风沙。",
        "dynasty": "唐",
        "collection_info": null
    },
    {
        "uuid": "e2f041af7416901d934e53663e67fa1a",
        "title": "赠窦十",
        "author": "冯道",
        "content": "燕山窦十郎，教子有义方。\n灵椿一株老，丹桂五枝芳。",
        "dynasty": "唐",
        "collection_info": null
    },
    {
        "uuid": "e6996efde41fc183a33252ec4ed47b2a",
        "title": "放鱼书所钥户",
        "author": "冯道",
        "content": "高却垣墙钥却门，监丞从此罢垂纶。\n池中鱼鳖应相贺，从此方知有主人。",
        "dynasty": "唐",
        "collection_info": null
    },
    {
        "uuid": "4fbafcd7df3dff33c389ab51ee1f947a",
        "title": "句",
        "author": "冯道",
        "content": "朝披四袄专藏手，夜覆三衾怕露头。\n牛头偏得赐，象笏更容持。\n已落地花方遣埽，未经霜草莫教锄。\n视草北来唐学士，拥旄西去汉将军。",
        "dynasty": "唐",
        "collection_info": null
    },
    {
        "uuid": "011976e98913c010b8e7ff2d0631d1eb",
        "title": "后唐宗庙乐舞辞",
        "author": "卢文纪",
        "content": "仁君御宇，环海谧清。\n运符武德，道协文明。\n九成式敍，百度惟成。\n金门积庆，玉叶传荣。",
        "dynasty": "唐",
        "collection_info": null
    },
    {
        "uuid": "70e5cb1bf00b61fd9abb87c7995d6556",
        "title": "后唐宗庙乐舞辞",
        "author": "崔居俭",
        "content": "艰难王业，返正皇唐。\n先天在造，却日重光。\n汉绍世祖，夏资少康。\n功成德茂，率祀无疆。",
        "dynasty": "唐",
        "collection_info": null
    },
    {
        "uuid": "b03b8e7473e9d4a19999bbe34c2409f2",
        "title": "春社从李昉乞酒",
        "author": "李涛",
        "content": "社公今日没心情，为乞治聋酒一瓶。\n恼乱玉堂将欲徧，依稀巡到第三厅。",
        "dynasty": "唐",
        "collection_info": null
    },
    {
        "uuid": "cb4613af837ec00c49679f4f96bfc551",
        "title": "句",
        "author": "李涛",
        "content": "溪声长在耳，山色不离门。\n扫地树留影，拂妆琴有声。\n一言寤主宁復听，三谏不从归去来。",
        "dynasty": "唐",
        "collection_info": null
    },
    {
        "uuid": "18b3b67b9d4c44fbdce68d83edb78d8d",
        "title": "灵溪老松歌",
        "author": "卢士衡",
        "content": "灵溪古观坛西角，千尺鳞皴栋梁朴。\n横出一枝戛楼阁，直上一枝扫寥廊。\n白石苍苔拥根脚，月明风憾寒光落。\n有时风雨晦瞑，摆撼若黑龙之腾跃。\n合生于象外峰峦，枉滞乎人间山岳。\n安得巨灵受请託，拔向青桂白榆边安着。",
        "dynasty": "唐",
        "collection_info": null
    },
    {
        "uuid": "516e5de375a2e0351187ea2e6c84a0cb",
        "title": "游灵溪观",
        "author": "卢士衡",
        "content": "云藏宝殿风尘外，粉壁松轩入看初。\n话久仙童颜色老，病来玄鹤羽毛疎。\n樵翁接引寻红朮，道士留连说紫书。\n不为壮心降未得，便堪从此翫清虚。",
        "dynasty": "唐",
        "collection_info": null
    },
    {
        "uuid": "257e498f70111c422483e496b54c8bdd",
        "title": "寄天台道友",
        "author": "卢士衡",
        "content": "相思遥指玉霄峰，怅望江上阻万重。\n曾隔晓窗闻法鼓，几同寒榻听疎钟。\n别来知子长餐栢，吟处将谁对倚松。\n且住人间行圣教，莫思天路便登龙。",
        "dynasty": "唐",
        "collection_info": null
    },
    {
        "uuid": "d16191f47dd3fce0f7b39e7bbf5cf9ea",
        "title": "花落",
        "author": "卢士衡",
        "content": "迎风啸未已，和雨落谷谷。\n千枝与万枝，不如一竿竹。",
        "dynasty": "唐",
        "collection_info": null
    },
    {
        "uuid": "4235d02132750ccb2ea10544ff1fc7dd",
        "title": "钟陵铁柱",
        "author": "卢士衡",
        "content": "千年埋没竟何为，变化宜将万物齐。\n安得风胡借方便，铸成神剑斩鲸鲵。",
        "dynasty": "唐",
        "collection_info": null
    },
    {
        "uuid": "ca4b5950fe90b1f5f2c5954f90b43382",
        "title": "僧房听雨",
        "author": "卢士衡",
        "content": "古寺松轩雨声别，寒窗听久诗魔发。\n记得年前在赤城，石楼梦觉三更雪。",
        "dynasty": "唐",
        "collection_info": null
    },
    {
        "uuid": "fa3ec8d07b1333142efbd95f0061e9c1",
        "title": "题牡丹",
        "author": "卢士衡",
        "content": "万叶红绡翦尽春，丹青任写不如真。\n风光九十无多日，难惜尊前折赠人。",
        "dynasty": "唐",
        "collection_info": null
    },
    {
        "uuid": "7914db93ffb97ae0e9e94b972a7ca754",
        "title": "祖龙词",
        "author": "熊皦",
        "content": "平吞六国更何求，童女童男问十洲。\n沧海不回应怅望，始知徐福解风流。",
        "dynasty": "唐",
        "collection_info": null
    },
    {
        "uuid": "5914ee1e771e116002885a37573083d5",
        "title": "谪居海上",
        "author": "熊皦",
        "content": "家临泾水隔秦川，来往关河路八千。\n堪恨此身何处老，始皇桥畔又经年。",
        "dynasty": "唐",
        "collection_info": null
    },
    {
        "uuid": "cfffbe55789a5da210340f1eca79eab1",
        "title": "冬日原居酬光上人见访",
        "author": "熊皎",
        "content": "吾道丧已久，吾师何此来。\n门无尘事闭，卷有国风开。\n野迥霜先白，庭荒叶自堆。\n寒暄吟罢后，犹喜话天台。",
        "dynasty": "唐",
        "collection_info": null
    },
    {
        "uuid": "4c767b198daf7250c2d750b05ab4bd09",
        "title": "早梅",
        "author": "熊皎",
        "content": "江南近腊时，已亚雪中枝。\n一夜欲开尽，百花犹未知。\n人情皆共惜，天意欲教迟。\n莫讶无浓艳，芳筵正好吹。",
        "dynasty": "唐",
        "collection_info": null
    },
    {
        "uuid": "d61a9f9a319b107cd9608a96dd997536",
        "title": "怀三茅道友",
        "author": "熊皎",
        "content": "尘事何年解客嘲，十年容易到三茅。\n长思碧洞云窗下，曾借黄庭雪夜抄。\n丹桂有心凭至论，五峰无信问深交。\n杏坛仙侣应相笑，只为浮名未肯抛。",
        "dynasty": "唐",
        "collection_info": null
    },
    {
        "uuid": "df9db496755b6d6416b8b6d2afe18d0c",
        "title": "赠胥尊师",
        "author": "熊皎",
        "content": "绿髮童颜羽服轻，天台王屋几经行。\n云程去速因风起，酒债还迟待药成。\n房闭十洲烟浪阔，箓开三洞鬼神惊。\n他年华表重归日，却恐桑田已变更。",
        "dynasty": "唐",
        "collection_info": null
    },
    {
        "uuid": "1dce879de6d9abba85de7d4c9c67ef02",
        "title": "句",
        "author": "熊皎",
        "content": "山前犹见月，陌上未逢人。\n果熟秋先落，禽寒夜未栖。\n深逢野草皆为药，静见樵人恐是仙。\n厌听啼鸟梦醒后，慵扫落花春尽时。\n废土有人耕不畏，古厅无讼醉何妨。",
        "dynasty": "唐",
        "collection_info": null
    },
    {
        "uuid": "752433851651ac0e102217385f91df7d",
        "title": "塞上",
        "author": "赵延寿",
        "content": "黄沙风捲半空抛，云动阴山雪满郊。\n探水人迴移帐就，射鵰箭落着弓抄。\n鸟逢霜果饥还啄，马渡冰河渴自跑。\n占得高原肥草地，夜深生火折林梢。",
        "dynasty": "唐",
        "collection_info": null
    },
    {
        "uuid": "e1c81b69a3c3e9b823aed56047973605",
        "title": "棊",
        "author": "高辇",
        "content": "野客围棊坐，搘颐向暮秋。\n不言如守默，设计似平雠。\n决胜虽关勇，防危亦合忧。\n看他终一局，白却少年头。",
        "dynasty": "唐",
        "collection_info": null
    },
    {
        "uuid": "c61eaf0d32bce885ba7e85d877fff5e8",
        "title": "句",
        "author": "高辇",
        "content": "飘飘送下遥天雪，飒飒吹干旅舍烟。",
        "dynasty": "唐",
        "collection_info": null
    },
    {
        "uuid": "af5119ac440a4101a96f7218611c8685",
        "title": "与李专美",
        "author": "韩昭裔",
        "content": "昭裔登庸汝未登，凤池鸡树冷如冰。\n何如且作宣徽使，免被人呼粥饭僧。",
        "dynasty": "唐",
        "collection_info": null
    },
    {
        "uuid": "b44e2fe1ce2fd70a2acc023e3ebb89b3",
        "title": "题龙窝洞",
        "author": "张仁溥",
        "content": "折花携酒看龙窝，镂玉长旌俊彦过。\n他日各为云外客，碧纱笼却又如何。",
        "dynasty": "唐",
        "collection_info": null
    },
    {
        "uuid": "9bbb534e0856a2763527c9a4228b8cbf",
        "title": "留题座主和凝旧阁",
        "author": "李瀚",
        "content": "座主登庸归凤阙，门生批诏立鰲头。\n玉堂旧阁多珍玩，可作西斋润笔不。",
        "dynasty": "唐",
        "collection_info": null
    },
    {
        "uuid": "c4b58563f120679cbe2e5fa583c87956",
        "title": "题家园",
        "author": "杨昭俭",
        "content": "池莲憔悴无颜色，园竹低垂减翠阴。\n园竹池莲莫惆怅，相看恰似主人心。",
        "dynasty": "唐",
        "collection_info": null
    },
    {
        "uuid": "3b522323ad0fda68f732fe203f26ffc9",
        "title": "书从事厅屏上",
        "author": "刘坦",
        "content": "金殿试迴新折桂，将军留辟向江城。\n思量一醉犹难得，辜负扬州管记名。",
        "dynasty": "唐",
        "collection_info": null
    },
    {
        "uuid": "021dea2aaba951688b6b415d64059645",
        "title": "题施璘画竹图",
        "author": "韦遵",
        "content": "枯箨危根缴石头，千竿交映近清流。\n堪珍仲宝穷幽笔，留得荆湘一片秋。",
        "dynasty": "唐",
        "collection_info": null
    },
    {
        "uuid": "716b67a50e6290d1f5f6868f2372c535",
        "title": "陪游凤皇台献诗",
        "author": "宋齐丘",
        "content": "嵯峨压洪泉，岝峉撑碧落。\n宜哉秦始皇，不驱亦不凿。\n上有布政台，八顾背城郭。\n山蹙龙虎健，水黑螭蜃作。\n白虹欲吞人，赤骥相𤍿㩧。\n画栋泥金碧，石路盘硗埆。\n倒挂哭月猿，危立思天鹤。\n凿池养蛟龙，栽桐栖鸑鷟。\n梁间燕教雏，石罅蛇悬壳。\n养花如养贤，去草如去恶。\n日晚严城鼓，风来萧寺铎。\n扫地驱尘埃，翦蒿除鸟雀。\n金桃带叶摘，绿李和衣嚼。\n贞竹无盛衰，媚柳先摇落。\n尘飞景阳井，草合临春阁。\n芙蓉如佳人，迴首似调谑。\n当轩有直道，无人肯驻脚。\n夜半鼠窸窣，天阴鬼敲啄。\n松孤不易立，石丑难安着。\n自怜啄木鸟，去蠹终不错。\n晚风吹梧桐，树头鸣嚗嚗。\n峨峨江令石，青苔何淡薄。\n不话兴亡事，举首思眇邈。\n吁哉未到此，褊劣同尺蠖。\n笼鹤羡凫毛，猛虎爱蜗角。\n一日贤太守，与我观橐籥。\n往往独自语，天帝相唯诺。\n风云偶不来，寰宇销一略。\n我欲烹长鲸，四海为鼎镬。\n我欲取大鹏，天地为矰缴。\n安得生羽翰，雄飞上寥廓。",
        "dynasty": "唐",
        "collection_info": null
    },
    {
        "uuid": "269df41620c491a94d641ec21a6f753d",
        "title": "赠仰山慧度禅师",
        "author": "宋齐丘",
        "content": "初闻如自解，及见胜初闻。\n两鬓堆残雪，一身披断云。\n道应齐古佛，高不揖吾君。\n稽首清凉月，萧然万象分。",
        "dynasty": "唐",
        "collection_info": null
    },
    {
        "uuid": "76dd3bbac7c1b2e52f285277dda7611a",
        "title": "陪华林园试小妓羯鼓",
        "author": "宋齐丘",
        "content": "切断牙床镂紫金，最宜平稳玉槽深。\n因逢淑景开佳宴，为出花奴奏雅音。\n掌底轻璁孤鹊噪，枝头干快乱蝉吟。\n开元天子曾如此，今日将军好用心。",
        "dynasty": "唐",
        "collection_info": null
    },
    {
        "uuid": "eeefe92579b47403d7b6bbd34ad00d93",
        "title": "句",
        "author": "宋齐丘",
        "content": "大似贤臣扶社稷，遇明则见暗还藏。",
        "dynasty": "唐",
        "collection_info": null
    },
    {
        "uuid": "54783c3b31242efeb85fab1fae7acdf8",
        "title": "早朝",
        "author": "冯延巳",
        "content": "铜壶滴漏初昼，高阁鸡鸣半空。\n催启五门金锁，犹垂三殿帘栊。\n阶前御柳摇绿，仗下宫花散红。\n鸳瓦数行晓日，鸾旗百尺春风。\n侍臣踏舞重拜，圣寿南山永同。",
        "dynasty": "唐",
        "collection_info": null
    },
    {
        "uuid": "4b3633557089dc2423305e736254d173",
        "title": "句",
        "author": "冯延巳",
        "content": "青楼阿监应相笑，书记登坛又却回。",
        "dynasty": "唐",
        "collection_info": null
    },
    {
        "uuid": "502e622dc67340a9c6cdd292ad46c7ec",
        "title": "感怀诗二章 一",
        "author": "韩熙载",
        "content": "仆本江北人，今作江南客。\n再去江北游，举目无相识。\n金风吹我寒，秋月为谁白。\n不如归去来，江南有人忆。",
        "dynasty": "唐",
        "collection_info": null
    },
    {
        "uuid": "5c323ec5de71beb1fb67de75d4fe09c0",
        "title": "感怀诗二章 二",
        "author": "韩熙载",
        "content": "未到故乡时，将为故乡好。\n及至亲得归，争如身不到。\n目前相识无一人，出入空伤我怀抱。\n风雨萧萧旅馆秋，归来窗下和衣倒。\n梦中忽到江南路，寻得花边旧居处。\n桃脸蛾眉笑出门，争向前头拥将去。",
        "dynasty": "唐",
        "collection_info": null
    },
    {
        "uuid": "1cde4e87bea9e824d0236fea81a5cc58",
        "title": "溧水无相寺赠僧",
        "author": "韩熙载",
        "content": "无相景幽远，山屏四面开。\n凭师领鹤去，待我挂冠来。\n药为依时采，松宜绕舍栽。\n林泉自多兴，不是效刘雷。",
        "dynasty": "唐",
        "collection_info": null
    },
    {
        "uuid": "2e4a19069c6a0ddc93b7e44d1a79f7c2",
        "title": "书歌妓泥金带",
        "author": "韩熙载",
        "content": "风柳摇摇无定枝，阳台云雨梦中归。\n他年蓬岛音尘断，留取尊前旧舞衣。",
        "dynasty": "唐",
        "collection_info": null
    },
    {
        "uuid": "8fe67fd5eb543e3e5857afc9ec82e2de",
        "title": "送徐铉流舒州",
        "author": "韩熙载",
        "content": "昔年悽断此江湄，风满征帆泪满衣。\n今日重怜鹡鸰羽，不堪波上又分飞。",
        "dynasty": "唐",
        "collection_info": null
    },
    {
        "uuid": "5b59682372a865ae68ee00531e2bf0a9",
        "title": "句",
        "author": "韩熙载",
        "content": "几人平地上，看我半天中。",
        "dynasty": "唐",
        "collection_info": null
    },
    {
        "uuid": "e07d27d90448e28d6f59264195cad423",
        "title": "登祝融峰",
        "author": "李征古",
        "content": "欲上祝融峰，先登古石桥。\n凿开巇崄处，取路到丹霄。",
        "dynasty": "唐",
        "collection_info": null
    },
    {
        "uuid": "ae094ac5317a56f8ee63f71bb2f5688a",
        "title": "七岁吟",
        "author": "潘佑",
        "content": "朝游沧海东，暮归何太速。\n祗因骑折白龙腰，谪向人间三十六。",
        "dynasty": "唐",
        "collection_info": null
    },
    {
        "uuid": "75c8f3c7e766165514a6a236d79f19c4",
        "title": "送许处士坚往茅山",
        "author": "潘佑",
        "content": "天坛云似雪，玉洞水如琴。\n白云与流水，千载清人心。\n君携布囊去，路长风满林。\n一入华阳洞，千秋那可寻。",
        "dynasty": "唐",
        "collection_info": null
    },
    {
        "uuid": "9d62aa5713348fbb3ee5c148ad64f396",
        "title": "送人往宣城",
        "author": "潘佑",
        "content": "江畔送行人，千山生暮氛。\n谢安团扇上，为画敬亭云。",
        "dynasty": "唐",
        "collection_info": null
    },
    {
        "uuid": "d7ae2c943365adfe1ca3df20a73b29b6",
        "title": "失题",
        "author": "潘佑",
        "content": "谁家旧宅春无主，深院帘垂杏花雨。\n香飞绿琐人未归，巢燕承尘默无语。",
        "dynasty": "唐",
        "collection_info": null
    },
    {
        "uuid": "6d9cd788d79bb1de40ae9cded0af72da",
        "title": "句",
        "author": "潘佑",
        "content": "劝君此醉直须欢，明朝又是花狼藉。",
        "dynasty": "唐",
        "collection_info": null
    },
    {
        "uuid": "a9b0cebb126107d39dc9503d6d43bc80",
        "title": "寄孟宾于",
        "author": "李昉",
        "content": "初携书劒别湘潭，金榜标名第十三。\n昔日声名喧洛下，近来诗价满江南。\n长为邑令情终屈，纵处曹郎志未甘。\n莫学冯唐便休去，明君晚事未为惭。",
        "dynasty": "唐",
        "collection_info": null
    },
    {
        "uuid": "344af97a8c896325f7fde13364f91453",
        "title": "送孟宾于",
        "author": "马致恭",
        "content": "曾闻洛下缀神仙，火树南栖几十年。\n白首自忻丹桂在，诗名已得四方传。\n行随秋渚将归雁，吟傍梅花欲雪天。\n今日还家莫惆怅，不同初上渡头船。",
        "dynasty": "唐",
        "collection_info": null
    },
    {
        "uuid": "530cd743c2cdb9a20d577bb6fb3b3a15",
        "title": "奉和圣制元日大雪登楼",
        "author": "张义方",
        "content": "恰当岁日纷纷落，天宝瑶花助物华。\n自古最先标瑞牒，有谁轻拟比杨花。\n密飘粉署光同冷，静压青松势欲斜。\n岂但小臣添兴咏，狂歌醉舞一家家。",
        "dynasty": "唐",
        "collection_info": null
    },
    {
        "uuid": "55c4028b840f8e4e75b4d53ddbf8e085",
        "title": "中酒寄刘行军",
        "author": "李建勋",
        "content": "甚矣频频醉，神昏体亦虚。\n肺伤徒问药，髮落不盈梳。\n恋寝嫌明室，修生媿道书。\n西峯老僧语，相劝合何如。",
        "dynasty": "唐",
        "collection_info": null
    },
    {
        "uuid": "a59397b44b3f9c9822720a473bfada9b",
        "title": "白雁",
        "author": "李建勋",
        "content": "东溪一白雁，毛羽何皎洁。\n薄暮浴清波，斜阳共明灭。\n差池失羣久，幽独依人切。\n旅食赖菰蒲，单栖怯霜雪。\n边风昨夜起，顾影空哀咽。\n不及墙上乌，相将绕双阙。",
        "dynasty": "唐",
        "collection_info": null
    },
    {
        "uuid": "e5b07f7561a243d5c3fcb8c2c69ec6a2",
        "title": "早春寄怀",
        "author": "李建勋",
        "content": "家山归未得，又是看春过。\n老觉光阴速，闲悲世路多。\n风和吹岸柳，雪尽见庭莎。\n欲向东溪醉，狂眠一放歌。",
        "dynasty": "唐",
        "collection_info": null
    },
    {
        "uuid": "d48165628d9a9a309562bd905c5f0d56",
        "title": "春日东山正堂作",
        "author": "李建勋",
        "content": "身闲赢得出，天气渐暄和。\n蜀马登山稳，南朝古寺多。\n早花微弄色，新酒欲生波。\n从此唯行乐，闲愁奈我何。",
        "dynasty": "唐",
        "collection_info": null
    },
    {
        "uuid": "51d5f43d7437c18b0c785d68f3d6a62c",
        "title": "春日小园晨看兼招同舍",
        "author": "李建勋",
        "content": "最有杏花繁，枝枝若手抟。\n须知一春促，莫厌百迴看。\n鸟啭风潜息，蜂迟露未干。\n可容排饮否，兼折赠头冠。",
        "dynasty": "唐",
        "collection_info": null
    },
    {
        "uuid": "7d43da4f868bfa4f46d9f4657afb3456",
        "title": "惜花寄孙员外",
        "author": "李建勋",
        "content": "朝始一枝开，暮復一枝落。\n只恐雨淋漓，又见春萧索。\n侵晨结驷携酒徒，寻芳踏尽长安衢。\n思量少壮不自乐，他日白头空叹吁。",
        "dynasty": "唐",
        "collection_info": null
    },
    {
        "uuid": "344e066cfbe057ac9f693ef0607043a5",
        "title": "春日病中",
        "author": "李建勋",
        "content": "纔得归闲去，还教病卧频。\n无由全胜意，终是负青春。\n绿柳渐拂地，黄莺如唤人。\n方为医者劝，断酒已经旬。",
        "dynasty": "唐",
        "collection_info": null
    },
    {
        "uuid": "ef6dcc853b42a4ebfb1cb1dad858fe26",
        "title": "殴妓",
        "author": "李建勋",
        "content": "自为专房甚，怱怱有所伤。\n当时心已悔，彻夜手犹香。\n恨枕堆云髻，啼襟揾月黄。\n起来犹忍恶，剪破绣鸳鸯。",
        "dynasty": "唐",
        "collection_info": null
    },
    {
        "uuid": "f35d4205200aeb23a115be5289bcd04e",
        "title": "踏青罇前",
        "author": "李建勋",
        "content": "期君速行乐，不要旋还家。\n永日虽无雨，东风自落花。\n诗毫黏酒淡，歌袖向人斜。\n薄暮忘归路，垂杨噪乱鵶。",
        "dynasty": "唐",
        "collection_info": null
    },
    {
        "uuid": "c4fbf384fbb3953f803de34a08872ba5",
        "title": "正月晦日",
        "author": "李建勋",
        "content": "莫倦寻春去，都无百日游。\n更堪正月过，已是一分休。\n泉暖声纔出，云寒势未收。\n晚来重作雪，翻为杏花愁。",
        "dynasty": "唐",
        "collection_info": null
    },
    {
        "uuid": "963dcc0f87177f57af2dde1ea2b3db39",
        "title": "惜花",
        "author": "李建勋",
        "content": "白髮今如此，红芳莫更催。\n预愁多日谢，翻怕十分开。\n点滴无时雨，荒凉满地苔。\n闲阶一桮酒，惟待故人来。",
        "dynasty": "唐",
        "collection_info": null
    },
    {
        "uuid": "bb6ce206034e2795b73aa8d46daabecd",
        "title": "金谷园落花",
        "author": "李建勋",
        "content": "愁见清明后，纷纷盖地红。\n惜看难过日，自落不因风。\n蝶散余香在，莺啼半树空。\n堪悲一尊酒，从此似西东。",
        "dynasty": "唐",
        "collection_info": null
    },
    {
        "uuid": "f8f5570a560aa4eb0b039b6e47f2cb86",
        "title": "柳花寄宋明府",
        "author": "李建勋",
        "content": "每爱江城裏，青春向尽时。\n一迴新雨歇，是处好风吹。\n破石黏虫网，高楼扑酒旗。\n遥知陶令宅，五树正离披。",
        "dynasty": "唐",
        "collection_info": null
    },
    {
        "uuid": "3b1fbf5f72a92dfc70a24ec2db4bf7bf",
        "title": "送人",
        "author": "李建勋",
        "content": "相见未逾月，堪悲远别离。\n非君谁顾我，万里又南之。\n雨逼清明日，花阴杜宇时。\n愁看挂帆处，鸥鸟共迟迟。",
        "dynasty": "唐",
        "collection_info": null
    },
    {
        "uuid": "63034195848c69e66a226ce2a8e33a46",
        "title": "闲游",
        "author": "李建勋",
        "content": "携酒復携觞，朝朝一似忙。\n马谙频到路，僧借旧眠床。\n道胜他图薄，身闲白日长。\n扁舟动归思，高处见沧浪。",
        "dynasty": "唐",
        "collection_info": null
    },
    {
        "uuid": "d5465a688a5f77cce979e434b2b9698b",
        "title": "栢梁隔句韵诗",
        "author": "李建勋",
        "content": "不喜长亭柳，枝枝拟送君。\n惟怜北窗□，树树解留人。\n圆缺都如月，东西只似云。\n愁看离席散，归盖动行尘。",
        "dynasty": "唐",
        "collection_info": null
    },
    {
        "uuid": "2bf2ed1592c8bc57665e57549ad75d62",
        "title": "赠赵学士",
        "author": "李建勋",
        "content": "常钦赵夫子，远作五侯宾。\n见面到今日，操心如古人。\n醉同华席少，吟访野僧频。\n寂寂长河畔，荒斋与庙隣。",
        "dynasty": "唐",
        "collection_info": null
    },
    {
        "uuid": "351c2740ec98b58bdaae7d9b7a93029c",
        "title": "春阴",
        "author": "李建勋",
        "content": "老雨不肯休，东风势还作。\n未放草蒙茸，已遣花萧索。\n浮生何苦劳，触事妨行乐。\n寄语达生人，须知酒胜药。",
        "dynasty": "唐",
        "collection_info": null
    },
    {
        "uuid": "bea371889a96c15003afc5e4e42d436e",
        "title": "春日金谷园",
        "author": "李建勋",
        "content": "火急召亲宾，欢游莫厌频。\n日长徒似岁，花过即非春。\n晚雨来何定，东风自不匀。\n须知三箇月，不是负芳晨。",
        "dynasty": "唐",
        "collection_info": null
    },
    {
        "uuid": "dc85081e93db265a21f0f93d129385c5",
        "title": "夏日酬祥松二公见访",
        "author": "李建勋",
        "content": "多谢空门客，时时出草堂。\n从容非有约，淡薄不相忘。\n池映春篁老，檐垂夏果香。\n西峯正清霁，自与拂吟床。",
        "dynasty": "唐",
        "collection_info": null
    },
    {
        "uuid": "b5ee38b143f5f6062d9a820cdb9413ea",
        "title": "怀赠操禅师",
        "author": "李建勋",
        "content": "尝忆曹溪子，龛居面碧嵩。\n杉松新夏后，雨雹夜禅中。\n道匪因经悟，心能向物空。\n秋来得音信，又在剡山东。",
        "dynasty": "唐",
        "collection_info": null
    },
    {
        "uuid": "60b1c0d10414262e08c61ae59f424bb5",
        "title": "闲居秋思呈祥松二字",
        "author": "李建勋",
        "content": "秋光虽即好，客思转悠哉。\n去国身将老，流年雁又来。\n叶红堆晚径，菊冷藉空罍。\n不得师相访，难将道自开。",
        "dynasty": "唐",
        "collection_info": null
    },
    {
        "uuid": "ca941409b247d031671348ffec7502ad",
        "title": "赋得冬日青溪草堂四十字",
        "author": "李建勋",
        "content": "莫道无幽致，常来到日西。\n地虽当北阙，天与设东溪。\n疎苇寒多折，惊凫去不齐。\n坐中皆作者，长爱觅分题。",
        "dynasty": "唐",
        "collection_info": null
    },
    {
        "uuid": "6e260df30badbbfd736b9dfeaa4b8962",
        "title": "溪斋",
        "author": "李建勋",
        "content": "水木遶吾庐，搴帘晚槛虚。\n衰条寒露鹊，幽果落惊鱼。\n爱酒贫还甚，趋时老更疎。\n乖慵自有素，不是忽簪裾。",
        "dynasty": "唐",
        "collection_info": null
    },
    {
        "uuid": "02543c5cb83cbca23bfca3469febcc6d",
        "title": "留题爱敬寺",
        "author": "李建勋",
        "content": "野性竟未改，何以居朝廷。\n空为百官首，但爱千峯青。\n南风新雨后，与客携觞行。\n斜阳惜归去，万壑啼鸟声。",
        "dynasty": "唐",
        "collection_info": null
    },
    {
        "uuid": "71469810abc98b3e87565b84166e5e69",
        "title": "小园",
        "author": "李建勋",
        "content": "小园吾所好，栽植忘劳形。\n晚果经秋赤，寒蔬近社青。\n竹萝荒引蔓，土井浅生萍。\n更欲从人劝，凭高置草亭。",
        "dynasty": "唐",
        "collection_info": null
    },
    {
        "uuid": "6995929b498c5a36f2a4cf5701433173",
        "title": "宿山房",
        "author": "李建勋",
        "content": "石窗灯欲尽，松槛月还明。\n就枕浑无睡，披衣却出行。\n岩高泉乱滴，林动鸟时惊。\n倏忽山钟曙，喧喧仆马声。",
        "dynasty": "唐",
        "collection_info": null
    },
    {
        "uuid": "7c71327303df6615fbf6a547aa686e0b",
        "title": "金陵所居青溪草堂闲兴",
        "author": "李建勋",
        "content": "窗外皆连水，杉松欲作林。\n自怜趋竞地，独有爱闲心。\n素壁题看遍，危冠醉不簪。\n江僧暮相访，帘卷见秋岑。",
        "dynasty": "唐",
        "collection_info": null
    },
    {
        "uuid": "b18d353288607ab8e31edc108df0d9f8",
        "title": "阙下偶书寄孙员外",
        "author": "李建勋",
        "content": "长安驱驰地，贵贱共悠悠。\n白日谁相促，劳生自不休。\n凤翔双阙晓，蝉噪六街秋。\n独有南宫客，时来话钓舟。",
        "dynasty": "唐",
        "collection_info": null
    },
    {
        "uuid": "9a69cf02e808b370bc3149e7c73ed1fa",
        "title": "寄魏郎中",
        "author": "李建勋",
        "content": "碌碌但随羣，蒿兰任不分。\n未尝矜有道，求遇向吾君。\n逸驾秋寻寺，长歌醉望云。\n高斋纸屏古，尘暗北山文。",
        "dynasty": "唐",
        "collection_info": null
    },
    {
        "uuid": "f15f7ef03b3c081b81643a095c2d624a",
        "title": "病中书怀寄王二十六",
        "author": "李建勋",
        "content": "落叶满山州，闲眠病未瘳。\n窗阴连竹枕，药气染茶瓯。\n路匪人遮去，官须自觅休。\n焉宜更羸老，扶杖作公侯。",
        "dynasty": "唐",
        "collection_info": null
    },
    {
        "uuid": "a05cac3d09bb194c0faf908b86daac28",
        "title": "采菊",
        "author": "李建勋",
        "content": "簇簇竟相鲜，一枝开几番。\n味甘资曲糵，香好胜兰荪。\n古道风摇远，荒篱露压繁。\n盈筐时采得，服饵近知门。",
        "dynasty": "唐",
        "collection_info": null
    },
    {
        "uuid": "b6af00f73bfc43dda5cf3fc4192b8dc2",
        "title": "送王郎中之官吉水",
        "author": "李建勋",
        "content": "南望庐陵郡，山连五岭长。\n吾君怜远俗，从事辍名郎。\n移户多无土，春蚕不满筐。\n惟应劳赞画，溪峒况彊梁。",
        "dynasty": "唐",
        "collection_info": null
    },
    {
        "uuid": "28db49bc4c0cc0f92e8f875ceda56d28",
        "title": "孤雁",
        "author": "李建勋",
        "content": "欲食不敢食，合栖犹未栖。\n闻风亦惊过，避缴恨飞低。\n水阔缘湘因，云寒过碛迷。\n悲鸣感人意，不见夜乌啼。",
        "dynasty": "唐",
        "collection_info": null
    },
    {
        "uuid": "68c06b9c65915530862732c7a64ffe49",
        "title": "赠送致仕郎中",
        "author": "李建勋",
        "content": "鹤立瘦棱棱，髭长白似银。\n衣冠皆古制，气貌异常人。\n听雪添诗思，看山滞酒巡。\n西峯重归路，唯许野僧亲。",
        "dynasty": "唐",
        "collection_info": null
    },
    {
        "uuid": "28f8a25dd2e1a4162baabc4851fc0e6a",
        "title": "宿友人山居寄司徒相公 一",
        "author": "李建勋",
        "content": "雨雪正霏霏，令人不忆归。\n地炉僧坐暖，山枿火声肥。\n隔纸烘茶蘂，移铛剥芋衣。\n知君在霄汉，此兴得还稀。",
        "dynasty": "唐",
        "collection_info": null
    },
    {
        "uuid": "69259543aa4cb9550eff801e8f5333b9",
        "title": "宿友人山居寄司徒相公 二",
        "author": "李建勋",
        "content": "郢客相寻夜，荒庭雪洒篙。\n虚堂看向曙，吟坐共忘劳。\n溪冻声全减，灯寒焰不高。\n他人莫相笑，未易会吾曹。",
        "dynasty": "唐",
        "collection_info": null
    },
    {
        "uuid": "6b8444873d779e923db4000eb0131892",
        "title": "感故府二首 一",
        "author": "李建勋",
        "content": "戚戚復戚戚，期怀安可释。\n百年金石心，中路生死隔。\n新坟应草合，旧地空苔色。\n白日灯荧荧，凝尘满几席。",
        "dynasty": "唐",
        "collection_info": null
    },
    {
        "uuid": "200d7c9f5fe7996a80cb39b827f5dce7",
        "title": "感故府二首 二",
        "author": "李建勋",
        "content": "悒悒復悒悒，思君安可及。\n永日在阶前，披衣随风立。\n高楼暮角断，远树寒鸦集。\n惆怅几行书，遗踪墨犹湿。",
        "dynasty": "唐",
        "collection_info": null
    },
    {
        "uuid": "fbcb777e4100c269d22039f6e1a649b5",
        "title": "田家三首 一",
        "author": "李建勋",
        "content": "毕岁知无事，兵销復旧丁。\n竹门桑径狭，春日稻畦青。\n犬吠隈篱落，鸡飞上碓桯。\n归田起□思，蛙叫草冥冥。",
        "dynasty": "唐",
        "collection_info": null
    },
    {
        "uuid": "2f96140747d181a6098160029951e179",
        "title": "田家三首 二",
        "author": "李建勋",
        "content": "不识城中路，熙熙乐有年。\n木槃擎社酒，瓦鼓送神钱。\n霜落牛归屋，禾收雀满田。\n遥陂过秋水，闲阁钓鱼船。",
        "dynasty": "唐",
        "collection_info": null
    },
    {
        "uuid": "37db050767a887f4c844c6fef4903ecf",
        "title": "田家三首 三",
        "author": "李建勋",
        "content": "长爱田家事，时时欲一过。\n垣篱皆树槿，厅院亦堆禾。\n病果因风落，寒蔬向日多。\n遥闻数声笛，牛晚下前坡。",
        "dynasty": "唐",
        "collection_info": null
    },
    {
        "uuid": "553c94d2b896c2280aede8571be61532",
        "title": "新竹",
        "author": "李建勋",
        "content": "袅袅熏风软，娟娟湛露光。\n参差仙子仗，迤逦羽林枪。\n迥去侵花地，斜来破藓墙。\n箨干犹抱翠，粉腻若涂装。\n径曲茎难数，阴疎叶未长。\n懒嫌吟客倚，甘畏夏虫伤。\n映水如争立，当轩自着行。\n北庭尊酒兴，还为此君狂。",
        "dynasty": "唐",
        "collection_info": null
    },
    {
        "uuid": "2892b08957f6e0dee4051fd3181e05ba",
        "title": "归燕词",
        "author": "李建勋",
        "content": "羽翼势虽微，云霄亦可期。\n飞翻自有路，鸿鹄莫相嗤。\n待侣临书幌，寻泥傍藻池。\n衝人穿柳径，捕蝶遶花枝。\n广厦来应徧，深宫去不疑。\n雕梁声上下，烟浦影参差。\n旧地人潜换，新巢雀谩窥。\n双双暮归处，疎雨满江湄。",
        "dynasty": "唐",
        "collection_info": null
    },
    {
        "uuid": "dd3651109fb5205544149be454512d28",
        "title": "题魏坛二首 一",
        "author": "李建勋",
        "content": "不遇至真传道要，曾看真诰亦何为。\n旧碑经乱沈荒涧，灵篆因耕出故基。\n蛙黾自喧浇药井，牛羊闲过放生池。\n萧条夕景空坛畔，朽桧枝斜绿蔓垂。",
        "dynasty": "唐",
        "collection_info": null
    },
    {
        "uuid": "40a0e70d9a38322a27425a03eef22b79",
        "title": "题魏坛二首 二",
        "author": "李建勋",
        "content": "一寻遗迹到仙乡，云鹤沈沈思渺茫。\n丹井岁深生草木，芝田春废卧牛羊。\n雨淋残画摧荒壁，鼠引饥虵落坏梁。\n薄暮欲归仍伫立，菖蒲风起水泱泱。",
        "dynasty": "唐",
        "collection_info": null
    },
    {
        "uuid": "5ba1b50c5f213b034fa9186cdf9607ae",
        "title": "东楼看雪",
        "author": "李建勋",
        "content": "一上高楼醉復醒，日西江雪更冥冥。\n化风吹火全无气，平望惟松少露青。\n腊内不妨南地少，夜长应得小窗听。\n因思旧隐匡庐日，闲看杉柽掩石扃。",
        "dynasty": "唐",
        "collection_info": null
    },
    {
        "uuid": "e82ebc5c73c8a890ec5dfd6580343a98",
        "title": "落花",
        "author": "李建勋",
        "content": "惜花无计又花残，独遶芳丛不忍看。\n暖艳动随莺翅落，冷香愁杂燕泥干。\n绿珠倚槛魂初散，巫峡归云梦又阑。\n忍把一尊重命乐，送春招客亦何欢。",
        "dynasty": "唐",
        "collection_info": null
    },
    {
        "uuid": "514866127e04aae5d904e5ff0f436391",
        "title": "春雪",
        "author": "李建勋",
        "content": "南国春寒朔气迴，霏霏还阻百花开。\n全移暖律何方去，似误新莺昨日来。\n平野旋销难蔽草，远林高缀却遮梅。\n不知金勒谁家子，只待晴明赏帝台。",
        "dynasty": "唐",
        "collection_info": null
    },
    {
        "uuid": "d805f5c1673ab7dbb26bce21ebf905f1",
        "title": "重戏和春雪寄沈员外",
        "author": "李建勋",
        "content": "谁道江南要雪难，半春犹得倚楼看。\n却遮迟日偷莺暖，密洒西风借鹤寒。\n散漫不容梨艳去，轻明应笑玉华干。\n和来琼什虽无敌，且是侬家比兴残。",
        "dynasty": "唐",
        "collection_info": null
    },
    {
        "uuid": "6ad95073d05bbd574f49eaa010ba8246",
        "title": "春日尊前示从事",
        "author": "李建勋",
        "content": "州中案牍鱼鳞密，界上军书竹节稠。\n眼底好花浑似雪，瓮头春酒漫如油。\n东君不为留迟日，清镜唯知促白头。\n最觉此春无气味，不如庭草解忘忧。",
        "dynasty": "唐",
        "collection_info": null
    },
    {
        "uuid": "15cc7b6c46ea0c93f68d243cb4080ebf",
        "title": "尊前",
        "author": "李建勋",
        "content": "官为将相復何求，世路多端早合休。\n渐老更知春可惜，正欢唯怕客难留。\n雨催草色还依旧，晴放花枝始自由。\n莫厌百壶相劝倒，免教无事结闲愁。",
        "dynasty": "唐",
        "collection_info": null
    },
    {
        "uuid": "19971aba07dba4ef8500be18f28b0c23",
        "title": "蔷薇二首 一",
        "author": "李建勋",
        "content": "万蘂争开照槛光，诗家何物可相方。\n锦江风撼云霞碎，仙子衣飘黼黻香。\n裛露早英浓压架，背人狂蔓暗穿墙。\n綵笺蛮榼旬休日，欲召亲宾看一场。",
        "dynasty": "唐",
        "collection_info": null
    },
    {
        "uuid": "c6d91867ab57096ad5045a2ac2a05c87",
        "title": "蔷薇二首 二",
        "author": "李建勋",
        "content": "拂檐拖地对前墀，蝶影蜂声烂熳时。\n万倍馨香胜玉蘂，一生颜色笑西施。\n忘归醉客临高架，恃宠佳人索好枝。\n将并舞腰谁得及，惹衣伤手尽从伊。",
        "dynasty": "唐",
        "collection_info": null
    },
    {
        "uuid": "d907b20a6227f4ad60a16e09f5716edb",
        "title": "残牡丹",
        "author": "李建勋",
        "content": "肠断题诗如执别，芳茵愁更绕阑铺。\n风飘金蘂看全落，露滴檀英又暂苏。\n失意婕妤妆渐薄，背身妃子病难扶。\n迴看池馆春休也，又是迢迢看画图。",
        "dynasty": "唐",
        "collection_info": null
    },
    {
        "uuid": "75796d98bf674a47f1388d4c931cb013",
        "title": "春雨二首 一",
        "author": "李建勋",
        "content": "春霖未免妨游赏，唯到诗家自有情。\n花径不通新草合，兰舟初动曲池平。\n净缘高树莓苔色，饥集虚廊燕雀声。\n闲忆昔年为客处，闷留山馆阻行行。",
        "dynasty": "唐",
        "collection_info": null
    },
    {
        "uuid": "136055a569ad9763e0fb720f87d342cb",
        "title": "春雨二首 二",
        "author": "李建勋",
        "content": "萧萧春雨密还疎，景象三时固不如。\n寒入远林莺翅重，暖抽新麦土膏虚。\n细蒙台榭微兼日，潜涨涟漪欲动鱼。\n唯称乖慵多睡者，掩门中酒览闲书。",
        "dynasty": "唐",
        "collection_info": null
    },
    {
        "uuid": "bdd96bef0673231f4af7e9f3781581eb",
        "title": "醉中惜花更书与诸从事",
        "author": "李建勋",
        "content": "公退寻芳已是迟，莫因他事更来稀。\n未经旬日唯忧落，算有开时不合归。\n歌槛宴余风褭褭，闲园吟散雨霏霏。\n高楼鼓绝重门闭，长为抛迴恨解衣。",
        "dynasty": "唐",
        "collection_info": null
    },
    {
        "uuid": "09ab03c5e5c3710379376194b3c0befc",
        "title": "和判官喜雨",
        "author": "李建勋",
        "content": "去祷山川尚未还，云雷寻作远声寒。\n人情便似秋登悦，天色休劳夜起看。\n高槛气浓藏柳郭，小庭流拥没花坛。\n须知太守重墙内，心极农夫望处欢。",
        "dynasty": "唐",
        "collection_info": null
    },
    {
        "uuid": "00f02677f860b0250ea4b4196b180283",
        "title": "离阙下日感恩",
        "author": "李建勋",
        "content": "二年尘冒处中台，喜得南归退不才。\n即路敢期皇子送，出关犹有御书来。\n未知天地恩何报，翻对江山思莫开。\n斜日苇汀凝立处，远波微扬翠如苔。",
        "dynasty": "唐",
        "collection_info": null
    },
    {
        "uuid": "f8bb436469ee823ec00fd522000bdbea",
        "title": "细雨遥怀故人",
        "author": "李建勋",
        "content": "江云未散东风暖，溟蒙正在高楼见。\n细柳缘堤少过人，平芜隔水时飞燕。\n我有近诗谁与和，忆君狂醉愁难破。\n昨夜南窗不得眠，闲阶点滴迴灯坐。",
        "dynasty": "唐",
        "collection_info": null
    },
    {
        "uuid": "235b9db5bdde23c3abdd0c57c397f9a2",
        "title": "春水",
        "author": "李建勋",
        "content": "万派争流雨过时，晚来春静更逶迤。\n轻鸥散遶夫差国，远树微分夏禹祠。\n青岸渐平濡柳带，旧溪应暖负莼丝。\n风鬟倚檝谁家子，愁看鸳鸯望所之。",
        "dynasty": "唐",
        "collection_info": null
    },
    {
        "uuid": "5b03895f4a5768795af689d084820e4a",
        "title": "蝶",
        "author": "李建勋",
        "content": "粉蝶翩翩若有期，南园长是到春归。\n闲依柳带参差起，困傍桃花独自飞。\n潜被燕惊还散乱，偶因人逐入帘帏。\n晚来欲雨东风急，迴看池塘影渐稀。",
        "dynasty": "唐",
        "collection_info": null
    },
    {
        "uuid": "9a82b4514f1a40b3d35744db501de4bb",
        "title": "中春写怀寄沈彬员外",
        "author": "李建勋",
        "content": "省从骑竹学讴吟，便殢光阴役此心。\n寓目不能闲一日，闭门长胜得千金。\n窗悬夜雨残灯在，庭掩春风落絮深。\n唯有故人同此兴，近来何事懒相寻。",
        "dynasty": "唐",
        "collection_info": null
    },
    {
        "uuid": "aac16430c5161265a9a42376ea14c954",
        "title": "钟山寺避暑勉二三子",
        "author": "李建勋",
        "content": "楼台虽少景何深，满地青苔胜布金。\n松影晚留僧共坐，水声闲与客同寻。\n清凉会拟归莲社，沈湎终须弃竹林。\n长爱寄吟经案上，石窗秋霁向千岑。",
        "dynasty": "唐",
        "collection_info": null
    },
    {
        "uuid": "a7ff31c4ced882cf8409ff6bffc2beaf",
        "title": "道林寺",
        "author": "李建勋",
        "content": "虽向钟峯数寺连，就中奇胜出其间。\n不教幽树妨闲地，别着高窗向远山。\n莲沼水从双涧入，客堂僧自九华还。\n无因得结香灯社，空向王门玷玉班。",
        "dynasty": "唐",
        "collection_info": null
    },
    {
        "uuid": "589999a0a0eb807b387a1bfae608a63e",
        "title": "和致仕沈郎中",
        "author": "李建勋",
        "content": "欲谋休退尚因循，且向东溪种白苹。\n谬应星辰居四辅，终期冠褐作闲人。\n城中隔日趋朝懒，楚外千峯入梦频。\n残照晚庭沈醉醒，静吟斜倚老松身。",
        "dynasty": "唐",
        "collection_info": null
    },
    {
        "uuid": "90c768ee48085da72ffe48f60627a00f",
        "title": "醉中咏梅花",
        "author": "李建勋",
        "content": "十月清霜尚未寒，雪英重迭已如抟。\n还悲独咏东园裏，老作南州刺史看。\n北客见皆惊节气，郡僚痴欲望杯盘。\n交亲罕至长安远，一醉如泥岂自欢。",
        "dynasty": "唐",
        "collection_info": null
    },
    {
        "uuid": "bc2d569dffd8bcd5f2d45d60191f8b59",
        "title": "闲出书怀",
        "author": "李建勋",
        "content": "闲游何用问东西，寓兴皆非有所期。\n断酒只携僧共去，看山从听马行迟。\n溪田雨涨禾生耳，原野莺啼黍熟时。\n应有交亲长笑我，独轻人事鬓将衰。",
        "dynasty": "唐",
        "collection_info": null
    },
    {
        "uuid": "3f5772dc1c67ad27c332c4bf07d1c12f",
        "title": "寺居陆处士相访感怀却寄二三友人",
        "author": "李建勋",
        "content": "湘寺闲居亦半年，就中昨夜好潸然。\n人归远岫疎钟后，雪打高杉古屋前。\n投足正逢他国乱，冥心未解祖师禅。\n炉烟向冷孤灯下，唯有寒吟到曙天。",
        "dynasty": "唐",
        "collection_info": null
    },
    {
        "uuid": "6015daaf347f3995edc441b3e276a034",
        "title": "春雪",
        "author": "李建勋",
        "content": "随风竟日势漫漫，特地繁于故岁看。\n幽榭冻黏花屋重，短檐斜湿燕巢寒。\n闲听不寐诗魂爽，净吃无厌酒肺干。\n莫道便为桑麦药，亦胜焦涸到春残。",
        "dynasty": "唐",
        "collection_info": null
    },
    {
        "uuid": "a45a09048fec1883b16d7ef58a52ce36",
        "title": "惜花",
        "author": "李建勋",
        "content": "淡淡西园日又垂，一尊何忍负芳枝。\n莫言风雨长相促，直是晴明得几时。\n心破只愁莺践落，眼穿唯怕客来迟。\n年年使我成狂叟，肠断红笺几首诗。",
        "dynasty": "唐",
        "collection_info": null
    },
    {
        "uuid": "258ffbee9635d8b002556562066b90e5",
        "title": "梅花寄所亲",
        "author": "李建勋",
        "content": "一气才新物未知，每惭青律与先吹。\n雪霜迷素犹嫌早，桃杏虽红且后时。\n云鬓自黏飘处粉，玉鞭谁指出墙枝。\n老夫多病无风味，只向尊前咏旧诗。",
        "dynasty": "唐",
        "collection_info": null
    },
    {
        "uuid": "1154afed32d709e8d42a16c209c07530",
        "title": "登昇元阁",
        "author": "李建勋",
        "content": "登高始觉太虚宽，白雪须知唱和难。\n云渡琐窗金牓湿，月移珠箔水精寒。\n九天星象帘前见，六代城池直下观。\n唯有上层人未到，金乌飞过拂阑干。",
        "dynasty": "唐",
        "collection_info": null
    },
    {
        "uuid": "e716ee678024ad6c728b92ed4022ae15",
        "title": "雪有作",
        "author": "李建勋",
        "content": "霏霏奕奕满寒空，况是难逢值腊中。\n未白已堪张宴会，渐繁偏好去帘栊。\n庭莎易集看盈地，池柳难装旋逐风。\n长爱清华入诗句，预愁迟日放消融。",
        "dynasty": "唐",
        "collection_info": null
    },
    {
        "uuid": "537a30dee0d65a2123badb7925055fca",
        "title": "宫词",
        "author": "李建勋",
        "content": "自远凝旒守上阳，舞衣顿减旧朝香。\n帘垂粉阁春将尽，门掩梨花日渐长。\n草色深浓封辇路，水声低咽转宫墙。\n君王一去不迴驾，皓齿青蛾空断肠。",
        "dynasty": "唐",
        "collection_info": null
    },
    {
        "uuid": "df79615b01086742c7d0235ca37a4c4b",
        "title": "晚春送牡丹",
        "author": "李建勋",
        "content": "携觞邀客遶朱阑，肠断残春送牡丹。\n风雨数来留不得，离披将谢忍重看。\n氛氲兰麝香初减，零落云霞色渐干。\n借问少年能几许，不须推酒厌桮盘。",
        "dynasty": "唐",
        "collection_info": null
    },
    {
        "uuid": "d85d7001d5bf8f364ca61e889b712c29",
        "title": "岁暮晚泊望庐山不见因怀岳僧呈察判",
        "author": "李建勋",
        "content": "贪程只为看庐阜，及到停舟恨颇浓。\n云暗半空藏万仞，雪迷双瀑在中峯。\n林端莫辨曾游路，鸟际微闻向暮钟。\n长愧昔年招我入，共寻香社见芙蓉。",
        "dynasty": "唐",
        "collection_info": null
    },
    {
        "uuid": "80fd6a4c7a4f867380d280263e89f54d",
        "title": "重台莲",
        "author": "李建勋",
        "content": "斜倚秋风绝比伦，千英和露染难匀。\n自为祥瑞生南国，谁把丹青寄北人。\n明月几宵同绿水，牡丹无路出红尘。\n怜伊不算多时立，赢得馨香暗上身。",
        "dynasty": "唐",
        "collection_info": null
    },
    {
        "uuid": "58716c89e07a4b09f8ac05166b661d71",
        "title": "迎神",
        "author": "李建勋",
        "content": "攂蛮鼍，吟塞笛，女巫结束分行立。\n空中再拜神且来，满奠椒浆齐献揖。\n阴风窣窣吹纸钱，妖巫瞑目传神言。\n与君降福为丰年，莫教赛祀亏常筵。",
        "dynasty": "唐",
        "collection_info": null
    },
    {
        "uuid": "a9d6078a4e4eb0045dc56392418868b6",
        "title": "春词",
        "author": "李建勋",
        "content": "日高闲步下堂阶，细草春莎没绣鞋。\n折得玫瑰花一朵，凭君簪向凤皇钗。",
        "dynasty": "唐",
        "collection_info": null
    },
    {
        "uuid": "2d683783a0c25e548a6804d85dc4c994",
        "title": "独夜作",
        "author": "李建勋",
        "content": "佳人一去无消息，梦觉香残愁復入。\n空庭悄悄月如霜，独倚阑干伴花立。",
        "dynasty": "唐",
        "collection_info": null
    },
    {
        "uuid": "3e0369a10a89bba600fc6b648b58761d",
        "title": "竹",
        "author": "李建勋",
        "content": "琼节高吹宿凤枝，风流交我立忘归。\n最怜瑟瑟斜阳下，花影相和满客衣。",
        "dynasty": "唐",
        "collection_info": null
    },
    {
        "uuid": "4a87f44a2f3b9b67ed73b8b6bcbecfba",
        "title": "清明日",
        "author": "李建勋",
        "content": "他皆携酒寻芳去，我独关门好静眠。\n唯有杨花似相觅，因风时復到床前。",
        "dynasty": "唐",
        "collection_info": null
    },
    {
        "uuid": "c6aa13084f5a579971ff54bd2a7dec1d",
        "title": "宫词",
        "author": "李建勋",
        "content": "宫门长闭舞衣闲，略识君王鬓便斑。\n却羡落花春不管，御沟流得到人间。",
        "dynasty": "唐",
        "collection_info": null
    },
    {
        "uuid": "9d78e1b1c8ab833ac6d9f6a4ba8d5602",
        "title": "送喻炼师归茅山",
        "author": "李建勋",
        "content": "休粮知几载，脸色似桃红。\n半醉离城去，单衣行雪中。\n水声茅洞晓，云影石房空。\n莫学秦时客，音书便不通。",
        "dynasty": "唐",
        "collection_info": null
    },
    {
        "uuid": "7de446a6362b3ddea0ae65d33726ce3f",
        "title": "和元宗元日大雪登楼",
        "author": "李建勋",
        "content": "纷纷忽降当元曾，着物轻明似月华。\n狂洒玉墀初散絮，密黏宫树未妨花。\n迥封双阙千寻峭，冷压南山万仞斜。\n宁意传来中使出，御题先赐老僧家。",
        "dynasty": "唐",
        "collection_info": null
    },
    {
        "uuid": "3598768bfb8006017688e3da1bf11072",
        "title": "游栖霞寺",
        "author": "李建勋",
        "content": "养花天气近平分，瘦马来敲白下门。\n晓色未开山意远，春容犹淡月华昏。\n琅琊冷落存遗迹，篱舍稀疎带旧村。\n此地几经人聚散，只今王谢独名存。",
        "dynasty": "唐",
        "collection_info": null
    },
    {
        "uuid": "4cfadf0c38ccfa6230119cc213b4f245",
        "title": "答汤悦",
        "author": "李建勋",
        "content": "司空犹不作，那敢作司徒。\n幸有山翁号，如何不见呼。",
        "dynasty": "唐",
        "collection_info": null
    },
    {
        "uuid": "e0c330c266bb0ea157b438e93f1ae76c",
        "title": "金山",
        "author": "李建勋",
        "content": "不嗟白髮曾游此，不叹征帆无了期。\n尽日凭阑谁会我，祗悲不见韩垂诗。",
        "dynasty": "唐",
        "collection_info": null
    },
    {
        "uuid": "ecc410656bee16bf5fbced7e03309837",
        "title": "送李冠",
        "author": "李建勋",
        "content": "匀如春涧长流水，怨似秋枝欲断蝉。\n可惜人间容易听，清声不到御楼前。",
        "dynasty": "唐",
        "collection_info": null
    },
    {
        "uuid": "ed311f0362c31cbed84e74b155500819",
        "title": "游宋兴寺东岩",
        "author": "李建勋",
        "content": "几年不到东岩下，旧住僧亡屋亦无。\n寒日萧条何物在，朽松经烧石池枯。",
        "dynasty": "唐",
        "collection_info": null
    },
    {
        "uuid": "13dc64dee277c75e23730058450e7646",
        "title": "批周宗书后",
        "author": "李建勋",
        "content": "偶罢阿衡来典郡，固无闲可物应官。\n凭君为报羣胥道，莫作循州刺史看。",
        "dynasty": "唐",
        "collection_info": null
    },
    {
        "uuid": "749702a41826bf269f96152aec61e235",
        "title": "题信果观壁",
        "author": "李建勋",
        "content": "春来涨水流而活，晓色西山势似行。\n玉洞主人经劫在，携竿步步就长生。",
        "dynasty": "唐",
        "collection_info": null
    },
    {
        "uuid": "7368fda957147de6e825c22c3f503693",
        "title": "送八分书与友人继以诗",
        "author": "李建勋",
        "content": "跁跒为诗跁跒书，不封将去寄仙都。\n仙翁拍手应相笑，得似秦朝次仲无。",
        "dynasty": "唐",
        "collection_info": null
    },
    {
        "uuid": "99232af7dd15d7ad85067b14765de0d3",
        "title": "句",
        "author": "李建勋",
        "content": "桃花流水须长信，不学刘郎去又来。\n粟多未必全为计，师老须防有伏兵。\n徧寻云壑重题石，欲下山门更倚松。",
        "dynasty": "唐",
        "collection_info": null
    },
    {
        "uuid": "ffb78f04a91c41792426cfd4afdce5f6",
        "title": "蟠溪怀古",
        "author": "孟宾于",
        "content": "良哉吕尚父，深隐始归周。\n钓石千年在，春风一水流。\n松根盘藓石，花影卧沙鸥。\n谁更怀韬术，追思古渡头。",
        "dynasty": "唐",
        "collection_info": null
    },
    {
        "uuid": "268898bfaa9619ea97e2be4b29831141",
        "title": "怀连上旧居",
        "author": "孟宾于",
        "content": "闲思连上景难齐，树绕仙乡路绕溪。\n明月夜舟渔父唱，春风平野鹧鸪啼。\n城边寄信归云外，花下倾杯到日西。\n更忆海阳垂钓侣，昔年相遇草萋萋。",
        "dynasty": "唐",
        "collection_info": null
    },
    {
        "uuid": "923dfaaa66085ee3cfe8f5740454a399",
        "title": "公子行",
        "author": "孟宾于",
        "content": "锦衣红夺彩霞明，侵晓春游向野庭。\n不识农夫辛苦力，骄骢蹋烂麦青青。",
        "dynasty": "唐",
        "collection_info": null
    },
    {
        "uuid": "a8b93fdd4d05778c2059c20bcfdbf978",
        "title": "湘江亭",
        "author": "孟宾于",
        "content": "独宿大中年裏寺，樊笼得出事无心。\n寒山梦觉一声磬，霜叶满林秋正深。",
        "dynasty": "唐",
        "collection_info": null
    },
    {
        "uuid": "886a0c299ac19dda3fa4bdbc40d92ed0",
        "title": "题梅仙馆",
        "author": "孟宾于",
        "content": "仙界路遥云缥渺，古坛风冷叶萧骚。\n后来岂合言淹滞，一尉昇腾道最高。",
        "dynasty": "唐",
        "collection_info": null
    },
    {
        "uuid": "574aaf53773cc66710e629a378d3be19",
        "title": "题颜氏亭宇",
        "author": "孟宾于",
        "content": "园林萧洒闻来久，欲访因循二十秋。\n今日开襟吟不尽，碧山重迭水长流。",
        "dynasty": "唐",
        "collection_info": null
    },
    {
        "uuid": "02e062be65aad7bb5b4e4401241ae108",
        "title": "晚眺",
        "author": "孟宾于",
        "content": "倚杖残秋裏，吟中四顾频。\n西风天际雁，落日渡头人。\n草色衰平野，山阴敛暮尘。\n却寻苔径去，明月照村邻。",
        "dynasty": "唐",
        "collection_info": null
    },
    {
        "uuid": "ade9fde0a250182c00449b3142cbd1cd",
        "title": "献主司",
        "author": "孟宾于",
        "content": "那堪雨后更闻蝉，溪隔重湖路七千。\n忆昔故园杨柳岸，全家送上渡头船。",
        "dynasty": "唐",
        "collection_info": null
    },
    {
        "uuid": "34ff1a50488869419519bd48e823bbe3",
        "title": "句",
        "author": "孟宾于",
        "content": "远树连沙静，闲舟入浦迟。\n帘垂羣吏散，苔长讼庭闲。\n去年曾折处，今日又垂条。\n早知落处随疎雨，悔得开时顺暖风。\n千家帘幕春空在，几处楼台月自明。\n腊雪化为流水去，春风吹出好山来。\n昔日声尘喧洛下，近年诗句满江南。\n匝地人家凭槛见，远山秋色捲帘看。\n蟾宫空手下，泽国更谁来。\n水国二亲应探榜，龙门三月又伤春。\n仙鸟却回空说梦，清朝未达自嫌身。\n失意从他桃李春，嵩阳经过歇行尘。\n云僧不见城中事，问是今年第几人。\n因逢日者教重应，忍被云僧劝却归。",
        "dynasty": "唐",
        "collection_info": null
    },
    {
        "uuid": "2d94f0467941ff824b5ae7066db03394",
        "title": "九日陪董内召登高",
        "author": "廖匡图",
        "content": "祝融峰下逢嘉节，相对那能不怆神。\n烟裏共寻幽磵菊，樽前俱是异乡人。\n遥山带日应连越，孤雁来时想别秦。\n自古登高尽惆怅，茱萸休笑泪盈巾。",
        "dynasty": "唐",
        "collection_info": null
    },
    {
        "uuid": "f68684ef7ade6e1268863b349a676f3b",
        "title": "赠泉陵上人",
        "author": "廖匡图",
        "content": "暂把枯藤倚碧根，禅堂初创楚江濆。\n直疑松小难留鹤，未信山低住得云。\n草接寺桥牛笛近，日衔村树鸟行分。\n每来共忆曾游处，万壑泉声绝顶闻。",
        "dynasty": "唐",
        "collection_info": null
    },
    {
        "uuid": "a29c5a6cd00eee3c54e1c5ac43ce16b1",
        "title": "和人赠沈彬",
        "author": "廖匡图",
        "content": "冥鸿迹在烟霞上，燕雀休夸大厦巢。\n名利最为浮世重，古今能有几人抛。\n逼真但使心无着，混俗何妨手强抄。\n深喜卜居连岳色，水边竹下得论交。",
        "dynasty": "唐",
        "collection_info": null
    },
    {
        "uuid": "a5b3e77d1af114307b4bf70174d6f031",
        "title": "松",
        "author": "廖匡图",
        "content": "曾于西晋封中散，又向东吴作大夫。\n浓翠自知千古在，清声谁道四时无。\n枝柯偃后龙蛇老，根脚盘来爪距粗。\n直待素秋摇落日，始将凡木鬬荣枯。",
        "dynasty": "唐",
        "collection_info": null
    },
    {
        "uuid": "68c777e5cca8249daa4a8d632ad4549a",
        "title": "句",
        "author": "廖匡图",
        "content": "正悲世上事无限，细看水中尘更多。",
        "dynasty": "唐",
        "collection_info": null
    },
    {
        "uuid": "4b10a08dc905126b900153467ada1143",
        "title": "中秋月",
        "author": "廖凝",
        "content": "九十日秋色，今宵已半分。\n孤光含列宿，四面绝纤云。\n众木排疎影，寒流迭细纹。\n遥遥望丹桂，心绪正纷纷。",
        "dynasty": "唐",
        "collection_info": null
    },
    {
        "uuid": "9a2911ddfcd2a2f1053fe861d4a9b196",
        "title": "闻蝉",
        "author": "廖凝",
        "content": "一声初应侯，万木已西风。\n便感异乡客，先于离塞鸿。\n日斜金谷静，雨过石城空。\n此处不堪听，萧条千古同。",
        "dynasty": "唐",
        "collection_info": null
    },
    {
        "uuid": "7d89625861f257dc8d8000acf154812e",
        "title": "彭泽解印",
        "author": "廖凝",
        "content": "五斗徒劳谩折腰，三年两鬓为谁焦。\n今朝官满重归去，还挈来时旧酒瓢。",
        "dynasty": "唐",
        "collection_info": null
    },
    {
        "uuid": "34972a609c63eef8b9dcf232f013a008",
        "title": "句",
        "author": "廖凝",
        "content": "满汀沤不散，一局黑全输。\n猎回千帐雪，探密大河冰。\n落尽最高树，始知松柏青。\n饭僧春岭蕨，醒酒雪潭鱼。\n风清竹阁留僧宿，雨湿莎庭放吏衙。\n红踯躅繁金殿暖，碧芙蓉笑水宫秋。",
        "dynasty": "唐",
        "collection_info": null
    },
    {
        "uuid": "a8c2923558fd6df5efbcc7690fd9110b",
        "title": "赠廖凝",
        "author": "韦鼎",
        "content": "君与白云邻，生涯久忍贫。\n姓名高雅道，寰海许何人。\n岳气秋来早，亭寒果落新。\n几回吟石畔，孤鹤自相亲。",
        "dynasty": "唐",
        "collection_info": null
    },
    {
        "uuid": "428eac73976567f29575ba14fa1db9f0",
        "title": "寄庐山白上人",
        "author": "左偃",
        "content": "潦倒门前客，闲眠岁又残。\n连天数峰雪，终日与谁看。\n万丈高松古，千寻落水寒。\n仍闻有新作，懒寄入长安。",
        "dynasty": "唐",
        "collection_info": null
    },
    {
        "uuid": "76067aebd8da2c20dd097c66eda3c109",
        "title": "寄韩侍郎",
        "author": "左偃",
        "content": "谋身谋隐两无成，拙计深惭负耦耕。\n渐老可堪怀故国，多愁翻觉厌浮生。\n言诗幸遇明公许，守朴甘遭俗者轻。\n今日况闻搜草泽，独悲顦顇卧昇平。",
        "dynasty": "唐",
        "collection_info": null
    },
    {
        "uuid": "17ad15356c1cf6f29699dfe0aa41487f",
        "title": "汉宫词",
        "author": "左偃",
        "content": "寒烛照清夜，笙歌隔藓墙。\n一从飞燕入，便不见君王。",
        "dynasty": "唐",
        "collection_info": null
    },
    {
        "uuid": "1f29d4af20196530eb01b4cb253b99d1",
        "title": "送君去",
        "author": "左偃",
        "content": "关河月未晓，行子心已急。\n佳人无一言，独背残灯泣。",
        "dynasty": "唐",
        "collection_info": null
    },
    {
        "uuid": "b51bb25f65849cf9a24a1ddc107befcd",
        "title": "秋晚野望",
        "author": "左偃",
        "content": "倚筇聊一望，何处是秦川？草色初晴路，鸿声欲暮天。",
        "dynasty": "唐",
        "collection_info": null
    },
    {
        "uuid": "8010e97c5f55b579b186f531b19df257",
        "title": "郊原晚望怀李秘书",
        "author": "左偃",
        "content": "归鸟入平野，寒云在远村。\n徒令睇望久，不復见王孙。",
        "dynasty": "唐",
        "collection_info": null
    },
    {
        "uuid": "e0db0f8a17a402add51714107b0b5744",
        "title": "言怀别同志",
        "author": "左偃",
        "content": "惭老将谁託，劳生每自惭。\n何当重携手，风雨满江南。",
        "dynasty": "唐",
        "collection_info": null
    },
    {
        "uuid": "c877c57f589fac7256a2df999233f9dd",
        "title": "江上晚泊",
        "author": "左偃",
        "content": "寒云淡淡天无际，片帆落处沙鸥起。\n水阔风高日復斜，扁舟独宿芦花裏。",
        "dynasty": "唐",
        "collection_info": null
    },
    {
        "uuid": "009925f95919f5c6e8663f6a4a4a7b76",
        "title": "寄鉴上人",
        "author": "左偃",
        "content": "一从携手阻戈鋋，屈指如今已十年。\n长记二林同宿夜，竹斋听雨共忘眠。",
        "dynasty": "唐",
        "collection_info": null
    },
    {
        "uuid": "f85156dd3103e13a4f20da696c1559ed",
        "title": "送人",
        "author": "左偃",
        "content": "一茎二茎华髮生，千枝万枝梨花白。\n春色江南独未归，今朝又送还乡客。",
        "dynasty": "唐",
        "collection_info": null
    },
    {
        "uuid": "3a88b0caf3bf220b68d816d78c78a061",
        "title": "句",
        "author": "左偃",
        "content": "胡笳闻欲死，汉月望还生。\n日华离碧海，云影散青霄。",
        "dynasty": "唐",
        "collection_info": null
    },
    {
        "uuid": "7e15ff9fe1e50f52e2f8b2b826c77f72",
        "title": "景阳台怀古",
        "author": "陈贶",
        "content": "景阳六朝地，运极自依依。\n一会皆同是，到头谁论非。\n酒浓沈远虑，花好失前机。\n见此尤宜戒，正当家国肥。",
        "dynasty": "唐",
        "collection_info": null
    },
    {
        "uuid": "a05b85c9fcb695f7a41b76f75d46e07a",
        "title": "石城怀古",
        "author": "刘洞",
        "content": "石城古岸头，一望思悠悠。\n几许六朝事，不禁江水流。",
        "dynasty": "唐",
        "collection_info": null
    },
    {
        "uuid": "bd5b9a4bdb4064c94d98cbe2a0278c64",
        "title": "句",
        "author": "刘洞",
        "content": "千里长江皆渡马，十年养士得何人。\n翻忆潘郎章奏内，愔愔日暮好沾巾。\n百骸同草木，万象入心灵。",
        "dynasty": "唐",
        "collection_info": null
    },
    {
        "uuid": "cf395369ac6a36ec24031d15f0753e36",
        "title": "旅怀",
        "author": "江为",
        "content": "迢迢江汉路，秋色又堪惊。\n半夜闻鸿雁，多年别弟兄。\n高风云影断，微雨菊花明。\n欲寄东归信，裴回无限情。",
        "dynasty": "唐",
        "collection_info": null
    },
    {
        "uuid": "3be74d6713b188f8a676c5bca0e37636",
        "title": "江行",
        "author": "江为",
        "content": "越信隔年稀，孤舟几梦归。\n月寒花露重，江晚水烟微。\n峰直帆相望，沙空鸟自飞。\n何时洞庭上，春雨满蓑衣。",
        "dynasty": "唐",
        "collection_info": null
    },
    {
        "uuid": "1f77134f3c0b43ad07b9fe2886a5f7c8",
        "title": "登润州城",
        "author": "江为",
        "content": "天末江城晚，登临客望迷。\n春潮平岛屿，残雨隔虹霓。\n鸟与孤帆远，烟和独树低。\n乡山何处是，目断广陵西。",
        "dynasty": "唐",
        "collection_info": null
    },
    {
        "uuid": "4078e15b47afe68fa3e88654c72bca34",
        "title": "岳阳楼",
        "author": "江为",
        "content": "倚楼高望极，展转念前途。\n晚叶红残楚，秋江碧入吴。\n云中来雁急，天末去帆孤。\n明月谁同我，悠悠上帝都。",
        "dynasty": "唐",
        "collection_info": null
    },
    {
        "uuid": "d90483128be7addb0db0b41c26fcfc34",
        "title": "送客",
        "author": "江为",
        "content": "明月孤舟远，吟髭镊更华。\n天形围泽国，秋色露人家。\n水馆萤交影，霜洲橘委花。\n何当寻旧隐，泉石好生涯。",
        "dynasty": "唐",
        "collection_info": null
    },
    {
        "uuid": "dd3cc75e03f6038b131d178f471ab710",
        "title": "临刑诗",
        "author": "江为",
        "content": "街鼓侵人急，西倾日欲斜。\n黄泉无旅店，今夜宿谁家。",
        "dynasty": "唐",
        "collection_info": null
    },
    {
        "uuid": "221a8e6a4730fa28d059657c282e7f0c",
        "title": "塞下曲",
        "author": "江为",
        "content": "万里黄云冻不飞，碛烟烽火夜深微。\n胡儿移帐寒笳绝，雪路时闻探马归。",
        "dynasty": "唐",
        "collection_info": null
    },
    {
        "uuid": "b66a589d8ee2069979f6be2e63dc8577",
        "title": "隋堤柳",
        "author": "江为",
        "content": "锦缆龙舟万里来，醉乡繁盛忽尘埃。\n空余两岸千株柳，雨叶风花作恨媒。",
        "dynasty": "唐",
        "collection_info": null
    },
    {
        "uuid": "b73d0fa8b976968ce5e210c0ad5c31a2",
        "title": "句",
        "author": "江为",
        "content": "吟登萧寺旃檀阁，醉倚王家玳瑁筵。\n远远朝宗出白云，方圆随处性长存。",
        "dynasty": "唐",
        "collection_info": null
    },
    {
        "uuid": "0d486cf45cbcb675d0e82f3ebe474faf",
        "title": "咏鹰",
        "author": "高越",
        "content": "雪爪星眸世所稀，摩天专待振毛衣。\n虞人莫谩张罗网，未肯平原浅草飞。",
        "dynasty": "唐",
        "collection_info": null
    },
    {
        "uuid": "cad0965c601c68c7fc3c5b1c7b902294",
        "title": "惜花",
        "author": "张泌",
        "content": "蝶散莺啼尚数枝，日斜风定更离披。\n看多记得伤心事，金谷楼前委地时。",
        "dynasty": "唐",
        "collection_info": null
    },
    {
        "uuid": "a507a7ef6ae6ccc4fbcc7853ef425185",
        "title": "寄人 一",
        "author": "张泌",
        "content": "别梦依依到谢家，小廊迴合曲阑斜。\n多情只有春庭月，犹为离人照落花。",
        "dynasty": "唐",
        "collection_info": null
    },
    {
        "uuid": "c68c59e82957d33717684484bc1de729",
        "title": "寄人 二",
        "author": "张泌",
        "content": "酷怜风月为多情，还到春时别恨生。\n倚柱寻思倍惆怅，一场春梦不分明。",
        "dynasty": "唐",
        "collection_info": null
    },
    {
        "uuid": "a0ef9be453a4107bb94ad5719e6dd7b7",
        "title": "边上",
        "author": "张泌",
        "content": "戍楼吹角起征鸿，猎猎寒旌背晚风。\n千里暮烟愁不尽，一川秋草恨无穷。\n山河惨澹关城闭，人物萧条市井空。\n只此旅魂招未得，更堪回首夕阳中。",
        "dynasty": "唐",
        "collection_info": null
    },
    {
        "uuid": "139d94cc193901f0a68c27e8052df638",
        "title": "长安道中早行",
        "author": "张泌",
        "content": "客离孤馆一灯残，牢落星河欲曙天。\n鸡唱未沈函谷月，鴈声新度灞陵烟。\n浮生已悟庄周蝶，壮志仍输祖逖鞭。\n何事悠悠策羸马，此中辛苦过流年。",
        "dynasty": "唐",
        "collection_info": null
    },
    {
        "uuid": "6820b7b67f25328a320976813bc5c1ea",
        "title": "春日旅泊桂州",
        "author": "张泌",
        "content": "暖风芳草竟芊绵，多病多愁负少年。\n弱柳未胜寒食雨，好花争奈夕阳天。\n溪边物色堪图画，林畔莺声似管弦。\n独有离人开泪眼，强凭杯酒亦澘然。",
        "dynasty": "唐",
        "collection_info": null
    },
    {
        "uuid": "a1ffc3e133e3aa89a2a3dd060a45ef33",
        "title": "晚次（一作「歇」）湘源县",
        "author": "张泌",
        "content": "烟郭遥闻向晚鸡，水平舟静浪声齐。\n高林带雨杨梅熟，曲岸笼云谢豹啼。\n二女庙荒汀（一作「宫」）树老，九疑山碧楚天低。\n湘南自古多离怨，莫动哀吟易惨悽。",
        "dynasty": "唐",
        "collection_info": null
    },
    {
        "uuid": "c0f9d6582459ae9d2e64446567357182",
        "title": "惆怅吟",
        "author": "张泌",
        "content": "秋风丹叶动荒城，惨澹云遮日半明。\n昼梦却因惆怅得，晚愁多为别离生。\n江淹彩笔空留恨，庄叟玄谭未及情。\n千古怨魂销不得，一江寒浪若为平。",
        "dynasty": "唐",
        "collection_info": null
    },
    {
        "uuid": "21ccdf4d57c5e07d3e90e40a12adb792",
        "title": "秋晚过洞庭",
        "author": "张泌",
        "content": "征帆初挂酒初酣，暮景离情两不堪。\n千里晚霞云梦北，一洲霜橘洞庭南。\n溪风送雨过秋寺，磵石惊龙落夜潭。\n莫把羁魂弔湘魄，九疑愁绝销烟岚。",
        "dynasty": "唐",
        "collection_info": null
    },
    {
        "uuid": "c243c65d498979329cd746696172c3a8",
        "title": "题华严寺木塔",
        "author": "张泌",
        "content": "六街晴色动秋光，雨霁凭高只易伤。\n一曲晚烟浮渭水，半桥斜日照咸阳。\n休将世路悲尘事，莫指云山认故乡。\n回首汉宫楼阁暮，数声钟鼓自微茫。",
        "dynasty": "唐",
        "collection_info": null
    },
    {
        "uuid": "61f0b48a48ee0ee068b9405960d232d4",
        "title": "经旧游",
        "author": "张泌",
        "content": "暂到高唐晓又还，丁香结梦水潺潺。\n不知云雨归何处，历历空留十二山。",
        "dynasty": "唐",
        "collection_info": null
    },
    {
        "uuid": "fc7b9b5ff6207311f4624139c9714826",
        "title": "碧户",
        "author": "张泌",
        "content": "碧户扃鱼鏁，兰窗掩镜台。\n落花疑怅望，归燕自裴回。\n咏絮知难敌，伤春不易裁。\n恨从芳草起，愁为晚风来。\n衣惹湘云薄，眉分楚岫开。\n香浓眠旧枕，梦好醉春杯。\n小障明金凤，幽屏点翠苔。\n宝筝横塞鴈，怨笛落江梅。\n卓氏仍多酒，相如正富才。\n莫教琴上意，翻作鹤声哀。",
        "dynasty": "唐",
        "collection_info": null
    },
    {
        "uuid": "6891d314369f39cda2cf8e2fdec54b38",
        "title": "芍药",
        "author": "张泌",
        "content": "香清粉澹怨残春，蝶翅蜂鬚恋蘂尘。\n闲倚晚风生怅望，静留迟日学因循。\n休将薜荔为青琐，好与玫瑰作近邻。\n零落若教随暮雨，又应愁杀别离人。",
        "dynasty": "唐",
        "collection_info": null
    },
    {
        "uuid": "f5b44c49ba26554cb051f6060d3e375d",
        "title": "春晚谣",
        "author": "张泌",
        "content": "雨微微，烟霏霏，小庭半拆红蔷薇。\n钿筝斜倚画屏曲，零落几行金鴈飞。\n萧关梦断无寻处，万迭春波起南浦。\n凌乱杨花扑绣帘，晚窗时有流莺语。",
        "dynasty": "唐",
        "collection_info": null
    },
    {
        "uuid": "ad06e0b7fb74b873c045e91839877f33",
        "title": "所思",
        "author": "张泌",
        "content": "空塘水碧春雨微，东风散漫杨柳飞。\n依依南浦梦犹在，脉脉高唐云不归。\n江头日暮多芳草，极目伤心烟悄悄。\n隔江红杏一枝明，似玉佳人俯清沼。\n休向春台更迴望，销魂自古因惆怅。\n银河碧海共无情，两处悠悠起风浪。",
        "dynasty": "唐",
        "collection_info": null
    },
    {
        "uuid": "a42319dd6e34fd8462b7eaa944b6c689",
        "title": "春夕言怀",
        "author": "张泌",
        "content": "风透疎帘月满庭，倚栏无事倍伤情。\n烟垂柳带纤腰软，露滴花房怨脸明。\n愁逐野云销不尽，情随春浪去难平。\n幽窗谩结相思梦，欲化西园蝶未成。",
        "dynasty": "唐",
        "collection_info": null
    },
    {
        "uuid": "fb6cc33ae93f8c207003dd8ad2efc011",
        "title": "春江雨",
        "author": "张泌",
        "content": "雨溟溟，风泠泠，老松瘦竹临烟汀。\n空江冷落野云重，村中鬼火微如星。\n夜惊溪上渔人起，滴沥篷声满愁耳。\n子规叫断独未眠，罨岸春涛打船尾。",
        "dynasty": "唐",
        "collection_info": null
    },
    {
        "uuid": "454ab0f3a55920f2de10d8c303597b80",
        "title": "送容州中丞赴镇",
        "author": "张泌",
        "content": "交趾同星坐，龙泉佩斗文。\n烧香翠羽帐，看舞郁金裙。\n鹢首衝泷浪，犀渠拂岭云。\n莫教铜柱北，祗说马将军。",
        "dynasty": "唐",
        "collection_info": null
    },
    {
        "uuid": "00affae11d11ec93877f9fe579e5c7ca",
        "title": "甘露寺",
        "author": "孙鲂",
        "content": "寒暄皆有景，孤绝画难形。\n地拱千寻崄，天垂四面青。\n昼灯笼鴈塔，夜磬彻渔汀。\n最爱僧房好，波光满户庭。",
        "dynasty": "唐",
        "collection_info": null
    },
    {
        "uuid": "39d8eb58f6d1fef2b608755da7a3b5f9",
        "title": "题金山寺",
        "author": "孙鲂",
        "content": "万古波心寺，金山名目新。\n天多剩得月，地少不生尘。\n过樐妨僧定，惊涛溅佛身。\n谁言张处士，题后更无人。",
        "dynasty": "唐",
        "collection_info": null
    },
    {
        "uuid": "c05bcd79fb71ede274f433796f2d3da2",
        "title": "杨柳枝词五首 二",
        "author": "孙鲂",
        "content": "彭泽初栽五树时，只应闲看一枝垂。\n不知天意风流处，要与佳人学画眉。",
        "dynasty": "唐",
        "collection_info": null
    },
    {
        "uuid": "8cdbf70fef3a9d84c7caac14c0e81198",
        "title": "杨柳枝词五首 三",
        "author": "孙鲂",
        "content": "暖傍离亭静拂桥，入流穿槛绿阴摇。\n不知落日谁相送，魂断千条与万条。",
        "dynasty": "唐",
        "collection_info": null
    },
    {
        "uuid": "b2a9becc170e5f2d66656ed8af2d8e33",
        "title": "杨柳枝词五首 五",
        "author": "孙鲂",
        "content": "十首当年有旧词，唱青歌翠几无遗。\n未曾得向行人道，不谓离情莫折伊。",
        "dynasty": "唐",
        "collection_info": null
    },
    {
        "uuid": "004073c3f533751f3fdcc7641e2af599",
        "title": "句",
        "author": "孙鲂",
        "content": "游子未归去，野花愁破心。\n划多灰渐冷，坐久席成痕。\n结宇孤峰上，安禅巨浪间。\n分开朝海浪，留住过江云。\n划多灰杂苍虬迹，坐久烟消宝鸭香。",
        "dynasty": "唐",
        "collection_info": null
    },
    {
        "uuid": "69c81252a6e0c548f6593cf61cb8aed5",
        "title": "入塞二首 一",
        "author": "沈彬",
        "content": "欲为皇王服远戎，万人金甲鼓鼙中。\n阵云黯塞三边黑，兵血愁天一片红。\n半夜翻营旗搅月，深秋防戍劒磨风。\n谤书未及明君爇，卧骨将军已殁功。",
        "dynasty": "唐",
        "collection_info": null
    },
    {
        "uuid": "ca8e470e1f1146faaebeab1d12e7b950",
        "title": "入塞二首 二",
        "author": "沈彬",
        "content": "苦战沙门卧箭痕，戍楼闲上望星文。\n生希国泽分偏将，死夺河源荅圣君。\n鸢觑败兵眠白草，马惊边鬼哭阴云。\n功多地远无人纪，汉阁笙歌日又曛。",
        "dynasty": "唐",
        "collection_info": null
    },
    {
        "uuid": "8e176af4efb2ecb6d31e6282429b777b",
        "title": "塞下三首 一",
        "author": "沈彬",
        "content": "塞叶声悲秋欲霜，寒山数点下牛羊。\n映霞旅鴈随疎雨，向碛行人带夕阳。\n边骑不来沙路失，国恩深后海城荒。\n胡儿向化新成长，犹自千回问汉王。",
        "dynasty": "唐",
        "collection_info": null
    },
    {
        "uuid": "12b0fab1dff06313f4ecfdd61026e4d8",
        "title": "塞下三首 二",
        "author": "沈彬",
        "content": "贵主和亲杀气沉，燕山闲猎鼓鼙音。\n旗分雪草偷边马，箭入寒云落塞禽。\n陇月尽牵乡思动，战衣谁寄泪痕深。\n金钗谩作封侯别，劈破佳人万里心。",
        "dynasty": "唐",
        "collection_info": null
    },
    {
        "uuid": "60c9ce9a974a87a50f95113a16d00d17",
        "title": "塞下三首 三",
        "author": "沈彬",
        "content": "月冷榆关过鴈行，将军寒笛老思乡。\n贰师骨恨千夫壮，李广魂飞一劒长。\n戍角就沙催落日，阴云分碛护飞霜。\n谁知汉武轻中国，闲夺天山草木荒。",
        "dynasty": "唐",
        "collection_info": null
    },
    {
        "uuid": "1d97a6c9d01b271e9488983be18b6a46",
        "title": "秋日",
        "author": "沈彬",
        "content": "秋含砧杵捣斜阳，笛引西风颢气凉。\n薜荔惹烟笼蟋蟀，芰荷翻雨泼鸳鸯。\n当年酒贱何妨醉，今日时难不易狂。\n肠断旧游从一别，潘安惆怅满头霜。",
        "dynasty": "唐",
        "collection_info": null
    },
    {
        "uuid": "7dc283c9838562e338712c81d150c5e8",
        "title": "金陵杂题二首 一",
        "author": "沈彬",
        "content": "王气生秦四百年，晋元东渡浪花船。\n正惭海内皆涂地，来保江南一片天。\n古树着行临远岸，暮山相亚出微烟。\n千征万战英雄尽，落日牛羊食野田。",
        "dynasty": "唐",
        "collection_info": null
    },
    {
        "uuid": "0e646b644cb54157148d2be6063fafc9",
        "title": "金陵杂题二首 二",
        "author": "沈彬",
        "content": "暮潮声落草光沉，贾客来帆宿岸阴。\n一笛月明何处酒，满城秋色几家砧。\n时清曾恶桓温盛，山翠长牵谢傅心。\n今日到来何物在，碧烟和雨锁寒林。",
        "dynasty": "唐",
        "collection_info": null
    },
    {
        "uuid": "99f68bf38ef6e218794260595ee12a42",
        "title": "麻姑山",
        "author": "沈彬",
        "content": "绀殿松萝太古山，仙人曾此话桑田。\n闲倾云液十分日，已过浮生一万年。\n花洞路中逢鹤信，水帘岩底见龙眠。\n我来游礼酬心愿，欲共怡神契自然。",
        "dynasty": "唐",
        "collection_info": null
    },
    {
        "uuid": "c1568a8381ee038eef7f82d71ef0bf11",
        "title": "题苏仙山",
        "author": "沈彬",
        "content": "眼穿林罅见郴州，井里交连侧局揪。\n味道不来闲处坐，劳生更欲几时休。\n苏仙宅古烟霞老，义帝坟荒草木愁。\n千古是非无处问，夕阳西去水东流。",
        "dynasty": "唐",
        "collection_info": null
    },
    {
        "uuid": "9ad4de6844c191182fab291db7fb5d70",
        "title": "洪州解至长安初举纳省卷梦仙谣",
        "author": "沈彬",
        "content": "□□□□□□□，□□□□□□□。\n玉殿大开从客入，金桃烂熟没人偷。\n凤惊宝扇频翻翅，龙惧金鞭不转头。\n□□□□□□□，□□□□□□□。",
        "dynasty": "唐",
        "collection_info": null
    },
    {
        "uuid": "0bbe9e8b6565388731d35365c37bf6a3",
        "title": "忆仙谣",
        "author": "沈彬",
        "content": "白榆风飒九天秋，王母朝迴宴玉楼。\n日月渐长双凤睡，桑田欲变六鳌愁。\n云翻箫管相随去，星触旌幢各自流。\n诗酒近来狂不得，骑龙却忆上清游。",
        "dynasty": "唐",
        "collection_info": null
    },
    {
        "uuid": "d6475fdb47ea2e3bbc7294fbc5fa2775",
        "title": "纳省卷赠为首刘象",
        "author": "沈彬",
        "content": "曾应大中天子举，四朝风月鬓萧疎。\n不随世祖重携劒，却为文皇再读书。\n十载战尘销旧业，满城春雨坏贫居。\n一枝何事于君借，仙桂年年幸有余。",
        "dynasty": "唐",
        "collection_info": null
    },
    {
        "uuid": "7593c941b2eec6aa4c429ca2a1f6e06b",
        "title": "赠王定保",
        "author": "沈彬",
        "content": "仙桂曾攀第一枝，薄游湘水阻佳期。\n皋桥已失齐眉愿，萧寺行逢落髮师。\n废苑露寒兰寂寞，丹山云断凤参差。\n闻公已有平生约，谢绝女萝依兔丝。",
        "dynasty": "唐",
        "collection_info": null
    },
    {
        "uuid": "d160bd6326d028e463a024fd43295351",
        "title": "结客少年场行",
        "author": "沈彬",
        "content": "重义轻生一劒知，白虹贯日报雠归。\n片心惆怅清平世，酒市无人问布衣。",
        "dynasty": "唐",
        "collection_info": null
    },
    {
        "uuid": "b36d1f4275da63c9232cd76b5b1ca1ed",
        "title": "阳朔碧莲峰",
        "author": "沈彬",
        "content": "陶潜彭泽五株柳，潘岳河阳一县花。\n两处争如阳朔好，碧莲峰裏住人家。",
        "dynasty": "唐",
        "collection_info": null
    },
    {
        "uuid": "cb3918ba78807d19bbd3f4d5369bb192",
        "title": "都门送别",
        "author": "沈彬",
        "content": "岸柳萧疎野荻秋，都门行客莫回头。\n一条灞水清如劒，不为离人割断愁。",
        "dynasty": "唐",
        "collection_info": null
    },
    {
        "uuid": "e36bda3cdb5253c9478df6b52663ab09",
        "title": "弔边人",
        "author": "沈彬",
        "content": "杀声沈后野风悲，汉月高时望不归。\n白骨已枯沙上草，家人犹自寄寒衣。",
        "dynasty": "唐",
        "collection_info": null
    },
    {
        "uuid": "d5ba6d81b5a70f999d4de96f3533531a",
        "title": "句",
        "author": "沈彬",
        "content": "尺素隐清辉，一毫分险阻。\n金翅动身摩日月，银河转浪洗干坤。\n须知手笔安排定，不怕山河整顿难。\n九衢冠盖暗争路，四海干戈多异心。\n地隈一水巡城转，天约羣山附郭来。\n数家鱼网疎云外，一岸残阳细雨中。\n松欹晚影离坛草，钟撼秋声入殿风。\n压低吴楚遥涵水，约破云霞独倚天。\n半身落日离秦树，一路平芜入楚烟。\n清占月中三峡水，丽偷云外十洲春。\n幽鸟唤人穿竹去，野猨寻果出云来。",
        "dynasty": "唐",
        "collection_info": null
    },
    {
        "uuid": "28d3a45a541ed75e55ad97da43ddd29d",
        "title": "僻居谢何明府见访",
        "author": "伍乔",
        "content": "公退琴堂动逸怀，闲披烟霭访微才。\n马嘶穷巷蛙声息，辙到衡门草色开。\n风引柳花当坐起，日将林影入庭来。\n满斋尘土一床藓，多谢从容水饭回。",
        "dynasty": "唐",
        "collection_info": null
    },
    {
        "uuid": "a65f8fb962c63fc0791dd5ae6a778ea6",
        "title": "冬日道中",
        "author": "伍乔",
        "content": "去去天涯无定期，瘦童羸马共依依。\n暮烟江口客来绝，寒叶岭头人住稀。\n带雪野风吹旅思，入云山火照行衣。\n钓台吟阁沧洲在，应为初心未得归。",
        "dynasty": "唐",
        "collection_info": null
    },
    {
        "uuid": "f7daa16a5e332290a9fe17cf1a5cdfa7",
        "title": "僻居酬友人",
        "author": "伍乔",
        "content": "僻居虽爱近林泉，幽径闲居碧藓连。\n向竹掩扉随鹤息，就溪安石学僧禅。\n古琴带月音声亮，山果经霜气味全。\n多谢故交怜朴野，隔云时復寄佳篇。",
        "dynasty": "唐",
        "collection_info": null
    },
    {
        "uuid": "ff1b5776d25dc938cdc9741bc09641cb",
        "title": "游西山龙泉禅寺",
        "author": "伍乔",
        "content": "迭巘层峰坐可观，枕门流水更潺湲。\n晓钟声彻洞溪远，夏木影笼轩槛寒。\n幽径乍寻衣屦润，古堂频宿梦魂安。\n因嗟城郭营营事，不得长游空鬓残。",
        "dynasty": "唐",
        "collection_info": null
    },
    {
        "uuid": "0a17ba6549c35077a1af59cc75489b3b",
        "title": "宿灊山",
        "author": "伍乔",
        "content": "一入仙山万虑宽，夜深宁厌倚虚栏。\n鹤和云影宿高木，人带月光登古坛。\n芝朮露浓溪坞白，薜萝风起殿廊寒。\n更陪羽客论真理，不觉初钟叩晓残。",
        "dynasty": "唐",
        "collection_info": null
    },
    {
        "uuid": "2906e2f6178fc711c9cd51d626b59869",
        "title": "游西禅",
        "author": "伍乔",
        "content": "远岫当轩列翠光，高僧一衲万缘忘。\n碧松影裏地长润，白藕花中水亦香。\n云自雨前生净石，鹤于钟后宿长廊。\n游人恋此吟终日，盛暑楼台早有凉。",
        "dynasty": "唐",
        "collection_info": null
    },
    {
        "uuid": "f6b0354a755f716a2e5c3a4c65a0d709",
        "title": "寄史处士",
        "author": "伍乔",
        "content": "长羡闲居一水湄，吟情高古有谁知。\n石楼待月横琴久，渔浦经风下钓迟。\n僻坞落花多掩径，旧山残烧几侵篱。\n松门别后无消息，早晚重应蹑屐随。",
        "dynasty": "唐",
        "collection_info": null
    },
    {
        "uuid": "6fbc78ef886e718d21c7790c77793927",
        "title": "僻居秋思寄友人",
        "author": "伍乔",
        "content": "门巷秋归更寂寥，雨余闲砌委兰苗。\n梦迴月夜虫吟壁，病起茅斋药满瓢。\n泽国旧游关远思，竹林前会负佳招。\n身名未立犹辛苦，何许流年晚鬓凋。",
        "dynasty": "唐",
        "collection_info": null
    },
    {
        "uuid": "162031b7728ae0f009619529c26be554",
        "title": "寄落星史虚白处士",
        "author": "伍乔",
        "content": "白云峰下古溪头，曾与提壶烂熳游。\n登阁共看彭蠡水，围炉相忆杜陵秋。\n棊玄不厌通高品，句妙多容隔岁酬。\n别后相思时一望，暮山空碧水空流。",
        "dynasty": "唐",
        "collection_info": null
    },
    {
        "uuid": "9c98579e6c9fa0e820119020f23b806d",
        "title": "九江旅夜寄山中故人",
        "author": "伍乔",
        "content": "弱柳风高远漏沈，坐来难便息愁吟。\n江城雪尽寒犹在，客舍灯孤夜正深。\n尘土积年粘旅服，关山无处寄归心。\n此时遥羡闲眠侣，静掩云扉卧一林。",
        "dynasty": "唐",
        "collection_info": null
    },
    {
        "uuid": "80d1c6f2213638452360920b669246bf",
        "title": "闻杜牧赴阙",
        "author": "伍乔",
        "content": "旧隐匡庐一草堂，今闻携策谒吾皇。\n峡云难卷从龙势，古劒终腾出土光。\n开翅定期归碧落，濯缨宁肯问沧浪。\n他时得意交知仰，莫忘裁诗寄钓乡。",
        "dynasty": "唐",
        "collection_info": null
    },
    {
        "uuid": "0bc70b11dd572f762130cb6bbd42e371",
        "title": "题西林寺水阁",
        "author": "伍乔",
        "content": "竹翠苔花遶槛浓，此亭幽致讵曾逢。\n水分林下清泠派，山峙云间峭峻峰。\n怪石夜光寒射烛，老杉秋韵冷和钟。\n不知来往留题客，谁约重寻莲社踪。",
        "dynasty": "唐",
        "collection_info": null
    },
    {
        "uuid": "4680a43a32bfb6f5b18208fc13cb1426",
        "title": "林居喜崔三博远至",
        "author": "伍乔",
        "content": "几日区区在远程，晚烟林径喜相迎。\n姿容虽有尘中色，巾屦犹多岳上清。\n野石静排为坐榻，溪茶深煮当飞觥。\n留连话与方经宿，又欲携书别我行。",
        "dynasty": "唐",
        "collection_info": null
    },
    {
        "uuid": "ce8914be71c1adf4d2378eb465bb27c3",
        "title": "观华夷图",
        "author": "伍乔",
        "content": "别手应难及此精，须知攒簇自心灵。\n始于毫末分诸国，渐见图中列四溟。\n关路欲伸通楚势，蜀山俄耸入秦青。\n笔端尽现寰区事，堪把长悬在户庭。",
        "dynasty": "唐",
        "collection_info": null
    },
    {
        "uuid": "60efa9380241cc2a00277d1cc0f13e77",
        "title": "庐山书堂送祝秀才还乡",
        "author": "伍乔",
        "content": "束书辞我下重巅，相送同临楚岸边。\n归思几随千里水，离情空寄一枝蝉。\n园林到日酒初熟，庭户开时月正圆。\n莫使蹉跎恋疎野，男儿酬志在当年。",
        "dynasty": "唐",
        "collection_info": null
    },
    {
        "uuid": "2c9b9cf76c59aab86845567bd209c77f",
        "title": "暮冬送何秀才毘陵",
        "author": "伍乔",
        "content": "匹马嘶风去思长，素琴孤劒称戎装。\n路涂多是过残岁，杯酒无辞到醉乡。\n云傍水村凝冷片，雪连山驿积寒光。\n毘陵城下饶嘉景，回日新诗应满堂。",
        "dynasty": "唐",
        "collection_info": null
    },
    {
        "uuid": "a94db6abcf5891c1e7ce509b5e707e6e",
        "title": "龙潭张道者",
        "author": "伍乔",
        "content": "碧洞幽岩独息心，时人何路得相寻。\n养生不说凭诸药，适意惟闻在一琴。\n石径扫稀山藓合，竹轩开晚野云深。\n他年功就期飞去，应笑吾徒多苦吟。",
        "dynasty": "唐",
        "collection_info": null
    },
    {
        "uuid": "a6d3f1f9a77115453cb792e2cae5e055",
        "title": "晚秋同何秀才溪上",
        "author": "伍乔",
        "content": "闲步秋光思杳然，荷藜因共过林烟。\n期收野药寻幽路，欲采溪菱上小船。\n云吐晚阴藏霁岫，柳含余霭咽残蝉。\n倒尊尽日忘归处，山磬数声敲暝天。",
        "dynasty": "唐",
        "collection_info": null
    },
    {
        "uuid": "d0a6c2d208770d35864494effb02d011",
        "title": "送江少府授延陵后寄",
        "author": "伍乔",
        "content": "五老云中勤学者，遇时能不困风尘。\n束书西上谒明主，捧檄南归慰老亲。\n别馆友朋留醉久，去程烟月入吟新。\n莫因官小慵之任，自古鸾栖有异人。",
        "dynasty": "唐",
        "collection_info": null
    },
    {
        "uuid": "024f758b2c79798a19f9764637a71f94",
        "title": "观山水障子",
        "author": "伍乔",
        "content": "功绩精妍世少伦，图时应倍用心神。\n不知草木承何异，但见江山长带春。\n云势似离岩底石，浪花如动岸边苹。\n更疑独泛渔舟者，便是其中旧隐人。",
        "dynasty": "唐",
        "collection_info": null
    },
    {
        "uuid": "8ba913cb09d1b8f5957f30fb54c898c7",
        "title": "寄张学士洎",
        "author": "伍乔",
        "content": "不知何处好消忧，公退携壶即上楼。\n职事久参侯伯幕，梦魂长遶帝王州。\n黄山向晚盈轩翠，黟水含春绕槛流。\n遥想玉堂多暇日，花时谁伴出城游。",
        "dynasty": "唐",
        "collection_info": null
    },
    {
        "uuid": "91aa2f83c4ebaa294e6dea2a69a249f4",
        "title": "句",
        "author": "伍乔",
        "content": "积霭沈诸壑，微阳在半峰。",
        "dynasty": "唐",
        "collection_info": null
    },
    {
        "uuid": "a9e1b43bd088a40c4c42765ef5a680b2",
        "title": "塞下曲 一",
        "author": "陈陶",
        "content": "边头能走马，猨臂李将军。\n射虎羣胡伏，开弓绝塞闻。\n海山谙向背，攻守别风云。\n只为坑降罪，轻车未转勋。",
        "dynasty": "唐",
        "collection_info": null
    },
    {
        "uuid": "0c63336a56dbe80f19ab0a4de76e4fe2",
        "title": "塞下曲 二",
        "author": "陈陶",
        "content": "望湖关下战，杂虏丧全师。\n鸟啄豺狼将，沙埋日月旗。\n牛羊奔赤狄，部落散燕耆。\n都护凌晨出，铭功瘗死尸。",
        "dynasty": "唐",
        "collection_info": null
    },
    {
        "uuid": "c6c057ffeda8eaf7c3e6b56afe408ecb",
        "title": "胡无人行",
        "author": "陈陶",
        "content": "十万羽林儿，临洮破郅支。\n杀添胡地骨，降足汉营旗。\n塞阔牛羊散，兵休帐幕移。\n空流陇头水，呜咽向人悲。",
        "dynasty": "唐",
        "collection_info": null
    },
    {
        "uuid": "14a2d74dc1985ef84743af2b7c8a2dfe",
        "title": "悲哉行",
        "author": "陈陶",
        "content": "中岳仇先生，遗余饵松方。\n服之一千日，肢体生异香。\n步履如风旋，天涯不赍粮。\n仍云为地仙，不得朝虚皇。\n狡兔有三穴，人生又何常。\n悲哉二廉士，饿死于首阳。",
        "dynasty": "唐",
        "collection_info": null
    },
    {
        "uuid": "25bd35b028798834ab60c2acc30eae0e",
        "title": "涂山怀古",
        "author": "陈陶",
        "content": "落拓书剑晚，清秋鹰正笼。\n涂山间来上，敬爱如登龙。\n览古觉神王，翛然天地空。\n东南更何有，一醉先王风。\n惟昔放勋世，阴晦彻成洪。\n皇图化鱼鳖，天道漂无踪。\n帝乃命舟檝，掇芳儒素中。\n高陈九州力，百道驱归东。\n旧物復光明，洪炉再埏镕。\n经门不私子，足知天下公。\n亮曰那并生，唐虞禅华虫。\n兹山朝万国，一赋寰海同。\n十载有区宇，秋豪皆帝功。\n垂衣不骄德，子桀如何聋。\n握髮闻礼贤，葺茅见卑宫。\n凡夫色难事，神圣安能恭。\n道隐三千年，遗芳播笙镛。\n当时执圭处，佳气仍童童。\n海屿俨清庙，天人盛祇供。\n玄恩及花木，丹谶名崆峒。\n异代草泽臣，何由树勋庸。\n尧阶未曾识，谁信平生忠。\n恨不当际会，预为执鞭僮。\n劳歌下山去，怀德心无穷。",
        "dynasty": "唐",
        "collection_info": null
    },
    {
        "uuid": "39c4a8cd62dfd2737bf664580885ea2e",
        "title": "游子吟",
        "author": "陈陶",
        "content": "栖乌喜林曙，惊蓬伤岁阑。\n关河三尺雪，何处是天山？朔风无重衣，仆马饥且寒。\n惨戚别妻子，迟回出门难。\n男儿值休明，岂是长泥蟠。\n何者为木偶，何人侍金銮。\n郁郁守贫贱，悠悠亦无端。\n进不图功名，退不处岩峦。\n穷通在何日，光景如跳丸。\n富贵苦不早，令人摧心肝。\n誓期春之阳，一振摩霄翰。",
        "dynasty": "唐",
        "collection_info": null
    },
    {
        "uuid": "70d3980f79d89ae4c42fa3cf5b0d027f",
        "title": "怀仙吟二首 一",
        "author": "陈陶",
        "content": "丹陵五牙客，昨日罗浮归。\n赤斧寻不得，烟霞空满衣。\n试于华阳问，果遇三茅知。\n采药向十洲，同行牧羊儿。\n十洲隔八海，浩渺不可期。\n留空双白鹤，巢在长松枝。",
        "dynasty": "唐",
        "collection_info": null
    },
    {
        "uuid": "56d456708d72de3beb5ba75fd1c8a9ae",
        "title": "怀仙吟二首 二",
        "author": "陈陶",
        "content": "云溪古流水，春晚桃花香。\n忆与我师别，片帆归沧浪。\n沧浪在何许，相思泪如雨。\n黄鹤不復来，云深难别处。\n石渠泉泠泠，三见菖蒲生。\n日夜劳梦魂，随波注东溟。\n空怀别时惠，长读消魔经。",
        "dynasty": "唐",
        "collection_info": null
    },
    {
        "uuid": "747ea7f14fd9b6c446cbb3442397392a",
        "title": "海昌望月",
        "author": "陈陶",
        "content": "何处无今夕，岂期在海头。\n贾客不爱月，婵娟闲沧洲。\n浩然伤岁华，独望湖边楼。\n烟岛青历历，蓝田白悠悠。\n谁无破镜期，繄我信虚舟。\n谁无桂枝念，繄我方摧辀。\n始见弯环春，又逢团圆秋。\n莫厌绫扇夕，百年多银钩。\n今盘谁雕镌，玉窟难冥搜。\n重轮运时节，三五不自由。\n疑抛云上锅，欲搂天边毬。\n孀居应寒冷，捣药青冥愁。\n兔子树下蹲，虾𢋙池中游。\n如何名金波，不共水东流。\n天花辟膻腥，野云无边陬。\n蚌蛤乘大运，含珠相对醻。\n夜鹊思南乡，露华清东瓯。\n百宝安可觑，老龙锁深湫。\n究究如情人，盗者即仇雠。\n海涯上皎洁，九门更清幽。\n亭亭劝金尊，夜久喘吴牛。\n夷俗皆轻掷，北山思今游。\n鴈声故乡来，客泪堕南洲。\n平生烟霞志，读书觅封侯。\n四海尚白身，岂无故乡羞。\n壈坎何足叹，壮如水中虬。\n猎猎谷底兰，摇摇波上鸥。\n中途丧资斧，两地生繁忧。\n一杯太阴君，鹪鹩岂无求。\n明日将片叶，三山东南浮。",
        "dynasty": "唐",
        "collection_info": null
    },
    {
        "uuid": "42c5843672e1f048ecf3236166cb07bd",
        "title": "蒲门戍观海作",
        "author": "陈陶",
        "content": "廓落溟涨晓，蒲门郁苍苍。\n登楼礼东君，旭日生扶桑。\n毫釐见蓬瀛，含吐金银光。\n草木露未晞，蜃楼气若藏。\n欲游蟠桃国，虑涉魑魅乡。\n徐市惑秦朝，何人在岩廊。\n惜哉千童子，葬骨于眇茫。\n恭闻槎客言，东池接天潢。\n即此聘牛女，曰祈长寿方。\n灵津水清浅，余亦慕修航。",
        "dynasty": "唐",
        "collection_info": null
    },
    {
        "uuid": "1e8f10454a3f5f611b9b75e450c1efe0",
        "title": "番禺道中作",
        "author": "陈陶",
        "content": "博罗程远近，海塞愁先入。\n瘴雨出虹蝀，蛮江渡山急。\n常闻岛夷俗，犀象满城邑。\n鴈至草犹春，潮迴樯半湿。\n丹丘凤皇隐，水庙蛟龙集。\n何处树能言，几乡珠是泣。\n千年赵佗国，霸气委原隰。\n龌龊笑终军，长缨祸先及。",
        "dynasty": "唐",
        "collection_info": null
    },
    {
        "uuid": "6df036a1cac56904bdf2dea4123991d4",
        "title": "赠江西周大夫",
        "author": "陈陶",
        "content": "否极生大贤，九元降灵气。\n独立正始风，蔚然中兴瑞。\n渊伦照三古，磊落涵泾渭。\n真貌月悬秋，雄词雷出地。\n具瞻先皇宠，欲践东华贵。\n咫尺时不来，千秋鼎湖泪。\n因分三辅职，进领南平位。\n报政黄霸惭，提兵吕蒙醉。\n岁星临斗牛，水国嘉祥至。\n不独苍生苏，仍兼六驺喜。\n恭闻庙堂畧，欲断匈奴臂。\n刬释自宸衷，平戍在连帅。\n时康簪笏宂，世梗忠良议。\n丘壑非无人，松香有私志。\n三朝倚天剑，十万浮云骑。\n可使河曲清，羣公信儿戏。\n沧溟用谦德，百谷走童稚。\n御众付深人，参筹须伟器。\n他年蓬荜贱，愿附鹓鸾翅。",
        "dynasty": "唐",
        "collection_info": null
    },
    {
        "uuid": "1e26bf85fb5c0e7b0f1e6d6a8ebd110c",
        "title": "旅次铜山途中先寄温州韩使君",
        "author": "陈陶",
        "content": "乱山沧海曲，中有横阳道。\n束马过铜梁，苕华坐堪老。\n鸠鸣高崖裂，熊鬬深树倒。\n绝壑无坤维，重林失苍昊。\n跻攀寡俦侣，扶接念舆皁。\n俛仰栗嵌空，无因掇灵草。\n梯穷闻戍鼓，魂续赖丘祷。\n敞豁天地归，萦纡村落好。\n悠悠思蒋径，扰扰愧商皓。\n驰想永嘉侯，应伤此怀抱。",
        "dynasty": "唐",
        "collection_info": null
    },
    {
        "uuid": "e2929578d484aea335591cfa7dbcc051",
        "title": "种兰",
        "author": "陈陶",
        "content": "种兰幽谷底，四远闻馨香。\n春风长养深，枝叶趁人长。\n智水润其根，仁锄护其芳。\n蒿藜不生地，恶鸟弓已藏。\n椒桂夹四隅，茅茨居中央。\n左邻桃花坞，右接莲子塘。\n一月熏手足，两月熏衣裳。\n三月熏肌骨，四月熏心肠。\n幽人饥如何，采兰充糇粮。\n幽人渴如何，酝兰为酒浆。\n地无青苗租，白日如散王。\n不尝仙人药，端坐红霞房。\n日夕望美人，佩花正煌煌。\n美人久不来，佩花徒生光。\n刈穫及葳蕤，无令见雪霜。\n清芬信神鬼，一叶岂可忘。\n举头愧青天，鼓腹咏时康。\n下有贤公卿，上有圣明王。\n无阶荅风雨，愿献兰一筐。",
        "dynasty": "唐",
        "collection_info": null
    },
    {
        "uuid": "8c8ae126a5c136d655952b91080b1223",
        "title": "草木言",
        "author": "陈陶",
        "content": "何生我苍苍，何育我黄黄。\n草木无知识，幸君同三光。\n始自受姓名，葳蕤立衣裳。\n山河既分丽，齐首乳青阳。\n甘辛各有荣，好丑不相防。\n常忧刀斧劫，窃慕仁寿乡。\n愿天雨无暴，怨地风无狂。\n雨足因衰惫，风多因夭伤。\n在山不为桂，徒辱君高冈。\n在水不为莲，徒占君深塘。\n勿轻培塿阜，或有奇栋梁。\n勿轻蒙胧泽，或有奇馨香。\n涓毫可蔍差，朝菌寿为长。\n拥肿若无取，大椿命为伤。\n婆娑不材生，苒苒向秋荒。\n幸遭熏风日，有得皆簸扬。\n所愧雨露恩，愿效幽微芳。\n希君频采择，勿使枯雪霜。",
        "dynasty": "唐",
        "collection_info": null
    },
    {
        "uuid": "607b533e370b8c2f215e35fb230a107b",
        "title": "题僧院紫竹",
        "author": "陈陶",
        "content": "喜游蛟井寺，復见炎州竹。\n杳霭万丈间，啸风清独速。\n江南正霜霰，吐秀弄颛顼。\n似瑞惊坚贞，如魔试金粟。\n笋非孝子泣，文异湘灵哭。\n金碧谁与邻，萧森自成族。\n新闻赤帝种，子落毛人谷。\n远祖赐鹪鹏，遗芳遍南陆。\n对烟苏麻丑，夹涧篔筜伏。\n美誉动丹青，瓌姿艳秦蜀。\n因缘鹿苑识，想像虵丘斸。\n几叶别黄茅，何年依白足。\n龙树蛰一花，砌瑶扫云屋。\n色静曼仙花，名高给孤独。\n青葱太子树，洒落观音目。\n法雨每霑濡，玉毫时照烛。\n离居鸾节变，住冷金颜缩。\n岂念葛陂荣，幸无祖父辱。\n光摇水精串，影送莲花轴。\n江鹜日相寻，野鹗时寄宿。\n幽香入茶竈，静翠直碁局。\n肯羡垣上蒿，自多篱下菊。\n从来道生一，况伴龟藏六。\n栖託讵星迴，檀栾已云矗。\n霞杯传缥叶，羽管吹紫玉。\n久绝钓竿歌，聊裁竹枝曲。\n媿生黄金地，千秋为师绿。",
        "dynasty": "唐",
        "collection_info": null
    },
    {
        "uuid": "66cbd8076bc68cb609a7840eab8dbbcd",
        "title": "早发始兴",
        "author": "陈陶",
        "content": "云裏山已曙，舟中火初爇。\n绿浦待行桡，玄猨催落月。\n沿流信多美，况復秋风发。\n挂席借前期，晨鸡莫嘲异常。",
        "dynasty": "唐",
        "collection_info": null
    },
    {
        "uuid": "0d75e2096cfd68d924c4ede1ca67225c",
        "title": "寄元孚道人",
        "author": "陈陶",
        "content": "梵宇章句客，佩兰三十年。\n长乘碧云马，时策翰林鞭。\n曩事五岳游，金衣曳祥烟。\n高攀桐君手，左倚鸑鷟肩。\n哭玉秋雨中，摘星春风前。\n横辀截洪偃，凭几见广宣。\n尔来寤华胥，石壁孤云眠。\n龙降始得偈，龟老方巢莲。\n内殿无文僧，驱虞谁能牵。\n因之问楚水，弔屈几潺湲。",
        "dynasty": "唐",
        "collection_info": null
    },
    {
        "uuid": "4c65ed7a15ca39d9ee192951f38c40f4",
        "title": "和西江李助副使早登开元寺阁",
        "author": "陈陶",
        "content": "虚豁登宝阁，三休极层构。\n独立天地间，烟云满襟袖。\n鰲荒初落日，剑野呈绮绣。\n秋槛祝融微，阴轩九江凑。\n拂檐皇姑舍，错落白榆秀。\n倚砌天竺祠，蛟龙蟠古甃。\n翛然观六合，一指齐宇宙。\n书剑忽若□，青云日方昼。\n南朝空苍莽，楚泽稀耕耨。\n万事溺颓波，一航安可涭。\n徒云寄麟泣，六五终难就。\n资斧念余生，湖光隐圭窦。\n早闻羣黄鹤，飘举此江岫。\n陵谷空霭然，人樵已雏𪆪。\n燕宫豸冠客，凭览发清奏。\n珠玉难嗣音，摐辕愧孤陋。",
        "dynasty": "唐",
        "collection_info": null
    },
    {
        "uuid": "357cf28aa638c6b7bddf94638710bb8c",
        "title": "将归钟陵留赠南海李尚书",
        "author": "陈陶",
        "content": "楚国有田舍，炎州长梦归。\n怀恩似秋燕，屡遶玉堂飞。\n越酒岂不甘，海鱼宁无肥。\n山裘醉歌舞，事与初心违。\n晔晔文昌公，英灵世间稀。\n长江浩无际，龙蜃皆归依。\n贱子感一言，草茅发光辉。\n从来鸡凫质，得假凤皇威。\n常欲讨玄珠，青云报巍巍。\n龙门竟多故，双泪别旍旗。",
        "dynasty": "唐",
        "collection_info": null
    },
    {
        "uuid": "414a331636b54de5b9b79ea0e456ec29",
        "title": "宿岛径夷山舍",
        "author": "陈陶",
        "content": "百里遵鸟径，蓬征信邅迴。\n暝依渔樵宿，似过黄金台。\n缺啮心未理，寥寥夜猨哀。\n山深石床冷，海近腥气来。\n主人意不浅，屡献流霞杯。\n对月抚长剑，愁襟纷莫开。\n九衢平如水，胡为涉崔崽。\n一饭未遑饱，鹏图信悠哉。\n山涛谑细君，吾岂厌蓬莱。\n明发又驱马，客思一裴回。",
        "dynasty": "唐",
        "collection_info": null
    },
    {
        "uuid": "155f13e6b237b641ff1e8e19a6627740",
        "title": "避世翁",
        "author": "陈陶",
        "content": "海上一蓑笠，终年垂钓丝。\n沧洲有深意，冠尽何由知。\n直钩不营鱼，蜗室无妻儿。\n渴饮寒泉水，饥飡紫朮芝。\n鹤髮披两肩，高怀如澄陂。\n曾闻仙老言，云是古鸱夷。\n石窦閟雷雨，金潭养蛟螭。\n乘槎上玉津，骑鹿游峨嵋。\n以人为语默，与世为雄雌。\n兹焉乃磻溪，豹变应须时。\n自古隐沦客，无非王者师。",
        "dynasty": "唐",
        "collection_info": null
    },
    {
        "uuid": "439736d59bba356dc93cb91a8fdd30a4",
        "title": "冬夜吟",
        "author": "陈陶",
        "content": "黑夜天寒愁散玉，东皇海上张仙烛。\n侯家歌舞按梨园，石氏宾寮醉金谷。\n鲁家襜褕闇披水，雪花灯下甘垂翅。\n散帙高编折桂枝，披纱密甃青云地。\n霜白溪松转斜尽，铜龙唤曙咽声细。\n八埏蝼蚁厌寒栖，早晚青旗引春帝。\n展转城乌啼紫天，曈曚千骑衙楼前。",
        "dynasty": "唐",
        "collection_info": null
    },
    {
        "uuid": "99b27724244dbd816dee9be9bd6450d7",
        "title": "西川座上听金五云唱歌",
        "author": "陈陶",
        "content": "蜀王殿上华筵开，五云歌从天上来。\n满堂罗绮悄无语，喉音止驻云裴回。\n管弦金石还依转，不随歌出灵和殿。\n白云飘飖席上闻，贯珠历历声中见。\n旧样钗箆浅澹衣，元和梳洗青黛眉。\n低丛小鬓腻䰀鬌，碧牙镂掌山参差。\n曲终暂起更衣过，还向南行座头坐。\n低眉欲语谢贵侯，檀脸双双泪穿破。\n自言本是宫中嫔，武皇改号承恩新。\n中丞御史不足比，水殿一声愁杀人。\n武皇铸鼎登真箓，嫔御蒙恩免幽辱。\n茂陵弓剑不得亲，嫁与卑官到西蜀。\n卑官到官年未周，堂衡禄罢东西游。\n蜀江水急驻不得，復此萍蓬二十秋。\n今朝得侍王侯宴，不觉途中妾身贱。\n愿持巵酒更唱歌，歌是伊州第三遍。\n唱着右丞征戍词，更闻闺月添相思。\n如今声韵尚如在，何况宫中年少时。\n五云处处可怜许，明朝道向襃中去。\n须臾宴罢各东西，雨散云飞莫知处。",
        "dynasty": "唐",
        "collection_info": null
    },
    {
        "uuid": "c1a27c51fb07f1714ebb1ae7de2af8e2",
        "title": "飞龙引",
        "author": "陈陶",
        "content": "有熊之君好神仙，飡霞炼石三千年。\n一旦黄龙下九天，骑龙枿枿昇紫烟。\n万姓攀髯髯堕地，啼呼弓剑飘寒水。\n紫鸾八九堕玉笙，金镜空留照魑魅。\n羽幢䙰褷银汉秋，六宫望断芙蓉愁。\n应龙下挥中园笑，泓泓水遶青苔洲。\n瑞风飒沓天光浅，瑶阙峨峨横露苑。\n沆瀣楼头紫凤歌，三株树下青牛饭。\n鸿胧九阙相玉皇，钧天乐引金华郎。\n散花童子鹤衣短，投壶姹女蛾眉长。\n彤庭侍宴瑶池席，老兔春高桂宫白。\n蓬莱下国赐分珪，阿母金桃容小摘。\n仙流万缄虫篆春，三十六洞交风云。\n千年小兆一蝉蜕，丹台职亚扶桑君。\n金乌试浴青门水，下界蜉蝣几迴死。",
        "dynasty": "唐",
        "collection_info": null
    },
    {
        "uuid": "71246fb6d3537de8283cf09a8ceef62f",
        "title": "谪仙词",
        "author": "陈陶",
        "content": "牧龙丈人病高秋，羣童击节星汉愁。\n瑶台凤辇不胜恨，太古一声龙白头。\n玉气兰光久摧折，上清鸡犬音书绝。\n蜺旌失手远于天，三岛空云对秋月。\n人间磊磊浮沤客，鸑鷟蜻蜓飞自隔。\n不应冠盖逐黄埃，长梦真君旧恩泽。",
        "dynasty": "唐",
        "collection_info": null
    },
    {
        "uuid": "652456e8cfc0f652e27faf506e95956b",
        "title": "独摇手",
        "author": "陈陶",
        "content": "汉宫新燕矜蛾眉，春台艳妆莲一枝。\n迎春侍宴瑶华池，游龙七盘娇欲飞。\n冶袖莺鸾拂朝曦，摩烟褭雪金碧遗。\n愁鸿连翾蚕曳丝，飒沓明珠掌中移。\n仙人龙凤云雨吹，朝哀暮愁引哑吚。\n鸳鸯翡翠承宴私，南山一笑君无辞。\n仙蛾泣月清露垂，六宫烧烛愁风欷。",
        "dynasty": "唐",
        "collection_info": null
    },
    {
        "uuid": "7e1e007487dced27c3e60ecc31e1ff94",
        "title": "空城雀",
        "author": "陈陶",
        "content": "古城蒙蒙花覆水，昔日住人今住鬼。\n野雀荒台遗子孙，千年饮啄枯桑根。\n不随海燕栢梁去，应无玉环衔报恩。\n近村红栗香压枝，嗷嗷黄口诉朝饥。\n生来未见凤皇语，欲飞常怕蜘蛛丝。\n断肠四隅天四绝，清泉绿蒿无恐疑。",
        "dynasty": "唐",
        "collection_info": null
    },
    {
        "uuid": "b86461b37372e12bd4361fbd71200b18",
        "title": "鸡鸣曲",
        "author": "陈陶",
        "content": "鸡声春晓上林中，一声惊落虾蟆宫。\n二声唤破枕边梦，三声行人烟海红。\n平旦慵将百雏语，蓬松锦绣当阳处。\n媿君饮食长相呼，为君昼鸣下高树。",
        "dynasty": "唐",
        "collection_info": null
    },
    {
        "uuid": "980f8e99384e15ab22e2a4223f2dd407",
        "title": "小笛弄",
        "author": "陈陶",
        "content": "一尺玲珑握中翠，僊娥月浦呼龙子。\n五夜流珠粲梦卿，九青鸾倚洪崖醉。\n丹穴饥儿笑风雨，娲皇碧玉星星语。\n蛇蝎愁闻骨髓寒，江山恨老眠秋雾。\n绮席鸳鸯冷朱翠，星流露泫谁驱使。\n江南一曲罢伶伦，芙蓉水殿春风起。",
        "dynasty": "唐",
        "collection_info": null
    },
    {
        "uuid": "3d43994671948aff4a0c70b10c9b39e3",
        "title": "将进酒",
        "author": "陈陶",
        "content": "金尊莫倚青春健，龌龊浮生如走电。\n琴瑟盘倾从世珠，黄泥局泻流年箭。\n麻姑爪秃瞳子昏，东皇肉角生鱼鳞。\n灵鳌柱骨半枯朽，骊龙德悔愁耕人。\n周孔蓍龟久沦没，黄蒿谁认贤愚骨。\n兔苑词才去不还，兰亭水石空明月。\n姮娥弄箫香雨收，江滨迸瑟鱼龙愁。\n灵芝九折楚莲醉，翾风一叹梁庭秋。\n醁亚蛮觥奉君寿，玉山三献春红透。\n银鸭金鹅言待谁，隋家岳渎皇家有。\n珊瑚座上凌香云，凤𦢙龙炙猩猩唇。\n芝兰此日不倾倒，南山白石皆贤人。\n文康调笑麒麟起，一曲飞龙寿天地。",
        "dynasty": "唐",
        "collection_info": null
    },
    {
        "uuid": "832d027288b54dbbd4b58f2ae965d021",
        "title": "钱塘对酒曲",
        "author": "陈陶",
        "content": "风天鴈悲西陵愁，使君红旗弄涛头。\n东海神鱼骑未得，江天大笑闲悠悠。\n嵯峨吴山莫夸碧，河阳经年一宵白。\n南州彩凤为君生，古狱愁蛇待恩泽。\n三清羽童来何迟，十二玉楼胡蝶飞。\n炎荒翡翠九门去，辽东白鹤无归期。\n鸱夷公子休悲悄，六鳌如镜天始老。\n尊前事去月团圆，琥珀无情忆苏小。",
        "dynasty": "唐",
        "collection_info": null
    },
    {
        "uuid": "717fe3e9e773d2f4eb475af88ff61303",
        "title": "巫山高",
        "author": "陈陶",
        "content": "玉峰青云十二枝，金母和云赐瑶姬。\n花宫磊砢楚宫外，列仙八面星斗垂。\n秀色无双怨三峡，春风几梦襄王猎。\n青鸾不在懒吹箫，斑竹题诗寄江妾。\n飘飖丝散巴子天，苔裳玉辔红霞幡。\n归时白帝掩青琐，琼枝草草遗湘烟。",
        "dynasty": "唐",
        "collection_info": null
    },
    {
        "uuid": "5a716af32235a2f9bb32375642925092",
        "title": "赠别离",
        "author": "陈陶",
        "content": "碧玉飞天星坠地，玉剑分风交合水。\n杨柳听歌莫向隅，鸡鸣一石留髠醉。\n蹄轮送客沟水东，月娥挥手崦嵫峰。\n蛮天列嶂俨相待，风官扫道迎游龙。\n天姥翦霞铺晓空，漴漴大帝开明宫。\n文鲸掉尾四海通，分明瀑布收灵桐。\n山妖水魅骑旋风，魇梦啮魂黄瘴中。\n借君郎鉴入崆峒，灵光草照闲花红。",
        "dynasty": "唐",
        "collection_info": null
    },
    {
        "uuid": "9fb6372d5d166aa59de140228fc4a7e8",
        "title": "关山月",
        "author": "陈陶",
        "content": "昔年嫖姚护羌月，今照嫖姚双鬓雪。\n青冢曾无尺寸归，锦书多记穷荒骨。\n百战金疮体沙碛，乡心一片悬秋碧。\n汉城应期破镜时，胡尘万里婵娟隔。\n度碛衝云朔风起，边笳欲晚生青珥。\n陇上横吹霜色刀，何年断得匈奴臂。",
        "dynasty": "唐",
        "collection_info": null
    },
    {
        "uuid": "2427d59c02100912d73fcfa15b6cae38",
        "title": "殿前生桂树",
        "author": "陈陶",
        "content": "僊娥玉宫秋夜明，桂枝拂槛参差琼。\n香风下天漏丁丁，牛渚翠梁横浅清羽帐不眠恨吹笙。\n栖乌暗惊僊子落，步月鬃云堕金雀。\n蕙楼凉簟翠波空，银缕香寒凤皇薄。\n东海即为郎斟酌，绮疏长悬七星杓。",
        "dynasty": "唐",
        "collection_info": null
    },
    {
        "uuid": "a0e15276de37701224e29d0a6f6c9d3a",
        "title": "古镜篇",
        "author": "陈陶",
        "content": "紫皇玉镜蟾蜍字，堕地千年光不死。\n发匣身沈古井寒，悬台日照愁成水。\n海户山窗几梳绾，菱花开落何人见。\n野老曾耕太白星，神狐夜哭秋天片。\n下国青铜旋磨灭，迴鸾万影成枯骨。\n会待搏风雨泬寥，长恐莓苔蚀明月。",
        "dynasty": "唐",
        "collection_info": null
    },
    {
        "uuid": "d7df83b3640c26b18638043f51b650a2",
        "title": "自归山",
        "author": "陈陶",
        "content": "海岳南归远，天门北望深。\n暂为青琐客，难换白云心。\n富贵老闲事，猨猱思旧林。\n清平无乐志，尊酒有瑶琴。",
        "dynasty": "唐",
        "collection_info": null
    },
    {
        "uuid": "a0572696baf16cde10fb31821d17daba",
        "title": "渡浙江",
        "author": "陈陶",
        "content": "适越一轻艘，凌兢截鹭涛。\n曙光金海近，晴雪玉峰高。\n静寇思投笔，伤时欲钓鳌。\n壮心殊未展，登涉漫劳劳。",
        "dynasty": "唐",
        "collection_info": null
    },
    {
        "uuid": "12355832885e7931c625b86d14be53c2",
        "title": "清源途中旅思",
        "author": "陈陶",
        "content": "古木闽州道，驱羸落照间。\n投村碍野水，问店隔荒山。\n身事几时了，蓬飘何日闲。\n看花滞南国，乡月十湾环。",
        "dynasty": "唐",
        "collection_info": null
    },
    {
        "uuid": "0c5cdd53db334c2ce9b675c65f52f09c",
        "title": "南海送韦七使君赴象州任",
        "author": "陈陶",
        "content": "一鹗韦公子，新恩颁郡符。\n岛夷通荔浦，龙节过苍梧。\n地理金城近，天涯玉树孤。\n圣朝朱绂贵，从此展雄图。",
        "dynasty": "唐",
        "collection_info": null
    },
    {
        "uuid": "07cbadd52c3bd37420be3d57cf4ae175",
        "title": "送沈次鲁南游",
        "author": "陈陶",
        "content": "高台赠君别，满握轩辕风。\n落日一挥手，金鹅云雨空。\n鳌洲石梁外，剑浦罗浮东。\n兹兴不可接，翛翛烟际鸿。",
        "dynasty": "唐",
        "collection_info": null
    },
    {
        "uuid": "c37a38085973909f61b43a6fa27700a2",
        "title": "南海石门戍怀古",
        "author": "陈陶",
        "content": "汉家征百越，落地丧貔貅。\n大野朱旗没，长江赤血流。\n鬼神寻覆族，宫庙变荒丘。\n唯有朝台月，千年照戍楼。",
        "dynasty": "唐",
        "collection_info": null
    },
    {
        "uuid": "7e2fd65f929d53499748b615ad20e908",
        "title": "赋得池塘生春草",
        "author": "陈陶",
        "content": "谢公遗咏处，池水夹通津。\n古往人何在，年来草自春。\n色宜波际绿，香异雨中新。\n今日青青意，空悲行路人。",
        "dynasty": "唐",
        "collection_info": null
    },
    {
        "uuid": "2a1334fcb8e7bbe1781066e457e45ab5",
        "title": "题居上人法华新院",
        "author": "陈陶",
        "content": "浮名深般若，方寺设莲华。\n钟呗成僧国，湖山称法家。\n一尘多宝塔，千佛大牛车。\n能诱泥犂客，超然识聚沙。",
        "dynasty": "唐",
        "collection_info": null
    },
    {
        "uuid": "969160bfd3b1e5218376205ad16d2389",
        "title": "送秦炼师",
        "author": "陈陶",
        "content": "紫府静沈沈，松轩思别吟。\n水流宁有意，云泛本无心。\n锦洞桃花远，青山竹叶深。\n不因时卖药，何路更相寻。",
        "dynasty": "唐",
        "collection_info": null
    },
    {
        "uuid": "3f54d0b29007f0a3a50c9f57dc802cbe",
        "title": "哭宝月三藏大禅师",
        "author": "陈陶",
        "content": "五峰习圣罢，干竺化身归。\n帝子传真印，门人哭宝衣。\n一囊穷海没，三藏故园稀。\n无復天花落，悲风满铁围。",
        "dynasty": "唐",
        "collection_info": null
    },
    {
        "uuid": "8ac409a93f6f3ef935b48c5bfe9e4c17",
        "title": "湓城赠别",
        "author": "陈陶",
        "content": "楚岸青枫树，长随送远心。\n九江春水阔，三峡暮云深。\n气调桓伊笛，才华蔡琰琴。\n迢迢嫁湘汉，谁不重黄金。",
        "dynasty": "唐",
        "collection_info": null
    },
    {
        "uuid": "4becdebade664423e821d474f7bc156e",
        "title": "赠别",
        "author": "陈陶",
        "content": "海国一尺绮，冰壶万缕丝。\n以君西攀桂，赠此金莲枝。\n高鸟思茂林，穷鱼乐洿池。\n平生握中宝，无使岁寒移。",
        "dynasty": "唐",
        "collection_info": null
    },
    {
        "uuid": "5041ebcd1b758844fded57f5570716a5",
        "title": "赠温州韩使君",
        "author": "陈陶",
        "content": "康乐风流五百年，永嘉铃阁又登贤。\n严城鼓动鱼惊海，华屋尊开月下天。\n内使笔锋光案牍，鄢陵诗句满山川。\n今来谁似韩家贵，越绝髦幢鴈影连。",
        "dynasty": "唐",
        "collection_info": null
    },
    {
        "uuid": "d771235b96c5371b921518d840f061e5",
        "title": "闲居寄太学卢景博士",
        "author": "陈陶",
        "content": "无路青冥夺锦袍，耻随黄雀住蓬蒿。\n碧云梦后山风起，珠树诗成海月高。\n久滞鼎书求羽翼，未忘龙阙致波涛。\n闲来长得留侯癖，罗列樝梨校六韬。",
        "dynasty": "唐",
        "collection_info": null
    },
    {
        "uuid": "bcd74b3f62b2df82e42e01b9df5bce42",
        "title": "赠漳州张怡使君",
        "author": "陈陶",
        "content": "旧德徐方天下闻，当年熊轼继清芬。\n井田异政光蛮竹，符节深恩隔瘴云。\n已见嘉祥生北户，尝嫌夷貊蠹南熏。\n几时徴拜征西越，学着缦胡从使君。",
        "dynasty": "唐",
        "collection_info": null
    },
    {
        "uuid": "caf6f37a8a4494046a677c00cd02ed3e",
        "title": "赠容南韦中丞",
        "author": "陈陶",
        "content": "普宁都护军威重，九驿梯航压要津。\n十二铜鱼尊画戟，三千犀甲拥朱轮。\n风云已静西山寇，闾井全移上国春。\n不独来苏发歌咏，天涯半是泣珠人。",
        "dynasty": "唐",
        "collection_info": null
    },
    {
        "uuid": "ee75218b74524559d9afc21ac5749309",
        "title": "投赠福建路罗中丞",
        "author": "陈陶",
        "content": "越艳听谣不厌听，楼船高卧静南溟。\n未闻建水窥龙剑，应喜家山接女星。\n三捷楷模光典策，一生封爵笑丹青。\n皇恩几日西归去，玉树扶疎正满庭。",
        "dynasty": "唐",
        "collection_info": null
    },
    {
        "uuid": "47c90779c28ac2ec96f2a25561d6eb8c",
        "title": "赠江南李偕副使",
        "author": "陈陶",
        "content": "世禄三朝压凤池，杜陵公子汉庭知。\n雷封始贺堂溪剑，花府寻邀玉树枝。\n几日坐谈诛叛逆，列城归美见歌诗。\n从军莫厌千场醉，即是金銮宠命时。",
        "dynasty": "唐",
        "collection_info": null
    },
    {
        "uuid": "6bc9aaa7c6039570244cfcada98c9c0f",
        "title": "贺容府韦中丞大府贤兄新除黔南经略",
        "author": "陈陶",
        "content": "蓬瀛簪笏旧联行，紫极差池降宠章。\n列国山河分鴈字，一门金玉尽龙骧。\n耿家符节朝中美，袁氏芝兰阃外香。\n烽戍悠悠限巴越，伫听歌咏两甘棠。",
        "dynasty": "唐",
        "collection_info": null
    },
    {
        "uuid": "8a7f098b6eacef7b606b20de526c8519",
        "title": "和容南韦中丞题瑞亭白燕白鼠六眸龟嘉莲",
        "author": "陈陶",
        "content": "伏波恩行动南夷，交趾喧传四瑞诗。\n燕鼠孕灵褒上德，龟莲增耀荅无私。\n迴翔雪侣窥檐处，照映红巢出水时。\n尽写流传在轩槛，嘉祥从此百年知。",
        "dynasty": "唐",
        "collection_info": null
    },
    {
        "uuid": "f048bebd6990832ea9fdce8fba93d95a",
        "title": "题豫章西山香城寺",
        "author": "陈陶",
        "content": "十地严宫礼竺皇，栴檀楼阁半天香。\n祇园树老梵声小，雪岭花香灯影长。\n霄汉落泉供月界，蓬壶灵鸟侍云房。\n何年七七金人降，金锡珠坛满上方。",
        "dynasty": "唐",
        "collection_info": null
    },
    {
        "uuid": "8519deb55ee47c27acf7785b9b908a17",
        "title": "送江西周尚书赴滑台",
        "author": "陈陶",
        "content": "楚谣襦袴整三千，喉舌新恩下九天。\n天角雄都分节钺，蛟龙旧国罢楼船。\n昆河已在兵钤内，棠树空留鹤岭前。\n多病无因酬一顾，鄢陵千骑去翩翩。",
        "dynasty": "唐",
        "collection_info": null
    },
    {
        "uuid": "e1eedffc1d2cab5420981cab137d8f33",
        "title": "闽中送任畹端公还京",
        "author": "陈陶",
        "content": "燕台下榻玉为人，月桂曾输次第春。\n几日酬恩坐炎瘴，九秋高驾拂星辰。\n汉庭凤进鹓行喜，隋国珠还水府贫。\n多少嘉谟奏风俗，斗牛孤剑在平津。",
        "dynasty": "唐",
        "collection_info": null
    },
    {
        "uuid": "8a507d602a9f90f2103c0c83d805645d",
        "title": "豫章江楼望西山有怀",
        "author": "陈陶",
        "content": "水护星坛列太虚，烟霓十八上仙居。\n时人未识辽东鹤，吾祖曾传宝鼎书。\n终日章江催白鬓，何年丹竈见红蕖。\n桃花谷口春深浅，欲访仙生赤鲤鱼。",
        "dynasty": "唐",
        "collection_info": null
    },
    {
        "uuid": "a01fd0506233af90fe9e0774f620810e",
        "title": "经徐穉墓",
        "author": "陈陶",
        "content": "郏鄏妖兴炎汉衰，先生南国卧明夷。\n凤皇屡降玄纁礼，琼石终藏烈火诗。\n禁掖衣冠加宋鹊，湖山耕钓没尧时。\n千年壠树何人哭，寂寞苍苔内史碑。",
        "dynasty": "唐",
        "collection_info": null
    },
    {
        "uuid": "de697b5e33df57a6bf9c9fc525869dbd",
        "title": "钟陵道中作",
        "author": "陈陶",
        "content": "原隰经霜蕙草黄，塞鸿消息怨流芳。\n秋山落照见麋鹿，南国异花开雪霜。\n烟火近通槃瓠俗，水云深入武陵乡。\n曾逢啮缺话东海，长忆萧家青玉床。",
        "dynasty": "唐",
        "collection_info": null
    },
    {
        "uuid": "22e7426c88f0d537524de2ecf195ee77",
        "title": "旅泊涂江",
        "author": "陈陶",
        "content": "烟雨南江一叶微，松潭渔父夜相依。\n断沙鴈起金精出，孤岭猨愁木客归。\n楚国柑橙劳梦想，丹陵霞鹤间音徽。\n无因得似沧溟叟，始忆离巢已倦飞。",
        "dynasty": "唐",
        "collection_info": null
    },
    {
        "uuid": "1bd716544af46673f0fda2e6ac9b3f2f",
        "title": "上建溪",
        "author": "陈陶",
        "content": "崆垌一派泻苍烟，长揖丹丘逐水仙。\n云树杳冥通上界，峰峦迴合下闽川。\n侵星愁过蛟龙国，采碧时逢婺女船。\n已判猨催鬓先白，几重滩濑在秋天。",
        "dynasty": "唐",
        "collection_info": null
    },
    {
        "uuid": "8d7e8157616716a8a6ae92a6a8b24fb4",
        "title": "冬日暮旅泊庐陵",
        "author": "陈陶",
        "content": "螺亭倚棹哭飘蓬，白浪欺船自向东。\n楚国蕙兰增怅望，番禺筐篚旅虚空。\n江城雪落千家梦，汀渚冰生一夕风。\n弃置侯鲭任羇束，不劳龟瓦问穷通。",
        "dynasty": "唐",
        "collection_info": null
    },
    {
        "uuid": "1d464353fe9786570a4dc58990d2a82e",
        "title": "登宝历寺阁",
        "author": "陈陶",
        "content": "金碧高层世界空，凭蜺长啸八銮风。\n横轩水壮蛟龙府，倚栋星开牛斗宫。\n三楚故墟残景北，六朝荒苑断山东。\n不堪怀古劳悲笑，安得鹏抟颢气中。",
        "dynasty": "唐",
        "collection_info": null
    },
    {
        "uuid": "56fec131ce1345e061ba3d107e5c1163",
        "title": "寄兵部任畹郎中",
        "author": "陈陶",
        "content": "常思剑浦越清尘，荳蔻花红十二春。\n昆玉已成廊庙器，涧松犹是薜萝身。\n虽同橘柚依南土，终媿魁罡近北辰。\n好向昌时荐遗逸，莫教千古弔灵均。",
        "dynasty": "唐",
        "collection_info": null
    },
    {
        "uuid": "643e7f06c1f1e99674ceeba8533bb4c4",
        "title": "赠江南从事张侍郎",
        "author": "陈陶",
        "content": "平南门馆凤皇毛，二十华轩立最高。\n几处谈天致云雨，早时文海得鲸鳌。\n姻联紫府萧窗贵，职称青钱绣服豪。\n江徼无虞才不展，衔杯终日咏离骚。",
        "dynasty": "唐",
        "collection_info": null
    },
    {
        "uuid": "1a3fc19b2daaf9e9cf1657960f6f79d2",
        "title": "剑池",
        "author": "陈陶",
        "content": "秦帝南巡厌火精，苍黄埋剑故丰城。\n霸图缭戾金龙螫，坤道扶摇紫气生。\n星斗卧来闲窟穴，雌雄飞去变澄泓。\n永怀惆怅中宵作，不见春雷发匣声。",
        "dynasty": "唐",
        "collection_info": null
    },
    {
        "uuid": "46812e44543ccc3ba17b86efb239261b",
        "title": "洛城见贺自真飞昇",
        "author": "陈陶",
        "content": "子晋鸾飞古洛川，金桃再熟贺郎仙。\n三清乐奏嵩丘下，五色云屯御苑前。\n朱顶舞低迎绛节，青鬟歌对驻香軿。\n谁能白昼相悲泣，太极光阴亿万年。",
        "dynasty": "唐",
        "collection_info": null
    },
    {
        "uuid": "7a74054d2575e6b1c767a551c8a58c67",
        "title": "谪仙吟赠赵道士",
        "author": "陈陶",
        "content": "汗漫东游黄鹤雏，缙云仙子住清都。\n三元麟凤推高座，六甲风雷閟小壶。\n日月暗资灵寿药，山河拟作化生符。\n若为失意居蓬岛，鳌足尘飞桑树枯。",
        "dynasty": "唐",
        "collection_info": null
    },
    {
        "uuid": "3faecb12e22931936dd316c828073ffd",
        "title": "夜别温商梓州",
        "author": "陈陶",
        "content": "凤皇城裏花时别，玄武江边月下逢。\n客舍莫辞先买酒，相门曾忝旧登龙。\n迎风骚屑千家竹，隔水悠扬午夜钟。\n明日又行西蜀去，不堪天际远山重。",
        "dynasty": "唐",
        "collection_info": null
    },
    {
        "uuid": "3aaf5830f5ae5e00954715a0c9b6faea",
        "title": "题赠高闲上人",
        "author": "陈陶",
        "content": "檐卜花间客，轩辕席上珍。\n笔江秋菡萏，僧国瑞麒麟。\n内殿初招隐，曹溪得后尘。\n龙蛇惊粉署，花雨对金轮。\n白马方依汉，朱星又入秦。\n剧谈凌凿齿，清论倒波旬。\n拂石先天古，降龙旧国春。\n珠还合浦老，龙去玉州贫。\n鸳鹭输黄绢，场坛遶白萍。\n鼎湖闲入梦，金阁静通神。\n海气成方丈，山泉落净巾。\n猕猴深爱月，鸥鸟不猜人。\n拂岳萧萧竹，垂空澹澹津。\n汉珠难觅对，荆璞本来真。\n伊傅多联壁，刘雷竞买邻。\n江边有国宝，时为劚星辰。",
        "dynasty": "唐",
        "collection_info": null
    },
    {
        "uuid": "f83690c73c3a635586b68d6d2819016c",
        "title": "哭王赞府",
        "author": "陈陶",
        "content": "白水流今古，青山送死生。\n驱驰三楚掾，倏忽一空名。\n金玉埋皋壤，芝兰哭弟兄。\n龙头孤后进，鹏翅失前程。\n愁变风云色，悲连鼓角声。\n落星辞圣代，寒梦闭佳城。\n伊昔来江邑，从容副国英。\n德踰栖棘美，公亚饮冰清。\n大厦亡孤直，羣儒忆老成。\n白驹悲里巷，梁木恸簪缨。\n陇遂添新草，珠还满旧籝。\n苍苍难可问，原上晚烟横。",
        "dynasty": "唐",
        "collection_info": null
    },
    {
        "uuid": "943455e91499ce3e720d8bcf114cc995",
        "title": "圣帝撃壤歌四十声",
        "author": "陈陶",
        "content": "百六承尧绪，艰难土运昌。\n太虚横彗孛，中野鬬豺狼。\n帝曰更吾嗣，时哉忆圣唐。\n英星垂将校，神岳诞忠良。\n炼石医元气，屠鳌正昊苍。\n扫原铺一德，驱祲立三光。\n大道重苏息，真风再发扬。\n芟夷踰旧迹，神圣掩前王。\n郊酒酣寥廓，鸿恩受渺茫。\n地图龟负出，天诰凤衔将。\n杂贡来山峙，羣夷入鴈行。\n紫泥搜海岱，鸿笔富岩廊。\n鹰象敷宸极，寰瀛作瑞坊。\n泥丸封八表，金镜照中央。\n构殿基麟趾，开藩表凤翔。\n銮舆亲稼穑，朱幌务蚕桑。\n戎羯输天马，灵仙侍玉房。\n宫仪水蒐甲，门卫绿沈枪。\n陶铸超三古，车书混万方。\n时巡望虞舜，蒐狩法殷汤。\n化合讴谣满，年丰鬼蜮藏。\n政源归牧马，宫法付神羊。\n宝鼎无灵应，金瓯肯破伤。\n封山昭茂绩，祠执荅嘉祥。\n在昔宫闱僭，仍罹羿浞殃。\n牝鸡何譈䜕，猘犬漫劻勷。\n苗祷三灵怒，桓偷九族亡。\n鲸鲵寻挂网，魑魅旋投荒。\n松栢霜逾翠，芝兰露更香。\n圣谟流祚远，仙系发源长。\n岛屿征徭薄，漪澜泛稻凉。\n凫鱼餍飡啖，荷薜足衣裳。\n寤寐华胥国，嬉游太素乡。\n鹰鹯飞接翼，忠孝住连墙。\n有叟能调鼎，无媒隐钓璜。\n干坤资识量，江海入文章。\n野鹤思蓬阙，山麋忆庙堂。\n泥沙空淬砺，星斗屡低昂。\n历草何因见，衢尊岂暂忘。\n终随嘉橘赋，霄汉谒羲皇。",
        "dynasty": "唐",
        "collection_info": null
    },
    {
        "uuid": "d3ad9287ea72b52ff9bb3255f1e1580a",
        "title": "续古二十九首 一",
        "author": "陈陶",
        "content": "大尧登宝位，麟凤焕宸居。\n海曲霑恩泽，还生比目鱼。",
        "dynasty": "唐",
        "collection_info": null
    },
    {
        "uuid": "08e292bb6aed3fb92e01d14d445fb5c6",
        "title": "续古二十九首 二",
        "author": "陈陶",
        "content": "生值揖逊历，长歌东南春。\n钓鳌年三十，未见天子巡。",
        "dynasty": "唐",
        "collection_info": null
    },
    {
        "uuid": "95f0cfcaf3d10baaf0b04e5b77a17cdf",
        "title": "续古二十九首 三",
        "author": "陈陶",
        "content": "轩辕承化日，羣凤戏池台。\n大朴衰丧后，仲尼生不来。",
        "dynasty": "唐",
        "collection_info": null
    },
    {
        "uuid": "e739548b275eaec1a8b8a9aaf3115cdd",
        "title": "续古二十九首 四",
        "author": "陈陶",
        "content": "大道归孟门，萧兰日争长。\n想得巢居时，碧江应无浪。",
        "dynasty": "唐",
        "collection_info": null
    },
    {
        "uuid": "0b239c35b5e0f99ba5aff06fb23e31f8",
        "title": "续古二十九首 五",
        "author": "陈陶",
        "content": "矻矻蓬舍下，慕君麒麟阁。\n笑杀王子乔，寥天乘白鹤。",
        "dynasty": "唐",
        "collection_info": null
    },
    {
        "uuid": "1057910664bf59d318ed417d9151a8e1",
        "title": "续古二十九首 六",
        "author": "陈陶",
        "content": "杳杳巫峡云，悠悠汉江水。\n愁杀几少年，春风相忆地。",
        "dynasty": "唐",
        "collection_info": null
    },
    {
        "uuid": "aac5adf00badf295df38b59b1df5815b",
        "title": "续古二十九首 七",
        "author": "陈陶",
        "content": "吴洲采芳客，桂棹木兰船。\n日晚欲有寄，裴回春风前。",
        "dynasty": "唐",
        "collection_info": null
    },
    {
        "uuid": "317fb7ea463416d3462c2e9c7615e02c",
        "title": "续古二十九首 八",
        "author": "陈陶",
        "content": "仙家风景晏，浮世年华速。\n邂逅汉武时，蟠桃海东熟。",
        "dynasty": "唐",
        "collection_info": null
    },
    {
        "uuid": "5c2957139bb7e9b687d2e11c1d207a37",
        "title": "续古二十九首 九",
        "author": "陈陶",
        "content": "南国珊瑚树，好裁天马鞭。\n鱼龙不解语，海曲空婵娟。",
        "dynasty": "唐",
        "collection_info": null
    },
    {
        "uuid": "a01fd3ace8221395bbfa0833c06e7c15",
        "title": "续古二十九首 十",
        "author": "陈陶",
        "content": "周穆恣游幸，横天驱八龙。\n宁知泰山下，日日望登封。",
        "dynasty": "唐",
        "collection_info": null
    },
    {
        "uuid": "b0e3943ce9956bb49cbbf3c398a81fe7",
        "title": "续古二十九首 十一",
        "author": "陈陶",
        "content": "秦国饶罗网，中原绝麟凤。\n万乘巡海回，鲍鱼空相送。",
        "dynasty": "唐",
        "collection_info": null
    },
    {
        "uuid": "ae0303793aef5f9f389c17fa988c0b5b",
        "title": "续古二十九首 十二",
        "author": "陈陶",
        "content": "秦家无庙略，遮虏续长城。\n万姓陇头死，中原荆棘生。",
        "dynasty": "唐",
        "collection_info": null
    },
    {
        "uuid": "212e0d4ad0ad954b74cadfbf216a6284",
        "title": "续古二十九首 十三",
        "author": "陈陶",
        "content": "秦作东海桥，中州鬼辛苦。\n纵得跨蓬莱，羣仙亦飞去。",
        "dynasty": "唐",
        "collection_info": null
    },
    {
        "uuid": "b83534c298b3a4143b9ce0070b725dde",
        "title": "续古二十九首 十四",
        "author": "陈陶",
        "content": "隋炀弃中国，龙舟巡海涯。\n春风广陵苑，不见秦宫花。",
        "dynasty": "唐",
        "collection_info": null
    },
    {
        "uuid": "51db7bed7a64ec7dc48ef3d6af42f6dc",
        "title": "续古二十九首 十五",
        "author": "陈陶",
        "content": "范子相句践，灭吴成大勋。\n虽然五湖去，终媿磻溪云。",
        "dynasty": "唐",
        "collection_info": null
    },
    {
        "uuid": "e46e75e5567c47eb6e6e5217d2198e06",
        "title": "续古二十九首 十六",
        "author": "陈陶",
        "content": "麟凤识翔蛰，圣贤明卷舒。\n哀哉嵇叔夜，智不及鶢鶋。",
        "dynasty": "唐",
        "collection_info": null
    },
    {
        "uuid": "2e14629a38f9d7afe1265ac22371d05f",
        "title": "续古二十九首 十七",
        "author": "陈陶",
        "content": "战地三尺骨，将军一身贵。\n自古若弔冤，落花少于泪。",
        "dynasty": "唐",
        "collection_info": null
    },
    {
        "uuid": "574758a99e8f1d826763665618a3f504",
        "title": "续古二十九首 十八",
        "author": "陈陶",
        "content": "楚国千里旱，土龙日已多。\n九谷竟枯死，好云闲嵯峨。",
        "dynasty": "唐",
        "collection_info": null
    },
    {
        "uuid": "2cc1679fb336cf992e4f80ea1a998820",
        "title": "续古二十九首 十九",
        "author": "陈陶",
        "content": "汉家三殿色，恩泽若飘风。\n今日黄金屋，明朝长信宫。",
        "dynasty": "唐",
        "collection_info": null
    },
    {
        "uuid": "2dadc620f7016dd01f6023a33ff024e9",
        "title": "续古二十九首 二十",
        "author": "陈陶",
        "content": "南园杏花发，北渚梅花落。\n吴女妒西施，容华日消铄。",
        "dynasty": "唐",
        "collection_info": null
    },
    {
        "uuid": "0d1bed866b49487fbac5a81c66a891b8",
        "title": "续古二十九首 二十一",
        "author": "陈陶",
        "content": "山鸡理毛羽，自言胜乌鸢。\n一朝逢鸑鷟，羞死南海边。",
        "dynasty": "唐",
        "collection_info": null
    },
    {
        "uuid": "df8c3a194c3508e46c0600e93e3113f7",
        "title": "续古二十九首 二十二",
        "author": "陈陶",
        "content": "秦家卷衣贵，本是倡家子。\n金殿一承恩，貂蝉满乡里。",
        "dynasty": "唐",
        "collection_info": null
    },
    {
        "uuid": "e74c1f6f55187c3c9be638bc45afada9",
        "title": "续古二十九首 二十三",
        "author": "陈陶",
        "content": "魏宫薛家女，秀色倾三殿。\n武帝鼎湖归，一身似秋扇。",
        "dynasty": "唐",
        "collection_info": null
    },
    {
        "uuid": "b8a42b2f29f33b82d497bfeecf2a7fe2",
        "title": "续古二十九首 二十四",
        "author": "陈陶",
        "content": "婵娟越机裏，织得双栖凤。\n慰此殊世花，金梭忽停弄。",
        "dynasty": "唐",
        "collection_info": null
    },
    {
        "uuid": "17eda8deb67cce7bf0d4cc372e1822f4",
        "title": "续古二十九首 二十五",
        "author": "陈陶",
        "content": "学古三十载，犹依白云居。\n每览班超传，令人慵读书。",
        "dynasty": "唐",
        "collection_info": null
    },
    {
        "uuid": "c0718f12a3cdd72ee7fb44aafab3e5e6",
        "title": "续古二十九首 二十六",
        "author": "陈陶",
        "content": "雄剑久濩落，夜吟秋风起。\n不是懒为龙，此非延平水。",
        "dynasty": "唐",
        "collection_info": null
    },
    {
        "uuid": "eab8d0f4f7bb9cb39a85a1a7caf4bcb7",
        "title": "续古二十九首 二十七",
        "author": "陈陶",
        "content": "朝为杨柳色，暮作芙蓉好。\n春风若有情，江山相逐老。",
        "dynasty": "唐",
        "collection_info": null
    },
    {
        "uuid": "8ea679a2750af87964073c55cd0c9750",
        "title": "续古二十九首 二十八",
        "author": "陈陶",
        "content": "景龙临太极，五凤当庭舞。\n谁信壁间梭，昇天作云雨。",
        "dynasty": "唐",
        "collection_info": null
    },
    {
        "uuid": "f4e0225b32154ed2e05c80f718f11e68",
        "title": "续古二十九首 二十九",
        "author": "陈陶",
        "content": "曾梦诸侯笑，康囚议脱枷。\n千根池底藕，一朵火中花。",
        "dynasty": "唐",
        "collection_info": null
    },
    {
        "uuid": "9090cf06a1da16f4af55517b03d0d76e",
        "title": "永嘉赠别",
        "author": "陈陶",
        "content": "芳草温阳客，归心浙水西。\n临风青桂檝，几日白苹溪。",
        "dynasty": "唐",
        "collection_info": null
    },
    {
        "uuid": "c381971f184f61eef75026eddfbf50ce",
        "title": "有所思",
        "author": "陈陶",
        "content": "欲唱玄云曲，知音復谁是。\n采掇情未来，临池画春水。",
        "dynasty": "唐",
        "collection_info": null
    },
    {
        "uuid": "87fd4953e6e62077ef24dd04b6d74f76",
        "title": "吴苑思",
        "author": "陈陶",
        "content": "今人地藏古人骨，古人花为今人发。\n江南何处葬西施，谢豹空闻采香月。",
        "dynasty": "唐",
        "collection_info": null
    },
    {
        "uuid": "438c485a9e10e5b03d7ad11502afd9fe",
        "title": "古意",
        "author": "陈陶",
        "content": "麻姑井边一株杏，花开不如古时红。\n西邻蔡家十岁女，年年二月卖东风。",
        "dynasty": "唐",
        "collection_info": null
    },
    {
        "uuid": "dd631224e0a4f617cbdb5a4478a0d92b",
        "title": "朝元引四首 一",
        "author": "陈陶",
        "content": "帝烛荧煌下九天，蓬莱宫晓玉炉烟。\n无央鸾凤随金母，来贺熏风一万年。",
        "dynasty": "唐",
        "collection_info": null
    },
    {
        "uuid": "61e216b6e8a0eafa479796110a2fb5d3",
        "title": "朝元引四首 二",
        "author": "陈陶",
        "content": "正殿云开露冕旒，下方珠翠压鳌头。\n天鸡唱罢南山晓，春色光辉十二楼。",
        "dynasty": "唐",
        "collection_info": null
    },
    {
        "uuid": "2fb75135296c8adfd6d190614a0e208a",
        "title": "朝元引四首 三",
        "author": "陈陶",
        "content": "万宇灵祥拥帝居，东华元老荐屠苏。\n龙池遥望非烟拜，五色曈昽在玉壶。",
        "dynasty": "唐",
        "collection_info": null
    },
    {
        "uuid": "8a16b827fa3998278d55939e20bab7a5",
        "title": "朝元引四首 四",
        "author": "陈陶",
        "content": "宝祚河宫一向清，龟鱼天篆益分明。\n近臣谁献登封草，五岳齐呼万岁声。",
        "dynasty": "唐",
        "collection_info": null
    },
    {
        "uuid": "3cca1b58df2c34d63fad58a8381c26f2",
        "title": "宿天竺寺",
        "author": "陈陶",
        "content": "一宵何期此灵境，五粒松香金地冷。\n西僧示我高隐心，月在中峰葛洪井。",
        "dynasty": "唐",
        "collection_info": null
    },
    {
        "uuid": "503d0b22c23ade1fd189835e10f89219",
        "title": "赋得古莲塘",
        "author": "陈陶",
        "content": "阖闾宫娃能采莲，明珠作佩龙为船。\n三千巧笑不復见，江头废苑花年年。",
        "dynasty": "唐",
        "collection_info": null
    },
    {
        "uuid": "4cf36739068e43accd7829863b3e6514",
        "title": "双桂咏",
        "author": "陈陶",
        "content": "青冥结根易倾倒，沃洲山中双树好。\n瑠璃宫殿无斧声，石上萧萧伴僧老。",
        "dynasty": "唐",
        "collection_info": null
    },
    {
        "uuid": "1d6efeeef50cf879022a1035213ad312",
        "title": "夏日怀天台",
        "author": "陈陶",
        "content": "竹斋睡余柘浆清，麟凤诱我劳此生。\n勿忆天台掩书坐，涧云起尽红峥嵘。",
        "dynasty": "唐",
        "collection_info": null
    },
    {
        "uuid": "56bd0618ec8c08f94c79a4a647085891",
        "title": "临风叹",
        "author": "陈陶",
        "content": "芙蓉楼中饮君酒，骊驹结言春杨柳。\n豫章花落不见归，一望东风堪白首。",
        "dynasty": "唐",
        "collection_info": null
    },
    {
        "uuid": "efcb2bcf5910bb9da2509df19cfd81b0",
        "title": "春日行",
        "author": "陈陶",
        "content": "鶗鴂初鸣洲渚满，龙蛇洗鳞春水暖。\n病多欲问山寺僧，湖上人传石桥断。",
        "dynasty": "唐",
        "collection_info": null
    },
    {
        "uuid": "396d3594db72f5a1209bce25e96d5313",
        "title": "春归去",
        "author": "陈陶",
        "content": "九十春光在何处，古人今人留不住。\n年年白眼向黔娄，唯放蛴螬飞上树。",
        "dynasty": "唐",
        "collection_info": null
    },
    {
        "uuid": "b4d9e27b353960a5a15520ba4087ec06",
        "title": "蜀葵咏",
        "author": "陈陶",
        "content": "绿衣宛地红倡倡，熏风似舞诸女郎。\n南邻荡子妇无赖，锦机春夜成文章。",
        "dynasty": "唐",
        "collection_info": null
    },
    {
        "uuid": "3aa53e5e6e4775e6eb309e28d2841995",
        "title": "南昌道中",
        "author": "陈陶",
        "content": "古道夤缘蔓黄葛，桓伊冢西春水阔。\n村翁莫倚横浦罾，一半鱼虾属鹈獭。",
        "dynasty": "唐",
        "collection_info": null
    },
    {
        "uuid": "9608855cc93021480c3878450bbd4e33",
        "title": "子规思",
        "author": "陈陶",
        "content": "春山杜鹃来几日，夜啼南家復北家。\n野人听此坐惆怅，恐畏踏落东园花。",
        "dynasty": "唐",
        "collection_info": null
    },
    {
        "uuid": "39f97d801302f2fef5d9ecb073c41dcf",
        "title": "吴兴秋思二首 一",
        "author": "陈陶",
        "content": "不是苕溪厌看月，天涯有程云树凉。\n何意汀洲剩风雨，白苹今日似潇湘。",
        "dynasty": "唐",
        "collection_info": null
    },
    {
        "uuid": "818df7b4e618075c1508d7856956e285",
        "title": "吴兴秋思二首 二",
        "author": "陈陶",
        "content": "日夕鲲鱼梦南国，苕阳水高迷渡头。\n故山秋风忆归去，白云又被王孙留。",
        "dynasty": "唐",
        "collection_info": null
    },
    {
        "uuid": "416603d84ea6c7cbbfb991dedecef189",
        "title": "闽川梦归",
        "author": "陈陶",
        "content": "千里潺湲建溪路，梦魂一夕西归去。\n龙舼欲上巴兽滩，越王金鸡报天曙。",
        "dynasty": "唐",
        "collection_info": null
    },
    {
        "uuid": "453e2671fdeb558afe51667ce74d920e",
        "title": "竹十一首 一",
        "author": "陈陶",
        "content": "不压东溪绿玉君，天坛双凤有时闻。\n一峰晓似朝仙处，青节森森倚绛云。",
        "dynasty": "唐",
        "collection_info": null
    },
    {
        "uuid": "1889f179d118e4a6dc5914e3a400b9f6",
        "title": "竹十一首 二",
        "author": "陈陶",
        "content": "万枝朝露学潇湘，杳霭孤亭白石凉。\n谁道乖龙不得雨，春雷入地马鞭狂。",
        "dynasty": "唐",
        "collection_info": null
    },
    {
        "uuid": "523fab3c1424b4c6b493ccd5ebc98436",
        "title": "竹十一首 三",
        "author": "陈陶",
        "content": "啸入新篁一里行，万竿如罋锁龙泓。\n惊巢翡翠无寻处，闲倚云根刻姓名。",
        "dynasty": "唐",
        "collection_info": null
    },
    {
        "uuid": "fa1ffc3f6ca9df5537042125d9caa964",
        "title": "竹十一首 四",
        "author": "陈陶",
        "content": "青岚箒亚思吾祖，绿润偏多忆蔡邕。\n长听南园风雨夜，恐生鳞甲尽为龙。",
        "dynasty": "唐",
        "collection_info": null
    },
    {
        "uuid": "120de4b11daa4042b4ed8778b2f344e7",
        "title": "竹十一首 五",
        "author": "陈陶",
        "content": "迸玉闲抽上钓矶，翠苗番次脱霞衣。\n山童泥乞青騘马，骑过春泉掣手飞。",
        "dynasty": "唐",
        "collection_info": null
    },
    {
        "uuid": "5224d223bbb4a97f660f6c104bc7cca1",
        "title": "竹十一首 六",
        "author": "陈陶",
        "content": "须题内史琅玕坞，几醉山阳瑟瑟村。\n剩养万茎将扫俗，莫教凡鸟闹云门。",
        "dynasty": "唐",
        "collection_info": null
    },
    {
        "uuid": "5c4f8dba9ffa2ad328c5d5b7b81fc80b",
        "title": "竹十一首 七",
        "author": "陈陶",
        "content": "一溪云母间灵花，似到封侯逸士家。\n谁识雌雄九成律，子乔丹井在深涯。",
        "dynasty": "唐",
        "collection_info": null
    },
    {
        "uuid": "67336631c60ab171459ff23cd6985dce",
        "title": "竹十一首 八",
        "author": "陈陶",
        "content": "燕燕雏时紫米香，野溪羞色过东墙。\n诸儿莫抝成蹊笋，从结高笼养凤皇。",
        "dynasty": "唐",
        "collection_info": null
    },
    {
        "uuid": "9535606f46b8acc61d13111420021885",
        "title": "竹十一首 九",
        "author": "陈陶",
        "content": "一节呼龙万里秋，数茎垂海六鳌愁。\n更须瀑布峰前种，云裏阑干过子猷。",
        "dynasty": "唐",
        "collection_info": null
    },
    {
        "uuid": "11a543c1de07ece28f2d34f1e7ff2d4a",
        "title": "竹十一首 十",
        "author": "陈陶",
        "content": "丘壑谁堪话碧鲜，静寻春谱认婵娟。\n会当小杀青瑶简，图写龟鱼把上天。",
        "dynasty": "唐",
        "collection_info": null
    },
    {
        "uuid": "41eac01bdd2ca899b25dee48f502ce6f",
        "title": "竹十一首 十一",
        "author": "陈陶",
        "content": "玄圃千春闭玉丛，湛阳一祖碧云空。\n不须骚屑愁江岛，今日南枝在国风。",
        "dynasty": "唐",
        "collection_info": null
    },
    {
        "uuid": "feebfd9bfd2d4c7b3dac85444642b557",
        "title": "钟陵秋夜",
        "author": "陈陶",
        "content": "洪崖岭上秋月明，野客枕底章江清。\n蓬壶宫阙不可梦，一一入楼归鴈声。",
        "dynasty": "唐",
        "collection_info": null
    },
    {
        "uuid": "39e1cf419e5d278114edd4528401373d",
        "title": "江上逢故人",
        "author": "陈陶",
        "content": "十年蓬转金陵道，长哭青云身不早。\n故乡逢尽白头人，清江颜色何曾老。",
        "dynasty": "唐",
        "collection_info": null
    },
    {
        "uuid": "89e9c71080700275af2815c04fc4001b",
        "title": "水调词十首 一",
        "author": "陈陶",
        "content": "黠虏迢迢未肯和，五陵年少重横戈。\n谁家不结空闺恨，玉筯阑干妾最多。",
        "dynasty": "唐",
        "collection_info": null
    },
    {
        "uuid": "1cdd8943e8c2a7c464e79092bb331c8f",
        "title": "水调词十首 二",
        "author": "陈陶",
        "content": "羽管慵调怨别离，西园新月伴愁眉。\n容华不分随年去，独有妆楼明镜知。",
        "dynasty": "唐",
        "collection_info": null
    },
    {
        "uuid": "9262253881b48e2fa94b5b6d9cd2bc40",
        "title": "水调词十首 三",
        "author": "陈陶",
        "content": "忆饯良人玉塞行，棃花三见换啼莺。\n边场岂得胜闺阁，莫逞琱弓过一生。",
        "dynasty": "唐",
        "collection_info": null
    },
    {
        "uuid": "8f93b19c4e0a130106ca9e78e138132a",
        "title": "水调词十首 四",
        "author": "陈陶",
        "content": "惆怅江南早鴈飞，年年辛苦寄寒衣。\n征人岂不思乡国，只是皇恩未放归。",
        "dynasty": "唐",
        "collection_info": null
    },
    {
        "uuid": "427370af9a39a7d66081cc064e1b6eb1",
        "title": "水调词十首 五",
        "author": "陈陶",
        "content": "水阁莲开燕引雏，朝朝攀折望金吾。\n闻道碛西春不到，花时还忆故园无。",
        "dynasty": "唐",
        "collection_info": null
    },
    {
        "uuid": "f8b70d7f2767b940c5e9dd2e4ea05929",
        "title": "水调词十首 六",
        "author": "陈陶",
        "content": "自从清野戍辽东，舞袖香销罗幌空。\n几度长安发梅柳，节旄零落不成功。",
        "dynasty": "唐",
        "collection_info": null
    },
    {
        "uuid": "8bf7cd80520a77659c45c2445f8a6fc0",
        "title": "水调词十首 七",
        "author": "陈陶",
        "content": "长夜孤眠倦锦衾，秦楼霜月苦边心。\n征衣一倍装绵厚，犹虑交河雪冻深。",
        "dynasty": "唐",
        "collection_info": null
    },
    {
        "uuid": "aa9d1085d3023d0157f82069b1ab5429",
        "title": "水调词十首 八",
        "author": "陈陶",
        "content": "瀚海长征古别离，华山归马是何时。\n仍闻万乘尊犹屈，装束千娇嫁郅支。",
        "dynasty": "唐",
        "collection_info": null
    },
    {
        "uuid": "3b77d2b3b2e7ecde4cde4c6090d6d4a4",
        "title": "水调词十首 九",
        "author": "陈陶",
        "content": "沙塞依稀落日边，寒宵魂梦怯山川。\n离居渐觉笙歌懒，君逐嫖姚已十年。",
        "dynasty": "唐",
        "collection_info": null
    },
    {
        "uuid": "f4ae3e08e51b24c51e5e8eeb08ef624f",
        "title": "水调词十首 十",
        "author": "陈陶",
        "content": "万里轮台音信稀，传闻移帐护金微。\n会须麟阁留踪迹，不斩天骄莫议归。",
        "dynasty": "唐",
        "collection_info": null
    },
    {
        "uuid": "283b00e23ed867badbc4f25ad5d1a8c4",
        "title": "送谢山人归江夏",
        "author": "陈陶",
        "content": "黄鹤春风二千里，山人佳期碧江水。\n携琴一醉杨柳堤，日暮龙沙白云起。",
        "dynasty": "唐",
        "collection_info": null
    },
    {
        "uuid": "55111a70cfaf660fe58a93f9ea35bfc6",
        "title": "闲居杂兴五首 一",
        "author": "陈陶",
        "content": "虞韶九奏音犹在，只是巴童自弃遗。\n闲卧清秋忆师旷，好风摇动古松枝。",
        "dynasty": "唐",
        "collection_info": null
    },
    {
        "uuid": "6076de874a84e9fb36e450f910813eab",
        "title": "闲居杂兴五首 二",
        "author": "陈陶",
        "content": "一顾成周力有余，白云闲钓五溪鱼。\n中原莫道无麟凤，自是皇家结网疎。",
        "dynasty": "唐",
        "collection_info": null
    },
    {
        "uuid": "ee1f4e200cfeec7af5e03ab58d851ebc",
        "title": "闲居杂兴五首 三",
        "author": "陈陶",
        "content": "长爱真人王子乔，五松山月伴吹箫。\n从他浮世悲生死，独驾苍鳞入九霄。",
        "dynasty": "唐",
        "collection_info": null
    },
    {
        "uuid": "74af31b51b5af99ec3a22f2524405051",
        "title": "闲居杂兴五首 四",
        "author": "陈陶",
        "content": "越里娃童锦作襦，艳歌声压郢中姝。\n无人说向张京兆，一曲江南十斛珠。",
        "dynasty": "唐",
        "collection_info": null
    },
    {
        "uuid": "c9f973c5db0fa8efbcdc4b7e3b709786",
        "title": "闲居杂兴五首 五",
        "author": "陈陶",
        "content": "云堆西望贼连营，分阃何当举义兵。\n莫道羔裘无壮节，古来成事尽书生。",
        "dynasty": "唐",
        "collection_info": null
    },
    {
        "uuid": "347f2bc24faef35ebc0e36cf13da7e88",
        "title": "泉州刺桐花咏兼呈赵使君 一",
        "author": "陈陶",
        "content": "髣髴三株植世间，风光满地赤城闲。\n无因秉烛看奇树，长伴刘公醉玉山。",
        "dynasty": "唐",
        "collection_info": null
    },
    {
        "uuid": "3c6a19e4e1c3a2f6b6d96666bc7134bc",
        "title": "泉州刺桐花咏兼呈赵使君 二",
        "author": "陈陶",
        "content": "海曲春深满郡霞，越人多种刺桐花。\n可怜虎竹西楼色，锦帐三千阿母家。",
        "dynasty": "唐",
        "collection_info": null
    },
    {
        "uuid": "8fac9d282207cfde0f581c09a02db06b",
        "title": "泉州刺桐花咏兼呈赵使君 三",
        "author": "陈陶",
        "content": "石氏金园无此艳，南都旧赋乏灵材。\n只因赤帝宫中树，丹凤新衔出世来。",
        "dynasty": "唐",
        "collection_info": null
    },
    {
        "uuid": "88e4ba6986885d473a038b2fb0f63419",
        "title": "泉州刺桐花咏兼呈赵使君 四",
        "author": "陈陶",
        "content": "猗猗小艳夹通衢，晴日熏风笑越姝。\n只是红芳移不得，刺桐屏幛满中都。",
        "dynasty": "唐",
        "collection_info": null
    },
    {
        "uuid": "d6a9b7c7d633a4427843774bf2dd276f",
        "title": "泉州刺桐花咏兼呈赵使君 五",
        "author": "陈陶",
        "content": "不胜攀折怅年华，红树南看见海涯。\n故国春风归去尽，何人堪寄一枝花。",
        "dynasty": "唐",
        "collection_info": null
    },
    {
        "uuid": "541226d3a9941ff349db5f21b7fbf5cf",
        "title": "泉州刺桐花咏兼呈赵使君 六",
        "author": "陈陶",
        "content": "赤帝常闻海上游，三千幢盖拥炎州。\n今来树似离宫色，红翠斜欹十二楼。",
        "dynasty": "唐",
        "collection_info": null
    },
    {
        "uuid": "7d60bbfc7f2b95eaced63409740f1a75",
        "title": "投赠福建桂常侍二首 一",
        "author": "陈陶",
        "content": "后来台席更何人，都护朝天拜近臣。\n长笑当时汉卿士，等闲恩泽画麒麟。",
        "dynasty": "唐",
        "collection_info": null
    },
    {
        "uuid": "1436abc807c3bdf5ccaa3c89eb7ba897",
        "title": "投赠福建桂常侍二首 二",
        "author": "陈陶",
        "content": "匝地歌钟镇海隅，城池鞅掌旧名都。\n不知珠履三千外，更许侯嬴寄食无。",
        "dynasty": "唐",
        "collection_info": null
    },
    {
        "uuid": "7007de602cec44849dba13697ce767ab",
        "title": "陇西行四首 一",
        "author": "陈陶",
        "content": "汉主东封报太平，无人金阙议边兵。\n纵饶夺得林胡塞，碛地桑麻种不生。",
        "dynasty": "唐",
        "collection_info": null
    },
    {
        "uuid": "32cd17d951f274b0f5a14383c468f088",
        "title": "陇西行四首 二",
        "author": "陈陶",
        "content": "誓扫匈奴不顾身，五千貂锦丧胡尘。\n可怜无定河边骨，犹是春闺梦裏人。",
        "dynasty": "唐",
        "collection_info": null
    },
    {
        "uuid": "a98123be098a878cac7629f5f5d360dd",
        "title": "陇西行四首 三",
        "author": "陈陶",
        "content": "陇戍三看塞草青，楼烦新替护羌兵。\n同来死者伤离别，一夜孤魂哭旧营。",
        "dynasty": "唐",
        "collection_info": null
    },
    {
        "uuid": "75ef3cbfeeadccc9e7431c6aa533508e",
        "title": "陇西行四首 四",
        "author": "陈陶",
        "content": "黠虏生擒未有涯，黑山营阵识龙蛇。\n自从贵主和亲后，一半胡风似汉家。",
        "dynasty": "唐",
        "collection_info": null
    },
    {
        "uuid": "506e9b2123fe58e8270af01290b13ccc",
        "title": "荅莲花妓",
        "author": "陈陶",
        "content": "近来诗思清于水，老去风情薄似云。\n已向昇天得门户，锦衾深愧卓文君。",
        "dynasty": "唐",
        "collection_info": null
    },
    {
        "uuid": "3f6872462fab23e4ca8636e7ee061e44",
        "title": "镜道中吹箫",
        "author": "陈陶",
        "content": "金栏白的善篸𥰭，双凤夜伴江南栖。\n十洲人听玉楼晓，空向千山桃杏枝。",
        "dynasty": "唐",
        "collection_info": null
    },
    {
        "uuid": "8c77f1aaa04e6cf5e669476b6d874b36",
        "title": "赠野老",
        "author": "陈陶",
        "content": "何年种芝白云裏，人传先生老莱子。\n消磨世上名利心，澹若岩间一流水。",
        "dynasty": "唐",
        "collection_info": null
    },
    {
        "uuid": "b1212d769e520c6f757987cbe2e2fc33",
        "title": "酬元亨上人",
        "author": "陈陶",
        "content": "一衲净居云梦合，秋来诗思祝融高。\n何因知我津涯阔，远寄东溟六巨鳌。",
        "dynasty": "唐",
        "collection_info": null
    },
    {
        "uuid": "3b1589efb80dc9cfc3b01e4a70ac6da7",
        "title": "题徐穉湖亭",
        "author": "陈陶",
        "content": "伏龙山横洲渚地，人如白苹自生死。\n洪崖成道二千年，唯有徐君播青史。",
        "dynasty": "唐",
        "collection_info": null
    },
    {
        "uuid": "cab546fc0a49c239e33e04611061880d",
        "title": "鄱阳秋夕",
        "author": "陈陶",
        "content": "忆昔鄱阳旅游日，曾听南家争捣衣。\n今夜重开旧砧杵，当时还见鴈南飞。",
        "dynasty": "唐",
        "collection_info": null
    },
    {
        "uuid": "63fcf7d5dacfa678b0d7af92af8a7966",
        "title": "飞龙引",
        "author": "陈陶",
        "content": "长洲茂苑朝夕池，映日含风结细漪。\n坐当伏槛红莲披，雕轩洞户青苹吹。\n轻幌芳烟郁金馥，绮檐花簟桃李枝。\n苕苕翡翠但相逐，桂树鸳鸯恆并宿。",
        "dynasty": "唐",
        "collection_info": null
    },
    {
        "uuid": "9dc844fe60b1e1394fcd4144ef0eff25",
        "title": "句",
        "author": "陈陶",
        "content": "蝉声将月短，草色与秋长。\n比屋歌黄竹，何人撼白榆。\n好看如镜夜，莫笑似弓时。\n江湖水清浅，不足掉鲸尾。\n饮水狼子瘦，思日鹧鸪寒。\n一鼎雄雌金液火，十年寒暑鹿麑裘。\n寄语东流任斑鬓，向隅终守铁梭飞。\n干坤见了文章懒，龙虎成来印绶疎。\n近来世上无徐庶，谁向桑麻识卧龙。",
        "dynasty": "唐",
        "collection_info": null
    },
    {
        "uuid": "8d49a9e7880ee42494e89fcc01ca33f5",
        "title": "春日作",
        "author": "李中",
        "content": "和气来无象，物情还暗新。\n干坤一夕雨，草木万方春。\n染水烟光媚，催花鸟语频。\n高台旷望处，歌咏属诗人。",
        "dynasty": "唐",
        "collection_info": null
    },
    {
        "uuid": "adf1e092adf39b53ef258c27d2398786",
        "title": "寒江暮泊寄左偃",
        "author": "李中",
        "content": "维舟芦荻岸，离恨若为宽。\n烟火人家远，汀洲暮雨寒。\n天涯孤梦去，篷底一灯残。\n不是凭骚雅，相思写亦难。",
        "dynasty": "唐",
        "collection_info": null
    },
    {
        "uuid": "f8e28722b4fa4acbc7a7262567b97be8",
        "title": "喜春雨有寄",
        "author": "李中",
        "content": "青春终日雨，公子莫思晴。\n任阻西园会，且观南亩耕。\n最怜滋壠麦，不恨湿林莺。\n父老应相贺，丰年兆已成。",
        "dynasty": "唐",
        "collection_info": null
    },
    {
        "uuid": "b5532a25810c190c7b2e0ace1fc2d53c",
        "title": "魏夫人坛",
        "author": "李中",
        "content": "仙坛遗迹在，苔合落花明。\n绛节何年返，白云终日生。\n旋新芳草色，依旧偃松声。\n欲问希夷事，音尘隔上清。",
        "dynasty": "唐",
        "collection_info": null
    },
    {
        "uuid": "f55a18d40e730e706b7e0bf0a5a29962",
        "title": "访洞神宫邵道者不遇",
        "author": "李中",
        "content": "闲来仙观问希夷，云满星坛水满池。\n羽客不知何处去，洞前花落立多时。",
        "dynasty": "唐",
        "collection_info": null
    },
    {
        "uuid": "023542c9b148e2ac8ae2cee3d30398d3",
        "title": "寄赠致仕沈彬郎中",
        "author": "李中",
        "content": "鹤氅换朝服，逍遥云水乡。\n有时乘一叶，载酒入三湘。\n尘梦年来息，诗魔老亦狂。\n莼羮与鲈鲙，秋兴最宜长。",
        "dynasty": "唐",
        "collection_info": null
    },
    {
        "uuid": "ce3a3b73428e39f33380bbe2547434a1",
        "title": "赠别",
        "author": "李中",
        "content": "行杯酌罢歌声歇，不觉前汀月又生。\n自是离人魂易断，落花芳草本无情。",
        "dynasty": "唐",
        "collection_info": null
    },
    {
        "uuid": "1f744bc8466803d1cd02c01165919f85",
        "title": "送刘恭游庐山兼寄令上人",
        "author": "李中",
        "content": "松桂烟霞蔽梵宫，诗流闲去访支公。\n石堂磬断相逢夜，五老月生溪影空。",
        "dynasty": "唐",
        "collection_info": null
    },
    {
        "uuid": "f0cecaa41fa1dcb73e46ad3fb333d153",
        "title": "宿庐山白云峰重道者院",
        "author": "李中",
        "content": "绝顶松堂喜暂游，一宵玄论接浮丘。\n云开碧落星河近，月出沧溟世界秋。\n尘裏年光何急急，梦中强弱自悠悠。\n他时书劒酬恩了，愿逐鸾车看十洲。",
        "dynasty": "唐",
        "collection_info": null
    },
    {
        "uuid": "a3e6d0900757a79a53d923d7a126df4d",
        "title": "海上从事秋日书怀",
        "author": "李中",
        "content": "悠悠旅宦役尘埃，旧业那堪信未迴。\n千里梦随残月断，一声蝉送早秋来。\n壶倾浊酒终难醉，匣锁青萍久不开。\n唯有搜吟遣怀抱，凉风时復上高台。",
        "dynasty": "唐",
        "collection_info": null
    },
    {
        "uuid": "6ff49d60debd740311d9a4d045618fc8",
        "title": "访蔡文庆处士留题",
        "author": "李中",
        "content": "幽人栖息处，一到涤尘心。\n藓色花阴阔，棊声竹径深。\n篱根眠野鹿，池面戏江禽。\n多谢相留宿，开樽拂素琴。",
        "dynasty": "唐",
        "collection_info": null
    },
    {
        "uuid": "fdbf4ced80e0961dc6440da85f269132",
        "title": "寄庐岳鉴上人",
        "author": "李中",
        "content": "岳寺栖缾锡，常人亲亦难。\n病披青衲重，晚剃白髭寒。\n烘壁茶烟暗，填沟木叶干。\n昔年皆礼谒，频到碧云端。",
        "dynasty": "唐",
        "collection_info": null
    },
    {
        "uuid": "776a4c43434167218dc5ac87204263e1",
        "title": "书小斋壁",
        "author": "李中",
        "content": "其谁肯见寻，冷淡少知音。\n尘土侵闲榻，烟波隔故林。\n竹风醒晚醉，窗月伴秋吟。\n道在唯求己，明时岂陆沈。",
        "dynasty": "唐",
        "collection_info": null
    },
    {
        "uuid": "e01c0e32d9b62a1bf7bcd658591b1541",
        "title": "怀王道者",
        "author": "李中",
        "content": "闲思王道者，逸格世难羣。\n何处眠青嶂，从来爱白云。\n酒沽应独醉，药熟许谁分。\n正作趋名计，如何得见君。",
        "dynasty": "唐",
        "collection_info": null
    },
    {
        "uuid": "846a074833514718a8ef6eb87a07a648",
        "title": "桃花",
        "author": "李中",
        "content": "祗应红杏是知音，灼灼偏宜间竹阴。\n几树半开金谷晓，一溪齐绽武陵深。\n艳舒百叶时皆重，子熟千年事莫寻。\n谁步宋墙明月下，好香和影上衣襟。",
        "dynasty": "唐",
        "collection_info": null
    },
    {
        "uuid": "cae4e8b35ea3880fee7ed04d758e8e38",
        "title": "思旧游有感",
        "author": "李中",
        "content": "长忆衔杯处，酕醄尚未阑。\n江南正烟雨，楼上恰春寒。\n好树藏莺密，平芜彻野宽。\n如今无处觅，音信隔波澜。",
        "dynasty": "唐",
        "collection_info": null
    },
    {
        "uuid": "40a7cedd7fae873b19077cbcb0fffd3b",
        "title": "依韵和智谦上人送李相公赴昭武军",
        "author": "李中",
        "content": "暂别庙堂上，雄藩去豁情。\n秋风生鴈渚，晚雾湿龙旌。\n吟裏过侯服，梦中归帝城。\n下车军庶乐，千里月华清。",
        "dynasty": "唐",
        "collection_info": null
    },
    {
        "uuid": "b3f87024a51e9f563a4b5a2cd29ffb77",
        "title": "姑苏怀古 一",
        "author": "李中",
        "content": "阖闾兴霸日，繁盛復风流。\n歌舞一场梦，烟波千古愁。\n樵人归野径，渔笛起[扁]舟。\n触目牵伤感，将行又驻留。",
        "dynasty": "唐",
        "collection_info": null
    },
    {
        "uuid": "fa205f7a8da19bd166f76737ef6039a4",
        "title": "姑苏怀古 二",
        "author": "李中",
        "content": "苏台踪迹在，旷望向江滨。\n往事谁堪问，连空草自春。\n花疑西子脸，涛想伍胥神。\n吟尽情难尽，斜阳照路尘。",
        "dynasty": "唐",
        "collection_info": null
    },
    {
        "uuid": "2402df2e12f289d977fe630caacb8e81",
        "title": "赠史虚白",
        "author": "李中",
        "content": "致主嘉谋尚未伸，慨然深志与谁论。\n唤迴古意琴开匣，陶出真情酒满樽。\n明月过溪吟钓艇，落花堆席睡僧轩。\n九重梦卜时终在，莫向深云独闭门。",
        "dynasty": "唐",
        "collection_info": null
    },
    {
        "uuid": "08db286b284d36de385863e02dea606a",
        "title": "赠蒯亮处士",
        "author": "李中",
        "content": "着得新书义更幽，负琴何处不遨游。\n玄宫寄宿月华冷，羽客伴吟松韵秋。\n满户烟霞思紫阁，一帆风雨忆沧洲。\n吾君侧席求贤切，未可悬瓢枕碧流。",
        "dynasty": "唐",
        "collection_info": null
    },
    {
        "uuid": "6828d144849be8ab0b86880008ac9487",
        "title": "春夕偶作",
        "author": "李中",
        "content": "早是春愁触目生，那堪春夕酒初醒。\n贯珠声罢人归去，半落桃花月在庭。",
        "dynasty": "唐",
        "collection_info": null
    },
    {
        "uuid": "6c92b984106ed2baeb695f419f2e17ad",
        "title": "子规",
        "author": "李中",
        "content": "暮春滴血一声声，花落年年不忍听。\n带月莫啼江畔树，酒醒游子在离亭。",
        "dynasty": "唐",
        "collection_info": null
    },
    {
        "uuid": "9931b945988608d8d386360f21180d30",
        "title": "书王秀才壁",
        "author": "李中",
        "content": "茅舍何寥落，门庭长绿芜。\n贫来卖书劒，病起忆江湖。\n对枕暮山碧，伴吟凉月孤。\n前贤多晚达，莫叹有霜鬚。",
        "dynasty": "唐",
        "collection_info": null
    },
    {
        "uuid": "e2c812b595145a947c055980ac80a025",
        "title": "春日途中作",
        "author": "李中",
        "content": "干禄趋名者，迢迢别故林。\n春风短亭路，芳草异乡心。\n雨过江山出，莺啼村落深。",
        "dynasty": "唐",
        "collection_info": null
    },
    {
        "uuid": "253c2b99d207a77dff3a1eafd7a22195",
        "title": "依韵和蠡泽王去微秀才见寄",
        "author": "李中",
        "content": "咫尺风骚客，难谐面继酬。\n相思对烟雨，一鴈下汀洲。\n花影谁家坞，笛声何处楼？搘筇朗吟罢，搔首独迟留。",
        "dynasty": "唐",
        "collection_info": null
    },
    {
        "uuid": "bab84e84affa61653a81602da5ac6d61",
        "title": "送孙孔二秀才游庐山",
        "author": "李中",
        "content": "庐山多胜景，偏称二君游。\n松径苍苔合，花阴碧涧流。\n倾壶同坐石，搜句共登楼。\n莫学天台客，逢山即驻留。",
        "dynasty": "唐",
        "collection_info": null
    },
    {
        "uuid": "64a46898050317c75e80acad417a3d71",
        "title": "春日野望怀故人",
        "author": "李中",
        "content": "野外登临望，苍苍烟景昏。\n暖风医病草，甘雨洗荒村。\n云散天边野，潮迴岛上痕。\n故人不可见，倚杖役吟魂。",
        "dynasty": "唐",
        "collection_info": null
    },
    {
        "uuid": "71adb23787a4b2e1e42f2349c0404c1b",
        "title": "游玄真观",
        "author": "李中",
        "content": "闲吟游古观，静虑想神仙。\n上景非难度，阴功不易全。\n醮坛松作盖，丹井藓成钱。\n浩浩红尘裏，谁来叩自然。",
        "dynasty": "唐",
        "collection_info": null
    },
    {
        "uuid": "a107594b043b2b8b5eb9f33f1c812dbf",
        "title": "劒客",
        "author": "李中",
        "content": "恩酬期必报，岂是輙轻生。\n神劒冲霄去，谁为平不平。",
        "dynasty": "唐",
        "collection_info": null
    },
    {
        "uuid": "a7e352a4384ee931f03e8653602e15d4",
        "title": "鹤",
        "author": "李中",
        "content": "警露精神异，冲天羽翼新。\n千年一归日，谁识令威身。",
        "dynasty": "唐",
        "collection_info": null
    },
    {
        "uuid": "ea7f48a5fe22b36793881693abfe21bd",
        "title": "送致仕沈彬郎中游茅山",
        "author": "李中",
        "content": "挂却朝冠披鹤氅，羽人相伴恣遨游。\n忽因风月思茅岭，便挈琴樽上叶舟。\n野寺宿时魂梦冷，海门吟处水云秋。\n华阳洞府年光永，莫向仙乡拟驻留。",
        "dynasty": "唐",
        "collection_info": null
    },
    {
        "uuid": "04d6dc21719a0e2e5feef287a1052b65",
        "title": "题庐山东寺远大师影堂",
        "author": "李中",
        "content": "远公遗迹在东林，往事名存动苦吟。\n杉桧已依灵塔老，烟霞空锁影堂深。\n入帘轻吹催香印，落石幽泉杂磬音。\n十八贤人消息断，莲池千载月沈沈。",
        "dynasty": "唐",
        "collection_info": null
    },
    {
        "uuid": "c873bc238747affd0cfc459b9688f659",
        "title": "庭苇",
        "author": "李中",
        "content": "品格清于竹，诗家景最幽。\n从栽向池沼，长似在汀洲。\n玩好招溪叟，栖堪待野鸥。\n影疎当夕照，花乱正深秋。\n韵细堪清耳，根牢好繫舟。\n故溪高岸上，冷淡有谁游。",
        "dynasty": "唐",
        "collection_info": null
    },
    {
        "uuid": "537345f5c2ec2715f723cf8199f0aa47",
        "title": "寄左偃",
        "author": "李中",
        "content": "每病风骚路，荒凉人莫游。\n惟君还似我，成癖未能休。\n舍寐缘孤月，忘形为九秋。\n垂名如不朽，那恨雪生头。",
        "dynasty": "唐",
        "collection_info": null
    },
    {
        "uuid": "a9516a2e8d802d69795e447a80e02db8",
        "title": "宿山店书怀寄东林令图上人",
        "author": "李中",
        "content": "一宿山前店，旅情安可穷。\n猨声乡梦后，月影竹窗中。\n南楚征途阔，东吴旧业空。\n虎溪莲社客，应笑此飘蓬。",
        "dynasty": "唐",
        "collection_info": null
    },
    {
        "uuid": "92331ae780fead1744bf51ae8f480930",
        "title": "途中闻子规",
        "author": "李中",
        "content": "春残杜宇愁，越客思悠悠。\n雨歇孤村裏，花飞远水头。\n微风声渐咽，高树血应流。\n因此频迴首，家山隔几州。",
        "dynasty": "唐",
        "collection_info": null
    },
    {
        "uuid": "672469d947504eb149e5420fe18b0f17",
        "title": "春日书怀",
        "author": "李中",
        "content": "千峰雪尽鸟声春，日永孤吟野水滨。\n霄汉路岐昇未得，花时空拂满衣尘。",
        "dynasty": "唐",
        "collection_info": null
    },
    {
        "uuid": "c1c2aec12cd8d73e2c8f51fc0200f5b6",
        "title": "所思代人",
        "author": "李中",
        "content": "巫峡云深湘水遥，更无消息梦空劳。\n梦迴深夜不成寐，起立闲庭花月高。",
        "dynasty": "唐",
        "collection_info": null
    },
    {
        "uuid": "52066b37cd958ee5a115647ae1d61879",
        "title": "春晚过明氏闲居",
        "author": "李中",
        "content": "寥寥陋巷独扃门，自乐清虚不厌贫。\n数局棊中消永日，一罇酒裏送残春。\n雨催绿藓铺三径，风送飞花入四邻。\n羡尔朗吟无外事，沧洲何必去垂纶。",
        "dynasty": "唐",
        "collection_info": null
    },
    {
        "uuid": "a051e75da103523926ecdca54287180b",
        "title": "赠重安寂道者",
        "author": "李中",
        "content": "寒松肌骨鹤心情，混俗陶陶隐姓名。\n白髮只闻悲短景，红尘谁解信长生。\n壶中日月存心近，岛外烟霞入梦清。\n每许相亲应计分，琴余常见话蓬瀛。",
        "dynasty": "唐",
        "collection_info": null
    },
    {
        "uuid": "bf86cadcb68875282de8fc41049d75b8",
        "title": "江边吟",
        "author": "李中",
        "content": "风暖汀洲吟兴生，远山如画雨新晴。\n残阳影裏水东注，芳草烟中人独行。\n闪闪酒帘招醉客，深深绿树隐啼莺。\n盘桓渔舍忘归去，云静高空月又明。",
        "dynasty": "唐",
        "collection_info": null
    },
    {
        "uuid": "af162f82ab46f788c0f977aa1f9f4ddd",
        "title": "献张义方常侍",
        "author": "李中",
        "content": "雄飞看是逼嵓廊，逸思常闻不暂忘。\n公署静眠思水石，古屏闲展看潇湘。\n老来酒病虽然减，秋杪诗魔更是狂。\n乘兴有时招羽客，横琴移月启茅堂。",
        "dynasty": "唐",
        "collection_info": null
    },
    {
        "uuid": "cb5aaa4efbf3e5cb5ea86b5aca77542d",
        "title": "赠永真杜作翱少府",
        "author": "李中",
        "content": "蓝袍竹简佐琴堂，县僻人稀觉日长。\n爱静不嫌官况冷，苦吟从听鬓毛苍。\n闲寻野寺听秋水，寄睡僧窗到夕阳。\n骞翥会应霄汉去，渔竿休更恋沧浪。",
        "dynasty": "唐",
        "collection_info": null
    },
    {
        "uuid": "05336858b73992594764d80a95996044",
        "title": "献中书韩舍人",
        "author": "李中",
        "content": "丹墀朝退后，静院即冥搜。\n尽日捲帘坐，前峰当槛秋。\n烹茶留野客，展画看沧洲。\n见说东林夜，寻常秉烛游。",
        "dynasty": "唐",
        "collection_info": null
    },
    {
        "uuid": "9d6b40b2ef96107035517e720f440d1a",
        "title": "献徐舍人",
        "author": "李中",
        "content": "清名喧四海，何止并南金。\n奥学羣英伏，多才万乘钦。\n秩参金殿峻，步历紫微深。\n顾闻承中旨，丝纶演帝心。\n褒雄饶义路，贾马避词林。\n下直无他事，开门对远岑。\n轩窗来晚吹，池沼歇秋霖。\n藓点生棊石，茶烟过竹阴。\n希夷元已达，躁竞岂能侵。\n羽客闲陪饮，诗人伴静吟。\n自渐为滞物，多幸辱虚襟。\n此日重遭遇，心期出陆沈。",
        "dynasty": "唐",
        "collection_info": null
    },
    {
        "uuid": "cd153d9b06ae7ba95b7b97cede1c12f7",
        "title": "新秋有感",
        "author": "李中",
        "content": "门巷凉秋至，高梧一叶惊。\n渐添衾簟爽，顿觉梦魂清。\n暗促莲开艳，乍催蝉发声。\n雨降炎气减，竹引冷烟生。\n戍客添归思，行人怯远程。\n未逢征鴈下，渐听夜砧鸣。\n张翰思鲈兴，班姬咏扇情。\n音尘两难问，蛩砌月空明。",
        "dynasty": "唐",
        "collection_info": null
    },
    {
        "uuid": "70e49259799aaecad643a05eae31c442",
        "title": "秋雨",
        "author": "李中",
        "content": "竟日散如丝，吟看半掩扉。\n秋声在梧叶，润气逼书帏。\n曲涧泉承去，危檐燕带归。\n寒蛩悲旅壁，乱藓滑渔矶。\n爽欲除幽簟，凉须换熟衣。\n疎篷谁梦断，荒径独游稀。\n偏称江湖景，不妨鸥鹭飞。\n最怜为瑞处，南亩稻苗肥。",
        "dynasty": "唐",
        "collection_info": null
    },
    {
        "uuid": "b5dec59f52dc1c2f43c70baf52f81313",
        "title": "寄庐山白大师",
        "author": "李中",
        "content": "长忆寻师处，东林寓泊时。\n一秋同看月，无夜不论诗。\n泉美茶香异，堂深磬韵迟。\n鹿驯眠藓径，猨苦叫霜枝。\n别后音尘隔，年来鬓髮衰。\n趋名方汲汲，未果再游期。",
        "dynasty": "唐",
        "collection_info": null
    },
    {
        "uuid": "650a853248235784671cda55b3488dcf",
        "title": "访龙光智谦上人",
        "author": "李中",
        "content": "忽起寻师兴，穿云不觉劳。\n相留看山雪，尽日论风骚。\n竹影摇禅榻，茶烟上毳袍。\n梦魂曾去否，旧国阻波涛。",
        "dynasty": "唐",
        "collection_info": null
    },
    {
        "uuid": "6ccc7def9be924ee454025129bb619ac",
        "title": "送仙客",
        "author": "李中",
        "content": "危言危行是男儿，倚伏相牵岂足悲。\n莫向汀洲时独立，悠悠斜日照江蓠。",
        "dynasty": "唐",
        "collection_info": null
    },
    {
        "uuid": "5f3749b58205a7362ed0267142181ccc",
        "title": "祀风师迎神曲",
        "author": "李中",
        "content": "太皥御气，勾芒肇功。\n苍龙青旗，爰候祥风。\n律以和应，□以感通。\n鼎徂修蠁，时惟礼崇。",
        "dynasty": "唐",
        "collection_info": null
    },
    {
        "uuid": "fb482658b6cbd53da1899de15b6a41a0",
        "title": "柳二首 一",
        "author": "李中",
        "content": "春来无树不青青，似共东风别有情。\n闲忆旧居湓水畔，数枝烟雨属啼莺。",
        "dynasty": "唐",
        "collection_info": null
    },
    {
        "uuid": "04fd072df0dd310fb74c0d3a3921b563",
        "title": "柳二首 二",
        "author": "李中",
        "content": "最爱青青水国中，莫愁门外间花红。\n纤纤无力胜春色，撼起啼莺恨晚风。",
        "dynasty": "唐",
        "collection_info": null
    },
    {
        "uuid": "9873632119a61179b8fdfa26cbbb25ab",
        "title": "送庐阜僧归山阳",
        "author": "李中",
        "content": "山阳旧社终经梦，容易言归不可留。\n瓶贮瀑泉离五老，锡摇江雨上孤舟。\n鱼行细浪分沙觜，鴈逆高风下苇洲。\n遥想枚皋宅边寺，不知凉月共谁游。",
        "dynasty": "唐",
        "collection_info": null
    },
    {
        "uuid": "f2f0bf5206ddd350b650f504e5d91017",
        "title": "投所知",
        "author": "李中",
        "content": "孤琴尘翳劒慵磨，自顾泥蟠欲奈何。\n千里交亲消息断，一庭风雨梦魂多。\n题桥未展相如志，叩角谁怜宁戚歌。\n唯赖明公怜道在，敢携蓑笠钓烟波。",
        "dynasty": "唐",
        "collection_info": null
    },
    {
        "uuid": "4be5cabed3b6e28221002a8e23f61b58",
        "title": "寄左偃",
        "author": "李中",
        "content": "萧条陋巷绿苔侵，何事君心似我心。\n贫户懒开元爱静，病身纔起便思吟。\n闲留好鸟庭柯密，暗养鸣蛩砌草深。\n况是清朝重文物，无愁当路少知音。",
        "dynasty": "唐",
        "collection_info": null
    },
    {
        "uuid": "236b48ff031d5e45e5529e88a2f84f00",
        "title": "游北山洞神宫",
        "author": "李中",
        "content": "闷见尘中光景促，仙乡来礼紫阳君。\n人居淡寂应难老，道在虚无不可闻。\n松桧稳栖三岛鹤，楼台闲锁九霄云。\n羡师向此朝星斗，一炷清香午夜焚。",
        "dynasty": "唐",
        "collection_info": null
    },
    {
        "uuid": "e3280fd5f2e655cc057f672c41ca2319",
        "title": "思简寂观旧游寄重道者",
        "author": "李中",
        "content": "闲忆当年游物外，羽人曾许驻仙乡。\n溪头烘药烟霞暖，花下围棊日月长。\n偷摘蟠桃思曼倩，化成蝴蝶学蒙庄。\n俗缘未断归浮世，空望林泉意欲狂。",
        "dynasty": "唐",
        "collection_info": null
    },
    {
        "uuid": "6f9c8314776b973751b86abd8480afaf",
        "title": "云",
        "author": "李中",
        "content": "悠悠离洞壑，冉冉上天津。\n捧日终为异，从龙自有因。\n高行四海雨，暖拂万山春。\n静与霞相近，闲将鹤最亲。\n帝乡归莫问，楚殿梦曾频。\n白向封中起，碧从诗裏新。\n冷容横钓浦，轻缕绊蟾轮。\n不滞浓还淡，无心卷復伸。\n非烟聊拟议，干吕在逡巡。\n会作五般色，为祥覆紫宸。",
        "dynasty": "唐",
        "collection_info": null
    },
    {
        "uuid": "91d3c6b96d23d106dac359db60df0f69",
        "title": "徐司徒池亭",
        "author": "李中",
        "content": "亭榭跨池塘，泓澄入座凉。\n扶疎皆竹柏，冷淡似潇湘。\n萍嫩铺波面，苔深锁岸傍。\n朝迴游不厌，僧到赏难忘。\n最称收残雨，偏宜带夕阳。\n吟堪期谢朓，醉好命嵇康。\n奢侈心难及，清虚趣最长。\n月明垂钓兴，何必忆沧浪。",
        "dynasty": "唐",
        "collection_info": null
    },
    {
        "uuid": "800bb24ff7b37b349c281aad45ca5a97",
        "title": "赋得江边草",
        "author": "李中",
        "content": "岸春芳草合，几处思缠绵。\n向暮江蓠雨，初晴杜若烟。\n静宜幽鹭立，远称碧波连。\n送别王孙处，萋萋南浦边。",
        "dynasty": "唐",
        "collection_info": null
    },
    {
        "uuid": "12f091ce9870abfcc1fe85966bd2e82b",
        "title": "江行夜泊",
        "author": "李中",
        "content": "扁舟倦行役，寂寂宿江干。\n半夜风雷过，一天星斗寒。\n潮平沙觜没，霜苦鴈声残。\n渔父何疎逸，扣舷歌未阑。",
        "dynasty": "唐",
        "collection_info": null
    },
    {
        "uuid": "458ee50581eea88e80c071ba816ef41e",
        "title": "访山叟留题",
        "author": "李中",
        "content": "策杖寻幽客，相携入竹扃。\n野云生晚砌，病鹤立秋庭。\n茶美睡心爽，琴清尘虑醒。\n轮蹄应少到，门巷草青青。",
        "dynasty": "唐",
        "collection_info": null
    },
    {
        "uuid": "d70939a7ba25eeb05252b861211e2af4",
        "title": "江行晚泊寄湓城知友",
        "author": "李中",
        "content": "孤舟相忆久，何处倍关情。\n野渡帆初落，秋风蝉一声。\n江浮残照阔，云散乱山横。\n渐去湓城远，那堪新月生。",
        "dynasty": "唐",
        "collection_info": null
    },
    {
        "uuid": "39e3aa16e2e1a9e5368ecc4c9276153a",
        "title": "秋夕书怀",
        "author": "李中",
        "content": "功名未立诚非晚，骨肉分飞又入秋。\n枕上不堪残梦断，壁蛩窗月夜悠悠。",
        "dynasty": "唐",
        "collection_info": null
    },
    {
        "uuid": "7f3a840f78e115f7ef3dc786be9787dc",
        "title": "感兴",
        "author": "李中",
        "content": "渔休渭水兴周日，龙起南阳相蜀时。\n不遇文王与先主，经天才业拟何为。",
        "dynasty": "唐",
        "collection_info": null
    },
    {
        "uuid": "4a5040241249765b696eda7bdab7baf3",
        "title": "舟中望九华山",
        "author": "李中",
        "content": "排空苍翠异，辍棹看崔嵬。\n一面雨初歇，九峰云正开。\n当时思水石，便欲上楼台。\n隐去心难遂，吟余首懒迴。\n僧休传紫阁，屏歇写天台。\n中有忘机者，逍遥不可陪。",
        "dynasty": "唐",
        "collection_info": null
    },
    {
        "uuid": "a3ed602257697c81148efbdcc7633a9c",
        "title": "渔父",
        "author": "李中",
        "content": "烟冷暮江滨，高歌散诞身。\n移舟过蓼岸，待月正丝纶。\n亦与樵翁约，同游酒市春。\n白头云水上，不识独醒人。",
        "dynasty": "唐",
        "collection_info": null
    },
    {
        "uuid": "c8c97a5553ccca580f19adf4fdfd2689",
        "title": "赠上都紫极宫刘日新先生",
        "author": "李中",
        "content": "道德吾君重，含贞本去华。\n因知炼神骨，何必在烟霞。\n棊散庭花落，诗成海月斜。\n瀛洲旧仙侣，应许寄丹砂。",
        "dynasty": "唐",
        "collection_info": null
    },
    {
        "uuid": "35994e6576bf740c996cfa1a954a0e5c",
        "title": "勉同志",
        "author": "李中",
        "content": "读书与磨劒，旦夕但忘疲。\n傥若功名立，那愁变化迟。\n尘从侵砚席，苔任满庭墀。\n明代搜扬切，升沈莫问龟。",
        "dynasty": "唐",
        "collection_info": null
    },
    {
        "uuid": "483fc7f1bdaba594f80537617260af1f",
        "title": "寄刘钧秀才",
        "author": "李中",
        "content": "掩户当春昼，知君志在诗。\n闲花半落处，幽客未来时。\n野鸟穿莎径，江雪过竹篱。\n会须明月夜，与子水边期。",
        "dynasty": "唐",
        "collection_info": null
    },
    {
        "uuid": "0dc40bfe9800f504a73be126d14f254b",
        "title": "离亭前思有寄",
        "author": "李中",
        "content": "酒醒江亭客，缠绵恨别离。\n笙歌筵散后，风月夜长时。\n耿耿看灯暗，悠悠结梦迟。\n若无骚雅分，何计达相思。",
        "dynasty": "唐",
        "collection_info": null
    },
    {
        "uuid": "ab3a9d4ec4ea87e83d7a8857da597168",
        "title": "赠上都先业大师",
        "author": "李中",
        "content": "懒向人前着紫衣，虚堂闲倚一条藜。\n虽承雨露居龙阙，终忆烟霞梦虎溪。\n睡起晓窗风淅淅，病来深院草萋萋。\n有时乘兴寻师去，煮茗同吟到日西。",
        "dynasty": "唐",
        "collection_info": null
    },
    {
        "uuid": "faf84e346bef68507672cb2bfec08ba1",
        "title": "思九江旧居三首 一",
        "author": "李中",
        "content": "结茅曾在碧江隈，多病贫身养拙来。\n雨歇汀洲垂钓去，月当门巷访僧迴。\n静临窗下开琴匣，闷向床头泼酒醅。\n游宦等闲千里隔，空余魂梦到渔台。",
        "dynasty": "唐",
        "collection_info": null
    },
    {
        "uuid": "5e3c205d9e8890365e24db3a5cced4b0",
        "title": "思九江旧居三首 二",
        "author": "李中",
        "content": "门前烟水似潇湘，放旷优游兴味长。\n虚阁静眠听远浪，扁舟闲上泛残阳。\n鹤翘碧藓庭除冷，竹引清风枕簟凉。\n犬吠疎篱明月上，隣翁携酒到茅堂。",
        "dynasty": "唐",
        "collection_info": null
    },
    {
        "uuid": "f20a76bf2150688031f55e6af53c4649",
        "title": "思九江旧居三首 三",
        "author": "李中",
        "content": "无机终日狎沙鸥，得意高吟景且幽。\n槛底江流偏称月，檐前山朵最宜秋。\n遥村处处吹横笛，曲岸家家繫小舟。\n别后再游心未遂，设屏惟画白苹洲。",
        "dynasty": "唐",
        "collection_info": null
    },
    {
        "uuid": "b720d09adc71477e141f2825b046edfe",
        "title": "赠东林白大师",
        "author": "李中",
        "content": "虎溪久驻灵踪，禅外诗魔尚浓。\n卷宿吟销永日，移床坐对千峰。\n苍苔冷鏁幽径，微风闲坐古松。\n自说年来老病，出门渐觉疎慵。",
        "dynasty": "唐",
        "collection_info": null
    },
    {
        "uuid": "8f155301b517be393d33b6e1efdd1141",
        "title": "春晓",
        "author": "李中",
        "content": "残烛犹存月尚明，几家帏幌梦魂惊。\n星河渐没行人动，历历林梢百舌声。",
        "dynasty": "唐",
        "collection_info": null
    },
    {
        "uuid": "ce4cf74a14fb1c9aaa2c48923acb2d8b",
        "title": "听郑羽人弹琴",
        "author": "李中",
        "content": "仙乡景已清，仙子启琴声。\n秋月空山寂，淳风一夜生。\n莎间虫罢响，松顶鹤初惊。\n因感浮华世，谁怜太古情。",
        "dynasty": "唐",
        "collection_info": null
    },
    {
        "uuid": "1164e67e8a14ee4d574e20af8e5aa060",
        "title": "秋夕书事寄友人",
        "author": "李中",
        "content": "信断关河远，相思秋夜深。\n砌蛩声咽咽，檐月影沈沈。\n未遂青云志，那堪素髮侵。\n吟余成不寐，彻曙四邻砧。",
        "dynasty": "唐",
        "collection_info": null
    },
    {
        "uuid": "cbd2e9675b16302d21ee5bf7c0dc62dd",
        "title": "秋日途中",
        "author": "李中",
        "content": "竹林已萧索，客思正如雠。\n旧业吴江外，新蝉楚驿头。\n遥天疎雨过，列岫乱云收。\n今夕谁家宿，孤吟月色秋。",
        "dynasty": "唐",
        "collection_info": null
    },
    {
        "uuid": "d8f14ffe733edf5a4c6272794f3a2a3a",
        "title": "秋夜吟寄左偃",
        "author": "李中",
        "content": "与君诗兴素来狂，况入清秋夜景长。\n溪阁共谁看好月，莎阶应独听寒螀。\n卷中新句诚堪喜，身外浮名不足忙。\n会约垂名继前哲，任他玄髮尽如霜。",
        "dynasty": "唐",
        "collection_info": null
    },
    {
        "uuid": "8ebd71f5f88a073f5cd72b88b56c4fed",
        "title": "竹",
        "author": "李中",
        "content": "森森移得自山庄，植向空庭野兴长。\n便有好风来枕簟，更无闲梦到潇湘。\n荫来砌藓经疎雨，引下溪禽带夕阳。\n闲约羽人同赏处，安排棊局就清凉。",
        "dynasty": "唐",
        "collection_info": null
    },
    {
        "uuid": "b901eab6ce5e5969f0accc7de9e960a4",
        "title": "怀庐岳旧游寄刘钧因感鉴上人",
        "author": "李中",
        "content": "昔年庐岳闲游日，乘兴因寻物外僧。\n寄宿爱听松叶雨，论诗惟对竹窗灯。\n各拘片禄寻分别，高谢浮名竟未能。\n一念支公安可见，影堂何处暮云凝。",
        "dynasty": "唐",
        "collection_info": null
    },
    {
        "uuid": "d0eb7b3a95c7f1b6b1d353dc656ef3a6",
        "title": "依韵酬智谦上人见寄",
        "author": "李中",
        "content": "性拙才非逸，同心友亦稀。\n风昏秋病眼，霜湿夜吟衣。\n莺谷期犹负，兰陔养不违。\n吾师惠佳句，胜得楚金归。",
        "dynasty": "唐",
        "collection_info": null
    },
    {
        "uuid": "95b9d733c83e78eb7a73338d25ca7130",
        "title": "落花",
        "author": "李中",
        "content": "年年三月暮，无计惜残红。\n酷恨西园雨，生憎南陌风。\n片随流水远，色逐断霞空。\n怅望丛林下，悠悠饮兴穷。",
        "dynasty": "唐",
        "collection_info": null
    },
    {
        "uuid": "4b3dc9a0be23f45fa5b03e9fe27037fc",
        "title": "题柳",
        "author": "李中",
        "content": "折向离亭畔，春光满手生。\n群花岂无艳，柔质自多情。\n夹岸笼溪月，兼风撼野莺。\n隋堤三月暮，飞絮想纵横。",
        "dynasty": "唐",
        "collection_info": null
    },
    {
        "uuid": "5f889b9c65a43624222e473e3839985d",
        "title": "赠谦明上人",
        "author": "李中",
        "content": "虽寄上都眠竹寺，逸情终忆白云端。\n闲登钟阜林泉晚，梦去沃洲风雨寒。\n新试茶经煎有兴，旧婴诗病舍终难。\n常闻秋夕多无寐，月在高台独凭栏。",
        "dynasty": "唐",
        "collection_info": null
    },
    {
        "uuid": "64aec7c8c961b58f115bcdc2e5a2af5b",
        "title": "书蔡隐士壁",
        "author": "李中",
        "content": "病后霜髭出，衡门寂寞中。\n蠹侵书帙损，尘覆酒罇空。\n池暗菰蒲雨，径香兰蕙风。\n幽闲已得趣，不见卜穷通。",
        "dynasty": "唐",
        "collection_info": null
    },
    {
        "uuid": "106e267203cef0ccfe7a466685e00ec3",
        "title": "赠钟尊师游茅山",
        "author": "李中",
        "content": "笻杖担琴背俗尘，路寻茅岭有谁群。\n仙翁物外应相遇，灵药壶中必许分。\n香入肌肤花洞酒，冷侵魂梦石床云。\n伊予亦有朝修志，异日遨游愿见君。",
        "dynasty": "唐",
        "collection_info": null
    },
    {
        "uuid": "6e8924197f62a3b89ee33f369c4f71f8",
        "title": "访徐长史留题水阁",
        "author": "李中",
        "content": "君家池阁静，一到且淹留。\n坐听蒹葭雨，如看岛屿秋。\n杯盘深有兴，吟笑迥忘忧。\n更爱幽奇处，双双下野鸥。",
        "dynasty": "唐",
        "collection_info": null
    }
]