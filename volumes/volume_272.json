[
    {
        "uuid": "b5431b9c1142cb2f662f915f49aa32d8",
        "title": "顿寒怀单祥卿教谕",
        "author": "戴表元",
        "content": "霜花一夜白，风叶满村黄。\n欲出岁华老，相思江水长。\n留枝遮鹊户，存蜜补蜂粮。\n想见山行处，开窗新酒香。",
        "dynasty": "宋",
        "collection_info": null
    },
    {
        "uuid": "7a3c520acc7a18f65f2dc0d5fb1acdf2",
        "title": "苏伯清席中领张仲宾所寄二诗兼闻陈无逸已从湘南官满归养喜而有答仍次来韵",
        "author": "戴表元",
        "content": "我爱张公子，清言气不低。\n湖沟随市转，亭树与城齐。\n杯酒方花下，扁舟又水西。\n祗愁骑马滑，难惜锦障泥。",
        "dynasty": "宋",
        "collection_info": null
    },
    {
        "uuid": "6c37ebf8de3a180e71c69eed1ada164b",
        "title": "次韵苏教授立春书事",
        "author": "戴表元",
        "content": "病老空山客，寒纡积雪春。\n麦苗青有主，桃板粉成神。\n短策陶元亮，轻舟贺季真。\n征徭辛不及，游眺杂閒民。",
        "dynasty": "宋",
        "collection_info": null
    },
    {
        "uuid": "c451cd7b6ed9e72b91d2e5abf46e12cb",
        "title": "读阆风题林隠诗追和赠汪秀才",
        "author": "戴表元",
        "content": "山林一迹地，尘土二毛年。\n避世书为屋，谋生药当田。\n卉衣从俗制，疏供学僧煎。\n渺渺沧溟去，今谁鲁仲连。",
        "dynasty": "宋",
        "collection_info": null
    },
    {
        "uuid": "b9787cd994325bbbe7c1653d0b74af97",
        "title": "送谢教谕",
        "author": "戴表元",
        "content": "闻说龙泉县，儒风最可人。\n墨池千涧缩，石室四山邻。\n北学中连剡，南音渐带闽。\n峨冠作宾客，罄折不须频。",
        "dynasty": "宋",
        "collection_info": null
    },
    {
        "uuid": "741f924fbdb6cefabc550a6e752c0fd9",
        "title": "蝗来",
        "author": "戴表元",
        "content": "不晓苍苍者，生渠意若何。\n移踪青穗尽，眩眼黑花多。\n害惨阴机蜮，殃踰虫毒蛾。\n秋霖幸痛快，一捲向沧波。",
        "dynasty": "宋",
        "collection_info": null
    },
    {
        "uuid": "d1c0abd0b0724d60de7f744f773438a5",
        "title": "丁丑岁初归鄞城",
        "author": "戴表元",
        "content": "城郭三年别，风霜两鬓新。\n穷多违意事，拙作背时人。\n雁蹟沙场信，龙腥瀚海尘。\n独歌心未已，笔砚且相亲。",
        "dynasty": "宋",
        "collection_info": null
    },
    {
        "uuid": "767a1a7fcc1a399e31d15580d4103aae",
        "title": "夜坐示友",
        "author": "戴表元",
        "content": "夜久烛花落，凄声生远林。\n有怀嫌会浅，无事又秋深。\n黄叶归田梦，白头行路吟。\n山中亦可乐，不似此同襟。",
        "dynasty": "宋",
        "collection_info": null
    },
    {
        "uuid": "48811640044955690d5f54c4acc5110d",
        "title": "宿永固寺",
        "author": "戴表元",
        "content": "小寺如山艇，坐来风雨宵。\n榻分椶树影，馔带菊花苗。\n亲近谈难亵，狐驯听不妖。\n许由浑欠达，嫌到野中瓢。",
        "dynasty": "宋",
        "collection_info": null
    },
    {
        "uuid": "205a87af8d8b9dec95995b3293ab097b",
        "title": "孙大监挽诗  其一",
        "author": "戴表元",
        "content": "禹穴收云气，沧江亦断流。\n真成扫地尽，同作上天游。\n铭诔看遗史，衣冠入隠丘。\n空余平世眼，曾望李膺舟。",
        "dynasty": "宋",
        "collection_info": null
    },
    {
        "uuid": "adb080ac947e997dd9af03fb4a614c1c",
        "title": "孙大监挽诗  其二",
        "author": "戴表元",
        "content": "穆祖收英俊，斯人晚更成。\n白头真老监，褐服旧诸生。\n仕国余波远，儒乡巨栋倾。\n苍苍无处问，西望累吞声。",
        "dynasty": "宋",
        "collection_info": null
    },
    {
        "uuid": "0dbc0265c3b59309650946875240bd70",
        "title": "风雨游小大浦",
        "author": "戴表元",
        "content": "海坞秋风裏，无悰眼亦开。\n潮衝乌屿长，雨过象山来。\n畬父收牛种，渔丁拾蠯胎。\n乘桴吾岂敢，人说近蓬莱。",
        "dynasty": "宋",
        "collection_info": null
    },
    {
        "uuid": "f180d084464bcdf558ed7733978afa82",
        "title": "方处士挽诗二首  其一",
        "author": "戴表元",
        "content": "不谓高名下，终全玉雪身。\n交犹及前辈，吾不似今人。\n别号行鸣雁，遗编感获麟。\n敛仪应自定，只着古衣巾。",
        "dynasty": "宋",
        "collection_info": null
    },
    {
        "uuid": "4a87ce0ec1f3b7f9bef4218a13d43075",
        "title": "方处士挽诗二首  其二",
        "author": "戴表元",
        "content": "不比他人死，何诗可挽君。\n渊明元懒仕，东野别攻文。\n沧海诸公泪，青山处士坟。\n相看莫浪哭，私谥有前闻。",
        "dynasty": "宋",
        "collection_info": null
    },
    {
        "uuid": "d72b80acd94611836da3453aebe2337e",
        "title": "宿赵𡸯丞家",
        "author": "戴表元",
        "content": "溪山兵后县，风雪旅中人。\n迫夜愁严鼓，衝寒託软巾。\n摧藏名自在，疏率馔殽真。\n今代徐元直，高风自可亲。",
        "dynasty": "宋",
        "collection_info": null
    },
    {
        "uuid": "549088cd957a219f1170abe066f69790",
        "title": "社日城南山作",
        "author": "戴表元",
        "content": "社日年年雨，江花处处春。\n渐成垂白老，不见踏青人。\n榆柳边声杂，龙蛇岁事新。\n端来近城郭，犹自厌风尘。",
        "dynasty": "宋",
        "collection_info": null
    },
    {
        "uuid": "d229549d50d9dcb58b945875a0e5e13c",
        "title": "赵君理约同途不至",
        "author": "戴表元",
        "content": "待子不来久，烟山看树青。\n为吟天外句，更立水边亭。\n雨暖催科斗，云深长茯苓。\n邻居亦有约，休待鬓星星。",
        "dynasty": "宋",
        "collection_info": null
    },
    {
        "uuid": "4b4667b1932aa072ca4a5860fce58812",
        "title": "送双溪汪和仲往象山见周使君兄弟",
        "author": "戴表元",
        "content": "五马天边外，双鳬海上翁。\n白头真避地，黄卷旧趋风。\n岁月搜诗老，山林把酒同。\n漂零谁得去，羡子逐飞鸿。",
        "dynasty": "宋",
        "collection_info": null
    },
    {
        "uuid": "b99cc747ae1534c3f5d8c0a534f514d1",
        "title": "闻应德茂先离棠溪有作",
        "author": "戴表元",
        "content": "落日芦花雨，行人谷树村。\n青山时问路，红叶自知门。\n苜蓿穷诗味，芭蕉醉墨痕。\n端知弃城市，经席许频温。",
        "dynasty": "宋",
        "collection_info": null
    },
    {
        "uuid": "836233bf7095e047d2a65f95c2f48630",
        "title": "交秋不雨",
        "author": "戴表元",
        "content": "淤水飞成雨，焦田灌作秋。\n江潮双趼底，伏腊两肩头。\n虾螺知何罪，蛟龙自不忧。\n吴儿有高廪，正荡采菱舟。",
        "dynasty": "宋",
        "collection_info": null
    },
    {
        "uuid": "80ddcc81bbe1c825443f5524a14a0521",
        "title": "晓行",
        "author": "戴表元",
        "content": "渐渐路可识，纷纷山转多。\n数鸡啼远坞，一鸟起沧波。\n藤杖湿云石，笋鞋浓露莎。\n何人尚高卧，层构着烟萝。",
        "dynasty": "宋",
        "collection_info": null
    },
    {
        "uuid": "95ddb7035b32d5748c6a3c8f86ad6dda",
        "title": "同诸子行上畈山",
        "author": "戴表元",
        "content": "白石秋更洁，清溪寒自鸣。\n牛羊争道路，鸟雀聚柴荆。\n野果高低熟，山田早晚耕。\n吾归任衰懒，儿辈託平生。",
        "dynasty": "宋",
        "collection_info": null
    },
    {
        "uuid": "365eee29135c16b4bbe12af9a0073b1c",
        "title": "晚投韩采岩",
        "author": "戴表元",
        "content": "冬日寒难暝，岩溪浅易冰。\n猨飞红果嶂，人度白云层。\n望屋多依竹，逢樵半采藤。\n艰难吾甚厌，何处学孙登。",
        "dynasty": "宋",
        "collection_info": null
    },
    {
        "uuid": "05dfb6795e92697e3545e1c6c9fc3e03",
        "title": "下郝长塘小憩示陈养晦",
        "author": "戴表元",
        "content": "野水通田白，村山贴县青。\n兵荒犹古道，暑暍且长亭。\n稻地晴耕犊，瓜田昼扑萤。\n吾诗不寂寞，细讽与君听。",
        "dynasty": "宋",
        "collection_info": null
    },
    {
        "uuid": "c6532ca04b3b32316e56a8b7eb815102",
        "title": "此地",
        "author": "戴表元",
        "content": "又说风尘起，人来似水流。\n饥穷余此地，啸聚是何州。\n野白荒荒阔，云横莽莽浮。\n相逢问田父，未可卖耕牛。",
        "dynasty": "宋",
        "collection_info": null
    },
    {
        "uuid": "b13e3cd658ee1103dfbf86d01676c58c",
        "title": "送徐生仁荣侍亲游山",
        "author": "戴表元",
        "content": "早识梁松拜，居成潘岳游。\n一年归雁雨，四月落花秋。\n溪味凉供酒，山声昼入舟。\n归来停新语，莫但作吴讴。",
        "dynasty": "宋",
        "collection_info": null
    },
    {
        "uuid": "2a7b1fb899ad25f52166b8fbfc8129ee",
        "title": "简王元刚併寄意王理得君玉",
        "author": "戴表元",
        "content": "见说频相忆，新年已两书。\n雪肥秦望草，春动镜湖鱼。\n茧纸堆成屋，乌蓬走当车。\n诸公有游事，少待意如何。",
        "dynasty": "宋",
        "collection_info": null
    },
    {
        "uuid": "886f2b04c2ef3eea45e4707597fbda24",
        "title": "紫溪邬义翁挽诗",
        "author": "戴表元",
        "content": "先君老交友，最是后凋人。\n开馆日千屦，藏书山四邻。\n门迎新印绶，圹掩古衣巾。\n会哭皆英俊，哀风暗海尘。",
        "dynasty": "宋",
        "collection_info": null
    },
    {
        "uuid": "85dfa417ab65e2d9e52cef006eee0dd7",
        "title": "题陈秀才溪山佳趣",
        "author": "戴表元",
        "content": "城郭寻寻尽，溪山宛宛来。\n同谁迁蜡屐，为子破苍苔。\n书欲斓斑设，花须烂熳开。\n赵郎题墨妙，烟雾眼中开。",
        "dynasty": "宋",
        "collection_info": null
    },
    {
        "uuid": "ae29cff02218ee5339f7bff01bb8341e",
        "title": "东离湖州泊南浔",
        "author": "戴表元",
        "content": "张帆出东郭，沽酒问南浔。\n画屋芦花净，红桥柳树深。\n鱼艘寒满港，橘市昼成林。\n吾道真迂阔，浮家尚越吟。",
        "dynasty": "宋",
        "collection_info": null
    },
    {
        "uuid": "19c5fb1d1b8fb40465386e739e7c4530",
        "title": "次韵答寄阆风舒先生",
        "author": "戴表元",
        "content": "闻说芗岩老，风情不减前。\n菊盘秋熟蟹，竹枕晚凉蝉。\n碑碣僧频谒，诗囊客自编。\n梅花紫溪路，一别又三年。",
        "dynasty": "宋",
        "collection_info": null
    },
    {
        "uuid": "d912886ef37b6f5d4534a2eb47bf34a8",
        "title": "送陈养晦教谕之象山",
        "author": "戴表元",
        "content": "闻说横经处，潭潭坐翠微。\n开窗见日出，拂席有云飞。\n药市山山古，鱼餐水水肥。\n新篇应烂熳，休遣递筒稀。",
        "dynasty": "宋",
        "collection_info": null
    },
    {
        "uuid": "e4eb03a9e0960efc0de2d28455ec5fad",
        "title": "赵孟⿰禾熏修职挽诗",
        "author": "戴表元",
        "content": "辨得从容死，知渠磊落人。\n风云数世泽，玉雪百年身。\n谱牒图经旧，园林墓道新。\n不知沧海上，更费几沾巾。",
        "dynasty": "宋",
        "collection_info": null
    },
    {
        "uuid": "106dd2c6d00a475078282a5d01ca628d",
        "title": "送罗学正赴歙",
        "author": "戴表元",
        "content": "文公汤沐邑，子去作儒官。\n马首千峰秀，鶑声二月寒。\n山禽攒俸纳，溪友借书看。\n近日科名阔，青云上不难。",
        "dynasty": "宋",
        "collection_info": null
    },
    {
        "uuid": "01fce31079532d940dc1eab315448f4c",
        "title": "杜子问赴建康南轩祠长",
        "author": "戴表元",
        "content": "一席清溪上，深衣雪鬓翁。\n挥犀谈孔氏，释菜礼宣公。\n堂馔淮鲜白，宾筵楚醴红。\n花台无恙否，回首几春风。",
        "dynasty": "宋",
        "collection_info": null
    },
    {
        "uuid": "7c5ba737ba4bd971eb8daf12bcb98ca6",
        "title": "己亥岁归过泉口紫芝山伤谨讲师",
        "author": "戴表元",
        "content": "行路梦犹在，入门人已非。\n山青古佛顶，云墨祖师衣。\n赌弈曾同拙，看真似欠肥。\n百年谁免此，只合早忘机。",
        "dynasty": "宋",
        "collection_info": null
    },
    {
        "uuid": "9b1487bc3a0b79d6a15d5e1c3116488e",
        "title": "三山郑君挽诗",
        "author": "戴表元",
        "content": "近日经师少，人中又哭君。\n遗编空白屋，同列尽青云。\n尘土千金产，湖山数尺坟。\n纷纷粱肉种，谁得致斯文。",
        "dynasty": "宋",
        "collection_info": null
    },
    {
        "uuid": "bc8f6ae9e2184cc4f171230ed33c3996",
        "title": "送穹上人还里",
        "author": "戴表元",
        "content": "但得扁舟便，春风处处行。\n定中三竺月，禅外五言城。\n海角雕胡饭，山畦玉版羹。\n清缘倘相就，谈笑解尘缨。",
        "dynasty": "宋",
        "collection_info": null
    },
    {
        "uuid": "f57d9f75d3aa775cb30bd44c87df61fb",
        "title": "褚叔豪赴山阴和靖祠长",
        "author": "戴表元",
        "content": "此老真迂阔，白头方出山。\n一灯河洛后，千础剡湖间。\n讲鼓惊云动，书船载月閒。\n可无容席地，容我了跻攀。",
        "dynasty": "宋",
        "collection_info": null
    },
    {
        "uuid": "8d720ed3eadec2646042e396515db376",
        "title": "逢翁舜咨",
        "author": "戴表元",
        "content": "相逢浑不觉，祗似宛陵贫。\n袅袅花骄客，潇潇雨净春。\n借书消茗困，索句写梅真。\n此去青云上，知君有几人。",
        "dynasty": "宋",
        "collection_info": null
    },
    {
        "uuid": "5b6d827a359618fcaa75f8bc9796dce3",
        "title": "舟过严州",
        "author": "戴表元",
        "content": "溪石茸茸出，水泉滃滃悬。\n衔杯仙洞顶，挂席客星边。\n古岸鱼为市，穷乡茧当田。\n生涯着处有，奔走愧华巅。",
        "dynasty": "宋",
        "collection_info": null
    },
    {
        "uuid": "2391bf4b587a08a8e056061c67ee2f73",
        "title": "招王奕世",
        "author": "戴表元",
        "content": "闻说铜山下，书屏四面开。\n就僧煮紫笋，共客席青苔。\n铁画年俱长，霜根顶未栽。\n何当端午暇，一别剡乡来。",
        "dynasty": "宋",
        "collection_info": null
    },
    {
        "uuid": "f225ad9cdc79c68c2dba209553e0351c",
        "title": "再招奕世",
        "author": "戴表元",
        "content": "雷晚还多雨，山寒只似春。\n野榴开向客，篱笋长过人。\n一寸书看懒，三叉路走频。\n王郎肯来否，谈笑共南邻。",
        "dynasty": "宋",
        "collection_info": null
    },
    {
        "uuid": "2a6570b0c70d3368926a6ae213f4726d",
        "title": "山中",
        "author": "戴表元",
        "content": "野水晴犹涨，春雷晚始鸣。\n地闲无堠逻，山远有蚕耕。\n身世通寒暑，交游半死生。\n方知一杯酒，真胜百年名。",
        "dynasty": "宋",
        "collection_info": null
    },
    {
        "uuid": "ec573d388bdf959d3cd852b8b21b3f09",
        "title": "七月初五夜养正堂示诸友",
        "author": "戴表元",
        "content": "客裏犹多事，秋来又一旬。\n青天星斗净，白露稻粱新。\n留落空存节，炎凉莫问人。\n儒堂得佳伴，吟讽动比邻。",
        "dynasty": "宋",
        "collection_info": null
    },
    {
        "uuid": "b115193b14ec97d19e413cccd75b77ae",
        "title": "袁提干挽诗二首  其一",
        "author": "戴表元",
        "content": "短世谁无死，深山独有归。\n送车晴起雾，埋碣夜生辉。\n晦朔鸡鸣在，江山鹤梦非。\n刚言仁者寿，近事例多违。",
        "dynasty": "宋",
        "collection_info": null
    },
    {
        "uuid": "040c5af30d69ea4b72bfc71278cb98ea",
        "title": "袁提干挽诗二首  其二",
        "author": "戴表元",
        "content": "我昔携家走，君曾扫榻招。\n乱离心易感，生死义难消。\n雅魄归泉壤，潜光出市朝。\n平生五字苦，寒泪洒山瓢。",
        "dynasty": "宋",
        "collection_info": null
    },
    {
        "uuid": "869ad31ce74a63c47be9ff642defa80c",
        "title": "单漕贡君范挽诗",
        "author": "戴表元",
        "content": "竟抱遗经死，斯人亦可哀。\n传家一夔足，涉世万牛回。\n白屋身空脱，青山手自开。\n樵苏且莫近，玉树炯泉台。",
        "dynasty": "宋",
        "collection_info": null
    },
    {
        "uuid": "bf49a1fcc2966162822b69d2a8a28bca",
        "title": "久客鹿顶承张景山寄诗次韵奉答",
        "author": "戴表元",
        "content": "但得无拘束，身轻处处仙。\n清谈煨芋夜，陈梦种花年。\n水窦羊肠折，山篱麂眼编。\n诗来正清绝，松下忽闻鹃。",
        "dynasty": "宋",
        "collection_info": null
    },
    {
        "uuid": "bf99f73ca1c5d37ed0e06d8b0f4f0fff",
        "title": "梅山",
        "author": "戴表元",
        "content": "梅尉功成后，安知不此来。\n路逢耕者问，山寺化人开。\n樵陇低通海，茶村暖待雷。\n谈玄亦可隠，不用垦蒿莱。",
        "dynasty": "宋",
        "collection_info": null
    },
    {
        "uuid": "e0267594ec30ebe2fe7da91c5031dd95",
        "title": "乙亥岁毗陵道中",
        "author": "戴表元",
        "content": "百年只有百清明，狼狈今年又避兵。\n烟火谁家寒食禁，簪裾那復丽人行。\n禾麻地废生边气，草木春寒起战声。\n渺渺飞鸦天断处，古来还是阖庐城。",
        "dynasty": "宋",
        "collection_info": null
    },
    {
        "uuid": "25a27bbab4b8a561c205a888b196eff0",
        "title": "丙子除夜",
        "author": "戴表元",
        "content": "富贵如今似骇机，漂流未遣壮心违。\n乡邻有酒贫能醉，村落无医病亦稀。\n客任低头从狗窦，妻休掩面对牛衣。\n十年涉世浑如此，除却躬耕事事非。",
        "dynasty": "宋",
        "collection_info": null
    },
    {
        "uuid": "4c176d167c18591ac14320ef3f023f07",
        "title": "杭城风雨中简子昂",
        "author": "戴表元",
        "content": "五月钱塘风雨秋，怀人频倚面山楼。\n云收树色遥成海，水学江声暗入沟。\n一斗尽输无事饮，千金不买辟寒裘。\n自怜寂寞无玄学，车马门前过似流。",
        "dynasty": "宋",
        "collection_info": null
    },
    {
        "uuid": "6271c2a96d5484367ed23532f7438248",
        "title": "东湖第三溪",
        "author": "戴表元",
        "content": "日晏霜浓十二月，林疏石瘦第三溪。\n云沙有径萦寒烧，松屋无人鸣昼鸡。\n几聚衣冠块作土，当年歌舞醉如泥。\n早知涉世真成梦，不弃山田春雨犂。",
        "dynasty": "宋",
        "collection_info": null
    },
    {
        "uuid": "a4ea01e3932b25f60d25333db8d7f180",
        "title": "史亨父挽诗",
        "author": "戴表元",
        "content": "玉食婵娟非寿资，清怀犹胜几男儿。\n壶觞竹寺寻秋月，灯火荷斋听雨时。\n补衲有衣曾礼佛，吞舟无诀莫凭医。\n平生潇洒王文学，地下相逢且说诗。",
        "dynasty": "宋",
        "collection_info": null
    },
    {
        "uuid": "959a22ce6d66bb2515dd6cac3339003d",
        "title": "吴兄文参议同登金陵凤皇台醉作",
        "author": "戴表元",
        "content": "百年访古此徘徊，更上山椒扫草莱。\n一脔地腴胡马瞰，数围天险化龙开。\n时闻营籍传谣曲，谁见禅宫离劫灰。\n李白不生王谢歇，西风日落凤皇台。",
        "dynasty": "宋",
        "collection_info": null
    },
    {
        "uuid": "552b93056bb6b37397b426ed050d8533",
        "title": "越城待旦",
        "author": "戴表元",
        "content": "策策虚楼竹隔明，悲来辗转向谁倾。\n天寒胡雁出万里，月落越鸡啼四更。\n为底朱颜成老色，看人青史上新名。\n清溪白石村村有，五尺乌犍託此生。",
        "dynasty": "宋",
        "collection_info": null
    },
    {
        "uuid": "81d8d2bb70628c3fd4fe7d56a6722e5b",
        "title": "林村寒食",
        "author": "戴表元",
        "content": "出门杨柳碧依依，木笔花开客未归。\n市远无饧供熟食，村深有纻试生衣。\n寒沙犬逐游鞍吠，落日鸦衔祭肉飞。\n闻说旧时春赛罢，家家鼓笛醉成围。",
        "dynasty": "宋",
        "collection_info": null
    },
    {
        "uuid": "4155c538f25b9550940b51649c317732",
        "title": "寄天台舒阆风先生",
        "author": "戴表元",
        "content": "岭云尽处是台州，有箇诗翁住下头。\n不寄一书春又晚，相思百里水空流。\n新踪冻合鶑雏谷，旧梦花迷燕子楼。\n闻说道旁烽燧急，定应重作峡中游。",
        "dynasty": "宋",
        "collection_info": null
    },
    {
        "uuid": "f56b5640db051a9b19debc32f73af0b4",
        "title": "火后",
        "author": "戴表元",
        "content": "当年歌酒留连处，火后来看一惘然。\n傍水几家初饮马，入春三月未闻鹃。\n炎凉世事残城树，歌哭人声去客船。\n不是危肠拚醉得，颠狂无处着诗篇。",
        "dynasty": "宋",
        "collection_info": null
    },
    {
        "uuid": "68f4815c2dfa35183374c2a63787cb77",
        "title": "过应浩然先生墓",
        "author": "戴表元",
        "content": "人间万卷庞眉老，眼见堂堂入草莱。\n行客须当下马过，故交谁復裹鸡来。\n山花不语如听讲，溪水无情自荐哀。\n犹胜黄金买碑碣，百年名字已烟埃。",
        "dynasty": "宋",
        "collection_info": null
    },
    {
        "uuid": "31670a30cb31a2116b89f06779cc6d51",
        "title": "刘正仲至宝山不值主人而去次韵奉寄",
        "author": "戴表元",
        "content": "日日松间过□□，诗成忽在水云西。\n何人夜榻愁听雨，无数春船倒上溪。\n燕笋出时斑豹美，凤花开处杜鹃啼。\n东归更踏来时路，醉笔山廧取次题。",
        "dynasty": "宋",
        "collection_info": null
    },
    {
        "uuid": "2d0907bbea2424d169bdee113c83a186",
        "title": "游阳明一洞天呈王理得诸君",
        "author": "戴表元",
        "content": "禹穴苍茫不可探，人传灵笈锁烟岚。\n初晴鹤点青边嶂，欲雨龙移黑处潭。\n北斗斋坛天寂寂，东风仙洞草毵毵。\n堪怜尹叟非关吏，犹向江南逐老聃。",
        "dynasty": "宋",
        "collection_info": null
    },
    {
        "uuid": "c75dc33dd5f7e953fd3495d14f987901",
        "title": "送旨上人西湖并寄邓善之",
        "author": "戴表元",
        "content": "闻说西湖也自怜，君游更傍早春天。\n六桥水暖初杨柳，三竺山深未杜鹃。\n旧壁草生寻旧刻，新岩茶熟试新泉。\n城中新友须相觅，西蜀遗儒解草玄。",
        "dynasty": "宋",
        "collection_info": null
    },
    {
        "uuid": "5ad206e7a036d0ffaac8eff57bf579b6",
        "title": "辛卯除夜",
        "author": "戴表元",
        "content": "腊月今年只今夕，春风明日是明年。\n狂歌把酒屠苏地，醉眼看梅雾淞天。\n碧玉千壶喧坐次，红牙六博鬬飞钱。\n头颅雪白心情在，听说承平一惘然。",
        "dynasty": "宋",
        "collection_info": null
    },
    {
        "uuid": "5a011b51eea4ebae34cfe548b9256508",
        "title": "拜袁越公墓因游定水寺有怀源老",
        "author": "戴表元",
        "content": "乃翁已作飞仙去，犹得潭潭好墓田。\n老树背风深拓地，野云依海细分天。\n青峰晓接鸣钟寺，玉井秋澄试茗泉。\n我与源公旧相识，遗言潇洒有人传。",
        "dynasty": "宋",
        "collection_info": null
    },
    {
        "uuid": "daf6c3eb2112410dc067611e7c0f3d5e",
        "title": "陪阮使君游玉几",
        "author": "戴表元",
        "content": "花满车茵酒满船，乱云堆裏访枯禅。\n林深何处无芳草，人静有时闻杜鹃。\n神屋画飞青䃸磹，灵潭阴罩赤蛇蜒。\n居然悟得松风梦，回首庐山二十年。",
        "dynasty": "宋",
        "collection_info": null
    },
    {
        "uuid": "8d70035c64b928319a4f75aab9681424",
        "title": "雪窦飞雪亭和孙使君",
        "author": "戴表元",
        "content": "匡庐亦有千寻瀑，无此陵虚翠玉台。\n身倚老松天上立，眼看飞鸟雪中来。\n山神禁肃难投唾，木落魂清得浣埃。\n见说下岩堪对望，道人临壑剪蒿莱。",
        "dynasty": "宋",
        "collection_info": null
    },
    {
        "uuid": "12359164f6961ba7f2ea8d511f3fc72e",
        "title": "邑中滞雨示陈贵白",
        "author": "戴表元",
        "content": "犹及相逢鬓未华，故乡春尽不须嗟。\n园林处处生新草，风雨年年送落花。\n高树昼寒归有鸟，小溪湍急走如蛇。\n方知傲世不在隠，高枕北窗闻打衙。",
        "dynasty": "宋",
        "collection_info": null
    },
    {
        "uuid": "acaaf3cecc3b6762d9d5956df4f8bf5b",
        "title": "十月朔旦寄贵白兄弟",
        "author": "戴表元",
        "content": "黄牛村前秋叶飞，青螺峰外海云归。\n故人相思雪满鬓，客子独行风举衣。\n乌鹊定占谁屋喜，鲈鱼知比去年肥。\n当时歌酒江湖上，百里音书今亦稀。",
        "dynasty": "宋",
        "collection_info": null
    },
    {
        "uuid": "31a321d1a35493de43f4e5032a469e2e",
        "title": "次韵任起潜谋隠之作",
        "author": "戴表元",
        "content": "江边秋日逢任子，大醉索诗吾欲狂。\n为问山资何次第，祗余丹诀转凄凉。\n黄金范蠡曾辞禄，白首虞翻未信方。\n千古浮云共归意，晓风城郭水花香。",
        "dynasty": "宋",
        "collection_info": null
    },
    {
        "uuid": "4480237619ae3f20ea751cc21f0b670f",
        "title": "晚秋游中溪四首  其一",
        "author": "戴表元",
        "content": "淡竹冈前沙雁飞，小花尖下柘丸肥。\n山云不见雨自薄，天气欲寒人正归。\n招伴祗须新稻酒，临风犹有旧苔矶。\n风流鬓髮茎茎在，怪石老松今是非。",
        "dynasty": "宋",
        "collection_info": null
    },
    {
        "uuid": "97be93352bc7054150c608d504afd7d1",
        "title": "晚秋游中溪四首  其二",
        "author": "戴表元",
        "content": "经秋溪水碧洄洄，无数晓山如镜台。\n红叶流从龙奥出，白云飞向石门来。\n亦逢纸户曾相识，尚有樵踪且莫回。\n端为何人作风物，漫山漫谷野花开。",
        "dynasty": "宋",
        "collection_info": null
    },
    {
        "uuid": "ed4b49a61bacba1586c6a03abc8131da",
        "title": "晚秋游中溪四首  其三",
        "author": "戴表元",
        "content": "休折山中松桂枝，溪鱼亦小莫垂丝。\n沙田翻白收秔后，霜树着红尝柿时。\n日落牛羊归径熟，天寒乌鸟向人慈。\n出云数里成官路，问事如何总不知。",
        "dynasty": "宋",
        "collection_info": null
    },
    {
        "uuid": "e6ba70ffb1ebd051265e4758973ba014",
        "title": "晚秋游中溪四首  其四",
        "author": "戴表元",
        "content": "树淡云浓又一坡，招邀处处是行窝。\n梯岩危似蚁缘木，架屋高如鹊结窠。\n水味野栽茭白瘦，山毛人摘芋红多。\n行年四十不称意，更欲客游知奈何。",
        "dynasty": "宋",
        "collection_info": null
    },
    {
        "uuid": "d0a04442f79470e36e47c7645e65cdf8",
        "title": "春夜喜陈汝晦见过",
        "author": "戴表元",
        "content": "乃翁治狱多阴德，之子论文有古风。\n尊俎祗容吾党共，衣冠能得几家同。\n书林有业何妨隠，徭籍无名莫怨穷。\n百岁相期今夕意，頼君咳唾起诸童。",
        "dynasty": "宋",
        "collection_info": null
    },
    {
        "uuid": "fc3e016b5cf11325ca8ca46fd26099d4",
        "title": "乡君子肯堂董君分教贵溪作诗奉寄",
        "author": "戴表元",
        "content": "舟车赤日千余里，笔砚清风二百年。\n开口人知宗洛派，举头身欲近闽天。\n絺袍凉拥松皮几，桂酒春浮药玉船。\n犹有英髦卧空谷，閒将名字访华颠。",
        "dynasty": "宋",
        "collection_info": null
    },
    {
        "uuid": "29ad25f35dca57f95f2b5259403cc0c1",
        "title": "次韵答陈叔高",
        "author": "戴表元",
        "content": "早种青蒲已满沟，暮栽黄菊亦成丘。\n不辞西日射牛背，尚胜北风吹马头。\n新雨客疏尘锁几，故山秋淡树藏楼。\n艰难终竟乡情耐，准拟行窝处处留。",
        "dynasty": "宋",
        "collection_info": null
    },
    {
        "uuid": "d5f346970219fea1233e940f2a415aa5",
        "title": "次韵寄陈达观少府兼简叔高",
        "author": "戴表元",
        "content": "怀人路绝云归海，避俗门深草蔽丘。\n万事渐消閒客梦，一生虚白少年头。\n山螀叫缓从除架，淮雁来多莫上楼。\n近日邻家有新酿，每逢诗伴得淹留。",
        "dynasty": "宋",
        "collection_info": null
    },
    {
        "uuid": "38fb36c945345b83d57ef76ecb205973",
        "title": "过清凉寺王参预墓下",
        "author": "戴表元",
        "content": "江左风流廊庙人，荒境抛与梵宫邻。\n多年羊虎犹眠石，败壁貂蝉祇贮尘。\n万古云山同白骨，一庭花木目青春。\n永思陵下犹凄切，废屋酸风吹野薪。",
        "dynasty": "宋",
        "collection_info": null
    },
    {
        "uuid": "1c49eac3515556860be1809bb867c8d0",
        "title": "送僧无等游华亭",
        "author": "戴表元",
        "content": "华亭是我曾游处，记忆端然不作疏。\n地带三吴犹壮丽，人经二陆自诗书。\n轻身羡尔能随鹤，薄味从来不为鱼。\n未卜西游时远近，道成相问定何如。",
        "dynasty": "宋",
        "collection_info": null
    },
    {
        "uuid": "fc1371a416cc0bc5ac4a021355fa83d5",
        "title": "送陈彦恂北上兼简李奇卿学士",
        "author": "戴表元",
        "content": "天末翛翛起画舲，骊歌清切也堪听。\n十年夜雨头垂白，万里春风草又青。\n莫恋皋比专鲁席，终须豸角瑞尧庭。\n平生短李江南杰，今作文昌第几星。",
        "dynasty": "宋",
        "collection_info": null
    },
    {
        "uuid": "7c8614dfe3afb1061ee9482f2b7a481a",
        "title": "于杭州九月送袁太初赴宁海教官",
        "author": "戴表元",
        "content": "怜君跋涉走风沙，九月江城飞雪花。\n黄蝶终归穿砚手，青藜曾照聚书家。\n吟圆坐石题山叶，讲退登楼看海槎。\n年少交游浑好在，何时相伴访烟霞。",
        "dynasty": "宋",
        "collection_info": null
    },
    {
        "uuid": "8adea134878d144e687dcaf14715846e",
        "title": "次韵王监簿春前对雪之作",
        "author": "戴表元",
        "content": "情怀未厌日如年，幻境先看海变田。\n梁苑贵游图画裏，山阴风致酒尊前。\n虾鬚帘湿閒春晓，猊舌香浓凝午烟。\n肯信高人有高卧，矶头新泊钓鱼船。",
        "dynasty": "宋",
        "collection_info": null
    },
    {
        "uuid": "5bfe0a924278fcdff574397c387aa252",
        "title": "陈秀才问诗于余次韵赠之",
        "author": "戴表元",
        "content": "秋半说诗秋又阑，觅从忘处更哦看。\n不妨味熟心自悟，祗恐业成身转寒。\n窍木野风天倡和，崩溪怪石鬼镌刊。\n扳君更上最高顶，莫羡千金游子鞍。",
        "dynasty": "宋",
        "collection_info": null
    },
    {
        "uuid": "51d1031606c2be3d3699e372da9ba552",
        "title": "次韵答胡山甫兼简汪日宾  其一",
        "author": "戴表元",
        "content": "白髮诗翁南峡居，肯来与子不相疏。\n久知诸老难折简，端为此家多贮书。\n谈吐清无涉俗处，容颜衰似避兵初。\n溪梁一别还经岁，接得新诗锦不如。",
        "dynasty": "宋",
        "collection_info": null
    },
    {
        "uuid": "e3051bd3cab045eefbd052f681c2f37f",
        "title": "次韵答胡山甫兼简汪日宾  其二",
        "author": "戴表元",
        "content": "乱后交朋星散居，如君那得易亲疏。\n耐多但有客满座，忙绝不令儿废书。\n万里山河蓬鬓底，一春风雨杏花初。\n閒身共逊耽诗老，野服枯藤得自如。",
        "dynasty": "宋",
        "collection_info": null
    },
    {
        "uuid": "1b4fef76120d8a2c39c864ec5d78fce2",
        "title": "寄袁季厚",
        "author": "戴表元",
        "content": "莫笑衰颜老剡翁，凶年过彻剩顽穷。\n坐窗渐爱日南至，行路不愁天北风。\n清话客多无酒款，白头交在有书通。\n闻知别野林泉美，一策一簦吾欲东。",
        "dynasty": "宋",
        "collection_info": null
    },
    {
        "uuid": "e541c910a0dfaab7896ef3433cc85ad5",
        "title": "挽舒君实",
        "author": "戴表元",
        "content": "玉比清癯鹤比羸，相看中路忽相遗。\n诗才万斛难供歉，药论千箱不起衰。\n定有意游轻竹杖，犹余手剪碎松枝。\n南山山下徘徊处，曾指佳城示阿宜。",
        "dynasty": "宋",
        "collection_info": null
    },
    {
        "uuid": "3dc1de38e062b77a5473f665d1fda1ee",
        "title": "感事",
        "author": "戴表元",
        "content": "死生契阔强兄弟，南北分张好友朋。\n战国几人成汉鬼，劫灰今日信胡僧。\n翰林身后诗千首，工部丘前米五升。\n山路阴寒鱼雁绝，旧游何处寄椷藤。",
        "dynasty": "宋",
        "collection_info": null
    },
    {
        "uuid": "dc4622b977feb40cba5490cf9ec500d4",
        "title": "梦觉",
        "author": "戴表元",
        "content": "梦觉依然一草寮，浮踪已惯任飘摇。\n虚檐晴气生朝露，远树寒声过夜潮。\n白骨又惊山下满，朱颜刚向客中消。\n时平不爱通侯印，且愿深林作老樵。",
        "dynasty": "宋",
        "collection_info": null
    },
    {
        "uuid": "79bf3bdc9a449dfbeb470c02f0d4a8b6",
        "title": "黎州山下有坡曰响地平黎州自孙兴公经始至今有祠其上",
        "author": "戴表元",
        "content": "苍茫一片莓苔地，随意触来还有声。\n定是战坑余箭戟，不然琴屋贮瓶罂。\n名真过客多能记，迹古居人不敢耕。\n孙叟有灵应索笑，赋成留此试鏦铮。",
        "dynasty": "宋",
        "collection_info": null
    },
    {
        "uuid": "f58dc1a9c7e7277bf985fd558f86ed8c",
        "title": "寄赵子昂济南",
        "author": "戴表元",
        "content": "济南官府最风流，闻是山东第一州。\n户版自多无讼狱，儒冠相应有宾游。\n秋风鱼酒黄粱市，夜月笙歌画舫舟。\n行乐使君诗笔俊，一篇肯寄剡溪头。",
        "dynasty": "宋",
        "collection_info": null
    },
    {
        "uuid": "ce4172bbc57dda7c7c935f6b23c47a0e",
        "title": "陈无逸张仲实皆授徒城中相望遣闷小诗往问",
        "author": "戴表元",
        "content": "閒身不用苦咨嗟，随分风流阅岁华。\n白日垂帘同卖卜，清流岸帻胜趋衙。\n飞书漆椠诗无草，夹註高檠眼未花。\n更喜芳邻连二妙，时时衿佩问东家。",
        "dynasty": "宋",
        "collection_info": null
    },
    {
        "uuid": "83aa25fb1533d9b7ee22ef71596a13cb",
        "title": "蔚讲师见示方使君唱酬诗次韵",
        "author": "戴表元",
        "content": "长汀江上别多时，白髮閒身天所遗。\n避俗如仇翻好客，知穷为祟却耽诗。\n乡山云淡龙移久，湖市春寒鹤下迟。\n过尽榴梅与甜笋，高侯还许放侯知。",
        "dynasty": "宋",
        "collection_info": null
    },
    {
        "uuid": "0cd1857a7c6b772ef91a82bd1eddf5b8",
        "title": "次韵如晦木犀因寄其从父性之老同舍",
        "author": "戴表元",
        "content": "诗力如弓不易张，烦襟且觉对花凉。\n玲珑南雪晴秋树，淅窣西风夜月香。\n消得玉人歌古淡，许谁金屋鬬清狂。\n风流更忆同袍老，一坞閒云傍水乡。",
        "dynasty": "宋",
        "collection_info": null
    },
    {
        "uuid": "7dc708ca7d6890dc812c3b879401e231",
        "title": "徐都目之官奉化",
        "author": "戴表元",
        "content": "小垒飞书定不难，十年清苦旧儒冠。\n黄帘日转山衙静，彩笔春消海驿寒。\n坂马易劳须缓骋，潮鱼虽美莫多餐。\n人来肯寄平安不，茅屋三间伴剡滩。",
        "dynasty": "宋",
        "collection_info": null
    },
    {
        "uuid": "db0e9b65ac5155247c6cc8c282bc52b4",
        "title": "次韵和蔚师鑑师春怀",
        "author": "戴表元",
        "content": "愁是云阴喜是晴，春游何处不关情。\n黄鸡亭馆琴三弄，青果杯盘酒数行。\n满砌雨添新笋密，隔墙风送落花轻。\n鑑湖湖上樵山老，破帽枯藜过一生。",
        "dynasty": "宋",
        "collection_info": null
    },
    {
        "uuid": "67e377e05490bd76366cc17e6a6c791d",
        "title": "次韵王景晹寄轩",
        "author": "戴表元",
        "content": "江湖犹觉气横行，羽褐藤冠学养生。\n掣肘累轻天与福，欺心戒重鬼司盟。\n行收耕稼间勋业，别有吟哦好性情。\n祗恐蹊成似桃李，人来先识隠居名。",
        "dynasty": "宋",
        "collection_info": null
    },
    {
        "uuid": "da6b853eb29ffa047e59a433c91dcedd",
        "title": "送柯以善自杭游鄂",
        "author": "戴表元",
        "content": "江汉天风日夜清，君游何处濯尘缨。\n云从鹦鹉洲前出，月在凤皇山上明。\n已羡经籝吴士艷，行看词笔楚人惊。\n残荪剩芷将何用，归日分张与后生。",
        "dynasty": "宋",
        "collection_info": null
    },
    {
        "uuid": "a326d85c6fc823072eee6bf38f491f47",
        "title": "读福建廉访辅大使遗事",
        "author": "戴表元",
        "content": "臬官难称是闽中，遗爱堂堂得比公。\n姓字丹青太史笔，岁时笾豆素王宫。\n一生姜桂那时辣，百死江湖必向东。\n从古仁贤有家世，名郎台阁已生风。",
        "dynasty": "宋",
        "collection_info": null
    },
    {
        "uuid": "82ddce39a832f5a74f6e9ee8923ad152",
        "title": "客京口",
        "author": "戴表元",
        "content": "酒酽花秾鼓聒天，百年成此好山川。\n黄烟暮接淮南火，白米秋攒浙右船。\n碑古犹多埋鹤寺，田高耕遍卧牛阡。\n陈踪兴废何由问，只忆风流老米颠。",
        "dynasty": "宋",
        "collection_info": null
    },
    {
        "uuid": "16706bbccd577b2e75ed364e0e2f0ce1",
        "title": "金陵赠友",
        "author": "戴表元",
        "content": "虎变龙阡此一时，春风得似旧城池。\n宫閒军卖偷来果，寺废僧寻断去碑。\n水水鱼肥供白鲊，家家蚕熟衣红丝。\n太平尚属穷诗客，酒贱如泥醉不知。",
        "dynasty": "宋",
        "collection_info": null
    },
    {
        "uuid": "996504f2b39670bb58f078571b030e68",
        "title": "湖山村",
        "author": "戴表元",
        "content": "老去生涯学钓鱼，溪山忽忆似湘湖。\n风林四畔动竽瑟，烟雨一篙行画图。\n小市篝明沽郭索，平园栅树备于菟。\n偶然得住何妨住，是处人间足畏途。",
        "dynasty": "宋",
        "collection_info": null
    },
    {
        "uuid": "9b30ed50d57c81e1437c3cfde514509f",
        "title": "己卯岁初葺剡居",
        "author": "戴表元",
        "content": "休言声迹转沉沦，百折江湖乱后身。\n穷未卖书留教子，饥宁食粥省求人。\n坐来齿避樵苏长，往处踪迷木石邻。\n翻笑古来逃世者，标名先制隠衣巾。",
        "dynasty": "宋",
        "collection_info": null
    },
    {
        "uuid": "8f135fe4b0b34c821e3c1266a2dd12ee",
        "title": "耕桑",
        "author": "戴表元",
        "content": "耕桑本是閒居事，学得耕桑事转多。\n失晒麦丛忧出蝶，迟缫蚕茧怕生蛾。\n调停寒暖春移苎，侦候阴晴夏插禾。\n衣饭为谁忙不彻，醉来乘兴作劳歌。",
        "dynasty": "宋",
        "collection_info": null
    },
    {
        "uuid": "41feec945a4434afbb0c26a4a015117e",
        "title": "秋尽",
        "author": "戴表元",
        "content": "秋尽空山无处寻，西风吹入鬓华深。\n十年世事同纨扇，一夜交情到楮衾。\n骨警如医知冷热，诗多当历记晴阴。\n无聊最苦梧桐树，搅动江湖万里心。",
        "dynasty": "宋",
        "collection_info": null
    },
    {
        "uuid": "76999adbc24e4bf9f746b06adaad94c8",
        "title": "王丞自鄞城归又许入剡",
        "author": "戴表元",
        "content": "江城醉别太匆匆，风雪家园一笑同。\n尽健不妨天予老，绝清那许鬼欺穷。\n简书异日关谁事，灯火寒乡頼此翁。\n几度丁宁鸡黍约，扫关拂榻误儿童。",
        "dynasty": "宋",
        "collection_info": null
    },
    {
        "uuid": "d36fa9d78bdfedcf6a48f8460e25a5b9",
        "title": "壬午清明",
        "author": "戴表元",
        "content": "节序愁中都忘却，见人插柳是清明。\n登陴戍出吹弹乐，上冢船归语笑声。\n解事浊醪相料理，当权团扇正施行。\n悲欢寒暑君休问，花鸟年年管送迎。",
        "dynasty": "宋",
        "collection_info": null
    },
    {
        "uuid": "ec9f115879633b08916fe140664402d7",
        "title": "寒食",
        "author": "戴表元",
        "content": "寒食清明却过了，故乡风物祗依然。\n穷中有客分青饭，乱后谁坟挂白钱。\n落魄暖春为麦地，阴沉溽雨近梅天。\n閒情正尔无归宿，石鼎新芽手自煎。",
        "dynasty": "宋",
        "collection_info": null
    },
    {
        "uuid": "66740727cd04ed614fca228fec6dfaf4",
        "title": "无题",
        "author": "戴表元",
        "content": "板屋骤喧飞白蚁，纸窗欲雨暗苍蝇。\n长劳井臼惭妻子，近绝音书惜友朋。\n夜半苦吟堪泣鬼，日高甘寝祗输僧。\n意衰俗物何难败，才薄天公却未憎。",
        "dynasty": "宋",
        "collection_info": null
    },
    {
        "uuid": "48beca5fecb7abc3279334f76c2a4c24",
        "title": "奉题孙使君池馆",
        "author": "戴表元",
        "content": "白髮使君经世材，尽閒犹解畅池台。\n杂花屏障四时有，明月镜奁三面开。\n各坐山随人意看，正吟风递鸟声来。\n当年时雨堂前梦，得似从容此一杯。",
        "dynasty": "宋",
        "collection_info": null
    },
    {
        "uuid": "e9e1c55cb110c48b93bbee4336c31086",
        "title": "家西十里外茅洋小山中土冢纍然初不封树乡先生舒文靖公墓也",
        "author": "戴表元",
        "content": "莫轻数尺黄泥壤，埋却斯人后更无。\n山上自难生毒草，树间长见聚慈乌。\n樵耕可免凭乡俗，洒埽能来是学徒。\n后有宣尼须痛惜，待将墓额写呜呼。",
        "dynasty": "宋",
        "collection_info": null
    },
    {
        "uuid": "33503e0d31cf8bce37053842c4d7c6a5",
        "title": "戊子岁晚赠应德茂",
        "author": "戴表元",
        "content": "江海悠悠雪欲飞，抱书空出又空归。\n沙头人满鸥应笑，船上酒香鱼正肥。\n尘土竟成谁计是，山林又悔一年非。\n平生万卷应夫子，两世知名穷布衣。",
        "dynasty": "宋",
        "collection_info": null
    },
    {
        "uuid": "0f21c38fd1ffd3938e2909ad539ef382",
        "title": "宝山寺寒食次韵和阆翁",
        "author": "戴表元",
        "content": "绿阴啼鸟春将老，古寺垂杨日未西。\n客子欲归风满袖，桃花无语水流溪。\n有人蔬笋忘饥渴，何处松楸杂笑啼。\n准拟一时僧榻畔，诗翁题后更谁题。",
        "dynasty": "宋",
        "collection_info": null
    },
    {
        "uuid": "102677f483adb72e4fd922ef728f66fe",
        "title": "戊子清明前陪王丞度新岭",
        "author": "戴表元",
        "content": "一百五日熟食节，七十一曲下山坡。\n寒暄相逢旧人少，风雨欲尽新林多。\n青岩不辞挂春霭，白鸟何处生沧波。\n途泥同兴不同调，我懒且休君更歌。",
        "dynasty": "宋",
        "collection_info": null
    },
    {
        "uuid": "a3924014274aec0ddc02928f14d65070",
        "title": "同陈养晦兵后过邑",
        "author": "戴表元",
        "content": "搜山马退余春草，避世人归起夏蚕。\n破屋烟沙飞飒飒，遗民鬚鬓雪毵毵。\n青山几处杨梅坞，白酒谁家榉柳潭。\n休学丁仙返辽左，聊同庾老赋江南。",
        "dynasty": "宋",
        "collection_info": null
    },
    {
        "uuid": "bcabf95ee3d56c9e14f13b2d7f4558af",
        "title": "送人游霞屿",
        "author": "戴表元",
        "content": "霞屿风烟接渺溟，老仙万锸敞林扃。\n峰前雁起湖云凈，池面龙来海雨腥。\n阅世僧閒头黑白，游山客爽句丹青。\n何缘飞去清源国，雨夜翛翛着翅翎。",
        "dynasty": "宋",
        "collection_info": null
    },
    {
        "uuid": "879f65540d248525160dff189d5e199a",
        "title": "己丑正月六日袁季源家遭毁次韵书闷",
        "author": "戴表元",
        "content": "邺侯家裏书千架，杜老尊前屋万间。\n此事吾堪慰流落，迩来天亦妬穷閒。\n反风待祷真虚语，噀雨无方自厚颜。\n间挈残家过西坞，风流还许几生还。",
        "dynasty": "宋",
        "collection_info": null
    },
    {
        "uuid": "7075d7bee394d14c90663dd3640b1d8c",
        "title": "正仲今年鄞城之约不就因次韵慰悦之",
        "author": "戴表元",
        "content": "莫怪诗翁不出山，诗多那得是山间。\n清溪欲暖鶑啼树，白日无人犬卧关。\n不惜野花簪素髮，时凭春酒转朱颜。\n当年阮籍何曾达，直到途穷始哭还。",
        "dynasty": "宋",
        "collection_info": null
    },
    {
        "uuid": "2c9b3ef13e13ec9d6759c18f0477c312",
        "title": "送于知州",
        "author": "戴表元",
        "content": "居官难得是全名，于守年多政转清。\n身为素王扶坠户，手提赤子出饥坑。\n使来公馆文书简，吏退私斋几砚横。\n似此雍容好风度，天边看着绣衣行。",
        "dynasty": "宋",
        "collection_info": null
    },
    {
        "uuid": "6b7315a9855d67781a7a8f347d260e84",
        "title": "壬午六月八日书怀",
        "author": "戴表元",
        "content": "怀人故国鳞鸿绝，避地春园草树长。\n四壁空存医俗具，千金难售卖獃方。\n共儿坐诵修吴语，有客行歌衒楚装。\n昨夜见花摇作梦，南风吹海白茫茫。",
        "dynasty": "宋",
        "collection_info": null
    },
    {
        "uuid": "77a2145477acc7d044812a781dfa6887",
        "title": "杖锡寺",
        "author": "戴表元",
        "content": "仙草漫漫路不分，钟鱼那许外间闻。\n凉天九月已飞雪，晴日西山犹带云。\n火后客夸新屋样，兵前僧惜旧碑文。\n藤湖只去招提顶，见说滮田可种耘。",
        "dynasty": "宋",
        "collection_info": null
    },
    {
        "uuid": "e836cefd9a399064cb70f673142e2d26",
        "title": "四明山中逢晴",
        "author": "戴表元",
        "content": "一冈一涧一萦隈，新岁新晴始此迴。\n莎坂南风寅蛤出，茅檐西日一禽来。\n人迷白路羊群石，水捲青天雪裏雷。\n犹是深山有寒食，梨花无数绕岩开。",
        "dynasty": "宋",
        "collection_info": null
    },
    {
        "uuid": "8ce04f0d0a8c750fa058442867574bc5",
        "title": "魏文节公墓",
        "author": "戴表元",
        "content": "万骑南来驻不留，衣冠客此镇林丘。\n寒岩碎裂从中起，乱水喧鸣竟独流。\n故物今惟存寓马，当年谁为指眠牛。\n坟傍小寺终村俗，画柱纱笼护冕旒。",
        "dynasty": "宋",
        "collection_info": null
    },
    {
        "uuid": "d1a9fefc9d407dcb701eb0f9641b285a",
        "title": "辛亥岁七夕醉陪诸公登西湖竹阁",
        "author": "戴表元",
        "content": "画鹢凌风汗漫游，雨声飞出万山头。\n江湖望阔边城起，吴越音多客思柔。\n野树有枝犹繫马，官荷无叶不藏鸥。\n十年浪走红尘道，今日临城始识秋。",
        "dynasty": "宋",
        "collection_info": null
    },
    {
        "uuid": "231c89a977c5f92863fed084783b0342",
        "title": "蔡岙食藕",
        "author": "戴表元",
        "content": "地逢平处亦萦迴，不是逃兵底肯来。\n坡上一祠犹姓蔡，山前当路尽通台。\n高岩童去收桐子，邻县人过问藕栽。\n忽见深衣老儒者，清时不信少遗材。",
        "dynasty": "宋",
        "collection_info": null
    },
    {
        "uuid": "1ffe496e25a930da44d1184521eca852",
        "title": "辛巳岁六月三日书事",
        "author": "戴表元",
        "content": "急报传来又不真，迎门翁稚笑声频。\n情怀经苦思平世，颜貌缘愁似老人。\n兵后尚多难料事，山中谁是自由身。\n沙瓶酒酽鲑蔬有，领取灯花一树春。",
        "dynasty": "宋",
        "collection_info": null
    },
    {
        "uuid": "f91fd04ff2cea9e95f7c684246cba8f9",
        "title": "耕休",
        "author": "戴表元",
        "content": "耕休何处散烦劳，东埭西梁信所遭。\n溪水清清照鱼影，山风细细落松毛。\n无名野草疑皆药，有韵村谣例近骚。\n稽古祗堪农圃用，莫将车马误儿曹。",
        "dynasty": "宋",
        "collection_info": null
    },
    {
        "uuid": "f4c27bc44aedb848913b2f8fe961ee04",
        "title": "畬斋次韵",
        "author": "戴表元",
        "content": "贫贱知心老弟兄，祗疑相得似前生。\n避穷无地犹贪学，负谤如天底用名。\n兵后脱身宜共惜，书中薄业尚堪耕。\n殷勤预约频频见，未见亦须频寄声。",
        "dynasty": "宋",
        "collection_info": null
    },
    {
        "uuid": "2a69faa622476422a733f8a5488a7cb6",
        "title": "保福寺",
        "author": "戴表元",
        "content": "漫天萝蔓断追寻，犹有人嫌未苦深。\n屋古渗当风雨气，僧驯化得虎狼心。\n松花昼暖蜂科蜜，梅子春残鸟恋阴。\n不应初来便忘去，身閒处处是山林。",
        "dynasty": "宋",
        "collection_info": null
    },
    {
        "uuid": "92b90be8c0fe5143c4cdaa22e3af6faf",
        "title": "张景忠学正之平江",
        "author": "戴表元",
        "content": "江南最好说苏州，傍得閒官也自由。\n市舍酒香春四坐，湖田租熟雪千舟。\n歌成烂熳乌丝写，意到萦纡画鹢游。\n我亦少年心性在，经从准拟作遨头。",
        "dynasty": "宋",
        "collection_info": null
    },
    {
        "uuid": "32570e65590dd7c741c62e2221d32323",
        "title": "鲜于伯机家钓台石",
        "author": "戴表元",
        "content": "人间岩石乱纷纷，严子台名最喜闻。\n何术缩渠千里脉，有人分得两峰云。\n天边路远星还动，江上潮回日又曛。\n解道泥途等轩冕，东西更有范希文。",
        "dynasty": "宋",
        "collection_info": null
    },
    {
        "uuid": "6302525f925cc8623d8c5be2e8258258",
        "title": "辛丑岁十一月二十六日东归舟中示三子",
        "author": "戴表元",
        "content": "节物悠悠不负公，江行三日雪花风。\n云侵贺监山亭白，日在徐仙海岛红。\n自笑得雏如病鹤，也思结伴附归鸿。\n何时办得村田活，粝饭鱼羹百指同。",
        "dynasty": "宋",
        "collection_info": null
    },
    {
        "uuid": "b5f39af2ce4893eb70d51b727dd90319",
        "title": "归自西关有作简余率公钞使",
        "author": "戴表元",
        "content": "白髮微官小祝同，也随年少踏春风。\n乡心几夜马生角，世味一时龟脱筒。\n红旆戍楼花整整，绿莎溪路水茸茸。\n归来健羡余公子，卷帙如山一览空。",
        "dynasty": "宋",
        "collection_info": null
    },
    {
        "uuid": "85e888f9d8cefc586797b83375b24006",
        "title": "贵溪董教谕回里",
        "author": "戴表元",
        "content": "八月暄暄似小春，鄞江归客楚江滨。\n梦中鲈鲙紫莼菜，画裏纻袍乌角巾。\n不枉夸张别风土，有时吟啸杂仙真。\n年高官满身轻健，聊復婆娑亦可人。",
        "dynasty": "宋",
        "collection_info": null
    },
    {
        "uuid": "39f473e702728b1a9b8259e52eac66e1",
        "title": "陈无逸教谕赴攸州",
        "author": "戴表元",
        "content": "白露西风湘水清，苍霞南岳晚天明。\n离家休说三千里，行道新看第一程。\n橘味熟来思母遗，草名疑处教儿评。\n人生谁是安居者，早拾貂蝉映父兄。",
        "dynasty": "宋",
        "collection_info": null
    },
    {
        "uuid": "bdf08737c97bfd899c00ea250ce5536e",
        "title": "周东乡载酒冰溪上因游岳祠醉作",
        "author": "戴表元",
        "content": "葫芦城下草平沙，狼牙峰前溪吐花。\n晴日路尘清野马，空林人语乱神鸦。\n馋思火瓮生烧笋，渴爱山炉熟煮茶。\n投老远游何所惜，为君欢坐岸乌纱。",
        "dynasty": "宋",
        "collection_info": null
    },
    {
        "uuid": "bf988d329e197276968719a9a235ffca",
        "title": "次韵东鲁省游石龟山",
        "author": "戴表元",
        "content": "一舸悠悠醉又醒，溪山无语意分明。\n龟身何日化苍石，鹤背有人游紫清。\n百榼颁空看少俊，千金难买是春晴。\n筵端宋玉尤骚绝，游戏长歌復短行。",
        "dynasty": "宋",
        "collection_info": null
    },
    {
        "uuid": "64ca2a68d1012ce2de30c9077c5ff836",
        "title": "寄赵子昂",
        "author": "戴表元",
        "content": "溪上轻云去若飞，花间密石静相依。\n迟行自爱款段马，杂坐谁嗔短后衣。\n江海于人元不薄，风流如此欲安归。\n集贤学士吾兄弟，近日音书亦较稀。",
        "dynasty": "宋",
        "collection_info": null
    },
    {
        "uuid": "a7e9c28a0efdf4ac9bc467048de821f2",
        "title": "亡友内翰赵公晦叔哀诗",
        "author": "戴表元",
        "content": "振鹭庭中饤坐身，行藏空寄软蒲轮。\n上来鬼泣荆山璞，猎罢人惊鲁外麟。\n死肯扣阍排贵倖，贫犹倾橐施乡亲。\n平生一一明经术，隽永依然世泽新。",
        "dynasty": "宋",
        "collection_info": null
    },
    {
        "uuid": "26bad5fe847a234aae874cc012e88064",
        "title": "次韵答贵白",
        "author": "戴表元",
        "content": "斗粟千钱不易酬，海风吹断寄诗邮。\n谁家盛设蟹黄餠，有客翻披狐白裘。\n春树自随冬树老，官河长挟野河流。\n隔生兄弟何须说，来作城南十日游。",
        "dynasty": "宋",
        "collection_info": null
    },
    {
        "uuid": "722d9523d4f2557ad72d5950e7bb7ccf",
        "title": "清华堂",
        "author": "戴表元",
        "content": "人生随分有清华，万竹冈头第一家。\n甃堑水温初荇叶，粉墙风细欲梨花。\n衣冠苍皓迎如画，缃素朱黄积满车。\n从此儒林添脍炙，老夫先借小诗夸。",
        "dynasty": "宋",
        "collection_info": null
    },
    {
        "uuid": "026b5ac3263081b9b91c5942f79f7d0f",
        "title": "陆君采都目入闽",
        "author": "戴表元",
        "content": "趋闽渐近解闽吟，公子来时夏欲深。\n捲地翠棚榕树驿，漫天红锦荔枝林。\n官庖隽永多珍脍，野语啁嘲有怪禽。\n风物自佳难逗遛，浙江归棹待相寻。",
        "dynasty": "宋",
        "collection_info": null
    },
    {
        "uuid": "bbe307d8d1246bfa2d7ad02178f74d5d",
        "title": "亚尹黄侯虑囚温处婺三州",
        "author": "戴表元",
        "content": "金华瓌秀抵仙都，雁宕石门天下无。\n眼见朱幡出云雾，手提丹笔洗焦枯。\n海鱼味爽休多食，岭马程艰合缓驱。\n定有车前投贽者，幅巾麻褐是真儒。",
        "dynasty": "宋",
        "collection_info": null
    },
    {
        "uuid": "a74da2693992beba05058204e0ce9bd9",
        "title": "简汤及翁",
        "author": "戴表元",
        "content": "六十三翁尚美髯，今年添尽白毵毵。\n心如晚路思家马，身似春筐欲茧蚕。\n无事官曹容岸帻，有时书帙当清谈。\n风情最苦汤公子，家世衣冠旧汝南。",
        "dynasty": "宋",
        "collection_info": null
    },
    {
        "uuid": "ff6231b3a520f350df681e1d9ede5e0b",
        "title": "舒子俊见过",
        "author": "戴表元",
        "content": "来往通家不厌频，青山心性白云身。\n阴林石溜风传语，霜月溪梁水写真。\n岁俭鱼鲑难猝致，天寒乌鸟自相亲。\n燎炉薪暖糟床响，随分欢留作好春。",
        "dynasty": "宋",
        "collection_info": null
    },
    {
        "uuid": "3145ee1bd4b20bd6d45fefc166b44370",
        "title": "以家事付诸儿惟不得姑苏陆氏女子消息",
        "author": "戴表元",
        "content": "祇怜地僻少过从，更许年衰养惰慵。\n行健有时寻近局，起迟尝日到高舂。\n鹿皮冠野频频戴，鹅顶蔬粗款款供。\n儿女团栾俱在眼，独怜无信过吴松。",
        "dynasty": "宋",
        "collection_info": null
    },
    {
        "uuid": "e32fbe6d39ab8a3bf7783d2e0fbdc59b",
        "title": "江海",
        "author": "戴表元",
        "content": "江海三秋古鄮城，山林百拙剡溪生。\n归来乡国方为客，绝尽交游更畏名。\n白帽管宁形态丑，黄金季布语言轻。\n荒斋竟日无人事，自作长歌寄好声。",
        "dynasty": "宋",
        "collection_info": null
    },
    {
        "uuid": "f3b1b9b0db9c0e5f869e061ff9d4bfa3",
        "title": "兵后復还白岩山所舍作",
        "author": "戴表元",
        "content": "脱命归来意恍然，余生堪喜亦堪怜。\n财逢乱世真如土，人到穷途始信天。\n问讯比邻晡爨后，呻吟儿女夜灯前。\n明朝又作安西计，饭后谁家沁雪田。",
        "dynasty": "宋",
        "collection_info": null
    },
    {
        "uuid": "b09268ad6044c6f27fca18f94fc810a3",
        "title": "鄞塘田家",
        "author": "戴表元",
        "content": "经秋心事转衰颓，客舍山村病眼开。\n识路牛羊缘坂过，通家燕雀下檐来。\n饥从野榼分蔬饭，渴指邻帘贳黍醅。\n世事百年谁较是，髯公鼻息昼如雷。",
        "dynasty": "宋",
        "collection_info": null
    },
    {
        "uuid": "c1a2a3d8e1035df1e056efcfba0b65ec",
        "title": "江村遇九日",
        "author": "戴表元",
        "content": "去年九月江城角，尚得临风把一杯。\n今岁併无黄菊看，谁家更遣白衣来。\n身犹是雁飞难泊，时不如潮去解回。\n还有南山会人意，晚舟相对碧崔嵬。",
        "dynasty": "宋",
        "collection_info": null
    },
    {
        "uuid": "efa83af3df23fe5dc11b8b4efb2f0cb0",
        "title": "再寄曹居士",
        "author": "戴表元",
        "content": "江海悠悠不为名，年深识尽世间情。\n于人有信惟潮候，去处无嗔是鹊声。\n新欲收书添累重，旧曾学剑向财轻。\n如何此日投闲迹，又结精庐傍古城。",
        "dynasty": "宋",
        "collection_info": null
    },
    {
        "uuid": "7fd683c58fcae3a05371ab5c5b47ecfa",
        "title": "兵后见三江口木芙蓉盛开",
        "author": "戴表元",
        "content": "江上秋花无数生，红红白白照江明。\n当年茂苑看曾厌，今日荒村望急惊。\n泣雨羁臣愁去阙，歌风艷女惜倾城。\n萧条欲别那拚得，移向东篱配菊英。",
        "dynasty": "宋",
        "collection_info": null
    },
    {
        "uuid": "555634c7f96368a054ae4e8b212ef065",
        "title": "游西峰",
        "author": "戴表元",
        "content": "山迴水抱西峰寺，二十年前日日来。\n一出居然负丘壑，深藏还此远风埃。\n农樵识面逢多问，鱼鸟知心见不猜。\n家世剡人须住剡，相寻未识百千回。",
        "dynasty": "宋",
        "collection_info": null
    },
    {
        "uuid": "f81e9135138406bd06ba779bb3113eb0",
        "title": "鲒𩸞唐乡贡丈置酒悟空寺见款",
        "author": "戴表元",
        "content": "南宫通籍唐先辈，白髮天寒海上洲。\n五鼎已推华屋梦，一尊犹及少年游。\n桃源有吏今安避，铜雀何人死亦休。\n祗羡龙钟老禅伯，倚栏无语看沙鸥。",
        "dynasty": "宋",
        "collection_info": null
    },
    {
        "uuid": "e009b6b67bd249a99f407ab8f743c264",
        "title": "调贵白",
        "author": "戴表元",
        "content": "客裏光阴取次休，嫩寒一夜袭衣裘。\n不须多畏赵盾日，正好深悲宋玉秋。\n红叶旧题犹在手，黄粱新梦又从头。\n余粮栖亩犹围坐，此事输君第几筹。",
        "dynasty": "宋",
        "collection_info": null
    },
    {
        "uuid": "d9fc4049846532d8c704a7927f229cd4",
        "title": "白岩山",
        "author": "戴表元",
        "content": "漠漠溪风吹路尘，白岩山下几穷身。\n秋深竹色老于树，昼静鸟群喧胜人。\n何处人家藏剡录，有时行客裹唐巾。\n平生笑杀禾翁子，刚为乘车弃负薪。",
        "dynasty": "宋",
        "collection_info": null
    },
    {
        "uuid": "d065ab8a29e944c43f539fc97d3c525f",
        "title": "班婕妤题扇图",
        "author": "戴表元",
        "content": "时情任销歇，闺思转慇懃。\n也胜山阴媪，挥毫託右军。",
        "dynasty": "宋",
        "collection_info": null
    },
    {
        "uuid": "eed49fd00690f4fef7f8349bf0d6cf6a",
        "title": "子昂秋林行客图",
        "author": "戴表元",
        "content": "石棱棱而白出，树悄悄以红披。\n嗟缟衣之嘉客，方策蹇以何之。",
        "dynasty": "宋",
        "collection_info": null
    },
    {
        "uuid": "19c9d7c5c3c9deb7524facbaa45fc4c3",
        "title": "五杂俎  其一",
        "author": "戴表元",
        "content": "五杂俎，金花绫。\n往復来，官路程。\n不获已，始归耕。",
        "dynasty": "宋",
        "collection_info": null
    },
    {
        "uuid": "d1258af3dd93ed85c57d43e33731b7d3",
        "title": "五杂俎  其二",
        "author": "戴表元",
        "content": "五杂俎，斑斓衣。\n往復来，反哺儿。\n不获已，为人师。",
        "dynasty": "宋",
        "collection_info": null
    },
    {
        "uuid": "c33ea3ec9e10abd48f4a20db0a05e806",
        "title": "张骞乘槎图",
        "author": "戴表元",
        "content": "数尺枯槎底易骑，海风吹浪白瀰瀰。\n如今市上君平少，曾到天河也不知。",
        "dynasty": "宋",
        "collection_info": null
    },
    {
        "uuid": "0ddcc32daf62291f875409b96005780a",
        "title": "吕氏六桂堂",
        "author": "戴表元",
        "content": "年少奔驰有底忙，棘闱兰署梦茫茫。\n白头鞍马风沙裏，听说燕山六桂堂。",
        "dynasty": "宋",
        "collection_info": null
    },
    {
        "uuid": "ce5e64ca530e5731e609c0ef66769fe5",
        "title": "周秀才惠猫",
        "author": "戴表元",
        "content": "貍儿轻捷豹儿斑，作势擒生也不难。\n渐觉形神欲相贺，青奴黄奶夜平安。",
        "dynasty": "宋",
        "collection_info": null
    },
    {
        "uuid": "694c66f672d95f860193e0e4c1bab55e",
        "title": "汪济秀才饭牛稿",
        "author": "戴表元",
        "content": "冰雪玲珑汪太中，吟诗十叶有家风。\n天寒日暮江东道，逢此颦呻牛口翁。",
        "dynasty": "宋",
        "collection_info": null
    },
    {
        "uuid": "6e142fb18b362d7382ab0f88fa08d868",
        "title": "苏李图",
        "author": "戴表元",
        "content": "塞北中郎雪满头，陇西壮士泪沾裘。\n人生百岁能多少，直至如今说未休。",
        "dynasty": "宋",
        "collection_info": null
    },
    {
        "uuid": "6e83e08b4f138f92c6ed3366f1b0fd07",
        "title": "玄庙二道士俱以酒死",
        "author": "戴表元",
        "content": "张髯好客月千壶，余吃清贫逐斗沽。\n二子若逢仙讌会，化成一对酒葫芦。",
        "dynasty": "宋",
        "collection_info": null
    },
    {
        "uuid": "5570fe4b169898e59d689183db1f0b05",
        "title": "湖州  其一",
        "author": "戴表元",
        "content": "山从天目成群出，水傍太湖分港流。\n行遍江南清丽地，人生只合住湖州。",
        "dynasty": "宋",
        "collection_info": null
    },
    {
        "uuid": "20d956a06db4c2d0274fc6d1c7210176",
        "title": "湖州  其二",
        "author": "戴表元",
        "content": "一饱悬天不待求，几人干白少年头。\n君看滚滚东流水，到海成渊始懒流。",
        "dynasty": "宋",
        "collection_info": null
    },
    {
        "uuid": "b128739fe4359918b762eb5347b0478d",
        "title": "百鹭图",
        "author": "戴表元",
        "content": "苇折荷枯可奈何，西风吹影凈婆娑。\n微君作此超摇趣，一箇江天也厌多。",
        "dynasty": "宋",
        "collection_info": null
    },
    {
        "uuid": "d72c3676d25dbeb1370552bd141b00cf",
        "title": "因营张村蛮窝并书所见  其一",
        "author": "戴表元",
        "content": "老子来无一把茅，居然得此好漥坳。\n开塘谨避蛟龙窟，伐树须存乌鹊巢。",
        "dynasty": "宋",
        "collection_info": null
    },
    {
        "uuid": "cc55628cd030996974674aba061b9622",
        "title": "因营张村蛮窝并书所见  其二",
        "author": "戴表元",
        "content": "头白西来不买田，时时却费买山钱。\n一丘一壑吾归矣，待得田多是几年。",
        "dynasty": "宋",
        "collection_info": null
    },
    {
        "uuid": "c313d1f55bef38eeeaf48bf78cd179cd",
        "title": "因营张村蛮窝并书所见  其三",
        "author": "戴表元",
        "content": "男儿三十气吞牛，漏尽钟鸣走未休。\n不问征西并处士，山中一样土馒头。",
        "dynasty": "宋",
        "collection_info": null
    },
    {
        "uuid": "1f7f850e2ce340bb691d081e3ce12441",
        "title": "百雁图",
        "author": "戴表元",
        "content": "近看分明远欲无，水天空阔好江湖。\n幸然不入虞人眼，又被閒中画作图。",
        "dynasty": "宋",
        "collection_info": null
    },
    {
        "uuid": "1b1fa32eb6f81fed968800e4b52299a3",
        "title": "题番阳徐氏双头牡丹图",
        "author": "戴表元",
        "content": "天公幻化不经意，双萼忽然枝叶同。\n一似人间好兄弟，朱鞍锦辔踏春风。",
        "dynasty": "宋",
        "collection_info": null
    },
    {
        "uuid": "ee33e2e953cc7435bc50d74d798fd585",
        "title": "陈公哲梅花百咏  其一",
        "author": "戴表元",
        "content": "梅下故人呼不应，石桥溪寺水泠泠。\n回头听得陈惊坐，一似春风吹梦醒。",
        "dynasty": "宋",
        "collection_info": null
    },
    {
        "uuid": "40297ffa474b94d719b1b9bb25b45959",
        "title": "陈公哲梅花百咏  其二",
        "author": "戴表元",
        "content": "雪后西湖空碧波，酒徒消散也无多。\n白头醒眼春风裏，奈此梅花百咏何。",
        "dynasty": "宋",
        "collection_info": null
    },
    {
        "uuid": "8144a00b5c710fda026037128f4ed410",
        "title": "张道士求桤林诗",
        "author": "戴表元",
        "content": "地移淮橘多成枳，人说江梅竟是柟。\n蜀木似桤成底用，盛时名字落江南。",
        "dynasty": "宋",
        "collection_info": null
    },
    {
        "uuid": "0bf3addcf6dc2bd2ddcf32fabb13f5a1",
        "title": "酬陈秀才",
        "author": "戴表元",
        "content": "一春一百二十日，日日开眉得几人。\n直与破除风雨去，今年浑似不添春。",
        "dynasty": "宋",
        "collection_info": null
    },
    {
        "uuid": "6179acfbbed60e09ee6a418befa666ea",
        "title": "赋董氏双岐竹",
        "author": "戴表元",
        "content": "山庄一对青青玉，潇洒天然同干生。\n说与人间好兄弟，时来林下听风声。",
        "dynasty": "宋",
        "collection_info": null
    },
    {
        "uuid": "3102c3f2e4145f2741c39c4c432ed537",
        "title": "读书有感  其一",
        "author": "戴表元",
        "content": "鲁女悲嗟起夜深，当年枉却泪沾襟。\n如今已免邻人笑，老大知无欲嫁心。",
        "dynasty": "宋",
        "collection_info": null
    },
    {
        "uuid": "3ff591ab5a1df94e208f706dcae670b0",
        "title": "读书有感  其二",
        "author": "戴表元",
        "content": "最爱徐生欲避秦，海天东去不通津。\n绝知胜似桃源境，男女同行五百人。",
        "dynasty": "宋",
        "collection_info": null
    },
    {
        "uuid": "535433931eda9b2d2bd7121887b83705",
        "title": "题子昂照夜白",
        "author": "戴表元",
        "content": "风前新解锦鞍鞯，雪色糢糊雾色寒。\n此物人间无处着，千金祗得画图看。",
        "dynasty": "宋",
        "collection_info": null
    },
    {
        "uuid": "4d7a8ea861c58c1344746ce79336c118",
        "title": "题苏李泣别图二首  其一",
        "author": "戴表元",
        "content": "弓疲矢尽三千里，节弊衣穿十九年。\n流落天涯有离别，当时谁拟画图传。",
        "dynasty": "宋",
        "collection_info": null
    },
    {
        "uuid": "0ad722783d2101e8ef9acdf3811f4829",
        "title": "题苏李泣别图二首  其二",
        "author": "戴表元",
        "content": "沙云如雪雪如尘，握手相看语语真。\n多少世间无泪面，一生错笑陇西人。",
        "dynasty": "宋",
        "collection_info": null
    },
    {
        "uuid": "adb5bb8ff2d61126ffa5908cebb2341b",
        "title": "马浩秀才携秋日海棠诗见过",
        "author": "戴表元",
        "content": "山城八月有春风，一树嫣红淡又浓。\n纵使失时无态度，也胜茉莉与芙蓉。",
        "dynasty": "宋",
        "collection_info": null
    },
    {
        "uuid": "d82507f9c9adf9bda36400363ae30b0a",
        "title": "奉化城西三溪口",
        "author": "戴表元",
        "content": "青林白石三溪口，斑笋黄梅四月头。\n正好清游谁懒得，幸无公事且归休。",
        "dynasty": "宋",
        "collection_info": null
    },
    {
        "uuid": "28359da7b5f608469e38aede16ae868d",
        "title": "题赵子昂迭岫图  其一",
        "author": "戴表元",
        "content": "百折云颠路尽通，无名怪木淡书空。\n相逢无问秋江客，不是巴中是剡中。",
        "dynasty": "宋",
        "collection_info": null
    },
    {
        "uuid": "d65d17f452cad37920cd37a7a2d1af2a",
        "title": "题赵子昂迭岫图  其二",
        "author": "戴表元",
        "content": "白石青林底处无，侵云亦有小屠苏。\n桔花飞尽不归去，挥汗江城看画图。",
        "dynasty": "宋",
        "collection_info": null
    },
    {
        "uuid": "f7c70bcd79b85f471dacfb089ccb08dc",
        "title": "九月西城无涧同陈道士衡上人  其一",
        "author": "戴表元",
        "content": "仙翁面带江海色，释子口融冰雪浆。\n同是西风未归客，烧香煮茗作重阳。",
        "dynasty": "宋",
        "collection_info": null
    },
    {
        "uuid": "ba52b8d1b0085b6aff5b377df0c6b8a1",
        "title": "九月西城无涧同陈道士衡上人  其二",
        "author": "戴表元",
        "content": "巾衣三客不须同，泉石相看我亦翁。\n最惜一轩秋烂熳，芙蓉池上木犀风。",
        "dynasty": "宋",
        "collection_info": null
    },
    {
        "uuid": "fc9d37b2060224e8c18e18a54875cd11",
        "title": "西兴马上",
        "author": "戴表元",
        "content": "去时风雨客匆匆，归路霜晴水树红。\n一抹淡山天上下，马蹄新出浪花中。",
        "dynasty": "宋",
        "collection_info": null
    },
    {
        "uuid": "2be0c3a5a7bbf1b99812740b192a4824",
        "title": "赠屋西小陈秀才  其一",
        "author": "戴表元",
        "content": "年少饥寒不足忧，笑谈有味自风流。\n等閒辍赠两兔颖，待看修成五凤楼。",
        "dynasty": "宋",
        "collection_info": null
    },
    {
        "uuid": "89792157a11001203148b9cfac531bf6",
        "title": "赠屋西小陈秀才  其二",
        "author": "戴表元",
        "content": "毛锥自是今无用，铁砚还知古可穿。\n不惜日抄三万字，胜储百亩剡中田。",
        "dynasty": "宋",
        "collection_info": null
    },
    {
        "uuid": "8b9ad7500707663d81c0a8747af720c6",
        "title": "胡蝶",
        "author": "戴表元",
        "content": "春山处处客思家，淡日村烟酒旆斜。\n胡蝶不知人事别，绕廧閒弄紫藤花。",
        "dynasty": "宋",
        "collection_info": null
    },
    {
        "uuid": "22e505c91dd60bde954e0964f7b10681",
        "title": "梦中作",
        "author": "戴表元",
        "content": "晴霞冠领朝红洁，新涨连空晚绿酣。\n惆怅春风倦游梦，木兰亭上望淮南。",
        "dynasty": "宋",
        "collection_info": null
    },
    {
        "uuid": "2afeb1bd47777f4b0674fef7d923da8d",
        "title": "入杭",
        "author": "戴表元",
        "content": "曾江白酒樊江饭，处处当年客似家。\n垂老重来旧相识，春风只有野桃花。",
        "dynasty": "宋",
        "collection_info": null
    },
    {
        "uuid": "8c410ca0a32fdb2a175515e7a3de3ec4",
        "title": "题东玉师府所藏潇湘图",
        "author": "戴表元",
        "content": "少年魂梦底曾閒，多在江湖烟水间。\n今日精蓝方丈地，倚窗眠看洞庭山。",
        "dynasty": "宋",
        "collection_info": null
    },
    {
        "uuid": "edfe72f8870ede97904c1e75542dab9f",
        "title": "灼艾戏呈阮使君",
        "author": "戴表元",
        "content": "鬓毛秋后转漂零，愁坐穷檐展灸经。\n得似画堂歌吹裏，硫黄钟乳按娉婷。",
        "dynasty": "宋",
        "collection_info": null
    },
    {
        "uuid": "fc4265b9bb6d6cff35e979886b6bc4bf",
        "title": "水墨梅花",
        "author": "戴表元",
        "content": "江海归来见似人，离披犹自少风尘。\n何如淡月山庄夜，百幅清溪乱写真。",
        "dynasty": "宋",
        "collection_info": null
    },
    {
        "uuid": "3390aedad0b917ee7baa24ced47e6387",
        "title": "赠陆相师",
        "author": "戴表元",
        "content": "江南江北路漫漫，七十九翁能往还。\n今代贵人容易识，卧龙不在草庐间。",
        "dynasty": "宋",
        "collection_info": null
    },
    {
        "uuid": "21a15b8f4b98972e10ee01aa708e92af",
        "title": "题伏生授书图",
        "author": "戴表元",
        "content": "白头不死见时清，子女相依解授经。\n何用生男作鼌错，乃翁一语不曾听。",
        "dynasty": "宋",
        "collection_info": null
    },
    {
        "uuid": "1b90f2d001522f216a64eb5714911101",
        "title": "题江干初雪图",
        "author": "戴表元",
        "content": "断树寒云古岸隈，渔翁初拨小船开。\n看渠风雪忙如许，还有鱼儿上钓来。",
        "dynasty": "宋",
        "collection_info": null
    },
    {
        "uuid": "9618ece44550b899bac153d3cbd8fdcc",
        "title": "铜山寺口初见梅花书寄何则颜二首  其一",
        "author": "戴表元",
        "content": "吴歌楚舞送年华，忆着终还不似家。\n今日春风吹梦醒，铜山寺口见梅花。",
        "dynasty": "宋",
        "collection_info": null
    },
    {
        "uuid": "f326ddec8952db89b22caf86fa82d6b1",
        "title": "铜山寺口初见梅花书寄何则颜二首  其二",
        "author": "戴表元",
        "content": "沙疏石瘦水涓涓，折得梅花费两年。\n更与何人说潇洒，香中行坐水中眠。",
        "dynasty": "宋",
        "collection_info": null
    },
    {
        "uuid": "7368afcec46ea451825f7c54cd1a7418",
        "title": "戊戌清明杭邸坐雪",
        "author": "戴表元",
        "content": "思乡处处只愁生，正好春游又不晴。\n雪是梨花云是柳，马婆巷口过清明。",
        "dynasty": "宋",
        "collection_info": null
    },
    {
        "uuid": "7ab0586b46fdf82393cd16f6fd05b774",
        "title": "四明山中十绝 枫树坑",
        "author": "戴表元",
        "content": "雁飞不断楚天长，云路霜林级级黄。\n何处人烟有墟落，北风高壠散牛羊。",
        "dynasty": "宋",
        "collection_info": null
    },
    {
        "uuid": "3975b3d3246e472c3c88a3df1a42de49",
        "title": "四明山中十绝 茶焙",
        "author": "戴表元",
        "content": "山深不见焙茶人，霜日清妍树树春。\n最有风情是岩水，味甘如乳色如银。",
        "dynasty": "宋",
        "collection_info": null
    },
    {
        "uuid": "d05260f1d9b4c6d094717980fd671d4a",
        "title": "四明山中十绝 大小横山",
        "author": "戴表元",
        "content": "小横欲尽大横来，万壑千岩汹涌开。\n闻道洞天深几许，紫云深处有楼台。",
        "dynasty": "宋",
        "collection_info": null
    },
    {
        "uuid": "d0c2513e9f4ca71e561014b47f0a8afc",
        "title": "四明山中十绝 北溪",
        "author": "戴表元",
        "content": "乱云穿尽得平芜，一段冰寒碧玉壶。\n犹是春风未相弃，山前吹长万龙鬚。",
        "dynasty": "宋",
        "collection_info": null
    },
    {
        "uuid": "d66e6d22550b7bfec995eeab79e8abf6",
        "title": "四明山中十绝 韩采岩",
        "author": "戴表元",
        "content": "洞深烟树碧氤氲，只采灵苗不采薪。\n闻着踪由多懒说，相逢莫有姓韩人。",
        "dynasty": "宋",
        "collection_info": null
    },
    {
        "uuid": "28a8d4b82f7d62c3cb48127c5e09f226",
        "title": "四明山中十绝 莽广溪",
        "author": "戴表元",
        "content": "怪石惊湍吼不休，时时岩客饮寒牛。\n谁知此水明州去，浸作琉璃万顷秋。",
        "dynasty": "宋",
        "collection_info": null
    },
    {
        "uuid": "6d0683a84d931b44c6585ade52392f5b",
        "title": "四明山中十绝 木兰",
        "author": "戴表元",
        "content": "七里黄泥红树冈，西风果熟一村香。\n居人只道山深好，三百年来是战场。",
        "dynasty": "宋",
        "collection_info": null
    },
    {
        "uuid": "3f4dd39ec7e0ee25900be27be3a809a1",
        "title": "四明山中十绝 仙山",
        "author": "戴表元",
        "content": "仙在人间不易寻，当时已道是山深。\n可怜华表标题处，夜夜猿啼枫树林。",
        "dynasty": "宋",
        "collection_info": null
    },
    {
        "uuid": "f3205b16480af0dffa44af42db440831",
        "title": "四明山中十绝 羊额岭",
        "author": "戴表元",
        "content": "两颊棱棱额下分，更无坳处可藏云。\n西风怕夺行人眼，荞麦满山铺锦云。",
        "dynasty": "宋",
        "collection_info": null
    },
    {
        "uuid": "f4995f811c38414809b6645f8553ef2f",
        "title": "四明山中十绝 白水",
        "author": "戴表元",
        "content": "刘郎一去杳无踪，水白山青只故宫。\n欲问岩前老松树，人间禁得几秋风。",
        "dynasty": "宋",
        "collection_info": null
    },
    {
        "uuid": "143a8b42a1e2fb6e6fc4f32eab3d06b2",
        "title": "题赵大年芦雁",
        "author": "戴表元",
        "content": "寒更索索警霜丛，兄弟当年意自同。\n犹是江湖太平处，未妨沈着卧秋风。",
        "dynasty": "宋",
        "collection_info": null
    },
    {
        "uuid": "fbd6a17c12a5ba53297fac10c45bb113",
        "title": "谢邻友陈仲学秀才惠玉芎苗二首  其一",
        "author": "戴表元",
        "content": "坊州杜若自堪羞，沛国青粘亦懒求。\n那似一丛苍凤尾，等閒收味古甆瓯。",
        "dynasty": "宋",
        "collection_info": null
    },
    {
        "uuid": "cc20ad1d94640f0c5ccf414859740d48",
        "title": "谢邻友陈仲学秀才惠玉芎苗二首  其二",
        "author": "戴表元",
        "content": "君家自有头风药，种在青青竹素园。\n此物但堪供暑啜，肯来相就发清言。",
        "dynasty": "宋",
        "collection_info": null
    },
    {
        "uuid": "e0b82ccbfbd570207b67e1bb5aad3f7a",
        "title": "瑞上人求诗  其一",
        "author": "戴表元",
        "content": "宝叶山中源悟师，布衲百结面如痴。\n十年相忆忽在眼，谈笑甚似仍耽诗。",
        "dynasty": "宋",
        "collection_info": null
    },
    {
        "uuid": "daed1473ee0fc7ee8199897ae75b83bd",
        "title": "瑞上人求诗  其二",
        "author": "戴表元",
        "content": "源公作诗可怜生，亦有谡谡山林声。\n见说丰姿委缣素，霜颊黛顶照人明。",
        "dynasty": "宋",
        "collection_info": null
    },
    {
        "uuid": "1b67f1a4d97fc17554a307a04d38ffd8",
        "title": "茅斋",
        "author": "戴表元",
        "content": "红杏园林雨过花，远陂深草乱鸣蛙。\n春风不问茅斋小，自向阶前长笋芽。",
        "dynasty": "宋",
        "collection_info": null
    },
    {
        "uuid": "068a09dc90d5f3b92a212501ad12ad7e",
        "title": "感旧歌者",
        "author": "戴表元",
        "content": "牡丹红豆艷春天，檀板朱丝锦色笺。\n头白江南一尊酒，无人知是李龟年。",
        "dynasty": "宋",
        "collection_info": null
    },
    {
        "uuid": "6a2a41cd5cffbded80b0d4168ce78ced",
        "title": "萧照春江烟雨图",
        "author": "戴表元",
        "content": "波痕如树树如烟，更是春阴小雨天。\n何处得鱼何处醉，笋皮蓬底解蓑眠。",
        "dynasty": "宋",
        "collection_info": null
    },
    {
        "uuid": "60b19eca498b12f6a1b00bc62d3603d4",
        "title": "西塞山图",
        "author": "戴表元",
        "content": "空中生业寄鱼蓑，云是亲情水是家。\n便有踪由无处觅，春风岸岸野桃花。",
        "dynasty": "宋",
        "collection_info": null
    },
    {
        "uuid": "240a77cca6c53d83b5fe89b235456b08",
        "title": "李元中秀才岁晚游诸公间",
        "author": "戴表元",
        "content": "愁中待醉何曾醉，梦裏还家不是家。\n输与山行穷学究，一筇一笠看梅花。",
        "dynasty": "宋",
        "collection_info": null
    },
    {
        "uuid": "86efc4af3380e3c0aca023ab7b120d9c",
        "title": "丙午清明日青塘道中",
        "author": "戴表元",
        "content": "三里五里沙路平，一番两番溪雨声。\n无奈春风动人处，紫荆青李满林生。",
        "dynasty": "宋",
        "collection_info": null
    },
    {
        "uuid": "e21ff13962080e8565e3358fa94c3e96",
        "title": "桃花寺石台",
        "author": "戴表元",
        "content": "台前藤藓碧交加，台下清流直又斜。\n待得丹成知几日，春风随分野桃花。",
        "dynasty": "宋",
        "collection_info": null
    },
    {
        "uuid": "f9eb010a23f4caf433adeccd0fa0d957",
        "title": "有人示山水画卷以为元晖作求诗",
        "author": "戴表元",
        "content": "砚山山下小于菟，文彩斓斑今亦无。\n一坞乱云浓似潻，春风吹梦过西湖。",
        "dynasty": "宋",
        "collection_info": null
    },
    {
        "uuid": "fcfb775583b356fce34be0ed2c9a5b15",
        "title": "题孟浩然霜晓吟行图",
        "author": "戴表元",
        "content": "霜风飒飒搅吟鞍，童怖馿愁作许难。\n便使玉堂遭遇去，朝参更是五更寒。",
        "dynasty": "宋",
        "collection_info": null
    },
    {
        "uuid": "7f46c90532c7312ddf89782a864f9bc5",
        "title": "荀陈聚星图",
        "author": "戴表元",
        "content": "州里相过未厌频，居然踪迹动星辰。\n当时多少辉煌者，不画诸公画此人。",
        "dynasty": "宋",
        "collection_info": null
    },
    {
        "uuid": "d0705984d32e52d3a29c9ccc15f8c2d0",
        "title": "梁楷画雪寒游骑图",
        "author": "戴表元",
        "content": "耸脰攒蹄一驻鞍，毡衣韦帽白漫漫。\n祇应田舍骑牛者，无此风沙踏雪寒。",
        "dynasty": "宋",
        "collection_info": null
    },
    {
        "uuid": "eb656f2bd969c0cd8e51109b8a017a1c",
        "title": "过姑苏",
        "author": "戴表元",
        "content": "水天弥望接青芜，云气漫漫近又无。\n一色好风三百里，挂帆安坐过姑苏。",
        "dynasty": "宋",
        "collection_info": null
    },
    {
        "uuid": "0785879e47483eff0eb698e429828814",
        "title": "五云山图",
        "author": "戴表元",
        "content": "林庐深插紫孱颜，一点渔舟带暝还。\n但得身閒无俯仰，人间处处五云山。",
        "dynasty": "宋",
        "collection_info": null
    },
    {
        "uuid": "2a68f5d8516414ed70c5c551481a4346",
        "title": "雨中过泉教张子开  其一",
        "author": "戴表元",
        "content": "平生剡梦十八九，短策还经静者居。\n一曲好溪山起处，数声疏雨雪初来。",
        "dynasty": "宋",
        "collection_info": null
    },
    {
        "uuid": "543b8c9277d6ad0206c3071710f50aa2",
        "title": "雨中过泉教张子开  其二",
        "author": "戴表元",
        "content": "衣冠颠倒君休怪，筋力过从我有余。\n却笑秋风洛阳掾，得归犹望食鲈鱼。",
        "dynasty": "宋",
        "collection_info": null
    },
    {
        "uuid": "79ed113813b64354d4cd88657e85287e",
        "title": "次韵答邻友近况六首  其一",
        "author": "戴表元",
        "content": "十百琅玕接屋山，麦花淡白菜花班。\n村园富贵谁消得，更看溪南墨牡丹。",
        "dynasty": "宋",
        "collection_info": null
    },
    {
        "uuid": "9bf2461728efe6fe88515a73da33a2e4",
        "title": "次韵答邻友近况六首  其二",
        "author": "戴表元",
        "content": "炊成日影三竿直，睡起溪流十尺高。\n懵懂不知何岁月，山风吹白镜中毛。",
        "dynasty": "宋",
        "collection_info": null
    },
    {
        "uuid": "f3836b42d417d58d26b729b71f139563",
        "title": "次韵答邻友近况六首  其三",
        "author": "戴表元",
        "content": "祝鸡归后放牛初，小立溪梁看打鱼。\n渐喜村邻尽相识，向来朋旧却无书。",
        "dynasty": "宋",
        "collection_info": null
    },
    {
        "uuid": "de0e5d077f0e0628423e2c6a053969e8",
        "title": "次韵答邻友近况六首  其四",
        "author": "戴表元",
        "content": "剡源田舍谁能识，只此桃源有路通。\n草长岸漫渔堑北，月明人语纸槽东。",
        "dynasty": "宋",
        "collection_info": null
    },
    {
        "uuid": "371982fd8c455c1b3f89a88d3182cab2",
        "title": "次韵答邻友近况六首  其五",
        "author": "戴表元",
        "content": "三间瓦屋数弓园，旋学桑麻又一年。\n村酒沾唇频得酒，山歌出口即成篇。",
        "dynasty": "宋",
        "collection_info": null
    },
    {
        "uuid": "9683ee6216d845ff8705a99d75836f85",
        "title": "次韵答邻友近况六首  其六",
        "author": "戴表元",
        "content": "舍南舍北种田郎，唱得田歌曲曲长。\n莫学傍村游侠辈，茜红抹额臂擎苍。",
        "dynasty": "宋",
        "collection_info": null
    },
    {
        "uuid": "77d8f46896a5acda53bafbeceb3d1024",
        "title": "送陈养晦谒阆风舒先生四首  其一",
        "author": "戴表元",
        "content": "嚼雪餐冰二十年，空山日月自风烟。\n从君识尽搜诗法，不透芗岩不是仙。",
        "dynasty": "宋",
        "collection_info": null
    },
    {
        "uuid": "8476c8e71d91f48b64bac6341e1f40f7",
        "title": "送陈养晦谒阆风舒先生四首  其二",
        "author": "戴表元",
        "content": "大篇无法须自悟，小语有益最难寻。\n祇今人嫌此老谑，后来追忆直千金。",
        "dynasty": "宋",
        "collection_info": null
    },
    {
        "uuid": "744dcf992b647daaf8e65d92b9441d4b",
        "title": "送陈养晦谒阆风舒先生四首  其三",
        "author": "戴表元",
        "content": "大冠襜袂走纷纷，对面可容三斗尘。\n便令眼识天下士，此子已胜寻常人。",
        "dynasty": "宋",
        "collection_info": null
    },
    {
        "uuid": "2ec03db4acbde672bb5f96292c1d31c9",
        "title": "送陈养晦谒阆风舒先生四首  其四",
        "author": "戴表元",
        "content": "无诗莫入阆风里，到却阆风那有诗。\n拾取松风作新曲，归来时向梦中吹。",
        "dynasty": "宋",
        "collection_info": null
    },
    {
        "uuid": "a84e4c87a0cca651c810979f0f377be1",
        "title": "同曹泰宇赋宝化凤花二首  其一",
        "author": "戴表元",
        "content": "花开难得年年看，住近须还日日来。\n古壁危阑自颜色，不烦高筑凤皇台。",
        "dynasty": "宋",
        "collection_info": null
    },
    {
        "uuid": "36256432f7e7cfee91d7f10d89263b41",
        "title": "同曹泰宇赋宝化凤花二首  其二",
        "author": "戴表元",
        "content": "凤皇不出几何年，莫怪山花惜杜鹃。\n一样春风好毛羽，回头曾管蜀山川。",
        "dynasty": "宋",
        "collection_info": null
    },
    {
        "uuid": "81197fa446ee1d88979ebf55a41b56c9",
        "title": "过鄮山祠塾作",
        "author": "戴表元",
        "content": "沧江城阔三叉口，白日弦歌数亩宫。\n犹有祠宫旧杨柳，向人离立管春风。",
        "dynasty": "宋",
        "collection_info": null
    },
    {
        "uuid": "55669655247934c9f43d9f51e202c499",
        "title": "九日在迩索居无聊取满城风雨近重阳为韵赋七诗以自遣  其一",
        "author": "戴表元",
        "content": "穷人忧夜长，壮士惜日短。\n重九俗所欣，我意乃迩懒。\n岂无解忧酒，累酌不能满。\n东园富诗材，红实垂纂纂。",
        "dynasty": "宋",
        "collection_info": null
    },
    {
        "uuid": "2b8f938517a3899f08c68df9e5739d4c",
        "title": "九日在迩索居无聊取满城风雨近重阳为韵赋七诗以自遣  其二",
        "author": "戴表元",
        "content": "忧患与寒暑，攻人如五兵。\n中年学养道，严于守坚城。\n秋风不相贷，白髮日夜生。\n白尽会须止，阅熟已不惊。",
        "dynasty": "宋",
        "collection_info": null
    },
    {
        "uuid": "c7b161f58a15c1f77e4a07b471e12a4a",
        "title": "九日在迩索居无聊取满城风雨近重阳为韵赋七诗以自遣  其三",
        "author": "戴表元",
        "content": "秋气一以深，四野嘶严风。\n晨兴视庭树，今昨忽不同。\n超腾谅无术，俛仰此世中。\n作诗欲何为，赠子以固穷。",
        "dynasty": "宋",
        "collection_info": null
    },
    {
        "uuid": "a68829734662abb56762daf44d0af9b6",
        "title": "九日在迩索居无聊取满城风雨近重阳为韵赋七诗以自遣  其四",
        "author": "戴表元",
        "content": "粲粲黄菊花，照我原上土。\n拒霜亦多态，终日相媚妩。\n春花岂不美，嗟此风露苦。\n正命何所尤，生迟后甘雨。",
        "dynasty": "宋",
        "collection_info": null
    },
    {
        "uuid": "18e320ea0cb5a42eb3fe8f9f99878f7c",
        "title": "九日在迩索居无聊取满城风雨近重阳为韵赋七诗以自遣  其五",
        "author": "戴表元",
        "content": "山鸡鲜羽毛，野鹘健爪吻。\n秋高草木空，屏处亦可隠。\n一为嗜欲牵，遂与笼槛近。\n作书报孔鹄，出入宜少谨。",
        "dynasty": "宋",
        "collection_info": null
    },
    {
        "uuid": "34878f3e8e97ed041488d154979b88cb",
        "title": "九日在迩索居无聊取满城风雨近重阳为韵赋七诗以自遣  其六",
        "author": "戴表元",
        "content": "生世悔识字，祝身如野农。\n勤劳养尊老，膳味日可重。\n农篘熟新黍，耕休有过从。\n行吟答松籁，此乐踰歌钟。",
        "dynasty": "宋",
        "collection_info": null
    },
    {
        "uuid": "4bb292fe5ae4e251b7ac385a01feb7d6",
        "title": "九日在迩索居无聊取满城风雨近重阳为韵赋七诗以自遣  其七",
        "author": "戴表元",
        "content": "雁雁西北来，亦復东南翔。\n动物各有时，吾当谨行藏。\n厚墐违严风，密袂御凛霜。\n陶然茅檐下，一笑生春阳。",
        "dynasty": "宋",
        "collection_info": null
    },
    {
        "uuid": "045cabae1cafb1ea2d1ad9bd094a4909",
        "title": "寄陆子方",
        "author": "戴表元",
        "content": "清江一日走千艘，独有闲仙不喜遨。\n几处白云思暮合，数行红树又秋高。",
        "dynasty": "宋",
        "collection_info": null
    },
    {
        "uuid": "3e06882b05fe9f2f07474de4245b0721",
        "title": "送同年潘昌朝",
        "author": "戴表元",
        "content": "客路秋深又送迎，狂歌烂饮慰飘零。\n风前数髮茎茎白，马上看山段段青。\n古穴无丹生洞气，高林有鹤避潮腥。\n明年更欲三茅去，拟借新笺道德经。",
        "dynasty": "宋",
        "collection_info": null
    },
    {
        "uuid": "878263635ee5ae8633a3de3a3b281991",
        "title": "登崇宁阁",
        "author": "戴表元",
        "content": "众香坛昼静，游屐思频来。\n心转谈经处，尘空说法台。\n葵花凭古碣，竹色上苍苔。\n杰阁同禅院，悬河有辨才。",
        "dynasty": "宋",
        "collection_info": null
    },
    {
        "uuid": "1c1fa78701fec32f3dac0c54a90037e3",
        "title": "法善院",
        "author": "戴表元",
        "content": "野火烟云窟，春溪风日朝。\n花迟年有闰，树密地无徭。\n山鼓通荒戍，庭碑认往朝。\n客言僧可隠，胜似隠农樵。",
        "dynasty": "宋",
        "collection_info": null
    },
    {
        "uuid": "3bf2958e79cdb97064b9e435dc7d04b2",
        "title": "梨洲寺  其一",
        "author": "戴表元",
        "content": "不知何处起钟声，云作楼台雾作城。\n洲上稻肥初起墢，山中梨巨旧传名。\n林疏野地惟多石，气湿炎天亦少晴。\n东畔有潭闻险绝，岩前时现老龙精。",
        "dynasty": "宋",
        "collection_info": null
    },
    {
        "uuid": "705553c953b36b8ad840747de88dae0a",
        "title": "梨洲寺  其二",
        "author": "戴表元",
        "content": "一区鸡犬白云巅，乱后来看意惘然。\n劫火尚余唐殿宇，土风宁是晋山川。\n沿溪客散三州路，并寺僧耕百亩田。\n欲访纵由题作句，矮碑祇在近时镌。",
        "dynasty": "宋",
        "collection_info": null
    },
    {
        "uuid": "77e3324f4e568a5d47db69a0b1c0019d",
        "title": "宝林院",
        "author": "戴表元",
        "content": "何处寻三窟，端来寄一壶。\n岩根接沧海，云杪挂浮图。\n古壁碑漫灭，灵鳗事有无。\n昌公好相识，閒暇说江湖。",
        "dynasty": "宋",
        "collection_info": null
    },
    {
        "uuid": "d5af6897e915dbbfc3190d03cdcb3bdd",
        "title": "句  其一",
        "author": "戴表元",
        "content": "酣歌待约东邻伴，泼面晴风涨酒澜。",
        "dynasty": "宋",
        "collection_info": null
    },
    {
        "uuid": "21a4337ed3fef394aebc0d94a395f155",
        "title": "句  其二",
        "author": "戴表元",
        "content": "更有邻墙全处士，醉吟能泛百杯宽。",
        "dynasty": "宋",
        "collection_info": null
    },
    {
        "uuid": "ec79b93a13b3479f454418527fddd910",
        "title": "句",
        "author": "陈童登",
        "content": "秋风道上谁青眼，夜雨灯前自白头。",
        "dynasty": "宋",
        "collection_info": null
    },
    {
        "uuid": "1e2bddc76733d6b170ac22aba43dfcfa",
        "title": "渔父辞",
        "author": "陈普",
        "content": "神农作耒耜，伏羲为网罟。\n耒耜之利以教耕，网罟是乃取鱼具。\n天启生涯资生灵，八政以食首为民。\n采山钓水利其利，国家租税自此征。\n悠悠江海老渔父，孤舟没齿居水浒。\n翠篷黄帽寄烟波，青篛绿蓑触风雨。\n风雨舟中历寒暑，月明夜宿荻花洲。\n潮落暮归芦叶渡，芦叶渡头有酒沽。\n卖鱼买酒浮江湖，醉中身似孤舟样，鞭脱不管桑大夫。\n江茫茫，月皓皓，江月江人容易老。\n月光长照江长流，中有白鸥閒似我。",
        "dynasty": "宋",
        "collection_info": null
    },
    {
        "uuid": "df6d36c573ca2bb09dc83e05e73ada89",
        "title": "蚕妇辞",
        "author": "陈普",
        "content": "东邻采桑妇，西邻养蚕女，年年役役为蚕苦。\n桐花如雪麦如云，鸣鸠醉椹叫春雨。\n踏踏登竹梯，山烟锁春树。\n不管乌台湿红雾，妾家有夫事犂锄，妾家有子尚啼饥。\n春蚕满筐尚望叶，儿啼索食夫已归。\n前年养蚕不熟叶，私债未偿眉暗蹙。\n去年养蚕丝已空，打门又被官税促。\n今年养蚕嫁小姑，催粧要作红罗襦。\n妾身依旧只裙布，寒灯补破聊庇躯。\n蚕兮蚕兮汝知否，安得茧成大如斗。\n妾生恨不逢成周，治世春风桑五亩。",
        "dynasty": "宋",
        "collection_info": null
    },
    {
        "uuid": "c17a5d55c179e3afaa68c728464a43e0",
        "title": "青蛙辞",
        "author": "陈普",
        "content": "古祠一区环槐榆，飞鼪在瓦狐树居。\n铁炉缺裂死灰冷，箕坐一寸青蟾蜍。\n平心定气详其来，颓垣古厕浊水渠。\n蛇惊鼠骇得败壁，一跃乃是神王庐。\n丹青神鬼非其乡，顾盼欲去聊踌蹰。\n悾悾鄙夫见之走，争持衮冕加猨狙。\n鸣钲考鼓动井邑，毳衣褴褴驱大车。\n浮萍狎狎叱不开，遥瞻窃礼三欷歔。\n吾闻臧氏之子不智，山节藻棁居蔡祠鶢鶋。\n无端尊礼青虾蟆，圣门讥诮岂只且。\n吾闻崇伯妖羽野，化为黄龙游羽潴。\n厥子代之启九道，变作玄熊形狤{犭居}。\n鬼神赫赫号威圣，当为龙虎为鲸鱼。\n作云澍雨兴万化，翻江倒海洗九区。\n咬囓妖狐咀封豕，眼光百步双骊珠。\n当为不为为虾蟆，爬沙脚手何陋欤。\n吾闻狄公焚烧江南一千七百所，只留夏禹泰伯季札伍子胥。\n宋祖砀山负耒夫，吴楚淫祠为之墟。\n轮囷大蟒鬰屈死，寸蟆何足污其鈇。\n人心不正至斯极，无药可以医籧篨。\n只须正直如梁公，一日秉畀群疑祛。\n鬼车豕涂满天下，收拾打併归太虚。\n虾蟆无知听放去，荒沟野水乐有余。",
        "dynasty": "宋",
        "collection_info": null
    },
    {
        "uuid": "27e5247feb85be1be869f16e36b093bb",
        "title": "归去来辞",
        "author": "陈普",
        "content": "归去来兮，吾生復何之。\n故园三径在，桃李不成蹊。\n台榭荒凉已无忧，阶除寂寞人已希。\n胡飘飘而不返，将役役以奚为。\n丈夫不自量，处世宁堪悲。\n省一朝之若是，悟百年之已非。\n饭山曾是饿唐甫，首阳曾是饿夷齐。\n名重天下何足比，利重天下何足奇。\n觉利名之不昧，知贫贱而勿悲。\n归去来兮归去来，长安纵好休徘徊。\n足巾屏之行李，拂藜杖之尘埃。\n杜宇知我意，声声苦相催。\n故园行乐处，满地生苍苔。\n归去来兮，闽山之巅。\n山奇水秀，可以忘年。\n水渺茫而洁白，山排闼以争前。\n昔年桃李，依旧成阡。\n石径萦纡而藤萝耸茂，茅茨幽迥而松菊争妍。\n盘餐三百品，食足二顷田。\n吟且咏，乐且禅。\n饱而嬉，困而眠。\n心坦坦，腹平平。\n正是故园行乐处，谁知此乐乐悠然。\n东风起兮百草芊，绿杨飞絮杏花鲜。\n蝶翅乱，鸟声喧。\n翠欲黛，红欲燃。\n归去故园行乐处，幽鸟一声啼杜鹃。\n落花红紫草成毡，黄梅肥弹柳三眠。\n蝉嘒嘒，蝶翩翩。\n笋翻箨，荷贴钱。\n归去故园行乐处，几阵南风入舜絃。\n西风至兮鸿雁来，万物萧条景物猜。\n虫声切，猿啸哀。\n梧桐败，菊花开。\n归去故园行乐处，清风明月好安排。\n霜风凛凛雪花飞，村落无人猿夜啼。\n泉酒冽，溪鱼肥。\n燃兽炭，拨蹲鸱。\n归去故园行乐处，竹外梅花三两枝。\n红日三竿渔父去，云迷四野牧童归。\n朝暮之情何已矣，四时之景已如斯。\n已矣乎曷之，予知归去兮。\n松菊候门而南山耸媚，花鸟欣迎而北岭喧呼。\n悔知非之既晚，乐成赋以归欤。",
        "dynasty": "宋",
        "collection_info": null
    },
    {
        "uuid": "fbeeea934df81867c80c9aea9893858e",
        "title": "历代传授歌",
        "author": "陈普",
        "content": "伏羲神农黄帝氏，名曰三皇居上世。\n少昊颛顼及高辛，唐虞尧舜为五帝。\n夏商周兮曰三代，三王禹汤文武是。\n尧舜传官禹传家，天与人与非私畀。\n夏禹一传启以贤，少康兴夏灭猿𤡬。\n十有七世至桀王，成汤放桀夏绪坠。\n殷汤应天而顺人，兴王地方七十里。\n太甲太戊及武丁，三宗有商为专美。\n祖乙盘庚亦贤君，三十传纣覆商祀。\n周兴积累由后稷，公刘太王及王季。\n文王大勋武王集，伐纣牧野作牧誓。\n成王嗣位在幼冲，周公辅政天下治。\n成康措刑四十年，几移周鼎幽与厉。\n夷王下堂王室卑，平王东迁春秋始。\n至于威烈春秋终，二百四十二年尔。\n鲁卫晋郑蔡燕曹，姬氏同姓皆兄弟。\n异姓齐楚秦宋陈，春秋列国侯十二。\n其间五霸相继兴，齐桓小白晋重耳。\n宋襄秦穆及楚庄，名曰尊王假仁义。\n战国七雄莫如秦，韩赵魏燕齐楚起。\n秦灭六国吞二周，周祚至于赧王止。\n天王三十有七传，八百余年属周纪。\n秦帝始皇太暴虐，位传二世而已矣。\n汉室龙兴灭秦项，高祖刘邦赤帝子。\n末年国本几动摇，四皓一出迴孝惠。\n吕后临朝诸吕反，頼有平勃植赤帜。\n文景之世比成康，武帝好大功伐喜。\n霍光拥昭而立宣，江充诬谮太子戾。\n厥后外戚多擅权，平帝新室莽篡位。\n光武诛莽復中兴，汉为东汉炎运炽。\n明章二帝世所称，至于灵献汉祚替。\n前汉高文武宣朝，后汉光明章七制。\n两汉相传二十四，禅魏曹丕窃神器。\n分为三国魏蜀吴，鹬蚌相持真鼎峙。\n魏则曹丕吴孙权，蜀则先主称刘备。\n魏曹承汉才四传，天下权归司马氏。\n晋室肇兴司马炎，三王追谥昭思懿。\n两三传间至怀愍，群胡云扰如鼎沸。\n五凉前后南北西，四燕前后南北异。\n秦前后西赵前后，后蜀大夏相吞噬。\n东晋元帝都建康，天下南北分形势。\n南则晋宋齐梁陈，北则元魏东西魏。\n北齐后周犹一隅，隋文混一朔南暨。\n平陈禅周隋杨坚，夫何三世隋嗣毙。\n李唐继之纂洪图，高祖太宗成功易。\n武后易唐而为周，仁杰一言回睿意。\n玄宗末载溺杨妃，禄山叛逆为子弒。\n肃宗东征復两京，宪宗见弒陈洪志。\n文宗有才诛克明，德宗猜忌任卢杞。\n太宗玄宗及宪宗，号称三宗商可拟。\n末后难制藩镇强，宦官奉立皆私议。\n唐后迭兴有五代，梁唐晋汉周相继。\n五代五十三年间，后有十国皆僭僞。\n齐楚吴燕汉晋唐，周蜀吴越如蜂猬。\n宋受周禅握干符，扫除僭僞皆风靡。\n太祖姓赵都汴京，雪夜常幸赵普第。\n太宗真仁英神哲，历代承平善继嗣。\n至于徽钦金虏来，误国奸臣京与桧。\n高宗南渡宋復兴，建都钱唐歌舞地。\n孝及光宁守偏方，侂胄既诛由诸史。\n在位历年四十余，前有仁宗后有理。\n至于度宗宋祚微，皆由平章似道弃。\n建隆德佑十六传，大元一统兴燕蓟。",
        "dynasty": "宋",
        "collection_info": null
    },
    {
        "uuid": "000fa36674da27013ac1a06d392b7e27",
        "title": "和李太白把酒问明月歌",
        "author": "陈普",
        "content": "人生能几月圆时，歌之舞之復蹈之。\n月为一人我成三，更遣青州从事相追随。\n四人好在都无阙，相劝相酬到明发。\n此夜山河有主张，锁碎繁星俱灭没。\n采石已来五百春，当时青天为宇四无邻。\n上下通透皆冰玉，岂徒眉宇真天人。\n力士嗔人譬如刀割大江水，世间閒是閒非皆如此。\n君不见李白携月到夜郎，一洗瘴天尽入冰壶裏。",
        "dynasty": "宋",
        "collection_info": null
    },
    {
        "uuid": "3b48671bc4b1c8ca2ac1dbcf7cca02b3",
        "title": "姚氏生男歌",
        "author": "陈普",
        "content": "开干枢，转地轴，喜气鬰葱充阎闾。\n一点文星降天阙，女郎捧得掌中珠。\n破晓儿童忙报道，以璋作麞大笔书。\n纔过五日便呱泣，古称英物竟不虚。\n山灵钟秀产英杰，冰肌玉骨色清癯。\n孔释果然亲抱送，天上麒麟汗血驹。\n于公积德加厚地，衮衮公侯尽有余。\n从今生一必生二，续作杜陵歌二雏。\n五桂争秀椿未老，兰孙竞出新根株。\n矧彼开元衣钵在，有例有样非敢谀。\n当年秀发名登于桂籍，作个公卿岂肯卑微欤。",
        "dynasty": "宋",
        "collection_info": null
    },
    {
        "uuid": "3b6e9cdf10448f06ad3db5f3419bdd58",
        "title": "劝学歌",
        "author": "陈普",
        "content": "太极肇判两仪生，其中人为万物灵。\n人亦天地一物耳，独以道义超众形。\n立为三才中宇宙，发挥天地经人伦。\n兹事初非外烁伐，毫髮皆备七尺身。\n后生可畏如日出，千金之躯岂可轻。\n寸阴可惜莫虚掷，百年安得长青春。\n有力如虎当猛省，何况责望深父兄。\n不通六籍不是学，未了三才未是人。\n希圣必须志尧舜，希贤必用为颜曾。\n义理彝伦精讲究，礼乐制度须详明。\n体用源流务透彻，血脉文理仍流行。\n会通两尽始无碍，范围未始离曲成。\n无尘胸次贮万卷，拔山笔力扛千钧。\n不用高枕卧丘壑，用之家齐国治天下平。\n不但匹夫匹妇皆获所，草木鱼鼈咸清宁。\n此皆后进本分事，不为干利与求名。\n更须扫除谑浪傲惰态，打并嗜欲声色情。\n一物一则同一敬，牢守孔孟张朱程。\n吃紧工夫决有效，令闻广誉垂千龄。\n英雄气概为则是，一变至道非难能。\n君不见四十五十无闻不足观，总是惰而不学昏昏贸贸枉生天地间。",
        "dynasty": "宋",
        "collection_info": null
    },
    {
        "uuid": "f74f9aaf84cc46c03098f6fbe7d660ce",
        "title": "送江西曾雪笠歌",
        "author": "陈普",
        "content": "几人夸咏雪，不如柳一绝。\n几家说渔父，不如柳两句。\n天阴岁晚寒江空，玉花四合为鸿蒙。\n一片清虚画不得，孤舟一笠何精工。\n凌空厉阔不觉寒，兀坐不动身与竿。\n矶头把竿冻犹立，老妻在中作袁安。\n此时意壮何分明，大无垠涯小无形。\n的如曾子见一贯，又似叶公初点睛。\n十年抛却吴松江，闽山六月念蔗浆。\n门门再拜冰玉树，畀我一幅全潇湘。",
        "dynasty": "宋",
        "collection_info": null
    },
    {
        "uuid": "4bcdbaacaae655a9471ae04c319bcd49",
        "title": "不饮酒歌",
        "author": "陈普",
        "content": "人皆爱酒如金珠，我独畏酒如毒荼。\n人皆爱饮醉不醒，我独不饮常惺如。\n我若饮兮人不同，一饮三百斛，再饮三千钟。\n我若醉兮人莫比，上以天为冠，下以地为履。\n有时醉登楼，倚阑一笑江山愁。\n有时醉吟诗，烟云满壁龙蛇飞。\n有时醉起舞，莫邪出匣金莲吐。\n我欲气兮斗可撞，我欲力兮鼎可扛。\n我欲志兮吞云梦之八九，我欲历兮眇天地之四方。\n天地生我性不饮，我若饮时安得有酒如长江。",
        "dynasty": "宋",
        "collection_info": null
    },
    {
        "uuid": "b050776e662bf7fc5d0e4d1fdd7c94ed",
        "title": "醉吟",
        "author": "陈普",
        "content": "天在地在我亦在，天改地改吾始改。\n前身曾作孔子孟子为人憎，也曾为禹为稷为人爱。\n来来去去非贪痴，自去自来自不知。\n今生暂来作个咬嚙菜根汉，焉知再来不遇文王出弹时。\n四溟为罍杓北斗，举世攒眉我开口。\n眼前不见白衣人，风月自当青田酒。\n万事不预非无功，顺应为用虚为宗。\n几度贫贱几度英雄，几度少年几度翁。\n天吴紫凤任颠倒，披襟引满对秋风。",
        "dynasty": "宋",
        "collection_info": null
    },
    {
        "uuid": "080d88f0eb963c641066bf59cd470db2",
        "title": "拟古  其一",
        "author": "陈普",
        "content": "秋声金气流，天空露瀼瀼。\n素波合流月，淫淫满庭霜。\n遥夜一美人，寒闺自彷徨。\n暗尘集凌波，轻飈感鸣珰。\n天性赋贞清，动止中矩方。\n世无夔夔子，窈窕空英皇。\n抱璞如临渊，日入不下堂。\n时操弄玉箫，空中来凤凰。\n岁月如流星，髮变面欲黄。\n服玉固雪肤，绝意百两将。",
        "dynasty": "宋",
        "collection_info": null
    },
    {
        "uuid": "1de2ee3320faaaede4cd8a318e0f58f7",
        "title": "拟古  其二",
        "author": "陈普",
        "content": "瑶池出甘泉，玉台荫梧桐。\n凤巢梧桐上，下浴甘泉中。\n美人室其左，荷衣裳芙蓉。\n素手把青枝，嘻嘻笑春风。\n性情如赤子，声气似黄钟。\n明珠媚深渊，鱼鼈游冲融。\n世事多参商，忧乐苦不同。\n荣枯与丑好，相待如駏蛩。\n深怀惕霜露，夙心常省躬。",
        "dynasty": "宋",
        "collection_info": null
    },
    {
        "uuid": "ab191be3138c8805255d42065f082c4d",
        "title": "拟古  其三",
        "author": "陈普",
        "content": "秋夜永如年，四壁号寒蛩。\n明月照树叶，白露啼青桐。\n寒窗紫玉琴，时变羽凌宫。\n三弹不成调，百忧鬰攻中。",
        "dynasty": "宋",
        "collection_info": null
    },
    {
        "uuid": "9bcad3b6ef92c22847b0fa1ffef3cce8",
        "title": "拟古  其四",
        "author": "陈普",
        "content": "人生不满百，常怀千岁忧。\n往事云雨散，积意如山丘。\n圣人已为土，土復成海流。\n曷为梦寐中，常见孔与周。",
        "dynasty": "宋",
        "collection_info": null
    },
    {
        "uuid": "1648cdfa12ee7aa3527fd82fdb963424",
        "title": "拟古  其五",
        "author": "陈普",
        "content": "先我二百年，世道犹小康。\n鸣銮下紫霄，群仙集柏梁。\n仙仙青霞衣，济济白霓裳。\n兢兢奉玄道，拳拳荐天浆。\n鸡犬亦可仙，岂徒寿天王。\n茂陵无仙骨，上帝下巫阳。\n群仙返玉京，万事争苍黄。",
        "dynasty": "宋",
        "collection_info": null
    },
    {
        "uuid": "44087b132924d4bc3f9c55ca3381e9b1",
        "title": "拟古  其六",
        "author": "陈普",
        "content": "共工昔暴怒，触折不周山。\n此枢太室上，飘落三江间。\n枢纽一飞播，满空悉颠翻。\n北斗堕其柄，文昌失厥官。\n彗星化为跖，搏人以为餐。\n天狗行地上，头戴方山冠。\n武夷有巨人，方持钓鱼竿。\n中宵投袂起，容貌何桓桓。\n欲扶紫薇坦，坐使天下安。\n復逢驩兜来，被髮据其关。\n拂衣返空翠，弹琴弄潺湲。\n烟霞别一天，回首谢髦蛮。",
        "dynasty": "宋",
        "collection_info": null
    },
    {
        "uuid": "b55cb69bdeb9f72b783379f486f30197",
        "title": "拟古  其七",
        "author": "陈普",
        "content": "东方有乐国，开闢先柏皇。\n鸾凤为鸡鹜，麒麟为犬羊。\n晨霞作朝食，太和为酒浆。\n土无干戈祸，人各千年长。\n下视禹九州，有土皆战场。\n白日虎狼行，青天蛟龙翔。\n我欲为东游，沧海渺无梁。\n何年夸娥氏，移置天中央。",
        "dynasty": "宋",
        "collection_info": null
    },
    {
        "uuid": "e845c15906ec92486cf1bbccaa717cb0",
        "title": "拟古  其八",
        "author": "陈普",
        "content": "同根一味草，时命嗟异遇。\n风月芳香合，两地隔周楚。\n尔生麟趾家，朝夕沐玉露。\n我在云梦林，百草相蒙妬。\n白璧终不缁，惸惸亦良苦。",
        "dynasty": "宋",
        "collection_info": null
    },
    {
        "uuid": "9cfc070b5a6de6730fe3073d10316865",
        "title": "次答熊去非七夕遇雨见候  其一",
        "author": "陈普",
        "content": "志士千载心，烂烂如斜河。\n道路坦且修，况復阴雨多。\n女騃不可说，牛痴无柰何。",
        "dynasty": "宋",
        "collection_info": null
    },
    {
        "uuid": "58e6b24e5b8e5770e1ea9f11a82fafad",
        "title": "次答熊去非七夕遇雨见候  其二",
        "author": "陈普",
        "content": "连珠復合璧，嘆息復何年。\n颠连多疾苦，道术极乖偏。\n嫠妇不恤纬，杞国常忧天。",
        "dynasty": "宋",
        "collection_info": null
    },
    {
        "uuid": "23a3b6132999e0f6b944e8fbd30d856f",
        "title": "次答熊去非七夕遇雨见候  其三",
        "author": "陈普",
        "content": "五鬼不害道，含沙非杀身。\n大和一巨毒，西方无人伦。\n三圣不復作，谁亨万世屯。",
        "dynasty": "宋",
        "collection_info": null
    },
    {
        "uuid": "bed1b451b57808c4dcd17e3adfe8b7ef",
        "title": "次答熊去非七夕遇雨见候  其四",
        "author": "陈普",
        "content": "太玄矿故在，原道涂犹迷。\n一朝无渣滓，仙派起濂溪。\n未能及鳏寡，不虚五纬奎。",
        "dynasty": "宋",
        "collection_info": null
    },
    {
        "uuid": "daa6dc5de6de755f27684b32d0b647c8",
        "title": "次答熊去非七夕遇雨见候  其五",
        "author": "陈普",
        "content": "空言未深切，聊可烛朦胧。\n好辩若无益，庶以雷群聋。\n群仙去已久，吾侪当嗣功。",
        "dynasty": "宋",
        "collection_info": null
    },
    {
        "uuid": "240e621d409fdc368a0c3be8d31b96d3",
        "title": "旦气诗",
        "author": "陈普",
        "content": "昼气如大雾，蒙我大明镜。\n主人莫知乡，奴隶窃权柄。\n不能巍巍莅，惟听纷纷命。\n是非既昧瞀，操执岂中正。\n不惟裁截偏，尤苦怠惰病。\n一柱一柔弱，四维俱不竞。\n循兹不回首，安得逃禽行。\n为人自暴弃，造化德独盛。\n纳日息万物，停止吾视听。\n魂归魄不安，灵根復凝定。\n潜龙蟠深渊，不灭飞腾性。\n五更号群鸡，陡然得大庆。\n熹微一隙开，洞达八荒圣。\n天地顿轩豁，百度亦饾饤。\n昨非咸昭晰，今是足审订。\n乃知天于人，父母未足并。\n晦以养其明，止以茁其莹。\n此而不接续，诚犯不恭令。\n工夫知如何，焚香且虔敬。",
        "dynasty": "宋",
        "collection_info": null
    },
    {
        "uuid": "d813ec5bbedc065ca4e4b8d373bd02e8",
        "title": "朱文公",
        "author": "陈普",
        "content": "尝思紫阳翁，功德不下禹。\n平生五人伦，叔世一天柱。\n海岳久亭毓，二仪厚付与。\n高明挂秋月，精细破毫缕。\n举目无荀杨，浑身是伊吕。\n百年嗣程邵，千载承邹鲁。\n直上接勋华，益远益不御。\n本原无不见，支派自循序。\n遂令天叙秩，有目得再覩。\n建绍干淳间，三纲散无主。\n仇雠操太阿，利欲浸九土。\n鞠躬上文石，谆谆正心语。\n欲起君以雷，滂沱洗寰宇。\n圣心不见答，浩浩翠烟去。\n当时听其言，何但报千古。\n廓清草莱闢，栉沐疮痍愈。\n奕奕万世规，百年遽如许。\n天意竟莫回，地气不可迕。\n但留四部书，万世开尧禹。\n深翠隔荒台，寥落招魂具。\n夜半读中庸，横空挟风雨。",
        "dynasty": "宋",
        "collection_info": null
    },
    {
        "uuid": "dd201e3308841cb813e2c10b329f2cb8",
        "title": "程朱之学  其一",
        "author": "陈普",
        "content": "高明若韩苏，方正如君实。\n太山当面前，瞠目不能识。\n谁能不由户，可怪亦可惜。\n得若在家庭，迷殆胡越隔。\n向微程朱子，出手为开闢。\n我辈白日中，夜行至今日。",
        "dynasty": "宋",
        "collection_info": null
    },
    {
        "uuid": "ca6e70a3f1f6e75b6ca57340ac07b502",
        "title": "程朱之学  其二",
        "author": "陈普",
        "content": "化工溥万物，不过亦不遗。\n何以能不劳，一理以贯之。\n寂然莫可迹，桴至鼓必随。\n一朝十二牛，芒刃不少隳。\n制度自恰好，形样咸无疑。\n夭桃且灼灼，箓竹各猗猗。\n有鳞尽渊跃，无翼不天飞。\n人心正尔妙，动静悉如斯。\n枢纽在方寸，运化斯为基。\n眼前日万变，尧舜一无为。\n此理无上下，大小随所知。\n因物为顺应，欢然鸣埙箎。\n何故天下人，利器不自持。\n妄端忽一起，纷溃终难支。\n天开真儒出，幽探万化机。\n苍苍群生类，何事涂径迷。",
        "dynasty": "宋",
        "collection_info": null
    },
    {
        "uuid": "b1b408b8323cecffae254b7e9146e4dd",
        "title": "程朱之学  其三",
        "author": "陈普",
        "content": "杨氏枯不生，墨者散无纪。\n申韩明不仁，黄老信非礼。\n岂难定邪正，未足容臧否。\n世有颜孟徒，一鼓俘其垒。\n独惟一妖鸟，来自昆崙趾。\n其高出天地，其毒踰蛇豕。\n名公不能辨，韩愈亦窃喜。\n高士溺其深，愚夫乐其鄙。\n精散不知收，魂飘不能止。\n五典潜扫除，三纲悉沦委。\n遂令四海人，没溺怀襄水。\n绝非是似圣，大病在近理。\n仁哉天地心，特出程朱子。",
        "dynasty": "宋",
        "collection_info": null
    },
    {
        "uuid": "d768acb6313015fa74637cb78aa95a0d",
        "title": "程朱之学  其四",
        "author": "陈普",
        "content": "大中岂难明，不偏立可得。\n偏似扶醉人，中如正柱石。\n亭亭即道体，截截皆天则。\n一毫不可裒，一髮不可益。\n舜君与尧民，万世作程式。\n颜仁及曾孝，亦足立人极。\n倘或增减之，病痛自千百。\n立如偏重船，可坐见没溺。\n形象亦易知，体段非不的。\n柰何秦汉来，如瞽于五色。",
        "dynasty": "宋",
        "collection_info": null
    },
    {
        "uuid": "bcfe220227239f5d410fcba92061d56a",
        "title": "云庄劝学",
        "author": "陈普",
        "content": "百川皆望东，三才同面离。\n半圭崇幼德，六矢志男儿。\n孟子道非高，周公言非欺。\n要须辨方位，乃识穷陬维。\n自从学校废，俗敝柏梁诗。\n英才陆沈尽，卓荦非无资。\n下车众皆悦，苟且遂成痴。\n混澒声一概，沈痼星千朞。\n天生紫阳子，缨冠而救之。\n万类始根理，六经初有师。\n立心辨邪正，成德在勤嬉。\n曾参作门户，夫子为根涯。\n有位民物康，在家兄弟宜。\n敬义贯心筠，德业畅根枝。\n行远必自迩，登高必自卑。\n不从洒扫起，何以为类推。\n群居不及义，游宴日相追。\n失学莫此甚，一成而百隳。\n时文筑衰末，不直埋马帷。\n六经不勤读，学荒身亦危。\n二刘与三蔡，相牖如埙箎。\n师门頼有嗣，流泽今未衰。\n子孙欲不坠，祖训勤奉持。\n不失伯牙心，不患无子期。",
        "dynasty": "宋",
        "collection_info": null
    },
    {
        "uuid": "4843033c4ae5c48b90345134632d235e",
        "title": "劝考亭收文公书兼聚书",
        "author": "陈普",
        "content": "孟氏继孔徂，凤鸟竟寂寞。\n千年性命传，造化欲废阁。\n生人无所之，死者不可作。\n人心万山隔，治统千大落。\n天生周与程，得手始撑拓。\n百年復考亭，体用遂磅礴。\n精密洗麤疏，深厚驱浅薄。\n窾郄靡不周，混沌元无凿。\n谁家不藏书，心目迷博约。\n身为行秘书，所适常迷错。\n考亭三十匣，独为百川壑。\n万善始有条，列圣元非昨。\n千派得一原，灵龟不劳灼。\n卷帙浩无边，要处自如跃。\n岁月荒苔生，风雨惟丹雘。\n翁死六十年，辄起人哀乐。\n同心在咫尺，闵此无声铎。\n为推去后心，如受生前托。\n倬彼得不磨，坏乎頼爰度。\n人心已开闢，万象森冲漠。\n重构理斯文，同盟敢无诺。",
        "dynasty": "宋",
        "collection_info": null
    },
    {
        "uuid": "7488177f4895b81e363065d4b385e16e",
        "title": "感兴",
        "author": "陈普",
        "content": "千载荷神物，四书与五经。\n勋华生万民，孔颜真仪刑。\n本原尽溟漠，日用垂日星。\n疾契虎豹变，力行凤凰庭。\n感通穷有气，润泽周流形。\n拟议辄破的，宰制动发硎。\n达即雨天下，穷足春林垧。\n自从孟子没，斯义久晦冥。\n歆雄暨马郑，熠熠暗飞萤。\n韩柳至欧苏，亦如醉不醒。\n白昼瞠两目，不见太山青。\n蕙兰亘九畹，鼻塞不闻馨。\n浩浩大城府，无人为抽扃。\n宗庙失雄丽，楼阁迷岩亭。\n渊渊楚七泽，渺渺东沧溟。\n不识海若面，雄论夸扬舲。\n名为指南车，认癸作丙丁。\n名夸能作室，戺夹如堂厅。\n异端塞宇宙，不能别渭泾。\n夜光耿砂砾，掉臂不留停。\n文章王介甫，种棘满朝廷。\n匹夫持僞辩，六合为血腥。\n读书不精义，落落空摇精。",
        "dynasty": "宋",
        "collection_info": null
    },
    {
        "uuid": "587ecb4ef50c1bae8c72ab81dae112dc",
        "title": "文公书厨 于穆元圣",
        "author": "陈普",
        "content": "骊龙抱明珠，高卧万丈下。\n岂无善水人，谁是得珠者。\n至人有神手，上智无浅心。\n直须入无伦，始克开重阴。",
        "dynasty": "宋",
        "collection_info": null
    },
    {
        "uuid": "7f9f3020933fd5cbcbdeeaf37294176e",
        "title": "文公书厨 继天测灵",
        "author": "陈普",
        "content": "天生真聪明，欲子述父作。\n法象虽昭陈，参赞良有托。\n述事在继志，知化先穷神。\n不得天地心，作用皆非真。",
        "dynasty": "宋",
        "collection_info": null
    },
    {
        "uuid": "fd5a46e193f04c87e7de04c17a8820a3",
        "title": "文公书厨 出此谟训",
        "author": "陈普",
        "content": "仁心忧万世，出语岂能无。\n拟之而后言，一字一明珠。\n万化必有成，大中在方策。\n渊泉端有自，聪明达天德。",
        "dynasty": "宋",
        "collection_info": null
    },
    {
        "uuid": "97ab589fb4b75dd5e4255f706396107b",
        "title": "文公书厨 惠我光明",
        "author": "陈普",
        "content": "释氏矜传灯，老庄抱生白。\n自言摩尼珠，谁知黑如漆。\n荀杨不识性，依旧如夜行。\n万世真日月，四书与五经。",
        "dynasty": "宋",
        "collection_info": null
    },
    {
        "uuid": "8f17aa5b9c482d52312f86daacb56039",
        "title": "文公书厨 永言宝之",
        "author": "陈普",
        "content": "世人多可笑，蜣丸富收拾。\n復有一般人，燕居加什袭。\n六经与玉府，惠我一何多。\n区区缘实见，没世抱荆和。",
        "dynasty": "宋",
        "collection_info": null
    },
    {
        "uuid": "619d1012b2bfebf19c4a9391e28c20db",
        "title": "文公书厨 匪金满籝",
        "author": "陈普",
        "content": "人皆爱子孙，贻遗无不至。\n苟无深远心，率以害为利。\n韦贤未知道，不贵满籝金。\n欲永金张业，但传周孔心。",
        "dynasty": "宋",
        "collection_info": null
    },
    {
        "uuid": "dfadba19d07dac4784a22afbe86c0070",
        "title": "文公书厨 含英咀华",
        "author": "陈普",
        "content": "圣心天地藴，言语其精华。\n本末惟一贯，根香非两家。\n薄言采撷之，入口如含咀。\n始知真滋味，熊掌不足语。",
        "dynasty": "宋",
        "collection_info": null
    },
    {
        "uuid": "34c6fb84e55a2e49863c50948263e75f",
        "title": "文公书厨 百家其承",
        "author": "陈普",
        "content": "仁以生为道，岂不在子孙。\n贤愚固难必，厥初同一原。\n无根不能生，有作斯可述。\n罔极垂统心，非禽岂无识。",
        "dynasty": "宋",
        "collection_info": null
    },
    {
        "uuid": "bfb222f1bd8c0ad80d8851b47e372b7c",
        "title": "冬华一夜霜",
        "author": "陈普",
        "content": "天地生万物，节度各有常。\n毫髮不可乱，奉时以行藏。\n不惟寡悔吝，尤可免折伤。\n倘不如所受，一一皆自戕。\n今年初冬月，造物如不详。\n阴阳忽倒植，连朝状春光。\n无知桃李辈，定序忽迷忘。\n点缀老枝上，纷纷发出狂。\n一桂为倡首，弹冠起群芳。\n杏思作霞燥，梨亦拟雪香。\n西蜀亦不远，得无欺海棠。\n洛阳近咫尺，能不动花王。\n冻蜂与寒蝶，入秋皆死僵。\n向令当此日，鼓舞又一场。\n安知理自在，此事无久长。\n一夕天地正，严风动昏黄。\n吹起四泽水，结为万瓦霜。\n凌晨为着目，憔悴不可当。\n萎形与死状，贻笑于大方。\n古来此事多，青史长相望。\n惟有知道者，进退不狂扬。\n有莘必三聘，幡然始就汤。\n草庐亦三顾，然后起南阳。\n万牛挽不至，粒饵岂足尝。\n贾生一召至，未朞在帝旁。\n不知怒绛灌，一落千丈强。\n孝文且如此，何况景武皇。\n申辕见汉武，席不暖客床。\n昭昭万古监，赵绾与王臧。\n当时蒲轮至，老稚皆腾骧。\n焉知青云路，转眼成灾殃。\n大抵天下事，进退贵审量。\n欲速则不达，骤进祇取亡。\n善人勿急合，善事有当防。\n轻浮非君子，躁急最不祥。\n骑虎作麒麟，驾鹗为凤凰。\n九疑峰对面，盘谷且徜徉。",
        "dynasty": "宋",
        "collection_info": null
    },
    {
        "uuid": "0c425fe157b8bf76940ec778711c10d7",
        "title": "悬壶",
        "author": "陈普",
        "content": "悬壶大如斗，紫芋高五尺。\n物能充其量，满彻无不极。\n人禀天地正，性分亦有则。\n充之足为尧，不充乃为跖。",
        "dynasty": "宋",
        "collection_info": null
    },
    {
        "uuid": "3d694fa62df8b0987388e97423969997",
        "title": "水车",
        "author": "陈普",
        "content": "人为万物灵，无处不可见。\n天地生物心，得人始周遍。\n有心郑国渠，关中为富衍。\n三十六陂流，江南谷为贱。\n况如禹沟洫，流注周丘甸。\n是皆人所能，区画固为善。\n有力皆必为，有知悉能辨。\n亦可展经纶，未足穷圣彦。\n有如一隅地，同出天地奠。\n未尝阻耒耜，亦堪致芬荐。\n陂塘不能及，桔橰亦非便。\n凿井设辘轳，祇益增疲倦。\n何人静中眼，潜窥出灵变。\n种种田器中，众美独车擅。\n鸠集群朴樕，构以天丝线。\n纵交合散杂，骨节不凌僭。\n相续同相生，如纽亦如辫。\n三十幅一毂，体用无迷眩。\n轧轧远有声，在田恍龙战。\n吸吐皆自能，先后迭相禅。\n形如先天图，运若坤灵扇。\n东西隔参辰，出没递隠见。\n升腾为银河，不足惟小欠。\n长流尽碧涧，腑臟悉充羡。\n金龙吐琼液，急速如过电。\n合凑作波涛，飘洒余雨霰。\n远观骤倾泻，近看避沼溅。\n陂渠虽隔绝，流水足怜羡。\n云雨尽虚无，千亩自葱蒨。\n岂徒美粳稻，且復肥鰌鳝。\n火轮亭午时，田头捩飞练。\n老农茅屋中，华胥梦方晏。\n逸逾他百倍，劳止岁一缮。\n明代造化劳，幽无鬼神谴。\n上帝安高居，赤子愈增眷。\n冯夷被人使，独得无腼面。\n人心一一妙，智巧弥宇县。\n秦蜀想皆然，不但吾福建。\n此物亦易知，何堪太夸衒。\n閒居百无为，聊用娱笔砚。",
        "dynasty": "宋",
        "collection_info": null
    },
    {
        "uuid": "6e19e4b43d759adf319635ff0819349f",
        "title": "笋  其一",
        "author": "陈普",
        "content": "书窗媚幽独，万竹真我仪。\n冰霜茂摧挫，生意自有时。\n斐亹弄月阴，挺拔出风姿。\n凤吟逐神鬰，春笋效珍奇。\n山林足膏雨，土脉润以肥。\n震雷摇蛰虺，千根同发机。\n迸芽带珠露，裂地拆伏龟。\n开窗见罗列，茧栗出扶藜。\n艰难或避石，奋逸或攒篱。\n森森麞鹿角，重重虎豹皮。\n地力既莫御，天工亦不迟。\n志气凌青云，风节比伯夷。\n讵容荐清酒，但可供清诗。\n呼童窃取小，不敢言馋饥。\n含殻全其真，活火汤瀹之。\n知心三两人，一樽留晚曦。\n锦䙀去什袭，玉版参吾师。\n似为伤恻隠，直是慰肝脾。\n几为造化盗，何必邻童窥。\n作桥周曲意，煮箦又何痴。\n惟应厚墙壁，高插数丈篱。\n护成碧琅玕，长似冰玉儿。\n吾闻北人说，洛下价不低。\n千金买一束，掉头更还疑。\n南方信多此，吾党苦不知。\n入山三尺童，俄顷满檐归。\n作羹厚于菜，入市贱如泥。\n敢为此暴殄，只为不思惟。\n昔在燧人前，真风犹未漓。\n人间珠抵鹊，天下凤为鸡。\n南方即此宝，南人独尔迷。\n朝吟渊明菊，夜诵首阳薇。\n悠悠今古人，无復知德希。",
        "dynasty": "宋",
        "collection_info": null
    },
    {
        "uuid": "916bcf648232892f497788eb7fed0d4c",
        "title": "笋  其二",
        "author": "陈普",
        "content": "造化运可见，浑天何用仪。\n日月转两毂，阴阳分四时。\n化育出万形，加之成气姿。\n倚筇看生意，莫测其神奇。\n和风随土至，膏雨着物肥。\n千红咸竞晨，万玉亦乘机。\n深深起蛰龙，一一破伏龟。\n险不畏臲卼，难不避石藜。\n启荆披瓦砾，撑屋触藩篱。\n头头出兕角，身身水犀皮。\n大方欺小弱，尖先后止迟。\n不知水先颊，游客戴鸱夷。\n六经无此物，昉见韩奕诗。\n韩侯富贵人，何况贫儒饥。\n咏形兼咀味，东坡韩退之。\n长镵君莫讶，容我踏朝曦。\n内戒捣虀妇，外征老圃师。\n留先凤凰止，勿积蜜蜂脾。\n味既不可极，斑亦勿再窥。\n待尔林下友，一洗胸中痴。\n清风翠阴动，羽扇日接篱。\n此时林下客，何以并其儿。\n作未争长日，滕高陵薛低。\n一旦并夷齐，兄弟无相疑。\n庭前耸矛戟，栖鸦犹不知。\n斜阳遶三匝，疑事不能归。\n岂徒固吾圉，且不染尘泥。\n此儿真世宝，何必他谋惟。\n古来贵高上，盛德恶浇漓。\n宁令烹不鸣，勿杀全德鸡。\n莫言一林竹，此路终不迷。\n何必趋青琐，亦胜对紫薇。\n携琴对此君，三嘆钟期希。",
        "dynasty": "宋",
        "collection_info": null
    },
    {
        "uuid": "17112d35cdba8bba202be9eccc055ad8",
        "title": "和友人韵",
        "author": "陈普",
        "content": "儿童恨芳草，不识春长在。\n箪瓢乐不断，焉知颜髮改。\n黄鹤雅入听，鶗鴂亦可罪。\n混沌何曾死，拱璧莫轻碎。\n野马恣流行，游丝无罣碍。\n太极物物一，乐事频年再。\n缅怀良友心，不言默相对。\n愿为蛩駏交，共话蝼螘戴。",
        "dynasty": "宋",
        "collection_info": null
    },
    {
        "uuid": "0b0f149d0cd2f4a69537930885d011d3",
        "title": "夫差伍员",
        "author": "陈普",
        "content": "载籍几千年，相踵兴亡迹。\n何国非自取，一一有来历。\n亡必以失道，与必以有德。\n有德无不兴，不在防寇贼。\n大纲一端正，上下合于一。\n左右无共鲧，小大皆益稷。\n执此治天下，天下无与敌。\n无道必自亡，不可容智力。\n中心一不正，祸乱起不测。\n计虑非不周，防闲非不密。\n龙蛇起平陆，刀剑出袵席。\n昔常恨吴王，不纳伍员策。\n父雠不共天，吴越不两立。\n败之于夫椒，足报檇李役。\n杀心如未谢，灭越如呼吸。\n五千栖会稽，甲楯尚流血。\n一举而尽之，后患永绝息。\n柰何仓卒中，鬼神夺其魄。\n不信忠臣言，坐使良机失。\n瞬息二十年，越兵破吴国。\n遂令泰伯祚，一日不血食。\n至今尘编中，见者皆嘆息。\n抑尝思其故，此事未足蹙。\n吴亡自有端，灭越故无益。\n夫差诚已误，伍员未为得。\n万事理为准，万理心为宅。\n好恶一毫偏，成败千里隔。\n本正不忧末，主强不愁客。\n病四百有四，最患膏肓疾。\n外邪何足忧，内寇逾螟螣。\n家不在藩篱，国不在城壁。\n怨不在仇雠，忧不在夷狄。\n最毒是小人，必亡惟女色。\n百祸生骄矜，众怨丛苛刻。\n灭用无仁恩，死由肆胸臆。\n子兰为腹心，必灭芈社稷。\n赵高侍幄帷，秦亡已无日。\n鸿门杀沛公，终洒帐下血。\n晋祸在贾充，了不关刘石。\n平卢讨击使，尚不逃三尺。\n华清羽衣曲，岂得无敌绩。\n勾践诚可除，宰嚭犹在侧。\n西施舞落日，吴宫已荆棘。\n子胥计诚忠，无乃迷缓急。\n夫差爽已夺，句践自千百。\n杀一留其余，乱门岂可塞。\n寄语伍子胥，善恶当详择。\n乱亡所当念，心非最难格。",
        "dynasty": "宋",
        "collection_info": null
    },
    {
        "uuid": "306d46086cb99b5e0c1d2be9f54eeacc",
        "title": "荆公东坡",
        "author": "陈普",
        "content": "王苏并世时，价重连城宝。\n读尽天下书，不闻性天道。\n祇缘操术谬，济以言辞藻。\n轻巧者便之，承风逐澜倒。\n本意尊鞅斯，施行愧黄老。\n妄谓世无双，奋臂肆挥扫。\n雅言类旃孟，给御坚羿奡。\n及其漏绽时，乃以穿窬盗。\n荆棘日夜生，芝兰遂枯槁。\n礼乐禹豫州，至今鞠烟草。\n重华不可呼，四罪无復讨。\n薄夫迷远谋，惟贪诗句好。",
        "dynasty": "宋",
        "collection_info": null
    },
    {
        "uuid": "7ff71c4cdf0aeaf066c34bbdc4d8678e",
        "title": "寿龙津余此溪",
        "author": "陈普",
        "content": "昔在辛酉年，余裁十有八。\n翁时多十岁，无地贮英发。\n世运欲转移，正气久鬰阏。\n科场弊已极，无復分椒樧。\n千里足难羁，须作奔泉竭。\n闭目骇奔腾，掩耳羞嘈囋。\n归来分躬耕，復不禁芽枿。\n蒯缑走杭越，触藩不能脱。\n纷纷梦中人，妄与谈空阔。\n翁兮独家居，自得真机栝。\n一日山河新，妙契静中斡。\n尚堪作子长，亦久抱恻怛。\n遂生肥遯心，确乎不可拔。\n人间闹蜂蝶，过目惟蹙頞。\n惟有燕归来，捲帘无阻遏。\n室鸣孺悲瑟，门断陈遵辖。\n惟我拜床下，见侍隆中葛。\n躯为天地惜，日用诗书豁。\n但见居深深，谁知活泼泼。\n松柏晚丛立，姜桂老逾辣。\n新年俄八十，道气方兰茁。\n平生善养气，不作宋人揠。\n年来滋长茂，略不惊齿髮。\n人生各有志，万物不能夺。\n善身背生色，济世腓无胈。\n一与时偕行，造物自见察。\n人寿百二十，尧夫岂虚喝。\n分数天所裁，与行自能达。\n老彭祇谀言，但论道本末。\n更阅五十番，飞蜂与斯蚻。",
        "dynasty": "宋",
        "collection_info": null
    },
    {
        "uuid": "d6ee8410077e9509b047c6ff87a2c703",
        "title": "古田女  其一",
        "author": "陈普",
        "content": "昔年过饶州，一事独希差。\n清川浴妇人，以昼不以夜。\n上流濯垢腻，下流汲归舍。\n供佛与事尊，共用如啖蔗。\n朝昏卖鱼虾，晴雨亲耕稼。\n樵苏与负戴，咸与夫并驾。\n流污浴岂非，失礼事可讶。\n我时适逆旅，一见为汗下。\n欲言不可得，况敢加讥駡。\n静惟天下事，无边可悲咤。\n一从文王没，声教不踰华。\n巴夔与闽粤，至今愧华夏。\n男不耕稼穑，女不专桑柘。\n内外悉如男，遇合多自嫁。\n云山恣歌谣，汤池任腾藉。\n插花作牙侩，城市称雄霸。\n梳头半列肆，笑语皆机诈。\n新奇弄浓粧，会合持物价。\n愚夫与庸奴，低头受凌跨。\n吾闽自如此，他方我可暇。\n福州县十三，余幸穷厓下。\n十里近郭县，此俗独未化。\n一日来古田，拔秧适初夏。\n青裙半绞扎，水泥和拨迓。\n事事亦不恶，位分无假借。\n三王二帝年，人伦密无罅。\n冀方古当涂，丰水今浐灞。\n见恶如豺狼，嗜礼如脍炙。\n固无期桑中，亦无舞台榭。\n一国皆若狂，一年惟有蜡。\n盛年事耕织，斑白可休假。\n习见宜如常，骤异良以乍。\n劝君但勤馌，兹事宜永谢。\n傥能用吾言，鸡豚愿同社。",
        "dynasty": "宋",
        "collection_info": null
    },
    {
        "uuid": "2500eec69c66a8bdf477e6db9c3dd81f",
        "title": "古田女  其二",
        "author": "陈普",
        "content": "北人见飓风，掀簸嗟真差。\n君子逢不若，白昼成黑夜。\n日月同一天，宁復殊次舍。\n礼义无华夷，悦心悉如蔗。\n披沙欲出金，恶莠为害稼。\n朝歌与胜母，贤者同回驾。\n中为去偏倚，庸但无怪讶。\n安敢亢亢方，却无伈伈下。\n礼不虑咈违，义不恤怒駡。\n恭惟秦汉前，礼乐止河华。\n七闽底处所，目不覩韶夏。\n食才美马甲，衣仅知压柘。\n应无雁币聘，宁识枣修嫁。\n历汉晋至唐，谈口无可藉。\n令孜与思勖，畏作貂珰霸。\n第从常衮来，始识不逆诈。\n珠玉满面前，犹或迷光价。\n一二百年来，骅骝渐知跨。\n述古与介夫，各有诗书暇。\n晦翁黄勉斋，遂以教天下。\n昔时蛮隶国，今作齐鲁化。\n沂风蔼莫春，絃诵殷长夏。\n蹡蹡多规行，穆穆亲衡迓。\n方知地无偏，又喜才不借。\n独余男女俗，缺漏留微罅。\n未能秣驹汉，颇碍雪馿灞。\n有心即知礼，有口皆思炙。\n男女既冠笄，屋宇仍台榭。\n朝夕晓凊温，春秋能社蜡。\n溱洧秉蕳游，此日何可假。\n礼自标枝来，心无倾盖乍。\n风流与衣冠，犹当轶王谢。\n田渔非女事，诗以告里社。",
        "dynasty": "宋",
        "collection_info": null
    },
    {
        "uuid": "1447437197bff24185b74902317f6921",
        "title": "纯父家池双头莲",
        "author": "陈普",
        "content": "天地化育工，两致一为要。\n对待管流行，并起非横矫。\n亭亭南北枢，赫赫东西曜。\n仁义与诚明，彼此相契约。\n英皇即尧舜，丰姿巧相肖。\n孤竹秀双仁，洛水濯二妙。\n人生相遭处，亦有相感召。\n莘挚自犂锄，尚父由渔钓。\n共卧起烟波，鱼水兴蓬藋。\n是为圣人偶，心胆何相照。\n颜渊得仲尼，仲尼有荷篠。\n考亭合朱祭，天津会程邵。\n是为德不孤，气味何同调。\n世间閒草木，不足充野烧。\n惟莲出清水，植立独奇峭。\n不染淤泥缁，不逐波流漂。\n体骨中庸中，肌肉离骚皭。\n玩花渴顿苏，食实饥足疗。\n静中对君子，不语潜教诏。\n一朝出莲枝，此事非人料。\n将兴必有祥，事若太阿鞘。\n兹化岂徒尔，可以观其徼。\n上侍鹤髮慈，齿高德弥劭。\n下盼庭阶郎，一一凌风鹞。\n平生所树蓺，不但供槱燎。\n濯缨作君子，口不道羿浇。\n此去事偶心，如风历众窍。\n家居作曾闵，富贵当廊庙。\n商汤不待干，重华不劳叫。\n决无李广奇，起足即嫖姚。\n伶俜老书生，家在千里桥。\n有心多不符，蠹简徒窃剽。\n年来始逢君，恨不年再少。\n论心膝渐亲，讲理头不掉。\n相逢路不异，握手穷深穾。\n相磨道义出，不觉辞萤爝。\n人生何如此，无际可窥眺。\n共靡中孚爵，自发同人笑。\n此卉信如人，对酒为之釂。\n酌酒礼此花，敢醴不敢醮。",
        "dynasty": "宋",
        "collection_info": null
    },
    {
        "uuid": "806042f7eb7f74a1b2bf162b50ddd2a7",
        "title": "玉山东岳",
        "author": "陈普",
        "content": "岱宗夫如何，齐鲁青已了。\n云胡遍天下，爨婢得祭祷。\n五岳视三公，称帝何所考。\n益以天齐名，僭窃良不小。\n置司七十二，妄诞出意表。\n冤哉张睢阳，夜夜蝙蝠绕。\n渎神既已多，逆理尤不少。\n泰山即林放，末俗空扰扰。\n生辰用莫春，兹事可绝倒。",
        "dynasty": "宋",
        "collection_info": null
    },
    {
        "uuid": "31560b0c1b924da67ec5166bf4de118a",
        "title": "以诗就叶洞春求画蒲萄",
        "author": "陈普",
        "content": "洞春豪杰士，妙笔出怪奇。\n写就大宛根，可怪不可{扌弃}。\n此手岂易得，此手难再携。\n敢将有声画，博君无声诗。",
        "dynasty": "宋",
        "collection_info": null
    },
    {
        "uuid": "eb09a4bc1ef5851273e96cffe950b69e",
        "title": "望云",
        "author": "陈普",
        "content": "几爱山中云，杳霭起无迹。\n晴风吹绿树，天节日已尺。\n悠扬几片飞，出岫度绝壁。\n敛作苍狗形，舒为鲲鹏翼。\n朝抹峨嵋青，暮蘸沧海碧。\n江南与江北，荡荡恣所适。\n何如云中仙，避嚣隠幽寂。\n采药云下林，砺剑云上石。\n乘云骑茅龙，倚云吹铁笛。\n我欲往从之，飘然不可测。",
        "dynasty": "宋",
        "collection_info": null
    },
    {
        "uuid": "871abbda6ded9c7d98fcc4e14bece26e",
        "title": "太极诗上范天碧侍郎",
        "author": "陈普",
        "content": "涵涵六合八纮裏，类聚化生何可纪。\n固然两人阴与阳，大要一个不得已。\n所从无声亦无臭，所出如彼復如此。\n成象效法森目前，大自三才小一螘。\n形样度数各有极，体段一一无偏倚。\n颣疵痕迹毫髮空，可惊可怪復可喜。\n参如交错天然文，不断去来川上水。\n尧舜得之御黄屋，不动脚手万物理。\n孔颜得之洗其心，四时昼夜同行止。\n盖缘道理元如斯，无非礼义当然耳。\n就中发出太极来，万化一丸而已矣。\n眼看手搏漠无有，一日无之天地毁。\n片时俄顷不可离，万古千秋长不死。\n静为体而动为用，来为神兮去为鬼。\n不离于物仍犹尊，并行不僭光同体。\n但从化上识中庸，立见源流彻精髓。\n自从夫子繫周易，千古百年没荆杞。\n一朝道在九疑下，红轮扶出咸池洗。\n不私其有以示人，意与朋类同甘美。\n隋珠夜光翻不幸，操刀按剑如蠭起。\n唇焦口燥朱晦翁，至今无柰龙无耳。\n终然性在天地间，臭味不患无兰芷。\n文正有孙已佳绝，混沌相识尤奇伟。\n震泽天台合清秀，洞见无终与无始。\n一笑相逢武夷足，菊花未老梅含蕊。\n共在在生不息中，思入遥天碧万里。\n金城铁壁私家学，一言半句俘其垒。\n断槎枯枿晚未生，睡魔辟易面沃水。\n世间无限扫復生，无事生事杂且猥。\n一天一地珠为丸，注疏陋儒足加棰。\n愿公多与说无外，庶使苍生安六礼。",
        "dynasty": "宋",
        "collection_info": null
    },
    {
        "uuid": "0f54ab5ecdaf01611d3561aa1f523f0e",
        "title": "劝学",
        "author": "陈普",
        "content": "七闽四海东南曲，自有天地惟篁竹。\n无诸曾拥汉入秦，归来依旧蛮夷俗。\n未央长乐不诗书，何怪天涯构板屋。\n人民稀少禽兽多，云盘雾结成烜燠。\n楼船横海未入境，淮南早为愁蛇蝮。\n自从居股徙江淮，鸟飞千里惟溪谷。\n经历两世至孙氏，始闻种杏匝庐麓。\n依然未识孔圣书，徒能使虎为收谷。\n异端神怪非正学，但可出野惊麋鹿。\n三分南北又几年，匹士单夫无可录。\n开元天宝唐欲中，阑干始见盘中蓿。\n日南韶石出名公，新罗二士非碌碌。\n七闽转海即洙泗，仅有令孜与思勖。\n令人不忍读唐书，不胜林壑溪山辱。\n天心地气信有时，二三百年渐堪目。\n述古大年创发迹，义理文章相接续。\n蔡襄风任獬廌司，陈烈气压龙虎伏。\n介夫当仁竟不让，了翁守义穷弥笃。\n天开道统游杨胡，一气北来若兰馥。\n了翁责沈先识程，子容闻风亦知肃。\n剑龙化作李延平，道理益明仁益熟。\n遂生考亭子朱子，撑拓三才开伭育。\n植立纲常鰲戴地，开发蒙昧龙衔烛。\n三胡三蔡与五刘，新安建安如一族。\n直卿幸作东床客，照耀干坤两冰玉。\n四书才老多有见，楚辞全甫尤能读。\n正叔安卿亲闻道，稍后景元亦私淑。\n礼书身后得直卿，遗经未了留杨復。\n奎宿分野忽在兹，神光秀气相追随。\n灯窗眉宇辙不同，金玉满堂珠万斛。\n遂令四书满天下，西被东渐出九服。\n方将相与作齐鲁，迩来微觉忘梳沐。\n贤良文学偶未设，墙角短檠弃何速。\n相看一一皆凤麟，相熏渐渐随鷄鹜。\n古今最重是习气，圣贤为此多颦蹙。\n一落千丈不可回，坚冰都在坤初六。\n诗书自古不误人，明经不但为干禄。\n聪明才智万景春，家国子孙千百福。\n吾言喋喋徒费辞，自昭拱看扶桑浴。",
        "dynasty": "宋",
        "collection_info": null
    },
    {
        "uuid": "bf4c950b7a8c2df5ec6aeb9369cde6f6",
        "title": "禁酒",
        "author": "陈普",
        "content": "五谷之中有淫液，尧舜未尝得涓滴。\n刚柔张弛理或容，两间缘此生仪狄。\n初如滥觞出岷山，中作江汉横人间。\n沃焦苏枯亦宜有，滔天襄陵苦不难。\n几人捐躯乞鲛鰐，几家荡析无城郭。\n古今鱼鳖剧永嘉，至今无人非毕卓。\n圣人哲士谋虑长，金城铁壁为堤防。\n尊崇流水尚泛溢，黜降登跻毋升堂。\n森严监史如霜雪，无算无量无踰节。\n僛僛傞傞未尝有，山立佳人冰玉洁。\n柰何世降波澜狂，周公不作卫武亡。\n汉家石杠耗海内，唐殿金龙跨远方。\n上下因循为日用，胜理肠胃成膏肓。\n病民害物拂后土，愁天怒地干阴阳。\n圣君宵衣急民瘼，一照万方同忭跃。\n救荒令典固当尔，此事更有加商略。\n东西晋武覆辙新，李白杜甫皆沉身。\n夏后以前皆圣世，岂无贵客与鬼神。\n四维不张既非美，人而无礼不如死。\n阮籍罪当投四裔，山简接䍦尤乱纪。\n江东命脉王茂弘，荆州父母陶士行。\n更乞十年禁酺蜡，书生鼓腹老太平。",
        "dynasty": "宋",
        "collection_info": null
    },
    {
        "uuid": "fbc54420b4476a6c9a06a18458135239",
        "title": "壬辰日蚀",
        "author": "陈普",
        "content": "忆昔度宗皇帝时，十年十三日食之。\n似道屃赑湖海曲，天子宫庭躭乐嬉。\n满朝翕翕皆妇人，祸来照镜方画眉。\n北军顺流日食既，两国正尔争雄雌。\n兴亡岂必皆有数，百年以来士气索。\n文臣髀肉不识马，武士惊魄怕见旗。",
        "dynasty": "宋",
        "collection_info": null
    },
    {
        "uuid": "f2b4dc9190fb6f5ea581f647f59a1a15",
        "title": "寿柏峰",
        "author": "陈普",
        "content": "爱道爱宝同缩蜗，福善一点如朝霞。\n稽天利欲渺无路，不妨甪里留巅崖。\n清虚淡素天所觑，百神万物争拥遮。\n七十移桃自玄圃，八十意思犹未花。\n含如抱粹不肯露，时对知己抽萌芽。\n我亦一人年在弟，弱质自媿霜蒹葭。\n逢人说项有何见，岂非气味同一家。\n啖柏茹芝分一叶，朝夕供兄粥与茶。\n一任张良算出去，人生何惜老年华。",
        "dynasty": "宋",
        "collection_info": null
    },
    {
        "uuid": "7ff499be7d5b992e728df5171042c94e",
        "title": "久旱得雨",
        "author": "陈普",
        "content": "同堂合席分汝尔，况乃邈然千万里。\n寸总不知从何来，一夜拥衾八九起。\n井田未復思扣阍，忍见秋夏田无水。\n甘霖才是渴者饮，何事骄阳骄不止。\n旄倪奔走缘木求，惟有气龙尚循理。\n焉知天心不广大，无愚无智皆如子。\n拜泥祷偶都不问，衔石移山良可喜。\n云飞风起作气势，野雾山昏醖甘美。\n三朝遂作渰渰萋，一点一粒不胜纪。\n吁嗟尔辈何惜命，欢呼噎呕舞欲死。\n有身安得不求生，天地之心固如此。\n草茅藜藿有一策，尧舜是亦人而已。\n端居廊庙同此身，及人及物唯推己。\n宫中圣人念民物，春不折柳漱避蚁。\n论道燮理岂不知，一夫不获古所耻。\n三年耕有一年食，尧水汤旱无死徙。\n有民心也为民谋，此道如砥直如矢。",
        "dynasty": "宋",
        "collection_info": null
    },
    {
        "uuid": "1084254714eadce8c211aff3429be5f0",
        "title": "寿容山",
        "author": "陈普",
        "content": "天下东南有玄圃，左瞰闽浙右俯楚。\n藴瓌露秀周峰峦，异气时出为云雨。\n何年营丘文献孙，相攸弛檐来胥宇。\n绵绵瓜瓞日蕃滋，福德两兼一为主。\n山川欢喜神灵依，五者日用如水土。\n我来昔在旃蒙年，乃翁八十健如虎。\n再来当公六十六，春风习习生谈麈。\n即温听厉心自凉，不觉人间有炎暑。\n年年今日庆生申，已得河图天数五。\n今年三合尤奇妙，人生与猨共歌舞。\n樽前万事皆如意，酒酣屈指为君数。\n彩衣堂下森芝兰，四宗人人皆玉树。\n诗书礼义照人间，谦恭孝弟麒麟武。\n高年壮健幼穉仁，此事天下莫之御。\n福地何但贮退藏，请以閟宫代梁甫。",
        "dynasty": "宋",
        "collection_info": null
    },
    {
        "uuid": "92ded266174775549cd1bb90241ac9ee",
        "title": "有感",
        "author": "陈普",
        "content": "后人百事不如古，创立造为难悉数。\n一日苟且成千年，一夫阿狥弥九土。\n神仙不死岂有之，起自秦皇并汉武。\n蜀陵冀角民鼓乱，楼殿至今连海宇。\n从明未载心神飞，无根金人忽如覩。\n膏肓遂成不可治，五教壅塞生民苦。\n帝城元夜移三山，天河七夕桥织女。\n倡优侏儒为戏乐，淫词浮文作贡举。\n卖盐沽酒充科赋，吹箫执籥送丧死。\n一般更有乱生人，背弃劬劳事歌舞。\n造端良是魏隋间，以至开元遂为愈。\n四海之人皆若狂，谀舌纷纷蔽明主。\n五凤楼前舞千秋，渔阳动地来鼙鼓。\n六飞仓卒冒烟尘，两京流血欲漂杵。\n此祸端从逸欲生，国无良臣致惑蛊。\n事君事亲不在是，福寿自有千门路。\n曲礼三千无一条，六经百氏无一语。\n空随流俗作愚蒙，并将四海苍生误。\n先儒未尝论及此，共庆重闱或可许。\n不知沿习祇可伤，明知故作非相与。\n忠告善道不是从，己所不欲当絜矩。\n岂知谬致一瓣香，面把党人作聋瞽。",
        "dynasty": "宋",
        "collection_info": null
    },
    {
        "uuid": "cf81a36499adb69155352f5a745238f4",
        "title": "代寿德兴尹",
        "author": "陈普",
        "content": "尧蓂五叶开元正，尧云五色辉紫清。\n渔歌樵唱乐宽政，今日公堂弥兕觥。\n江南春穉寒犹峭，东风先绿银峰草。\n银峰百草皆何私，邀得东风来独早。\n宽厚不愎父母心，父母万寿儿愿深。\n老穉尽作斑衣舞，来听春风堂上琴。\n黄金台上凝虚竚，碧云为捲琴声去。\n要令四海皆阳春，不但银峰沐膏雨。\n区区祝公在此诗，寸草莫报春阳辉。\n秉钧暂借牛刀手，八荒开寿如尧时。",
        "dynasty": "宋",
        "collection_info": null
    },
    {
        "uuid": "e430bc4083de04260d41bb4c4c628e27",
        "title": "天上碧桃",
        "author": "陈普",
        "content": "春阶荡漾春日长，羽林飒飒勾陈苍。\n钧天寥寥帝不康，一月震悚奔勾芒。\n夜鸠众功和阴阳，粉白黛绿各一方。\n铸作娟丽盈盈粧，金乌飞去东藩傍。\n左右前后千毛嫱，青云衣兮白霓裳。\n重重华盖十六行，琼林玉殿积缟霜。\n气焰熏薄摇篮光，白云乡是碧云乡。\n骑龙韩愈如渔郎，缑山仙子闻仙方。\n坐鹤之背吹凤凰，穆子简子方来王。\n气迷色眩成肆狂，执法叩阊夕抗章。\n有一于此无不亡，言从谏听如禹汤。\n斥罢脂泽去芬芳，各服毼衣事蚕娘。",
        "dynasty": "宋",
        "collection_info": null
    },
    {
        "uuid": "163211dd16f43b02fe5801ba03b2f0a5",
        "title": "夜台",
        "author": "陈普",
        "content": "角陵初为五斗盗，崔浩继作千寻宫。\n重黎不生大禹死，鬼魅杂出交蛇龙。\n妄夸夺尽离娄明，虚喝弱却楼烦弓。\n礼乐沉沦入九地，阴邪叫啸充虚空。\n人寰黯淡如夜台，百物悽怆生芒锋。\n虎狼四出食人肉，四溟不受黄流东。\n岂无健士能排遏，末俗骨醉难为功。\n我欲南游叫虞舜，一怒为我诛兜共。\n阴阳草昧风气闭，苍梧日落天鸿蒙。\n代天去恶如拔薤，后剪枝叶先其宗。\n洗心学易见太极，百怪冰释春流通。\n道在不系后与前，日月东出开群蒙。\n更须讲究铜驼事，结正当年河上公。",
        "dynasty": "宋",
        "collection_info": null
    },
    {
        "uuid": "c67d0348f64c010630da03f31e50551d",
        "title": "德阳林梅麓太守輓章",
        "author": "陈普",
        "content": "殷士皆周祼，南音独楚冠。\n寝车人更怒，负俎我何安。\n义合雍容就，名应久远看。\n梅花真铁石，耐得许多寒。",
        "dynasty": "宋",
        "collection_info": null
    },
    {
        "uuid": "21548aed10fb32a82addd837ca3a50b7",
        "title": "輓平山菊涧  其一",
        "author": "陈普",
        "content": "自是斯民手，全成此世身。\n片言含展席，一室见经纶。\n德业空成己，诗书止事亲。\n但赢千载内，一样不无人。",
        "dynasty": "宋",
        "collection_info": null
    },
    {
        "uuid": "5ee109ceddb15ce55c0bc5c41e6ad3dc",
        "title": "輓平山菊涧  其二",
        "author": "陈普",
        "content": "卑卑梯接俗，望重若蒿蓬。\n作俑繄何代，弥天以送终。\n闹居常愤切，易箦愈昭融。\n一二人家化，骎骎似洛中。",
        "dynasty": "宋",
        "collection_info": null
    },
    {
        "uuid": "3921e40d9d2ec2d96da85b52489baa5d",
        "title": "輓平山菊涧  其三",
        "author": "陈普",
        "content": "小试庖丁刃，天王信不虚。\n林林惊若凤，戢戢免其鱼。\n一日干坤定，终身岩谷居。\n人皆疑不仕，莫晓我心初。",
        "dynasty": "宋",
        "collection_info": null
    },
    {
        "uuid": "ea2d29b2ba1df352b8b19a437cd70d14",
        "title": "輓平山菊涧  其四",
        "author": "陈普",
        "content": "细细香鼻孔，寥希古已然。\n相逢言尚古，话久许知天。\n太极有形外，几宵灯火前。\n示人犹不敢，何见遽刊传。",
        "dynasty": "宋",
        "collection_info": null
    },
    {
        "uuid": "9a85a60b0972b2a1cd87067574ea4a78",
        "title": "輓平山菊涧  其五",
        "author": "陈普",
        "content": "获接阿戎裾，殷勤便手卢。\n开缄伯淳坐，入梦孔明庐。\n敬事期身役，抠趋刻岁余。\n天翁如错误，流涕看苫苴。",
        "dynasty": "宋",
        "collection_info": null
    },
    {
        "uuid": "ac706ea0d694e0316116d3928c6b66ed",
        "title": "輓平山菊涧  其六",
        "author": "陈普",
        "content": "诗礼斯文嫡，箪瓢此世人。\n心惟忧道屈，眼不见家贫。\n清瘦生来骨，孤高没后身。\n几多黄壤客，难朽得如君。",
        "dynasty": "宋",
        "collection_info": null
    },
    {
        "uuid": "d34eff3c6eb66c463cdcc8ef5962090a",
        "title": "凭阑  其一",
        "author": "陈普",
        "content": "南浦路东西，佳人不可期。\n断云荒草渡，归鸟夕阳枝。\n心事十二曲，头颅大半丝。\n低回问流水，去去復何之。",
        "dynasty": "宋",
        "collection_info": null
    },
    {
        "uuid": "8d2bf7d56c3e6a6025d9911d41e22941",
        "title": "凭阑  其二",
        "author": "陈普",
        "content": "高豁干坤眼，山晴绿雨收。\n夕阳流水遶，荒草白云浮。\n柳荫小溪侧，樵歌古渡头。\n凭虚发清啸，安得仲宣楼。",
        "dynasty": "宋",
        "collection_info": null
    },
    {
        "uuid": "28610bd318b2d3f6bbc68d1210537dd2",
        "title": "行藏",
        "author": "陈普",
        "content": "四时昼夜有成姿，用舍行藏亦易知。\n祭器无周应独抱，儒冠有越莫空资。\n乱由径窦人皆笑，不出门庭鬼亦疑。\n千古常经川上水，莫将闲气动诗脾。",
        "dynasty": "宋",
        "collection_info": null
    },
    {
        "uuid": "862fcdd2b74721737f669ca2d4acdd8e",
        "title": "感兴",
        "author": "陈普",
        "content": "晦翁去后道无传，智水仁山尚宛然。\n一室落成方翠碧，四书未竟已黄泉。\n心留雨暗云深处，魂在月明猿哭边。\n山上仙灵还聚合，虹桥消息问何年。",
        "dynasty": "宋",
        "collection_info": null
    },
    {
        "uuid": "2ff0a3dbffbc74d66c04f4167b70fcb6",
        "title": "读书有感",
        "author": "陈普",
        "content": "弄舌仪秦久厌看，无言混沌自安閒。\n人心何日无尧舜，道学终天有孔颜。\n五鬼不磨吾道义，二秦长是此江山。\n窗前宿草根长在，万古春风去復还。",
        "dynasty": "宋",
        "collection_info": null
    },
    {
        "uuid": "e4f82c8a89c3aa4742545a9e016821b5",
        "title": "忆昔",
        "author": "陈普",
        "content": "壮岁声名动洛阳，重重皎日出扶桑。\n笔锋刚劲万人敌，文阵纵横百胜场。\n天下文明仰龙见，胸中韬略困鹰扬。\n唤回三十年前梦，抚案挑灯感慨长。",
        "dynasty": "宋",
        "collection_info": null
    },
    {
        "uuid": "6a08c55e0df4507410e3c8e057c0690e",
        "title": "出行",
        "author": "陈普",
        "content": "半挑行李出蓝关，便觉前程地步宽。\n鲸力衝开千里浪，龙光射破万层峦。\n逢人切莫谈边事，开口何须问故山。\n贫杀一身无足道，苍生百万要平安。",
        "dynasty": "宋",
        "collection_info": null
    },
    {
        "uuid": "ffdb3029896b4f0d83ad5a4fdf771136",
        "title": "积雨写怀  其一",
        "author": "陈普",
        "content": "识道知时乃圣贤，合人统物一之天。\n两间惟有心长在，万变咸归理自然。\n王屋大行从艮止，北溟南海谨坤先。\n行藏悉是干龙体，要得无惭只在渊。",
        "dynasty": "宋",
        "collection_info": null
    },
    {
        "uuid": "3394d8513d91fe8db227073ec1c2e440",
        "title": "积雨写怀  其二",
        "author": "陈普",
        "content": "一片真纯要反观，纤毫外物不相干。\n乐天岂向青云乐，安土须从陋巷安。\n日出扶筇天地喜，云深拨火鬼神看。\n化机何啻亲兄弟，但与为徒有底难。",
        "dynasty": "宋",
        "collection_info": null
    },
    {
        "uuid": "1444537e2206643e94915a800f516ba7",
        "title": "野烧",
        "author": "陈普",
        "content": "杂沓平原起电红，凭陵势欲逼青峰。\n草芽不问新开甲，蛰户尤怜乍启封。\n何暇彻侯分玉石，略如伯益逐蛇龙。\n际天逸德无人问，独倚高楼到晚钟。",
        "dynasty": "宋",
        "collection_info": null
    },
    {
        "uuid": "41aef4686d31c2ca6d30bb880736a44c",
        "title": "暮春始闻雷",
        "author": "陈普",
        "content": "仓庚杜宇已喧卑，出地奔空独尔迟。\n六合中间皆起处，一更前后恰来时。\n吝蜗封闭俄惊破，迷蝶沉酣恐未知。\n菌蠢蛰龙安静退，不妨奋豫小愆期。",
        "dynasty": "宋",
        "collection_info": null
    },
    {
        "uuid": "9514151d8e1e7524b1fd16f6f35a97b5",
        "title": "偶成呈纯父",
        "author": "陈普",
        "content": "朋友之伦在天地，何啻玄璜耦赤璋。\n不聆玉人春风话，禁得铁衾秋雨床。\n几人超距作貔虎，三尺弱孺思蛮强。\n几回合眼在丹碧，讲谈帝伯铺皇王。",
        "dynasty": "宋",
        "collection_info": null
    },
    {
        "uuid": "dc5161feefdae95138510dd6bd4e7938",
        "title": "范雎蔡泽",
        "author": "陈普",
        "content": "战国诸公敝一言，磨喉砺舌乱干坤。\n仪秦已作风霆过，范蔡方为河海翻。\n荣耀须臾空自喜，真淳毫髮了无存。\n但怜三代遗孩稚，流血成河暗本原。",
        "dynasty": "宋",
        "collection_info": null
    },
    {
        "uuid": "ce305e5260f04288d1a944a2ff464001",
        "title": "谢天爵惠诗和韵",
        "author": "陈普",
        "content": "男子须为颜孟徒，文章义理视公沽。\n不穷六籍不为学，未了三才未是儒。\n当作大鹏辞斥鷃，又如快鹘入群乌。\n泰山到顶无多路，不肯攀登直是愚。",
        "dynasty": "宋",
        "collection_info": null
    },
    {
        "uuid": "609724de8fa857e0ade67eeea1478216",
        "title": "福城无雪然人物与洛城一也",
        "author": "陈普",
        "content": "入城一见便金兰，青眼论心视肺肝。\n日用共为时世笑，昼眠常见鬼神看。\n狂歌雪裏忘年老，高卧城中傲岁寒。\n但愿康宁百二十，年年斫雪访袁安。",
        "dynasty": "宋",
        "collection_info": null
    },
    {
        "uuid": "82c17a98f320a7b6e6683a93ccaf3544",
        "title": "谢岩上张伯春伯齐兄弟子侄惠生日诗",
        "author": "陈普",
        "content": "苟食偷衣岂足论，诸公何见为开尊。\n诗书虽读道何有，爵德咸无齿敢言。\n泉下年年孤祖考，眼前事事负干坤。\n幸随草木酣秋色，晚节黄花别立根。",
        "dynasty": "宋",
        "collection_info": null
    },
    {
        "uuid": "18e0a41ea7a73109052a805b87bf2526",
        "title": "贺岩上张商翁新居",
        "author": "陈普",
        "content": "商岭高风动帝皇，商岩清梦到君王。\n故将琴剑诗书室，结向烟霞水石旁。\n紫气遥知穿户牖，青松应不隔垣墙。\n后堂且设彭宣席，未许鶑鶑燕燕忙。",
        "dynasty": "宋",
        "collection_info": null
    },
    {
        "uuid": "3158579120e7b9b36a4dfb524d2582e5",
        "title": "贺叔父为犹子成室",
        "author": "陈普",
        "content": "五典三纲宇宙人，千金九鼎祖宗身。\n茶租急切同胞义，冰蘗规模一箇仁。\n日月照临伦理得，山川迴合栋梁新。\n教人以意非言语，此事由家更及民。",
        "dynasty": "宋",
        "collection_info": null
    },
    {
        "uuid": "2b6d47c44aa993eba16f210c5f88ac6d",
        "title": "贺纯父修考亭成",
        "author": "陈普",
        "content": "宇宙中间此考亭，接连千圣集三灵。\n乍年松柏参天翠，无事莓苔满地青。\n道统拳拳俄栋宇，人心隠隠又雷霆。\n世间万事无难者，但把纯心对六经。",
        "dynasty": "宋",
        "collection_info": null
    },
    {
        "uuid": "7785f1950402b51efac4dc15237218b8",
        "title": "怀古",
        "author": "陈普",
        "content": "世事悠悠一转头，断云荒草古今愁。\n青山北去黄河隔，白日西飞东水流。\n秦有金牛开剑阁，楚无熊虎割鸿沟。\n无情萧寺峰前月，几夜蛩声影半楼。",
        "dynasty": "宋",
        "collection_info": null
    },
    {
        "uuid": "5cd450f4c09544213161c682bafa5773",
        "title": "呈县尹  其一",
        "author": "陈普",
        "content": "生贤造物意何仁，一本从来只为民。\n择取易中五阳卦，要令到处四时春。\n黄扉紫闼终行志，碧水丹山且爱人。\n满县栽花祇悦目，桑麻雨露是公真。",
        "dynasty": "宋",
        "collection_info": null
    },
    {
        "uuid": "221097d665a106757985cde30fe3cce8",
        "title": "呈县尹  其二",
        "author": "陈普",
        "content": "富贵能无不俛眉，太玄久作覆瓿资。\n柴荆昼刻声何驶，芹草春风浪已披。\n似此深心宁为己，其如浅学谬蒙知。\n位无大小心惟一，已是当年吐哺时。",
        "dynasty": "宋",
        "collection_info": null
    },
    {
        "uuid": "7c5675e7daa0f6f299fc5ce0e51a44b6",
        "title": "赠叶洞春画葡萄",
        "author": "陈普",
        "content": "引蔓牵藤寸管头，扶骊剔蚌出风流。\n三千龙女抛珠佩，一个儒生拥碧油。\n莫是前生封即墨，便堪作酒博青州。\n齐奴倘会清妍意，免得红裙逐翠楼。",
        "dynasty": "宋",
        "collection_info": null
    },
    {
        "uuid": "dd57c921095c343347dc964b492b36db",
        "title": "和清叟自勉",
        "author": "陈普",
        "content": "缉熙正学勿虚过，立志悠悠得几何。\n黄卷工夫当猛省，青春齿髮莫蹉跎。\n笔头有燄由充养，镜面无尘在洗磨。\n六籍四书无释手，胸中治具看森罗。",
        "dynasty": "宋",
        "collection_info": null
    },
    {
        "uuid": "e53735280189aed257742908d0a272db",
        "title": "和清叟奉御大都",
        "author": "陈普",
        "content": "帝里春深草木苞，御河滚滚浪翻桃。\n万千红紫迹如扫，九十青皇寿已高。\n南国江山归梦远，东宫松桂昼阴交。\n丘园喜有平安报，新竹初成集凤梢。",
        "dynasty": "宋",
        "collection_info": null
    },
    {
        "uuid": "64fa38f2d76b18bca1b85044473b7a73",
        "title": "和友人惠诗",
        "author": "陈普",
        "content": "万事无非理数成，吾徒但向此研精。\n介鳞有分当咸若，麟凤何缘许瘦生。\n愧我诗书空盗窃，喜君学易有功程。\n相逢亦似非人力，十载昏花一日明。",
        "dynasty": "宋",
        "collection_info": null
    },
    {
        "uuid": "6c21252ee6a5436f6fe2a8cee8edb945",
        "title": "挽熊去非",
        "author": "陈普",
        "content": "畴昔鳌峰乍盍簪，为予一动伯牙琴。\n文明济济英雄集，祭礼洋洋上圣临。\n古道违时成握手，狂言骇俗頼知心。\n群居离索非今日，宿草萋萋得讣音。",
        "dynasty": "宋",
        "collection_info": null
    },
    {
        "uuid": "763ddff7d7f487036809c4cef86441e9",
        "title": "和叔父九日后楼集  其一",
        "author": "陈普",
        "content": "霞边鹜表见罗浮，左右东南数十州。\n天近先看洗光日，地高略数下滩沤。\n干坤广大千峰玉，人物英雄百尺楼。\n衰暮来兹更重九，菊花须满雪霜头。",
        "dynasty": "宋",
        "collection_info": null
    },
    {
        "uuid": "e3b5175076961c3c66bb212265ad7cb0",
        "title": "和叔父九日后楼集  其二",
        "author": "陈普",
        "content": "万化区中总莫逃，范围不得是清高。\n天将萸菊温存晚，秋把山川贴助豪。\n祭祢五更荐仪礼，上楼万境擥离骚。\n化工似欲重重九，催促霜前办两螯。",
        "dynasty": "宋",
        "collection_info": null
    },
    {
        "uuid": "3799f91955efb6dc682c2df1861c98f3",
        "title": "和开元余兄儒术悮身  其一",
        "author": "陈普",
        "content": "安得茅茨美化流，絃歌多着武城游。\n文章久矣经天地，孝悌非徒淑党州。\n惟有命焉轲不谓，贫非病也宪何羞。\n曼相能使人相类，莫信诗人浪诉愁。",
        "dynasty": "宋",
        "collection_info": null
    },
    {
        "uuid": "8e376fbeffda679c7061e03efed56149",
        "title": "和开元余兄儒术悮身  其二",
        "author": "陈普",
        "content": "莫逐嗟卑嗟老流，谋身先向吕宫游。\n力耕不怕水和旱，笃信能行貊与州。\n寡悔到头终得禄，不恒自古或承羞。\n藜羹布被君休嘆，五十无闻却是愁。",
        "dynasty": "宋",
        "collection_info": null
    },
    {
        "uuid": "e163d6ae448b9916b74aa57af5627abf",
        "title": "柳絮",
        "author": "陈普",
        "content": "去迹来踪莫可寻，辱人头面与衣襟。\n若为虮虱虫蛆类，亦享轩窗庭户阴。\n六合中间不知数，两仪化育亦何心。\n手弹剑击皆迁怒，只待霜风响竹林。",
        "dynasty": "宋",
        "collection_info": null
    },
    {
        "uuid": "0362d46986b7d97f44e789046b7161b8",
        "title": "和答友人",
        "author": "陈普",
        "content": "万事云何只有吁，闲调经世月牙吾。\n要知剥復无非数，不定干坤未用儒。\n莫问跖非并舜是，但存房范与膺模。\n洗心□有义方易，閒气须教半点无。",
        "dynasty": "宋",
        "collection_info": null
    },
    {
        "uuid": "2ea3d58be2465a965e8225faec23a47d",
        "title": "和荼䕷",
        "author": "陈普",
        "content": "绿霜和雪揉为裁，消得玻瓈紫玉杯。\n扰扰开时违赏翫，匆匆落去谩迟回。\n颠迷蝶梦留蜗国，荏苒龙珠入蚌胎。\n急作招魂倾桂酒，尚余半面在苍苔。",
        "dynasty": "宋",
        "collection_info": null
    },
    {
        "uuid": "05ee587d5a15376d6a7d8a2d9c3281f5",
        "title": "挽苍崖",
        "author": "陈普",
        "content": "自君綦迹绝兹邦，共讶君为采药庞。\n疾景更先伯淳一，佳儿独欠郭公双。\n一经有托死何恨，兼善未酬心肯降。\n泪满平生师友事，山中几度酒盈缸。",
        "dynasty": "宋",
        "collection_info": null
    },
    {
        "uuid": "e4b150f82df22fd9bcc8cc96deebe09d",
        "title": "和菜花  其一",
        "author": "陈普",
        "content": "天公大似慰颜贫，二月满园瓜子金。\n不问异根仍异味，尽令同色亦同心。\n轮蹄见弃各有路，蜂蝶争趋亦若林。\n魏紫姚黄来课此，如闻太古篑桴音。",
        "dynasty": "宋",
        "collection_info": null
    },
    {
        "uuid": "74871beeaa8dadfbac63adeaa6322a67",
        "title": "和菜花  其二",
        "author": "陈普",
        "content": "华实根荄若箇般，深知始解识咸酸。\n争春岂敢当红紫，贴地何能助碧丹。\n未说余膏尤济用，最令中色直堪餐。\n洛阳个个知扬拨，此物却无人会看。",
        "dynasty": "宋",
        "collection_info": null
    },
    {
        "uuid": "7b9de5f3e67cffe9aab1be6a30c3d665",
        "title": "夜坐",
        "author": "陈普",
        "content": "书债如山未有涯，幽怀耿耿夜眠迟。\n官无蝈氏蛙何横，天静狼星狗不知。\n谈易入神山鬼笑，端襟持镜玉蟾窥。\n悠悠窗下新功小，羞见凌空万玉姿。",
        "dynasty": "宋",
        "collection_info": null
    },
    {
        "uuid": "a2cf534e1cf41d5d9178e2328e3e600f",
        "title": "山中",
        "author": "陈普",
        "content": "便是人间一洞天，堕樵煮茗昼腾烟。\n深春笋蕨千钟禄，落日渔樵三岛仙。\n一脉甘泉生白石，数竿修竹对青毡。\n天关九府高无路，莫助椒芹献小鲜。",
        "dynasty": "宋",
        "collection_info": null
    },
    {
        "uuid": "1d064b0963623cb6a9066f838b13c122",
        "title": "野景",
        "author": "陈普",
        "content": "衮风柳絮乱溪桥，一抹轻烟野外遥。\n独钓渔翁占江上，耦耕农父伴山腰。\n黄鹂百转趁红日，白鹭一行登碧霄。\n只怕时光如水迅，前村忍听一声蜩。",
        "dynasty": "宋",
        "collection_info": null
    },
    {
        "uuid": "1cac636954ea788ad0c4803a53fe8d57",
        "title": "答友人",
        "author": "陈普",
        "content": "云作交游山作宾，道心为主自安贫。\n柴门无钥见同物，竹帛有名终累人。\n绿水一潭澄静性，青山万迭裹闲身。\n纷纷望拜马蹄下，不见胸中万斛尘。",
        "dynasty": "宋",
        "collection_info": null
    },
    {
        "uuid": "7f17b5b8753e699748c9d970549cab59",
        "title": "学诗  其一",
        "author": "陈普",
        "content": "先知老嫩辨精粗，又识寒酸与富腴。\n要落前人旧窠臼，也须作我大规模。\n英豪好是不缘酒，妥帖岂须由捻鬚。\n最好尧夫击壤集，胸中閒气一毫无。",
        "dynasty": "宋",
        "collection_info": null
    },
    {
        "uuid": "cacc2a46b97a0ec531faef632d04e180",
        "title": "学诗  其二",
        "author": "陈普",
        "content": "摇膝支颐未冠年，已将采撷胜雕镌。\n未能动地惊天句，且诵吟风弄月篇。\n击壤莫抛康节集，煎胶可续上林弦。\n东山七月无人解，只是周公学有源。",
        "dynasty": "宋",
        "collection_info": null
    },
    {
        "uuid": "28f685ea4aa24639a487f78727d407a6",
        "title": "雨霁山皆秋色",
        "author": "陈普",
        "content": "一朝积雨豁然收，待我凝眸百尺楼。\n远远修眉明碧落，棱棱瘦骨出清秋。\n同姿远岸遥生霭，一意寒江亦露洲。\n此即化工无信息，天机衮衮不曾留。",
        "dynasty": "宋",
        "collection_info": null
    },
    {
        "uuid": "f3e831d1486bd58ba76ab25ee75cce57",
        "title": "喜晴",
        "author": "陈普",
        "content": "炎天积雨气如秋，今日新晴快倚楼。\n神女收云清客梦，羲和鞭日慰民愁。\n昨朝苔砌行蝼蝈，破晓松梢乱栗留。\n暑气犹轻如四月，欲从溪上问轻舟。",
        "dynasty": "宋",
        "collection_info": null
    },
    {
        "uuid": "8a84cbd2dcd33084779982924242b44e",
        "title": "长夏竹中  其一",
        "author": "陈普",
        "content": "四围碧玉遶盘河，六月此为安乐窝。\n且喜身心各清凈，但愁岁月为消磨。\n洞门开闢元无锁，暑气羞惭自倒戈。\n只要人心明内外，红尘取此本无多。",
        "dynasty": "宋",
        "collection_info": null
    },
    {
        "uuid": "3c566a3f2daa4a1891ba6767c6c3a7ac",
        "title": "长夏竹中  其二",
        "author": "陈普",
        "content": "暑威赫赫甑寰区，绕屋琅玕足自娱。\n四面尘埃浑不受，一年炎热竟成无。\n绝稀人迹天同处，阅尽诗书日未晡。\n为惜分阴故来此，时人疑是七贤徒。",
        "dynasty": "宋",
        "collection_info": null
    },
    {
        "uuid": "14c41635bf6c7aab50ca048ce4634df1",
        "title": "连山一峰独秀",
        "author": "陈普",
        "content": "云屏屏断乱山稠，中有青螺百尺修。\n拔萃出群高地步，导前拥后作班头。\n上连霄汉不盈尺，俯视冈陵总下流。\n吾道与君亦相似，功全一篑便相侔。",
        "dynasty": "宋",
        "collection_info": null
    },
    {
        "uuid": "b33dca29c01c75ac4625dd3c05c202b0",
        "title": "东作",
        "author": "陈普",
        "content": "经纶一札急农功，骏发公私四海同。\n妇馌尚存豳国俗，耦耕不间楚乡风。\n乌犍纷乱烟云裏，布谷焦劳风雨中。\n陇外辍耕相贺处，年来隳突绝西东。",
        "dynasty": "宋",
        "collection_info": null
    },
    {
        "uuid": "3cd2cc472ce7f2cdea8684541e7652a1",
        "title": "自杭来有四圣观佛所言",
        "author": "陈普",
        "content": "浮杭江海备间关，金甲煌煌亦厚颜。\n一夕苍黄生病眼，百年丹碧照青湾。\n但闻兀朮声翻海，不谓罗延力拔山。\n琐琐废兴何足道，伤身空在暗香间。",
        "dynasty": "宋",
        "collection_info": null
    },
    {
        "uuid": "be571205cd0fef259365c979bfe1b0ba",
        "title": "呈汪主簿及茗源诸公",
        "author": "陈普",
        "content": "章甫公西愧点雩，断缨子路羡柴愚。\n天知人弃终多福，道屈身伸頼读书。\n有日官曹须忍耐，熏天声利尽欷歔。\n行藏谩似琅琊客，采药深山日不虚。",
        "dynasty": "宋",
        "collection_info": null
    },
    {
        "uuid": "fcb0ad1d6312101a2a84b3ca807604d2",
        "title": "挽诗",
        "author": "陈普",
        "content": "蝇头蜗角总虚名，公擅儒林一老成。\n四德兼全空翠袖，一丘何暇问苍生。\n书窗掩月鸡同梦，琴室临溪鱼识声。\n可惜哲人今已矣，尚存畏敬尽堪刑。",
        "dynasty": "宋",
        "collection_info": null
    },
    {
        "uuid": "07ea4f8c094eead8392e7d2212f799a3",
        "title": "赠清叟行",
        "author": "陈普",
        "content": "共君一夜话三生，语正投机君又行。\n溪柳效颦添别恨，岸花和意送离程。\n惊时莫问归巢燕，赠别愁闻求友鶑。\n今夜梦中重聚首，鷄声茅店已三更。",
        "dynasty": "宋",
        "collection_info": null
    },
    {
        "uuid": "f7cbab61a5fe94b6941e27fd62b06e4b",
        "title": "远望",
        "author": "陈普",
        "content": "浮云尽扫暖微霄，去鹭归鸿入望遥。\n积雨纔收平野阔，夕阳未卷大江豪。\n近看飘絮如千叶，远见修眉若一毫。\n不有危楼高百尺，也应无处可呼号。",
        "dynasty": "宋",
        "collection_info": null
    },
    {
        "uuid": "6e18cbba1d487ce30bdd10977562c6ce",
        "title": "和黄云甫韵",
        "author": "陈普",
        "content": "志欲钻研探本原，圣言争柰远如天。\n爬沙愧我迟而钝，穿石输君敏且专。\n方识立身须广大，也知去道每轻儇。\n若将中正在正鹄，砥镞磨锋必入旃。",
        "dynasty": "宋",
        "collection_info": null
    },
    {
        "uuid": "0e960dad675b4b3ede363f9913606f49",
        "title": "和答友人",
        "author": "陈普",
        "content": "无一能攀古圣贤，仅能澄凈一腔天。\n新于梅畔见无极，久向心中阅逝川。\n文畅惠勤同锡饭，东园甪里共衾眠。\n仪秦肩谷难参错，莫怪香山去学禅。",
        "dynasty": "宋",
        "collection_info": null
    },
    {
        "uuid": "d555b6f0f057171a8c67473d511c8ef1",
        "title": "次答姚考成留别",
        "author": "陈普",
        "content": "别后相逢各问年，依然绿髮对华颠。\n閒云独占半间住，伴客那无一榻眠。\n酒为愁多全欠力，诗因料少未成联。\n却怜壁上留题句，时有閒情到月边。",
        "dynasty": "宋",
        "collection_info": null
    },
    {
        "uuid": "2e34f28e2075b7a3f2b295b278161733",
        "title": "儒家秋  其一",
        "author": "陈普",
        "content": "讲堂寂寂夜鸣蛩，苦为儿曹课日功。\n道体浑沦参太极，皋比冷落坐西风。\n研朱点易露华白，剪烛谈经帐影红。\n礼乐斯民开治教，闽中常衮蜀文翁。",
        "dynasty": "宋",
        "collection_info": null
    },
    {
        "uuid": "2e50959977fd59cb7538953604581c5c",
        "title": "儒家秋  其二",
        "author": "陈普",
        "content": "离离秋色上梧枝，向晓烟云冷砚池。\n绛帐谈经千古道，青山对酒几联诗。\n西风红叶林边树，夜雨青灯鬓上丝。\n竹瘦荷枯篱菊凈，暂韬笔砚彻皋比。",
        "dynasty": "宋",
        "collection_info": null
    },
    {
        "uuid": "abc2616e525c161823189baced064bb5",
        "title": "儒家秋  其三",
        "author": "陈普",
        "content": "芦苇西风雁影孤，凄凄凉气入郊墟。\n铁檠灼烁三更雨，道脉精微几卷书。\n潘鬓星霜愁髮短，韩堂风露故交疏。\n朝廷有道奎星显，何苦蓬窗守蠹鱼。",
        "dynasty": "宋",
        "collection_info": null
    },
    {
        "uuid": "50c81d3a84b4576bb4be380f1d923a60",
        "title": "烈女秋  其一",
        "author": "陈普",
        "content": "阳台春梦逐浮云，灯影西风独闭门。\n一点清心霜六月，半帘红叶雨黄昏。\n守符终古渐台水，坠血经今金谷园。\n何事文君无雅操，琴声一动便思奔。",
        "dynasty": "宋",
        "collection_info": null
    },
    {
        "uuid": "df7a09e23fbe05bb20641061f242f8a4",
        "title": "烈女秋  其二",
        "author": "陈普",
        "content": "不思粉黛学倾城，心对冰壶贮月明。\n魏国节操成令女，湘江竹泪泣娥英。\n床头明镜春容减，桑下黄金秋叶轻。\n守静不因时物感，西风荒草自蛩声。",
        "dynasty": "宋",
        "collection_info": null
    },
    {
        "uuid": "91dc75849123f64984d0461359da8c72",
        "title": "烈女秋  其三",
        "author": "陈普",
        "content": "一盏残灯对影居，凤飞西去彩鸾孤。\n毁身令女生全节，沉水齐姜死守符。\n月色半帘閒翡翠，蛩声孤枕冷珊瑚。\n柏舟歌罢尘埋镜，淅沥秋声在竹梧。",
        "dynasty": "宋",
        "collection_info": null
    },
    {
        "uuid": "c057b34e4b2ebb5d464d9a0ed5470adb",
        "title": "秋日即事  其一",
        "author": "陈普",
        "content": "夜床辗转恨明迟，晓髮梳寒倚竹扉。\n树影纸窗风作色，蛩声壁罅月流辉。\n三杯白酒穷年客，满箧红尘隔岁衣。\n遥想白鸥江上路，蓼花枫叶雨霏霏。",
        "dynasty": "宋",
        "collection_info": null
    },
    {
        "uuid": "118e09596f98422be7414cb8b67a7415",
        "title": "秋日即事  其二",
        "author": "陈普",
        "content": "玉露金茎晓髮寒，秋风仍作去年看。\n蛩声疏雨长为客，雁影残蝉独倚栏。\n钱砚窗棂云影淡，丹枫溪曲水痕干。\n西风曾与黄花约，拟掇繁英贳酒餐。",
        "dynasty": "宋",
        "collection_info": null
    },
    {
        "uuid": "1635009c0e84e4ec5611f2658f74f28e",
        "title": "秋日即事  其三",
        "author": "陈普",
        "content": "二尺书檠对影居，西风吹雪上吟鬚。\n云边月色人千里，竹裏秋声酒一壶。\n客思迩来红叶乱，雁声南去白云孤。\n季鹰自是知机者，一念莼鲈便到吴。",
        "dynasty": "宋",
        "collection_info": null
    },
    {
        "uuid": "0cd1330a7c9a88ec9e38354d815cfc5d",
        "title": "秋日即事  其四",
        "author": "陈普",
        "content": "书余饮水枕长肱，四壁啼蛩诉不平。\n月色满窗诗骨冷，露华半枕梦魂清。\n西风岁岁长堤柳，流水朝朝沧海情。\n红叶山深无雁过，残砧几处捣愁声。",
        "dynasty": "宋",
        "collection_info": null
    },
    {
        "uuid": "df2e36f3cde6ea976c1be0e16c4c591a",
        "title": "秋日即事  其五",
        "author": "陈普",
        "content": "游丝闪闪挂虚檐，翔隼号寒华岳尖。\n白髮束来闲点易，乌衣归去寂钩帘。\n三千客路飞枫叶，四五人家卖酒帘。\n鱼笛水寒江上晚，半丛豆叶雨纤纤。",
        "dynasty": "宋",
        "collection_info": null
    },
    {
        "uuid": "330959a0b835fbfe141addfbd41acf33",
        "title": "鼓瑟  其一",
        "author": "陈普",
        "content": "满楼明月调云和，五十絃中急雨过。\n彩凤拂衣鸣翠竹，素鳞鼓鬣出寒波。\n凄凉楚客新愁断，清切湘灵旧怨多。\n一曲更沉人已静，江头云挂绿嵯峨。",
        "dynasty": "宋",
        "collection_info": null
    },
    {
        "uuid": "19e5989414cb4b6b7573f4836bfd7a14",
        "title": "鼓瑟  其二",
        "author": "陈普",
        "content": "朱絃声奏彻云清，有客沉吟倚柱听。\n遗响一时存楚曲，断魂千载写湘灵。\n珠随明月生沧海，船挟悲风过洞庭。\n絃索无言胶柱倒，遥遥江上数峰青。",
        "dynasty": "宋",
        "collection_info": null
    },
    {
        "uuid": "66611a362bf762937fe50da12126dbc8",
        "title": "鼓瑟  其三",
        "author": "陈普",
        "content": "五十朱絃不与琴，一絃一柱调清音。\n南华唤醒庄生梦，西蜀传留望帝心。\n鱼跃沧波风袅袅，凤飞丹穴月沉沉。\n此情不待铿而作，一揽新声见古今。",
        "dynasty": "宋",
        "collection_info": null
    },
    {
        "uuid": "675ea871fade3dc87c664f4ab3dbc92f",
        "title": "夜坐",
        "author": "陈普",
        "content": "竹云乱相逐，明月羞如女。\n青山锁幽人，饥民卧茅宇。",
        "dynasty": "宋",
        "collection_info": null
    },
    {
        "uuid": "7bf3d87be3d85eb5aaa2d29637d28a76",
        "title": "有感",
        "author": "陈普",
        "content": "益州桑柘雨，莘野稻粱秋。\n功业髯秋兔，行藏汗万牛。",
        "dynasty": "宋",
        "collection_info": null
    },
    {
        "uuid": "75bc8d00a85cca38049cf0965a42a590",
        "title": "高宗帖",
        "author": "陈普",
        "content": "寝苫枕干子，有暇绾秋蛇。\n仁人不忍见，俗子持相夸。",
        "dynasty": "宋",
        "collection_info": null
    },
    {
        "uuid": "5c8a4420252e4a7045c6c6ca7fe5f619",
        "title": "姚国秀十咏 东塾",
        "author": "陈普",
        "content": "濂溪义安取，新郑与新丰。\n所以东塾子，拳拳东塾翁。",
        "dynasty": "宋",
        "collection_info": null
    },
    {
        "uuid": "38994f9c2ef670bfbaf1b3ee420f3bc1",
        "title": "姚国秀十咏 溪庄",
        "author": "陈普",
        "content": "畴昔何来此，青山与白鸥。\n絮飞春不去，潮返月频留。",
        "dynasty": "宋",
        "collection_info": null
    },
    {
        "uuid": "6876df3a3a153e85598877d9f877a5d8",
        "title": "姚国秀十咏 玉女峰",
        "author": "陈普",
        "content": "道心苦难足，造物冷看人。\n铁汉未成就，遗渠妍笑颦。",
        "dynasty": "宋",
        "collection_info": null
    },
    {
        "uuid": "4fd56ba50cde4e4161436c2d244b0b37",
        "title": "姚国秀十咏 勒马山",
        "author": "陈普",
        "content": "六合横驰骛，道人门不开。\n回头顾明命，鞭辟入身来。",
        "dynasty": "宋",
        "collection_info": null
    },
    {
        "uuid": "9974e5ca6ec4855221b8126be13543e6",
        "title": "姚国秀十咏 圆山",
        "author": "陈普",
        "content": "道人见此山，指作太极图。\n中宵挂明月，请看头上无。",
        "dynasty": "宋",
        "collection_info": null
    },
    {
        "uuid": "0ba74c6e508bc2cb3c402d96ed43ac57",
        "title": "姚国秀十咏 信芳亭",
        "author": "陈普",
        "content": "德馨何酷烈，同心皆与知。\n灵根在何许，暗室毋自欺。",
        "dynasty": "宋",
        "collection_info": null
    },
    {
        "uuid": "780c1e9e9023e82aafab514116b71a0d",
        "title": "姚国秀十咏 小山",
        "author": "陈普",
        "content": "平生一丘愿，不忘岳连姿。\n若求静寿意，一篑有余师。",
        "dynasty": "宋",
        "collection_info": null
    },
    {
        "uuid": "f982bac67ff685add4e3c0a035038f64",
        "title": "姚国秀十咏 竹坞",
        "author": "陈普",
        "content": "竹静尘不染，坞深人不到。\n欲海不可航，聊须从吾好。",
        "dynasty": "宋",
        "collection_info": null
    },
    {
        "uuid": "d2556643067f86eb6981aa67bf2c6e4d",
        "title": "姚国秀十咏 菱塘",
        "author": "陈普",
        "content": "廉隅集谣咏，举世尚和光。\n平生憎老子，蓄雨肥菱塘。",
        "dynasty": "宋",
        "collection_info": null
    },
    {
        "uuid": "54a12dbc33d1cad7611373163ee7b66a",
        "title": "姚国秀十咏 梅窗",
        "author": "陈普",
        "content": "年年佩温故，先入一枝来。\n岁寒吾与女，欲别重徘徊。",
        "dynasty": "宋",
        "collection_info": null
    },
    {
        "uuid": "9ab41663ee8cf3750764ea1487eb03c8",
        "title": "赠南丰姚敬仲",
        "author": "陈普",
        "content": "孔门缧绁可妻，董生孝慈有翁。\n天与仲尼不恕，人间处处流通。",
        "dynasty": "宋",
        "collection_info": null
    },
    {
        "uuid": "8febd6662c8ca4cedd652767fa113467",
        "title": "野步  其一",
        "author": "陈普",
        "content": "南雁数声嘹唳，西风双鬓䰐鬖。\n病叶夕阳满树，断云残雨归岩。",
        "dynasty": "宋",
        "collection_info": null
    },
    {
        "uuid": "b8782885408598f4a3798d18310b31f2",
        "title": "野步  其二",
        "author": "陈普",
        "content": "潇洒枯藤老屦，行行只復行行。\n泥路野人屐迹，石桥流水琴声。",
        "dynasty": "宋",
        "collection_info": null
    },
    {
        "uuid": "96dfdae6b0e7d72b25c85fdb0b9bcb31",
        "title": "野步  其三",
        "author": "陈普",
        "content": "黄犊眼中荒草，鹭鸶立处枯荷。\n宦海风涛舟楫，故山烟雨松萝。",
        "dynasty": "宋",
        "collection_info": null
    },
    {
        "uuid": "d30aed09031b52670e01883edaf2cf2c",
        "title": "野步  其四",
        "author": "陈普",
        "content": "愁思冥鸿杳杳，吟情败叶纷纷。\n归去满身溪雨，醉眠半枕山云。",
        "dynasty": "宋",
        "collection_info": null
    },
    {
        "uuid": "c3b13e359413c13648e06a15281492e6",
        "title": "野步  其五",
        "author": "陈普",
        "content": "白日长绳难繫，青帘浊酒堪赊。\n归鹤苍山云际，故人锦字天涯。",
        "dynasty": "宋",
        "collection_info": null
    },
    {
        "uuid": "b3eacbead4c100964168779b3ed32f42",
        "title": "野步  其六",
        "author": "陈普",
        "content": "红叶林风飒飒，苍苔径雨斑斑。\n人迹石边流水，樵歌鸟外青山。",
        "dynasty": "宋",
        "collection_info": null
    },
    {
        "uuid": "41053684c49dcb8cba04034bc3a23ddb",
        "title": "野步  其七",
        "author": "陈普",
        "content": "流水数株残柳，西风两岸芦花。\n荒草客愁远道，夕阳牛带归鸦。",
        "dynasty": "宋",
        "collection_info": null
    },
    {
        "uuid": "06a883c68ded904987f890dd59671e70",
        "title": "野步  其八",
        "author": "陈普",
        "content": "按步缓寻幽草，扬眉一望平林。\n鸟影渔矶日暮，豆花村屋秋深。",
        "dynasty": "宋",
        "collection_info": null
    },
    {
        "uuid": "5f85537572a838b3ced6035ecc0c717d",
        "title": "野步  其九",
        "author": "陈普",
        "content": "几处渔樵石路，数家鸡犬柴门。\n竈屋残烟杳霭，溪流淡月黄昏。",
        "dynasty": "宋",
        "collection_info": null
    },
    {
        "uuid": "e64c286acdd07942cd2b06da43dd4eda",
        "title": "野步  其一○",
        "author": "陈普",
        "content": "木叶西风古道，稻花北壠新田。\n流水美人何处，夕阳荒草连天。",
        "dynasty": "宋",
        "collection_info": null
    },
    {
        "uuid": "8cfe7c79dcd96fb7502c236753fb7a75",
        "title": "太极中事事皆有即无佛",
        "author": "陈普",
        "content": "三春蝴蝶谁言梦，六月苍蝇讵可憎。\n未怪康衢中有虎，每疑太极裏无僧。",
        "dynasty": "宋",
        "collection_info": null
    },
    {
        "uuid": "ff2c8ee96c3ab263e3b623df92b0318d",
        "title": "读史  其一",
        "author": "陈普",
        "content": "王莽当年似姬旦，炀皇前日肖曾参。\n担囊揭箧何须逐，盗贼谁无仁义心。",
        "dynasty": "宋",
        "collection_info": null
    },
    {
        "uuid": "5c65d8cb09b57d56936acf36364b848d",
        "title": "读史  其二",
        "author": "陈普",
        "content": "王敦自嘆非盛德，国忠自言无令名。\n狐死不知正丘首，人伦都尽虎狼行。",
        "dynasty": "宋",
        "collection_info": null
    },
    {
        "uuid": "373a3c97370464be50e5864414a56d0b",
        "title": "读史  其三",
        "author": "陈普",
        "content": "董卓犹知用荀爽，蔡京也解召杨时。\n善人寿命如松柏，自有神明好护持。",
        "dynasty": "宋",
        "collection_info": null
    },
    {
        "uuid": "185559d7439192ffd8ec2fb05703b997",
        "title": "读史  其四",
        "author": "陈普",
        "content": "马六尾五四代士，葱寸肉方千世心。\n浮云转眼百千态，惟有性情无古今。",
        "dynasty": "宋",
        "collection_info": null
    },
    {
        "uuid": "099af943d402b74053bdf3b1328fcf85",
        "title": "读史  其五",
        "author": "陈普",
        "content": "天踰铁勒偏无夜，地到扶桑更有人。\n民首自黔心自白，诗书万古不忧秦。",
        "dynasty": "宋",
        "collection_info": null
    },
    {
        "uuid": "e7278cf98fbe6c6bb963b2604c0e100d",
        "title": "读史  其六",
        "author": "陈普",
        "content": "祝网三驱百圣同，仲尼无语孟牵弓。\n雷霆日月谁能避，肯向门前着大虫。",
        "dynasty": "宋",
        "collection_info": null
    },
    {
        "uuid": "9cb5dabd8b1e0a59ab3c9c4bd9e4bb4d",
        "title": "读史  其七",
        "author": "陈普",
        "content": "不是二颜张许辈，故将躯命委沙尘。\n天生熊掌真滋味，自美自甘难告人。",
        "dynasty": "宋",
        "collection_info": null
    },
    {
        "uuid": "75b0bc3710bdb88b2debfd1115635265",
        "title": "读史  其八",
        "author": "陈普",
        "content": "晏婴白日为谗贼，吾道何用尤臧仓。\n啜粥倚庐深墨面，天地不遣君齐梁。",
        "dynasty": "宋",
        "collection_info": null
    },
    {
        "uuid": "f32e65461e8cb4f0cae688bae4082a35",
        "title": "乙未冬久雨",
        "author": "陈普",
        "content": "陇上初黄雾四垂，禾头尽黑正淋漓。\n衡山自有开云手，只在人间人不知。",
        "dynasty": "宋",
        "collection_info": null
    },
    {
        "uuid": "39621f52d3f4b3fe82ec3e7b3c961024",
        "title": "程氏馆灯下白菊花",
        "author": "陈普",
        "content": "灯前一阵玉胡蝶，火急教人网取看。\n乃是径中白甘菊，主人移入伴清寒。",
        "dynasty": "宋",
        "collection_info": null
    },
    {
        "uuid": "5c6c73bb321c032cbc3c6e64ea4f3c4a",
        "title": "永丰疫疠事佛人多死",
        "author": "陈普",
        "content": "斗邑军余种未芽，敛形还葬復千车。\n天行底事无差择，偏入长斋礼佛家。",
        "dynasty": "宋",
        "collection_info": null
    },
    {
        "uuid": "c2906189a9dae43de4e42a337972199d",
        "title": "路中救小鱼",
        "author": "陈普",
        "content": "道逢涸辙一穷鱼，气息如丝沫尚濡。\n未得相携沧海去，蛙池共活谅中孚。",
        "dynasty": "宋",
        "collection_info": null
    },
    {
        "uuid": "cad91c403e21ead08b5f3a24c97ed83f",
        "title": "自哂  其一",
        "author": "陈普",
        "content": "曾骑白鹤上扬州，头上花枝秉烛游。\n樽酒迩来谁是伴，白云收尽数峰秋。",
        "dynasty": "宋",
        "collection_info": null
    },
    {
        "uuid": "342f1326b434cc8b601f743c92f61416",
        "title": "自哂  其二",
        "author": "陈普",
        "content": "草泽行吟赋楚骚，青麻衣上俗尘多。\n五陵年少休相笑，戏马台前载酒过。",
        "dynasty": "宋",
        "collection_info": null
    },
    {
        "uuid": "b5aaeb3f59d39c1087cd950b270dac29",
        "title": "自哂  其三",
        "author": "陈普",
        "content": "鬬鸡走马醉高阳，今日归来两鬓霜。\n无限少年心上事，半帘豆雨语寒螀。",
        "dynasty": "宋",
        "collection_info": null
    },
    {
        "uuid": "d8c3a0d7396bd0d842867680ccc85f93",
        "title": "自哂  其四",
        "author": "陈普",
        "content": "古树閒云独抱琴，琴声寂静树云深。\n相如渴死文君老，辜负题桥万里心。",
        "dynasty": "宋",
        "collection_info": null
    },
    {
        "uuid": "305a688bd5f3e70ebebb58ebeb0321ca",
        "title": "自哂  其五",
        "author": "陈普",
        "content": "世事悠悠酒几杯，晴苍把镜独徘徊。\n西风吹老梧桐树，仍送新霜两鬓来。",
        "dynasty": "宋",
        "collection_info": null
    },
    {
        "uuid": "4b2d89114f34bdaed45791aaa846d5c2",
        "title": "自哂  其六",
        "author": "陈普",
        "content": "宽博麻衣折角巾，疏慵不似少年身。\n白云半枕山中午，犹梦乘槎去问津。",
        "dynasty": "宋",
        "collection_info": null
    },
    {
        "uuid": "79c276b75ba915f4e7b0933c10174df2",
        "title": "爱日  其一",
        "author": "陈普",
        "content": "绝妙茅斋对竹林，少年日月直千金。\n殷勤好与此君约，不许空移一寸阴。",
        "dynasty": "宋",
        "collection_info": null
    },
    {
        "uuid": "0652faf0a84e52a35352caed92416f38",
        "title": "爱日  其二",
        "author": "陈普",
        "content": "一寸光阴直万钱，况兼妙质与崇年。\n睡魔懒祟俱驱去，要与窗驹鬬着鞭。",
        "dynasty": "宋",
        "collection_info": null
    },
    {
        "uuid": "2cd2e98fd0ca8f8399539da6f89ad58b",
        "title": "乙巳邵武建宁夜坐书呈诸公  其一",
        "author": "陈普",
        "content": "欲图麟阁终形役，不过虎溪还事烦。\n但向暑来寒往处，十分磨鑢要无痕。",
        "dynasty": "宋",
        "collection_info": null
    },
    {
        "uuid": "9b91dd20872a8892fd46f9304975ab0b",
        "title": "乙巳邵武建宁夜坐书呈诸公  其二",
        "author": "陈普",
        "content": "匝地弥天日用常，寂然不动已洋洋。\n但令正气无参杂，立见岐山叫凤凰。",
        "dynasty": "宋",
        "collection_info": null
    },
    {
        "uuid": "cdb365eac7a91e197e1a0fd6bedaecad",
        "title": "乙巳邵武建宁夜坐书呈诸公  其三",
        "author": "陈普",
        "content": "东家丘蓄缘何息，百里奚牛为底肥。\n自得三人虽损一，此心到处物无违。",
        "dynasty": "宋",
        "collection_info": null
    },
    {
        "uuid": "c2e67b346e19c6e0beb8cbd79dfeb646",
        "title": "乙巳邵武建宁夜坐书呈诸公  其四",
        "author": "陈普",
        "content": "鹡鸰翡翠各毛衣，未有丝麻亦衣皮。\n白昼不冠对妻子，要令天地撤方维。",
        "dynasty": "宋",
        "collection_info": null
    },
    {
        "uuid": "30beb5a53ee09f2f9e7746e3a648395b",
        "title": "乙巳邵武建宁夜坐书呈诸公  其五",
        "author": "陈普",
        "content": "敬身天不宽曾子，白眼人当杀嗣宗。\n林下脱巾仍露脚，青云白石肯相容。",
        "dynasty": "宋",
        "collection_info": null
    },
    {
        "uuid": "e8b89a11e51eba7521a5c891c1e24f41",
        "title": "乙巳邵武建宁夜坐书呈诸公  其六",
        "author": "陈普",
        "content": "一合干坤贮鬼神，入虚何敢谓无人。\n暗中射鲋谁知见，绕市青衣说与人。",
        "dynasty": "宋",
        "collection_info": null
    },
    {
        "uuid": "c38b4035ff0e5b9f5d8794b8bf984871",
        "title": "乙巳邵武建宁夜坐书呈诸公  其七",
        "author": "陈普",
        "content": "南面弹琴陈蔡饥，不停昼夜迭相催。\n鸤鸠欲一无容僞，兄弟一家分受之。",
        "dynasty": "宋",
        "collection_info": null
    },
    {
        "uuid": "c0ca895f8f1340a0ae2978bfaae71b1f",
        "title": "乙巳邵武建宁夜坐书呈诸公  其八",
        "author": "陈普",
        "content": "高宗诚实梦傅说，傅说何尝梦高宗。\n鲐背图形满天下，柴门不启睡方浓。",
        "dynasty": "宋",
        "collection_info": null
    },
    {
        "uuid": "2eba2b7f70d2bf0e4aeca6698f70f9b5",
        "title": "乙巳邵武建宁夜坐书呈诸公  其九",
        "author": "陈普",
        "content": "长沙太傅便嘆息，华州司功辄发狂。\n持此身心上天去，更无可答万夫望。",
        "dynasty": "宋",
        "collection_info": null
    },
    {
        "uuid": "a4be6000428e5f3761de0fbf9a69462e",
        "title": "乙巳邵武建宁夜坐书呈诸公  其一○",
        "author": "陈普",
        "content": "寄笺遥问两司命，曾遣千金慰执鞭。\n抛却一川风月去，高车驷马定何年。",
        "dynasty": "宋",
        "collection_info": null
    },
    {
        "uuid": "a71c91d8399d382caba051f8160227c8",
        "title": "乙巳邵武建宁夜坐书呈诸公  其一一",
        "author": "陈普",
        "content": "求鱼指鹿共诬天，驷马嘶声更可怜。\n不下但嗔机上嫂，中庭犹有泪如泉。",
        "dynasty": "宋",
        "collection_info": null
    },
    {
        "uuid": "bb4edba6041698ace80ad75870f8a56b",
        "title": "乙巳邵武建宁夜坐书呈诸公  其一二",
        "author": "陈普",
        "content": "父母何曾使我愈，自将身去狥尘埃。\n孔颜思孟老庄释，万语千言唤不回。",
        "dynasty": "宋",
        "collection_info": null
    },
    {
        "uuid": "561eb578c1eb5fcbeb58ea44b4d4837a",
        "title": "乙巳邵武建宁夜坐书呈诸公  其一三",
        "author": "陈普",
        "content": "投灯飞烛未为愚，接迹纷纷是可诛。\n缘木得鱼还有样，便教焚却孔明庐。",
        "dynasty": "宋",
        "collection_info": null
    },
    {
        "uuid": "406f48e1269b93b677570a4e020ddaef",
        "title": "乙巳邵武建宁夜坐书呈诸公  其一四",
        "author": "陈普",
        "content": "气云汗雨揉黄埃，不是天驱地使来。\n莫恃慈亲无杀子，害仁已甚必为灾。",
        "dynasty": "宋",
        "collection_info": null
    },
    {
        "uuid": "199d6ca21e4fab5c214c04b216ff643e",
        "title": "乙巳邵武建宁夜坐书呈诸公  其一五",
        "author": "陈普",
        "content": "盱豫悔成缘悔迟，往蹇来反又何疑。\n鸡鸣一念清如水，正是籧篨可俯时。",
        "dynasty": "宋",
        "collection_info": null
    },
    {
        "uuid": "c05c637dc252ade4cd5e856a8ce93085",
        "title": "乙巳邵武建宁夜坐书呈诸公  其一六",
        "author": "陈普",
        "content": "山龙火藻舜所置，六合可无纲与维。\n有室有家万心愿，圣门大禁在钻窥。",
        "dynasty": "宋",
        "collection_info": null
    },
    {
        "uuid": "3703558815557fdd871bfec9076240b2",
        "title": "乙巳邵武建宁夜坐书呈诸公  其一七",
        "author": "陈普",
        "content": "金明池上绿衣儿，燮理阴阳焉用之。\n建国立家真可怪，不栽梓漆与桐椅。",
        "dynasty": "宋",
        "collection_info": null
    },
    {
        "uuid": "61fca132fc06a2905122a0a6c976a3e8",
        "title": "乙巳邵武建宁夜坐书呈诸公  其一八",
        "author": "陈普",
        "content": "棘围木栅试文章，先把公卿作寇攘。\n往事如斯能不咎，未容尽付与斜阳。",
        "dynasty": "宋",
        "collection_info": null
    },
    {
        "uuid": "ea9f3f4b949b997c2936f43b8cf45ffa",
        "title": "乙巳邵武建宁夜坐书呈诸公  其一九",
        "author": "陈普",
        "content": "深山夭矫老风霜，自是光明好栋梁。\n不待万牛拖挽去，不如僵柳与枯杨。",
        "dynasty": "宋",
        "collection_info": null
    },
    {
        "uuid": "33a94ed509bb0d3102ad60138ca02d21",
        "title": "乙巳邵武建宁夜坐书呈诸公  其二○",
        "author": "陈普",
        "content": "如山似岳起烟云，争柰根资故未纯。\n整顿干坤成万类，要还林下洗心人。",
        "dynasty": "宋",
        "collection_info": null
    },
    {
        "uuid": "80d329deb4ab477665dcc9dc83312297",
        "title": "叔文九日  其一",
        "author": "陈普",
        "content": "葱梅韭芥本同家，自入离骚竟入邪。\n一日露牙救桓景，千秋添得伴黄花。",
        "dynasty": "宋",
        "collection_info": null
    },
    {
        "uuid": "425bec2c940c970fb49a7525dab07447",
        "title": "叔文九日  其二",
        "author": "陈普",
        "content": "江左夷吾本胜流，晚因造膝却生愁。\n紫囊肯上斯人腕，敢怨离骚佩不收。",
        "dynasty": "宋",
        "collection_info": null
    },
    {
        "uuid": "067d954cc06fa002d3825dfb1db08de6",
        "title": "邵武泰宁途间一路海棠",
        "author": "陈普",
        "content": "万骑连接出襄国，诸姨撩乱上骊山。\n道人不识红粧面，何事扶筇过此山。",
        "dynasty": "宋",
        "collection_info": null
    },
    {
        "uuid": "ba7e75be2f0d37b75e0aa47a1b018fe2",
        "title": "武夷一曲",
        "author": "陈普",
        "content": "虹桥一断几千龄，亲手文公再造成。\n何事游人尚迷路，乱寻无楫渡船撑。",
        "dynasty": "宋",
        "collection_info": null
    },
    {
        "uuid": "9e2dd56342e736ba7cae521260eac35a",
        "title": "玉女峰",
        "author": "陈普",
        "content": "暮暮朝朝此水头，却无雨怨与云愁。\n我仪何事堂堂去，极目天涯双鬓秋。",
        "dynasty": "宋",
        "collection_info": null
    },
    {
        "uuid": "264e64d388f220b6cea57dae8b246324",
        "title": "大王峰",
        "author": "陈普",
        "content": "统摄群峰占水湄，长如翼德断桥时。\n恶声聊断仙灵耳，赤帻空汗百世师。",
        "dynasty": "宋",
        "collection_info": null
    },
    {
        "uuid": "4df3ab1d9e2254e4fad6c680217c0b2d",
        "title": "隠屏",
        "author": "陈普",
        "content": "排云抵雨立虚空，端正方严万壑中。\n好去明堂充宁倚，不应留此伴仙翁。",
        "dynasty": "宋",
        "collection_info": null
    },
    {
        "uuid": "b3e9fb2e2e653bce78d48c69aa8a6072",
        "title": "仙掌",
        "author": "陈普",
        "content": "丹崖翠壁尽仙梯，不用囊中大药资。\n成道无过是无欲，仙灵分晓示诸斯。",
        "dynasty": "宋",
        "collection_info": null
    },
    {
        "uuid": "fb1bfad9982f2b3ecfdc829147072b28",
        "title": "天柱峰",
        "author": "陈普",
        "content": "撑天拄地气何雄，绝似多愁杞国翁。\n五曲年来添个伴，从今不復患共工。",
        "dynasty": "宋",
        "collection_info": null
    },
    {
        "uuid": "ec232d11269736166be96f5be6bd591f",
        "title": "一线天",
        "author": "陈普",
        "content": "天真道妙本无多，只费挨摊与洗磨。\n不见昭昭端的处，分明全体是如何。",
        "dynasty": "宋",
        "collection_info": null
    },
    {
        "uuid": "74188293c5e3dac8c4022a052d0a40a9",
        "title": "石堂  其一",
        "author": "陈普",
        "content": "仙佛人言是一家，好分半席共烟霞。\n廓清摧陷儒家事，不谓青山识正邪。",
        "dynasty": "宋",
        "collection_info": null
    },
    {
        "uuid": "e51e4e1ba26a96a20cf2a815bf6e524e",
        "title": "石堂  其二",
        "author": "陈普",
        "content": "天威如许敢争雄，重遣山灵费一峰。\n不共那边如水火，未应抵死不相容。",
        "dynasty": "宋",
        "collection_info": null
    },
    {
        "uuid": "339772153e30d48debfe401d24c0bb76",
        "title": "石堂  其三",
        "author": "陈普",
        "content": "萧萧五曲片茆茨，环合群峰共护持。\n天下七情谁中节，武夷山石百王师。",
        "dynasty": "宋",
        "collection_info": null
    },
    {
        "uuid": "141fb515404c5868f376d790360fbe41",
        "title": "石堂  其四",
        "author": "陈普",
        "content": "闻言惊喜是家山，朅蹙来兹遂一攀。\n何但名称偶相似，宛然天壁锁云关。",
        "dynasty": "宋",
        "collection_info": null
    },
    {
        "uuid": "ce2d1d699cdfd6688895320e0589a4e7",
        "title": "石堂  其五",
        "author": "陈普",
        "content": "新丰鸡犬路终迷，庐下濂溪非故溪。\n造物留人殊过当，终当结屋此云栖。",
        "dynasty": "宋",
        "collection_info": null
    },
    {
        "uuid": "4b2d09d0e4a00fe5df59a5b4ac0c6c12",
        "title": "伯循和石堂后二首復依韵  其一",
        "author": "陈普",
        "content": "晋士当年一岘山，高风千古邈难攀。\n浮岚暖翠依然在，不入人间大梦关。",
        "dynasty": "宋",
        "collection_info": null
    },
    {
        "uuid": "a319f2e1748fbe5b34bfc7d85734e085",
        "title": "伯循和石堂后二首復依韵  其二",
        "author": "陈普",
        "content": "棹歌一唱醒群迷，先有胸中九曲溪。\n仁智之真常莹彻，过门不入亦山栖。",
        "dynasty": "宋",
        "collection_info": null
    },
    {
        "uuid": "dd04db6369f22dfa808ad3a7c84b425c",
        "title": "赤壁赋中四句 耳得之而为声",
        "author": "陈普",
        "content": "司聪坎体本来清，举世都将贮笛筝。\n饱听翛翛北窗吹，人间能有几长庚。",
        "dynasty": "宋",
        "collection_info": null
    },
    {
        "uuid": "6155892041c300c7ee46f4ced15bb90d",
        "title": "赤壁赋中四句 目遇之而成色",
        "author": "陈普",
        "content": "人间何处看真色，午夜天心月满时。\n无限凡夫空肉眼，凝眸决眦望西施。",
        "dynasty": "宋",
        "collection_info": null
    },
    {
        "uuid": "13c040509f179defa955e28f944634c3",
        "title": "赤壁赋中四句 取之无禁",
        "author": "陈普",
        "content": "竹声梅影芰荷香，满檐连车不是贜。\n无奈浮云并粪土，百年瞬息万人忙。",
        "dynasty": "宋",
        "collection_info": null
    },
    {
        "uuid": "ababb701e477b51e5d18606e877e15e4",
        "title": "赤壁赋中四句 用之不竭",
        "author": "陈普",
        "content": "白璧黄金杀五侯，只堪挥斥不堪留。\n柳风梧月窗前草，此兴江河日夜流。",
        "dynasty": "宋",
        "collection_info": null
    },
    {
        "uuid": "be3d5f7b88f4c8cab8567a37359fc6a2",
        "title": "归鸟",
        "author": "陈普",
        "content": "紫山青嶂尽如家，负日衝烟復带霞。\n今古干坤秋一幅，几番归鸟与栖鸦。",
        "dynasty": "宋",
        "collection_info": null
    },
    {
        "uuid": "59a1d726341facbc907b06735a21c324",
        "title": "困王孙",
        "author": "陈普",
        "content": "养生丧死妇女手，受气成形酒色胎。\n牧马夜归眠马下，梦魂犹遶旧楼台。",
        "dynasty": "宋",
        "collection_info": null
    },
    {
        "uuid": "5e297470361071d0d2c5659c33ffc84f",
        "title": "不解算  其一",
        "author": "陈普",
        "content": "孔桑祗是秽尘编，刘晏空夸马上鞭。\n六合分明长策裏，不知刘项入关年。",
        "dynasty": "宋",
        "collection_info": null
    },
    {
        "uuid": "7f805627775f20346a5950f308fdd7a9",
        "title": "不解算  其二",
        "author": "陈普",
        "content": "算来未必得卢枭，不算其如四壁萧。\n大道广居天与伍，肯将前箸乱箪瓢。",
        "dynasty": "宋",
        "collection_info": null
    },
    {
        "uuid": "8059e44019110513ef921e0a8358952f",
        "title": "不解算  其三",
        "author": "陈普",
        "content": "管晏商斯几揣摩，尽夸掌上有山河。\n当身成就凭君问，孰与颜曾孔孟多。",
        "dynasty": "宋",
        "collection_info": null
    },
    {
        "uuid": "2cff12262ef9e86fedd1b27e79d06295",
        "title": "不解算  其四",
        "author": "陈普",
        "content": "汉初帷幄有真儒，五百余人辙予卢。\n三十六宫来往处，子房终得邵尧夫。",
        "dynasty": "宋",
        "collection_info": null
    },
    {
        "uuid": "4cf9cebcbf73b245154d985c6d45d3d2",
        "title": "七月六日夜雨",
        "author": "陈普",
        "content": "苍生一一共胞胎，日夜无端心上来。\n半月骄阳四更雨，豳风夏校梦初回。",
        "dynasty": "宋",
        "collection_info": null
    },
    {
        "uuid": "fc4ddeaa136fc8af1776da2efb46d8de",
        "title": "七夕  其一",
        "author": "陈普",
        "content": "玉果金盘开九州，人间无处匿蛛蟊。\n天孙今夜鹊桥畔，百亿化身难得周。",
        "dynasty": "宋",
        "collection_info": null
    },
    {
        "uuid": "b8e0e157c22a453a0913a51b563e7285",
        "title": "七夕  其二",
        "author": "陈普",
        "content": "但把凡身小品论，不须榻頞问星辰。\n女郎恋别泪如雨，遑托金针度与人。",
        "dynasty": "宋",
        "collection_info": null
    },
    {
        "uuid": "75fc14c06d0cf267341656d3843f9f7d",
        "title": "七夕  其三",
        "author": "陈普",
        "content": "欲理银河一叶舟，不知满架架蒙鸠。\n汉阴抱瓮苍颜叟，孤负今朝乞巧楼。",
        "dynasty": "宋",
        "collection_info": null
    },
    {
        "uuid": "132b3508ea8da1462eab06dbf8f4e31b",
        "title": "七夕  其四",
        "author": "陈普",
        "content": "木牛流马无人会，元是自家心孔开。\n却恐如簧谗佞口，曾问天孙乞巧来。",
        "dynasty": "宋",
        "collection_info": null
    },
    {
        "uuid": "03f9ee847dd899c14492c6e1968c0216",
        "title": "七夕  其五",
        "author": "陈普",
        "content": "织女牵牛不隔河，俨然天娣与相摩。\n道心万载如寒水，肯为河东起浪波。",
        "dynasty": "宋",
        "collection_info": null
    },
    {
        "uuid": "b43d7d48d007f7435360257ef7f22352",
        "title": "七夕后一日  其一",
        "author": "陈普",
        "content": "世间万事但随身，不费将迎是圣人。\n雨暗云昏殷作夜，天青水碧在今晨。",
        "dynasty": "宋",
        "collection_info": null
    },
    {
        "uuid": "db359ad0bee842ce75b5bb4afa4d7ad4",
        "title": "七夕后一日  其二",
        "author": "陈普",
        "content": "明朝来岁总过去，密意深情几度春。\n此是吾徒尘垢事，敢将上下位星辰。",
        "dynasty": "宋",
        "collection_info": null
    },
    {
        "uuid": "828eefd9e26e85881350b1f1f8c07685",
        "title": "中秋近愿晴  其一",
        "author": "陈普",
        "content": "秋天连夕卷烟云，似为蓬蒿有滞人。\n驷马高车无梦想，中秋但借一冰轮。",
        "dynasty": "宋",
        "collection_info": null
    },
    {
        "uuid": "b1f0b81be51d9eda234a22b5ab968451",
        "title": "中秋近愿晴  其二",
        "author": "陈普",
        "content": "借得冰轮不敢私，几多人要露肝脾。\n浮云不用欺天下，须信人间有伯夷。",
        "dynasty": "宋",
        "collection_info": null
    },
    {
        "uuid": "00138700f6191a95374bf70c532ac047",
        "title": "中秋近愿晴  其三",
        "author": "陈普",
        "content": "浩荡无边及物心，孔颜尧舜共弘深。\n柴荆一壑苍苔合，惟幸寒蟾夜夜临。",
        "dynasty": "宋",
        "collection_info": null
    },
    {
        "uuid": "65321c21a3620254c7f077447846cb0a",
        "title": "中秋近愿晴  其四",
        "author": "陈普",
        "content": "生如蝼蚁事如麻，有菜无盐是几家。\n无限容光通照处，良晨莫遣片云遮。",
        "dynasty": "宋",
        "collection_info": null
    },
    {
        "uuid": "7b178170648a6a3f74020377a61de393",
        "title": "中秋近愿晴  其五",
        "author": "陈普",
        "content": "春风秋月久交游，少壮论心今白头。\n二子倘无相弃绝，从今但乞十中秋。",
        "dynasty": "宋",
        "collection_info": null
    },
    {
        "uuid": "0ca78943e7ebd820d93877fae95dac32",
        "title": "愿月得雨兼旬秋晹人望已切再和前韵  其一",
        "author": "陈普",
        "content": "踰浃秋晹已望云，芭蕉一夜慰愁人。\n阴阳各有时中处，不可相无似两轮。",
        "dynasty": "宋",
        "collection_info": null
    },
    {
        "uuid": "d9fc5f2b11d4870f44fb01ccf8a8d343",
        "title": "愿月得雨兼旬秋晹人望已切再和前韵  其二",
        "author": "陈普",
        "content": "雨我公田及我私，几多风月入肝脾。\n天心亦似尧心细，一日之中有隩夷。",
        "dynasty": "宋",
        "collection_info": null
    },
    {
        "uuid": "72c87e17a773df3916453bfc35621371",
        "title": "愿月得雨兼旬秋晹人望已切再和前韵  其三",
        "author": "陈普",
        "content": "时雨光风总是吟，忧欢元不繫晴阴。\n醍醐未用踰玄酒，中节何须论浅深。",
        "dynasty": "宋",
        "collection_info": null
    },
    {
        "uuid": "c963a462aa4601dfd95568e9ba63a8fd",
        "title": "愿月得雨兼旬秋晹人望已切再和前韵  其四",
        "author": "陈普",
        "content": "须识光风霁月心，爱君忧国虑民深。\n江南一夜千仓廪，再拜双眸重照临。",
        "dynasty": "宋",
        "collection_info": null
    },
    {
        "uuid": "de64c8586351efa59090f3f51ed18d87",
        "title": "愿月得雨兼旬秋晹人望已切再和前韵  其五",
        "author": "陈普",
        "content": "播谷栽桑復执麻，全凭雨露作人家。\n世间惟有心须霁，一片浮云不可遮。",
        "dynasty": "宋",
        "collection_info": null
    },
    {
        "uuid": "0314b1f7d44839c085f130ae40fb8e36",
        "title": "愿月得雨兼旬秋晹人望已切再和前韵  其六",
        "author": "陈普",
        "content": "得意如心即胜游，不妨对雨作遨头。\n穷櫩岂暇贤明月，举室寒衾喜有秋。",
        "dynasty": "宋",
        "collection_info": null
    },
    {
        "uuid": "52ae22e4f795780baa531dfa5f7fce23",
        "title": "戏题赵畔道寓居壁间",
        "author": "陈普",
        "content": "疏髯荆楚青油客，踏着天根息此堂。\n惹得深山狂简子，年年来此道先生。",
        "dynasty": "宋",
        "collection_info": null
    },
    {
        "uuid": "7b079124caceb6b4efb1daef0cd39699",
        "title": "屡省乃成  其一",
        "author": "陈普",
        "content": "务本工夫在日新，悠悠莫自老青春。\n课功覈实惟时敏，德业何难辈古人。",
        "dynasty": "宋",
        "collection_info": null
    },
    {
        "uuid": "fc04f574bbd37ab910ba32dcf8a8539d",
        "title": "屡省乃成  其二",
        "author": "陈普",
        "content": "诗书总学本无难，年少心身莫暂閒。\n尺寸之功当记取，将来百仞作高山。",
        "dynasty": "宋",
        "collection_info": null
    },
    {
        "uuid": "bd09ca145bd7803d7cffbc6d83fedfd2",
        "title": "偶占",
        "author": "陈普",
        "content": "水边侧耳翠萄叶，陂下销魂金步摇。\n何以浔阳北窗下，白云伴宿听翛翛。",
        "dynasty": "宋",
        "collection_info": null
    },
    {
        "uuid": "a97f883c2b60cc11f539b5911973f2f7",
        "title": "一路海棠正开",
        "author": "陈普",
        "content": "入樵万里海棠林，花作云霞树作阴。\n莫笑道人行此路，却怀程邵看花心。",
        "dynasty": "宋",
        "collection_info": null
    },
    {
        "uuid": "eef885a830ed0936676c243dc55ecd98",
        "title": "戏呈友人",
        "author": "陈普",
        "content": "年来学道未知方，羞逐鶑花燕蝶忙。\n三五年加心死尽，有如鱼鸟见毛嫱。",
        "dynasty": "宋",
        "collection_info": null
    },
    {
        "uuid": "860b46a4ebefb59707467892ba5d9b2a",
        "title": "大学",
        "author": "陈普",
        "content": "致知格物最为难，梦觉关中善恶关。\n若得二关俱过了，方成人在两仪间。",
        "dynasty": "宋",
        "collection_info": null
    },
    {
        "uuid": "aaaa9de8fa68a675982b5416923de148",
        "title": "中庸  其一",
        "author": "陈普",
        "content": "毛髮肌肤总道充，面前无处不相逢。\n为何南北多岐士，动隔江山千万重。",
        "dynasty": "宋",
        "collection_info": null
    },
    {
        "uuid": "f6a4b4a331b96f0b13cdc8de0917d5a7",
        "title": "中庸  其二",
        "author": "陈普",
        "content": "一人各有一安居，方寸归藏尽有余。\n颜子一春常不出，他人日日去其庐。",
        "dynasty": "宋",
        "collection_info": null
    },
    {
        "uuid": "5024a77d705fde0d34004097bf7de851",
        "title": "中庸  其三",
        "author": "陈普",
        "content": "三纲五典不用学，旦气清时在枕边。\n未出母胎无不具，何须万里役楼船。",
        "dynasty": "宋",
        "collection_info": null
    },
    {
        "uuid": "9a09cdac0e549e4859c75d5097732e11",
        "title": "中庸  其四",
        "author": "陈普",
        "content": "巨鰲山更在头上，骊龙珠犹寄颔边。\n何似一身千万善，流行充满地中泉。",
        "dynasty": "宋",
        "collection_info": null
    },
    {
        "uuid": "1e67d4f1d6266bdcdf03e04ff2be0f82",
        "title": "中庸  其五",
        "author": "陈普",
        "content": "穆王八骏鱼千里，汉武末年狐首丘。\n驰骛崩奔何日了，灵台咫尺不回头。",
        "dynasty": "宋",
        "collection_info": null
    },
    {
        "uuid": "e0dfeff708b302898b4613fe1e026931",
        "title": "论语 首序",
        "author": "陈普",
        "content": "东鲁气势已崔嵬，彼妇无端汶上来。\n天地未开尧舜运，子西晏子亦桓魋。",
        "dynasty": "宋",
        "collection_info": null
    },
    {
        "uuid": "cff5e7d67606073fc79b31fdec9ad3be",
        "title": "论语 时习章",
        "author": "陈普",
        "content": "学专復性习为功，千五百年初发蒙。\n悦乐已深加不愠，此身与道始流通。",
        "dynasty": "宋",
        "collection_info": null
    },
    {
        "uuid": "e64d6c6930efd1659da43fa302a6c454",
        "title": "论语 孝弟章",
        "author": "陈普",
        "content": "仁民爱物本亲亲，有子当年见亦真。\n第一註中明体用，洗空千载说经人。",
        "dynasty": "宋",
        "collection_info": null
    },
    {
        "uuid": "019f44ff86428ae418bc07c1d0311b79",
        "title": "论语 巧言令色章",
        "author": "陈普",
        "content": "正色忠言始是人，一毫巧令兽为邻。\n本心面目无难见，识此非仁即是仁。",
        "dynasty": "宋",
        "collection_info": null
    },
    {
        "uuid": "6202ae108d15b21b70693cb802f9e1aa",
        "title": "论语 三省章",
        "author": "陈普",
        "content": "专心于内最为难，又主其三得大端。\n曾识中庸并孟子，正如江水发岷山。",
        "dynasty": "宋",
        "collection_info": null
    },
    {
        "uuid": "2aba1c05dae0ce9bd0d474a1702e404c",
        "title": "论语 道千乘之国章",
        "author": "陈普",
        "content": "农田万顷载车千，五者相因敬在先。\n更把敬来充拓去，四方百里已尧天。",
        "dynasty": "宋",
        "collection_info": null
    },
    {
        "uuid": "dfc62daae60fba3b62c09e71afa3baf3",
        "title": "论语 弟子入则孝章",
        "author": "陈普",
        "content": "孝弟谨信泛爱众，亲仁犹未是全功。\n圣贤成法事物理，都在诗书六艺中。",
        "dynasty": "宋",
        "collection_info": null
    },
    {
        "uuid": "ff41d1dbe0036196268b28058012a556",
        "title": "论语 慎终追远",
        "author": "陈普",
        "content": "三千三百皆天秩，第一无如事死难。\n丧祭两端无愧悔，民风行作舜时看。",
        "dynasty": "宋",
        "collection_info": null
    },
    {
        "uuid": "aa67cb9acd7a4404f6401f63002ac8ce",
        "title": "论语 闻政章 其一",
        "author": "陈普",
        "content": "秉彝好德性弥天，一见圣人皆勃然。\n可惜欲心胶一世，无能期月况三年。",
        "dynasty": "宋",
        "collection_info": null
    },
    {
        "uuid": "5da68e9cb4657993fb7fb87681e86f94",
        "title": "论语 闻政章 其二",
        "author": "陈普",
        "content": "善言善行颜闵冉，子贡依然与有之。\n可是晚年深性道，三年丧毕转依依。",
        "dynasty": "宋",
        "collection_info": null
    },
    {
        "uuid": "3373bbe6383c874540bd4353942f8f11",
        "title": "论语 闻政章 其三",
        "author": "陈普",
        "content": "莫贪学圣在闻言，但看威仪已灿然。\n无隠无言二章旨，此章盖已具其全。",
        "dynasty": "宋",
        "collection_info": null
    },
    {
        "uuid": "c2b604ee5498c470d4ba510ff70e46fb",
        "title": "论语 闻政章 其四",
        "author": "陈普",
        "content": "尽心尽性自仪刑，得有相知道可行。\n万世无穷干禄法，深劳子贡一推明。",
        "dynasty": "宋",
        "collection_info": null
    },
    {
        "uuid": "ece9d045fb9621f654e234d6375ebbf5",
        "title": "论语 君子不器",
        "author": "陈普",
        "content": "大学真儒耻小成，一源体用要流行。\n当知万物备于我，直自修身至治平。",
        "dynasty": "宋",
        "collection_info": null
    },
    {
        "uuid": "db95ec72155837856c6ba662252fa95f",
        "title": "论语 子贡问君子章",
        "author": "陈普",
        "content": "出话谁能敢不仁，未行未足信于人。\n欲求内外皆无间，兑口终须后艮身。",
        "dynasty": "宋",
        "collection_info": null
    },
    {
        "uuid": "ce0f7db2361274be2d11808eeefbb333",
        "title": "论语 攻乎异端章",
        "author": "陈普",
        "content": "墨氏似仁杨似义，佛如美色与淫声。\n刀圭乌喙甜如蜜，何况专攻欲尽精。",
        "dynasty": "宋",
        "collection_info": null
    },
    {
        "uuid": "dd4d570cc46f154baa58d2c609f1a6b5",
        "title": "孟子 孟子见梁惠王",
        "author": "陈普",
        "content": "道气凄凉七百年，招贤一举独非天。\n当场礼义难分别，回首空山重惘然。",
        "dynasty": "宋",
        "collection_info": null
    },
    {
        "uuid": "9c8279034333335be29b73bdc8cb88a5",
        "title": "孟子 义利",
        "author": "陈普",
        "content": "利出私情害万端，义循天理乐而安。\n是非得失分霄壤，相去其初一髮间。",
        "dynasty": "宋",
        "collection_info": null
    },
    {
        "uuid": "c55e17b28367e08082e9e3a2009a11a5",
        "title": "孟子 王道劝齐王",
        "author": "陈普",
        "content": "列国分争几百年，人心天命不其然。\n俗儒槩执春秋义，何忍斯民久倒悬。",
        "dynasty": "宋",
        "collection_info": null
    },
    {
        "uuid": "5add423b1c76530c6f8f09c1b15a9c3a",
        "title": "孟子 觳觫牛",
        "author": "陈普",
        "content": "堂上一言何自发，分明太极本真存。\n因知忍性元皆善，利欲遮迷只自昏。",
        "dynasty": "宋",
        "collection_info": null
    },
    {
        "uuid": "1e61a8e5a5aa099dfec2cb224122dcfd",
        "title": "孟子 仁者无敌",
        "author": "陈普",
        "content": "仁人所在人心萃，鱼爵丛渊固自归。\n天命到头还不外，东征西怨岂容违。",
        "dynasty": "宋",
        "collection_info": null
    },
    {
        "uuid": "38f47f3bf9db28b34876690439bb0fbb",
        "title": "孟子 今乐古乐",
        "author": "陈普",
        "content": "韶濩无声郑卫淫，纪纲条理杳难寻。\n虽然古乐非今乐，又与民同无古今。",
        "dynasty": "宋",
        "collection_info": null
    },
    {
        "uuid": "aee8fae9fee874956714c67dd7f19823",
        "title": "孟子 大勇",
        "author": "陈普",
        "content": "大勇非由血气充，性情义命本来公。\n至刚至直纯天道，逆理其间何所容。",
        "dynasty": "宋",
        "collection_info": null
    },
    {
        "uuid": "99dd51ca1cf4390b35de3ad0ccdf9577",
        "title": "孟子 王政",
        "author": "陈普",
        "content": "分地因天各有宜，财成辅相只当为。\n相忘禄产沾濡重，皥皥浑浑自不知。",
        "dynasty": "宋",
        "collection_info": null
    },
    {
        "uuid": "19651a4c0892b0cf5f65598209bff4a2",
        "title": "孟子 不遇鲁侯",
        "author": "陈普",
        "content": "齐梁旧事惯常陈，道运湮微且莫伸。\n便使臧仓无阻间，鲁侯未是有为人。",
        "dynasty": "宋",
        "collection_info": null
    },
    {
        "uuid": "43fba67b209d3a09837afb4f15d8ad23",
        "title": "孟子 不动心",
        "author": "陈普",
        "content": "见道分明了不疑，气常无暴志常持。\n确乎理气为标准，变故艰危岂足移。",
        "dynasty": "宋",
        "collection_info": null
    },
    {
        "uuid": "778577fc75dbb6d6540756a3a9f456d7",
        "title": "孟子 知言",
        "author": "陈普",
        "content": "识见超然地位高，人言情僞察秋毫。\n一些疾病生心腹，明鑑当台不可逃。",
        "dynasty": "宋",
        "collection_info": null
    },
    {
        "uuid": "300494ab38b31252d58bce85cb466a2c",
        "title": "孟子 养气",
        "author": "陈普",
        "content": "养气元来甚可为，只须身与理相随。\n待今自反俱无歉，直是工夫效验时。",
        "dynasty": "宋",
        "collection_info": null
    },
    {
        "uuid": "a1f1219a52ecac456875bdc5ee70bfdb",
        "title": "孟子 浩然",
        "author": "陈普",
        "content": "至刚至大莫能言，宇宙天人总一般。\n须是意诚心正日，本来体段始堪观。",
        "dynasty": "宋",
        "collection_info": null
    },
    {
        "uuid": "f29be34ebd731f0eba254a1159a5b3f9",
        "title": "孟子 具体而微",
        "author": "陈普",
        "content": "道体本来无限量，其间细大竞差殊。\n只争思勉些微累，意必之心未绝无。",
        "dynasty": "宋",
        "collection_info": null
    },
    {
        "uuid": "303b61bc8f9d2211e1f13c224e34b27c",
        "title": "孟子 王霸",
        "author": "陈普",
        "content": "德诚已有奚容力，假僞非由力莫为。\n若使桓文居万里，不知功效竟何施。",
        "dynasty": "宋",
        "collection_info": null
    },
    {
        "uuid": "2129832614d32da2bc4dc6b2da3bbdfe",
        "title": "孟子 乍见入井",
        "author": "陈普",
        "content": "乍见无从那处生，非思非勉出天真。\n苟无物欲相攻夺，人性如何有不仁。",
        "dynasty": "宋",
        "collection_info": null
    },
    {
        "uuid": "d2cf520ab040139c76229450f4b458ef",
        "title": "孟子 天爵",
        "author": "陈普",
        "content": "利名物外奚必用，至贵无亏备自身。\n舍己从人徒取贱，到头还自丧其真。",
        "dynasty": "宋",
        "collection_info": null
    },
    {
        "uuid": "85c95eb971daffdde86363599f079f0a",
        "title": "孟子 子路喜闻过",
        "author": "陈普",
        "content": "讳疾之人每忌医，夫谁有过喜人规。\n仲由勇义能如此，令闻无穷百世师。",
        "dynasty": "宋",
        "collection_info": null
    },
    {
        "uuid": "507134f06dcaa77d02d4260e6fb6bcaa",
        "title": "孟子 善与人同",
        "author": "陈普",
        "content": "善出于人元即性，在人在我本无殊。\n常人未免为私累，上圣之心道与惧。",
        "dynasty": "宋",
        "collection_info": null
    },
    {
        "uuid": "454fd71bfc8263cc36a36573e172717c",
        "title": "孟子 隘与不恭",
        "author": "陈普",
        "content": "异端岂必皆邪说，执一之偏或过中。\n隘与不恭如失正，到头流弊亦皆同。",
        "dynasty": "宋",
        "collection_info": null
    },
    {
        "uuid": "35e5ca85e98e2ef3ab2a5636770ed5fa",
        "title": "孟子 天吏",
        "author": "陈普",
        "content": "生杀存亡我敢专，德刑予夺出诸天。\n曰天所命惟其理，夫岂谆谆告语然。",
        "dynasty": "宋",
        "collection_info": null
    },
    {
        "uuid": "96a555d888a7bef0f108dced528ed6dd",
        "title": "孟子 尧舜之道陈王",
        "author": "陈普",
        "content": "自贼其君固不恭，责难陈善乃为忠。\n要知尧舜夫何道，只在常言仁义中。",
        "dynasty": "宋",
        "collection_info": null
    },
    {
        "uuid": "8f550e023ed6665c2238e8b678ff37b9",
        "title": "孟子 周公之过",
        "author": "陈普",
        "content": "过血乖离惨极刑，人情天理岂其真。\n天心处置非无意，故把瑕疵累圣人。",
        "dynasty": "宋",
        "collection_info": null
    },
    {
        "uuid": "b9e1824713857c0c56bf88cbdb4ea1df",
        "title": "孟子 孟子去齐",
        "author": "陈普",
        "content": "女乐之行恨未忘，时人又为去齐伤。\n圣贤出处常如此，道运终天孰主张。",
        "dynasty": "宋",
        "collection_info": null
    },
    {
        "uuid": "fe6ba44f2faa9076418b943b005803bf",
        "title": "孟子 性善",
        "author": "陈普",
        "content": "异论纵横害已深，一言性善发天心。\n民彝物则依然定，多少纲常起兽禽。",
        "dynasty": "宋",
        "collection_info": null
    },
    {
        "uuid": "8ac6970348bcf0046cf6b12bfeb4a20c",
        "title": "孟子 文公三年之丧",
        "author": "陈普",
        "content": "性善之言一动心，至诚恻怛出天真。\n纷纷狗彘干坤裏，独有居庐啜粥人。",
        "dynasty": "宋",
        "collection_info": null
    },
    {
        "uuid": "3610cf00c9b1967f076956488af43bcf",
        "title": "孟子 许行",
        "author": "陈普",
        "content": "治国兼耕岂理欤，阴谋乱政肆崎岖。\n仲尼若使为司寇，许子难逃两观诛。",
        "dynasty": "宋",
        "collection_info": null
    },
    {
        "uuid": "99c2c745777706fc765fb98bfd542e82",
        "title": "孟子 夷之",
        "author": "陈普",
        "content": "厚葬非徒识所先，分明至爱自心根。\n怃然一悟奚从发，为有良知尚未昏。",
        "dynasty": "宋",
        "collection_info": null
    },
    {
        "uuid": "e30d5bfa893c4dce9dbe47c38840b429",
        "title": "孟子 枉尺直寻",
        "author": "陈普",
        "content": "计利无非患得心，谁能枉己直于人。\n既甘隠忍无羞恶，气馁如何更復伸。",
        "dynasty": "宋",
        "collection_info": null
    },
    {
        "uuid": "c71f0bf86826e973c84bc4a45d154dbd",
        "title": "孟子 诡遇获禽",
        "author": "陈普",
        "content": "诡遇背驰先自失，丘陵之获亦何为。\n彼哉舍己狥于物，所得安能直所遗。",
        "dynasty": "宋",
        "collection_info": null
    },
    {
        "uuid": "bcbee6d5d737884f467364c946f0c299",
        "title": "孟子 公孙衍张仪",
        "author": "陈普",
        "content": "虎狼纵暴互奔驰，狐魅纷纭擅肆欺。\n三二百年天地裏，十棚木偶弄婴儿。",
        "dynasty": "宋",
        "collection_info": null
    },
    {
        "uuid": "d9bb1b2cb41d1eba306b7e801662ff31",
        "title": "孟子 大丈夫",
        "author": "陈普",
        "content": "玉食珍羞不谓荣，箪瓢陋巷岂为贫。\n亭亭当当无偏倚，宇宙纲常任自身。",
        "dynasty": "宋",
        "collection_info": null
    },
    {
        "uuid": "91675c005a5bf99d004172f2bf30bc52",
        "title": "孟子 孟子好辩",
        "author": "陈普",
        "content": "禽兽纵横鬼魅多，人间岐路总差讹。\n当时缄口终无语，天理民彝竟若何。",
        "dynasty": "宋",
        "collection_info": null
    },
    {
        "uuid": "cfcf62b3e8fb1478f6dff050941850e2",
        "title": "孟子 陈仲子",
        "author": "陈普",
        "content": "民彝万古在干坤，人道宁同鹿作奔。\n纵使披毛兼辟谷，何能一日立人间。",
        "dynasty": "宋",
        "collection_info": null
    },
    {
        "uuid": "93498a3e4e1e2187c1eb196c36f68678",
        "title": "孟子 圣人人伦之至",
        "author": "陈普",
        "content": "圆头方腹一皆人，尧舜元非凤与麟。\n道德文章光万世，看来只是尽人伦。",
        "dynasty": "宋",
        "collection_info": null
    },
    {
        "uuid": "fbca09a7cf2131f87d6ceb7946203d39",
        "title": "孟子 巨室",
        "author": "陈普",
        "content": "豮豕之牙须有道，执牛之尾岂良图。\n乱臣贼子干坤裏，天地人心未必无。",
        "dynasty": "宋",
        "collection_info": null
    },
    {
        "uuid": "fac0033aba05a928fb8dc3bd1dc078ff",
        "title": "孟子 仁不可为众",
        "author": "陈普",
        "content": "天下最强惟理义，英雄颠倒莫能为。\n依依一缕人心在，天命于斯自不违。",
        "dynasty": "宋",
        "collection_info": null
    },
    {
        "uuid": "563f57a4bd8c8bc2e84bbabcfa9fc63e",
        "title": "孟子 自暴自弃",
        "author": "陈普",
        "content": "所性自来非不善，居参豚犬岂人情。\n昭昭日月明如镜，瞑目甘心冒昧行。",
        "dynasty": "宋",
        "collection_info": null
    },
    {
        "uuid": "48d5f7164e7008a4fb9673a442df138a",
        "title": "孟子 思诚",
        "author": "陈普",
        "content": "气形与理一齐生，诚妄相须两并行。\n须是本心无走失，所存熟后自能诚。",
        "dynasty": "宋",
        "collection_info": null
    },
    {
        "uuid": "296b9e717fc18202386efcb28d44b4f4",
        "title": "孟子 养志",
        "author": "陈普",
        "content": "世俗养亲惟口体，谁能养志若曾参。\n至诚顺适无违昲，为是心其父母心。",
        "dynasty": "宋",
        "collection_info": null
    },
    {
        "uuid": "9bc7ea2dd2792ab0b30572acdf12a8bb",
        "title": "孟子 格非",
        "author": "陈普",
        "content": "纠缪绳愆皆末务，徒劳事事与之争。\n非心格尽常于道，本正源澄万派清。",
        "dynasty": "宋",
        "collection_info": null
    },
    {
        "uuid": "5dec24c9e3e4a54abb0304bf1122b741",
        "title": "孟子 舜大孝",
        "author": "陈普",
        "content": "暮雨梧山泪满襟，皇天珍重意尤深。\n一时瞽瞍烝烝乂，万古人间慈孝心。",
        "dynasty": "宋",
        "collection_info": null
    },
    {
        "uuid": "be516f0eae531fb4d9b6904b8f907e26",
        "title": "孟子 赤子之心",
        "author": "陈普",
        "content": "真淳未凿本诸天，饮食啼号所性然。\n情欲不生无外诱，圣人之质自浑全。",
        "dynasty": "宋",
        "collection_info": null
    },
    {
        "uuid": "cbd4ad48d230b208d5bd4f0991df5ac4",
        "title": "孟子 自得",
        "author": "陈普",
        "content": "勿助勿忘随所事，潜心积虑孰加功。\n待须默识心融后，左右逢原触处通。",
        "dynasty": "宋",
        "collection_info": null
    },
    {
        "uuid": "73b32f046cc40377179c6bb43f937c42",
        "title": "孟子 博学反约",
        "author": "陈普",
        "content": "事理纷纷未易穷，其间脉络要通融。\n能于博处知其约，渐次收功一贯中。",
        "dynasty": "宋",
        "collection_info": null
    },
    {
        "uuid": "7568212fb5232ff4bb537b67beee729b",
        "title": "孟子 由仁义行",
        "author": "陈普",
        "content": "圣心仁义相为一，行动无非个裏来。\n已自不思并不勉，曷尝着意为安排。",
        "dynasty": "宋",
        "collection_info": null
    },
    {
        "uuid": "85916d1cfd58eb8991d5d2131aa9c3c5",
        "title": "孟子 禹汤文武周公",
        "author": "陈普",
        "content": "千圣相承惟道一，忧勤惕厉意尤深。\n至诚之理元无息，有息良非天地心。",
        "dynasty": "宋",
        "collection_info": null
    },
    {
        "uuid": "e426f3394418ea935bdde2e3d493f0c6",
        "title": "孟子 诗亡春秋作",
        "author": "陈普",
        "content": "郑卫声中听雅歌，父仇莫奈母恩多。\n无人出任纲常主，空有干坤着羽毛。",
        "dynasty": "宋",
        "collection_info": null
    },
    {
        "uuid": "4808ac4c8dd63869d620e790b7e0f72b",
        "title": "孟子 私淑",
        "author": "陈普",
        "content": "百有余年泽未穷，寒潭秋月寸心同。\n尼山想像人如玉，夜半相逢梦寐中。",
        "dynasty": "宋",
        "collection_info": null
    },
    {
        "uuid": "987a383f529d6be5e933909f4f2f2dcb",
        "title": "孟子 行所无事",
        "author": "陈普",
        "content": "天理须殊本自然，自然天道合无天。\n一毫小智生穿凿，所性之真已弗全。",
        "dynasty": "宋",
        "collection_info": null
    },
    {
        "uuid": "33bf63f05088ef87c2a2014cfb60b0c0",
        "title": "孟子 终身之忧",
        "author": "陈普",
        "content": "冠屦昂昂数尺躯，圣贤无我意何殊。\n伊人德业光天地，在我宁甘食粟夫。",
        "dynasty": "宋",
        "collection_info": null
    },
    {
        "uuid": "7e5ca4e7301408df5f3cc3c9622cd92d",
        "title": "孟子 易地皆然",
        "author": "陈普",
        "content": "今古无过只一中，随时适变不相通。\n圣贤心术无偏倚，事业虽殊道则同。",
        "dynasty": "宋",
        "collection_info": null
    },
    {
        "uuid": "5d0e72f13a32a6c56a1f29221213e389",
        "title": "孟子 齐人妻妾",
        "author": "陈普",
        "content": "箪瓢门柝不堪贫，奴婢甘心自屈身。\n驷马高车光郡国，看来等是乞墦人。",
        "dynasty": "宋",
        "collection_info": null
    },
    {
        "uuid": "a8aec7ba9f8abb9553a12c0b678cfc10",
        "title": "孟子 终身慕父母",
        "author": "陈普",
        "content": "外物安能乱本真，终天眷慕受恩深。\n大人所在元无坏，不失初来赤子心。",
        "dynasty": "宋",
        "collection_info": null
    },
    {
        "uuid": "ba12d5ee63b12f29970522e48a905bce",
        "title": "孟子 忧忧喜喜",
        "author": "陈普",
        "content": "骨肉真情出不期，捐阶盖井我何知。\n风埃满目閒来往，天性曾无一点疵。",
        "dynasty": "宋",
        "collection_info": null
    },
    {
        "uuid": "308b72f56f0217cc09b7adbfe50b6a09",
        "title": "孟子 禅继",
        "author": "陈普",
        "content": "处变安常两不同，圣心天地与为公。\n要知授受精微处，不问亲疎共一中。",
        "dynasty": "宋",
        "collection_info": null
    },
    {
        "uuid": "8eb715aa351d0c251c91a347394b665c",
        "title": "孟子 有庳",
        "author": "陈普",
        "content": "弟兄小忍与堪怜，公义私情获两全。\n管叔若教封有庳，如凶凶罪岂无偏。",
        "dynasty": "宋",
        "collection_info": null
    },
    {
        "uuid": "cb0e025092a13144f034a0b01c70b599",
        "title": "孟子 放太甲",
        "author": "陈普",
        "content": "未道鸣条作网罗，近来亳邑转偏颇。\n嗣君可到先王墓，为问南巢事若何。",
        "dynasty": "宋",
        "collection_info": null
    },
    {
        "uuid": "444c0fd2c0e4e4e68c59c7a8cc35877e",
        "title": "孟子 要汤",
        "author": "陈普",
        "content": "畎亩一身尧舜乐，幡然尧舜在君民。\n别无鼎俎要汤具，为有华勋道在身。",
        "dynasty": "宋",
        "collection_info": null
    },
    {
        "uuid": "95e3bac7ffa668483a1719101358770e",
        "title": "孟子 百里奚",
        "author": "陈普",
        "content": "贫来刍牧竟何疑，只是要秦一事非。\n爵禄无心殊已久，谁能白首恋轻肥。",
        "dynasty": "宋",
        "collection_info": null
    },
    {
        "uuid": "04f6a984d9fb9237bd2e459bc547d4de",
        "title": "孟子 大成",
        "author": "陈普",
        "content": "任与清和犹是器，偏于所执不相通。\n大成之德该全体，万理同归一贯中。",
        "dynasty": "宋",
        "collection_info": null
    },
    {
        "uuid": "d0892563f759456f9f74555f8c38d5a7",
        "title": "孟子 贵贵尊贤",
        "author": "陈普",
        "content": "贵贵如天礼极隆，无人更识下贤风。\n岂知坤位居干上，天地之交泰道通。",
        "dynasty": "宋",
        "collection_info": null
    },
    {
        "uuid": "2c34c30095b3f6f5d6c4518148b63feb",
        "title": "孟子 天位",
        "author": "陈普",
        "content": "天位待贤良有以，理天之物治天民。\n近来职掌归西邸，不是朋亲即富人。",
        "dynasty": "宋",
        "collection_info": null
    },
    {
        "uuid": "bb11094d70108459daa83698b3d014e0",
        "title": "孟子 猎较",
        "author": "陈普",
        "content": "道体从宜无害义，不容外物独违时。\n未能槁食并泉饮，咽李哇鹅岂可为。",
        "dynasty": "宋",
        "collection_info": null
    },
    {
        "uuid": "f6bb28862ce2dcf3a1b6701a6a151334",
        "title": "孟子 为贫而仕",
        "author": "陈普",
        "content": "君子入官须事道，仕而非道似非常。\n抱关击柝虽卑贱，职分终然不可忘。",
        "dynasty": "宋",
        "collection_info": null
    },
    {
        "uuid": "ea823dff13e753811c65414ebc85d40e",
        "title": "孟子 尚友",
        "author": "陈普",
        "content": "贤圣虽亡心不死，诗书所在即其人。\n大人取友无今古，天地中间一性真。",
        "dynasty": "宋",
        "collection_info": null
    },
    {
        "uuid": "c0cfbba6f90edfb1a11499ca9eed9318",
        "title": "孟子 杞柳",
        "author": "陈普",
        "content": "梓漆椅桐质本奇，用而为器始皆宜。\n倘令杞柳非柔顺，未必桮桊可得为。",
        "dynasty": "宋",
        "collection_info": null
    },
    {
        "uuid": "c3480b91e72cdb88fe7ed090d35d9aab",
        "title": "孟子 湍水",
        "author": "陈普",
        "content": "湍水萦迴随所决，亦须顺道乃从流。\n若非所性元趋下，料可东西决得不。",
        "dynasty": "宋",
        "collection_info": null
    },
    {
        "uuid": "adf21d3cfff5f1c40dfc463c07185481",
        "title": "孟子 生之谓性",
        "author": "陈普",
        "content": "理气虽然不可无，形而上下有精粗。\n槩将动作名为性，天地同为牛马区。",
        "dynasty": "宋",
        "collection_info": null
    },
    {
        "uuid": "0c2bd5a8cdccf5b1708dbeffcaffaccf",
        "title": "孟子 义外",
        "author": "陈普",
        "content": "所长之人虽在外，敬之之道自中推。\n可怜告子灰心久，礼物昏迷不自知。",
        "dynasty": "宋",
        "collection_info": null
    },
    {
        "uuid": "a8df30721c67d715abf1e60efc0a0832",
        "title": "孟子 食色性也",
        "author": "陈普",
        "content": "食色虽然人固有，原于形气所由根。\n苟徒即此名为性，太极之真已弗存。",
        "dynasty": "宋",
        "collection_info": null
    },
    {
        "uuid": "b1b90ba44e70072b6ce68c4790015bfd",
        "title": "孟子 有物有则",
        "author": "陈普",
        "content": "大而天地无边际，细入无伦极眇绵。\n一器之中涵一理，随其所在莫非天。",
        "dynasty": "宋",
        "collection_info": null
    },
    {
        "uuid": "669370d0a4ba5c2e90585d6eb6111ffa",
        "title": "孟子 理义悦心",
        "author": "陈普",
        "content": "刍豢膏粱嗜不休，悦心之乐孰能求。\n倘知礼义真滋味，陋巷箪瓢岂足忧。",
        "dynasty": "宋",
        "collection_info": null
    },
    {
        "uuid": "3e8b5dc16084426d690e2ce4c176c183",
        "title": "孟子 牛山",
        "author": "陈普",
        "content": "气化流行出一元，生生之理自天根。\n倘无斤斧牛羊累，触处均沾雨露恩。",
        "dynasty": "宋",
        "collection_info": null
    },
    {
        "uuid": "e8536c39493d2d63ad1074b9e543703b",
        "title": "孟子 夜气",
        "author": "陈普",
        "content": "气无所帅任崩奔，东骛西驰利欲昏。\n人事才停机械息，天心无间本真存。",
        "dynasty": "宋",
        "collection_info": null
    },
    {
        "uuid": "378bc3fbb4d4b0461f61986fc62e4ea0",
        "title": "孟子 一暴十寒",
        "author": "陈普",
        "content": "一粒微阳稍兆和，严凝莫奈雪霜多。\n天人胜负为消长，造物其如所息何。",
        "dynasty": "宋",
        "collection_info": null
    },
    {
        "uuid": "44e9ac584357c7ff51ff44049558c58d",
        "title": "孟子 舍生取义",
        "author": "陈普",
        "content": "义在甘心自杀身，人情天理此为真。\n谁能出段干坤裏，长作偷生负罪人。",
        "dynasty": "宋",
        "collection_info": null
    },
    {
        "uuid": "2fe11db8f359a518ce947f940d7768c6",
        "title": "孟子 求放心",
        "author": "陈普",
        "content": "放豚无迹竞西奔，着意追求孰用功。\n惟必操存能主敬，依然不离这腔中。",
        "dynasty": "宋",
        "collection_info": null
    },
    {
        "uuid": "62c16f4ba7be997aa6e1e38d162bf101",
        "title": "孟子 养小失小",
        "author": "陈普",
        "content": "为尧为舜配三才，功用都从此处来。\n颠倒反为饥渴想，迷轻失重亦堪哀。",
        "dynasty": "宋",
        "collection_info": null
    },
    {
        "uuid": "ddcc8ffc11424b2394532ddb169a1910",
        "title": "孟子 心官则思",
        "author": "陈普",
        "content": "心严内主役群形，百体钦承顺令行。\n若失所思随欲动，反为形役自纷争。",
        "dynasty": "宋",
        "collection_info": null
    },
    {
        "uuid": "8866011aeaa6b8a1e56bf83eb750eda9",
        "title": "孟子 天爵",
        "author": "陈普",
        "content": "天爵在人非我有，重轻取予系于人。\n要知良贵人难夺，德义尊荣本自身。",
        "dynasty": "宋",
        "collection_info": null
    },
    {
        "uuid": "57114bf8153d3977d793747a8e32349b",
        "title": "孟子 仁熟",
        "author": "陈普",
        "content": "虽然仁道系心根，熟处工夫在所存。\n惟是日新常不息，取之左右自逢原。",
        "dynasty": "宋",
        "collection_info": null
    },
    {
        "uuid": "a4cd61e39606d0de1388e12b116b768e",
        "title": "孟子 尧舜之道孝悌",
        "author": "陈普",
        "content": "尧舜巍巍道极隆，岂徒行止疾徐中。\n事亲敬长根天性，愚智由来一本同。",
        "dynasty": "宋",
        "collection_info": null
    },
    {
        "uuid": "db8fe1fea8ebb722ee6e9e7330757259",
        "title": "孟子 生忧患死安乐",
        "author": "陈普",
        "content": "路向平夷多折轴，或因危阻遂安全。\n吉凶岂必皆由命，畏玩之中各有天。",
        "dynasty": "宋",
        "collection_info": null
    },
    {
        "uuid": "cb71de8fb397409acdd1ceb9712f920e",
        "title": "孟子 尽心知性",
        "author": "陈普",
        "content": "心具良知所性根，若非穷理亦能昏。\n心须物格无余藴，藩蔽开除本体存。",
        "dynasty": "宋",
        "collection_info": null
    },
    {
        "uuid": "caf34f4c887a181efdb4e0538455ec7b",
        "title": "孟子 存心养性",
        "author": "陈普",
        "content": "心体能存无走作，油然义理自中生。\n更无物欲相攻伐，萌蘗欣欣竞向荣。",
        "dynasty": "宋",
        "collection_info": null
    },
    {
        "uuid": "494bae0c17b5dbeaaeb075721a9a5da4",
        "title": "孟子 事天立命",
        "author": "陈普",
        "content": "穷理知天所性全，存而顺事没而安。\n保全是理无容失，所受于天或可还。",
        "dynasty": "宋",
        "collection_info": null
    },
    {
        "uuid": "7a496bb9ee1e0f1821ab08146bfb03f4",
        "title": "孟子 正命",
        "author": "陈普",
        "content": "修身尽道素无愆，变故之来出自天。\n比死见刳申子死，亦皆义理所当然。",
        "dynasty": "宋",
        "collection_info": null
    },
    {
        "uuid": "45affc8f37b32719afd1226384f57a88",
        "title": "孟子 万物皆备",
        "author": "陈普",
        "content": "一性之中兼万善，人人无欠亦无余。\n倍蓰什伯相为远，性分之原岂有殊。",
        "dynasty": "宋",
        "collection_info": null
    },
    {
        "uuid": "36dbbef1b01e84c390bde9cc5e83ae6a",
        "title": "孟子 人不可以无耻",
        "author": "陈普",
        "content": "耻字在人为甚大，根心羞恶不容无。\n所存所失分岐路，为跖为尧遂两途。",
        "dynasty": "宋",
        "collection_info": null
    },
    {
        "uuid": "772cd92e4ffa5ae2063a4292f0fa0627",
        "title": "孟子 过化存神",
        "author": "陈普",
        "content": "德既能明效自充，黎民皥皥变时雍。\n神功妙用浑无迹，只在纯而不已中。",
        "dynasty": "宋",
        "collection_info": null
    },
    {
        "uuid": "4cbb457f9a3a11cc2fbe411b0829985c",
        "title": "孟子 良知良能",
        "author": "陈普",
        "content": "孩提亲长根天性，尧舜由来共一初。\n情欲既趋天者灭，反疑性恶復何如。",
        "dynasty": "宋",
        "collection_info": null
    },
    {
        "uuid": "e680498ccecd53944643bc8bbbc1760d",
        "title": "孟子 天民",
        "author": "陈普",
        "content": "皇天赋予各成形，万理兼该备自身。\n所谓天民非有别，能全所赋以为人。",
        "dynasty": "宋",
        "collection_info": null
    },
    {
        "uuid": "882ec49dc282e732397a2b958aa2de3e",
        "title": "孟子 不愧不怍",
        "author": "陈普",
        "content": "己私凈尽復何为，触处逢原与理随。\n心广体胖无所累，浩然之气未尝亏。",
        "dynasty": "宋",
        "collection_info": null
    },
    {
        "uuid": "6da032c4fc569d262cd29fc38a89fd8d",
        "title": "孟子 执一",
        "author": "陈普",
        "content": "事理纷纷千万亿，岂容执一以为中。\n圣贤心术无偏倚，只在能权识变通。",
        "dynasty": "宋",
        "collection_info": null
    },
    {
        "uuid": "ab4b384b38e7fe140a4cfd1d91559779",
        "title": "孟子 井未及泉",
        "author": "陈普",
        "content": "井深九仞已劳功，未及于泉等是空。\n学问垂成还自弃，有为何异不为同。",
        "dynasty": "宋",
        "collection_info": null
    },
    {
        "uuid": "ff800188f30f7506a5c6b74c4bee617a",
        "title": "孟子 践形",
        "author": "陈普",
        "content": "理苟非形何以具，有形有象即其郛。\n非能尽性充乎体，空守人间血肉躯。",
        "dynasty": "宋",
        "collection_info": null
    },
    {
        "uuid": "84419cf3ad9f6fc6208030127040d004",
        "title": "孟子 时雨之教",
        "author": "陈普",
        "content": "善教惟迎欲发机，神方启沃妙乎时。\n沛然化境无留滞，弄月吟风自不知。",
        "dynasty": "宋",
        "collection_info": null
    },
    {
        "uuid": "cbb3ec8563faa2d488eb314e9745cfaa",
        "title": "孟子 亲亲仁民爱物",
        "author": "陈普",
        "content": "仁体虽然无不爱，当知贵贱与亲疏。\n诚心应物宁容僞，天性由来一本真。",
        "dynasty": "宋",
        "collection_info": null
    },
    {
        "uuid": "912460f5e8cace19676b6acb481151d8",
        "title": "孟子 当务为急",
        "author": "陈普",
        "content": "道之所贵通全体，何暇区区旋较量。\n惟是纲维无所作，千条万目自分张。",
        "dynasty": "宋",
        "collection_info": null
    },
    {
        "uuid": "16410670146ccbc6d11a2a0b05f6e930",
        "title": "孟子 仁者人也",
        "author": "陈普",
        "content": "真精二者合而凝，形气中涵太极真。\n道即是身身即道，从来道外本无身。",
        "dynasty": "宋",
        "collection_info": null
    },
    {
        "uuid": "50ab4baa58734f8264815b7a6fc4ba7d",
        "title": "孟子 山径",
        "author": "陈普",
        "content": "山径之行才不用，依然茅{艹/槩}是荆榛。\n人心顷刻无容放，稍或遗忘欲遂生。",
        "dynasty": "宋",
        "collection_info": null
    },
    {
        "uuid": "75d5722562cd8c4019aed8b337cfc7a8",
        "title": "孟子 养心寡欲",
        "author": "陈普",
        "content": "心体自然安用养，多因迷欲易成昏。\n但能寡欲无私累，本体清明理自存。",
        "dynasty": "宋",
        "collection_info": null
    },
    {
        "uuid": "309bfce8b979f965f28c67ec067c1af8",
        "title": "孟子 善信美大",
        "author": "陈普",
        "content": "善得于心皆实有，本根植立已无亏。\n美而且大并神圣，熟后工夫出不期。",
        "dynasty": "宋",
        "collection_info": null
    },
    {
        "uuid": "34f1b1b309cb1b91616ef300c91b699f",
        "title": "孟子 闻知",
        "author": "陈普",
        "content": "神知不在见知闻，气化流行一本存。\n轲后谁言无復有，遗歌依旧起龙门。",
        "dynasty": "宋",
        "collection_info": null
    },
    {
        "uuid": "a847966d015d93463d4f635752f81d6d",
        "title": "毛诗 甘棠",
        "author": "陈普",
        "content": "一时决讼憩棠阴，底事南人惜到今。\n德化及人仍及树，止缘当日本根深。",
        "dynasty": "宋",
        "collection_info": null
    },
    {
        "uuid": "9a854f3ad37c7c85601a8e503e7eb392",
        "title": "毛诗 桃夭",
        "author": "陈普",
        "content": "一树夭夭灼灼华，满前万善意无涯。\n春风比屋宜家子，谁识枢机在一家。",
        "dynasty": "宋",
        "collection_info": null
    },
    {
        "uuid": "05d66fdc4b514e1b0e3ab08080898ff0",
        "title": "毛诗 小星",
        "author": "陈普",
        "content": "名分存存不敢忘，衾裯来往几星光。\n尊卑高下虽天秩，小纪终须属大纲。",
        "dynasty": "宋",
        "collection_info": null
    },
    {
        "uuid": "0c59b5f5598e2e459f775ec1d763b92b",
        "title": "毛诗 绿衣 其一",
        "author": "陈普",
        "content": "正色吁为间色侵，凄风絺绤自悲吟。\n酌中循理聊区处，底事先贤共此心。",
        "dynasty": "宋",
        "collection_info": null
    },
    {
        "uuid": "406193dcf5f926c2364eed0b7bfd918d",
        "title": "毛诗 绿衣 其二",
        "author": "陈普",
        "content": "人伦万变若轮云，一片天心久负人。\n但把绿衣篇细看，末章意思蔼如春。",
        "dynasty": "宋",
        "collection_info": null
    },
    {
        "uuid": "156fd953ade9a265a7ef7f44279a40da",
        "title": "毛诗 柏舟",
        "author": "陈普",
        "content": "身似柏舟无倚着，心非席石可推移。\n威仪不被忧心乱，始信生民有秉彝。",
        "dynasty": "宋",
        "collection_info": null
    },
    {
        "uuid": "804ffb01eb5d68f794ee549fabf8904c",
        "title": "毛诗 谷风 其一",
        "author": "陈普",
        "content": "从一真心出自然，每于勤苦见贞坚。\n细看行道迟迟处，足验民彝得自天。",
        "dynasty": "宋",
        "collection_info": null
    },
    {
        "uuid": "3cc7e8a1ad88856e61990ca1ac2ad942",
        "title": "毛诗 谷风 其二",
        "author": "陈普",
        "content": "几年游泳与方舟，一旦同心友作雠。\n苦是人心多阻隔，满前珠玉不知收。",
        "dynasty": "宋",
        "collection_info": null
    },
    {
        "uuid": "912bff4c74fceae16fda2feb97eef5ea",
        "title": "咏史 有虞氏",
        "author": "陈普",
        "content": "天生瞽瞍非无意，帝降娥皇更有心。\n万点历山烟雨泪，后来化作几曾参。",
        "dynasty": "宋",
        "collection_info": null
    },
    {
        "uuid": "ada8ea2cb0cbd39a58be5e1334fc6704",
        "title": "咏史 夔垂",
        "author": "陈普",
        "content": "卿云华月丽衣裳，抟拊初登下凤凰。\n竹矢区区天亦爱，河图相伴到成康。",
        "dynasty": "宋",
        "collection_info": null
    },
    {
        "uuid": "466d98178417b3f8ac7d50d68f21521a",
        "title": "咏史 夏后氏",
        "author": "陈普",
        "content": "执法庭坚亦太坚，两朝窃负总无缘。\n何人有子如崇伯，祓涤犁牛陟配天。",
        "dynasty": "宋",
        "collection_info": null
    },
    {
        "uuid": "180ef55ef287a7b2e7efb840ece393f8",
        "title": "咏史 伊尹",
        "author": "陈普",
        "content": "万物权衡在有莘，孰称社稷与君民。\n君王亦有桐宫去，寄语南巢莫怨人。",
        "dynasty": "宋",
        "collection_info": null
    },
    {
        "uuid": "9e1e23bc3cb0a363a753563439d3b537",
        "title": "咏史 泰伯",
        "author": "陈普",
        "content": "断髮雕肌费一躯，岐阳万国布黄朱。\n仲雍不解兄深意，季历携昌亦到吴。",
        "dynasty": "宋",
        "collection_info": null
    },
    {
        "uuid": "e87ffe56b40599f5e48d1774093ec6bb",
        "title": "咏史 周公",
        "author": "陈普",
        "content": "仲尼齿髮正强时，夜夜神交似故知。\n话到子孙郊禘处，几回对榻共攒眉。",
        "dynasty": "宋",
        "collection_info": null
    },
    {
        "uuid": "f1869a26f99df9b8369f0c11e126b0d1",
        "title": "咏史 尚父伯夷",
        "author": "陈普",
        "content": "春来秋叶在枯枝，底用端蓍更拂龟。\n二老东来元并辔，马前何害不相知。",
        "dynasty": "宋",
        "collection_info": null
    },
    {
        "uuid": "09f79e4186f44ae4d91e8aa2824d1d9b",
        "title": "咏史 齐桓公 其一",
        "author": "陈普",
        "content": "关雎泽竭自师陉，直到瓜丘烬六经。\n户外流虫争掩鼻，当年已作鲍鱼腥。",
        "dynasty": "宋",
        "collection_info": null
    },
    {
        "uuid": "876567c7f398a5399daf4350300bc1f3",
        "title": "咏史 齐桓公 其二",
        "author": "陈普",
        "content": "葵丘霸气若虹霓，东略何缘遽不知。\n宰孔晋侯相遇处，齐桓已作在床尸。",
        "dynasty": "宋",
        "collection_info": null
    },
    {
        "uuid": "1e49162201857613e4470f4ad4430177",
        "title": "咏史 老子",
        "author": "陈普",
        "content": "瓜葛非徒李世民，牵藤引蔓百千身。\n周时柱下霜眉客，今作书符呪水人。",
        "dynasty": "宋",
        "collection_info": null
    },
    {
        "uuid": "a53604b70968d99c3ef7b5e922c77680",
        "title": "咏史 季札",
        "author": "陈普",
        "content": "鸑鷟无声皇极差，消磨人物百千家。\n姑苏无限骚人楚，不罪延陵罪浣沙。",
        "dynasty": "宋",
        "collection_info": null
    },
    {
        "uuid": "e9a2c8166c6892f775da27a2a610f501",
        "title": "咏史 孔子",
        "author": "陈普",
        "content": "绝粮之愠鲜知德，浮海之喜无取材。\n子思孟轲缘底事，列之舜禹与颜回。",
        "dynasty": "宋",
        "collection_info": null
    },
    {
        "uuid": "fc9ba6cfb85dffd6daf47836092df294",
        "title": "咏史 宋共姬齐孝公夫人",
        "author": "陈普",
        "content": "火来秉节正如山，茀丧何心在世间。\n身似泥沙心似玉，水中火裏即浑閒。",
        "dynasty": "宋",
        "collection_info": null
    },
    {
        "uuid": "c9f4e81ad6744e8d171ec59d76fe2c97",
        "title": "咏史 荀息",
        "author": "陈普",
        "content": "三怨盈朝积不舒，奚齐卓子釜中鱼。\n区区荀叔若乳妪，智略无称信有余。",
        "dynasty": "宋",
        "collection_info": null
    },
    {
        "uuid": "c19ecfa934e37d2dc20fc0e04e439c5f",
        "title": "咏史 屈原",
        "author": "陈普",
        "content": "仲尼死后百年期，定把离骚继四诗。\n占断江南烟雨绿，历山穷子与湘纍。",
        "dynasty": "宋",
        "collection_info": null
    },
    {
        "uuid": "664243efa34fe9b55d0c2d9efe82f78f",
        "title": "咏史 豫让 其一",
        "author": "陈普",
        "content": "义士忠臣不二君，漆身吞炭欲成仁。\n若谋委质求亲幸，又抱奸心贼大伦。",
        "dynasty": "宋",
        "collection_info": null
    },
    {
        "uuid": "30cf0f616abf5078a413426faf032025",
        "title": "咏史 豫让 其二",
        "author": "陈普",
        "content": "几多砺节与轻生，犹有丝毫在利名。\n青史千年惟豫子，诚心大义最分明。",
        "dynasty": "宋",
        "collection_info": null
    },
    {
        "uuid": "b75580b4c3abcc1f4b05d2eb8cdf6ab5",
        "title": "咏史 豫让 其三",
        "author": "陈普",
        "content": "荀息无裨晋献公，豫生如许智宗空。\n古人才德难求备，大节初心要始终。",
        "dynasty": "宋",
        "collection_info": null
    },
    {
        "uuid": "655fc30e5f202278653eccded5b91298",
        "title": "咏史 豫让 其四",
        "author": "陈普",
        "content": "三晋峥嵘虎战墟，中涓学语正坑儒。\n石家礼法从何出，甲乙诸郎尽鲤趋。",
        "dynasty": "宋",
        "collection_info": null
    },
    {
        "uuid": "e096b1773b984e802567e17a249bd89b",
        "title": "咏史 廉颇蔺相如",
        "author": "陈普",
        "content": "长年霜骨白皑皑，廉蔺羞颜似湿灰。\n白起杀心如未谢，二家随璧献章台。",
        "dynasty": "宋",
        "collection_info": null
    },
    {
        "uuid": "e1e73801cc3bdd39c2fbc3b01790823f",
        "title": "咏史 子思",
        "author": "陈普",
        "content": "俎豆迂疏仁义迟，上传下授统如丝。\n荐才莫讶非家法，救世宁无烂额时。",
        "dynasty": "宋",
        "collection_info": null
    },
    {
        "uuid": "cd4e313f0dc2c70c9df8f63b73d33cdb",
        "title": "咏史 即墨大夫",
        "author": "陈普",
        "content": "清浅蓬莱几度桑，纷纷斫石底心肠。\n项梁刘季相逢日，即墨大夫头未霜。",
        "dynasty": "宋",
        "collection_info": null
    },
    {
        "uuid": "795c1a89e49a320ad6347fd31589a5c7",
        "title": "咏史 战国",
        "author": "陈普",
        "content": "千秋万古定于一，岂有干坤属虎狼。\n六印苏秦寿如石，山东终作一阿房。",
        "dynasty": "宋",
        "collection_info": null
    },
    {
        "uuid": "59835d64e4b47c33f803f276e8301d6f",
        "title": "咏史 太史敫",
        "author": "陈普",
        "content": "战国纷纷似乱麻，钓丝谁记旧秾华。\n召南礼乐栖何许，故莒城中太史家。",
        "dynasty": "宋",
        "collection_info": null
    },
    {
        "uuid": "b9fb0dff4391379b87af0b0005868402",
        "title": "咏史 赧王",
        "author": "陈普",
        "content": "世历绵延四百秋，死蚿枯竹附诸侯。\n末年隆准生丰沛，谁道嬴秦是继周。",
        "dynasty": "宋",
        "collection_info": null
    },
    {
        "uuid": "1ae9ec8ecd516a6b9bf02bf85deb044c",
        "title": "咏史 商鞅",
        "author": "陈普",
        "content": "此天此地此经文，学者何尝溺所闻。\n尽道李斯焚典籍，不知吹火是商君。",
        "dynasty": "宋",
        "collection_info": null
    },
    {
        "uuid": "303da0807d4bc6e85e9b21df9f3b098d",
        "title": "咏史 秦皇 其一",
        "author": "陈普",
        "content": "闵道飞翚拂若枝，东门看日浴咸池。\n生前有力移天地，死后无人予席帷。",
        "dynasty": "宋",
        "collection_info": null
    },
    {
        "uuid": "612bd744a30173b1658b31c839732a3f",
        "title": "咏史 秦皇 其二",
        "author": "陈普",
        "content": "江神返璧事何新，海若湘君亦伐秦。\n一炬东来烧不了，更劳墓上牧羊人。",
        "dynasty": "宋",
        "collection_info": null
    },
    {
        "uuid": "ff5d9c13e7a6b2afc2bfc81955775665",
        "title": "咏史 李斯 其一",
        "author": "陈普",
        "content": "太华终南只磨青，渭流一日肯为泾。\n豺狼不食茅焦肉，水火安能熄六经。",
        "dynasty": "宋",
        "collection_info": null
    },
    {
        "uuid": "a635503d36b60ccc315d2f8472937631",
        "title": "咏史 李斯 其二",
        "author": "陈普",
        "content": "抛却韩卢把虎骑，诸生莫讶正忙时。\n鱼龙不隔蓬莱路，方有东门逐兔期。",
        "dynasty": "宋",
        "collection_info": null
    },
    {
        "uuid": "33830131b0fc0868e0833f4be7c0a152",
        "title": "咏史 李斯 其三",
        "author": "陈普",
        "content": "李斯何敢妄坑儒，但作逢君固位图。\n造物欲为儒报德，故教草草杀扶苏。",
        "dynasty": "宋",
        "collection_info": null
    },
    {
        "uuid": "7f42882670e5d8e9925320db946920d3",
        "title": "咏史 蒙恬",
        "author": "陈普",
        "content": "劈碎崤潼坼太行，才通腥鲍到咸阳。\n地后山灵思报德，故教蒙毅去輼辌。",
        "dynasty": "宋",
        "collection_info": null
    },
    {
        "uuid": "d123d3828de08974dab83c1238e122e5",
        "title": "咏史 邹衍",
        "author": "陈普",
        "content": "六月咸阳霜亦飞，五行正是水昌时。\n族秦自有谈天衍，不用陶朱与仲尼。",
        "dynasty": "宋",
        "collection_info": null
    },
    {
        "uuid": "c9298b3318338246def38014df11e1ba",
        "title": "咏史 汉高帝 其一",
        "author": "陈普",
        "content": "气力才胜野外仪，情怀颇乐汉中儿。\n两生礼乐留侯箸，此事而翁却自知。",
        "dynasty": "宋",
        "collection_info": null
    },
    {
        "uuid": "2a5264070516ee922711bf7930f5a3a5",
        "title": "咏史 汉高帝 其二",
        "author": "陈普",
        "content": "诗书礼乐敢忘钦，自是而翁力不任。\n莫把溺冠轻议论，要观过鲁太牢心。",
        "dynasty": "宋",
        "collection_info": null
    },
    {
        "uuid": "bdff8d1f30cf897b694099b63eb3caab",
        "title": "咏史 汉高帝 其三",
        "author": "陈普",
        "content": "煨烬三王不復收，子孙大辱辟阳侯。\n无边智力皆骑虎，高绝还能四百秋。",
        "dynasty": "宋",
        "collection_info": null
    },
    {
        "uuid": "a7e972930fda8b1edf01ebce3d7ae379",
        "title": "咏史 汉高帝 其四",
        "author": "陈普",
        "content": "金创可愈不容医，应念丁公相戹时。\n不頼西风吹楚卒，千龙万虎亦何为。",
        "dynasty": "宋",
        "collection_info": null
    },
    {
        "uuid": "9d42f8a8699ba8f9c30ffefc4db7449e",
        "title": "咏史 汉高帝 其五",
        "author": "陈普",
        "content": "扶创裹血过家乡，四顾何人守四方。\n梁楚淮南残一国，山河争属将狼羊。",
        "dynasty": "宋",
        "collection_info": null
    },
    {
        "uuid": "d1630f99e6d395084fc035b98759ba9e",
        "title": "咏史 汉高帝 其六",
        "author": "陈普",
        "content": "羽未禽时胆屡寒，羽禽不得一朝闲。\n卯金四百年天下，却在双娥一笑间。",
        "dynasty": "宋",
        "collection_info": null
    },
    {
        "uuid": "266df73b8385c3fa21408ef03ff00a3b",
        "title": "咏史 汉高帝 其七",
        "author": "陈普",
        "content": "一带阴山浪引弓，运移婚媾一朝通。\n英雄白首消磨尽，甘与枭雏作妇翁。",
        "dynasty": "宋",
        "collection_info": null
    },
    {
        "uuid": "893eea0aa99305b81d1874435df8e6b2",
        "title": "咏史 汉高帝 其八",
        "author": "陈普",
        "content": "欲来不解自操持，白日明庭抱爱姬。\n世降的从何处起，醉眠王母二家时。",
        "dynasty": "宋",
        "collection_info": null
    },
    {
        "uuid": "2be91d139ccc56476dd959ca3d9e1798",
        "title": "咏史 吕后",
        "author": "陈普",
        "content": "酌酖樽前气似虹，朱虚酒令却相容。\n王陵平勃浑无策，安汉当年一触龙。",
        "dynasty": "宋",
        "collection_info": null
    },
    {
        "uuid": "d997a71f1ec27ab2c555412f79eb91ce",
        "title": "咏史 项羽 其一",
        "author": "陈普",
        "content": "齐王元在籍军中，万马朱幩照海红。\n垓下相逢揕掩袂，更何面目见江东。",
        "dynasty": "宋",
        "collection_info": null
    },
    {
        "uuid": "4551704e95f5605c86f4c487b6d0ac2e",
        "title": "咏史 项羽 其二",
        "author": "陈普",
        "content": "试手襄城意未怡，赤城稍觉味如饴。\n必亡定死终无救，断自朱殷海岱时。",
        "dynasty": "宋",
        "collection_info": null
    },
    {
        "uuid": "3dc4b00d5ced92bc86087aab74bc401c",
        "title": "咏史 项羽 其三",
        "author": "陈普",
        "content": "牧羊义帝实妨贤，犹有三纲共畏天。\n树楚击秦宜奋发，恶名何事苦争先。",
        "dynasty": "宋",
        "collection_info": null
    },
    {
        "uuid": "6ff9b3437f2de5f9656aea9208c19af4",
        "title": "咏史 项羽 其四",
        "author": "陈普",
        "content": "倚强恃力却诬天，一样人心万万年。\n广武十条逃得过，乌江政自不须船。",
        "dynasty": "宋",
        "collection_info": null
    },
    {
        "uuid": "50103390558058e347485fb597178ce2",
        "title": "咏史 项羽 其五",
        "author": "陈普",
        "content": "枭性狼心亦有常，青齐仍復似咸阳。\n遗黎到处无余类，欲为何人作霸王。",
        "dynasty": "宋",
        "collection_info": null
    },
    {
        "uuid": "2d2f2cab1c0eaf1827cbd6fc8e9ba09e",
        "title": "咏史 太公",
        "author": "陈普",
        "content": "山河如许但凄凉，恰似新丰太上皇。\n千古汉高真磊落，片言脱口幸咸阳。",
        "dynasty": "宋",
        "collection_info": null
    },
    {
        "uuid": "719b162d3b915dcd8deb2d48623b6d7a",
        "title": "咏史 田横",
        "author": "陈普",
        "content": "宗族几为孔子焚，为秦未几又为尘。\n田横更欲横河岳，不把英雄让与人。",
        "dynasty": "宋",
        "collection_info": null
    },
    {
        "uuid": "c4f3299e0b2064030a399532d147f8fc",
        "title": "咏史 萧张 其一",
        "author": "陈普",
        "content": "汉高礼义入陵夷，械到萧何更有谁。\n惟有子房云外客，不称名字冠当时。",
        "dynasty": "宋",
        "collection_info": null
    },
    {
        "uuid": "13c742dda7c719354b4f3b8a7adcdbf5",
        "title": "咏史 萧张 其二",
        "author": "陈普",
        "content": "晦迹功曹不受征，兴亡事已若丹青。\n世间尽有文章客，谁信龙蛇尺蠖形。",
        "dynasty": "宋",
        "collection_info": null
    },
    {
        "uuid": "9f7bfa49eceb5280a5b7b8866d74e4f7",
        "title": "咏史 张良 其一",
        "author": "陈普",
        "content": "乳口摇牙向白蛇，一朝电拂博浪沙。\n下邳不得编书读，帷幄何妨佐汉家。",
        "dynasty": "宋",
        "collection_info": null
    },
    {
        "uuid": "f39e35ac83c54ab88773ed28e642be44",
        "title": "咏史 张良 其二",
        "author": "陈普",
        "content": "撩乱龙蛇掌上争，罢来閒掉四先生。\n一棚儿女皆烟散，留得松风万古清。",
        "dynasty": "宋",
        "collection_info": null
    },
    {
        "uuid": "0e47a2ca44ae15eea20511ba81a7e8b8",
        "title": "咏史 张良 其三",
        "author": "陈普",
        "content": "本是山东忠孝门，卯金社稷暂相烦。\n君王良会青云意，长乐钟中无一言。",
        "dynasty": "宋",
        "collection_info": null
    },
    {
        "uuid": "cd283afcebc6c7bad568332587074e76",
        "title": "咏史 张良 其四",
        "author": "陈普",
        "content": "太公行辈赤松流，伍叔孙通了不羞。\n好谢君王深体识，不将身后累刘侯。",
        "dynasty": "宋",
        "collection_info": null
    },
    {
        "uuid": "7f23d31a9a7a269fe5c1e3d5fc5ee84e",
        "title": "咏史 萧何",
        "author": "陈普",
        "content": "三人断尽楚关梁，一诎雄吞十七王。\n高帝功臣总功狗，汉家无爵赏萧张。",
        "dynasty": "宋",
        "collection_info": null
    },
    {
        "uuid": "9abc9f07295379d632cc0f7c6ba7f804",
        "title": "咏史 韩信 其一",
        "author": "陈普",
        "content": "良日登坛计策行，酸醎甘苦共杯羹。\n不须握手师陈豨，修武高眠已合烹。",
        "dynasty": "宋",
        "collection_info": null
    },
    {
        "uuid": "13f01e39e00f8e3fa3c8cc2ed67cae74",
        "title": "咏史 韩信 其二",
        "author": "陈普",
        "content": "群龙共帝牧羊儿，缟素能开四百基。\n蒯彻亦生天地裏，欲将口舌夺民彝。",
        "dynasty": "宋",
        "collection_info": null
    },
    {
        "uuid": "5b521348be8e2cebdb25997ffd6aaed2",
        "title": "咏史 韩信 其三",
        "author": "陈普",
        "content": "蹀血中原不用骄，论功何似禹乘橇。\n始终两汉无留葛，谁与尘编慰寂寥。",
        "dynasty": "宋",
        "collection_info": null
    },
    {
        "uuid": "acd559b1d737ada187203e0c95287bdb",
        "title": "咏史 曹参",
        "author": "陈普",
        "content": "人彘风腥起两宫，艾豭歌唱满秦中。\n酒壶不但容齐狱，时事方宜用盖公。",
        "dynasty": "宋",
        "collection_info": null
    },
    {
        "uuid": "a2deb89a64648bcdad1a920561b2c651",
        "title": "咏史 四皓",
        "author": "陈普",
        "content": "长乐巵前露雪眉，岩花乱笑出山时。\n有人拍手瓜田裏，来往青门总不知。",
        "dynasty": "宋",
        "collection_info": null
    },
    {
        "uuid": "2685e77de8c26b63381b3964db2f376e",
        "title": "咏史 两生",
        "author": "陈普",
        "content": "少年贾谊空多口，老大申公缪一行。\n曾识当年二君子，闭门不受叔孙生。",
        "dynasty": "宋",
        "collection_info": null
    },
    {
        "uuid": "e931641bcc57790ada2305a9a569d737",
        "title": "咏史 叔孙通",
        "author": "陈普",
        "content": "刘项权将作狗偷，谁能撩虎又摩头。\n汉王不是坑儒主，颈血依依是可羞。",
        "dynasty": "宋",
        "collection_info": null
    },
    {
        "uuid": "39e2fcf6e500e62e6bfcd69a2833140a",
        "title": "咏史 楚元王交",
        "author": "陈普",
        "content": "荒芜新语不堪听，猛士凄凄北鄙声。\n楚醴不延风雅客，诗书犹未脱秦坑。",
        "dynasty": "宋",
        "collection_info": null
    },
    {
        "uuid": "4acde0c15982232d5d6099acb1ecfd0c",
        "title": "咏史 伏生 其一",
        "author": "陈普",
        "content": "撑肠拄肚总聱牙，汉室龙兴髮乍华。\n掌故不来光景暮，尚书再火伏生家。",
        "dynasty": "宋",
        "collection_info": null
    },
    {
        "uuid": "86f239c577b58fa33c75c0fd01968d7f",
        "title": "咏史 伏生 其二",
        "author": "陈普",
        "content": "嬴蹶刘兴齿舌存，百篇大义尽堪闻。\n孝文无意修王制，古典重遭伏胜焚。",
        "dynasty": "宋",
        "collection_info": null
    },
    {
        "uuid": "19e0400ec16a0bfc3b7e2cb967dd7228",
        "title": "咏史 文帝 其一",
        "author": "陈普",
        "content": "二儿并辔入公门，博局纷纷启祸原。\n不及贾生何处是，弗将礼法教儿孙。",
        "dynasty": "宋",
        "collection_info": null
    },
    {
        "uuid": "e8439123f6aa089c24fb4fd2e89ebd4d",
        "title": "咏史 文帝 其二",
        "author": "陈普",
        "content": "性习由来系正邪，古今谁不道蓬麻。\n无人说与吹箫相，窦薄淮刘本一家。",
        "dynasty": "宋",
        "collection_info": null
    },
    {
        "uuid": "b7af7429f7c6c17f7c4781d34e2d5dfc",
        "title": "咏史 文帝 其三",
        "author": "陈普",
        "content": "邓氏铜钱张武金，至公终浅爱终深。\n东西两子皆称跸，未餍怜儿老妪心。",
        "dynasty": "宋",
        "collection_info": null
    },
    {
        "uuid": "b4c5768f9b4f2e92fb6330dedb7cb93c",
        "title": "咏史 文帝 其四",
        "author": "陈普",
        "content": "睢阳东苑三百里，中山后宫三百人。\n汉家制度无穷极，仅有宽仁不是秦。",
        "dynasty": "宋",
        "collection_info": null
    },
    {
        "uuid": "3b52b8dec139245bc8914acc9a83129d",
        "title": "咏史 文帝 其五",
        "author": "陈普",
        "content": "文杏沙棠代代殃，露台不作作阿房。\n古来尧禹卑宫室，不为丹朱与太康。",
        "dynasty": "宋",
        "collection_info": null
    },
    {
        "uuid": "4c6d6cfc8925e0227c837da2f0abc89c",
        "title": "咏史 周亚夫",
        "author": "陈普",
        "content": "西来三十六将军，业业孤城势欲焚。\n细柳不逢豪杰主，当时已验口从文。",
        "dynasty": "宋",
        "collection_info": null
    },
    {
        "uuid": "edf4edab81a2169239c4f0f98347bfd1",
        "title": "咏史 李广李陵 其一",
        "author": "陈普",
        "content": "茂陵无奈太仓陈，槐里家传本助秦。\n万落千村荆杞满，陇西桃李亦成薪。",
        "dynasty": "宋",
        "collection_info": null
    },
    {
        "uuid": "9085bb081f04bf926fdae440f6b1f205",
        "title": "咏史 李广李陵 其二",
        "author": "陈普",
        "content": "祈连天幸时难再，槐里侯封命已奇。\n文景余波涓滴尽，延居数出欲何资。",
        "dynasty": "宋",
        "collection_info": null
    },
    {
        "uuid": "e59bd797869efb335c4bf354c7a7ca55",
        "title": "咏史 景帝 其一",
        "author": "陈普",
        "content": "宗庙谁开内使门，临江依样又穿垣。\n爱妻娇子如泥土，晁错何知独恃恩。",
        "dynasty": "宋",
        "collection_info": null
    },
    {
        "uuid": "6839afd1f3e95c2dae433ec7e5bdfc4d",
        "title": "咏史 景帝 其二",
        "author": "陈普",
        "content": "赐帛宽租泽未休，四方缓急有条侯。\n余威不頼刳蛇剑，仓卒谁枭老濞头。",
        "dynasty": "宋",
        "collection_info": null
    },
    {
        "uuid": "b15f20cfd1c50d5e37447c8928e5015c",
        "title": "咏史 贾生 其一",
        "author": "陈普",
        "content": "衣绨英主首祠汾，他日燕齐尽羡门。\n玉漏声中闻底事，反将前席待新垣。",
        "dynasty": "宋",
        "collection_info": null
    },
    {
        "uuid": "fd7ee6737762fb6d867b30ac0b7c99e2",
        "title": "咏史 贾生 其二",
        "author": "陈普",
        "content": "落日长沙被鵩惊，愁来强把死生轻。\n洛阳才子何多涕，太息沾襟过一生。",
        "dynasty": "宋",
        "collection_info": null
    },
    {
        "uuid": "e04b8f10daac1e00509e8bcd252efc67",
        "title": "咏史 贾董",
        "author": "陈普",
        "content": "贾董声名甲汉儒，到头事业有差殊。\n五年大傅何飘忽，不告梁王肆夏趋。",
        "dynasty": "宋",
        "collection_info": null
    },
    {
        "uuid": "be07d7ccf1b13f694d7a4d38c0bb898d",
        "title": "咏史 晁错",
        "author": "陈普",
        "content": "谁人能夺伯氏邑，何德敢隳三子都。\n内史自侵汉家庙，未须削楚更衰吴。",
        "dynasty": "宋",
        "collection_info": null
    },
    {
        "uuid": "0e03ff821909b5b4ed4acbb57790ee05",
        "title": "咏史 张释之 其一",
        "author": "陈普",
        "content": "瓦器山陵刑措时，释之而后固无之。\n公车不作他年计，聊使君王识教儿。",
        "dynasty": "宋",
        "collection_info": null
    },
    {
        "uuid": "88e3ee2005b5bba9f25e1aa29285d84a",
        "title": "咏史 张释之 其二",
        "author": "陈普",
        "content": "帝舜登天四海臣，可怜生杀不由身。\n持平第一张廷尉，更听君王误杀人。",
        "dynasty": "宋",
        "collection_info": null
    },
    {
        "uuid": "67108fc0ea0088c91f73389f71c895dc",
        "title": "咏史 张释之 其三",
        "author": "陈普",
        "content": "尘编今古几咿嚘，多少君王共御囚。\n自古君难臣不易，释之片语悮千秋。",
        "dynasty": "宋",
        "collection_info": null
    },
    {
        "uuid": "495f4f94529473c115da6b14b4afa75d",
        "title": "咏史 武帝 其一",
        "author": "陈普",
        "content": "二十嫖姚风火飞，銮舆夜夜过焉支。\n茂陵不费凌云气，解见蟠桃着子时。",
        "dynasty": "宋",
        "collection_info": null
    },
    {
        "uuid": "1dd3f45bad2c70d06ed567ddbd46fbf1",
        "title": "咏史 武帝 其二",
        "author": "陈普",
        "content": "鼎食诸公尽鼎烹，闾阎豪杰剑纵横。\n帝王自击南山豕，惭愧端非听董生。",
        "dynasty": "宋",
        "collection_info": null
    },
    {
        "uuid": "1f00f7e1ed2ceece9c801ae0f0523492",
        "title": "咏史 武帝 其三",
        "author": "陈普",
        "content": "生子曾知置齐鲁，自身却爱受何罗。\n六鰲不戴林光瑟，覆辙相寻似火蛾。",
        "dynasty": "宋",
        "collection_info": null
    },
    {
        "uuid": "e2c8b4532766fa021f22b415934a197a",
        "title": "咏史 武帝 其四",
        "author": "陈普",
        "content": "商车不足算缗来，桑孔咸阳悉茂材。\n一撮茂陵无觅处，建章门户至今开。",
        "dynasty": "宋",
        "collection_info": null
    },
    {
        "uuid": "05909f907c88dc1022ab58451fc6abed",
        "title": "咏史 武帝 其五",
        "author": "陈普",
        "content": "先帝斋宫内弄儿，阿娇金屋篡歌姬。\n披香博士真才子，刘氏家传却未知。",
        "dynasty": "宋",
        "collection_info": null
    },
    {
        "uuid": "cf5817b5ec66f7572d5321b275da8b70",
        "title": "咏史 武帝 其六",
        "author": "陈普",
        "content": "几多爱子出萧关，山积胡沙骨未还。\n好把望思台上泪，随风北去洒阴山。",
        "dynasty": "宋",
        "collection_info": null
    },
    {
        "uuid": "4acf318178a81cb305d8ebb655022c7c",
        "title": "咏史 武帝 其七",
        "author": "陈普",
        "content": "文帝端能杀少翁，景皇不解斩常融。\n正心数语深加意，位在三皇五帝中。",
        "dynasty": "宋",
        "collection_info": null
    },
    {
        "uuid": "e1f6567173e65317a46344581376b16d",
        "title": "咏史 武帝 其八",
        "author": "陈普",
        "content": "起上林苑赏方朔，发会稽兵惜虎符。\n君侧此时三四辈，盍移东海换江都。",
        "dynasty": "宋",
        "collection_info": null
    },
    {
        "uuid": "58a13572dcbf0393ba9647a4774cc38b",
        "title": "咏史 武帝 其九",
        "author": "陈普",
        "content": "狄山不能居一障，公孙请专事朔方。\n尊荣卫霍家山岳，冷淡申辕头雪霜。",
        "dynasty": "宋",
        "collection_info": null
    },
    {
        "uuid": "f50a866858ad4748cb46210791e1deb7",
        "title": "咏史 武帝 其一○",
        "author": "陈普",
        "content": "五十余年四海波，建元三载尽征和。\n中央寸土纔无血，沃日浇天瓠子河。",
        "dynasty": "宋",
        "collection_info": null
    },
    {
        "uuid": "630ace48df1ce5f4fe4c1bc6f31d32d6",
        "title": "咏史 汲黯",
        "author": "陈普",
        "content": "东北民思虀主父，西南人欲粉唐蒙。\n汉家社稷何依倚，黯直粗疏一病翁。",
        "dynasty": "宋",
        "collection_info": null
    },
    {
        "uuid": "760c7b77b44bfb5dd15c462b001cc6d1",
        "title": "咏史 夏侯胜",
        "author": "陈普",
        "content": "夏葛冬裘事已殊，茂陵礼乐议何迂。\n去周未远真淳在，莫把公孙例汉儒。",
        "dynasty": "宋",
        "collection_info": null
    },
    {
        "uuid": "aa06135a88f2f92702de69b43e8ab52f",
        "title": "咏史 董仲舒 其一",
        "author": "陈普",
        "content": "好古刘安岂逆俦，左吴枚赫满诸侯。\n仲舒到处皆狼虎，妥帖驯良独到头。",
        "dynasty": "宋",
        "collection_info": null
    },
    {
        "uuid": "22bd6b2177fbd97849c26c2b4028ef07",
        "title": "咏史 董仲舒 其二",
        "author": "陈普",
        "content": "鹤髮东宫体孝文，明堂服色谩云云。\n力行到底终何似，不逮躬行万石君。",
        "dynasty": "宋",
        "collection_info": null
    },
    {
        "uuid": "bb128e86059f6fda4a247f59b3f3b2bc",
        "title": "咏史 董仲舒 其三",
        "author": "陈普",
        "content": "孟轲死后惟董子，道义两言扩古今。\n性善七篇何落落，千秋不遇一知音。",
        "dynasty": "宋",
        "collection_info": null
    },
    {
        "uuid": "792108b89266d86c2e54d91275fd9d1f",
        "title": "咏史 申公",
        "author": "陈普",
        "content": "片言不合去何迟，又似当年在楚时。\n束帛蒲轮无报效，至今天子不迎师。",
        "dynasty": "宋",
        "collection_info": null
    },
    {
        "uuid": "bc40a59a2ebdf44f7379c79381774fc1",
        "title": "咏史 霍光 其一",
        "author": "陈普",
        "content": "井田学校竟终天，盐铁舟车讫万年。\n隔绝古今萧与霍，空劳孔壁出尘编。",
        "dynasty": "宋",
        "collection_info": null
    },
    {
        "uuid": "d43743094d2818557572cb3b5a2134d1",
        "title": "咏史 霍光 其二",
        "author": "陈普",
        "content": "几度咸阳累积尸，尽缘丘冢似焉支。\n覆车愁杀张车骑，印绶临身必十辞。",
        "dynasty": "宋",
        "collection_info": null
    },
    {
        "uuid": "989d0779731765de0415cfa229ba771a",
        "title": "咏史 张汤公孙弘 其一",
        "author": "陈普",
        "content": "张汤绝似公孙子，一样奴颜裹祸心。\n不頼汲生如日月，汉廷谁与破幽阴。",
        "dynasty": "宋",
        "collection_info": null
    },
    {
        "uuid": "d4ecdfcc77d4f8ed1c8dc8c6e593e1d1",
        "title": "咏史 张汤公孙弘 其二",
        "author": "陈普",
        "content": "汉武秦皇代有俦，姦人常缓钓鱼鈎。\n公孙不但能牵纵，巧计犹工毒上流。",
        "dynasty": "宋",
        "collection_info": null
    },
    {
        "uuid": "13a8a56b840a8c10b27f12102cd0886e",
        "title": "咏史 张汤公孙弘 其三",
        "author": "陈普",
        "content": "茂材异等竟无闻，教耨明耕却有人。\n能旱能风须记取，汉家元气太宗仁。",
        "dynasty": "宋",
        "collection_info": null
    },
    {
        "uuid": "6da3092feaeca63d7ec8a4eda4a33d49",
        "title": "咏史 张汤公孙弘 其四",
        "author": "陈普",
        "content": "汉朝独有舒与黯，何物枭心欲食之。\n六经千载无生气，断自齐人作相时。",
        "dynasty": "宋",
        "collection_info": null
    },
    {
        "uuid": "db8f4a73a720ba5e6e5c5e256b6385fa",
        "title": "咏史 主父偃",
        "author": "陈普",
        "content": "当年齐赵倚黄昏，曾嘆蒙恬灭子孙。\n一日上天沾五鼎，依然蜚粟度龙门。",
        "dynasty": "宋",
        "collection_info": null
    },
    {
        "uuid": "85dfbd03f5109ec7c73c014e53ed4e92",
        "title": "咏史 倪宽",
        "author": "陈普",
        "content": "亲媚张汤似谒居，阿谀天子过相如。\n汉儒箇箇公孙子，不坠遗经一仲舒。",
        "dynasty": "宋",
        "collection_info": null
    },
    {
        "uuid": "309d024afc269061e6599d54d15c7ec4",
        "title": "咏史 张骞",
        "author": "陈普",
        "content": "风沙霜雪十三年，城郭山川万二千。\n汉马死亡宛马到，万人怨怒一人怜。",
        "dynasty": "宋",
        "collection_info": null
    },
    {
        "uuid": "3472448b942007e156309c83be30b4d2",
        "title": "咏史 张敞 其一",
        "author": "陈普",
        "content": "西汉长安周镐京，终南天秀八流清。\n赵张无异曹参醉，总不能平二国争。",
        "dynasty": "宋",
        "collection_info": null
    },
    {
        "uuid": "c38e31bae338690b8004c9c7b1f7d7b3",
        "title": "咏史 张敞 其二",
        "author": "陈普",
        "content": "章台陌上试金鞍，文君镜中描远山。\n黄霸功隳王吉老，五日京兆得偷闲。",
        "dynasty": "宋",
        "collection_info": null
    },
    {
        "uuid": "c3d8da18e8046522f7506edccb9069ce",
        "title": "咏史 卫青",
        "author": "陈普",
        "content": "丞相含沙作短狐，直言长揖黯何孤。\n相容幸有两人在，帝与侯家老骑奴。",
        "dynasty": "宋",
        "collection_info": null
    },
    {
        "uuid": "52f38b7c17cabd81ecbc71d033f9cd96",
        "title": "咏史 金日磾 其一",
        "author": "陈普",
        "content": "騋皇千万去无归，博得麒麟作厩厮。\n一片兽心犹自在，建章殿下食其儿。",
        "dynasty": "宋",
        "collection_info": null
    },
    {
        "uuid": "f54c4397d82fd027ca772d1c43b15307",
        "title": "咏史 金日磾 其二",
        "author": "陈普",
        "content": "牵马胡儿共拥昭，同功同德不同骄。\n麒麟阁上尘埃面，羞见芬芳七叶貂。",
        "dynasty": "宋",
        "collection_info": null
    },
    {
        "uuid": "dab48b489d0705d0d101f41122dc1be6",
        "title": "咏史 东方朔",
        "author": "陈普",
        "content": "宣室不令容董偃，却容皋朔与相如。\n当时有意清君侧，鸡鞠诙谐总合诛。",
        "dynasty": "宋",
        "collection_info": null
    },
    {
        "uuid": "9fe376a19d5092386712de5f434a2ef5",
        "title": "咏史 申屠嘉",
        "author": "陈普",
        "content": "汉四十年几丞相，蹶张丞相冷如冰。\n两京礼乐何堪自，薄有申屠与宋弘。",
        "dynasty": "宋",
        "collection_info": null
    },
    {
        "uuid": "144c1a1db7602e049cec532c1c44f039",
        "title": "咏史 苏武",
        "author": "陈普",
        "content": "伏匿穷庐暖意回，子卿一夜梦阳台。\n归来不与曾孙议，未必麒麟生面开。",
        "dynasty": "宋",
        "collection_info": null
    },
    {
        "uuid": "77f596580ed563ca190e2d5fba44bc68",
        "title": "咏史 黄霸",
        "author": "陈普",
        "content": "凤凰不一到尼山，独为宣皇不少悭。\n图画纷纷上麟阁，五年宰相独何颜。",
        "dynasty": "宋",
        "collection_info": null
    },
    {
        "uuid": "3e6a0498669249e40ed6e197fe9fd9e7",
        "title": "咏史 王褒",
        "author": "陈普",
        "content": "彭祖呼嘘不可为，碧鸡使节岂堪持。\n区区含糗羹藜厚，聊似相如衣锦时。",
        "dynasty": "宋",
        "collection_info": null
    },
    {
        "uuid": "85af4b21521543d1a1e7c2d672e3f5f5",
        "title": "咏史 赵充国",
        "author": "陈普",
        "content": "五万消磨作四千，羌人杀尽汉人全。\n并生虽愧征苗旅，比似嫖姚却大贤。",
        "dynasty": "宋",
        "collection_info": null
    },
    {
        "uuid": "b0b069911d2d9f3856c78dbc98f9bd3c",
        "title": "咏史 河间献王",
        "author": "陈普",
        "content": "礼乐将兴汉德凉，活麟天把付鉏商。\n周官千载埋黄壤，两汉如今几献王。",
        "dynasty": "宋",
        "collection_info": null
    },
    {
        "uuid": "04b6216d080ce73cb1f038ee1e20c737",
        "title": "咏史 中山靖王胜",
        "author": "陈普",
        "content": "樛木螽斯耳未闻，中山无屋贮儿孙。\n临分自洒黄泉泪，不在区区骨肉恩。",
        "dynasty": "宋",
        "collection_info": null
    },
    {
        "uuid": "1c9d947bdae4e7b0b96c53c7746d942d",
        "title": "咏史 宣帝 其一",
        "author": "陈普",
        "content": "不将法律作春秋，安得河南数国囚。\n莫道汉家杂王霸，十分商鞅半分周。",
        "dynasty": "宋",
        "collection_info": null
    },
    {
        "uuid": "8bed22e4bfcfc09e9d70f74d5e8804aa",
        "title": "咏史 宣帝 其二",
        "author": "陈普",
        "content": "鬬鸡走狗登皇极，览德毛从何许来。\n汉室欲开新室业，王阳分合守蒿莱。",
        "dynasty": "宋",
        "collection_info": null
    },
    {
        "uuid": "4413d7c4a62f9d775d209e83e7dc4524",
        "title": "咏史 宣帝 其三",
        "author": "陈普",
        "content": "渭桥夹道上瑶巵，甲馆画堂开祸基。\n甘露三年造新室，不关飞燕入宫时。",
        "dynasty": "宋",
        "collection_info": null
    },
    {
        "uuid": "516d06c7c22db30aa53ca2f725f8ff87",
        "title": "咏史 宣帝 其四",
        "author": "陈普",
        "content": "孝宣不召山阳守，痛在糟糠不下堂。\n家国莫先笞己子，汉人空识抱成王。",
        "dynasty": "宋",
        "collection_info": null
    },
    {
        "uuid": "ffe9e41939e857dd699692b486b7511f",
        "title": "咏史 宣帝 其五",
        "author": "陈普",
        "content": "使民澒澒哭韩杨，郡国纷纷上凤凰。\n太子好儒几坐废，王阳何用苦谈王。",
        "dynasty": "宋",
        "collection_info": null
    },
    {
        "uuid": "da3a608f0d79d2d9897e044538625ead",
        "title": "咏史 丙吉",
        "author": "陈普",
        "content": "污茵驭吏习边方，阿保宫人畏霍光。\n丞相马前人蹀血，病牛何足累阴阳。",
        "dynasty": "宋",
        "collection_info": null
    },
    {
        "uuid": "bf6a7c29bb733a52bc66e3b4b2f2f9bb",
        "title": "咏史 魏相 其一",
        "author": "陈普",
        "content": "贾生晁错总佻轻，博陆营平亦好兵。\n地节三年谁作相，胡天汉地各春生。",
        "dynasty": "宋",
        "collection_info": null
    },
    {
        "uuid": "d9365c9e25d35c60d10a70e51cd9b198",
        "title": "咏史 魏相 其二",
        "author": "陈普",
        "content": "人伦大变岁二百，萧曹以来谁在心。\n相业更生王吉疏，文学春秋犹未深。",
        "dynasty": "宋",
        "collection_info": null
    },
    {
        "uuid": "7f3c574679a0ba5e15fb1029c745c0b6",
        "title": "咏史 魏相 其三",
        "author": "陈普",
        "content": "赵禹张汤网未收，外人董偃化方流。\n丞相但看汉故事，何但宣皇不用周。",
        "dynasty": "宋",
        "collection_info": null
    },
    {
        "uuid": "3db3fcfd37cba244028b6b3ee8ebfd9a",
        "title": "咏史 元帝",
        "author": "陈普",
        "content": "事在两疏心眼裏，身居石显掌握中。\n师傅不能为作主，更生空自抱孤忠。",
        "dynasty": "宋",
        "collection_info": null
    },
    {
        "uuid": "f2f522a59a19f8e48e5a4434168ae26d",
        "title": "咏史 萧望之",
        "author": "陈普",
        "content": "石显深持两世枢，尚书何苦恋中书。\n九原若遇韩延寿，祇共咨嗟嘆两疏。",
        "dynasty": "宋",
        "collection_info": null
    },
    {
        "uuid": "1a6fb608b0c8d5b1b7d51baea9a1d4ca",
        "title": "咏史 匡衡",
        "author": "陈普",
        "content": "铺陈治道本群经，无愧更生与董生。\n不頼王尊作鸣凤，欺天一点未分明。",
        "dynasty": "宋",
        "collection_info": null
    },
    {
        "uuid": "98f17c207decde39b893af262baea7e9",
        "title": "咏史 贡禹",
        "author": "陈普",
        "content": "杀傅囚师不敢言，姦人致意遂昏昏。\n明经洁行人如梦，莫把优游议孝元。",
        "dynasty": "宋",
        "collection_info": null
    },
    {
        "uuid": "f7fd3e6e983cbd638e42a3a31bd8434e",
        "title": "咏史 王昭君 其一",
        "author": "陈普",
        "content": "昭阳柘馆贮歌儿，恨杀陈汤斩郅支。\n胡草似人空好色，春光不到二阏氏。",
        "dynasty": "宋",
        "collection_info": null
    },
    {
        "uuid": "8800fc1b5abe011dff18ac1146f8222d",
        "title": "咏史 王昭君 其二",
        "author": "陈普",
        "content": "宁胡名号正当时，且有安栖得哺儿。\n胡草似人空好色，青青合为故阏氏。",
        "dynasty": "宋",
        "collection_info": null
    },
    {
        "uuid": "0038a14bc9657c563f7dc53a49d023b8",
        "title": "咏史 王昭君 其三",
        "author": "陈普",
        "content": "出嫁毡裘得几时，昭阳柘馆贮歌儿。\n蛾眉莫怨毛延寿，好怨陈汤斩郅支。",
        "dynasty": "宋",
        "collection_info": null
    },
    {
        "uuid": "a4b4f86898355f4bb0f4d2c9df61411f",
        "title": "咏史 王昭君 其四",
        "author": "陈普",
        "content": "呼韩骨冷復雕陶，夜夜穹庐朔月高。\n为问琵琶絃底话，得无一语诉腥臊。",
        "dynasty": "宋",
        "collection_info": null
    },
    {
        "uuid": "36a7f688edc4bcd07e428c6ed592370b",
        "title": "咏史 王昭君 其五",
        "author": "陈普",
        "content": "甫出车延玉座倾，黄金无復赎娉婷。\n骚人更望胡人返，不识松楸拱渭陵。",
        "dynasty": "宋",
        "collection_info": null
    },
    {
        "uuid": "90de53ec25bbe1c7d519d3fe25961303",
        "title": "咏史 成帝",
        "author": "陈普",
        "content": "元帝斋宫纳弁儿，阿娇金屋篡歌姬。\n披香博士多才学，刘氏家传有未知。",
        "dynasty": "宋",
        "collection_info": null
    },
    {
        "uuid": "3c480b07fc7797dbd5309356a9c1fb10",
        "title": "咏史 刘向",
        "author": "陈普",
        "content": "白虎明光奏五侯，帝乡寥隔在温柔。\n甘泉太乙重招起，聊答青藜照白苹。",
        "dynasty": "宋",
        "collection_info": null
    },
    {
        "uuid": "552928ca971c2080ee42f5085a1bfb94",
        "title": "咏史 辛庆忌",
        "author": "陈普",
        "content": "虎豹深宫风自寒，未央前殿拜呼韩。\n二边无事将军老，犹得余閒救比干。",
        "dynasty": "宋",
        "collection_info": null
    },
    {
        "uuid": "b43dfc7b5c0830970bb6e24c8515f8de",
        "title": "咏史 彭宣",
        "author": "陈普",
        "content": "法度名儒奉束修，帝师礼数亦宜优。\n公卿股栗朱云剑，白首门生忍不羞。",
        "dynasty": "宋",
        "collection_info": null
    },
    {
        "uuid": "fb6a319c7aecb1411cd7a80169af7a33",
        "title": "咏史 刘歆",
        "author": "陈普",
        "content": "秀国师公雄大夫，梓枝何用叹扶疏。\n刘歆父子无瓜葛，何怪昌言毁仲舒。",
        "dynasty": "宋",
        "collection_info": null
    },
    {
        "uuid": "e59a5a5f8eec768abb7e0aec64b81224",
        "title": "咏史 扬雄 其一",
        "author": "陈普",
        "content": "展禽未必非龚胜，孤竹犹将笑薛方。\n可怪扬雄非桀犬，一生终倚桀门墙。",
        "dynasty": "宋",
        "collection_info": null
    },
    {
        "uuid": "a8199022793b03b4c904f7eeabc56fac",
        "title": "咏史 扬雄 其二",
        "author": "陈普",
        "content": "德宅神庭孰与游，董贤舜禹莽伊周。\n余腥用尽桐江水，重费寒潭九曲流。",
        "dynasty": "宋",
        "collection_info": null
    },
    {
        "uuid": "2c972732f3da87c54ffc09d6655dc65b",
        "title": "咏史 光武 其一",
        "author": "陈普",
        "content": "腹上能容严子陵，面前何不着韩歆。\n迭兴知与人何事，陇蜀纔平便易心。",
        "dynasty": "宋",
        "collection_info": null
    },
    {
        "uuid": "e7027129f22d23d00074d335ae6173c9",
        "title": "咏史 光武 其二",
        "author": "陈普",
        "content": "赤符交锡帝心移，不似初来岸帻时。\n浪泊壶头终落落，羊裘男子殆先知。",
        "dynasty": "宋",
        "collection_info": null
    },
    {
        "uuid": "67891a23d8a41bd607fa51865f563556",
        "title": "咏史 光武 其三",
        "author": "陈普",
        "content": "丙夜沈沈讲未停，故人重话旧时灯。\n半篇说命良依约，舜典周官总未曾。",
        "dynasty": "宋",
        "collection_info": null
    },
    {
        "uuid": "ad32cc536d7695da4f114f156e908d5c",
        "title": "咏史 光武 其四",
        "author": "陈普",
        "content": "经邦论道职何卑，又是前朝卖餠儿。\n十乱五臣无暖席，三王四代是何时。",
        "dynasty": "宋",
        "collection_info": null
    },
    {
        "uuid": "1ef996a7d9c689a676040e787ac90157",
        "title": "咏史 光武 其五",
        "author": "陈普",
        "content": "金匮哀章正共哀，又将符命议灵台。\n太山千古黄泉路，底事銮舆爱上来。",
        "dynasty": "宋",
        "collection_info": null
    },
    {
        "uuid": "04b45a6b6c73467dfc7d12273cf06b4a",
        "title": "咏史 祭遵 其一",
        "author": "陈普",
        "content": "东山纪律久无闻，钲鼓纔鸣玉匣尘。\n牧野再逢诸葛亮，两阶重见祭将军。",
        "dynasty": "宋",
        "collection_info": null
    },
    {
        "uuid": "fe01c2a9584e5346412784ecf56270f4",
        "title": "咏史 祭遵 其二",
        "author": "陈普",
        "content": "琤琤壶矢柳营春，十万貔貅不动尘。\n世祖功臣三十六，谁为韦袴布衣人。",
        "dynasty": "宋",
        "collection_info": null
    },
    {
        "uuid": "bc2911276d0a59fc6c7ab28e54fd6fac",
        "title": "咏史 明帝 其一",
        "author": "陈普",
        "content": "后宫任姒古今希，前殿絃歌凤已知。\n孔子孟轲真薄命，不生建武永平时。",
        "dynasty": "宋",
        "collection_info": null
    },
    {
        "uuid": "60f8cd06e03d926526c187d4d10bb5bb",
        "title": "咏史 明帝 其二",
        "author": "陈普",
        "content": "盘木白狼纷贡毛，龟兹侍子荐蒲萄。\n满朝虎拜南山寿，无一人能作旅獒。",
        "dynasty": "宋",
        "collection_info": null
    },
    {
        "uuid": "29a484c6587ed6f6aaefdca438f4a73a",
        "title": "咏史 桓荣",
        "author": "陈普",
        "content": "明帝天姿可禹汤，周公不梦梦空王。\n当年紫绶金章客，何德何功坐太常。",
        "dynasty": "宋",
        "collection_info": null
    },
    {
        "uuid": "64f63c50244ac05a940584280dd2775a",
        "title": "咏史 班超",
        "author": "陈普",
        "content": "三十六人抚西域，六头火炬走匈奴。\n古今参合坡头骨，尽是离披见鹘乌。",
        "dynasty": "宋",
        "collection_info": null
    },
    {
        "uuid": "2eb52654f6828a4362c09d2a8382f158",
        "title": "咏史 贾逵",
        "author": "陈普",
        "content": "经术何曾得暂行，汉家空有表章名。\n石渠但把雷霆压，焉用低帷凿壁生。",
        "dynasty": "宋",
        "collection_info": null
    },
    {
        "uuid": "5314fd0d944872bccb89d7e89927ea64",
        "title": "咏史 李膺范滂",
        "author": "陈普",
        "content": "凤麟自古待明时，虮虱何堪论是非。\n可是首阳可埋骨，争知人怨首阳希。",
        "dynasty": "宋",
        "collection_info": null
    },
    {
        "uuid": "5ab4c0c353b69f6052cf088e9360ef08",
        "title": "咏史 郭林宗",
        "author": "陈普",
        "content": "饯郭林宗数千两，哭陈太丘三万人。\n河上纷纷皆折角，不知一一是黄巾。",
        "dynasty": "宋",
        "collection_info": null
    },
    {
        "uuid": "d6d37c79ffa78a0a543e1005721f627c",
        "title": "咏史 卢植",
        "author": "陈普",
        "content": "泓泓眸子许渊渟，不见蛾眉只见经。\n未似马家亲子婿，终身不踏绛纱庭。",
        "dynasty": "宋",
        "collection_info": null
    },
    {
        "uuid": "100f8b89c38fbaa89ac27cf150f7f934",
        "title": "咏史 皇甫嵩 其一",
        "author": "陈普",
        "content": "几多孟德总欺孤，底事山头独望夫。\n不听阎忠听梁衍，未应魏阙便当涂。",
        "dynasty": "宋",
        "collection_info": null
    },
    {
        "uuid": "1a85483c6682b0dcb2fbc8bd2995abee",
        "title": "咏史 皇甫嵩 其二",
        "author": "陈普",
        "content": "忠臣如梦復如痴，不遣张温独失机。\n为问义真何面目，洛阳宫殿作灰飞。",
        "dynasty": "宋",
        "collection_info": null
    },
    {
        "uuid": "ae9b8ce99c946f9e3dbc29b251635deb",
        "title": "咏史 何进",
        "author": "陈普",
        "content": "龙骧虎步反狐疑，解事陈琳却似痴。\n灭火不关千里草，汉家社稷付屠儿。",
        "dynasty": "宋",
        "collection_info": null
    },
    {
        "uuid": "71015d02aada7cd0b163c89263b410cb",
        "title": "咏史 王允",
        "author": "陈普",
        "content": "事成一让一矜功，一吉分明对一凶。\n青琐门前招不去，相期犹不负林宗。",
        "dynasty": "宋",
        "collection_info": null
    },
    {
        "uuid": "ea1841f5dacb498389ebd245e6aca453",
        "title": "咏史 蔡邕 其一",
        "author": "陈普",
        "content": "不际明时论石渠，空将薄命仕鸿都。\n天公似把词人戏，父死然脐子坠胡。",
        "dynasty": "宋",
        "collection_info": null
    },
    {
        "uuid": "a068d26b96b0bb146a7987e6c435219b",
        "title": "咏史 蔡邕 其二",
        "author": "陈普",
        "content": "万岁黄金欲散时，柯亭风笛尚堪吹。\n一时谋卓人无数，不遣中郎一箇知。",
        "dynasty": "宋",
        "collection_info": null
    },
    {
        "uuid": "46e60465a0b0568c966cb5b405a60fbf",
        "title": "咏史 蔡邕 其三",
        "author": "陈普",
        "content": "百日慈明位上台，三朝何害历三台。\n伯喈随逐金华盖，也为诸公衮衮来。",
        "dynasty": "宋",
        "collection_info": null
    },
    {
        "uuid": "e232948d54c49f19620f09105a5cab69",
        "title": "咏史 管宁",
        "author": "陈普",
        "content": "中州白日虎狼嗥，越海鲸鲵更浪高。\n化日尺书归故里，依然逃董不逃曹。",
        "dynasty": "宋",
        "collection_info": null
    },
    {
        "uuid": "a3b7c0f9217861a42bdcfe3446146dcd",
        "title": "咏史 华歆",
        "author": "陈普",
        "content": "拈起黄金岂可疑，斩关发壁復何为。\n辽东不洗巢由耳，痛切初年割席迟。",
        "dynasty": "宋",
        "collection_info": null
    },
    {
        "uuid": "7b0a8ef7f03765cdf086fd7611e38491",
        "title": "咏史 邴原",
        "author": "陈普",
        "content": "无数潜龙不肯藏，炎精展转遂无光。\n间关鲸海缘何事，更问辽东作范滂。",
        "dynasty": "宋",
        "collection_info": null
    },
    {
        "uuid": "5037980c0240573ede98e420ae3042d6",
        "title": "咏史 孔融",
        "author": "陈普",
        "content": "一身撑拄汉干坤，无那危时喜放言。\n不受祢衡轻薄悮，未容曹操驾金根。",
        "dynasty": "宋",
        "collection_info": null
    },
    {
        "uuid": "09ee6628af378200852a275cb8001e24",
        "title": "咏史 左承祖",
        "author": "陈普",
        "content": "汉室犹余北海城，左生何惧便怔营。\n至令鲁国奇男子，反得当年杀士名。",
        "dynasty": "宋",
        "collection_info": null
    },
    {
        "uuid": "cf271756323a251bf7de7b81476e7494",
        "title": "咏史 祢衡",
        "author": "陈普",
        "content": "铜雀罗纨涴汗青，芳洲鼓史骨如生。\n羯奴礌落若日月，大雅那堪祢正平。",
        "dynasty": "宋",
        "collection_info": null
    },
    {
        "uuid": "a90f34523d2c0744a6006215ef6c464e",
        "title": "咏史 刘虞 其一",
        "author": "陈普",
        "content": "曲盖华旗起益荆，幽州臣节独分明。\n汉家福分无周旦，天遣忠贤不习兵。",
        "dynasty": "宋",
        "collection_info": null
    },
    {
        "uuid": "2a07765fa09ff7ff1c8df881e2f8c462",
        "title": "咏史 刘虞 其二",
        "author": "陈普",
        "content": "疽溃中平甲子年，蒲蠃桑椹亦萧然。\n幽州别是神仙土，谷石人间三十钱。",
        "dynasty": "宋",
        "collection_info": null
    },
    {
        "uuid": "217a866868cdb36336192f1aa09dface",
        "title": "咏史 刘表",
        "author": "陈普",
        "content": "无正文。",
        "dynasty": "宋",
        "collection_info": null
    },
    {
        "uuid": "e83ba564a089615dfb691cbaf3da5596",
        "title": "咏史 袁绍 其一",
        "author": "陈普",
        "content": "弟北兄南竞效尤，邺中半邺半青州。\n身分家裂无全理，终使辽东送二头。",
        "dynasty": "宋",
        "collection_info": null
    },
    {
        "uuid": "b4ead1bae836dc19dcca24a7c7a4c742",
        "title": "咏史 袁绍 其二",
        "author": "陈普",
        "content": "田丰袭许计非良，沮授安民策最长。\n己克百安牢按甲，足鞿曹操到分香。",
        "dynasty": "宋",
        "collection_info": null
    },
    {
        "uuid": "19f783c193c1abef7c9f500ea056fec6",
        "title": "咏史 袁绍 其三",
        "author": "陈普",
        "content": "许中四面尽仇雠，曹弱袁强正是愁。\n一日四州都奉予，安闲犹遣定徐州。",
        "dynasty": "宋",
        "collection_info": null
    },
    {
        "uuid": "b039bcf3f5643ea0aac5312a1f2c5433",
        "title": "咏史 田畴",
        "author": "陈普",
        "content": "徐元宛似历山中，义气人间窄不容。\n不为犬羊残士类，肯教曹操识卢龙。",
        "dynasty": "宋",
        "collection_info": null
    },
    {
        "uuid": "760933add72ab98d3dbc0cc5c3fb5e7f",
        "title": "咏史 臧洪",
        "author": "陈普",
        "content": "帝家安邑棘篱中，贼靡奸渠四面雄。\n汉士当时惟北海，一朝青史见臧洪。",
        "dynasty": "宋",
        "collection_info": null
    },
    {
        "uuid": "e9a2b6afe6ab793c6b0f6e699eb3767a",
        "title": "咏史 审配 其一",
        "author": "陈普",
        "content": "谋袁大似为曹谋，却道辛毗破冀州。\n五夜邺沟深二丈，袁公神武一时休。",
        "dynasty": "宋",
        "collection_info": null
    },
    {
        "uuid": "2569ae351e8aa20f45d756592a5ed17d",
        "title": "咏史 审配 其二",
        "author": "陈普",
        "content": "独拥残兵守邺城，伫儒袁尚去擒兄。\n一时天地方翻覆，安把人伦罪审荣。",
        "dynasty": "宋",
        "collection_info": null
    },
    {
        "uuid": "706d1a08310db4a3c1d9141c185f1d0b",
        "title": "咏史 沮授",
        "author": "陈普",
        "content": "袁曹相与隔王路，四世三公恩海深。\n当时惟有管宁是，谩对黄河叹此心。",
        "dynasty": "宋",
        "collection_info": null
    },
    {
        "uuid": "788b9be76e491d861ef7a08de7cdcbd0",
        "title": "咏史 金祎",
        "author": "陈普",
        "content": "董承种辑蚤为迂，耿纪金祎计愈疏。\n精卫有心安问海，螳蜋方怒岂知车。",
        "dynasty": "宋",
        "collection_info": null
    },
    {
        "uuid": "79c7726b567ca9159f9b7295323f135d",
        "title": "咏史 陈珪",
        "author": "陈普",
        "content": "元龙父子二人耳，贤于曹公十万师。\n吕布就擒公路死，都在劝回新妇时。",
        "dynasty": "宋",
        "collection_info": null
    },
    {
        "uuid": "8727437bd52784f19a50ac901b5c4c71",
        "title": "咏史 陈宫",
        "author": "陈普",
        "content": "何物曾奴董太师，原陵青草正萋萋。\n一时翔集多知处，独恨公台不择栖。",
        "dynasty": "宋",
        "collection_info": null
    },
    {
        "uuid": "174dd0a8ff5669a588a4afb6a0bdfe82",
        "title": "咏史 蜀先主 其一",
        "author": "陈普",
        "content": "两得徐州不自由，中原应不恋炎刘。\n孙曹袁吕非蟊贼，五采龙文在益州。",
        "dynasty": "宋",
        "collection_info": null
    },
    {
        "uuid": "f7ff94ad66beaf493f32b3891c12f8bf",
        "title": "咏史 蜀先主 其二",
        "author": "陈普",
        "content": "白头上峓历群蛮，展转亡张又失关。\n取得益州竟何益，不如卖履看人间。",
        "dynasty": "宋",
        "collection_info": null
    },
    {
        "uuid": "1a61bd4eb6fd5ceca0031f2b29ecc2dd",
        "title": "咏史 蜀先主 其三",
        "author": "陈普",
        "content": "北投南走若穷猿，极目苍梧欲断魂。\n如许英雄不成事，止缘的是靖王孙。",
        "dynasty": "宋",
        "collection_info": null
    },
    {
        "uuid": "c946000251f6a829b6407aaedb1d9f47",
        "title": "咏史 蜀先主 其四",
        "author": "陈普",
        "content": "徐元直去马超来，顾惜三纲又爱才。\n道御英雄无不可，豫州翻向益州来。",
        "dynasty": "宋",
        "collection_info": null
    },
    {
        "uuid": "c509a591ce56b002ca277e1b30e1eb64",
        "title": "咏史 蜀先主 其五",
        "author": "陈普",
        "content": "袁涣当年死亦甘，云长平昔竟何贪。\n刘巴项领刚如铁，也用随群拜武担。",
        "dynasty": "宋",
        "collection_info": null
    },
    {
        "uuid": "9e4a02997dd7221f9e21a8ffb5a347b8",
        "title": "咏史 蜀先主 其六",
        "author": "陈普",
        "content": "荆楚留连似失时，涪城欢饮类狐疑。\n军中刘晔夸言语，岂识英雄为义迟。",
        "dynasty": "宋",
        "collection_info": null
    },
    {
        "uuid": "9e69124f0e9ca6da26c3d4d053dfc6f4",
        "title": "咏史 蜀先主 其七",
        "author": "陈普",
        "content": "养虎荆州岁欲阑，一家豚犬不胜安。\n振振公族麟之角，妄作山林猛兽看。",
        "dynasty": "宋",
        "collection_info": null
    },
    {
        "uuid": "cf3d4df219e8cbdd0c42b282abb24ef8",
        "title": "咏史 蜀先主 其八",
        "author": "陈普",
        "content": "如流岁月几沾襟，侍立霜严剧苦心。\n说与刘璋无怨怒，有人驱虎入山林。",
        "dynasty": "宋",
        "collection_info": null
    },
    {
        "uuid": "aabbdec9aa84306d82a9ef1daa6da68a",
        "title": "咏史 蜀先主 其九",
        "author": "陈普",
        "content": "少年白帝死如生，但为云长也自荣。\n龙虎已分南北路，英雄无计与年争。",
        "dynasty": "宋",
        "collection_info": null
    },
    {
        "uuid": "bce7af7a0506aa4f81536e3b4eb18150",
        "title": "咏史 蜀先主 其一○",
        "author": "陈普",
        "content": "平生信义满干坤，曾弔诸侯未返魂。\n吕布来时枭送洛，不应投许又投袁。",
        "dynasty": "宋",
        "collection_info": null
    },
    {
        "uuid": "72b6fd10f875f7565d96511ec7a5529a",
        "title": "咏史 蜀先主 其一一",
        "author": "陈普",
        "content": "西行不与本心符，西负刘璋东负吴。\n汉业此时如累卵，天公先与杀周瑜。",
        "dynasty": "宋",
        "collection_info": null
    },
    {
        "uuid": "43781ee13bf13834be4b4dea4f929943",
        "title": "咏史 蜀先主 其一二",
        "author": "陈普",
        "content": "曹操亡年德剧衰，孙权晚节乱如丝。\n豫州幸自无颇辟，亦为区区怒费诗。",
        "dynasty": "宋",
        "collection_info": null
    },
    {
        "uuid": "2c110a6fbbd2e07095d87b05edb6c54b",
        "title": "咏史 诸葛孔明 其一",
        "author": "陈普",
        "content": "不凭潼华驱曹马，试出褒斜馘合双。\n深念永安枕前语，横行河洛又临江。",
        "dynasty": "宋",
        "collection_info": null
    },
    {
        "uuid": "6701c032c4a2a4266b91b0a0fa9952e9",
        "title": "咏史 诸葛孔明 其二",
        "author": "陈普",
        "content": "褒斜邸阁可一饭，河渭安流漕九州。\n天乎马谡又霖雨，倍费心思作木牛。",
        "dynasty": "宋",
        "collection_info": null
    },
    {
        "uuid": "a3a1b01c5cdcfceb735a58c589a98bd2",
        "title": "咏史 诸葛孔明 其三",
        "author": "陈普",
        "content": "苍苍石穴五百里，炎热寒凉一汉家。\n绛灌萧韩同故道，关张不共出褒斜。",
        "dynasty": "宋",
        "collection_info": null
    },
    {
        "uuid": "ebd4f64485e4b0df7987742c560b37df",
        "title": "咏史 诸葛孔明 其四",
        "author": "陈普",
        "content": "关羽不能当一面，魏延何敢比淮阴。\n流星只缓身徂落，一木终能作邓林。",
        "dynasty": "宋",
        "collection_info": null
    },
    {
        "uuid": "3872937089a2092e1c08b0c694cf8ded",
        "title": "咏史 诸葛孔明 其五",
        "author": "陈普",
        "content": "郭淮岂得为许历，曹献敢言如亚夫。\n祁山再见伐崇旅，凤鸟不来嗟已夫。",
        "dynasty": "宋",
        "collection_info": null
    },
    {
        "uuid": "38fe86489e5654eb3f7bf936dede9507",
        "title": "咏史 诸葛孔明 其六",
        "author": "陈普",
        "content": "飞羽凋零又秭归，卯金余息孔明知。\n春秋两字诛千古，不用当年磔操丕。",
        "dynasty": "宋",
        "collection_info": null
    },
    {
        "uuid": "a51f894b48dc17e438427a3dbbe3c1e4",
        "title": "咏史 诸葛孔明 其七",
        "author": "陈普",
        "content": "轲死无传直至今，孔明曾一正人心。\n拔刀斫石今犹愤，何况当年感激深。",
        "dynasty": "宋",
        "collection_info": null
    },
    {
        "uuid": "0c15d94ba79c884d59c334d3b5e5bb7a",
        "title": "咏史 诸葛孔明 其八",
        "author": "陈普",
        "content": "面黑头黄味似饴，孔明伐贼妾蚕机。\n生前桑柘八百树，死后甘棠四十围。",
        "dynasty": "宋",
        "collection_info": null
    },
    {
        "uuid": "b07c6f5a26fe55fc5b6d64764e163d25",
        "title": "咏史 关羽 其一",
        "author": "陈普",
        "content": "巴山汉水本兴刘，诸葛才华备酇留。\n但得关髯师广武，北州韩信在南州。",
        "dynasty": "宋",
        "collection_info": null
    },
    {
        "uuid": "fd2eb0a52d0003c198ac0509ad36a593",
        "title": "咏史 关羽 其二",
        "author": "陈普",
        "content": "寝席羹杯几载同，不知玄德访隆中。\n吕蒙陆逊诚姦贼，消为孙登作妇翁。",
        "dynasty": "宋",
        "collection_info": null
    },
    {
        "uuid": "7823ef8f68491cd6baadd3573b81969d",
        "title": "咏史 关羽 其三",
        "author": "陈普",
        "content": "北人更欲生关羽，犹倚糜芳信士仁。\n曹操雄心怀白马，董昭空自弄精神。",
        "dynasty": "宋",
        "collection_info": null
    },
    {
        "uuid": "cbb0d2d6e9add9af78d4e7080b140507",
        "title": "咏史 关羽 其四",
        "author": "陈普",
        "content": "羽血未干蒙陨命，蒙妻正哭妾分香。\n天地有心诛汉贼，但迟数月取襄阳。",
        "dynasty": "宋",
        "collection_info": null
    },
    {
        "uuid": "5cabb325f27756c20cc2863e4f1f4dbf",
        "title": "咏史 庞士元",
        "author": "陈普",
        "content": "放虎山林计已非，蛟龙云雨意犹迟。\n士元骥足思腾踏，盍在刘琮不告时。",
        "dynasty": "宋",
        "collection_info": null
    },
    {
        "uuid": "2d3d7ee7297dc5d776331ff36cfb0e9a",
        "title": "咏史 赵云",
        "author": "陈普",
        "content": "子龙一身都是胆，更有仁心并义肝。\n士劝渠能和益土，百惊不动是人安。",
        "dynasty": "宋",
        "collection_info": null
    },
    {
        "uuid": "56a54bb9ec1fdace04bac529852f17b6",
        "title": "咏史 法正",
        "author": "陈普",
        "content": "崎岖放虎事方新，喜怒平生便见真。\n谁是孔明西道主，敢将东客罪西人。",
        "dynasty": "宋",
        "collection_info": null
    },
    {
        "uuid": "eced8c93142849f50a2895fadb447f86",
        "title": "咏史 诸葛瞻",
        "author": "陈普",
        "content": "父自耕田母自桑，受天命与汉同亡。\n百年魏晋烟云散，千古隆中日月光。",
        "dynasty": "宋",
        "collection_info": null
    },
    {
        "uuid": "74ca4bc87028ab31b3b04285ce60ecfd",
        "title": "咏史 司马宣王 其一",
        "author": "陈普",
        "content": "诸葛诞谋非是诞，令狐愚计未为愚。\n豺狼颈项何堪抱，千载犹悲误託孤。",
        "dynasty": "宋",
        "collection_info": null
    },
    {
        "uuid": "6a3a1f321f6b7befa514726ccc2d11e8",
        "title": "咏史 司马宣王 其二",
        "author": "陈普",
        "content": "燕鹊寒巢不暂宁，百年盗贼不曾停。\n豺狼首领皆回顾，曾见青衣立汉庭。",
        "dynasty": "宋",
        "collection_info": null
    },
    {
        "uuid": "0a76f1665af55ce1a7a81d75329fc171",
        "title": "咏史 司马宣王 其三",
        "author": "陈普",
        "content": "蒋琬费祎亦如虎，孙权天险据江湖。\n曹年石马来何暮，也畏平沙八阵图。",
        "dynasty": "宋",
        "collection_info": null
    },
    {
        "uuid": "2badb843dd250eb03e5dc731b0476dbd",
        "title": "咏史 司马宣王 其四",
        "author": "陈普",
        "content": "伦杀淮南炎杀攸，天将造化马为牛。\n古来逆种并姦息，不问贤愚统是愁。",
        "dynasty": "宋",
        "collection_info": null
    },
    {
        "uuid": "1cb7b6b7ec100e9b4ad57cbb42586291",
        "title": "咏史 司马宣王 其五",
        "author": "陈普",
        "content": "家门营立事方新，已畜倾巢覆穴人。\n出尔到头终反尔，寡孤何用必随身。",
        "dynasty": "宋",
        "collection_info": null
    },
    {
        "uuid": "024b9481bec6211129b3a99c31a46b88",
        "title": "咏史 曹操 其一",
        "author": "陈普",
        "content": "横槊南来气吐霓，北归裁得景升儿。\n谁言孟德乌林日，全似本初官渡时。",
        "dynasty": "宋",
        "collection_info": null
    },
    {
        "uuid": "890e1a3bfaddc94277437dc073a6af4c",
        "title": "咏史 曹操 其二",
        "author": "陈普",
        "content": "扬旌北向顾南州，牧马东行向北愁。\n乱世姦雄还自嘆，景升直与本初谋。",
        "dynasty": "宋",
        "collection_info": null
    },
    {
        "uuid": "b374e10a7ca7a5a61723101f34604d4b",
        "title": "咏史 曹操 其三",
        "author": "陈普",
        "content": "无限英雄睨许都，到头倖免岂天乎。\n平生邂逅都经念，曾识篁中许贡奴。",
        "dynasty": "宋",
        "collection_info": null
    },
    {
        "uuid": "0ce7d2404ea6cf22287b545e724d4284",
        "title": "咏史 曹操 其四",
        "author": "陈普",
        "content": "濮阳火裏又潼关，几度鲸牙虎口间。\n铜雀台前闲极目，惊魂犹绕白狼山。",
        "dynasty": "宋",
        "collection_info": null
    },
    {
        "uuid": "b98bf2b4ab5dd73944ef30db9125db71",
        "title": "咏史 曹操 其五",
        "author": "陈普",
        "content": "刘备孙权岂可忘，南来举趾遽扬扬。\n刘琮脱用王威计，送死何须到武昌。",
        "dynasty": "宋",
        "collection_info": null
    },
    {
        "uuid": "10af2d3e09de67740de9c8f801b07eeb",
        "title": "咏史 曹操 其六",
        "author": "陈普",
        "content": "迁都避宇岂男儿，子翼私行更可悲。\n四顾次且天狱裏，蚤如仲达卤城时。",
        "dynasty": "宋",
        "collection_info": null
    },
    {
        "uuid": "1095720d08b6122bc724d6f728ddc78c",
        "title": "咏史 曹操 其七",
        "author": "陈普",
        "content": "英姿萧飒发硎刀，除却无君事事高。\n孟德文王能几许，只争谦退与矜豪。",
        "dynasty": "宋",
        "collection_info": null
    },
    {
        "uuid": "4cdb496e90bd7b35bed00a3bfd7b0bd6",
        "title": "咏史 荀彧 其一",
        "author": "陈普",
        "content": "乱离拣得一枝栖，得路争知却是迷。\n曹操若逢诸葛亮，暮年当作汉征西。",
        "dynasty": "宋",
        "collection_info": null
    },
    {
        "uuid": "f99d18d8c9dbb6f5aea4734b12997eac",
        "title": "咏史 荀彧 其二",
        "author": "陈普",
        "content": "河济太山犹是汉，匆匆把作贼关中。\n久知天下无刘氏，不料人间有孔融。",
        "dynasty": "宋",
        "collection_info": null
    },
    {
        "uuid": "8801f4eea36d88cc7c9a7f6a1e66c70e",
        "title": "咏史 荀彧 其三",
        "author": "陈普",
        "content": "谁作留侯帷幄中，杀贤可独罪曹公。\n拂衣慷慨无文举，添得杨彪伴孔融。",
        "dynasty": "宋",
        "collection_info": null
    },
    {
        "uuid": "186d6723bfb766ccef226800e7473b08",
        "title": "咏史 荀彧 其四",
        "author": "陈普",
        "content": "河岱诸人无一贤，鄄城战格与云连。\n云长翼德如文若，玄德翱翔早十年。",
        "dynasty": "宋",
        "collection_info": null
    },
    {
        "uuid": "0f1617cc89d0e18b4363cc612683944c",
        "title": "咏史 孙权",
        "author": "陈普",
        "content": "不信张昭未是奇，贼来送死又何疑。\n一生谄事欺孤操，操死犹臣不十丕。",
        "dynasty": "宋",
        "collection_info": null
    },
    {
        "uuid": "d54cafbc980a674949d15036ca8af120",
        "title": "咏史 周瑜",
        "author": "陈普",
        "content": "乌林侥倖数帆风，便傍吴船向蜀中。\n刘葛关张无寸土，肯容公瑾擅江东。",
        "dynasty": "宋",
        "collection_info": null
    },
    {
        "uuid": "c9ab532ae883c80f9ce1ec968c523345",
        "title": "咏史 鲁肃",
        "author": "陈普",
        "content": "龙虎鹓雏总可人，当阳倾盖便兰金。\n荆州尺寸都相付，始是当年子敬心。",
        "dynasty": "宋",
        "collection_info": null
    },
    {
        "uuid": "51d1822c327a831ee216639c69cee0ab",
        "title": "咏史 吕蒙",
        "author": "陈普",
        "content": "刘葛无成痛古今，白衣摇橹穽何深。\n吕蒙公瑾俱无禄，汉室犹关造化心。",
        "dynasty": "宋",
        "collection_info": null
    },
    {
        "uuid": "b3c05a6aaa04659deed8cf2d436c9366",
        "title": "咏史 枣祗",
        "author": "陈普",
        "content": "千里无烟已十年，一朝许洛翠秧田。\n干坤渠肯容曹操，聊为苍生解倒悬。",
        "dynasty": "宋",
        "collection_info": null
    },
    {
        "uuid": "2a0db569fee5aaa7fe0a48505b092689",
        "title": "咏史 贾诩",
        "author": "陈普",
        "content": "崩奔尧后一孤儿，跖狗成群共肆欺。\n贾诩未投曹操日，自为汉贼已多时。",
        "dynasty": "宋",
        "collection_info": null
    },
    {
        "uuid": "8c1efae74a469ceb9ef642c962b685c4",
        "title": "咏史 曹丕 其一",
        "author": "陈普",
        "content": "吴质车中载甲兵，辛毗颈上一毛轻。\n孔明才略何堪算，十倍曹丕是宪英。",
        "dynasty": "宋",
        "collection_info": null
    },
    {
        "uuid": "2b8ac9eff4577fbaff8933954c25230c",
        "title": "咏史 曹丕 其二",
        "author": "陈普",
        "content": "侏儒一节足亡身，衰绖三年笑杀人。\n不逐猇亭天子便，龙舟何用到江滨。",
        "dynasty": "宋",
        "collection_info": null
    },
    {
        "uuid": "952ea1cbfba07d2c20a5ee077b936ef2",
        "title": "咏史 曹丕 其三",
        "author": "陈普",
        "content": "鹊构觚棱偶似诗，鸡栖庭树已当时。\n公车坐使诸侯急，却是姦人篡夺资。",
        "dynasty": "宋",
        "collection_info": null
    },
    {
        "uuid": "3d6b98de5d83cc11ae0b10bf26d53bc7",
        "title": "咏史 曹丕 其四",
        "author": "陈普",
        "content": "春华建安曹子建，秋实西京张释之。\n父事邢颙奴七子，黄初便作万年期。",
        "dynasty": "宋",
        "collection_info": null
    },
    {
        "uuid": "c80b7b2bbd030d25ec79af2de194e2c4",
        "title": "咏史 费祎 其一",
        "author": "陈普",
        "content": "渭南营裏夜眠迟，汉寿屯中醉裏棋。\n亡蜀似缘才太给，不关越次用陈祇。",
        "dynasty": "宋",
        "collection_info": null
    },
    {
        "uuid": "b97744c2f4bb66e584bad8fa2d5784ce",
        "title": "咏史 费祎 其二",
        "author": "陈普",
        "content": "木牛流汗上青天，汉火明知不可然。\n谁识连峰攒剑戟，正虞天啬孔明年。",
        "dynasty": "宋",
        "collection_info": null
    },
    {
        "uuid": "972034b2d1bc0535a3f3dfce0d4cbea0",
        "title": "咏史 姜维 其一",
        "author": "陈普",
        "content": "国小民劳事已非，城狐不斩愈危机。\n却屯已可擒钟会，邓艾无翎独解飞。",
        "dynasty": "宋",
        "collection_info": null
    },
    {
        "uuid": "ba54884d7a8143d95ce3873d6b133265",
        "title": "咏史 姜维 其二",
        "author": "陈普",
        "content": "无德那堪力不任，重关如掌寇戎深。\n幽冥不系枭钟会，犹有区区一片心。",
        "dynasty": "宋",
        "collection_info": null
    },
    {
        "uuid": "a323f24ab96d71ac243ffdf266bbed03",
        "title": "咏史 北地王谌",
        "author": "陈普",
        "content": "何物谯周口似簧，几年汉帝手牵羊。\n纷纷蜀土祠诸葛，香火曾分北地王。",
        "dynasty": "宋",
        "collection_info": null
    },
    {
        "uuid": "34387ecb6ba441c225cf68b12b50d122",
        "title": "咏史 邓艾 其一",
        "author": "陈普",
        "content": "刘葛元非百世雠，缘崖攀木作猿猴。\n瞻崇艾会谁芳臭，死国沉身各二头。",
        "dynasty": "宋",
        "collection_info": null
    },
    {
        "uuid": "63553a1e84c660144f106d537535c9b0",
        "title": "咏史 邓艾 其二",
        "author": "陈普",
        "content": "灭吴不解诛宰嚭，拜假何须便不咨。\n受任两无曹与马，槛车破了欲何之。",
        "dynasty": "宋",
        "collection_info": null
    },
    {
        "uuid": "ebf6161773c6d8af89c45f3b4abe4cbe",
        "title": "咏史 钟会 其一",
        "author": "陈普",
        "content": "身在成都已孟津，霎时飞首过函秦。\n子房智勇裁如此，不悟诛秦灭项人。",
        "dynasty": "宋",
        "collection_info": null
    },
    {
        "uuid": "1649d690c18aadc4c402c945f6717705",
        "title": "咏史 钟会 其二",
        "author": "陈普",
        "content": "诸葛风流尚未休，山川为斩邓钟头。\n至今青史忧吴蜀，莫把知人责夏侯。",
        "dynasty": "宋",
        "collection_info": null
    },
    {
        "uuid": "7ef576796368dcf8893224389aadf9f7",
        "title": "咏史 中山王衮",
        "author": "陈普",
        "content": "老卒无多尽守藩，更无毫髮罪堪言。\n东堂断手平生足，玉井蟾蜍任吐吞。",
        "dynasty": "宋",
        "collection_info": null
    },
    {
        "uuid": "101486bced7b7e6641086099d02d8b36",
        "title": "咏史 明帝 其一",
        "author": "陈普",
        "content": "柳谷川西示讨曹，摩波井底见芳髦。\n藩垣屏翰无方尺，何用凌霄百丈高。",
        "dynasty": "宋",
        "collection_info": null
    },
    {
        "uuid": "09ca040e8aa8cde6dcdcd8909a382dd4",
        "title": "咏史 明帝 其二",
        "author": "陈普",
        "content": "大和空国逐浮虚，曾为苍生一扫除。\n历数未容姦宄得，收曹卷马二中书。",
        "dynasty": "宋",
        "collection_info": null
    },
    {
        "uuid": "45f583c89c92d6041e941168e01e779a",
        "title": "咏史 明帝 其三",
        "author": "陈普",
        "content": "咸通昏主如桀纣，青龙英君翻不如。\n关雎螽斯浑未识，鹊巢那得不鸠居。",
        "dynasty": "宋",
        "collection_info": null
    },
    {
        "uuid": "b5b8995dbf74c80ea1a32a78f169e6f5",
        "title": "咏史 明帝 其四",
        "author": "陈普",
        "content": "高堂光禄心刘向，未托孤前亦已知。\n争奈九龙规太大，不堪浅薄武皇基。",
        "dynasty": "宋",
        "collection_info": null
    },
    {
        "uuid": "d2dc8fa88d1c602c7959cd425dc71a02",
        "title": "咏史 杨修",
        "author": "陈普",
        "content": "簏中是绢不能知，妄把聪明察色丝。\n五等人伦皆扫地，多文好学欲何为。",
        "dynasty": "宋",
        "collection_info": null
    },
    {
        "uuid": "47b9100640d641d7b493afa2362c8719",
        "title": "咏史 高堂隆",
        "author": "陈普",
        "content": "负土衣冠乱满园，不知曹德是轩辕。\n土山白尽忠臣髮，何似初来莫妄言。",
        "dynasty": "宋",
        "collection_info": null
    },
    {
        "uuid": "0e4c2b3b65370a5ce349a87dc305fe3f",
        "title": "咏史 曹爽 其一",
        "author": "陈普",
        "content": "眼中鸾凤悉豺枭，一日翩翩忽满朝。\n死近天教为吕禄，罪深地不着良宵。",
        "dynasty": "宋",
        "collection_info": null
    },
    {
        "uuid": "a12ef7b4a31dbc35de6226f20bb378e8",
        "title": "咏史 曹爽 其二",
        "author": "陈普",
        "content": "四聪八达免官时，仲达含香拜玉墀。\n二鬼不来同壑谷，未愁寡妇与孤儿。",
        "dynasty": "宋",
        "collection_info": null
    },
    {
        "uuid": "ed54b49186dc7819dcb3aed58b8f7574",
        "title": "咏史 何晏",
        "author": "陈普",
        "content": "罗襦帝子本同生，故把玄谈乱浊清。\n粉面青蝇麾不去，到头白黑自分明。",
        "dynasty": "宋",
        "collection_info": null
    },
    {
        "uuid": "89594613696c9d6a0ae26f7318ce90a2",
        "title": "咏史 桓范",
        "author": "陈普",
        "content": "和血淆骸赤洛阳，绮疏应共枕红粧。\n干坤无地容何邓，何必舁尸赴许昌。",
        "dynasty": "宋",
        "collection_info": null
    },
    {
        "uuid": "7b513e891c979360a71c44bd84206d35",
        "title": "咏史 夏侯玄 其一",
        "author": "陈普",
        "content": "一日天诛正始余，百年曹马两丘墟。\n景王似见铜驼祸，究极根源杀太初。",
        "dynasty": "宋",
        "collection_info": null
    },
    {
        "uuid": "3bdbf801a6970d495e5e28df010315b2",
        "title": "咏史 夏侯玄 其二",
        "author": "陈普",
        "content": "十家血染市朝红，更涨余波及李丰。\n老子庄生真毒手，子元子上即而翁。",
        "dynasty": "宋",
        "collection_info": null
    },
    {
        "uuid": "c15076d4c66a959fd516fa34f8ca1bc3",
        "title": "咏史 毌丘俭",
        "author": "陈普",
        "content": "十万强兵无一人，义师翻得叛臣名。\n奇功一夜归人手，空使文鸯待到明。",
        "dynasty": "宋",
        "collection_info": null
    },
    {
        "uuid": "9de4a940cfaa7f69b55197c0caa0f321",
        "title": "咏史 诸葛诞",
        "author": "陈普",
        "content": "义旗照日映淮流，不为曹孤为夏侯。\n麾下诸君底心性，海中五百又扬州。",
        "dynasty": "宋",
        "collection_info": null
    },
    {
        "uuid": "9b24b165c7e73fb87db256bd7ef0969a",
        "title": "咏史 夏侯令女",
        "author": "陈普",
        "content": "诸公竞起灭彝伦，特立当年一女身。\n尽付轻尘栖弱草，便从正始断无人。",
        "dynasty": "宋",
        "collection_info": null
    },
    {
        "uuid": "7284eb465e83de3077dba219dcac9e0e",
        "title": "咏史 嵇康",
        "author": "陈普",
        "content": "铜驼荆棘夜深深，尚想清谈撼竹林。\n南渡百年无雅乐，当年犹惜广陵音。",
        "dynasty": "宋",
        "collection_info": null
    },
    {
        "uuid": "0bf19395d941f9327aa0e94971cb87a8",
        "title": "咏史 嵇绍",
        "author": "陈普",
        "content": "佞舌如簧乱孝思，竹林人物固猖披。\n御衣烱烱嵇生血，不似王生泪着枝。",
        "dynasty": "宋",
        "collection_info": null
    },
    {
        "uuid": "9e69a99a4bf481d90979b5557b4a3aca",
        "title": "咏史 王裒",
        "author": "陈普",
        "content": "正始颓波万丈深，卧冰泣竹尽漂沉。\n尚余泪染无枝树，撑拄干坤直到今。",
        "dynasty": "宋",
        "collection_info": null
    },
    {
        "uuid": "6640fe744dfc8c2c4f3815f98eb7401c",
        "title": "咏史 阮籍 其一",
        "author": "陈普",
        "content": "中道难行古已然，东边扶起又西边。\n一般等是墟人国，莫道三君与七贤。",
        "dynasty": "宋",
        "collection_info": null
    },
    {
        "uuid": "f9c12f3c2f1876336cb6e7b2a5de2427",
        "title": "咏史 阮籍 其二",
        "author": "陈普",
        "content": "截髮哀号孽妇前，晋家无地亦无天。\n当时阮籍丘中骨，掷向黄河尚带羶。",
        "dynasty": "宋",
        "collection_info": null
    },
    {
        "uuid": "1210818f99f6ab35a9856f019dd2e3cf",
        "title": "咏史 范粲",
        "author": "陈普",
        "content": "半生脚不踏晋土，有翼还须飞上天。\n好遣竹林诸放达，谈庄说老寝车前。",
        "dynasty": "宋",
        "collection_info": null
    },
    {
        "uuid": "00c9d4f74637ed94ba93f123cb1cc7fb",
        "title": "咏史 司马孚",
        "author": "陈普",
        "content": "心地终输范粲安，鱼熊兼得古今难。\n永嘉陵墓温明器，得似安平素木棺。",
        "dynasty": "宋",
        "collection_info": null
    },
    {
        "uuid": "3246c6ceb37ff99e426979ed7a7c7aa0",
        "title": "咏史 何曾 其一",
        "author": "陈普",
        "content": "君亲忠孝岂殊途，甲有方能罪乙无。\n座上研研称阮籍，不知联席是公闾。",
        "dynasty": "宋",
        "collection_info": null
    },
    {
        "uuid": "a46f0d1356d4a8eb7b40252f5d19d664",
        "title": "咏史 何曾 其二",
        "author": "陈普",
        "content": "家国儿曹付五胡，奉身恨不及齐奴。\n君王但说平生事，政为诸公昧远图。",
        "dynasty": "宋",
        "collection_info": null
    },
    {
        "uuid": "12e479620bc3464468f28b42aaf1e6b6",
        "title": "咏史 王祥 其一",
        "author": "陈普",
        "content": "君王宫裏望安舒，何啻慈亲念鲤鱼。\n体认卧冰真意思，忍看成济犯銮舆。",
        "dynasty": "宋",
        "collection_info": null
    },
    {
        "uuid": "ff7b858ec4ddbf5da857ac27c385ac09",
        "title": "咏史 王祥 其二",
        "author": "陈普",
        "content": "倒载山公即巨源，清谈安石幼舆孙。\n晋家祸乱深如海，半出咸熙太尉门。",
        "dynasty": "宋",
        "collection_info": null
    },
    {
        "uuid": "2e6e9212d5547c43f2e5fb546ebf8186",
        "title": "咏史 晋武帝 其一",
        "author": "陈普",
        "content": "杳杳羊车转掖庭，夕阳亭上北风腥。\n纷纷羔羯趋河洛，为见深宫竹叶青。",
        "dynasty": "宋",
        "collection_info": null
    },
    {
        "uuid": "562655bc8612940f13553b13cc4a4c63",
        "title": "咏史 晋武帝 其二",
        "author": "陈普",
        "content": "斥出维垣令太师，尽留群小凤凰池。\n争知暗裏牵裾子，元是屠家揣肉儿。",
        "dynasty": "宋",
        "collection_info": null
    },
    {
        "uuid": "708185b2ff10d7611505e1ff9e8981e4",
        "title": "咏史 晋武帝 其三",
        "author": "陈普",
        "content": "宫中掷戟又飞刀，谢玖兢兢命若毛。\n岂是君王轻社稷，天教炽业谢芳髦。",
        "dynasty": "宋",
        "collection_info": null
    },
    {
        "uuid": "c48c0d40c1fa616551b756dab935abbe",
        "title": "咏史 杨太后",
        "author": "陈普",
        "content": "丑短妍长熟用心，国家持换郭槐金。\n一门姊妹同倾晋，饿死犹轻罪更深。",
        "dynasty": "宋",
        "collection_info": null
    },
    {
        "uuid": "d506db18247e7b9eef8c2a5263275e60",
        "title": "咏史 杨珧",
        "author": "陈普",
        "content": "涂山千载又关雎，几世天家共玉舆。\n不友凤凰池上客，全宗安用石函书。",
        "dynasty": "宋",
        "collection_info": null
    },
    {
        "uuid": "f0be7fc9b8aef06ee1d08b1e3ac4065c",
        "title": "咏史 司马攸",
        "author": "陈普",
        "content": "咫尺含章路不通，桃符浑不记临终。\n青州政似恒三代，何用依依紞勖中。",
        "dynasty": "宋",
        "collection_info": null
    },
    {
        "uuid": "4cd6f3f8075242f0cbdce535c029b3ca",
        "title": "咏史 羊祜 其一",
        "author": "陈普",
        "content": "群心争欲剸公闾，愁杀凌云醉老奴。\n缓带轻裘信潇洒，曾知晋事已如吴。",
        "dynasty": "宋",
        "collection_info": null
    },
    {
        "uuid": "e7622c07c7d5358d86262bdd6b4edc80",
        "title": "咏史 羊祜 其二",
        "author": "陈普",
        "content": "尺鲤何曾到贾充，太阿曾拟血王戎。\n泪痕不到沉碑上，似为苞苴走路中。",
        "dynasty": "宋",
        "collection_info": null
    },
    {
        "uuid": "3e10bd1e21023b34f2790f3c0f345120",
        "title": "咏史 羊祜 其三",
        "author": "陈普",
        "content": "吕蒙江上橹犹羞，曹操徐州血尚留。\n千古渭滨并岘首，泪痕不逐谷陵收。",
        "dynasty": "宋",
        "collection_info": null
    },
    {
        "uuid": "202c68c1404841cce09af82af4cf871a",
        "title": "咏史 杜预 其一",
        "author": "陈普",
        "content": "晋武良心独未亡，娼家渎礼自多妨。\n洛中冠盖无多日，元凯春秋亦短长。",
        "dynasty": "宋",
        "collection_info": null
    },
    {
        "uuid": "5ba522aecc5a35a49aefed3d1d8aa4be",
        "title": "咏史 杜预 其二",
        "author": "陈普",
        "content": "旄头两度茀钩陈，黄色频年鬬孟春。\n长历春秋两高阁，东南填淤正肥民。",
        "dynasty": "宋",
        "collection_info": null
    },
    {
        "uuid": "2bed927bb34c8cb6244c562b05d2c6d9",
        "title": "咏史 卫瓘 其一",
        "author": "陈普",
        "content": "此座倾危不信人，此身便合去朝廷。\n凌云莫道非真醉，直到身亡更未醒。",
        "dynasty": "宋",
        "collection_info": null
    },
    {
        "uuid": "ff36b226104e2f4527e05052824b5120",
        "title": "咏史 卫瓘 其二",
        "author": "陈普",
        "content": "拓拔枝柯幸少疏，洛阳宫殿已为墟。\n休论荣晦师田续，忍读金墉稽颡书。",
        "dynasty": "宋",
        "collection_info": null
    },
    {
        "uuid": "b6098458fec7bac601d704c3bbe18962",
        "title": "咏史 张华 其一",
        "author": "陈普",
        "content": "孙皓泥头入洛阳，后庭夺目万红粧。\n铜驼北去还西徙，不怨荀冯怨杜张。",
        "dynasty": "宋",
        "collection_info": null
    },
    {
        "uuid": "a280483128f5086e115cc871d20b6fe7",
        "title": "咏史 张华 其二",
        "author": "陈普",
        "content": "应是诸公爱阮咸，所天亦把付清谈。\n张林若责金墉后，当日张华死更甘。",
        "dynasty": "宋",
        "collection_info": null
    },
    {
        "uuid": "16b4937d9409290e3e8574055d6ea9a8",
        "title": "咏史 张华 其三",
        "author": "陈普",
        "content": "孟观孙秀尚同寅，足了优游卒岁身。\n牛斗豫章才尺五，中台何事不关人。",
        "dynasty": "宋",
        "collection_info": null
    },
    {
        "uuid": "311632134683a5e9d6190420fe07c484",
        "title": "咏史 张华 其四",
        "author": "陈普",
        "content": "满耳羊车若不知，聋人何怪履危机。\n中台星拆浑閒事，哭杀旄头彗紫微。",
        "dynasty": "宋",
        "collection_info": null
    },
    {
        "uuid": "01ce203ecd2dedf2ca8e85cdd1da9307",
        "title": "咏史 裴頠",
        "author": "陈普",
        "content": "惠帝君臣一样愚，九龙翁仲泪如珠。\n眼前丧乱浑如罔，崇有何当却破无。",
        "dynasty": "宋",
        "collection_info": null
    },
    {
        "uuid": "4f52c258bab0564b048ff0b60f3a8be2",
        "title": "咏史 山涛",
        "author": "陈普",
        "content": "君王祖述竹林风，竹叶纷纷插满宫。\n祸乱古今惟晋酷，是非忧乐一山公。",
        "dynasty": "宋",
        "collection_info": null
    },
    {
        "uuid": "16f08ee690f326f7a5644b88a3428555",
        "title": "咏史 江统",
        "author": "陈普",
        "content": "卞庄已睨鬬于菟，荛论方规逐五胡。\n莫把乱华罪夷狄，鲜卑臣节过猗卢。",
        "dynasty": "宋",
        "collection_info": null
    },
    {
        "uuid": "aa61ff98e9345cc1ddca8ada050ec28b",
        "title": "咏史 周处",
        "author": "陈普",
        "content": "白额长蛇已就戡，不知贾郭更难堪。\n东吴陆喜乡先辈，五等还应有第三。",
        "dynasty": "宋",
        "collection_info": null
    },
    {
        "uuid": "023c40cf9a3e5637066c1abe56cb94cd",
        "title": "咏史 张翰",
        "author": "陈普",
        "content": "晋家事势若崩河，忘却吴松好月波。\n莫把李膺夸二陆，思鲈羡鹤不曾多。",
        "dynasty": "宋",
        "collection_info": null
    },
    {
        "uuid": "26f8d2d59caff0ec5ff011fd853ab571",
        "title": "咏史 陆机 其一",
        "author": "陈普",
        "content": "千里莼羹七里尸，两般滋味岂难知。\n建春不幸成繻葛，割尽流苏定此时。",
        "dynasty": "宋",
        "collection_info": null
    },
    {
        "uuid": "1c3c884cd23ef4c877b53c03f01c8aec",
        "title": "咏史 陆机 其二",
        "author": "陈普",
        "content": "须信雕虫不用工，至今天地不相容。\n君看奕叶东吴陆，转作词章便覆宗。",
        "dynasty": "宋",
        "collection_info": null
    },
    {
        "uuid": "e0e8f002871860f8986f2a5f173ac487",
        "title": "咏史 顾荣",
        "author": "陈普",
        "content": "石勒王弥尚未昌，东南先有顾丹阳。\n顾荣持易淳于首，未必江东只许长。",
        "dynasty": "宋",
        "collection_info": null
    },
    {
        "uuid": "70e4409b415d3e683c1d557790932015",
        "title": "咏史 刘弘",
        "author": "陈普",
        "content": "三纲政自诛辛冉，二盗清由识士行。\n江左百年半天下，曾知开闢是新城。",
        "dynasty": "宋",
        "collection_info": null
    },
    {
        "uuid": "000695b4e18ad00ac9706bdac9c385d2",
        "title": "咏史 王导 其一",
        "author": "陈普",
        "content": "不听君王到寿春，肯容曲允起咸秦。\n茂弘周顗浑无晋，何但琅琊不是亲。",
        "dynasty": "宋",
        "collection_info": null
    },
    {
        "uuid": "5ea43aa66321e0bddaa1cb9b4bbecc66",
        "title": "咏史 王导 其二",
        "author": "陈普",
        "content": "醉中送首悲刘胤，食裏迷唇弔马流。\n江左当年何所恃，邺中白雁合封侯。",
        "dynasty": "宋",
        "collection_info": null
    },
    {
        "uuid": "076903e56c261094203899eb2958c783",
        "title": "咏史 王导 其三",
        "author": "陈普",
        "content": "万里凉州道李雄，几重辽海到江东。\n天台更弃金陵去，端有何颜见北风。",
        "dynasty": "宋",
        "collection_info": null
    },
    {
        "uuid": "5a6c5991a3441c81be3ffc999ddca06f",
        "title": "咏史 王导 其四",
        "author": "陈普",
        "content": "漠漠胡尘扑面飞，对人举扇障元规。\n九京羞见青衣帝，犹及刘翔未到时。",
        "dynasty": "宋",
        "collection_info": null
    },
    {
        "uuid": "374334af34b06d3045cc0fdb41b13d3e",
        "title": "咏史 谢安 其一",
        "author": "陈普",
        "content": "地陷天倾不废棋，谢安阮籍好同时。\n江东残局危亡势，似太元初尚可为。",
        "dynasty": "宋",
        "collection_info": null
    },
    {
        "uuid": "f5f3ea6f8fd3da1badf0a6ee46950d7f",
        "title": "咏史 谢安 其二",
        "author": "陈普",
        "content": "军中如意挥诸将，依约东山啸咏兄。\n不遣君王湛酒色，市朝犹足肆王甥。",
        "dynasty": "宋",
        "collection_info": null
    },
    {
        "uuid": "a80984c39d2d716bce781c191efd175b",
        "title": "咏史 谢安 其三",
        "author": "陈普",
        "content": "临安猿鹤共清吟，犹作投机叩齿音。\n商鞅禹文无辨别，冶城数语是何心。",
        "dynasty": "宋",
        "collection_info": null
    },
    {
        "uuid": "c74e450dac0f0a45820bcc92b2532e73",
        "title": "咏史 谢安 其四",
        "author": "陈普",
        "content": "苻氏无良妄自尊，鲜卑羌竖正鲸吞。\n到头棋酒消磨晋，莫道桓冲果失言。",
        "dynasty": "宋",
        "collection_info": null
    },
    {
        "uuid": "e3b37a0b47d9db53039a15bf6c2ed153",
        "title": "咏史 谢安 其五",
        "author": "陈普",
        "content": "安石深源不共朝，共嫌俎豆不逍遥。\n无边赤子皆延颈，掩口胡卢独李辽。",
        "dynasty": "宋",
        "collection_info": null
    },
    {
        "uuid": "b30b37eadda4bf1ef8d4100f6bbf8262",
        "title": "咏史 谢安 其六",
        "author": "陈普",
        "content": "封胡羯末皎琳琅，岁久浑无忆洛阳。\n江左家居照江水，谢安元为宋齐梁。",
        "dynasty": "宋",
        "collection_info": null
    },
    {
        "uuid": "c768363a08750ef5aa958cdf1efaa379",
        "title": "咏史 谢安 其七",
        "author": "陈普",
        "content": "何国严刑禁老庄，有人拔剑斩韦郎。\n氐羌本自无天运，为有人心得暂狂。",
        "dynasty": "宋",
        "collection_info": null
    },
    {
        "uuid": "e6d74047712f5321c9b9006b32dfeab5",
        "title": "咏史 谢安 其八",
        "author": "陈普",
        "content": "宣元社稷等沉沦，不了昌明道子身。\n夺得桓苻二贼手，付与赵牙张贵人。",
        "dynasty": "宋",
        "collection_info": null
    },
    {
        "uuid": "427f0e97da68bc4c066c968117d68155",
        "title": "咏史 谢安 其九",
        "author": "陈普",
        "content": "诸贤一一是琅球，一入清谈即鬼幽。\n何但简文如惠帝，冶城安石亦斯流。",
        "dynasty": "宋",
        "collection_info": null
    },
    {
        "uuid": "cb5a160c745e81dbb065e7957db1e01a",
        "title": "咏史 谢安 其一○",
        "author": "陈普",
        "content": "夷甫登朝日月昏，争知安石亦深源。\n当时赤子何无禄，直自高曾误到孙。",
        "dynasty": "宋",
        "collection_info": null
    },
    {
        "uuid": "823150a9dc86f84ba96e739b7d0613ec",
        "title": "咏史 刘琨 其一",
        "author": "陈普",
        "content": "竹林遗类入荆杨，贾郭余尘在晋阳。\n听得平阳消息否，忍听徐润调笙簧。",
        "dynasty": "宋",
        "collection_info": null
    },
    {
        "uuid": "04082b7cc11881e299f5597d447ef901",
        "title": "咏史 刘琨 其二",
        "author": "陈普",
        "content": "刘琨忠孝君亲念，急切不似令狐泥。\n亡身自是缘声色，须把初心看匹磾。",
        "dynasty": "宋",
        "collection_info": null
    },
    {
        "uuid": "c5f022aa9ce81bbc8a435718149c1165",
        "title": "咏史 祖逖",
        "author": "陈普",
        "content": "马牛风自不相谋，异体安知蝮螫头。\n北伐不令持寸铁，楫声空震大江流。",
        "dynasty": "宋",
        "collection_info": null
    },
    {
        "uuid": "f0fc92d04ea8dca68f888fe60278965f",
        "title": "咏史 陶侃",
        "author": "陈普",
        "content": "苏峻鲸奔正可忧，翻令王室备荆州。\n五陵松柏无遗种，谩为桓温拾竹头。",
        "dynasty": "宋",
        "collection_info": null
    },
    {
        "uuid": "6a61504b4850b3da36954fed7460a0ae",
        "title": "咏史 殷浩",
        "author": "陈普",
        "content": "王蒙谢尚不堪论，庾翼桓温亦浪言。\n两晋士风真可笑，尽将管葛许深源。",
        "dynasty": "宋",
        "collection_info": null
    },
    {
        "uuid": "3e16c79b09a35b64305446b3dd61841e",
        "title": "咏史 顾和",
        "author": "陈普",
        "content": "唤起鲸鲵满北州，过江仍復漏吞舟。\n一时共爱恢恢网，不悟三纲乱不收。",
        "dynasty": "宋",
        "collection_info": null
    },
    {
        "uuid": "cfb2b75d927bdf4e5e56aebfadd4ee10",
        "title": "咏史 王羲之",
        "author": "陈普",
        "content": "不缘廊庙尽谈空，安得狐狸啸晋宫。\n王氏可人惟逸少，更容谢万作三公。",
        "dynasty": "宋",
        "collection_info": null
    },
    {
        "uuid": "86c917bd17af07d5a8b43b4dafe563a8",
        "title": "咏史 徐邈",
        "author": "陈普",
        "content": "东第山成乱亦成，长星映酒甚分明。\n分劳太保惟徐邈，谁道能言独许营。",
        "dynasty": "宋",
        "collection_info": null
    },
    {
        "uuid": "d7e677218ef85cff7ecc97528f1d47c3",
        "title": "咏史 慕容恪 其一",
        "author": "陈普",
        "content": "霜雹风沙杂乱飞，段龛城下见春归。\n时来但处周公位，历举华人百世希。",
        "dynasty": "宋",
        "collection_info": null
    },
    {
        "uuid": "d1847500251ac3d8b716a8c3103e18bb",
        "title": "咏史 慕容恪 其二",
        "author": "陈普",
        "content": "五族交飞日月昏，就中造化尚堪论。\n景云峰起龙城裏，犹为遗黎忆太原。",
        "dynasty": "宋",
        "collection_info": null
    },
    {
        "uuid": "166048954213584d6f6b2bd7c9a80804",
        "title": "咏史 慕容恪 其三",
        "author": "陈普",
        "content": "一听芭蕉叶上寒，鼻头倍益旧时酸。\n河清未遇三千岁，水手犹轻十八滩。",
        "dynasty": "宋",
        "collection_info": null
    },
    {
        "uuid": "323c0e52bca20be54dd2f39a6820c3c3",
        "title": "咏史 慕容恪 其四",
        "author": "陈普",
        "content": "傅说济川空道在，彦方贩鬻嘆时难。\n年来惟有樽空虑，一任滔滔溉倒澜。",
        "dynasty": "宋",
        "collection_info": null
    },
    {
        "uuid": "622f4ccd0187c65900e3e62f69828cd5",
        "title": "咏史 慕容垂",
        "author": "陈普",
        "content": "国亡家破此心全，氐与鲜卑两付天。\n王猛开心似诸葛，风云无望白头年。",
        "dynasty": "宋",
        "collection_info": null
    },
    {
        "uuid": "0ed5026bcf598ca6461b794d16252011",
        "title": "咏史 苻坚",
        "author": "陈普",
        "content": "甲申乙酉是明朝，趣死骄氐气欲飘。\n一寸菰蒲长一丈，无人知是宋人苗。",
        "dynasty": "宋",
        "collection_info": null
    },
    {
        "uuid": "cfcf1760817decabfd352b0acbdf9e87",
        "title": "咏史 王猛 其一",
        "author": "陈普",
        "content": "鱼水欢浓更月氐，便呵氐族使耕炊。\n浮云蔽日何难见，独有操琴赵整知。",
        "dynasty": "宋",
        "collection_info": null
    },
    {
        "uuid": "908c593a1370eb6babcfe372040c841e",
        "title": "咏史 王猛 其二",
        "author": "陈普",
        "content": "一奋冲天跨六州，生前天已怒旄头。\n开何有意容王猛，肯使鱼羊食不留。",
        "dynasty": "宋",
        "collection_info": null
    },
    {
        "uuid": "fc621eeef3c666930f6aab37d57d74cd",
        "title": "咏史 苻登",
        "author": "陈普",
        "content": "南安怒气塞长安，羌运如氐泪暗潸。\n舍却存亡论理义，江东不似马毛山。",
        "dynasty": "宋",
        "collection_info": null
    },
    {
        "uuid": "1208dda4435c3e08a8ee1dbbc8fbaaad",
        "title": "咏史 何无忌",
        "author": "陈普",
        "content": "怀恩马柳志何卑，挟恨东堂德愈衰。\n犹有豫章苏武节，不惭京口协谋时。",
        "dynasty": "宋",
        "collection_info": null
    },
    {
        "uuid": "e4d06417907250549d86f98e50f22d9a",
        "title": "咏史 刘裕 其一",
        "author": "陈普",
        "content": "云雨蛟龙无世无，睡中往往失明珠。\n比干七窍天何惜，不付曹瞒与寄奴。",
        "dynasty": "宋",
        "collection_info": null
    }
]