[
    {
        "uuid": "0782857c1f03af6c6fe9380043c94429",
        "title": "白鹭亭和人韵",
        "author": "马之纯",
        "content": "一见斯亭喜可知，风来拂拂更清微。\n青山坐处天开画，白鹭飞时雪满矶。\n何必搜奇效康乐，正应得句似玄晖。\n最怜别浦潮生后，须有征帆万点归。",
        "dynasty": "宋",
        "collection_info": null
    },
    {
        "uuid": "a3701d94ac2f76ac22939d262afa39e2",
        "title": "东冶亭",
        "author": "马之纯",
        "content": "旧时只说东西冶，今日转为长短亭。\n无奈梅花临水白，可堪柳色向人青。\n十分潋滟苦难把，三迭凄凉谁忍听。\n不道离愁堆满屋，往来车马放教停。",
        "dynasty": "宋",
        "collection_info": null
    },
    {
        "uuid": "ec2018c13ea04c817c9e43e834456286",
        "title": "新亭  其一",
        "author": "马之纯",
        "content": "相对何庸作楚囚，一时凛凛气横秋。\n定知决意谁能止，何事空言竟亦休。\n敢谓扶持非尔力，要须恢復有奇谋。\n壶浆满路无人至，空使遗民叹白头。",
        "dynasty": "宋",
        "collection_info": null
    },
    {
        "uuid": "4489d1bbee39eabcb93cd7be82900a38",
        "title": "新亭  其二",
        "author": "马之纯",
        "content": "新亭见说在山头，看见江河衮衮流。\n何事后人轻变改，不教遗址且存留。\n怜他一代称贤相，说此诸人似楚囚。\n若使有人来访旧，一番人见一番羞。",
        "dynasty": "宋",
        "collection_info": null
    },
    {
        "uuid": "5057ce2e178ee3b18eb6ce344b7ab993",
        "title": "新亭  其三",
        "author": "马之纯",
        "content": "忆昔诸贤扶晋室，冠盖多于此云集。\n坐中翻作儿女悲，世换人非但陈迹。\n我来正值三月春，花落鸟啼春寂寂。\n江河虽异事略同，风景不殊今视昔。\n磨灭英雄得丧多，山重水复无终极。\n安能鬰鬰老江左，克復神州当勠力。\n未论重见管夷吾，祇今谁为楚囚泣。\n徙倚令人三叹息，徙倚令人泪横臆。\n狄夷相残春又春，时乎时乎难再得。",
        "dynasty": "宋",
        "collection_info": null
    },
    {
        "uuid": "dbd34e0b65994bf42dee58dd22f7517e",
        "title": "白下亭",
        "author": "马之纯",
        "content": "白下非今白下亭，府城西北旧曾城。\n石山四面若环合，江水一条如带横。\n庾亮凭高临贼骑，安都间道走齐兵。\n地形峻极真如此，全胜当时却月营。",
        "dynasty": "宋",
        "collection_info": null
    },
    {
        "uuid": "b0717bd2cb01bc8cecc5c9df780a2146",
        "title": "劳劳亭",
        "author": "马之纯",
        "content": "谁把劳劳目此亭，从来于此送人行。\n三杯别酒倾桑落，一曲离歌唱渭城。\n此到伊边还几日，不知何日是归程。\n分携更復凭高望，满目青山万迭横。",
        "dynasty": "宋",
        "collection_info": null
    },
    {
        "uuid": "672348d4e02a52096c1f92e6fb5b0d58",
        "title": "不受暑亭",
        "author": "马之纯",
        "content": "驱车曾向暑中来，望见尘襟已豁开。\n袅袅羊肠知几折，亭亭凤翅与俱回。\n渭川沮洳何如此，佛国清凉亦快哉。\n久坐不禁清雾湿，却须酒力唤春回。",
        "dynasty": "宋",
        "collection_info": null
    },
    {
        "uuid": "8320cef32ac4a2934b109819dfbb0a1f",
        "title": "凤凰台",
        "author": "马之纯",
        "content": "凤凰不见祇空台，底事台存凤不来。\n应到缑山还且住，定游阿阁不能回。\n江山不改当时旧，宾客何妨尽日陪。\n待作箫声勾唤处，有时飞舞下云堆。",
        "dynasty": "宋",
        "collection_info": null
    },
    {
        "uuid": "bf1db035f70e121bd8d70c9df2fcd747",
        "title": "雨花台",
        "author": "马之纯",
        "content": "居士室中天女现，生公台上雨华悬。\n只因妙语倾人听，非有真花堕我前。\n却似文章称锦丽，亦如咳唾说珠圆。\n不知谁向痴人道，令望虚空眼欲穿。",
        "dynasty": "宋",
        "collection_info": null
    },
    {
        "uuid": "08ee5470a1133f90e32509d00bb82fc9",
        "title": "烽火台",
        "author": "马之纯",
        "content": "此到西陵路五千，烽台列置若星连。\n欲知万骑还千骑，只看三烟与两烟。\n不用赤囊来塞下，何须羽檄报军前。\n如何向日缘褒姒，无事蓬蓬火又燃。",
        "dynasty": "宋",
        "collection_info": null
    },
    {
        "uuid": "da531beee26a329333e80c68f7c85867",
        "title": "独足台",
        "author": "马之纯",
        "content": "无端独足上高台，以咮纵横作字来。\n茂草为灰犹可解，朱门傍水直难猜。\n宫城后向烟中尽，府第还当洛口开。\n洪范五行刘向传，莫言其说尽迂迴。",
        "dynasty": "宋",
        "collection_info": null
    },
    {
        "uuid": "ebfaf2e41963f1f8b069e1179cbc8665",
        "title": "齐云观",
        "author": "马之纯",
        "content": "高高真是与云齐，直到青霄不用梯。\n三阁连延须在下，层城突兀亦居低。\n俯看落雨自天半，平视流星从屋西。\n好是嫔嫱游翠辇，却如僊子驾青霓。",
        "dynasty": "宋",
        "collection_info": null
    },
    {
        "uuid": "e23ef57e30aa235032f96bfb28b6bfa5",
        "title": "层城观",
        "author": "马之纯",
        "content": "人世佳期惟七夕，星躔至巧是天孙。\n直从楼上将身乞，所欠云间着手扪。\n闻得鹊声云报喜，看来蛛网似传言。\n工夫只是凭心手，此外冥茫不足论。",
        "dynasty": "宋",
        "collection_info": null
    },
    {
        "uuid": "bd8eb244dcc56c61375dc2b4a68190e3",
        "title": "古华林苑",
        "author": "马之纯",
        "content": "当时园上想欢娱，不见当时见画图。\n缥缈神僊来绛阙，分明人世有蓬壶。\n庭花唱断风生砌，莲荡归来月满湖。\n万点华灯星似缀，明朝簪珥得青芜。",
        "dynasty": "宋",
        "collection_info": null
    },
    {
        "uuid": "8f39147c8e4407acc9ffb5ccc05d057f",
        "title": "古芳林苑",
        "author": "马之纯",
        "content": "昔日曾为府署来，谁人都把插桃栽。\n不闻华屋笙箫响，但见芳林锦绣堆。\n几度刘郎来观裏，半年阮客住天台。\n如今此地知何在，桑柘成阴拨不开。",
        "dynasty": "宋",
        "collection_info": null
    },
    {
        "uuid": "19b4aecc0774f5e101b6a7416548cecb",
        "title": "古南苑",
        "author": "马之纯",
        "content": "当时南苑最新奇，胜似其他东復西。\n多少园亭行不到，从横石径动成迷。\n香风十里荷花荡，翠影千行柳树堤。\n伊被何人曾借住，端如误入武陵溪。",
        "dynasty": "宋",
        "collection_info": null
    },
    {
        "uuid": "f766442af22c760f839a534d0027cdfb",
        "title": "咏台城",
        "author": "马之纯",
        "content": "吴时后苑晋宫城，见得当时似玉京。\n往事茫茫同水远，长郊渺渺与云平。\n珠玑常向耕锄得，禁御今为陌路行。\n只有月华还似旧，徘徊花上听寒更。",
        "dynasty": "宋",
        "collection_info": null
    },
    {
        "uuid": "97975b25369ee53581159e69274535d3",
        "title": "石麒麟",
        "author": "马之纯",
        "content": "石虎石羊还石人，此间独有石麒麟。\n定应侧近藏陵墓，仗此威灵护鬼神。\n一石琢成高且大，两头相望俨如真。\n参天宰木知何在，今与渔樵作四邻。",
        "dynasty": "宋",
        "collection_info": null
    },
    {
        "uuid": "a31e5cb8961ec49dfbea1306adf32614",
        "title": "断碑",
        "author": "马之纯",
        "content": "百尺丰碑立路南，尽停车马试来看。\n不知神道是谁墓，为问康王何代官。\n初谓流传须永永，安知磨灭已漫漫。\n姓名不足标青史，休把将来碇石看。",
        "dynasty": "宋",
        "collection_info": null
    },
    {
        "uuid": "295db447a69c45e4857ff13bfadfbe4d",
        "title": "钟山",
        "author": "马之纯",
        "content": "石城为虎此为龙，都邑无如此地雄。\n万壑千岩皆拱北，三江七泽尽朝东。\n埋金依旧祥光现，凿浦仍前地脉通。\n吴晋六朝尝已验，如今留钥比关中。",
        "dynasty": "宋",
        "collection_info": null
    },
    {
        "uuid": "862e5e94cf5c5bd63e08ea8e7c6780b2",
        "title": "石头城",
        "author": "马之纯",
        "content": "几年闻说石头城，初谓坚牢似削成。\n只是一拳如卓望，初非四面有楼棚。\n依山最好防车骑，举眼何防矙贼营。\n为问区区徒自守，何如席卷向宸京。",
        "dynasty": "宋",
        "collection_info": null
    },
    {
        "uuid": "6b651fc821d9e3d1f71c40a40440cf6a",
        "title": "幕府山",
        "author": "马之纯",
        "content": "当初一马过江来，幕府权宜向此开。\n万里封疆吾旧物，一时宾客尔多才。\n建台此事虽堪羡，掩泣其人更可哀。\n相视不曾言及此，欲教天意此时回。",
        "dynasty": "宋",
        "collection_info": null
    },
    {
        "uuid": "a54620d48ce360c603f49e3984f99959",
        "title": "灵和殿前蜀柳",
        "author": "马之纯",
        "content": "此柳栽从蜀郡移，宫中诸柳不能垂。\n祗缘草木根灵异，非是干坤雨露私。\n轻似行云清似水，软于吹絮细于丝。\n风流可爱如何比，最是风生月上时。",
        "dynasty": "宋",
        "collection_info": null
    },
    {
        "uuid": "b0eff226cf6f9aeaa3ccf6a2cb9344a5",
        "title": "天阙山",
        "author": "马之纯",
        "content": "不知象魏欲何为，布政颁条总在兹。\n凡有往来须仰视，庶几众庶可周知。\n后来江左当新造，好向城隅踵旧规。\n却指牛头作天阙，此言多少被人嗤。",
        "dynasty": "宋",
        "collection_info": null
    },
    {
        "uuid": "2741ae2b5a4f261df9deff49a8bb936b",
        "title": "清暑殿",
        "author": "马之纯",
        "content": "见说当持百尺梁，四围修竹翠云长。\n正当盛暑都无热，不有熏风亦自凉。\n那与人间同日月，直疑天上两阴阳。\n有时更取龙皮浸，凛凛如飞六月霜。",
        "dynasty": "宋",
        "collection_info": null
    },
    {
        "uuid": "1a3b42af81ad82dd456dbbaba9c44ccc",
        "title": "梅梁殿",
        "author": "马之纯",
        "content": "太极初时欠一梁，漂流偶见石城傍。\n曾闻禹庙还如此，可见川祇欲效祥。\n不但千年无朽蠹，能令满殿有芬香。\n要将盛事传来世，画出梅花十丈长。",
        "dynasty": "宋",
        "collection_info": null
    },
    {
        "uuid": "7db726cbb2c6a253b95d57d575ba0d56",
        "title": "潜鹤鼓",
        "author": "马之纯",
        "content": "板木为腔冒以皮，其中宁有鹤来栖。\n如何音响闻西洛，未必源流自会稽。\n既被兵人都击破，却云禽鸟不鸣嘶。\n分明僞妄无人辨，可笑诸人识见迷。",
        "dynasty": "宋",
        "collection_info": null
    },
    {
        "uuid": "019c8b823099e0babf66fd81acc20fe9",
        "title": "促粧钟",
        "author": "马之纯",
        "content": "禁鼓城头报五更，景阳楼上打钟声。\n祇疑髣髴天将晓，不省徘徊月尚明。\n闪闪青灯星户缀，松松绿鬓雾窗横。\n蜂黄蝶粉都描得，那有鸦儿画不成。",
        "dynasty": "宋",
        "collection_info": null
    },
    {
        "uuid": "bea0af8a46f3a07285d0a923696e3a07",
        "title": "铜螭署",
        "author": "马之纯",
        "content": "洛阳当日铸铜螭，徒得形模怪且奇。\n玉刺口中藏不见，虫居腹内出无时。\n移来建业尚如此，徙在江陵无復兹。\n此说流传真诞妄，便当不信不须疑。",
        "dynasty": "宋",
        "collection_info": null
    },
    {
        "uuid": "df00217cb7d55c0fee93e035eeab4d34",
        "title": "金城柳",
        "author": "马之纯",
        "content": "金城四面柳为营，此日征西路再经。\n忆昔仅能高咫尺，如今端可拂青冥。\n清眸渐隔花中雾，绿髮俄悬镜裏星。\n功业未成多少事，攀枝挽叶泪淋零。",
        "dynasty": "宋",
        "collection_info": null
    },
    {
        "uuid": "4fc97a2e244794e27d86ed0d55033051",
        "title": "东山谢安",
        "author": "马之纯",
        "content": "人物江南第一流，居常不肯利名求。\n壮年甘向东山隠，暇日须将妓女游。\n既与斯人尝共乐，固应有患即同忧。\n后来一为苍生起，破敌成功祇坐筹。",
        "dynasty": "宋",
        "collection_info": null
    },
    {
        "uuid": "8724782b233b73ad2a08ddd4e21d176b",
        "title": "披香殿",
        "author": "马之纯",
        "content": "绣栭藻井柏为梁，翡翠帘栊映璧珰。\n宝篆烟云凝馥郁，华林锦绮竞纷芳。\n荷花永昼湘江静，桂子西风陌路长。\n最是春衣裁已就，领巾飘动尽天香。",
        "dynasty": "宋",
        "collection_info": null
    },
    {
        "uuid": "a03a5329daea95a320a1ec9be8ace651",
        "title": "古越城",
        "author": "马之纯",
        "content": "府城西北瓦棺东，尚有遗基在此中。\n旋折纔方二里许，规模不得小邦同。\n正当进取争彊霸，聊作屯营备敌衝。\n老范智谋曾不识，却云争似建康宫。",
        "dynasty": "宋",
        "collection_info": null
    },
    {
        "uuid": "65e786bc96abd6638f67f4b75f34a90d",
        "title": "西州城",
        "author": "马之纯",
        "content": "运渎居东西冶城，西州遗迹甚分明。\n多言东晋纔经始，或说孙吴已创成。\n池苑春风罗绮市，楼台夜月管絃声。\n入门尽是嬉游地，惟有羊公不愿行。",
        "dynasty": "宋",
        "collection_info": null
    },
    {
        "uuid": "c940885d7b946f928f6a88549f357cd2",
        "title": "王导宅",
        "author": "马之纯",
        "content": "当时一马渡江来，幕府山头刈草莱。\n四海纷披都似此，一时缔创亦艰哉。\n朝纲治具提还挈，国本人心壅更培。\n辅佐中兴功第一，应须千尺上云台。",
        "dynasty": "宋",
        "collection_info": null
    },
    {
        "uuid": "375154a2f09ff4dc031861dc570b2861",
        "title": "陆机宅",
        "author": "马之纯",
        "content": "只闻二陆住华亭，却有书堂在秣陵。\n如此弟兄无比拟，翕然京洛有声称。\n辩亡着论真难及，受命专征若易能。\n十万河桥俱溃散，儒生虚语不堪凭。",
        "dynasty": "宋",
        "collection_info": null
    },
    {
        "uuid": "d91835633d07a1134b13e950152b3b93",
        "title": "沈约宅",
        "author": "马之纯",
        "content": "饱观明月双溪水，徧倚清风八咏楼。\n但见遗踪留婺女，安知故宅在昇州。\n文章至好虽堪羡，节行全亏亦可羞。\n看得齐梁相禅际，只宜称隠不称侯。",
        "dynasty": "宋",
        "collection_info": null
    },
    {
        "uuid": "8f072661457ff6057191f49d819e09b8",
        "title": "江总宅",
        "author": "马之纯",
        "content": "青溪第宅斗鲜妍，最是江家宅可怜。\n路上行人争指处，桥边遗迹尚依然。\n南冠辞住长安日，北客归来建邺年。\n惜此屋庐还似旧，不知曾读黍离篇。",
        "dynasty": "宋",
        "collection_info": null
    },
    {
        "uuid": "ba7bf83d4063f3ed138d18b500026239",
        "title": "三山",
        "author": "马之纯",
        "content": "九华境上曾亲历，五老峰前亦屡过。\n不似三山殊媚好，何须千仞极嵯峩。\n翠围宛似屏间画，绿折全如水上波。\n况与沧江苦相近，见来心眼定如何。",
        "dynasty": "宋",
        "collection_info": null
    },
    {
        "uuid": "7473133c54649ecd22a505d6acd9912a",
        "title": "卞壸墓",
        "author": "马之纯",
        "content": "当时风俗尚清谈，笑道公心瓦石含。\n临难此曹皆处女，惟公一箇是奇男。\n一门忠孝真难得，六代衣冠孰与参。\n墓草没头人不见，令人惆怅极无堪。",
        "dynasty": "宋",
        "collection_info": null
    },
    {
        "uuid": "0b2b4087c553dcfb87223960b63c0c37",
        "title": "谢安墓",
        "author": "马之纯",
        "content": "中兴江左百余年，人物谁如太傅贤。\n桓贼寻常思问鼎，苻秦百万已临边。\n笑谈解折姦雄锐，指顾能摧敌阵坚。\n平昔经纶纔试此，依然赍恨向重泉。",
        "dynasty": "宋",
        "collection_info": null
    },
    {
        "uuid": "dbe8f21beb3aa07f5e56ce94979d54c7",
        "title": "冥漠君墓",
        "author": "马之纯",
        "content": "经营东府役纷纷，掘土城壕得古坟。\n便见双棺垂欲朽，不知何世了无闻。\n遂令移殡北墉上，仍与号为冥漠君。\n万事到头成幻灭，祭时犹读惠连文。",
        "dynasty": "宋",
        "collection_info": null
    },
    {
        "uuid": "0239f7d3a6a5945a8a31bfa8d33e4cb1",
        "title": "蒋帝庙  其一",
        "author": "马之纯",
        "content": "一尉为官亦已轻，后来封爵一何荣。\n骨青相貌由来异，羽白威神俨似生。\n尝遣阴兵随义旅，不从私铸长姦萌。\n自当血食钟山上，仍与钟山换却名。",
        "dynasty": "宋",
        "collection_info": null
    },
    {
        "uuid": "368e4aab121861126971ba3ef4e7dce9",
        "title": "蒋帝庙  其二",
        "author": "马之纯",
        "content": "爵以封王从六代，谥为庄武自南唐。\n缘何血食垂千祀，为有威灵庇一方。\n魏有钟离寻败走，秦屯淝水辄奔亡。\n虫生火起徒妖怪，载记还应择未详。",
        "dynasty": "宋",
        "collection_info": null
    },
    {
        "uuid": "abe10917a8ccdcc32b99a4b8d2277364",
        "title": "晋谢将军庙",
        "author": "马之纯",
        "content": "苻秦亲自到淮淝，真有回山倒海威。\n只遣八千精锐去，能令百万败亡归。\n虽从太傅求方略，要是将军识事机。\n庙食如今知几岁，英风隠隠动窗扉。",
        "dynasty": "宋",
        "collection_info": null
    },
    {
        "uuid": "b6c2ee4946552f8060564908bcf4d6f3",
        "title": "晋阴山庙",
        "author": "马之纯",
        "content": "相君一日到郊垧，步骑俄逢十数兵。\n拂晓见来殊隠约，中宵梦此极分明。\n阴山血食当知我，晋帝南巡适从行。\n事既奏闻因立庙，坡坨亦復享嘉名。",
        "dynasty": "宋",
        "collection_info": null
    },
    {
        "uuid": "368ca911bd4484bc30b6d85a9d199d95",
        "title": "蒋山太平兴国禅寺",
        "author": "马之纯",
        "content": "凌晨同作蒋山游，细雨丝轻雾不收。\n谢得东风如有意，故教晴色渐盈眸。\n松阴十里青丝障，石磴千层白玉楼。\n弥望宽平如有此，故应常作帝王州。",
        "dynasty": "宋",
        "collection_info": null
    },
    {
        "uuid": "3d9fe513019467ff8541a78a393b44b4",
        "title": "清凉广惠禅寺  其一",
        "author": "马之纯",
        "content": "出郭无多远，登山有许高。\n旧游曾到处，此地足称豪。\n日月真双毂，关河等一毫。\n松篁知我意，故与北风鏖。",
        "dynasty": "宋",
        "collection_info": null
    },
    {
        "uuid": "3968b4d734a8bc6d9dac4067e7482d08",
        "title": "清凉广惠禅寺  其二",
        "author": "马之纯",
        "content": "旧时月过女墙头，风雨摧颓废不修。\n地老天荒无处问，松声滩响替人愁。\n祥刑使者来何暮，弔古诗篇清更幽。\n收拾江山入怀袖，却归讲席进鸿畴。",
        "dynasty": "宋",
        "collection_info": null
    },
    {
        "uuid": "3a44e8bb2efa9dfc5a906c2b54f29cb0",
        "title": "天禧寺阿育王塔",
        "author": "马之纯",
        "content": "两山回处是为干，有塔亭亭高似山。\n不但装严增梵剎，可能形胜助城关。\n灯明星斗挂林木，铃动天风吹佩环。\n陌上行人遥见此，有时东往又西还。",
        "dynasty": "宋",
        "collection_info": null
    },
    {
        "uuid": "5057e85a009ae324c324ee1ca044c060",
        "title": "佛窟寺",
        "author": "马之纯",
        "content": "牛头山上有深隈，佛窟何人向此开。\n过去辟支还示见，分明弥勒又生来。\n刀如敝尽锋何在，形若销亡气莫回。\n死復受形胎可入，有无真妄使人猜。",
        "dynasty": "宋",
        "collection_info": null
    },
    {
        "uuid": "c36f5a8a495f6d82dd1fb9c8746979c5",
        "title": "祀马将军竹枝辞  其一",
        "author": "马之纯",
        "content": "草头无数入松山，一遇将军都败还。\n试问当初战何所，将军岩下水犹殷。",
        "dynasty": "宋",
        "collection_info": null
    },
    {
        "uuid": "4360775042c0e7b11699188259a3956f",
        "title": "祀马将军竹枝辞  其二",
        "author": "马之纯",
        "content": "白羽青丝手自持，双鞬锦领步兵随。\n几番欲到伊吾北，笑杀曹儿行路迷。",
        "dynasty": "宋",
        "collection_info": null
    },
    {
        "uuid": "d2a75da7c42547381ef911d5a02eccdb",
        "title": "祀马将军竹枝辞  其三",
        "author": "马之纯",
        "content": "曹州孽火遍烧天，不见兵车只汉川。\n若得将军把关要，鸦军不用过山前。",
        "dynasty": "宋",
        "collection_info": null
    },
    {
        "uuid": "ccf625957309a0b49990e0ba57c15b03",
        "title": "祀马将军竹枝辞  其四",
        "author": "马之纯",
        "content": "麦陇桑畴溪路斜，溪南溪北自千家。\n当年战守知谁力，好把寒泉荐菊花。",
        "dynasty": "宋",
        "collection_info": null
    },
    {
        "uuid": "f68e1309b3ae1b00753275177ca7737b",
        "title": "祀马将军竹枝辞  其五",
        "author": "马之纯",
        "content": "桑麻影裏千余户，絃管声中百许年。\n但见年华今日好，也须回首看岩前。",
        "dynasty": "宋",
        "collection_info": null
    },
    {
        "uuid": "2b8cb0efeaaa0a94f13b822b9ee5bd05",
        "title": "祀马将军竹枝辞  其六",
        "author": "马之纯",
        "content": "松山父老至今思，尝问将军归不归。\n岩头草木成戈戟，雨后溪声听鼓鼙。",
        "dynasty": "宋",
        "collection_info": null
    },
    {
        "uuid": "9b306072c0c8ef2ad0d5b4b9d519fad8",
        "title": "祀马将军竹枝辞  其七",
        "author": "马之纯",
        "content": "倒指于今四百年，竹间祠宇尚依然。\n藤萝挂木长如旆，苔藓侵阶碧似钱。",
        "dynasty": "宋",
        "collection_info": null
    },
    {
        "uuid": "9b77a0008356dda8eab06fcec14f5b8d",
        "title": "祀马将军竹枝辞  其八",
        "author": "马之纯",
        "content": "几年精爽尚依依，水旱只须来祷祠。\n劝汝乡人宜善事，祀时同唱竹枝辞。",
        "dynasty": "宋",
        "collection_info": null
    },
    {
        "uuid": "820a07b8b53eb421ed5715716ac5e608",
        "title": "拟岘亭诗",
        "author": "马之纯",
        "content": "吾县西岘峰，亭以拟岘名。\n尝见父老说，寺中有碑铭。\n昔晋殷仲文，作郡有政声。\n去而人思之，屐齿有余荣。\n余闻诸老说，此事不可凭。\n臣子从弒逆，罪合五鼎烹。\n桓玄在荆州，世为晋公卿。\n一朝睨汉鼎，举兵向金陵。\n是时殷仲文，实守新安城。\n弃郡以从玄，惟欲事逆成。\n策命九锡文，未至先经营。\n桓楚既窃位，寝所地忽崩。\n仲文于此时，巧言如簧笙。\n其后玄事败，奔走向南荆。\n仲文忧不免，奉二后还京。\n叛晋復叛玄，鼠雀同偷生。\n寄奴后代晋，又欲居朝廷。\n出为东阳郡，怏怏无好情。\n尝览镜自照，不见头颅形。\n岂非从逆者，未诛先受刑。\n无忌牧荆州，仲文尝趋迎。\n便道不过府，无忌殊不平。\n言于宋武帝，此辈谋举兵。\n宋武尽族诛，流血几成坑。\n襄阳羊叔子，当世之豪英。\n不当拟其名，流传污吴宁。\n疑别一牧守，偶与同名称。\n此名若果然，山鬼怒非轻。\n缅想唐戴令，政声极铿鍧。\n曾有长源碑，在夫子庙庭。\n曷易曰戴岘，庶以慰编氓。\n称之名义当，兼可怡山灵。\n尝读晋宋书，抵掌气填膺。\n安得仍拟岘，千载愚民生。",
        "dynasty": "宋",
        "collection_info": null
    },
    {
        "uuid": "54b462fa21461ecc9c18bd9a8195d53b",
        "title": "以鑑赠赵制置",
        "author": "袁燮",
        "content": "吁嗟此鑑，惟铜之精。\n磨之治之，莹乎其明。\n其明维何，洞烛毫髮。\n非由外至，实自中发。\n我有良友，天支之英。\n雄镇江淮，为时长城。\n我宝此鑑，持以赠之。\n此鑑此心，昭晰无疑。\n鑑揭于斯，中涵万象。\n物自不逃，初非鑑往。\n人心至神，无体无方。\n有如斯鑑，应而不藏。\n鑑以尘昏，心以欲翳。\n欲全其明，盍去其累。\n经武折衝，厥任匪轻。\n勿贪小利，勿徇虚名。\n律身惟谨，上功必实。\n欺心不萌，精忠贯日。\n选择僚佐，为己强助。\n众明翼之，厥光弥着。\n昔者武侯，发教羣下。\n孜孜求益，不自满假。\n陆抗摧敌，东还乐乡。\n貌无矜色，谦冲如常。\n两贤之心，惟其罔蔽。\n千载凛然，犹有生气。\n惟君天资，无歉古人。\n愿如斯鑑，光景常新。",
        "dynasty": "宋",
        "collection_info": null
    },
    {
        "uuid": "a80f9f3e10332e0f78d0e0cfa992e61a",
        "title": "丁未之冬营房告成有亭翼然名之曰劝功且为歌训迪有众",
        "author": "袁燮",
        "content": "维此江壖，控扼之所。\n居安思危，可无备御。\n维彼强狡，巧于乘隙。\n萌蘗弗除，其欲罔极。\n孰堪制之，维汝弓兵。\n猛虎在山，百兽震惊。\n勇无坚敌，谋无遗虑。\n如彼猎师，靡逸狐兔。\n亦如农夫，稂莠是芟。\n寇盗斯戢，善良斯安。\n吾民膏血，为汝衣食。\n可不念此，为民除慝。\n国用方窘，于汝常给。\n可不念此，竭诚报国。\n无或徇私，贪求肆虐。\n无或荒嬉，酣饮蒱博。\n强汝志气，精汝武艺。\n习汝行陈，昭汝果毅。\n我闻在昔，元勋茂烈。\n发迹弧矢，登坛授钺。\n反观此身，均一丈夫。\n彼既能然，我岂不如。\n黾勉从事，不辞险阻。\n风餐露宿，含辛茹苦。\n汝身则劳，民获安堵。\n肝胆忠义，神其福汝。\n我作营房，亦既劳止。\n用集尔众，缓急有备。\n营房之居，义均弟兄。\n务在和睦，毋或纷争。\n营房之居，法如军旅。\n什伍相长，其传自古。\n以大总小，先正其身。\n以小承大，期于率循。\n我筑斯亭，名曰劝功。\n尔有勤劳，是奬是崇。\n尔或有罪，吾不汝贷。\n鞭扑斥逐，其耻为大。\n凡尔有众，各敬尔德。\n习此歌诗，持循罔失。",
        "dynasty": "宋",
        "collection_info": null
    },
    {
        "uuid": "ac290a8137844d64874c6e02ffbdd239",
        "title": "安边",
        "author": "袁燮",
        "content": "安边在良将，至矣晁生语。\n边疆无良臣，胡能固吾圉。\n孰为国之良，四德贵兼取。\n智能制勍敌，仁能抚军旅。\n勇足任爪牙，忠足寄心膂。\n信哉人中杰，勋名在王府。\n斯人世不乏，感会待明主。\n艺祖英睿资，一剑定区宇。\n愤彼敌人骄，求我万虎侣。\n三边十四将，人人奋材武。\n威名被草木，折衝自樽俎。\n当年宠遇隆，哙等莫为伍。\n关市擅征榷，金帛丰赐予。\n机要时面陈，延见虚当宁。\n天颜对咫尺，殿坐得容与。\n等级忘尊卑，亲爱均肺腑。\n久戍二十载，近亦十寒暑。\n汉超守关南，贩鬻如巨贾。\n法令安有此，优诏特听许。\n进也治居第，𤭁瓦覆其宇。\n有司每坠执，视进等儿女。\n府库有余蓄，捐弃如粪土。\n犒赏饫牛酒，骁雄率鼓舞。\n贪夫冒绝险，敌情毕亲覩。\n阴谋数侵犯，先事严备御。\n师徒虽不多，勇悍莫予侮。\n攻伐虽不闻，威德自周普。\n乃知安疆策，保境功最鉅。\n汉高岂不伟，平城亦良苦。\n卑词结和亲，金缯奉骄虏。\n何如我宋兴，主圣羣龙辅。\n北人先屈膝，兹事掩前古。\n方今虽治平，彻桑未阴雨。\n和好宁可恃，人材要多贮。\n古来蕞尔国，拔十且得五。\n蜀有关及张，吴用周与鲁。\n多士今如林，错薪刈其楚。\n勿由权要门，要以公论举。\n会当略细苛，毋使畏网罟。\n深宏植本根，周密固牖户。\n恩荣有感激，施设无龃龉。\n闻昔淳化中，有臣曰承矩。\n方田遏敌骑，塘泺深险阻。\n当其建策初，羣议亦交沮。\n皇心断不惑，边城迄按堵。\n往事可为则，明时岂无处。\n规模要经久，废阙要纫补。\n器械要习熟，人民要生聚。\n委任果不疑，谗言敢轻吐。\n守卫果得人，成功要有叙。\n孰为当今时，视我开基祖。",
        "dynasty": "宋",
        "collection_info": null
    },
    {
        "uuid": "959fb378d6ab20e11768556ddb47ce77",
        "title": "上中书陈舍人三首  其一",
        "author": "袁燮",
        "content": "鸣玉青琐闼，挥毫紫微垣。\n仰参鸾鹄翔，俯视燕雀喧。\n异时忧世士，才学穷根源。\n亦有济时策，无因通旁阍。\n公居清切班，日对龙颜温。\n嘉会千一遇，论思毋惮烦。",
        "dynasty": "宋",
        "collection_info": null
    },
    {
        "uuid": "6409a7f58bf71b630c75b05b9b8291cf",
        "title": "上中书陈舍人三首  其二",
        "author": "袁燮",
        "content": "士方负材业，高价敌璠玙。\n一朝声称减，碌碌盆盎如。\n贵名岂不欲，名盛復难居。\n所以古君子，谨终如厥初。\n自公到京国，闻望倾万夫。\n愿言益进德，名与天壤俱。",
        "dynasty": "宋",
        "collection_info": null
    },
    {
        "uuid": "5bbd85b91bd0d45d36d38b0d04f18900",
        "title": "上中书陈舍人三首  其三",
        "author": "袁燮",
        "content": "重明丽宸极，万国熙王春。\n翘首望德政，从今斯一新。\n当年羽翼客，休戚一体均。\n致主欲尧舜，规模戒因循。\n古来王佐才，宇宙归经纶。\n期公继前作，百世称伟人。",
        "dynasty": "宋",
        "collection_info": null
    },
    {
        "uuid": "7fbfff0ff5632dab3da5ee964ebcdfc8",
        "title": "与范总干",
        "author": "袁燮",
        "content": "贤士未达时，怀宝混尘境。\n得志行所为，泽民效伊尹。\n常深纳沟念，疾苦勤访问。\n所期培殖丰，肯诧裁决敏。\n所以龚黄辈，仁声达幽隠。\n是时民气乐，鱼跃快于牣。\n高躅欲追攀，是心先戒谨。\n日怜老钝资，不敢污兰省。\n朅来楚江边，宣布宽大令。\n牧养乃其职，此事无穷尽。\n孳孳抚凋瘵，凛凛忧饥馑。\n今岁雨意悭，斋心罄三请。\n甘泽幸滂沱，良田稍膏润。\n杂种亦復熟，穷闾庶安枕。\n亭平富词学，春华灼千品。\n贻我喜雨篇，仁心极矜轸。\n源流自介庵，句法深以稳。\n扰扰淫哇中，闻此古歌咏。\n我无为霖手，丹阙何由觐。\n兀坐哦君诗，字字堪企敬。",
        "dynasty": "宋",
        "collection_info": null
    },
    {
        "uuid": "250720051b0a32b357d6b03e86067131",
        "title": "送黄畴若尚书",
        "author": "袁燮",
        "content": "轩裳本外物，轻重非所关。\n俗子不识真，贪荣强跻攀。\n苟求既得志，巧计仍朋姦。\n谁知国士胸，取舍超人寰。\n不忧节不高，任重忧力孱。\n公家太史氏，阅世多险艰。\n无心羡尊显，名塞穹壤间。\n尚书续正脉，清泉泻潺潺。\n操修不敢怠，粹美无可删。\n垂垂蹑政途，念念思江山。\n上欲登绝顶，下欲临碧湾。\n勇退得所愿，喜见冰雪颜。\n是中有真趣，景贶天所悭。\n一朝归领略，拔萃玉笋班。\n岂若嗜进徒，终身堕荒菅。\n家声遂復振，旧观欣重还。\n平生万事足，只欠素与蛮。\n美官非我愿，宁復怜绿鬟。\n却须富篇什，丽锦争斓斑。\n九重念耆德，讵许长清閒。\n强敌未殄灭，罢甿正恫瘝。\n譬如建大厦，运斧无输般。\n愿公勉加餐，暂归随赐环。",
        "dynasty": "宋",
        "collection_info": null
    },
    {
        "uuid": "801a8829e7c1de9649f23273dba382a4",
        "title": "寄武冈使君表兄",
        "author": "袁燮",
        "content": "符竹剖千里，休戚繫一方。\n田里息愁嘆，民安由吏良。\n方今重兹选，俾近天子光。\n临遣重丁宁，考察何精详。\n吾兄富才业，敏锐锋莫当。\n论事切时务，玉音屡褒扬。\n都梁虽远郡，于今为边防。\n帝曰惟汝谐，专城頼纪纲。\n吾兄勤布宣，德意达穷乡。\n朝夕念此民，启处几不遑。\n世方急催科，下令严秋霜。\n罢癃因鞭笞，男女失耕桑。\n财货岂不足，众弊实蠹伤。\n但能澄其源，府库有余藏。\n无告深可悯，盻盻将流亡。\n根本不护惜，忍以斤斧戕。\n吾兄独反是，属邑頼小康。\n愿言坚此志，益使仁风翔。\n此邦介荆蛮，其俗气禀刚。\n宜以宽治之，驯扰狡与强。\n用法人固畏，中心要易忘。\n十步有茂草，多士咏思皇。\n况有贤师儒，德行侔珪璋。\n熏陶亦既久，济济观趋跄。\n儒风果大振，邹鲁相颉颃。\n为政有先务，本固末乃昌。\n规模欲传后，计虑宜深长。\n天下久无事，武备弛不张。\n干戈朽且钝，卒伍骄而狂。\n教习不可缓，常若赴敌场。\n军阵日修明，姦宄敢陆梁。\n塞下忧空虚，积粟乃金汤。\n郡事无不宜，休誉寖以彰。\n吾君不忘远，大明烛无疆。\n承宣有如此，促召归周行。\n嗟予寡所合，幽居空激昂。\n每怀济川志，自愧非艅艎。\n吾兄舍我去，矫首遥相望。\n我怀不能已，作诗述肺肠。\n微尘裨高山，可笑不自量。\n相期配古人，岂徒出寻常。\n努力进此道，千古垂芬芳。\n罔俾循吏传，专美龚与黄。",
        "dynasty": "宋",
        "collection_info": null
    },
    {
        "uuid": "28442e8ae9fd2a830dacc73991944fa2",
        "title": "送李鸣凤使君",
        "author": "袁燮",
        "content": "道山羣玉府，密迩日月光。\n夐与尘世隔，恍如白云乡。\n李侯好古士，来自天一方。\n峩冠英俊林，掉鞅翰墨场。\n着庭秉直笔，省户推望郎。\n高情遽勇退，远业真难量。\n黎庶多困穷，抚摩仗循良。\n鹰鹯岂不鸷，凤鸟乃嘉祥。\n生财固有道，视民当如伤。\n宁乏强敏称，毋令本根戕。\n仁圣子万姓，迩遐如一堂。\n贤牧着声绩，玺书随褒扬。\n我归伏茅荆，翘首观高翔。",
        "dynasty": "宋",
        "collection_info": null
    },
    {
        "uuid": "de825f09c0112912d352dfd49dfcd934",
        "title": "送李左藏三首  其一",
        "author": "袁燮",
        "content": "中都衣冠地，振羽良独难。\n美材副时须，步武随鹓鸾。\n平生根柢学，万卷胸中蟠。\n清规照冰玉，健笔翻波澜。\n宦游聊復尔，荣利不可干。\n去去展壮图，士友拭目看。",
        "dynasty": "宋",
        "collection_info": null
    },
    {
        "uuid": "e5e0e3f0861f9ad7b7460ccca76ee250",
        "title": "送李左藏三首  其二",
        "author": "袁燮",
        "content": "忆昔议和日，权门机穽深。\n平居自好者，亦或丧其心。\n伟哉人中杰，独立山万寻。\n佐时岂不欲，枉己非所钦。\n蔚然岁寒姿，肯受霜雪侵。\n愿言继前作，冠冕英俊林。",
        "dynasty": "宋",
        "collection_info": null
    },
    {
        "uuid": "67e2e5688a3241d286f4bc950d581ed2",
        "title": "送李左藏三首  其三",
        "author": "袁燮",
        "content": "人生贵得友，胜己我所求。\n搜寻穷怪珍，逢此荆山璆。\n虚怀略辈行，倾盖均交游。\n许赓清绝句，每嘆风雅俦。\n中年畏作别，握手如隠忧。\n尺素烦警策，慰我思悠悠。",
        "dynasty": "宋",
        "collection_info": null
    },
    {
        "uuid": "9fbae884350a1528d705c6b5a1306505",
        "title": "送治中杨司直",
        "author": "袁燮",
        "content": "岷蜀古多士，声名争颉颃。\n近代推三苏，奋发眉之阳。\n君侯亦眉人，源委故深长。\n少日随游宦，中年擅词场。\n笑谈掇高科，步武联周行。\n蟠胸富筹策，振羽方翱翔。\n一朝遽勇退，万里还故乡。\n名邦赞佳政，海沂还復康。\n无计留君行，临分徒自伤。\n我亦归旧隠，后会殊渺茫。\n小儿获同升，此好固难忘。\n流俗久颓敝，枨也焉得刚。\n期君懋远业，志气常坚彊。",
        "dynasty": "宋",
        "collection_info": null
    },
    {
        "uuid": "80d9b561eca7c5deedfa60f921b9ce53",
        "title": "送姜子谦丞于潜",
        "author": "袁燮",
        "content": "磻溪有君子，玉壶贮寒冰。\n一朝辞旧隠，去为畿邑丞。\n畿邑天下剧，赞府须贤能。\n才刃肯尝试，心源先自澄。\n古来人中杰，进德如川增。\n规模百年后，感慨中夜兴。\n终焉不碌碌，泰华高崚嶒。\n君侯资敏达，而以古自绳。\n嗜书殆成癖，几载鸡窗灯。\n词场贾余勇，先取蝥弧登。\n成功不自伐，得善勤服膺。\n筌蹄宁復顾，堂奥从今升。\n时哉佐裁决，行矣蜚声称。\n吾民久憔悴，德政先哀矜。\n宁书考下下，莫忘心兢兢。\n俯仰无愧怍，正直神所凭。\n相期志远大，可但观飞腾。\n久要忽语别，惨戚不自胜。\n我无锦绣段，何以赠良朋。\n一言布心腹，旧贯古所仍。",
        "dynasty": "宋",
        "collection_info": null
    },
    {
        "uuid": "78c99d4bce72d3abe526383741d00cd4",
        "title": "送楼叔韶尉东阳三首  其一",
        "author": "袁燮",
        "content": "吾乡多贤士，我友更伟奇。\n见之立衰懦，不见令人思。\n暂别已作恶，况乃三岁暌。\n踌躇西郊外，此意谁能知。\n刚强不可恃，柔弱难自恃。\n愿君日进德，古人以为期。",
        "dynasty": "宋",
        "collection_info": null
    },
    {
        "uuid": "e29e2aaab3b4b24432c62b7809196a39",
        "title": "送楼叔韶尉东阳三首  其二",
        "author": "袁燮",
        "content": "古人重世家，非为世其禄。\n世禄非不朽，风流要相续。\n君家富才杰，海内仰名族。\n岂徒衣冠盛，要使操履笃。\n迩来益光华，君其继高躅。",
        "dynasty": "宋",
        "collection_info": null
    },
    {
        "uuid": "bb52be87da916f2320eee4ab4e3bf374",
        "title": "送楼叔韶尉东阳三首  其三",
        "author": "袁燮",
        "content": "尉职最亲民，亦足行所学。\n吾民苟安枕，微官有余乐。\n尝闻长老言，人性原不恶。\n迷涂偶忘返，见善宁不怍。\n君能復其初，治行乃超卓。",
        "dynasty": "宋",
        "collection_info": null
    },
    {
        "uuid": "4cd31c3cb65deb30c1421ab1a517513f",
        "title": "送路德章芾三首  其一",
        "author": "袁燮",
        "content": "穷途分愚贤，是非少復真。\n圭璧委道侧，轮囷为国珍。\n由来磊落士，处世多邅迍。\n对越我无歉，幽居志常伸。\n丰城有利剑，紫气干星辰。\n终然不埋没，龙化延平津。",
        "dynasty": "宋",
        "collection_info": null
    },
    {
        "uuid": "852f82208a1d80ffb2dd44f8de051d7a",
        "title": "送路德章芾三首  其二",
        "author": "袁燮",
        "content": "后学寡师承，私知妄穿凿。\n缅怀东莱公，天才负超卓。\n英词粲星斗，伟量包海岳。\n宽平復谨严，精密更恢廓。\n哀哉梁木摧，谁欤继前作。\n幸有二三友，潜心味博约。\n相期在不朽，与道为郛郭。",
        "dynasty": "宋",
        "collection_info": null
    },
    {
        "uuid": "480beee86bdb532178480b3efe47d4c4",
        "title": "送路德章芾三首  其三",
        "author": "袁燮",
        "content": "贤哉子路子，德性兼刚柔。\n险难极变态，志节凛高秋。\n访我大江滨，亟别挽莫留。\n问子将何之，长淮理扁舟。\n主人得仁贤，欲为经远谋。\n男儿处斯世，器业追前修。\n努力建硕画，勿贻师门羞。",
        "dynasty": "宋",
        "collection_info": null
    },
    {
        "uuid": "9063b92ecbf57a77c5bb9a28d01bf3ba",
        "title": "送赵大冶晦之",
        "author": "袁燮",
        "content": "谢公中年后，畏与亲友别。\n岁月苦不长，交情固难辍。\n况于桑榆景，抚事心欲折。\n一朝舍我去，遂恐成永诀。\n感君遇我厚，肝胆每倾竭。\n惓惓念斯时，言论多激烈。\n忆君哦松日，志操已超越。\n庾台欲推荐，风之使来谒。\n耻于呈其身，保此端以洁。\n君今宰壮县，便道理舟楫。\n不骑京国鲸，不改岁寒节。\n升沈分自定，义理我所说。\n黎甿久困穷，恩惠思周浃。\n姦欺巧蒙蔽，精神要昭彻。\n邻境犹绎骚，武备不可阙。\n弓兵暨保甲，阅习贵严切。\n悬赏劝之射，人人艺精绝。\n莫言一邑小，振作在贤杰。\n士气苟奋扬，威声必震迭。\n自怜老且病，羡君健而决。\n老病保余生，健决广贤业。\n自期素不浅，有志终炜烨。\n日诵论孟书，端如明鑑揭。\n圣贤以为法，今古同一辙。\n便邮频寄音，解我寸心结。\n他年再觌面，伟论起衰怯。",
        "dynasty": "宋",
        "collection_info": null
    },
    {
        "uuid": "a2ce12377eacb2657a91aed9fde390f1",
        "title": "赠蒋德言昆仲三首  其一",
        "author": "袁燮",
        "content": "平生无所嗜，耽玩惟古今。\n以我浅陋质，期于江海深。\n万事不挂胸，须臾惜光阴。\n五夜常自起，简牍勤披寻。\n清风递晨钟，铿然感予心。\n年来因多事，力弱不自任。\n丛书未暇读，尘埃积中襟。\n何当脱鞅绊，归欤松竹林。",
        "dynasty": "宋",
        "collection_info": null
    },
    {
        "uuid": "38296b7c2e70980543e443caefa791db",
        "title": "赠蒋德言昆仲三首  其二",
        "author": "袁燮",
        "content": "平生寡所谐，疎拙以自守。\n天钟凿枘性，人弃我独取。\n世道方荆榛，营利不绝口。\n我欲挽衰俗，每每掣其肘。\n仕版谓假途，何用医国手。\n再拜谢诲言，古人贵不苟。\n乘田与委吏，勤勤鲁中叟。\n吾心不可昧，岂问人知否。\n此意当与谁，寄我二三友。",
        "dynasty": "宋",
        "collection_info": null
    },
    {
        "uuid": "e9e0f99f5a507b9942ca01267e37bc4a",
        "title": "赠蒋德言昆仲三首  其三",
        "author": "袁燮",
        "content": "我生亦何幸，佳友在邻墙。\n道义共讲贯，心亲形迹忘。\n迩来忽问阔，千里遥相望。\n为别似未久，炎赫变飞霜。\n岁月易因循，志士宜自强。\n良心虞放逸，古人严范防。\n及此閒暇日，书林撷其芳。\n他年恢远业，云路观腾骧。",
        "dynasty": "宋",
        "collection_info": null
    },
    {
        "uuid": "b12a6e1ef2839b98d540abb5b0779c02",
        "title": "赠游宣教",
        "author": "袁燮",
        "content": "连日雨滂沱，闾阎应甚苦。\n慨念乐隠翁，萧然坐环堵。\n术业岂不精，一寒乃如许。\n请君姑置之，对妇酌芳醑。",
        "dynasty": "宋",
        "collection_info": null
    },
    {
        "uuid": "42f7ab63d42e5f974fe452867d58308f",
        "title": "赠吴氏甥二首  其一",
        "author": "袁燮",
        "content": "男儿何所急，为学要立志。\n此志苟坚彊，天下无难事。\n超然贵于物，万善无不备。\n厥初本高明，有过则昏蔽。\n但能改其过，辉光照无际。\n厥初本笃实，有过则虚僞。\n但能改其过，金玉等精粹。\n改过贵乎勇，不勇真自弃。\n有过如坑穽，改过如平地。\n平地可安行，坑穽宜急避。\n事亲贵乎孝，事长贵乎弟。\n是为立身本，奉承无失坠。\n门户久衰颓，盍作兴起计。\n是心通神明，勿使形骸累。\n持之久而纯，百福如川至。",
        "dynasty": "宋",
        "collection_info": null
    },
    {
        "uuid": "86953d2a49178e04de912634b54ffcfe",
        "title": "赠吴氏甥二首  其二",
        "author": "袁燮",
        "content": "农夫力耕耘，岁功必倍收。\n吾儒用心苦，学业亦有秋。\n圣贤有遗训，好古敏以求。\n韦编至三绝，发愤穷深幽。\n寝食俱相忘，此志何时休。\n矧今后生辈，未脱童丱俦。\n刻苦犹不足，讵可思悠悠。\n而母早孀居，其穷未易瘳。\n殷勤抚二子，不暇为身谋。\n杂然万马羣，望尔为骅骝。\n翕如众乐奏，望尔为天球。\n勿云年尚幼，岁月如川流。\n及今不加鞭，壮大徒包羞。\n轻璧惜寸阴，前哲勤进修。\n勉尔务谨重，戒尔无轻浮。\n人百己千之，庶解而母忧。",
        "dynasty": "宋",
        "collection_info": null
    },
    {
        "uuid": "e6dcf95552de43990fe0f642145fe1b9",
        "title": "夏日早起",
        "author": "袁燮",
        "content": "举世惮炎赫，当暑思高秋。\n秋高岂不好，萧瑟令人愁。\n何如三伏中，五夜风飕飕。\n遥空淡月落，将旦羣阴收。\n却嫌絺绤薄，转觉林塘幽。\n出门任所适，清与耳目谋。\n借问尘埃人，知此佳致不。",
        "dynasty": "宋",
        "collection_info": null
    },
    {
        "uuid": "150be96b573891522e277cf4015af2d0",
        "title": "枕上有感呈吕子约",
        "author": "袁燮",
        "content": "俗学浅无源，涧谷纔咫尺。\n志士务广深，沧溟渺难测。\n俗子一作吏，书几尘土积。\n志士虽莅官，羣书玩无斁。\n废书固俗子，既俗又奚责。\n嗜书苟不已，无乃旷厥职。\n臧谷均亡羊，孰为失与得。\n古人有大端，后学宜取则。\n有余不可尽，不足在所益。\n努力求至当，毋蹈一偏失。",
        "dynasty": "宋",
        "collection_info": null
    },
    {
        "uuid": "8fcdd4ed3bbb68617fc616d959422b01",
        "title": "和吕子约霜月有感二首  其一",
        "author": "袁燮",
        "content": "寒松饱霜雪，冉冉翠光湿。\n万物困波流，砥柱独中立。\n比德有君子，逸气难拘絷。\n平生忧世心，如彼救焚急。\n朅来席未温，冥鸿去何适。\n劝君且淹留，斯民待安辑。\n小试活国手，腠理犹可及。",
        "dynasty": "宋",
        "collection_info": null
    },
    {
        "uuid": "14066b2ee88d6e1b690a0ac5841ff9d4",
        "title": "和吕子约霜月有感二首  其二",
        "author": "袁燮",
        "content": "顽夫禅作窟，狂士醉为乡。\n谁知名教中，悠悠滋味长。\n嗟余学无穷，勺水浅可扬。\n讲习得益友，丽泽期交相。\n风月古犹今，时序燠与凉。\n一笑聊復尔，片心到羲皇。\n干坤入吾怀，始信居中央。",
        "dynasty": "宋",
        "collection_info": null
    },
    {
        "uuid": "fa37ce61a8a576f2b6b54f22a2a60a8d",
        "title": "喜雪谢东林",
        "author": "袁燮",
        "content": "去冬雪意悭，稍稍腊三白。\n飞霙纔到地，转盼已消释。\n缅怀大有年，兆见琼玉积。\n今兹杳难期，春信亦已迫。\n天公岂不仁，拙政难感格。\n何时惬人意，四顾苦无策。\n东林惠佳句，似庆平地尺。\n见戏唯何甚，余方自刻责。\n东林达余心，精祷觊有获。\n沈水烟未收，冰花已如席。\n皓皓埋羣山，霏霏连数夕。\n郊原迷畔岸，径畛失分画。\n儿童见未曾，耆老记畴昔。\n几年无此瑞，惊喜欲折屐。\n皆云穷腊中，得此夜光璧。\n莫言不坚牢，究竟多利益。\n端能殄遗蝗，亦復滋宿麦。\n欢声沸闾里，和气蠲疠疫。\n老守差自慰，足寄孤危迹。\n小己不足道，吾民幸安宅。\n作诗谢东林，至诚动金石。",
        "dynasty": "宋",
        "collection_info": null
    },
    {
        "uuid": "a90a7d4d2984c198ed1dd084343a8670",
        "title": "游宝方山",
        "author": "袁燮",
        "content": "幽岩如高人，气骨天所赋。\n凛然超尘寰，不受俗气污。\n湖湘饶峰峦，往往穷僻处。\n城郭去之远，谁能蹑芒屦。\n安知古都梁，爽垲有真趣。\n徜徉东郊外，青山在指顾。\n山中八洞列，天巧于此觑。\n蜿蜒老螭蟠，崭岩怒虎踞。\n如屏亦如龛，一起復一仆。\n卷阿坐良稳，狭径足难措。\n帝观若险隘，中道本宏裕。\n迭翠常回环，寒泉日倾注。\n石乳一何粲，和气知有聚。\n所见皆可人，十步目九寓。\n造物不能秘，奇诡遂呈露。\n奎画贲精舍，鬼神昔呵护。\n古称小有天，仇池乃其附。\n甬东有胜境，豁然四窗具。\n玲珑皆自然，匪以雕镌故。\n谁谓宝方小，是亦洞天数。\n谁谓此邦陋，有景即可慕。\n我本烟波徒，雅性厌驰骛。\n搜寻得所欲，心境顿明悟。\n赏玩有余味，跻攀了不怖。\n得意或忘归，苍然迫曛暮。\n兹山虽可乐，用之乃成路。\n有径不能用，茅塞大可惧。\n对此发深省，岁月勿虚度。\n俗态易湮没，清游莫辞屡。\n援笔述鄙怀，愧乏惊人句。",
        "dynasty": "宋",
        "collection_info": null
    },
    {
        "uuid": "a87c889b3fb45f95e2f61bd9b69359df",
        "title": "峡水",
        "author": "袁燮",
        "content": "峡石险而怪，峡水清且湍。\n伊谁剪蒙密，发此奇伟观。\n两龙会为一，激烈不可干。\n蜿蜒潄鸣玉，千古甘以寒。\n谁云岩扉窄，亦復气象宽。\n我生嚣尘中，区区缚微官。\n一见爽心目，古井生波澜。\n同游二三子，清赏有余欢。\n虽非暮春日，便作舞雩看。",
        "dynasty": "宋",
        "collection_info": null
    },
    {
        "uuid": "247ee76c94bff7cdd589dfddfc964da5",
        "title": "含清亭",
        "author": "袁燮",
        "content": "累石为层峰，而以水环之。\n所贵超俗累，潇洒含幽姿。\n却虞穷腊中，四顾阴云垂。\n飞霙冷彻骨，智巧无所施。\n督彼执役者，努力无迟迟。\n果然霰先集，六出争效奇。\n缤纷一昼夜，翦刻非人为。\n丰登自此兆，疫疠宁復滋。\n明朝便晴朗，工作无愆期。\n二事古难全，今也都不亏。\n天公念下土，所欲皆相随。\n我山既嵚岑，我沼仍涟漪。\n频游不知倦，清坐堪忘饥。\n追怀舞雩风，童冠俱怡怡。\n岂徒耳目玩，要是无瑕疵。\n此乐未易得，天意扶吾衰。\n宿恙不再作，康宁当自兹。",
        "dynasty": "宋",
        "collection_info": null
    },
    {
        "uuid": "62654165865f70bb204d0bc6f0e0f628",
        "title": "题庸斋",
        "author": "袁燮",
        "content": "人生一世间，当为一世杰。\n琐琐混常流，有愧古明哲。\n努力求至道，毫髮无差别。\n伟哉平常心，光明配日月。",
        "dynasty": "宋",
        "collection_info": null
    },
    {
        "uuid": "b734936f68af34edb569ed5222c37cdc",
        "title": "题习斋",
        "author": "袁燮",
        "content": "寓形宇宙间，所至习乃成。\n事以习故熟，艺以习故精。\n婴儿始匍匐，习之能自行。\n南人初学没，习惯如履平。\n承蜩有余巧，解牛新发硎。\n是皆习熟故，见者为之惊。\n矧惟君子学，吾道深而宏。\n欲穷圣贤域，精微故难明。\n圣贤与愚鄙，何啻莛与楹。\n愚夫堕恶习，自蹈谷与坑。\n善恶分舜跖，毫釐当细评。\n莫将朱夺紫，无使渭浊泾。\n根源见端的，履践严度程。\n容貌必齐庄，坐立无倚倾。\n视听一于礼，言语纯于诚。\n百行孝为本，战战如奉盈。\n操行洁冰玉，宇量涵沧溟。\n经德岂干禄，为善非近名。\n方其学习初，是非交战争。\n见义勇必为，有过时自抨。\n造次必致察，思虑防始萌。\n恶念痛扫除，用力如用兵。\n善端谨护持，保己如保城。\n新功生者熟，旧习熟处生。\n一心湛不挠，四体明且清。\n平居寡悔尤，处困心亦亨。\n谁知人寰中，有此天爵荣。\n嗟予资浅薄，役于蕞尔形。\n主宰未纯一，气血时纵横。\n岁月不我与，循省敢遑宁。\n以习名其斋，为我座右铭。",
        "dynasty": "宋",
        "collection_info": null
    },
    {
        "uuid": "ba96e55d7e381f6fe84f3b253c198851",
        "title": "谢吴察院惠建茶",
        "author": "袁燮",
        "content": "佳茗世所珍，声名竞驰逐。\n建溪拔其萃，余品皆臣仆。\n先春撷灵芽，妙手截玄玉。\n形模正而方，气韵清不俗。\n故将比君子，可敬不可辱。\n御史万夫特，刚肠憎软熟。\n味此道之腴，清泠肺肝沃。\n精新味多得，烹啜不忍独。\n磊落分贡包，殷勤寄心曲。\n斯时属徂暑，低头困烦溽。\n一瓯瀹花乳，精神惊满腹。\n此物雪昏滞，敏妙如破竹。\n谁知霜台杰，功用更神速。\n莫辞风采凛，要使班列肃。\n一朝奋孤忠，万代仰高躅。",
        "dynasty": "宋",
        "collection_info": null
    },
    {
        "uuid": "90b8c2d3c1a73ddb2f3f83e7c3b67e34",
        "title": "题豢龙图",
        "author": "袁燮",
        "content": "良马苦羁馽，巨鱼畏网罟。\n神龙独超轶，威燄莫能御。\n嘘为寒空云，散作无边雨。\n能幽復能明，可敬不可侮。\n如何豢龙氏，狎玩等儿女。\n巍然受其朝，劲气金石沮。\n龙兮丧其魄，听命无敢拒。\n矧復察秋毫，洞见龙肺腑。\n饮食不强致，嗜好随所取。\n日日饱甘滋，驯伏固其所。\n谁谓有余知，拘牵乃如许。\n人生天地间，良心实为主。\n利慾汩其真，甘与俗子伍。\n胡不鉴此图，保养虚明府。\n道义有真乐，不羡圭与组。\n于我如浮云，服膺圣师语。\n吾家素风在，辛苦立门户。\n勇决早抽身，从我涉幽圃。",
        "dynasty": "宋",
        "collection_info": null
    },
    {
        "uuid": "ce850b501049b3ef68af6574f601d2af",
        "title": "题朝鲤图",
        "author": "袁燮",
        "content": "鱼品不胜多，而鲤为之宗。\n曷为此独贵，无乃能为龙。\n一跃浪千级，一嘘云万重。\n变化须臾间，神妙无终穷。\n其他点额辈，不敢攀高踪。\n维人亦如是，拔萃斯为雄。\n圣师名其子，勉以德业崇。\n我作朝鲤图，一鲤居其中。\n众鲤竞趋之，若效臣子恭。\n巨鳜独不朝，悍然欲争锋。\n可怜汝无识，不揆资凡庸。\n一生只为鱼，鲤岂汝可同。\n我亦不如鲤，年老无成功。\n时时展此卷，着鞭期变通。",
        "dynasty": "宋",
        "collection_info": null
    },
    {
        "uuid": "3f55b93a0fed8fdc1c44cf03829f16c1",
        "title": "凤仙花",
        "author": "袁燮",
        "content": "凤仙窈窕姿，阶前为谁容。\n浅深十八本，形貌纷不同。\n或饶鲜明色，巧笑双颊丰。\n或作掩抑态，抬举差且慵。\n忧彼积雨摧，爱此晴日烘。\n施粉聊自喜，夺朱巧争雄。\n荧荧似得意，惨惨如无悰。\n妍媸孰与分，我欲为青铜。\n西子信姝丽，无盐敢希踪。\n并育亦已难，我欲为老农。\n美者倍丰殖，恶者加藴崇。\n花神夜见梦，君何太匆匆。\n正復容颜殊，等是紫与红。\n何贵復何贱，有淡还有浓。\n气类岂相绝，涂泽间不工。\n胡为妄憎爱，襟度殊未洪。\n君看宇宙间，物象无终穷。\n化工大鑪鞴，一一归陶溶。\n而君独褊心，不少垂帡幪。\n强分青白眼，力辨雌雄风。\n物情固参差，宇宙要扩充。\n一笑谓花神，嗟尔何颛蒙。\n品彙岂无别，畛域固有封。\n有生分美恶，异路生西东。\n如何暗且劣，并彼昌而丰。\n剪伐咸自取，裁培本无功。\n形声及影响，天然巧相从。\n人才有邪正，用舍归至公。\n不闻堪与猛，下比显与宫。\n包含贵周徧，能否难混融。\n花神闻是语，竦听鞠尔躬。\n再拜谢诲言，坚垒不敢攻。",
        "dynasty": "宋",
        "collection_info": null
    },
    {
        "uuid": "e080812886233f4574015777a9a10626",
        "title": "桂花上侯使君",
        "author": "袁燮",
        "content": "秋雨洗残暑，秋空渺寥廓。\n秋清入花骨，风致殊洒落。\n何人剪瑠璃，被以宝璎络。\n英英妙点缀，细细疑纷错。\n谁知一粟中，十里香喷礴。\n自便金气爽，不赴东皇约。\n黄裳得中正，无心羡丹雘。\n我欲纵幽赏，村醪不堪酌。\n攀折不辞劳，相对空索寞。\n风流贤使君，襟怀富丘壑。\n敬为使君寿，芳菲两相若。",
        "dynasty": "宋",
        "collection_info": null
    },
    {
        "uuid": "96d68793d56aaea5e61fe5cc0df7d0b6",
        "title": "咏竹二首  其一",
        "author": "袁燮",
        "content": "去年种苍玉，今岁抽华簪。\n初萌节已具，欲奋力未任。\n雷风驱急雨，滂沱三日霖。\n箨龙不许蛰，倏起腾深林。\n遶径初戢戢，穿篱俄森森。\n吾观植物性，渐长岁月深。\n此君独超轶，生来气骎骎。\n伟哉岁寒种，有此特达心。\n大勇久不作，进尺退復寻。\n对此发幽兴，作诗因自箴。",
        "dynasty": "宋",
        "collection_info": null
    },
    {
        "uuid": "ace1ba80a50cdc9b482c088afa63c0a2",
        "title": "咏竹二首  其二",
        "author": "袁燮",
        "content": "野性与俗违，澹然都无营。\n窗前水苍玉，未能独忘情。\n对之三伏中，爽气高秋横。\n数竿亦已好，况此繁阴成。\n中虚洞无物，节劲老更清。\n霜雪自凌厉，柯叶长敷荣。\n物意有相合，人心原自明。\n僻居寡朋侪，命汝为友生。\n虽无切磋语，而有清越声。\n入耳久亦佳，此意不可名。",
        "dynasty": "宋",
        "collection_info": null
    },
    {
        "uuid": "e33cdcf586199521a1f1b9a1bdadab19",
        "title": "竹几",
        "author": "袁燮",
        "content": "深林碧琅玕，直节空其中。\n截为小曲几，贯以青丝总。\n自然光莹质，不费髹漆工。\n偃仰隠背稳，提挈纔指从。\n儿曹莫轻毁，此物便老翁。",
        "dynasty": "宋",
        "collection_info": null
    },
    {
        "uuid": "304eb6fc4715be832c0038d3bb379f28",
        "title": "病目",
        "author": "袁燮",
        "content": "年年苦目眚，过午眊不明。\n治之昏转甚，不治无由平。\n何如闭目坐，湛然万虑清。\n非治非不治，无思亦无营。\n不劳熏与沐，神全明自生。\n勿忘勿助长，此理真至精。",
        "dynasty": "宋",
        "collection_info": null
    },
    {
        "uuid": "9abb44822e21fa56974cced1af3ef0e0",
        "title": "白髭",
        "author": "袁燮",
        "content": "人生恶白髭，镊去恨不速。\n欲留少年容，藻饰欺盲俗。\n欺人实自欺，举世迷不復。\n黄叶陨秋风，明年会重绿。\n髭白不再黑，白白长相续。\n光阴驹过隙，转盼黄粱熟。\n青春挽不住，暮景暗相促。\n古人少壮时，耳目万夫瞩。\n今我忽已老，事业未丝粟。\n蒲柳不禁秋，抚己堪恸哭。\n成功固有分，进德岂不足。\n忽将六尺躯，终身甘退缩。\n白髭谨勿摘，留以警录录。\n勇奋千里骥，懈怠辕下跼。\n人生百种病，厥根在多欲。\n芟夷藴崇之，庶使茂嘉谷。\n每怀风木感，悲痛缠心曲。\n立身扬令名，此罪傥可赎。\n旦旦鑑白髭，进进毋自辱。",
        "dynasty": "宋",
        "collection_info": null
    },
    {
        "uuid": "7ce32056489de389b34392499de21283",
        "title": "他山之石",
        "author": "袁燮",
        "content": "他山之石能攻玉，诗人此意宜三復。\n莫嫌山骨太坚峭，足使国珍充韫匮。\n磨砻砥砺功日新，圭璧琮璜光可烛。\n人生行己良独难，昼夜营营昏利慾。\n欲为全德古君子，莫弃忠规甘谄曲。\n忠规未必皆我友，言是人非亦可录。\n彼虽蒙蔽不自知，察人过差穷隠伏。\n圣人阃域未易到，责我谓我追遐躅。\n观渠待我最深厚，我听其言当佩服。\n端知良药苦难堪，已我沈疴功甚速。\n古人闻过每欣喜，要令忠告来相续。\n今我昏怠不自强，逆耳阔疎亲软熟。\n嗟予未免世俗病，每读古书知不足。\n今朝偶诵攻玉诗，从此闻善三熏沐。",
        "dynasty": "宋",
        "collection_info": null
    },
    {
        "uuid": "bcc7359514a3f49ccbc47e5440d2d77b",
        "title": "昭君祠",
        "author": "袁燮",
        "content": "昭君天赋倾城色，何事君王未曾识。\n徘徊顾影无计留，一朝远嫁匈奴国。\n匈奴风日暗飞尘，昭君绝艷惊国人。\n单于骇嘆昔未覩，甘心保塞为藩臣。\n从来败德由女美，褒妲骊姬及西子。\n玉环飞燕更绝佳，遗臭千载堪咨嗟。\n毛生善画古无有，强把丹青倒妍丑。\n却教尤物摈绝域，能为君王罄忠益。\n闻说昭君出塞初，朔风萧飒吹衣裾。\n聊将琵琶寄离恨，痛绝玉颜嫔老胡。\n老胡死矣义当返，慷慨怀归曾上书。\n君王有诏从胡俗，恸哭薄命终穹庐。\n自古佳人多命薄，亦如才士多流落。\n人才有益尚疏外，佳人无补何可怼。\n君不见萧生堪猛岂不忠，君王疑信相半终不容。",
        "dynasty": "宋",
        "collection_info": null
    },
    {
        "uuid": "b3c93a31d2fe1868637b0bc677e3e781",
        "title": "题吴参议达观斋",
        "author": "袁燮",
        "content": "朱公胸次清绝尘，吴公当日心相亲。\n风流藴藉接前辈，寥寥斯世能几人。\n达观名斋深有意，欲把前修相警厉。\n只今吴公德弥劭，始信磨砻成伟器。\n古人心广体亦胖，纷纷世俗争豪端。\n己私未克欲求道，窥见一二皆童观。\n达人大观观底事，天地为物原不贰。\n痒疴疾痛皆吾身，彼我胡为分贱贵。\n达观主人心地明，分符赞幕无亏成。\n每言此身非我有，年来直欲非死生。\n白髮红颜难老态，福禄方隆殊未艾。\n愿君善保千金躯，归觐紫宸锵剑佩。",
        "dynasty": "宋",
        "collection_info": null
    },
    {
        "uuid": "2705ff794100e76d4477e95f0dae9f85",
        "title": "和傅大卿喜雪",
        "author": "袁燮",
        "content": "人情谁不爱飞雪，腊中再见尤奇绝。\n对雪吟哦色即空，仙翁洞照无生灭。\n既积既消还復飞，且飞且积俄又非。\n了然不是坚牢玉，缅怀有感苏公诗。\n谁知润泽工夫远，须索诗家为明辨。\n香风天上亦飞花，较之穷腊功犹浅。\n绿窗怯寒颦翠娥，穷儒忍冻不能歌。\n何如制阃贤师帅，剩喜嘉祥重婆娑。\n鄮山妆点千岩白，全胜轻花飘细麦。\n气和之应非偶然，善政端由老邦伯。",
        "dynasty": "宋",
        "collection_info": null
    },
    {
        "uuid": "17447212ba7c3698642b72a8ae723b50",
        "title": "林寺丞许惠桂花",
        "author": "袁燮",
        "content": "羡君仙隠占龙山，爱君风度超人寰。\n手移仙葩第一品，布列竹篱松径间。\n秋来月色转清好，秋半花蕊方斓斑。\n对花如在月宫裏，谁道人境非天关。\n彻骨浓熏真酷烈，可人佳态原幽閒。\n虽復施朱未嫌赤，定知邻女难同班。\n闻说名园富奇丽，芬芳次第如循环。\n丹心自与君子合，琼枝更许诸郎攀。\n我亦生来有花癖，每逢绝艷一解颜。\n知君百金重然诺，和根遣送应不悭。",
        "dynasty": "宋",
        "collection_info": null
    },
    {
        "uuid": "99c4c4bc8b1d3bdcbf6c5f0317145a6e",
        "title": "和李左藏荔支",
        "author": "袁燮",
        "content": "姑射山中冰雪姿，凛然标格欺寒威。\n一经蒙庄品题后，使人起敬如宾尸。\n仙风道骨今何有，韶颜丰颊夸绝奇。\n闽中有美信姝丽，衣被五色光参差。\n荧煌已讶色夺目，柔滑更喜香浮肌。\n天工着意破炎毒，故遣佳实生繁滋。\n旨哉悦口众所嗜，岂闻来去分招麾。\n其他所产亦有取，游女敢自同宫妃。\n我家甬东萃闽舶，胜事屡入骚人辞。\n有时根拔信宿至，风枝露叶殊未衰。\n杂然红绿间陈紫，图牒所在生致之。\n始知河豚与江柱，诗人取譬聊滑稽。\n宾朋恣食水晶颗，残膏剩馥霑羣儿。\n年来吏役困奔走，此志不展常低垂。\n轻红酽白不易得，西风每起莼鲈思。\n忽蒙杰句警偷懦，一洗尘虑忘渴饥。\n此中滋味甚不薄，吾曹哜嚅当及时。\n挥毫咏物聊復尔，相待莫负平生期。",
        "dynasty": "宋",
        "collection_info": null
    },
    {
        "uuid": "a46b0dd1bd7e18677c807562b211f258",
        "title": "谢毗陵使君惠画",
        "author": "袁燮",
        "content": "都尉风流贵公子，结交海内知名士。\n磨砻禁脔骄侈习，雅意登山与临水。\n十幅烟江迭嶂图，当时展玩忘朝晡。\n老仙一顾叹奇绝，落笔妙语春华敷。\n此诗千载传不朽，此画如今宁復有。\n我来薄宦大江滨，无价之珍俄入手。\n一山雄特倚天立，下视羣峰如拱揖。\n断崖飞出玉虬龙，元气淋漓鬼神泣。\n山中乔木堪栋梁，山外烟波凝翠光。\n数间野店傍林樾，一叶扁舟浮淼茫。\n往时只诵苏公句，想像都尉图中趣。\n岂期今日见逼真，端与前辈同机杼。\n自怜老大无他求，尘劳羁绊空悠悠。\n安得千岩万壑裏，寻幽择胜逍遥游。\n我心欲往足无力，纵观此画如亲历。\n毗陵使君真可人，嘉惠不啻千金直。\n平生辞受关钥严，兹焉讵敢伤于廉。\n毗陵万口皆归重，道义相与吾何嫌。",
        "dynasty": "宋",
        "collection_info": null
    },
    {
        "uuid": "da9207af91ecaaec338c48be7d5d354a",
        "title": "蜀海棠",
        "author": "袁燮",
        "content": "海棠自是花中杰，西蜀此花尤胜绝。\n濯锦江边艷欲然，浣花溪上繁于缬。\n畴昔闻名未识面，对之顿解忧心结。\n东皇着意欲开时，不许芳心轻漏洩。\n风前醉态真嫣媚，雨过啼妆更鲜洁。\n格高不受尘点污，韵胜须那香酷烈。\n东南颜色岂不佳，甲乙品题终少劣。\n我公胸次秋水莹，海内人人颂清节。\n世间珍玩一物无，独此妖娆费提挈。\n墀间堂下不胜春，頳颊丹唇俨成列。\n嫣然尤物不移人，未害广平心似铁。\n几年隔绝剑阁外，拔擢孤忠自明哲。\n愿公持此坐庙堂，天下妍媸要区别。",
        "dynasty": "宋",
        "collection_info": null
    },
    {
        "uuid": "af653720625092b19e08fb7f61efa021",
        "title": "挽丞相忠定公",
        "author": "袁燮",
        "content": "孝皇龙飞策多士，宗英第一天颜喜。\n力言万事实为原，要与邦家立基址。\n堂堂硕望耸中外，耿耿丹心贯终始。\n绍熙之末天步艰，忠臣义士肝胆寒。\n元枢扶日上黄道，指顾宗社盘石安。\n亿万生灵疑虑释，转移愁嘆为欣懽。\n帝谓忠劳无与并，爰立作相专魁柄。\n大开公道延时髦，相与同心究民病。\n区分玉石殊熏莸，贤人得志憸人忧。\n不堪狂云巧妬月，何意积羽能沈舟。\n衡阳道上霜松劲，日色惨澹风飕飕。\n行路咨嗟泪相续，兴怀安靖恩难酬。\n皇情怆然思旧德，辨诬雪谤分白黑。\n诛锄元恶氛翳扫，昭揭殊勋鼎彝勒。\n由来物理屈必伸，况此柱石真伟人。\n莱公获谴死海上，至今勋绩摩苍旻。\n中兴赵李二人杰，亦復身后褒忠纯。\n嗟尔谗夫太无识，徒把巧言污硕德。\n正人摧折不妨荣，尔辈羞愧宁有极。\n蚤知此事悔难追，当年讵敢怀姦欺。\n我作此诗慰忠烈，因为人间息邪说。",
        "dynasty": "宋",
        "collection_info": null
    },
    {
        "uuid": "9de4b33e9830c9f203c66615a174cad7",
        "title": "渡江",
        "author": "袁燮",
        "content": "浮天传自昔，万古一澄清。\n月耿光犹烂，风号势欲倾。\n滔滔原不竭，漠漠却无声。\n便欲乘槎去，临风试濯缨。",
        "dynasty": "宋",
        "collection_info": null
    },
    {
        "uuid": "a27588ec6d7ce4b607b5f585c73be875",
        "title": "送楼尚书赴诏",
        "author": "袁燮",
        "content": "听履辞荣反旧庐，高堂燕坐每申如。\n肯随流俗趋邪径，要使吾身宅广居。\n告老未能三阅月，趣归已奉十行书。\n愿公努力扶皇极，展尽胸中万卷余。",
        "dynasty": "宋",
        "collection_info": null
    },
    {
        "uuid": "6532415904140a6570789b189b72a973",
        "title": "和孙吉父登第二首  其一",
        "author": "袁燮",
        "content": "几载英名表一乡，今年仙籍始浮香。\n恩隆云汉颁宸翰，燕赐韶钧出教坊。\n父子同登尤炜煜，诗骚为贶转铿锵。\n愿言努力酬天造，勉使吾君冠百王。",
        "dynasty": "宋",
        "collection_info": null
    },
    {
        "uuid": "f2f4a914136d98874becd8e760941863",
        "title": "和孙吉父登第二首  其二",
        "author": "袁燮",
        "content": "生平心事渺无涯，老去情悰岂復嘉。\n便合扁舟归故隠，却寻小圃种幽花。\n痴儿侥倖居前列，朴学流传本故家。\n第一不宜贪显宦，更烦师友护兰芽。",
        "dynasty": "宋",
        "collection_info": null
    },
    {
        "uuid": "0193fe30952e3df1e2c29571a359801f",
        "title": "倚天阁",
        "author": "袁燮",
        "content": "西川剑阁伟冈峦，虽得峥嵘苦未宽。\n岂意危栏临楚望，获瞻乔岳峙江干。\n雌雄并立排锋刃，紫翠相萦绣帨鞶。\n珍重主人贪好景，邀宾揽秀俯林端。",
        "dynasty": "宋",
        "collection_info": null
    },
    {
        "uuid": "79e4dda8340b6d03a307842afb60ef39",
        "title": "和治中雪后",
        "author": "袁燮",
        "content": "名利那须较有无，登临乐处即吾庐。\n兴浓不觉朔风劲，景好贪看晴雪余。\n竟日送青娱座客，先春解冻跃潜鱼。\n与君不但分风月，水色山光总一如。",
        "dynasty": "宋",
        "collection_info": null
    },
    {
        "uuid": "91cf476a80d69ac45c90bff363686dcd",
        "title": "大雪与俞少卿二首  其一",
        "author": "袁燮",
        "content": "由来腊雪兆年丰，新岁还应与腊同。\n可喜三阳纔应律，便看六出骤漫空。\n缄藏挚兽安林下，约束遗蝗入地中。\n积至尺余犹未已，始知嘉政与天通。",
        "dynasty": "宋",
        "collection_info": null
    },
    {
        "uuid": "a4c1b9c341f74fb79b562b2678ad1f69",
        "title": "大雪与俞少卿二首  其二",
        "author": "袁燮",
        "content": "歉岁隆冬水不冰，铃斋谁与破愁城。\n缤纷忽作纤腰舞，照曜俄添老眼明。\n玉不坚牢终可贵，花非剪刻自然成。\n大田来岁应多稼，看取仓箱处处盈。",
        "dynasty": "宋",
        "collection_info": null
    },
    {
        "uuid": "915bb7027faebffbe01c94cb3d273a24",
        "title": "寄陈伯耕二首  其一",
        "author": "袁燮",
        "content": "风梳雨沐厌驰驱，我马虺隤我仆痡。\n惟有风流髯主簿，才高不肯混泥涂。",
        "dynasty": "宋",
        "collection_info": null
    },
    {
        "uuid": "9340c746e4e20d952864077bec28048c",
        "title": "寄陈伯耕二首  其二",
        "author": "袁燮",
        "content": "阡陌周旋约已成，妓围纔合更渝盟。\n宴安有毒君休恋，亟为苍生决此行。",
        "dynasty": "宋",
        "collection_info": null
    },
    {
        "uuid": "a56282bfb79d2dda15ef689c0559f104",
        "title": "赠毛希元二首  其一",
        "author": "袁燮",
        "content": "浮世尘劳堕渺茫，真儒器业要韬藏。\n谁知寂寞空山裏，修省工夫未易量。",
        "dynasty": "宋",
        "collection_info": null
    },
    {
        "uuid": "3584bff6d291eca9bfc20cc5a2b0d906",
        "title": "赠毛希元二首  其二",
        "author": "袁燮",
        "content": "当年駡贼真忠激，今日藏身似隠沦。\n抱负如君岂无用，会看膏泽润斯民。",
        "dynasty": "宋",
        "collection_info": null
    },
    {
        "uuid": "aa8f8a580ad8f68883700beaa1501747",
        "title": "赠史坑冶二首  其一",
        "author": "袁燮",
        "content": "吾儒根本在修身，恬淡无为乐性真。\n此性本无尘可去，去尘犹是未离尘。",
        "dynasty": "宋",
        "collection_info": null
    },
    {
        "uuid": "840811e42f3a21edca37fbfc6f20ef8b",
        "title": "赠史坑冶二首  其二",
        "author": "袁燮",
        "content": "公子词锋莫敢当，更兼世故饱更尝。\n区区残寇犹侵侮，愿试胸中却敌方。",
        "dynasty": "宋",
        "collection_info": null
    },
    {
        "uuid": "68a694dd96c78524b13730493906745f",
        "title": "再用前韵二首  其一",
        "author": "袁燮",
        "content": "乞取刀圭救病身，韩公于此枉天真。\n何如夜坐忘躯殻，但有纤毫俱是尘。",
        "dynasty": "宋",
        "collection_info": null
    },
    {
        "uuid": "a65ee0f525c64ad9e5f5114f460b85c8",
        "title": "再用前韵二首  其二",
        "author": "袁燮",
        "content": "无味之中味最长，东湖居士独先尝。\n乃知此药真良药，何必求他肘后方。",
        "dynasty": "宋",
        "collection_info": null
    },
    {
        "uuid": "cb04b5e7b4304fe90eb7c4254b341faf",
        "title": "赠陆伯微三首  其一",
        "author": "袁燮",
        "content": "胜士由来挽不前，肯临高兴復翩然。\n浮云可籋真天马，应笑驽骀走市廛。",
        "dynasty": "宋",
        "collection_info": null
    },
    {
        "uuid": "5d83731c08c633a8af858c7680f3790c",
        "title": "赠陆伯微三首  其二",
        "author": "袁燮",
        "content": "斗大书斋以絜名，冰壶表裏要清明。\n如今尘土填胸臆，幸挽沧浪为濯缨。",
        "dynasty": "宋",
        "collection_info": null
    },
    {
        "uuid": "bab2c5266c8ca7a90a1d8138e3537d33",
        "title": "赠陆伯微三首  其三",
        "author": "袁燮",
        "content": "自古真才多命薄，欣闻同志不长贫。\n堪嗟世道今如许，愿为吾君致此身。",
        "dynasty": "宋",
        "collection_info": null
    },
    {
        "uuid": "b41713e08b674f3c525ba7b448b06f8e",
        "title": "赠京尹八首  其一",
        "author": "袁燮",
        "content": "妙年志气已超然，不肯随羣苟目前。\n才美骤为当世用，青云直上蹑天躔。",
        "dynasty": "宋",
        "collection_info": null
    },
    {
        "uuid": "3ff2a2ec9c38deadbe17596233b0a9cc",
        "title": "赠京尹八首  其二",
        "author": "袁燮",
        "content": "弹压工夫妙入神，能令晋盗总奔秦。\n盘根错节游余刃，奏课当为第一人。",
        "dynasty": "宋",
        "collection_info": null
    },
    {
        "uuid": "61a572612dbbd9a4de7fc21a60abc215",
        "title": "赠京尹八首  其三",
        "author": "袁燮",
        "content": "儒学当年究指归，服劳王事不言疲。\n遥知今日张京尹，不瑕闺房画妇眉。",
        "dynasty": "宋",
        "collection_info": null
    },
    {
        "uuid": "7c15614ebfecfc163b0a522496ac7701",
        "title": "赠京尹八首  其四",
        "author": "袁燮",
        "content": "年纔六十已为卿，际会明时蚤显荣。\n禄厚恩深何以报，惟当努力罄忠诚。",
        "dynasty": "宋",
        "collection_info": null
    },
    {
        "uuid": "83ee313fde7bb03c8cd8868f6b54198e",
        "title": "赠京尹八首  其五",
        "author": "袁燮",
        "content": "吾徒切己无他事，万善根源一片心。\n外若峥嵘中有愧，何殊麋鹿强冠襟。",
        "dynasty": "宋",
        "collection_info": null
    },
    {
        "uuid": "44b8659067f64af2df41d378e535e0e5",
        "title": "赠京尹八首  其六",
        "author": "袁燮",
        "content": "美名畴昔蔼循良，重任今兹典浩穰。\n挚若苍鹰非不健，何如鸾凤效嘉祥。",
        "dynasty": "宋",
        "collection_info": null
    },
    {
        "uuid": "ba518206ced2cd50535b5e89d0bd4cea",
        "title": "赠京尹八首  其七",
        "author": "袁燮",
        "content": "前古哲人端可法，遗编遐躅尚堪寻。\n公余莫厌频翻阅，要使胸中广且深。",
        "dynasty": "宋",
        "collection_info": null
    },
    {
        "uuid": "6010a1cc80a4caa2802bc361d33ce420",
        "title": "赠京尹八首  其八",
        "author": "袁燮",
        "content": "上医医国岂无方，谠论扶持弱必强。\n屹若中流为砥柱，男儿如此是真刚。",
        "dynasty": "宋",
        "collection_info": null
    },
    {
        "uuid": "ba3b50379722084a539542932bcf6bc1",
        "title": "与韩抚干大伦八首  其一",
        "author": "袁燮",
        "content": "故国由来重世臣，芬芳累叶镇如新。\n中兴第一功臣裔，卓荦如君信有人。",
        "dynasty": "宋",
        "collection_info": null
    },
    {
        "uuid": "412cd725e82d05141fa27fc6e9514200",
        "title": "与韩抚干大伦八首  其二",
        "author": "袁燮",
        "content": "肯随流俗慕纷华，闭户观书遍五车。\n器业要为当世用，直须渟蓄渺无涯。",
        "dynasty": "宋",
        "collection_info": null
    },
    {
        "uuid": "0642b8ca69f8d628aeaeef4a8c398e12",
        "title": "与韩抚干大伦八首  其三",
        "author": "袁燮",
        "content": "等閒援笔赋新篇，句法新奇思涌泉。\n绝胜唐人作诗苦，推敲一字强雕镌。",
        "dynasty": "宋",
        "collection_info": null
    },
    {
        "uuid": "afc6e5d9fd93c0c7b9a91d8061391ac6",
        "title": "与韩抚干大伦八首  其四",
        "author": "袁燮",
        "content": "几年惯踏软红尘，终日眉攒气不伸。\n每到山斋闻好语，令人胸臆便生春。",
        "dynasty": "宋",
        "collection_info": null
    },
    {
        "uuid": "ee427f32e8d65c92b55c64ec7c83aace",
        "title": "与韩抚干大伦八首  其五",
        "author": "袁燮",
        "content": "剧谈时事言皆验，筹略知非小丈夫。\n独恨人微言不效，未能推挽上亨衢。",
        "dynasty": "宋",
        "collection_info": null
    },
    {
        "uuid": "d663e53be410cd06b54b82877418a939",
        "title": "与韩抚干大伦八首  其六",
        "author": "袁燮",
        "content": "思君风度心如结，何日从容迭献酬。\n凉入郊墟能过我，奉陪童育两山游。",
        "dynasty": "宋",
        "collection_info": null
    },
    {
        "uuid": "3a844ad98d5c36978983db0ee455f0bd",
        "title": "与韩抚干大伦八首  其七",
        "author": "袁燮",
        "content": "年几五十无知己，乘兴将为剑阁行。\n从此与君尤隔绝，兴怀畴昔若为情。",
        "dynasty": "宋",
        "collection_info": null
    },
    {
        "uuid": "a64d39c3fe73d4f90535ab49c8f11af6",
        "title": "与韩抚干大伦八首  其八",
        "author": "袁燮",
        "content": "作诗真欲挽君留，蜀道平宁倚运筹。\n他日功名成遂后，犹能枉顾絜翁不。",
        "dynasty": "宋",
        "collection_info": null
    },
    {
        "uuid": "7de22b8155e2a4057a778365586ef4d7",
        "title": "和圆通禅老韵二首  其一",
        "author": "袁燮",
        "content": "浮世营营只自私，谁参落叶与枯枝。\n西来面壁原无语，却费圆通几首诗。",
        "dynasty": "宋",
        "collection_info": null
    },
    {
        "uuid": "82bbf3a7a9cdc0561bf4e72e0e7112da",
        "title": "和圆通禅老韵二首  其二",
        "author": "袁燮",
        "content": "新诗的皪缀明玑，道行清通照碧溪。\n尘绊无因到兰若，聊将两绝当留题。",
        "dynasty": "宋",
        "collection_info": null
    },
    {
        "uuid": "dd62524d13d1663e9f0cd76df3e63907",
        "title": "赠天童监寺",
        "author": "袁燮",
        "content": "平生朴拙本无奇，珍重高人不我遗。\n自顾原无一滴水，何能復有两篇诗。",
        "dynasty": "宋",
        "collection_info": null
    },
    {
        "uuid": "140cae581301188977b75db0c8115146",
        "title": "赠卜道人二首  其一",
        "author": "袁燮",
        "content": "道人徧阅世间人，休咎先知若有神。\n多少媸妍归藻鑑，祇缘唐许是前身。",
        "dynasty": "宋",
        "collection_info": null
    },
    {
        "uuid": "a0a1d63ec4ce0ac9408489b59777d62b",
        "title": "赠卜道人二首  其二",
        "author": "袁燮",
        "content": "道人怪我年如许，宿债胡为未尽偿。\n宁识吾心烈于火，得归林下便清凉。",
        "dynasty": "宋",
        "collection_info": null
    },
    {
        "uuid": "59453d3e2a96d943c562818191e41401",
        "title": "郊外即事七首  其一",
        "author": "袁燮",
        "content": "春风簸雨湿郊原，春水沄沄復旧痕。\n寂寞道傍堪叹处，柴门茅屋数家村。",
        "dynasty": "宋",
        "collection_info": null
    },
    {
        "uuid": "eddefbb8c54c49d622a0c2dbf2418e6a",
        "title": "郊外即事七首  其二",
        "author": "袁燮",
        "content": "舟中无事阅陈编，千古高风挹圣贤。\n奔走徒劳竟何补，兴怀旧隠思凄然。",
        "dynasty": "宋",
        "collection_info": null
    },
    {
        "uuid": "ced3e321cf4198ce3be09ced90ce7676",
        "title": "郊外即事七首  其三",
        "author": "袁燮",
        "content": "雨声初断暮云横，天意欲晴犹未晴。\n好向长空施巨手，扫除氛翳见清明。",
        "dynasty": "宋",
        "collection_info": null
    },
    {
        "uuid": "7d006dbb0e2d45d48173e0d38fc78ee0",
        "title": "郊外即事七首  其四",
        "author": "袁燮",
        "content": "清香忽向暗中来，应为梅花取次开。\n爱汝风标真绝俗，何当环绕百千迴。",
        "dynasty": "宋",
        "collection_info": null
    },
    {
        "uuid": "688d0d3f801fa66f933e097115d79aae",
        "title": "郊外即事七首  其五",
        "author": "袁燮",
        "content": "几处汪汪成巨浸，传闻昔日尽良田。\n兴除利害宁无策，忍把膏腴久弃捐。",
        "dynasty": "宋",
        "collection_info": null
    },
    {
        "uuid": "e661e8d0ad0a19a72ae25936aca75638",
        "title": "郊外即事七首  其六",
        "author": "袁燮",
        "content": "阴云解駮晴光好，藜杖逍遥足自怡。\n月色渐迟风力细，初春便是浴沂时。",
        "dynasty": "宋",
        "collection_info": null
    },
    {
        "uuid": "f79ed9cbaedb1bee8f4dde8cce91e04a",
        "title": "郊外即事七首  其七",
        "author": "袁燮",
        "content": "乍从尘土俯澄泓，莹彻心神眼倍明。\n天下渊泉有如此，流清端的自源清。",
        "dynasty": "宋",
        "collection_info": null
    },
    {
        "uuid": "200851669f8bf0128005b51b23235d01",
        "title": "游灵山二首  其一",
        "author": "袁燮",
        "content": "何人题作一灵山，千古佳名不可刊。\n欲识此声非浪得，试于高处一凭栏。",
        "dynasty": "宋",
        "collection_info": null
    },
    {
        "uuid": "24e71f28835accf9f8ec119432a71e95",
        "title": "游灵山二首  其二",
        "author": "袁燮",
        "content": "湖山秀美冠东南，况此山椒枕碧潭。\n眼界宽平无限景，箇中好处不容参。",
        "dynasty": "宋",
        "collection_info": null
    },
    {
        "uuid": "f484e5bebfa0d66a6719f7c5ad6ec894",
        "title": "雨中度东湖",
        "author": "袁燮",
        "content": "宿霭埋山未肯收，晚风吹雨湿衣裘。\n渔舠一叶烟波裏，添我胸中万斛愁。",
        "dynasty": "宋",
        "collection_info": null
    },
    {
        "uuid": "78934a8da6d0bd62f3f43e2fd23798ee",
        "title": "望东湖五首  其一",
        "author": "袁燮",
        "content": "澄泓万顷浸冰轮，千尺惊看玉塔新。\n满目辉光相照耀，干坤何处不精神。",
        "dynasty": "宋",
        "collection_info": null
    },
    {
        "uuid": "78d144995957a09cfbd9342c0bb41eac",
        "title": "望东湖五首  其二",
        "author": "袁燮",
        "content": "天上金波印水心，心中波浪亦成金。\n小舟荡漾金波裏，陡觉广寒宫殿深。",
        "dynasty": "宋",
        "collection_info": null
    },
    {
        "uuid": "99bfdbafbe39d1b4ec91d35edb9ee2ea",
        "title": "望东湖五首  其三",
        "author": "袁燮",
        "content": "世故纷纷赚白头，何如良夜一扁舟。\n霜风拂面心神肃，尘虑宁容一髮留。",
        "dynasty": "宋",
        "collection_info": null
    },
    {
        "uuid": "b9c6f84149f3a644706f7d03da068d5b",
        "title": "望东湖五首  其四",
        "author": "袁燮",
        "content": "五十颓然一秃翁，湖山清兴渺无穷。\n扁舟欲学鸱夷子，未有平吴霸越功。",
        "dynasty": "宋",
        "collection_info": null
    },
    {
        "uuid": "1a1882d09dd8835ca301331c58d5c006",
        "title": "望东湖五首  其五",
        "author": "袁燮",
        "content": "世上功名姑置之，微茫心事要深思。\n水光月色精神好，长使襟怀似此时。",
        "dynasty": "宋",
        "collection_info": null
    },
    {
        "uuid": "9a9234694ea89aad527f35b084b812b2",
        "title": "又二首  其一",
        "author": "袁燮",
        "content": "重峦迭嶂巧萦纡，中有汪汪万顷湖。\n山色水光相映发，清辉含处妙难摹。",
        "dynasty": "宋",
        "collection_info": null
    },
    {
        "uuid": "d141cc75353bf9edcb8c80a102827319",
        "title": "又二首  其二",
        "author": "袁燮",
        "content": "平生酷爱水浮天，每到东湖意豁然。\n要识此湖功利溥，旱时无限荫民田。",
        "dynasty": "宋",
        "collection_info": null
    },
    {
        "uuid": "03028c1572973228a39aeab803ec0f26",
        "title": "天童道上二首  其一",
        "author": "袁燮",
        "content": "嶪岌崭岩太白峰，高名千古独称雄。\n放怀拟向山头立，宇宙都归一望中。",
        "dynasty": "宋",
        "collection_info": null
    },
    {
        "uuid": "d6376513497cccf773896b5a122f3fa9",
        "title": "天童道上二首  其二",
        "author": "袁燮",
        "content": "太白峰前三十里，古松夹道奏竽笙。\n清辉秀色交相映，未羡山阴道上行。",
        "dynasty": "宋",
        "collection_info": null
    },
    {
        "uuid": "568e6fe29c3c2e2a02e8bb05369f8e8c",
        "title": "登塔二首  其一",
        "author": "袁燮",
        "content": "尘俗区区咫尺间，着身高处眇人寰。\n平生望塔今登塔，聊向风前一解颜。",
        "dynasty": "宋",
        "collection_info": null
    },
    {
        "uuid": "31d22c95737d3ed6e7782dff97772b4b",
        "title": "登塔二首  其二",
        "author": "袁燮",
        "content": "远望巍峩耸百寻，今朝特达快登临。\n最高未是真高处，无尽应须更尽心。",
        "dynasty": "宋",
        "collection_info": null
    },
    {
        "uuid": "7ae0618c055a3858ba3fc9a81d0386cc",
        "title": "百步尖",
        "author": "袁燮",
        "content": "一山屹立万山朝，壮观棱棱倚碧霄。\n惆怅故交埋玉处，高名千古共岧峣。",
        "dynasty": "宋",
        "collection_info": null
    },
    {
        "uuid": "354fa586f3ad811aa4d5828b91815542",
        "title": "山中",
        "author": "袁燮",
        "content": "古松奇石水潺潺，小小茅庵一两间。\n野性自知难适俗，山林僻处且偷閒。",
        "dynasty": "宋",
        "collection_info": null
    },
    {
        "uuid": "412e9811ba5b8b8fa100b7e7150796e6",
        "title": "山居二首  其一",
        "author": "袁燮",
        "content": "舍北巑岏万迭青，门前列岫巧相迎。\n天公有意怜寒士，锡与公侯百雉城。",
        "dynasty": "宋",
        "collection_info": null
    },
    {
        "uuid": "fc04fc9ac0ec33e58d7d06332dff0ff8",
        "title": "山居二首  其二",
        "author": "袁燮",
        "content": "城居未免嚣尘役，野处閒观德性初。\n究竟孰为清与浊，此心安处即吾庐。",
        "dynasty": "宋",
        "collection_info": null
    },
    {
        "uuid": "dd6fe0f2af27a56799ba7501f93a96a0",
        "title": "和姜子谦游晁景迂祠",
        "author": "袁燮",
        "content": "百年风节仰英游，喜见新诗为点头。\n微诋大贤虽可恨，不妨千载略同流。",
        "dynasty": "宋",
        "collection_info": null
    },
    {
        "uuid": "698f061eb311b884e8bcf175fd6c2401",
        "title": "题景范堂",
        "author": "袁燮",
        "content": "曾子才高事事能，就中一事最堪称。\n前贤拯救苍生意，頼有斯人解服膺。",
        "dynasty": "宋",
        "collection_info": null
    },
    {
        "uuid": "d5a9c5c1abe8a110474e4cce45b73f54",
        "title": "书先茔二首  其一",
        "author": "袁燮",
        "content": "我卜山冈亩百金，家贫自嘆力难任。\n杉松尽是亲栽植，寄与樵人念此心。",
        "dynasty": "宋",
        "collection_info": null
    },
    {
        "uuid": "a1eae486467130ca9e13710683c0b014",
        "title": "书先茔二首  其二",
        "author": "袁燮",
        "content": "杖藜数数款松关，岂为多情酷爱山。\n痛念慈颜隔泉壤，此心那得片时閒。",
        "dynasty": "宋",
        "collection_info": null
    },
    {
        "uuid": "8809f9caa256e7ef61326d6d609fa61a",
        "title": "览镜二首  其一",
        "author": "袁燮",
        "content": "朝来览镜一何衰，髮秃容枯半白髭。\n老态侵寻光景促，着鞭从此勿迟迟。",
        "dynasty": "宋",
        "collection_info": null
    },
    {
        "uuid": "50fce0f30c5e6a53964bc9f7639746bc",
        "title": "览镜二首  其二",
        "author": "袁燮",
        "content": "工夫一日不专精，面目尘埃已可憎。\n何必鑑人明得失，青铜相对即良朋。",
        "dynasty": "宋",
        "collection_info": null
    },
    {
        "uuid": "22dcd61738672db96f1bda179ab17a1a",
        "title": "闻鶑",
        "author": "袁燮",
        "content": "春晓园禽百族鸣，未知黄鸟可人心。\n閒中静听绵蛮语，绝胜歌喉要眇音。",
        "dynasty": "宋",
        "collection_info": null
    },
    {
        "uuid": "d9a101a44b0c2719663a42e01772627c",
        "title": "观鱼",
        "author": "袁燮",
        "content": "波清日暖足优游，去去来来总自由。\n只为贪心除未得，竟随香饵上金鈎。",
        "dynasty": "宋",
        "collection_info": null
    },
    {
        "uuid": "192bc300f9700645450a6aa7d965ce3b",
        "title": "桔橰",
        "author": "袁燮",
        "content": "谁作机关巧且便，十寻绕指汲清泉。\n往来济物非无用，俯仰由人亦可怜。",
        "dynasty": "宋",
        "collection_info": null
    },
    {
        "uuid": "1768ce76a21aec400c2b99d2fb7176ee",
        "title": "织妇",
        "author": "袁燮",
        "content": "列屋閒居曳绮罗，霜刀裁剪竞新磨。\n那知红女经营苦，轧轧寒机几万梭。",
        "dynasty": "宋",
        "collection_info": null
    },
    {
        "uuid": "c339a5bb4aa65d85fa575a360606713c",
        "title": "梅雨",
        "author": "袁燮",
        "content": "江乡梅熟雨如倾，茅屋低头困鬰蒸。\n小小闷人人莫厌，解教禾稼勃然兴。",
        "dynasty": "宋",
        "collection_info": null
    },
    {
        "uuid": "df786d35bb8d8dd0a2623e0cfa7a0cf7",
        "title": "秋霁",
        "author": "袁燮",
        "content": "怪底中秋尚鬰蒸，滂沱三日势如倾。\n今朝雨霁新凉入，始信清秋本自清。",
        "dynasty": "宋",
        "collection_info": null
    },
    {
        "uuid": "d535f0717a02086756040944a1ba121d",
        "title": "霜",
        "author": "袁燮",
        "content": "肃肃严威不可干，剑铓莫作等閒看。\n丈夫砥砺平生节，到此孤忠激肺肝。",
        "dynasty": "宋",
        "collection_info": null
    },
    {
        "uuid": "5ec0d64432ccb7e3726f66abe50c7943",
        "title": "新月二首  其一",
        "author": "袁燮",
        "content": "昨夜璇霄素魄沦，一痕初復便精神。\n辉光万里从兹始，今夕端倪即是真。",
        "dynasty": "宋",
        "collection_info": null
    },
    {
        "uuid": "947aa33874b38c67f754810bef8d1a73",
        "title": "新月二首  其二",
        "author": "袁燮",
        "content": "至精那得久沈沦，造化回环自有神。\n满意只须三五夜，十分全体见天真。",
        "dynasty": "宋",
        "collection_info": null
    },
    {
        "uuid": "f73458d6cd1de8a74e8fd1617002c39a",
        "title": "霜月",
        "author": "袁燮",
        "content": "霜气横空月色明，寒侵肌骨不胜清。\n支筇忍冻游山径，胸次都无世俗情。",
        "dynasty": "宋",
        "collection_info": null
    },
    {
        "uuid": "0a23aada730a5dff852a6775707224de",
        "title": "山月",
        "author": "袁燮",
        "content": "好风吹雨到山前，月与山翁故有缘。\n静夜相看两寥寂，水流岩下泻潺潺。",
        "dynasty": "宋",
        "collection_info": null
    },
    {
        "uuid": "b330ae30f26a1139669cd41e44129854",
        "title": "冬至二首  其一",
        "author": "袁燮",
        "content": "朝来云物效嘉祥，和气初萌日渐长。\n相庆纷纷缘底事，由来人道贵阳刚。",
        "dynasty": "宋",
        "collection_info": null
    },
    {
        "uuid": "f95023c7132e8e793cd708c1fae283f8",
        "title": "冬至二首  其二",
        "author": "袁燮",
        "content": "阳刚初復一何微，万彙亨嘉肇此时。\n只此胚胎须护惜，要教宇宙总熙熙。",
        "dynasty": "宋",
        "collection_info": null
    },
    {
        "uuid": "abbb356526edefbec7042c3d361a5557",
        "title": "冬日",
        "author": "袁燮",
        "content": "茅檐穷腊负朝暾，不羡红炉兽炭温。\n始信太阳和气别，拟将此味献金门。",
        "dynasty": "宋",
        "collection_info": null
    },
    {
        "uuid": "4dd81b288990f9558c4e04048732e4bf",
        "title": "和东林湛堂禅师喜雪韵五首  其一",
        "author": "袁燮",
        "content": "去岁寒云久积阴，四郊雪片腊中深。\n今年一稔民安业，老守区区慰此心。",
        "dynasty": "宋",
        "collection_info": null
    },
    {
        "uuid": "04e2982b107b194723d162a49add9748",
        "title": "和东林湛堂禅师喜雪韵五首  其二",
        "author": "袁燮",
        "content": "祈祷精诚觊上通，嘉祥未与去年同。\n老怀日夜忧无奈，安得寒花屡舞风。",
        "dynasty": "宋",
        "collection_info": null
    },
    {
        "uuid": "896e9553bcdb941bfe366873b2a4f097",
        "title": "和东林湛堂禅师喜雪韵五首  其三",
        "author": "袁燮",
        "content": "恨无佳政布民间，赋敛犹繁狱未宽。\n来岁若非禾稼熟，穷檐何以免饥寒。",
        "dynasty": "宋",
        "collection_info": null
    },
    {
        "uuid": "9b8644fc278552df22f0558afd83856f",
        "title": "和东林湛堂禅师喜雪韵五首  其四",
        "author": "袁燮",
        "content": "皇皇有若救头然，为计无聊只吁天。\n歼厥遗蝗须尺瑞，由来积玉兆丰年。",
        "dynasty": "宋",
        "collection_info": null
    },
    {
        "uuid": "28d73ecb34a7a3c71a970d7615ecbf8f",
        "title": "和东林湛堂禅师喜雪韵五首  其五",
        "author": "袁燮",
        "content": "寂寞东林一老禅，殷勤念我惠佳篇。\n敢烦见在慈悲佛，为我投诚过去僊。",
        "dynasty": "宋",
        "collection_info": null
    },
    {
        "uuid": "4325eeb2974e49cba06995502e840415",
        "title": "玉簪",
        "author": "袁燮",
        "content": "琉璃为叶玉为葩，妙质天然不汝瑕。\n精彩照人香绝俗，遗簪端的自仙家。",
        "dynasty": "宋",
        "collection_info": null
    },
    {
        "uuid": "6c644c1a8ecc4d29555eff4082d0aa46",
        "title": "紫薇花二首  其一",
        "author": "袁燮",
        "content": "蒙茸曲径紫薇花，几载藤萝巧蔽遮。\n暂借斧斤还旧观，依前万蘂吐新葩。",
        "dynasty": "宋",
        "collection_info": null
    },
    {
        "uuid": "40d1e6726ef4cf4aa57f70d23ed0a544",
        "title": "紫薇花二首  其二",
        "author": "袁燮",
        "content": "紫微花对紫薇郎，何事斋前一树芳。\n造物似教人努力，他年准拟侍君王。",
        "dynasty": "宋",
        "collection_info": null
    },
    {
        "uuid": "76030458ba2cfd8fd2d84353f2561814",
        "title": "芙蓉",
        "author": "袁燮",
        "content": "浅深红穗遶汀洲，笑舞西风体力柔。\n雅意陂塘非玩物，令人却忆蓼花游。",
        "dynasty": "宋",
        "collection_info": null
    },
    {
        "uuid": "f4c040d33ea7ca15d88a5a27bdb27d68",
        "title": "久不见竹堂高篇辄以湘窣索之两诗继至因用其韵  其一",
        "author": "袁燮",
        "content": "壶中老子兴不浅，丰颊樽前胜玉梅。\n肯为莼羹下犀箸，聊凭催促好诗来。",
        "dynasty": "宋",
        "collection_info": null
    },
    {
        "uuid": "b1daa530dde3a52798d83a2de1fcd7bb",
        "title": "久不见竹堂高篇辄以湘窣索之两诗继至因用其韵  其二",
        "author": "袁燮",
        "content": "往时剩喜亲标格，今日无因款话言。\n兀坐书斋饱蔬食，想公饮客厌熊蹯。",
        "dynasty": "宋",
        "collection_info": null
    },
    {
        "uuid": "22c1d1c5f61eeb046406fa8a94f13eb3",
        "title": "咏凌霄花",
        "author": "袁燮",
        "content": "松柏扳援有女萝，红英亦復蔓高柯。\n侵寻纵上云霄去，究竟依凭未足多。",
        "dynasty": "宋",
        "collection_info": null
    },
    {
        "uuid": "beba5245e02a18566f5a43083dd032fe",
        "title": "拒霜花",
        "author": "袁燮",
        "content": "谁将名字强称扬，弱质区区敢傲霜。\n霜陨叶枯红粉落，元来枨也未为刚。",
        "dynasty": "宋",
        "collection_info": null
    },
    {
        "uuid": "d9c363fe6583c2eb30e892d8f9bbafc6",
        "title": "园蔬六首  其一",
        "author": "袁燮",
        "content": "携锄抱瓮不辞劳，要使霜根足土膏。\n我去艰难生理窄，却疑学圃属吾曹。",
        "dynasty": "宋",
        "collection_info": null
    },
    {
        "uuid": "c0180f39eb6c755920bfb23a49077d4e",
        "title": "园蔬六首  其二",
        "author": "袁燮",
        "content": "白菘肥脃真佳品，紫芥蒙茸亦可人。\n环舍满畦多且旨，寒儒专享未为贫。",
        "dynasty": "宋",
        "collection_info": null
    },
    {
        "uuid": "a3352c6031c40f6a302b48a4abe2946f",
        "title": "园蔬六首  其三",
        "author": "袁燮",
        "content": "深林十月饱清霜，寒气侵凌味转长。\n世上甘腴有如此，拟排闾阖献君王。",
        "dynasty": "宋",
        "collection_info": null
    },
    {
        "uuid": "9c7efb1dd66d6880ef157d6fa62f7027",
        "title": "园蔬六首  其四",
        "author": "袁燮",
        "content": "良朋过我食无鱼，茅屋相寻只茹蔬。\n莫道藜羹滋味薄，要知瓜祭必齐如。",
        "dynasty": "宋",
        "collection_info": null
    },
    {
        "uuid": "eb10bcf521a5d3c358ef41885ce1d01f",
        "title": "园蔬六首  其五",
        "author": "袁燮",
        "content": "朱门终日饫甘肥，绮绣盘筵鲙缕飞。\n宁识山林枯槁士，清风千古首阳薇。",
        "dynasty": "宋",
        "collection_info": null
    },
    {
        "uuid": "85042f82575d3a3137e03b98acf1a01f",
        "title": "园蔬六首  其六",
        "author": "袁燮",
        "content": "荤羶屏去忽三年，筋力扶持老尚坚。\n所养固知先大体，人生何苦嗜肥鲜。",
        "dynasty": "宋",
        "collection_info": null
    },
    {
        "uuid": "43040b4bb9040a9b0b986f346c77eb68",
        "title": "黄叶",
        "author": "袁燮",
        "content": "黄叶纷纷舞劲风，反膏收液岁成功。\n明年满眼春容好，却在今时索寞中。",
        "dynasty": "宋",
        "collection_info": null
    },
    {
        "uuid": "f3160ba3cb36060a43c9fc5e76525715",
        "title": "咏橘",
        "author": "袁燮",
        "content": "风劲霜清木落时，金丸粲粲压枝垂。\n贫家不作千奴计，一树庭前也自奇。",
        "dynasty": "宋",
        "collection_info": null
    },
    {
        "uuid": "f6f64b21a1abc635eec8e46c09bc0171",
        "title": "谢王恭父惠石岩花二首  其一",
        "author": "袁燮",
        "content": "岩畔移来漫一丛，鲜鲜忽发十分红。\n细看颇与鬷明类，言善方知美在中。",
        "dynasty": "宋",
        "collection_info": null
    },
    {
        "uuid": "5bca8ed581a1b6422b1bd4037204157f",
        "title": "谢王恭父惠石岩花二首  其二",
        "author": "袁燮",
        "content": "生平悃愊了无华，投老胡为也爱花。\n家酿朋壶助清兴，会看落笔吐天葩。",
        "dynasty": "宋",
        "collection_info": null
    },
    {
        "uuid": "a71d33686154d47066561f5e694c4b1f",
        "title": "梅花四首  其一",
        "author": "袁燮",
        "content": "百卉芳菲二月时，先春梅萼着疎枝。\n只缘姑射风姿别，不怕寒威损玉肌。",
        "dynasty": "宋",
        "collection_info": null
    },
    {
        "uuid": "ed6ad13eebab96ae2f2ead2ca9008ae6",
        "title": "梅花四首  其二",
        "author": "袁燮",
        "content": "清香妙质总宜人，老干青枝更绝尘。\n彻骨风流真我友，竹篱茅屋故相亲。",
        "dynasty": "宋",
        "collection_info": null
    },
    {
        "uuid": "a6a3b4c9bda6d725c50476a3adc26db1",
        "title": "梅花四首  其三",
        "author": "袁燮",
        "content": "寒花得水或成仙，体素含香亦可怜。\n韶嫩有余清不足，此花独步信无前。",
        "dynasty": "宋",
        "collection_info": null
    },
    {
        "uuid": "06049c842534381fdb566657469a5403",
        "title": "梅花四首  其四",
        "author": "袁燮",
        "content": "其间妙处不容评，玉洁冰清亦强名。\n要识此花高绝处，解成佳实作和羹。",
        "dynasty": "宋",
        "collection_info": null
    },
    {
        "uuid": "34a97c4a963e59585f8254c71cd5d271",
        "title": "病起见梅花有感四首  其一",
        "author": "袁燮",
        "content": "不费春工巧剪裁，自然精彩粲琼瑰。\n也知受命如松柏，故向隆冬取次开。",
        "dynasty": "宋",
        "collection_info": null
    },
    {
        "uuid": "f994be49405fae107be5dbbe2df38e15",
        "title": "病起见梅花有感四首  其二",
        "author": "袁燮",
        "content": "霜月交辉色愈明，风标高节圣之清。\n谛观毫髮无遗恨，始信名花集大成。",
        "dynasty": "宋",
        "collection_info": null
    },
    {
        "uuid": "184c398b909cd33bfee4deec449b1187",
        "title": "病起见梅花有感四首  其三",
        "author": "袁燮",
        "content": "古涧荒郊人迹少，几枝摘索为谁芳。\n因思陋巷甘岑寂，为己工夫味更长。",
        "dynasty": "宋",
        "collection_info": null
    },
    {
        "uuid": "5b8cc68ab6f4778bece3174873e705d7",
        "title": "病起见梅花有感四首  其四",
        "author": "袁燮",
        "content": "病余百念不关心，偶见幽芳只自惊。\n世故纷纷易湮没，会须借此涤尘襟。",
        "dynasty": "宋",
        "collection_info": null
    },
    {
        "uuid": "39dddfc589977e094c7c8f305f4fb6fe",
        "title": "蜡梅",
        "author": "袁燮",
        "content": "金相玉质旧同科，暗裏清香万斛多。\n绝俗风流宁不似，调羹功用竟如何。",
        "dynasty": "宋",
        "collection_info": null
    },
    {
        "uuid": "b8c30f5e360ef529364885b122efa5c6",
        "title": "小松二首  其一",
        "author": "袁燮",
        "content": "琐琐新松杂穉杉，青青数寸倚崭岩。\n牛冈自有神呵护，未怕林间走鹿馋。",
        "dynasty": "宋",
        "collection_info": null
    },
    {
        "uuid": "e050f604def71588853abd890e4b3320",
        "title": "小松二首  其二",
        "author": "袁燮",
        "content": "初栽准拟雨如膏，无奈晴暄思鬰陶。\n造物见怜甘泽霈，倚天会见百寻高。",
        "dynasty": "宋",
        "collection_info": null
    },
    {
        "uuid": "ce4cfaaec496db8c8ed7d05e988f600f",
        "title": "咏竹",
        "author": "袁燮",
        "content": "此君林下静无尘，苗裔生来便逸羣。\n头角崭然圆玉峙，养成直节要凌云。",
        "dynasty": "宋",
        "collection_info": null
    },
    {
        "uuid": "ae23fe1bc77538c1378b18fcecf4bc65",
        "title": "句",
        "author": "林鼐",
        "content": "四围紫翠峰峦合，一片丹青楼阁开。",
        "dynasty": "宋",
        "collection_info": null
    },
    {
        "uuid": "1c4d4b54e22e1c1ae438f791dff7f03b",
        "title": "石井泉  其一",
        "author": "徐谊",
        "content": "布谷催春又一年，使君风斾为翩然。\n清冷彻处真无际，果见灵源发漏泉。",
        "dynasty": "宋",
        "collection_info": null
    },
    {
        "uuid": "f34e17b2ca144394b311328d6a49a3d0",
        "title": "石井泉  其二",
        "author": "徐谊",
        "content": "川原膴膴小曾峦，千古英雄剑气寒。\n渗漉仁风并义泽，只今光燄在毫端。",
        "dynasty": "宋",
        "collection_info": null
    },
    {
        "uuid": "11447b9a692a022ea6a88e1eaf85445e",
        "title": "石井泉  其三",
        "author": "徐谊",
        "content": "发挥有待天须靳，隠显人间未得知。\n翰林主人工墨客，它年稚子亦能诗。",
        "dynasty": "宋",
        "collection_info": null
    },
    {
        "uuid": "c8d84f67e83ce8f0d4db2616536365ee",
        "title": "谪官南康军",
        "author": "徐谊",
        "content": "花飞片片上衣襟，拾得飞花寘柳阴。\n莫遣便随流水去，东君应有惜花心。",
        "dynasty": "宋",
        "collection_info": null
    },
    {
        "uuid": "d49350931d929fdf13565966b17d3910",
        "title": "游沩山",
        "author": "徐谊",
        "content": "我行之宜阳，便作大仰游。\n上有参天松，下有漱石流。\n群峰拱梵宇，层层閟清幽。\n老禅雅爱客，要作数日留。\n泉石疗我饥，竹风销我忧。\n征尘积经年，可以少涤不。\n绝胜秋江上，独钓沧浪舟。\n所恨招不来，莫我更唱酬。",
        "dynasty": "宋",
        "collection_info": null
    },
    {
        "uuid": "0c3f28b8493b3e6b3a7b0da419704b29",
        "title": "玉梁观",
        "author": "曾三聘",
        "content": "道人抱道常避人，闭门三月不识春。\n风风雨雨不相识，起迎北斗生精神。\n夜来梦揖梅子真，脱胎换骨隔一尘。\n玉池生液银河润，嚥𠻳自有元和津。\n山中且住不须去，九仙岭上云迷路。\n捣余药裹卧松根，只在丁当鸟鸣树。",
        "dynasty": "宋",
        "collection_info": null
    },
    {
        "uuid": "296b8266c340aaaa8ccf290be9232c83",
        "title": "携茶访杨东山",
        "author": "曾三异",
        "content": "搴衣不待履霜回，到得如今亦乐哉。\n泓颖有时供戏剧，轩裳无用任尘埃。\n眉头犹自怀千恨，兴到何如酒一杯。\n知道华山方睡觉，打门聊伴茗奴来。",
        "dynasty": "宋",
        "collection_info": null
    },
    {
        "uuid": "7243c4648464484b1a8b20bbea3ba9cb",
        "title": "上陈县尹",
        "author": "刘爚",
        "content": "旧尹龚熊负令名，至今天日共清明。\n案头未有人称屈，村裏全无吏敢行。\n满院茶香敲句稳，一帘花影韵琴清。\n后之学者谁其似，又说陈公政有声。",
        "dynasty": "宋",
        "collection_info": null
    },
    {
        "uuid": "bad4a5a6bc6942108fb66033707929c6",
        "title": "挽蔡西山先生",
        "author": "刘爚",
        "content": "知君婴世患，垂白窜南方。\n四海皆称屈，群儿苦中伤。\n天资随世殒，遗恨与天长。\n但诵箕山曲，招魂葬故乡。",
        "dynasty": "宋",
        "collection_info": null
    },
    {
        "uuid": "9f645ca5677a2a78e1bcd031487bb9e2",
        "title": "过偏岭",
        "author": "刘爚",
        "content": "山行千里如井底，仰视但见山头烟。\n今朝过岭一纵目，无穷平野无穷天。",
        "dynasty": "宋",
        "collection_info": null
    },
    {
        "uuid": "965efaaa41b97545af3f27f2098f7256",
        "title": "刘寺即事",
        "author": "刘爚",
        "content": "不到兹山二十年，岂知重见旧山川。\n烟深虽不见湖水，且看长空万里天。",
        "dynasty": "宋",
        "collection_info": null
    },
    {
        "uuid": "1fdd9209e5205ddf983feecca2823c5d",
        "title": "仙学堂",
        "author": "刘爚",
        "content": "苍崖閟仙馆，时有读书声。\n余韵出云表，泠泠清风生。\n从之不可得，怅望伤我情。",
        "dynasty": "宋",
        "collection_info": null
    },
    {
        "uuid": "58adf2155fa930429266ebab451a2b4d",
        "title": "句",
        "author": "刘爚",
        "content": "云影犹带湿，日光初漏明。",
        "dynasty": "宋",
        "collection_info": null
    },
    {
        "uuid": "96a7efa0aec50ea8612de845ffa777ff",
        "title": "送程傅叟赴官临海",
        "author": "陈谦",
        "content": "金华仙伯歌襦久，休父仍孙敛版迟。\n堂下言高鬷蔑恶，官中事了傅咸痴。\n苦心纔覩千年余，垂翅新翻六月池。\n接淅中山听余令，征黄敕使立多时。",
        "dynasty": "宋",
        "collection_info": null
    },
    {
        "uuid": "0fcefdb6a8977dadc0778acac5effa34",
        "title": "送王孟同馆黄岩见王简卿侍郎",
        "author": "陈谦",
        "content": "吾子勇出乡，卖文供啜菽。\n谁指石头路，路滑去能速。\n大溪拍天流，返壑仅盈掬。\n神化阙功能，善世眩兼独。\n宝瑟迹已陈，阀阅在林麓。\n饱尽天下眼，观我亦具足。\n尚论宇宙广，落处即为福。\n请子房魏偕，点入丹青录。",
        "dynasty": "宋",
        "collection_info": null
    },
    {
        "uuid": "780817fc6c055ec18d191d0f26d16634",
        "title": "温州刘教授石塔",
        "author": "陈谦",
        "content": "长刘提正律，折衝陈堂堂。\n少刘峙其躬，凛凛百炼刚。\n独立百世后，共分渊孟香。\n近市人不知，公论在八荒。",
        "dynasty": "宋",
        "collection_info": null
    },
    {
        "uuid": "dcf46a2358d076815cd0aad4b14a0e8b",
        "title": "曲台",
        "author": "陈谦",
        "content": "宗伯旧为丞，曲台今作长。\n钦闻孔圣言，德理政刑上。",
        "dynasty": "宋",
        "collection_info": null
    },
    {
        "uuid": "17f8e66d670e4b5ae6ecf1eaa5795fb3",
        "title": "凌丹亭  其一",
        "author": "陈谦",
        "content": "夜半脚心生热云，真人得法此其真。\n只缘露泄天机子，将身却近帝王尊。",
        "dynasty": "宋",
        "collection_info": null
    },
    {
        "uuid": "cc50ad3211539ad12542a3a287b37bfa",
        "title": "凌丹亭  其二",
        "author": "陈谦",
        "content": "虚静前知固常理，弄丸先生昔如此。\n不曾惊动世间人，须信是中元没事。",
        "dynasty": "宋",
        "collection_info": null
    },
    {
        "uuid": "a4e4206e61ea2027d3ef9f6b01cc3205",
        "title": "凌丹亭  其三",
        "author": "陈谦",
        "content": "松钗满地竹无声，已将蜕羽锁丹陵。\n漱津觅字俱陈迹，又有入山来乞灵。",
        "dynasty": "宋",
        "collection_info": null
    },
    {
        "uuid": "5e2a5b39e35e4a82703cc266d666c337",
        "title": "鄂州南楼",
        "author": "陈谦",
        "content": "折羽沉絃思杳茫，南楼依旧倚斜阳。\n江湖草树不相识，吴蜀舟车秪自忙。\n万里秋声惊客枕，一天凉月浸胡床。\n古今多少英雄恨，认取江南旧武昌。",
        "dynasty": "宋",
        "collection_info": null
    },
    {
        "uuid": "a0b694deb8b20544b70dfadc7738968d",
        "title": "瞿唐峡",
        "author": "陈谦",
        "content": "庸蜀诸羌水，荆吴万里浑。\n不将崖约束，焉免壑崩奔。\n线引温汤浦，觞浮雪水源。\n槎程疑欲尽，西望气魂魂。",
        "dynasty": "宋",
        "collection_info": null
    },
    {
        "uuid": "5f4a92d44d621c6741d931c7247bf085",
        "title": "华盖山",
        "author": "陈谦",
        "content": "廛隠筑东山，林高撼翠寒。\n云藏安石馆，竹扫葛仙坛。\n径绕泉鸣壑，天低月近栏。\n秋风扶杖屦，漉酒助君欢。",
        "dynasty": "宋",
        "collection_info": null
    },
    {
        "uuid": "1d1e3b5e49fe938c3a42d3ac7c6d72dc",
        "title": "句  其一",
        "author": "陈谦",
        "content": "青衫夜半何曾着，引兴参差杂椒糈。",
        "dynasty": "宋",
        "collection_info": null
    },
    {
        "uuid": "34a228775c6aa26d81c6a16712189b8e",
        "title": "句  其二",
        "author": "陈谦",
        "content": "万卷编抄高似屋，一门师友重如山。",
        "dynasty": "宋",
        "collection_info": null
    },
    {
        "uuid": "0c522e307e2e75be1d5fdb0a111958ff",
        "title": "咏松",
        "author": "李谌",
        "content": "半依岩岫倚云端，独立亭亭耐岁寒。\n一事颇为清节累，秦时曾作大夫官。",
        "dynasty": "宋",
        "collection_info": null
    },
    {
        "uuid": "240d1b7af6e18c638a94e62c77d1f1cd",
        "title": "谒丞相祠观八阵图",
        "author": "李谌",
        "content": "人言忠孝不磨灭，神物护持存水浒。\n千家陵谷几变迁，此石不移自章武。\n本由黄帝古兵法，六十四以八为伍。\n髯孙且惧仲达走，贼操游魂何敢拒。\n刻铭沙石水底碑，教战石存山下鼓。\n一片丹心天地间，万世闻风犹御侮。\n我来起敬凛如生，再拜一言公必取。\n瀼流东截阵图前，寖隳城壁颓民宇。\n能安拳石止波流，愿回瀼患思民抚。\n常使夔人知感公，踏碛年年弔千古。",
        "dynasty": "宋",
        "collection_info": null
    },
    {
        "uuid": "cb3bbcc18fe78f97edab478d7424d6c3",
        "title": "控巴台次韵  其一",
        "author": "李谌",
        "content": "翠岸红灯寄语，要自江南看来。\n多景齐云楼下，当年使鹢招回。",
        "dynasty": "宋",
        "collection_info": null
    },
    {
        "uuid": "ed68ca4afe4e8f156e14e528675518fa",
        "title": "控巴台次韵  其二",
        "author": "李谌",
        "content": "谁道地拘偪窄，须知天閟幽妍。\n一段丹青台阁，何人淡扫松烟。",
        "dynasty": "宋",
        "collection_info": null
    },
    {
        "uuid": "c32f2f1d8f49df83a896e7ecc8b3c459",
        "title": "题平亭",
        "author": "李谌",
        "content": "狄公有记记蛮平，蛮不难平将贵精。\n勉矣诸君修将业，请将平字作亭名。",
        "dynasty": "宋",
        "collection_info": null
    },
    {
        "uuid": "8a335e4521f20fcfe911cb26f25e0433",
        "title": "咏芍药",
        "author": "谢尧仁",
        "content": "花蓓大如拳，花面或径尺。\n紫者栖紫鸾，黄者浴黄鹄。\n或似扶桑枝，推上一轮赤。\n或似玻璃盆，稍久擎无力。\n又有似平叔，爱矜素粉白。\n又有似蜀人，喜染天水碧。\n或似包绿锦，未放丹砂折。\n或似浴青囊，未放沉麝发。\n应须和露剪，莫使见日色。\n广陵精神全，免笑花无骨。",
        "dynasty": "宋",
        "collection_info": null
    },
    {
        "uuid": "02052a27597497d9b33740126fae5de7",
        "title": "荷花",
        "author": "谢尧仁",
        "content": "奇奇水上花，湛湛花下水。\n花得水扶持，水因花富贵。\n当中既植藕，四畔还种苇。\n自然秋风生，便有江湖意。",
        "dynasty": "宋",
        "collection_info": null
    },
    {
        "uuid": "38cd2f576447f51fb2d35b40ca9b7f64",
        "title": "酴醿",
        "author": "谢尧仁",
        "content": "下腾赤蛟身，上抽碧龙头。\n千枝蟠一盖，一盖簪万毬。\n花要带月看，香要和露收。\n一点落衣袂，经月气未休。\n一点入酿瓮，经岁味尚留。",
        "dynasty": "宋",
        "collection_info": null
    },
    {
        "uuid": "249779454010f99daf74a8de7ff1acc4",
        "title": "九日登屏山",
        "author": "谢尧仁",
        "content": "有约携壶九日游，扶筇选胜豁双眸。\n天空晴送羣峰翠，野旷寒生落木愁。\n浊酒故饶狂士态，黄花羞插老人头。\n凭高不管风吹帽，坐破屏山一色秋。",
        "dynasty": "宋",
        "collection_info": null
    },
    {
        "uuid": "9cb8ccc082bca95dd8a2e0c383e7f14f",
        "title": "句",
        "author": "谢尧仁",
        "content": "半夜鬼神朝水府，五更鼓角动扬州。",
        "dynasty": "宋",
        "collection_info": null
    },
    {
        "uuid": "95cd8219e57d9cc5abfb2c84aed97cde",
        "title": "辞灵康庙留题",
        "author": "刘坦之",
        "content": "木落天高庙妥灵，去来潮汐绕山青。\n年登民俗饶怡乐，海近蛟虬入杳冥。\n万里一身头既白，清樽三奠德惟馨。\n出门更合烧沈炷，青草连云接洞庭。",
        "dynasty": "宋",
        "collection_info": null
    },
    {
        "uuid": "4bfb5fab54d2341a7cd1a430af94036d",
        "title": "云洲",
        "author": "郭师元",
        "content": "昭代元丰日，云洲致瑞祥。\n氤氲浮岭表，精彩灿霞光。\n德政闻名邑，文章冠试场。\n二人符美应，今古共流芳。",
        "dynasty": "宋",
        "collection_info": null
    },
    {
        "uuid": "43430cfa2e23c6bcb68316e167b8c650",
        "title": "和经略直阁寺丞赠刘升之蛰龙岩二首  其一",
        "author": "唐弼",
        "content": "古人事业不关书，圣处工夫咏舞雩。\n窈窕崖居辱题品，南阳端有卧龙无。",
        "dynasty": "宋",
        "collection_info": null
    },
    {
        "uuid": "749ea700c3dbe6a7dfa9730f6a3be5e6",
        "title": "和经略直阁寺丞赠刘升之蛰龙岩二首  其二",
        "author": "唐弼",
        "content": "倚天寒碧锁嵌空，咫尺丹霄有路通。\n莫向明时缩头角，风云只在笑谈中。",
        "dynasty": "宋",
        "collection_info": null
    },
    {
        "uuid": "f898e8f839bfeefa31dffc618d210d6f",
        "title": "三洲岩",
        "author": "唐弼",
        "content": "峒裏光阴经几春，峒前苍木垂千寻。\n不知空谷当年事，谁识庞眉处士心。\n残月照人吞远徼，晚风吹梦入幽岑。\n我来须访神仙宅，好听云端环佩音。",
        "dynasty": "宋",
        "collection_info": null
    },
    {
        "uuid": "946759be6584c2b71c27c10449594915",
        "title": "汀州",
        "author": "陈映",
        "content": "元丰陈汀州，见谓黄太史。\n年登境无蝗，政恐不相似。",
        "dynasty": "宋",
        "collection_info": null
    },
    {
        "uuid": "5fb2b81858fa8a456d0f25488f44c6d3",
        "title": "北楼",
        "author": "陈映",
        "content": "南涧吹云过北团，北山飞鸟入南山。\n区区云鸟缘何事，未似风流太守閒。",
        "dynasty": "宋",
        "collection_info": null
    },
    {
        "uuid": "07aba6f3c94d9ad30cee74b9cba7bd0e",
        "title": "句",
        "author": "陈映",
        "content": "鄞江一丈水，清可照人心。",
        "dynasty": "宋",
        "collection_info": null
    },
    {
        "uuid": "4cd593809bf8a4e0343d9cc160cf7275",
        "title": "环溪夜坐",
        "author": "吴璋",
        "content": "江天閒晚已斜阳，静掩柴门对草堂。\n叶落转枝翻鹘影，星飞横水带萤光。\n微风得隽驱残暑，新月出音生嫩凉。\n坐觉秋容转清爽，一声渔笛在沧浪。",
        "dynasty": "宋",
        "collection_info": null
    },
    {
        "uuid": "2c043d013c187b8e6ef6bb5c736de212",
        "title": "上人陈情十首之一",
        "author": "吴璋",
        "content": "下笔非能不自休，清谈未足第三流。\n梦中读易疑神动，醉裏吟诗想鬼愁。\n飞鹘岂徒惊燕雀，骑馿直欲度骅骝。\n此君须异无人识，惭愧当年遇褚裒。",
        "dynasty": "宋",
        "collection_info": null
    },
    {
        "uuid": "cdece4ec89742f238ff4331105e97cc8",
        "title": "句  其一",
        "author": "吴璋",
        "content": "各自芬芳花默默，两相呼唤鸟津津。",
        "dynasty": "宋",
        "collection_info": null
    },
    {
        "uuid": "b90952d0cedd0db40cec253d25efde95",
        "title": "句  其二",
        "author": "吴璋",
        "content": "风急城闉砧杵动，雨余园圃辘轳收。",
        "dynasty": "宋",
        "collection_info": null
    },
    {
        "uuid": "1462e1adb5fd1de2bc688e86ce1c4558",
        "title": "句  其三",
        "author": "吴璋",
        "content": "始讶长郊从此断，忽惊行客近前来。",
        "dynasty": "宋",
        "collection_info": null
    },
    {
        "uuid": "8491cd89fc0c4cacd344853315f84081",
        "title": "句  其四",
        "author": "吴璋",
        "content": "倒悬欲堕花如缀，背立将飞鸟似惊。",
        "dynasty": "宋",
        "collection_info": null
    },
    {
        "uuid": "b3c6630268a113b5b0a7fd9eb2371481",
        "title": "句  其五",
        "author": "吴璋",
        "content": "池塘不用梦春草，风雪何须在灞桥。",
        "dynasty": "宋",
        "collection_info": null
    },
    {
        "uuid": "c37d0b4cbcf0813dbedf8ff8571c9d50",
        "title": "句  其六",
        "author": "吴璋",
        "content": "惜别有情空执手，赠行无绪不成章。",
        "dynasty": "宋",
        "collection_info": null
    },
    {
        "uuid": "e7974bcc2071d418e43f1eee487b1053",
        "title": "句  其七",
        "author": "吴璋",
        "content": "雁飞云抹欹斜字，鱼跃波摇出没星。",
        "dynasty": "宋",
        "collection_info": null
    },
    {
        "uuid": "0dc952f896684d44852f9cc6faa32207",
        "title": "句  其八",
        "author": "吴璋",
        "content": "水流天际惊春动，山入云间斗碧攒。",
        "dynasty": "宋",
        "collection_info": null
    },
    {
        "uuid": "7648cd2c8b6b190a850ffbf79eeb6edf",
        "title": "句  其九",
        "author": "吴璋",
        "content": "地暖尚疑消玉马，云开早欲放金雅。",
        "dynasty": "宋",
        "collection_info": null
    },
    {
        "uuid": "6df1831611b3a5b5326befa9bf891ce5",
        "title": "句  其一○",
        "author": "吴璋",
        "content": "衣无锦绣劳心织，味乏膏粱困舌耕。",
        "dynasty": "宋",
        "collection_info": null
    },
    {
        "uuid": "c3e79393429adfa7327296005681fb6f",
        "title": "句  其一一",
        "author": "吴璋",
        "content": "閒中坐作蜘蛛隠，梦裏逃成燕雀禅。",
        "dynasty": "宋",
        "collection_info": null
    },
    {
        "uuid": "d7d06c3afb71f7bb527d34f2becf0173",
        "title": "句  其一二",
        "author": "吴璋",
        "content": "弈棋但以忘忧耳，纵酒无如作病何。",
        "dynasty": "宋",
        "collection_info": null
    },
    {
        "uuid": "5408117173a356feb4d4efb6b9b8162e",
        "title": "句  其一三",
        "author": "吴璋",
        "content": "龙肝雉尾瓜莼好，玉核金槌枣柰香。\n只有牛心犹未割，愿如逸少得先尝。",
        "dynasty": "宋",
        "collection_info": null
    },
    {
        "uuid": "4cb324a1012a503894e9c15a159d47ac",
        "title": "春日焦山观瘗鹤铭",
        "author": "吴琚",
        "content": "昔爱山樵书，今踏山樵路。\n江边春事动，梅柳皆可赋。\n荦确石径微，白浪洒衣履。\n临渊鱼龙惊，扪崖猿鸟惧。\n古刻难细读，断缺苍藓护。\n岁月岂易考，书法但增慕。\n摩挲復三叹，欲去还小住。\n习气未扫除，齿髮恨迟暮。\n华亭鹤自归，长江只东注。\n寂寥千古意，落日起烟雾。",
        "dynasty": "宋",
        "collection_info": null
    },
    {
        "uuid": "9205218a1da407c42b6d4c03d27672e0",
        "title": "牡丹",
        "author": "吴琚",
        "content": "牡丹乘春芳，风雨苦相妬。\n朝来小庭中，零落已无数。\n魂销梓泽国，肠断马嵬路。\n尽日向栏干，踟蹰不能去。",
        "dynasty": "宋",
        "collection_info": null
    },
    {
        "uuid": "ff44bcf882a07da610e3c2f01daa93b6",
        "title": "句  其一",
        "author": "吴琚",
        "content": "细看爽气无朝暮，浪说元规尘污人。",
        "dynasty": "宋",
        "collection_info": null
    },
    {
        "uuid": "d02aebffddbf4715a0010e4321768061",
        "title": "句  其二",
        "author": "吴琚",
        "content": "春归百卉今无几，独立清微殿阁风。",
        "dynasty": "宋",
        "collection_info": null
    },
    {
        "uuid": "b30fb7cfc2c6750f8a877484399ed6f8",
        "title": "湖上命酒作",
        "author": "尤棐",
        "content": "长风捲急雨，萧条湖上来。\n痴云低压树，雷霆助喧豗。\n雨过了无迹，万物萌新荄。\n化机本无滞，爽气先暗催。\n披衣一延揽，中情其徘徊。\n浩然观太空，薄言命尊罍。",
        "dynasty": "宋",
        "collection_info": null
    },
    {
        "uuid": "5ee3bfc94e13d14eaaef70fc97b97311",
        "title": "饮翁常之宅分韵得友字",
        "author": "陈岘",
        "content": "杖屦随春风，邂逅得良友。\n行行西域道，触目尽花柳。\n还步过茆茨，交欢亦何有。\n东邻颇好事，邀我意良厚。\n南窗竹风凉，更命新醅酒。\n一醉何足辞，期此百年久。",
        "dynasty": "宋",
        "collection_info": null
    },
    {
        "uuid": "5104e0d285e4aa66d0c348c1e28d2688",
        "title": "宿董山寺",
        "author": "陈岘",
        "content": "送客联镳归，得得招提宿。\n晚渡沧江口，路入青山曲。\n突兀忽在眼，一洗奔驰俗。\n然灯遽呼酒，僧留供野蔌。\n林高上明月，谈声响空谷。\n坐久夜益深，同来或鼾熟。\n明朝返城郭，此兴真可录。",
        "dynasty": "宋",
        "collection_info": null
    },
    {
        "uuid": "d59b8ebe2f7b5044d81bef72f7bd0cf8",
        "title": "雨中偶成",
        "author": "陈岘",
        "content": "雨声春不绝，绿涨与池平。\n久摘花犹好，新锄草又生。\n闭门惟我独，终日断人行。\n对酒还忧病，裁诗强遣情。",
        "dynasty": "宋",
        "collection_info": null
    },
    {
        "uuid": "df4ec4a675bf8042197c0bff179d5324",
        "title": "舟次鄂州",
        "author": "陈岘",
        "content": "蜀江来滚滚，楚望意悠悠。\n浩气高情晓，新寒带晚秋。\n关山方北顾，烟火又南楼。\n蓬鬓天涯客，萧然一叶舟。",
        "dynasty": "宋",
        "collection_info": null
    },
    {
        "uuid": "040c547dd1d5c01e0f39e04e9ea88349",
        "title": "全州观风楼",
        "author": "陈岘",
        "content": "江源发蛮荒，来与湘灌遇。\n交流趋城隅，清映日东注。\n群山半楚越，驰骤若竞赴。\n谯门百步南，楼堞此雄踞。\n观风久标名，栋宇初改故。\n极目渺塞岭，蔚起矗云雾。\n千里耸翠碧，众水横练素。\n古寺带林薄，渔艇依野渡。\n村墟互隠见，风烟自朝暮。\n东西亘井络，碁分杂营戍。\n偶值丰登年，乐此保生聚。\n秋风黄花天，良集盛簪屦。\n肴觞固匪虔，藉此山水具。\n登临方兴深，诸君幸少驻。",
        "dynasty": "宋",
        "collection_info": null
    },
    {
        "uuid": "2a78e1ea79ec861c058a1992a1314405",
        "title": "楚南伟观楼",
        "author": "陈岘",
        "content": "平生足迹穷遐陬，一麾更守湖湘州。\n西接悬崖五溪曲，南望渺极苍梧愁。\n天涯牢落孰慰意，千嶂倒影三江流。\n千里脉络兹要会，意趣端与江山投。\n羣峰四遶立碧玉，带映林薄如雕锼。\n虬蟠虎骤互起伏，天作地涌非凡俦。\n郊村依约半洲渚，远明天际来归舟。\n湖南素号清绝地，一旦呈露疑神谋。\n作成英奇易旧观，俗化远与邹鲁侔。\n寄语后来无泯没，共保佳致传千秋。",
        "dynasty": "宋",
        "collection_info": null
    },
    {
        "uuid": "39c5094d2aa18fbc77d7e4bae38ea5de",
        "title": "郡圃依绿亭",
        "author": "陈岘",
        "content": "修林平沼久荒埃，招领春风一笑回。\n扫凈莓苔分径岸，剩添桃李结亭台。\n时因休吏文书了，忽作閒人杖屡来。\n待与邦人同醉乐，一樽何惜少徘徊。",
        "dynasty": "宋",
        "collection_info": null
    },
    {
        "uuid": "f1a4c53b726caaeb6f854b719863bf3e",
        "title": "龙隠岩",
        "author": "陈岘",
        "content": "烟萝深锁非凡境，泉石相逢似故人。\n归认落花犹恐误，天风为我隔嚣尘。",
        "dynasty": "宋",
        "collection_info": null
    },
    {
        "uuid": "8afff352e64afc127c1f88159d649dec",
        "title": "全州礲岩",
        "author": "陈岘",
        "content": "泉流萦带戛冰玉，石壁深窈寒侵衣。\n开凿应劳造化力，窟宅如待灵仙归。",
        "dynasty": "宋",
        "collection_info": null
    },
    {
        "uuid": "0da94992b6cbf974a72682a4c438e0fa",
        "title": "宿西湖凈寺听僧乐梵呗",
        "author": "赵善漮",
        "content": "天涯知己集琳宫，文武升沉气味同。\n仙乐几回来座上，梵音半夜落天中。\n幻身何日脱尘劫，慧眼于今识色空。\n兴尽归来情不尽，晨昏隠隠丽谯东。",
        "dynasty": "宋",
        "collection_info": null
    },
    {
        "uuid": "72d83484d7d3fdbb4bedd05cbf1d2cb5",
        "title": "游西山  其一",
        "author": "赵善漮",
        "content": "閒向西山顶上游，碧天高挂晚云收。\n雨余花气浓如酒，风鼓松声冷似秋。\n险句每惊神鬼泣，雅怀不贮古今愁。\n恍疑身在蓬莱境，笑指前溪当弱流。",
        "dynasty": "宋",
        "collection_info": null
    },
    {
        "uuid": "89eec0b2cb53972fc8d539438a68996f",
        "title": "游西山  其二",
        "author": "赵善漮",
        "content": "古庙嵯峨占地灵，四山环抱耸螺青。\n松坛鹤去云无伴，石洞龙归雨亦腥。\n弛担樵歌屯别径，倚蓬渔笛起前汀。\n箇中真觉凝眸豁，一点心无俗虑萦。",
        "dynasty": "宋",
        "collection_info": null
    },
    {
        "uuid": "e7b876c7ed81b45dbffdd5fd7c19ebed",
        "title": "谢周益公招赏木犀",
        "author": "杨炎正",
        "content": "翠围侍女拥红幢，霞脸调朱笑额黄。\n共醉东君千日酒，更翻西母九霞觞。\n人间天上高低影，月下风前自在香。\n输得广寒宫裏客，年年绿鬓赏秋光。",
        "dynasty": "宋",
        "collection_info": null
    },
    {
        "uuid": "b01368d3ef0189aeaeacf9a13e4c7de5",
        "title": "钱塘迎酒歌",
        "author": "杨炎正",
        "content": "钱塘妓女颜如玉，一一红妆新结束。\n问渠结束何所为，八月皇都酒新熟。\n酒新熟，浮蛆香，十三库中谁最强。\n临安大尹索酒尝，旧有故事须迎将。\n翠翘金凤乌云髻，雕鞍玉勒三千骑。\n金鞭争道万人看，香尘冉冉沙河市。\n琉璃杯深琥珀浓，新翻曲调声摩空。\n使君一笑赐金帛，今年酒赛真珠红。\n画楼突兀临官道，处处绣旗夸酒好。\n五陵年少事豪华，一斗十千谁復校。\n黄公垆下谩徜徉，何曾见此大堤倡。\n惜无颜公三十万，往醉金钗十二行。",
        "dynasty": "宋",
        "collection_info": null
    },
    {
        "uuid": "83f67cf7e7db7b14978c2b01da6903ce",
        "title": "赠医士陈国器",
        "author": "杨炎正",
        "content": "君不曾三折肱，又不曾九折臂，海内行医称寡二。\n活人无数不言功，随处得钱供一醉。\n道是宋清君不是，道似洞宾君不似。\n萧然蓝缕一乌巾，唤作医家湖海士。\n观君用药如有神，问君传方殊不秘。\n胸中活用三八法，二十四证无不治。\n痔兮痔兮果何物，我老宁堪尔为累。\n五医十手疗不得，直待君来乞良剂。\n病根一去不留残，胜似并州剪刀利。",
        "dynasty": "宋",
        "collection_info": null
    },
    {
        "uuid": "2056552866ea88bd0b14e9cb719c8869",
        "title": "谢朱宰借船",
        "author": "杨炎正",
        "content": "书生禄遬空自怜，三年官满囊无钱。\n身如绊骥心千里，安得一舸西风前。\n令君磊落济川手，留滞亦怜穷独叟。\n大舟百尺影白虹，借我船家我何有。\n函牛之鼎着鸡肋，涓滴渠须瓢五石。\n劣留两席置图书，辇石囊沙压摇兀。\n典衣买酒饷三老，槌鼓鸣锣人看好。\n相过重读借船帖，我自卢胡君绝倒。",
        "dynasty": "宋",
        "collection_info": null
    },
    {
        "uuid": "c75240c0477d68958c323d73a8019a7b",
        "title": "竹",
        "author": "杨炎正",
        "content": "此君清苦真吾似，更对骚人细说诗。\n松鼎炷香无俗韵，荷盘盛果近儿嬉。\n人情上下鸥在水，世事纷纭蛛挂丝。\n已约青山同晚节，一杯当釂莫牢辞。",
        "dynasty": "宋",
        "collection_info": null
    },
    {
        "uuid": "e1a01dd065e5ea7fe742b2c6ab5228ef",
        "title": "题邹氏桂轩",
        "author": "杨炎正",
        "content": "六六天头一轮月，玉斧修成广寒阙。\n□边桂树影婆娑，不许凡人手攀折。\n嫦娥嫁得月中仙，桂呈丹蕊月宫前。\n香风散尽花结子，子落下土生风烟。\n君家对月开轩户，占断风烟最佳处。\n花开天上定闻香，乘风快问蟾宫路。",
        "dynasty": "宋",
        "collection_info": null
    },
    {
        "uuid": "8f5f87ad087f37ebfe105b00e2540e97",
        "title": "送诗卷还周益公",
        "author": "杨炎正",
        "content": "万象供吟景不悭，文穷催入鬓毛斑。\n谭犀岂止退三舍，识豹仅能窥一虨。\n水落旧痕溪石出，风收新雨岭云闲。\n湖山千里无逃景，都入骚人卷轴间。",
        "dynasty": "宋",
        "collection_info": null
    },
    {
        "uuid": "6d2e18b58f5eeeed91c955a423e0fd60",
        "title": "寿周益公  其一",
        "author": "杨炎正",
        "content": "一相今年老，三孤只旧班。\n鼎彜都刻了，杖屦不胜闲。\n青遍人间眼，朱生镜裏颜。\n君王记弧节，应赐寿香山。",
        "dynasty": "宋",
        "collection_info": null
    },
    {
        "uuid": "b55c972c63f50a1c113fd4303c13bda3",
        "title": "寿周益公  其二",
        "author": "杨炎正",
        "content": "小住人间世，犹须五百年。\n平园日成趣，相国地行仙。\n玉律吹秋至，冰轮向夜圆。\n不妨斟寿酒，和月入金船。",
        "dynasty": "宋",
        "collection_info": null
    },
    {
        "uuid": "72499833ab2b1910a69d7a899a346ca5",
        "title": "寿宫使余丞相",
        "author": "杨炎正",
        "content": "间世生英杰，于时瑞幅员。\n昔为天下宰，今作地行仙。\n帝渴梅调鼎，民思楫济川。\n元戎辞屏翰，珍馆逸林泉。\n勋业麒麟上，声名奏华颠。\n落成新紫府，拂拭旧青毡。\n暇日来簪履，春风可管弦。\n莲开花十丈，桃熟岁三千。\n云驻东山境，星辉北斗躔。\n笑谈皆雨露，指顾即陶甄。\n乌景行添线，蟾华且上弦。\n垂弧当纪节，称兕正迎年。\n四海俱瞻仰，三宫助祝延。\n匹休和有宋，受福总无边。\n试吏如孤远，蒙恩夙记怜。\n姓名勤剡奏，庖廪费周旋。\n顶踵思持报，丝毫力未宣。\n一凭难老颂，再炷博山烟。\n愿把如椽笔，重归秉化权。\n倍书中令考，稳稳戴貂蝉。",
        "dynasty": "宋",
        "collection_info": null
    },
    {
        "uuid": "50c686a186a9d2ef064bf24c295bbd74",
        "title": "寿周枢使  其一",
        "author": "杨炎正",
        "content": "璧月秋光满，银河夜色开。\n尝从北辰所，飞堕一星来。\n许国身为栋，居庭面对槐。\n黄封天上酒，岁岁酌金罍。",
        "dynasty": "宋",
        "collection_info": null
    },
    {
        "uuid": "48ea8ad060f7badc7529aba57b5001dd",
        "title": "寿周枢使  其二",
        "author": "杨炎正",
        "content": "文武今三相，东西冠两班。\n公身为九鼎，国势屹南山。\n经济谈间了，昇平掌上还。\n腐儒徒醉颂，穷老愧心颜。",
        "dynasty": "宋",
        "collection_info": null
    },
    {
        "uuid": "486dc04949793bddc5c7c0d3e2937307",
        "title": "寿赵帅  其一",
        "author": "杨炎正",
        "content": "今夕知何夕，祥光发帝庭。\n五云扶圣日，一点见台星。\n廊庙须材久，丝纶洗耳听。\n愿从来岁始，天上酌修龄。",
        "dynasty": "宋",
        "collection_info": null
    },
    {
        "uuid": "01763d681dcf918c049e309f0a9f3372",
        "title": "寿赵帅  其二",
        "author": "杨炎正",
        "content": "昨岁将冰漕，今年握帅符。\n九街平甃玉，万寿起浮图。\n楚舞熙风月，湘歌暖袴襦。\n祝公香一瓣，处处博山炉。",
        "dynasty": "宋",
        "collection_info": null
    },
    {
        "uuid": "153a18e3ddf8b6fa50963b0304a1e1d0",
        "title": "蘧老寄龙涎香",
        "author": "杨炎正",
        "content": "瘴海骊龙供素沫，蛮村茉莉挹清滋。\n微参鼻观犹疑似，全在炉烟未发时。",
        "dynasty": "宋",
        "collection_info": null
    },
    {
        "uuid": "2c32c2effcac1b466fd55fb48a769efd",
        "title": "送竹根香鑪与人",
        "author": "杨炎正",
        "content": "枯槁形骸惟见耳，雕残鬓髮只留鬚。\n平生大节堪为底，今日灰心始见渠。",
        "dynasty": "宋",
        "collection_info": null
    },
    {
        "uuid": "f271d93efd5efdf413bfa511dd121575",
        "title": "送柬笺与人",
        "author": "杨炎正",
        "content": "检点交房有宿储，楮先生辈亦中书。\n小王辞客元无用，大阮才高正要渠。\n挥洒雅宜供五凤，缄题更可寄双鱼。\n春来触物皆诗料，从此赓酬莫见疎。",
        "dynasty": "宋",
        "collection_info": null
    },
    {
        "uuid": "2ea79d6439e70b797644bcea7e532976",
        "title": "送纸笔与何庆远",
        "author": "杨炎正",
        "content": "阿连诗语已通神，玉板霜毫不厌珍。\n老我簿书安用此，自应回施与青春。",
        "dynasty": "宋",
        "collection_info": null
    },
    {
        "uuid": "e135f5be095780a1ff13714c732f6542",
        "title": "谢人送墨",
        "author": "杨炎正",
        "content": "黑月黳云脱太清，海风吹上笔头轻。\n琐窗冷透芙蕖碧，定有新铭到九成。",
        "dynasty": "宋",
        "collection_info": null
    },
    {
        "uuid": "73ec64d3ca7fc404b8b26c79d7e9c7f5",
        "title": "送钱文季赴阙",
        "author": "杨炎正",
        "content": "赤城往岁南来雁，送客去时岁云晚。\n客来雁去两三回，怅望赤城天共远。\n状元此去朝京师，不待玉立春班齐。\n疾飞一步上芸阁，有梦只报梅花知。",
        "dynasty": "宋",
        "collection_info": null
    },
    {
        "uuid": "9842b929f554299f88eb015b7e61acf5",
        "title": "送崔宪使赴召",
        "author": "杨炎正",
        "content": "诏使乘轺赴日边，此行何以异登仙。\n蓬莱路近春风暖，阊阖门开晓色鲜。\n不用历阶三粉署，便应平步五花砖。\n有人借问湘州倅，但道皤然雪满颠。",
        "dynasty": "宋",
        "collection_info": null
    },
    {
        "uuid": "6dca3f8734dd8f4b157eec30a476ab7f",
        "title": "句  其一",
        "author": "杨炎正",
        "content": "断桥斜取路。",
        "dynasty": "宋",
        "collection_info": null
    },
    {
        "uuid": "5f1f9915e8d0c1cd9a33ee7c2853ed99",
        "title": "句  其二",
        "author": "杨炎正",
        "content": "扶筇向水村。",
        "dynasty": "宋",
        "collection_info": null
    },
    {
        "uuid": "e489528e4567d6c485a9f10a569caead",
        "title": "句  其三",
        "author": "杨炎正",
        "content": "此道欣逢泰。",
        "dynasty": "宋",
        "collection_info": null
    },
    {
        "uuid": "bc46c9122836c9bc19a6f5fadcad0711",
        "title": "句  其四",
        "author": "杨炎正",
        "content": "老子兴悠哉。",
        "dynasty": "宋",
        "collection_info": null
    },
    {
        "uuid": "d6a2642facb4aef259959904ffa6ea9d",
        "title": "句  其五",
        "author": "杨炎正",
        "content": "渔人四五家。",
        "dynasty": "宋",
        "collection_info": null
    },
    {
        "uuid": "e2911e66f5625927702c31ea154a3994",
        "title": "句  其六",
        "author": "杨炎正",
        "content": "熏炉炷麝煤。",
        "dynasty": "宋",
        "collection_info": null
    },
    {
        "uuid": "1795d25e7395979d4593b2b556fe4a2d",
        "title": "句  其七",
        "author": "杨炎正",
        "content": "无人语心事。",
        "dynasty": "宋",
        "collection_info": null
    },
    {
        "uuid": "cb614895c3f5760e621e2f4247b4ef25",
        "title": "句  其八",
        "author": "杨炎正",
        "content": "吟诗报答闲。",
        "dynasty": "宋",
        "collection_info": null
    },
    {
        "uuid": "89cff5f1709d11631079834627c66e6f",
        "title": "句  其九",
        "author": "杨炎正",
        "content": "柴门引径斜。",
        "dynasty": "宋",
        "collection_info": null
    },
    {
        "uuid": "98d88e2e9be89f5fcde9954db3625dc8",
        "title": "句  其一○",
        "author": "杨炎正",
        "content": "寒空散晚霞。",
        "dynasty": "宋",
        "collection_info": null
    },
    {
        "uuid": "cf8d6b4af845b90b1c450704316f61ff",
        "title": "句  其一一",
        "author": "杨炎正",
        "content": "风月充三益。",
        "dynasty": "宋",
        "collection_info": null
    },
    {
        "uuid": "cde0e101de8e67dc609ed16a0baa3039",
        "title": "句  其一二",
        "author": "杨炎正",
        "content": "只今且为梅花醉。",
        "dynasty": "宋",
        "collection_info": null
    },
    {
        "uuid": "33cf73179287baa28584c4011899b1de",
        "title": "句  其一三",
        "author": "杨炎正",
        "content": "尚须客裏访蹉跎。",
        "dynasty": "宋",
        "collection_info": null
    },
    {
        "uuid": "e2f6f6feb466a57b0672871e8097a527",
        "title": "句",
        "author": "章森",
        "content": "渝舞气豪传汉俗，丙鱼味美敌吴乡。",
        "dynasty": "宋",
        "collection_info": null
    },
    {
        "uuid": "d892e17623f527d9db85d1a333e38637",
        "title": "劳拙堂歌",
        "author": "王谦",
        "content": "民吾同胞兮，抚之不得不劳兮。\n拙虽获罪，庸可逃兮。\n僞不能以终朝兮，作之亦徒劳兮。\n拙虽未败，久乃昭兮。",
        "dynasty": "宋",
        "collection_info": null
    },
    {
        "uuid": "7fa5fa7b566b5084d991c6c9b41e8276",
        "title": "铁桥峰",
        "author": "宋煜",
        "content": "拄杖何年掷向空，云端隠约化晴虹。\n此桥端的通霄汉，谁与同游访月宫。",
        "dynasty": "宋",
        "collection_info": null
    },
    {
        "uuid": "72bc529c39bb592cac0184a2820c47ae",
        "title": "题朱明洞",
        "author": "宋煜",
        "content": "涧流一一抱峰回，面面林峦锦帐开。\n我品洞天居第七，只应题作小蓬莱。",
        "dynasty": "宋",
        "collection_info": null
    },
    {
        "uuid": "d347b319f401e9c8cd14a5673f0d3b6d",
        "title": "蝴蝶洞",
        "author": "宋煜",
        "content": "阴深古木护涟漪，洞裏藏春人不知。\n不是桃源深有路，如向蝴蝶满璚枝。",
        "dynasty": "宋",
        "collection_info": null
    },
    {
        "uuid": "486861b17e441a8ff1fe9fd3bb2631b6",
        "title": "石臼洞",
        "author": "宋煜",
        "content": "清泉一派水潺潺，石穴端然一臼安。\n洗药炼丹仙已去，只留踪迹与人看。",
        "dynasty": "宋",
        "collection_info": null
    },
    {
        "uuid": "b2582eee916b10e2488e1a72e0267ca9",
        "title": "遗衣坛",
        "author": "宋煜",
        "content": "驾鹤乘鸾归紫府，仙凡从此不相干。\n要传当日飞昇事，收拾遗衣为结坛。",
        "dynasty": "宋",
        "collection_info": null
    },
    {
        "uuid": "a45ad4436062a9354e1f6c90f4d6d66c",
        "title": "朱子庵",
        "author": "宋煜",
        "content": "仙人自昔好楼居，怪石棱层倚碧虚。\n见说通天中有路，世间何处觅飙车。",
        "dynasty": "宋",
        "collection_info": null
    },
    {
        "uuid": "7151283bec0cd7c23dde79a9cf32b1f7",
        "title": "黄野人庵",
        "author": "宋煜",
        "content": "淮南鷄犬上云端，底事先生独世间。\n上界应嫌官府足，不如平地且骖鸾。",
        "dynasty": "宋",
        "collection_info": null
    },
    {
        "uuid": "92969c2774e7182647f2db78afa8370c",
        "title": "竹符",
        "author": "宋煜",
        "content": "仙篆元非世俗书，笔端会把鬼神驱。\n当年笔迹今何在，洞客争传竹叶符。",
        "dynasty": "宋",
        "collection_info": null
    },
    {
        "uuid": "4869e63d41327244569194b86705b7f3",
        "title": "句  其一",
        "author": "应子和",
        "content": "两岸夕阳红。",
        "dynasty": "宋",
        "collection_info": null
    },
    {
        "uuid": "dbf30af0a4172b263dfb008ec013a328",
        "title": "句  其二",
        "author": "应子和",
        "content": "蜡炬短烧红。",
        "dynasty": "宋",
        "collection_info": null
    },
    {
        "uuid": "0e2c9adc742ecd7792ded14460d6a307",
        "title": "句  其三",
        "author": "应子和",
        "content": "风过落花红。",
        "dynasty": "宋",
        "collection_info": null
    },
    {
        "uuid": "b27129bbe0bca9247165c4ec1e3c516e",
        "title": "挽吕东莱先生  其一",
        "author": "陈孔硕",
        "content": "北望非吾土，南来独此翁。\n孔颜当日意，杞宋百年风。\n与物阳春阔，随形镜影空。\n吾侪竟何罪，斯道合成穷。",
        "dynasty": "宋",
        "collection_info": null
    },
    {
        "uuid": "f33dbd57b0bc8c72c1055b01cb0bd9a7",
        "title": "挽吕东莱先生  其二",
        "author": "陈孔硕",
        "content": "语绝香奁坏，人非铁磬存。\n罢官空数日，挟策与谁论。\n丈室尘埃乱，层城草木昏。\n寸心无诉处，号绝向令原。",
        "dynasty": "宋",
        "collection_info": null
    },
    {
        "uuid": "dae7e1945ac1bd13e6348bb6b0e893ce",
        "title": "牡丹",
        "author": "陈孔硕",
        "content": "既全国色与天香，底用人间紫与黄。\n却喜骚人称第一，至今唤作百花王。",
        "dynasty": "宋",
        "collection_info": null
    },
    {
        "uuid": "73ebe8522b8fd2cb4842a758b583c3e5",
        "title": "海棠",
        "author": "陈孔硕",
        "content": "几树繁红一径深，春风裁剪锦成屏。\n花前莫作渊才恨，且看杨妃睡未醒。",
        "dynasty": "宋",
        "collection_info": null
    },
    {
        "uuid": "f29c3dfc2834afc632c92c301e4cae94",
        "title": "杨柳",
        "author": "陈孔硕",
        "content": "腊雪逢春次第消，等閒着脚上溪桥。\n柳条毕竟带儿女，一夜东风眼便娇。",
        "dynasty": "宋",
        "collection_info": null
    },
    {
        "uuid": "59c0b64873a86e9fcf15c391ea22e7c9",
        "title": "寄题刘潜夫于蔿于斋",
        "author": "陈孔硕",
        "content": "昔闻子元子，爱歌于蒍于。\n遣风今有继，此意古为徒。\n犊价踰刀剑，原饴变堇荼。\n闻絃知岂弟，连袂此欢呼。\n近事先苞篚，何人问牧刍。\n聚星亭涧好，容我受廛无。",
        "dynasty": "宋",
        "collection_info": null
    },
    {
        "uuid": "d6757727c4dfb1acc7d1c98181445817",
        "title": "无题",
        "author": "陈孔硕",
        "content": "鸣鼓人皆可，弹琴今復谁。\n尽赊王媪酒，休赋大苏诗。",
        "dynasty": "宋",
        "collection_info": null
    },
    {
        "uuid": "69da35d3735ff4673876e3eb00c15d38",
        "title": "句",
        "author": "陈孔硕",
        "content": "南民何德辱公忧，六辔周遭死始休。",
        "dynasty": "宋",
        "collection_info": null
    },
    {
        "uuid": "a7e8376208234925a9d24f28637ea1b2",
        "title": "万山",
        "author": "许锡",
        "content": "平时西北望山峰，我忽西行山忽东。\n东望不如西望好，只缘身已出山中。",
        "dynasty": "宋",
        "collection_info": null
    },
    {
        "uuid": "3e4186cff983acaa9b24c28ae44fe7a4",
        "title": "诗一首",
        "author": "张斗南",
        "content": "辞得官来性又便，恰如病马解缰牵。\n虽无白日三声喏，赢得清宵一枕眠。",
        "dynasty": "宋",
        "collection_info": null
    },
    {
        "uuid": "ff6febc3f52a9b0010b572931f632731",
        "title": "高宗皇帝挽词  其一",
        "author": "李巘",
        "content": "建炎恢圣统，太上极尊名。\n夏祀参天永，尧勋冠古荣。\n艰难成帝业，付託本皇明。\n俯阅人间世，飈游跨九清。",
        "dynasty": "宋",
        "collection_info": null
    },
    {
        "uuid": "dee2a967c6b428a168944e9eb29c8e91",
        "title": "高宗皇帝挽词  其二",
        "author": "李巘",
        "content": "寿历开金筴，皇欢奉玉颜。\n难谌天道远，忽怆帝乡还。\n敷德戎夷外，安民礼乐间。\n功崇超大禹，神穴枕稽山。",
        "dynasty": "宋",
        "collection_info": null
    },
    {
        "uuid": "d70475357071dcf41e3ce3b431f2bdc8",
        "title": "高宗皇帝挽词  其三",
        "author": "李巘",
        "content": "赫奕中兴事，洪图久系隆。\n垂裳三纪后，脱屣再星终。\n灵驭龙腾座，仙晨鹤翥空。\n熏琴无尽意，遏密卷悲风。",
        "dynasty": "宋",
        "collection_info": null
    },
    {
        "uuid": "a9a49cf7e81f33bb182409b622fd238c",
        "title": "高宗皇帝挽词  其四",
        "author": "李巘",
        "content": "汉帝伤心地，羹墙梦正劳。\n珠藏超赤水，鼎在泣乌号。\n神藻光仍焕，仁风远更翱。\n百皇谁比德，商庙独推高。",
        "dynasty": "宋",
        "collection_info": null
    },
    {
        "uuid": "9dcda7c65b1bdb90537c4967ac8a5ecb",
        "title": "高宗皇帝挽词  其五",
        "author": "李巘",
        "content": "映日龙輴动，喧天凤吹休。\n桥仙融路碧，梧野结云愁。\n万叶休符衍，三年孝制修。\n臣民瞻祖载，恸哭拜江流。",
        "dynasty": "宋",
        "collection_info": null
    },
    {
        "uuid": "3013b2b7e29acd24a9bbcdd480c8c19e",
        "title": "句",
        "author": "傅梦泉",
        "content": "吾非爱海棠，吾爱与吾恶，海棠自海棠。",
        "dynasty": "宋",
        "collection_info": null
    },
    {
        "uuid": "209c8321947788bf70e18c77ac900439",
        "title": "题真仙岩",
        "author": "贾遵祖",
        "content": "翰林以谪流夜郎，我亦何为涉此境。\n生平山水债未了，宦游直度桂州岭。\n牂牁江绕古融城，拂拭冠缨照清影。\n举头忽见真仙岩，盘空攫拏势驰骋。\n天教刻削无遗巧，不知斤斧谁手秉。\n吻如蚀月丑虾蟆，枵腹穹窿宽一顷。\n尸居龙见柱下史，宴坐似说常清静。\n贯穿石涧飞惊湍，两岸峡束垂机穽。\n兹晨邂逅得胜践，身到中间发深省。\n青牛昔过函谷关，我陪五老曾造请。\n依然一念浩劫初，堕在尘埃官独冷。\n童儿徐甲今何所，朝从南箕暮东井。\n当时与我极绸缪，默而祷之意相领。\n扶携腾上虚皇前，赐我金丹凌倒景。",
        "dynasty": "宋",
        "collection_info": null
    },
    {
        "uuid": "e04eca07adcbcefa1ef686e78bb4b732",
        "title": "鼠莽草",
        "author": "乔梦符",
        "content": "闻有一草名鼠莽，食之随死不可医。\n非惟自己受毒烈，辄使妻儿常号悲。\n本图将此报私忿，不知官府诚难欺。\n人生乐国岂易得，轻命如此何愚痴。\n县令惭无功及民，徒有勤恳形诸辞。\n后来有问谁为此，但道东阳田家儿。",
        "dynasty": "宋",
        "collection_info": null
    },
    {
        "uuid": "56e199b9fe20344fabbca2e7f18640a6",
        "title": "中兴寺环翠阁",
        "author": "乔梦符",
        "content": "□尽烟波阔，风多客袂凉。\n清谈饶有致，白日不知长。\n麦陇高低熟，缫车哑轧忙。\n归来犹怪早，人影在斜阳。",
        "dynasty": "宋",
        "collection_info": null
    },
    {
        "uuid": "a0e18ff2bc6cb209bfba673f8dd6c714",
        "title": "题古城岩",
        "author": "邹补之",
        "content": "依然雉堞古城基，开创由来自汉隋。\n南北两门余旧日，黔黎百岁话当时。\n循山㶁㶁陈公堨，凿石岩岩葛令碑。\n万丈悬崖如削玉，也应容我恣题诗。",
        "dynasty": "宋",
        "collection_info": null
    },
    {
        "uuid": "af2a8355e85fa408d632e15ce94ca862",
        "title": "句",
        "author": "邹补之",
        "content": "曲江丞相言不售，范阳烽火连京畿。",
        "dynasty": "宋",
        "collection_info": null
    },
    {
        "uuid": "354e1f575c5162820ed4aeaa69a67e2a",
        "title": "夏日观农",
        "author": "尤槩",
        "content": "行行旷野间，田家功正甫。\n老农谓予言，此中情难数。\n焦枯虑连旱，阴损虑积雨。\n插莳復耕耘，酷日无从拒。\n岂不爱四肢，望岁忘其苦。\n但愿庆丰年，得给人三鬴。",
        "dynasty": "宋",
        "collection_info": null
    },
    {
        "uuid": "d7c1482de9af52811038096a3d6851c7",
        "title": "第一山",
        "author": "蒋介",
        "content": "第一山前万里秋，野花衰草替人愁。\n中原好在平如掌，莫把长淮当白沟。",
        "dynasty": "宋",
        "collection_info": null
    },
    {
        "uuid": "e4a6d66bbf5cf2af31df29cb70af35ff",
        "title": "碧涧书堂",
        "author": "林梦英",
        "content": "临川遇邹君，示我铜陵辨。\n相邀游其间，百闻须一践。\n自从双耳聋，已办两足茧。\n武夷乃招隠，仙都辄策蹇。\n遥睇麻源村，梦思劳辗转。\n今披碧涧记，华冈订讹舛。\n疑信吁莫论，是非争之褊。\n但欣泉石奇，堂成书可辇。\n晁侯云梦胸，妙处参坟典。\n家有万竹坡，琳琅閟营翦。\n徘徊康乐旧，此兴尤不浅。\n人生贵自得，假物非至善。\n山川侈遭逢，所託各偕显。\n严光钓越滩，叔子登楚岘。\n气象不低摧，吾徒志当勉。\n相思邀未到，烟霞自舒卷。\n唯应原上月，共照人孤狷。",
        "dynasty": "宋",
        "collection_info": null
    },
    {
        "uuid": "9dc07d017798b736f579685f9b662fb4",
        "title": "金石台  其一",
        "author": "林梦英",
        "content": "云作岩扉风自关，清阴半壑树中间。\n傍厢更着茅亭好，放入西南一面山。",
        "dynasty": "宋",
        "collection_info": null
    },
    {
        "uuid": "2418fb8b435b19479d308d8ab4c7dcc1",
        "title": "金石台  其二",
        "author": "林梦英",
        "content": "台后漫山十里梅，村南村北总诗材。\n荒寒莫恨无人领，会与奚奴杖屦来。",
        "dynasty": "宋",
        "collection_info": null
    },
    {
        "uuid": "de0ca9f2140f4053c1c9c508ffa5d6d0",
        "title": "屠甸",
        "author": "莫若冲",
        "content": "偶然屠甸见浮屠，为问屠中有物无。\n见说庖丁游刃在，恢恢全不费工夫。",
        "dynasty": "宋",
        "collection_info": null
    },
    {
        "uuid": "1587f427a266fb3dc99f782f7b2cc537",
        "title": "赵仁父宴邑官平绿见招",
        "author": "莫若冲",
        "content": "平绿题诗四十年，寻幽不厌水云边。\n一犂还又耕春后，三白曾来醉腊前。\n自笑挂冠林下客，获陪挥麈坐中贤。\n绝嫌幻色撩人思，快覩晴川远接天。",
        "dynasty": "宋",
        "collection_info": null
    },
    {
        "uuid": "d966125ad257971f27266ce89c6c365d",
        "title": "过崇胜院",
        "author": "莫若冲",
        "content": "首岁融春卜有秋，晓行犹自索貂裘。\n身閒暂脱微官缚，市隠何如此地幽。\n一水相望三里近，十年重到片时留。\n买田拟作终焉计，真是飘然不繫舟。",
        "dynasty": "宋",
        "collection_info": null
    },
    {
        "uuid": "573122223f8eda03b472b6bd0ac2aee5",
        "title": "题石门张氏园",
        "author": "莫若冲",
        "content": "为米徒劳束带难，当时彭泽便休官。\n高情曾赋归来句，尽入名园扁署看。",
        "dynasty": "宋",
        "collection_info": null
    },
    {
        "uuid": "c58f2bd630603a8dad9c9362d4c69da4",
        "title": "句",
        "author": "杨炳",
        "content": "酿溪煮海恩无极，千家沽酒万家盐。",
        "dynasty": "宋",
        "collection_info": null
    },
    {
        "uuid": "cda17cdbb16ecdf609f6a27efd7785b4",
        "title": "雪",
        "author": "赵善沛",
        "content": "儿笑真珠满盘碎，女疑荷叶雨中来。\n道人心下无些事，三箇柴头品字煨。",
        "dynasty": "宋",
        "collection_info": null
    },
    {
        "uuid": "70947ddcae8c8960bd3603956c5ee78c",
        "title": "梅花",
        "author": "赵师侠",
        "content": "南山有佳人，迥立未可亲。\n而况得道者，其间梅子真。",
        "dynasty": "宋",
        "collection_info": null
    },
    {
        "uuid": "c0591baa4a511b4d9680ee1de1f67d6b",
        "title": "游阳华岩  其一",
        "author": "赵师侠",
        "content": "出郭曾无十里赊，僊岩迎日号阳华。\n云藏奥穾岚光润，信美元郎咏可家。",
        "dynasty": "宋",
        "collection_info": null
    },
    {
        "uuid": "a1318a3f0bb330225bb00a5889d2d6ff",
        "title": "游阳华岩  其二",
        "author": "赵师侠",
        "content": "石罅空明石色鲜，霞舒乳滴巧雕镌。\n萦迴栈道泉湍响，疑是僊家小有天。",
        "dynasty": "宋",
        "collection_info": null
    },
    {
        "uuid": "91b2d67d4eff64ccde1d3ae8e52acf5d",
        "title": "次踏碛韵",
        "author": "费士戣",
        "content": "宝钏金钗盛峡风，遨头争逐去匆匆。\n旗标阵碛规模古，筵挹晴岚气色葱。\n宜有明珠酬白璧，空惭瓦缶间黄钟。\n纷纷雪片呈佳瑞，一饱端知万姓同。",
        "dynasty": "宋",
        "collection_info": null
    },
    {
        "uuid": "c5c6fc54c9c704a4912797943b353466",
        "title": "挈家来游饫山林之美款泉石之胜引睇莆阳扁画因慨思关河鼎沸版图之归无期当有任其咎者",
        "author": "赵彦吶",
        "content": "吏余得得叩仙扃，萧散还吾自在身。\n到耳鸣蝉□更静，傍檐飞鸟亦相亲。\n层岩障日崖根险，危柱擎空□色新。\n应念中州方热恼，愿分清泚药斯民。",
        "dynasty": "宋",
        "collection_info": null
    },
    {
        "uuid": "66dc02b34bf6349499b5c0785fb89b05",
        "title": "乌林行",
        "author": "马子严",
        "content": "荆州儿曹不足恃，何物老瞒欺一世。\n兵书浪语十三篇，不料乌林出奇计。\n隆准云孙驱伏龙，紫髯强援要江东。\n戈船植羽蔽寒日，雪浪崩崖惊晚风。\n行閒一卒如儿戏，持火绝江人不意。\n灰销汉贼终老心，功入乔家少年壻。\n君不见华容道旁春草生，魂销不听车马声。\n哀猿夜啼霜月冷，空余野燐沙边明。",
        "dynasty": "宋",
        "collection_info": null
    },
    {
        "uuid": "74badb7ac6bf4eb3399c5db1663de99c",
        "title": "仙霞岭",
        "author": "马子严",
        "content": "镇日崎岖度远山，远山深处解征鞍。\n翠环水石四围匝，冻积冰霜一夜寒。\n月影自催人起早，泉声不许客眠安。\n明朝直向烟霞去，身在亨衢天地宽。",
        "dynasty": "宋",
        "collection_info": null
    },
    {
        "uuid": "763c59e03c885fd8deb3390e1c62a382",
        "title": "云岩",
        "author": "马子严",
        "content": "林深路转山，岩虚云触石。\n是中立数椽，仅足安一室。\n断罅开碧落，当昼悬白日。\n虬蘗挂乳窦，飞鼠傅石脊。\n山中古老人，对我诵记忆。\n昔为鬼仙家，乃藉巨人力。\n划地剖疆界，印泥遗指迹。\n至今百年余，住世三度易。\n吾非梅子真，身是江南客。\n詹子武夷俊，邂逅愿已适。\n扶携一登览，相与有俦匹。\n林逋叶静能，俱来一同席。\n二子善鼓琴，无弦徒挂壁。\n日暮云已归，今夕竟何夕。\n徘徊卧白云，华胥何处觅。",
        "dynasty": "宋",
        "collection_info": null
    },
    {
        "uuid": "b04e5dd63f17e8e5243a0f2ed14ba316",
        "title": "章岩",
        "author": "马子严",
        "content": "拳石中虚屋数椽，洞门东闢半规圆。\n木高长蔽三竿日，人到同观一片天。\n行路不堪秋后暑，禅床聊借午时眠。\n山僧为我敲茶臼，相对炉香起暮烟。",
        "dynasty": "宋",
        "collection_info": null
    },
    {
        "uuid": "3e3b1451d4c1eab88a653076dde7d3cf",
        "title": "黄花渡",
        "author": "马子严",
        "content": "黄竹歌成雪未休，黄花渡口上横舟。\n百钱买酒可能醉，千里怀人不奈愁。\n岁事只余旬五日，家山犹隔两三州。\n飞云在目还知否，肯为雕胡一饷留。",
        "dynasty": "宋",
        "collection_info": null
    },
    {
        "uuid": "81a45f8dca74cf79303c2f5d81bd3e53",
        "title": "句  其一",
        "author": "马子严",
        "content": "章村蓬荜两三家，篱落纵横被野花。",
        "dynasty": "宋",
        "collection_info": null
    },
    {
        "uuid": "7735e55ef665fb36cf2e5320cb55c154",
        "title": "句  其二",
        "author": "马子严",
        "content": "乱点琼葩艳艳明。",
        "dynasty": "宋",
        "collection_info": null
    },
    {
        "uuid": "89afa0c65a376b297819906389aab703",
        "title": "墨池发祥诗呈蒋教",
        "author": "刘名世",
        "content": "城头学宫高巍巍，中有方井号墨池。\n穷冬不竭春不溢，往往石眼通江湄。\n故老相传右军宅，涤砚濡毫向池侧。\n兰亭绝笔迹成尘，此间池水犹能黑。\n绍兴之年值丙寅，一夕鬰鬰浮乌云。\n乡闾拭目看盛事，集英三唱人姓陈。\n又闻淳熙改元岁，隔春预作文章瑞。\n甲科夺得汉庭魁，贤关解褐冠多士。\n九岁奇童面圣颜，阖郡十人俱赐第。\n近来復作烟雾飞，盈盈玉斗磨歙丝。\n忽焉阴霾黯苍汉，模糊顷刻风披披。\n巧如奇花开异草，天女织出绞绡衣。\n须臾变态千万状，妙手点染水墨奇。\n此事颇亦涉神怪，疑有鬼物来游嬉。\n不然下垫千年龟，图书之祥将发挥。\n吾乡文物盛洙泗，执经问道肩相随。\n残膏剩馥大沾溉，诸生借润今其时。\n文昌终有应图契，韩门高第皆可为。\n先令地脉进佳贶，主张在公非义之。",
        "dynasty": "宋",
        "collection_info": null
    },
    {
        "uuid": "fc237ab43ecdc7b69cbdf913b9951439",
        "title": "句",
        "author": "刘名世",
        "content": "槐影已高公事少，蒲鞭不试讼庭閒。",
        "dynasty": "宋",
        "collection_info": null
    },
    {
        "uuid": "ff2ac191a9b043ddacc44ff1e9e414cd",
        "title": "龙爪石",
        "author": "翁华",
        "content": "香开岩桂露凄清，翠锁晴岚泼眼明。\n风度南枝乌鹊啭，月斜西坞玉绳横。\n来游十里水云窟，偿我一生邱壑情。\n诗句乞君高挂壁，且容鼻息撼雷鸣。",
        "dynasty": "宋",
        "collection_info": null
    },
    {
        "uuid": "58ffae422a70ed24d6e2c2267f2cab8c",
        "title": "阳华岩",
        "author": "孟坦中",
        "content": "路入潇南地一隅，天开洞府若为模。\n石扃高透云常出，涧水中通崖不枯。\n来访恍然惊泽国，醉眠清甚在冰壶。\n淡岩谁道真稀有，须信阳华天下无。",
        "dynasty": "宋",
        "collection_info": null
    },
    {
        "uuid": "165cae4c36067e09e5598e0a63876865",
        "title": "寄丹丘林咏道",
        "author": "桑世昌",
        "content": "小别俄惊岁屡周，尺书每每寄江头。\n逢时共叹君肥遯，投老谁怜我倦游。\n书足三冬应润屋，诗成千首必经侯。\n一尊纵负东湖约，尚及黄花碧树秋。",
        "dynasty": "宋",
        "collection_info": null
    },
    {
        "uuid": "0d58f6cbf7189e8bb55afd501df29e45",
        "title": "夜对巾山塔灯呈史君李孟达寺簿",
        "author": "桑世昌",
        "content": "光明台畔旧曾逢，何自飞来碧海东。\n未问眼根齐等级，要先心地证圆通。\n八还究竟千光合，四面回旋一视同。\n坐想玉霄风月夕，超然清对一诗翁。",
        "dynasty": "宋",
        "collection_info": null
    },
    {
        "uuid": "8769e1dfe1265e77fbf675f930fa4e66",
        "title": "句",
        "author": "桑世昌",
        "content": "翠添邻堑竹，红照屋山花。",
        "dynasty": "宋",
        "collection_info": null
    },
    {
        "uuid": "32903cdf3794fda0f4781c80e97117cf",
        "title": "临终偈",
        "author": "刘尧夫",
        "content": "不到清泉白石边，却来城市走喧喧。\n夜来一派银潢水，泻向琼台玉槛前。",
        "dynasty": "宋",
        "collection_info": null
    },
    {
        "uuid": "be5e97f596f6f0d0aa2761526ad4da00",
        "title": "句",
        "author": "刘尧夫",
        "content": "力推狞龙借水饮，手却猛虎夺石坐。",
        "dynasty": "宋",
        "collection_info": null
    },
    {
        "uuid": "6cbe4050c075d260532f456a866a406d",
        "title": "潭州",
        "author": "黄裳",
        "content": "维衡屹南荒，作镇自开闢。\n定王十里城，处处见山色。",
        "dynasty": "宋",
        "collection_info": null
    },
    {
        "uuid": "bee3255f0baee6c89e3e36723fbfd8b3",
        "title": "汉中行",
        "author": "黄裳",
        "content": "汉中沃野如关中，四五百里烟蒙蒙。\n黄云连天夏麦熟，水稻漠漠吹秋风。\n七月八月䆉䅉红，一家往往收千钟。\n行人叹息风土好，居人生计何草草。\n老翁扶杖泣我前，此事何堪与君道。\n君不见屯军十万如貔貅，椎牛酾酒不得饱，飞刍輓粟无时休。\n禾稼登场虽满眼，十有八九归征求。\n军前输米更和籴，囊括颗粒无干糇。\n棱棱杀气森平原，虽食我肉不敢言。\n阵马如云动雷电，戈戟摐撞相腾喧。\n口边夺食与马啮，马饱人饥无处说。\n大吏明知但吁叹，百姓俛首当擭窃。\n天高日薄炊烟冷，村落萧条往来绝。\n君莫问我汉中连年事，肝膈难言眼流血。\n似闻今年春，关外四五州。\n岁饥人无食，饿者颇亦稠。\n蕃人欲寇边，此事信有不。\n时涂苟如此，人生不如死。\n死即万事休，生则何时已。\n语多情极辞转哀，野风飒飒吹黄埃。\n荒村相对两呜咽，收泪问我何方来。\n作官骑马不易得，具与天子怜婴孩。\n老翁已老死不惜，家有儿孙方戢戢。\n愿君富贵为爱惜，莫教还似翁今日。",
        "dynasty": "宋",
        "collection_info": null
    },
    {
        "uuid": "2180eccd7b1e4b06dc07e088f2960433",
        "title": "罢籴行",
        "author": "黄裳",
        "content": "边头八月秋田熟，南村北村夜舂粟。\n大平车子走无轮，载米入场声辘辘。\n官置斗斛人自量，市价日与时低昂。\n得钱却载车上去，出门掉臂归山乡。\n老翁扶杖笑且语，大儿踏歌小儿舞。\n酒酣歌罢喜復悲，却忆前年输籴苦。\n田头刈禾人未归，吏已打门嗔我迟。\n名为和籴实强取，使我父子长寒饥。\n今年官场有籴米，卖米得钱固其理。\n力排众议改旧法，闻说郎中人姓李。\n小民无力酬天公，但愿谷米年年丰。\n年年与官足兵食，三军饱食眠秋风。\n郎中归坐天子侧，更与小民说休戚。\n莫使明年復开籴，老翁还作前年泣。",
        "dynasty": "宋",
        "collection_info": null
    },
    {
        "uuid": "49cbc57c5fecd6a7add2c3b6da7b488b",
        "title": "句",
        "author": "黄裳",
        "content": "障塞应悬隔，崇墉谩太高。",
        "dynasty": "宋",
        "collection_info": null
    },
    {
        "uuid": "2dbc4a76f696e046838af905ba38e187",
        "title": "梅开一花",
        "author": "彭蠡",
        "content": "昨夜花神有底忙，先教踏白入南邦。\n冷将双眼窥春破，肯把孤心受雪降。\n矾弟得兄呼最长，竹君取友嘆无双。\n试于月夜窗前看，一在枝头一在窗。",
        "dynasty": "宋",
        "collection_info": null
    },
    {
        "uuid": "3c32497096861a17a7cee59c5faf0117",
        "title": "次石屏翁韵",
        "author": "戴龟朋",
        "content": "走遍江湖早得名，归来哦句伺帏屏。\n故人今雨时相过，好酒新春肯独醒。\n未用阮生三语掾，但遵迂叟四言铭。\n高明已悟闲居福，当见于门发旧馨。",
        "dynasty": "宋",
        "collection_info": null
    },
    {
        "uuid": "2b1ff0003aff6d1b18bf259f8b1b3656",
        "title": "金精山",
        "author": "曾兴宗",
        "content": "投老篔筜幸卜邻，蜗蝇更不累闲身。\n烟霞已作仙凡隔，洞户蟠桃不计春。",
        "dynasty": "宋",
        "collection_info": null
    },
    {
        "uuid": "acfdd69dff71ebca3d4b7b2ababa7f63",
        "title": "篔筜谷",
        "author": "曾兴宗",
        "content": "渭川千亩竹，可比万户侯。\n我有篔筜谷，此岂为食谋。\n南山与北山，清绝真胜游。\n飞泉助萧爽，怪石添清幽。\n娱亲自足乐，捧檄良可羞。\n日从抱节君，崎岖经林丘。\n有酒对尔酌，得句为尔讴。\n共结岁寒心，肯学炎凉俦。\n笑指亲密友，不独王子猷。",
        "dynasty": "宋",
        "collection_info": null
    },
    {
        "uuid": "e66a8d3722083324dc4fab4fcc6f36af",
        "title": "水竹幽居堂",
        "author": "曾兴宗",
        "content": "山深景最幽，正为幽人设。\n获此一段奇，天意亦特达。\n水清濯吾缨，竹劲抱高节。\n凿池为延客，筑室相娱悦。\n故人来清风，莫逆友明月。\n雅与仙境连，迥隔红尘绝。\n此乐只自知，切勿与人说。",
        "dynasty": "宋",
        "collection_info": null
    },
    {
        "uuid": "ac82f5eab2003f901750237012a943e5",
        "title": "湖堤晚行",
        "author": "俞灏",
        "content": "暝色才从草色生，管弦罗绮尽归城。\n不应闲却孤山路，我自扶藜月下行。",
        "dynasty": "宋",
        "collection_info": null
    },
    {
        "uuid": "d1be9cc5d9075e3359ffee522edc1f93",
        "title": "武康道中",
        "author": "俞灏",
        "content": "竹窗听雨自安眠，不道惊湍近屋前。\n省得去年桃叶渡，水痕只到树傍边。",
        "dynasty": "宋",
        "collection_info": null
    },
    {
        "uuid": "d1faa9e0cd2f7aee3ad831b2a2459db8",
        "title": "病眼",
        "author": "俞灏",
        "content": "三分春色二分过，检校花程已下坡。\n近日顿然行乐少，今年分外负春多。\n闲身自在宁须禄，俗客相看只是魔。\n四百病中偏病眼，禁烟禁酒却如何。",
        "dynasty": "宋",
        "collection_info": null
    },
    {
        "uuid": "fbe5b257d2b9d3a69b678b3cbef0d080",
        "title": "鸜鹆",
        "author": "俞灏",
        "content": "守黑元知分，能言亦任真。\n人知不可食，我得自全身。\n牛背烟村画，乌群野水春。\n从教鹦鹉贵，笼络媚宫嫔。",
        "dynasty": "宋",
        "collection_info": null
    },
    {
        "uuid": "45d6689309629555707a8d0c70d2485d",
        "title": "云海亭",
        "author": "俞灏",
        "content": "恋恋栏干去復留，恍然天地与身浮。\n水涵空界光无际，山在地州翠欲流。\n点破琉璃云表雁，足成图画柳边舟。\n岁阑却自忘归兴，更欲同为雪后游。",
        "dynasty": "宋",
        "collection_info": null
    },
    {
        "uuid": "1ac21e001bd6f4e703902d928d69c8f3",
        "title": "三高堂",
        "author": "俞灏",
        "content": "东华车马日滔滔，始觉三高分外高。\n吴越衣冠几春梦，古今身世一秋毫。\n临流久立迷烟艇，驾月归来认雪涛。\n琢句不成风又起，寒蒲霜鬓两萧骚。",
        "dynasty": "宋",
        "collection_info": null
    },
    {
        "uuid": "dcbe6e3c618dc02341548b63830ad9e7",
        "title": "偶成",
        "author": "俞灏",
        "content": "白髮黄尘一梦中，又将愁眼对春风。\n不知夜雨能多少，染得桃花到处红。",
        "dynasty": "宋",
        "collection_info": null
    },
    {
        "uuid": "3b341809d1a6946f69e3fded59b6c723",
        "title": "句",
        "author": "俞灏",
        "content": "不知雨后更精神。",
        "dynasty": "宋",
        "collection_info": null
    },
    {
        "uuid": "3600bd0a9f28eb7bedd9d70f0c797499",
        "title": "游云门",
        "author": "詹骙",
        "content": "轻裘肥马春三月，到此经游花正红。\n欲觅上方幽隠处，老僧笑指白云中。",
        "dynasty": "宋",
        "collection_info": null
    },
    {
        "uuid": "b6c1a8c0138c523810e0fcab614ddddc",
        "title": "读书堂五首  其一",
        "author": "叶子强",
        "content": "诗书不策勋，岁月忽已晚。\n堕此尘𡏖网，吾行其既远。\n胡宁于书事，意爱犹缱绻。\n况之迷蹊人，慕顾祇旧阪。\n扁旁真赤帜，所立示所本。\n又如农人心，终不置穮蔉。\n晞髮茅檐下，荣荣兰九畹。\n初服苟未替，无亦惊晼晚。\n所逢非所安，吾庐盍云返。",
        "dynasty": "宋",
        "collection_info": null
    },
    {
        "uuid": "9489033b5c000fdae7bd566f8bc7204a",
        "title": "读书堂五首  其二",
        "author": "叶子强",
        "content": "娟娟百个竹，落落一丈松。\n岂无桃李华，春事孰与冬。\n寒菊北户下，不斗颜色秾。\n气味如秃翁，忍死无容容。\n霜风落繫雁，露草栖织蛩。\n读书真可人，明星耿疏篷。",
        "dynasty": "宋",
        "collection_info": null
    },
    {
        "uuid": "4081da7620bfcec1a0e741fc155a1a6f",
        "title": "读书堂五首  其三",
        "author": "叶子强",
        "content": "小山后丛桂，方池前止水。\n泠然堂中人，枯槁祇中尔。\n平生不止酒，来此真止矣。\n今辰忽开尊，叵料真未止。\n瓶罍本非二，无罄亦无耻。\n卷尊佩君言，慕之戴星起。",
        "dynasty": "宋",
        "collection_info": null
    },
    {
        "uuid": "71b098f2b0cd2557b5d006655d16459e",
        "title": "读书堂五首  其四",
        "author": "叶子强",
        "content": "左角明西方，十分农事回。\n鞭蒲正尔束，繫圄夷然开。\n我胡汝乎德，一朝变喧豗。\n仁义不蹂践，肺肝自胚胎。\n再拜父老言，美意吾所该。\n诗书不得力，亦自书中来。",
        "dynasty": "宋",
        "collection_info": null
    },
    {
        "uuid": "b2fb1905fdcbaa7c43f4e6dfaf7f827b",
        "title": "读书堂五首  其五",
        "author": "叶子强",
        "content": "少长事壮厉，意气弥九州。\n鞭车踏长路，渠料能夷犹。\n困此九折坂，嵚崎不容辀。\n彼须匪所彊，此售宁或求。\n犹有读书心，大寒索衣裘。\n贱嗜匪贵献，一拂销百愁。\n宝此清浄退，相从赋归休。\n农圃雅所问，同一壑一丘。",
        "dynasty": "宋",
        "collection_info": null
    },
    {
        "uuid": "d2b06847f937c492ac46dcb289fe4254",
        "title": "奉赋水仙花诗以谢提宫龚丈之贶",
        "author": "叶子强",
        "content": "水晶宫阙云母軿，列仙夜宴晓未阑。\n万妃倚竹翠袖寒，捧黄金杯白玉盘。\n劝酬未足云中欢，天门叫班奏祥鸾。\n惊此绰约落尘寰，嫣然花面明雕栏。\n天香宫态冰雪颜，江梅避舍不敢干。\n肯与哙伍羞山樊，说似诗伯平章看。",
        "dynasty": "宋",
        "collection_info": null
    },
    {
        "uuid": "a17d7e05645e971bc22c364811933314",
        "title": "光华亭",
        "author": "魏伯恂",
        "content": "亭高爽垲耸牙檐，万种森罗共一川。\n坐使江山归旧观，欣看童稚望邮船。\n柳烟烘日尘迷渚，麦浪降风翠拍天。\n民物熙熙乐康阜，可无诗酒与君传。",
        "dynasty": "宋",
        "collection_info": null
    },
    {
        "uuid": "5ff055b63f3b7031bfe25173e008a416",
        "title": "别袁昌州",
        "author": "张孝芳",
        "content": "昌元古佳郡，比屋谈经史。\n山冈迭翠屏，溪濑泻清泚。\n蓄为灵秀质，磊落出髦士。",
        "dynasty": "宋",
        "collection_info": null
    },
    {
        "uuid": "419eb91cac0a84d99742b394f2044612",
        "title": "句  其一",
        "author": "张孝芳",
        "content": "三十六峰天与寄，云间只欠我题诗。",
        "dynasty": "宋",
        "collection_info": null
    },
    {
        "uuid": "3540a0dc67f9506fb1ca97508ef6aaa3",
        "title": "句  其二",
        "author": "张孝芳",
        "content": "鷄骨埋灵塔，龙门□佛龛。",
        "dynasty": "宋",
        "collection_info": null
    },
    {
        "uuid": "e87d9d9d0a871efc0709cb46b50a45b6",
        "title": "句  其三",
        "author": "张孝芳",
        "content": "发舟马头岸，驻车牛尾驿。",
        "dynasty": "宋",
        "collection_info": null
    },
    {
        "uuid": "857e47bcdbeaa1004b5239f0e3019c93",
        "title": "绍熙辛亥六月中伏日出郭观稼小休野石读仲权正字壁间所题诗因次韵  其一",
        "author": "滕瑱",
        "content": "稻香蔼蔼暑风清，下马传觞听水笙。\n父老指诗怀旧尹，为镌岩石寄心声。",
        "dynasty": "宋",
        "collection_info": null
    },
    {
        "uuid": "937eda34e3e316d2d654c38915508f53",
        "title": "绍熙辛亥六月中伏日出郭观稼小休野石读仲权正字壁间所题诗因次韵  其二",
        "author": "滕瑱",
        "content": "身傍蓬莱近紫清，巧言一出忽如笙。\n祗今家食应无恙，书倩衡阳雁寄声。",
        "dynasty": "宋",
        "collection_info": null
    },
    {
        "uuid": "c39ec64fadc1b6bd15a1225ee636e7ad",
        "title": "谒张文献公祠",
        "author": "王偁",
        "content": "停舟曲江浒，吊古谒遗祠。\n岩岩始兴公，遗泽芬在斯。\n堂倾风雨萃，碑断苔藓滋。\n芳春□行旅，落日归文狸。\n唐宫替无事，衡鉴方独持。\n弼谐展嘉猷，谠论非□□。\n雝雝朝阳凤，粲粲补衮丝。\n侧闻卧病后，九庙烟尘□。\n渔阳突骑来，中华混群彝。\n信哉砥柱力，用舍同安危。\n昭陵铁马空，僊李祚九疑。\n维余兰菊存，千秋恒若兹。\n我来荐微诚，再拜当前墀。\n顾瞻庙貌间，风度犹可希。\n武溪何茫茫，笔峯亦巍巍。\n只今相业隆，孰与前修期。\n临风一长叹，山雨来霏霏。",
        "dynasty": "宋",
        "collection_info": null
    },
    {
        "uuid": "b269cabf277e3eae8c99fe7526c21f84",
        "title": "余襄公祠",
        "author": "王偁",
        "content": "寂寞孤城野水滨，乱余犹见几家存。\n女墙落日埋秋草，官树啼乌集暮云。\n百战徒闻存国步，孤忠谁復吊英魂。\n夜来遗庙荒庭月，长逐悲笳不忍闻。",
        "dynasty": "宋",
        "collection_info": null
    },
    {
        "uuid": "75abeab68b2c8c72f4d27c169f54fd36",
        "title": "宝林寺",
        "author": "王申",
        "content": "千载宝林寺，清幽每往还。\n两潮岩上井，一塔寺中山。\n门对荒城冷，邻分古县闲。\n道人高处坐，役役笑尘寰。",
        "dynasty": "宋",
        "collection_info": null
    },
    {
        "uuid": "9d3ad717b2f74c99895f8e1c3525bad6",
        "title": "上扬州太守",
        "author": "杨冠",
        "content": "古人肉食无远谋，腰钱骑鹤上扬州。\n春风十里珠帘捲，但看竹西歌吹楼。\n天朝选用诗书帅，上策公言须自治。\n屏翰坚持保障功，江淮益壮金汤势。\n北骑不敢纵南牧，关寒烟迷芳草绿。\n健儿歌舞乐昇平，一曲梅花细柳营。",
        "dynasty": "宋",
        "collection_info": null
    },
    {
        "uuid": "359e67060d73b813dfbb340a65021db4",
        "title": "千手眼白玉观音偈嘲金使",
        "author": "径山寺僧",
        "content": "一手动时千手动，一眼观时千眼观。\n幸自太平无一事，何须做得许多般。",
        "dynasty": "宋",
        "collection_info": null
    },
    {
        "uuid": "927800429585f13d5e5818ddc916ff3f",
        "title": "资国院",
        "author": "罗之纪",
        "content": "倦逢盘石手摩挲，横压乌藤漫啸歌。\n烟崦坡陀青玉案，寺山缥缈白云窝。\n纸窗竹屋小盘礴，林影溪光相荡磨。\n试共老僧参此意，一声唤醒读书魔。",
        "dynasty": "宋",
        "collection_info": null
    },
    {
        "uuid": "c0367d7f8192b8858ebe062b565344a0",
        "title": "句",
        "author": "罗之纪",
        "content": "吾道非耶真可耻，此君岂是折腰人。",
        "dynasty": "宋",
        "collection_info": null
    },
    {
        "uuid": "88754d50740cc98ee0e073e3c0a795df",
        "title": "白云庐",
        "author": "郭时雍",
        "content": "吾爱白云云爱吾，朝朝暮暮伴吾庐。\n从龙傍鸟随他去，留与幽人作画图。",
        "dynasty": "宋",
        "collection_info": null
    },
    {
        "uuid": "534d9649619d11b866d40b424bc65bce",
        "title": "九日宴浮金亭",
        "author": "赵宗德",
        "content": "东山树，何青青。\n镡津水，何泠泠。\n茂树可荫，流水可听。\n眉山夫子能解事，却于水边树下构危亭。\n洪波浴日金错落，瘴云不雨烟蒙溟。\n风尘澒洞去天远，草木蓊鬰知地灵。\n监州为爱黄华节，携我登临邀众客。\n假令有酒多似藤江水，岂能洗我胸中之鬰抑。\n甘侯昆玉文武全，倾盖交游五情热。\n故人亦有许判官，清政平生心似铁。\n文采风流喻幕宾，曾陪骢马清南越。\n刘君元是薇省郎，治民有道多筹策。\n令簿怀才亦不群，芳名皆在斯文列。\n儒林龚魏两茂学，逸气直与青云接。\n孟嘉落帽是何年，岸帻西风感前哲。\n天荒地老事茫茫，白髮无情满头雪。\n醒时饮，醉时歌。\n尊前要使衰颜酡，不饮奈此清兴何。\n人生聚会能有几，江海亲旧今无多。",
        "dynasty": "宋",
        "collection_info": null
    },
    {
        "uuid": "d15e2120fc65ae6c2b1148425dc292b0",
        "title": "僻性",
        "author": "高遁翁",
        "content": "僻性一生忘嗜酒，劳神终日倦吟诗。\n寻常高卧松床稳，不管庭前鹤到迟。",
        "dynasty": "宋",
        "collection_info": null
    },
    {
        "uuid": "fbbac96269e13ebce0a046f4ddfc3e12",
        "title": "晓径",
        "author": "高遁翁",
        "content": "萝径朝飞雨，莓苔染翠浓。\n登山双屐健，自拟少年同。",
        "dynasty": "宋",
        "collection_info": null
    },
    {
        "uuid": "e7f596e2b3c9617ce63ccd5124b77e79",
        "title": "春暮",
        "author": "高遁翁",
        "content": "石桥门外送斜晖，柳洒清风透客衣。\n老眼看花能有几，如何啼鸟暮春归。",
        "dynasty": "宋",
        "collection_info": null
    },
    {
        "uuid": "287ae892a1be33b6077c0ccedcec6845",
        "title": "市桥晚坐",
        "author": "高遁翁",
        "content": "隔眼风尘寝，閒心照水清。\n牛羊归古坂，鸥鹭集浮萍。\n倦我思垂钓，知谁共濯缨。\n湖光浮一鑑，倒暎夕阳明。",
        "dynasty": "宋",
        "collection_info": null
    },
    {
        "uuid": "a3b0504368733b6e16f2d0e265d21304",
        "title": "秋晚",
        "author": "高遁翁",
        "content": "风扫柴门凈，银灯吐玉花。\n纳凉凭□石，待月上窗纱。\n老去心犹壮，秋来鬓任华。\n不妨高枕睡，无梦到公家。",
        "dynasty": "宋",
        "collection_info": null
    },
    {
        "uuid": "a6da19f5b8ea7316754ae9c7966ad03c",
        "title": "自咏遁翁",
        "author": "高遁翁",
        "content": "虚名蜗角不撄情，老木棉裘分此生。\n世事只随今日过，心田留待后人耕。\n旧书岂厌从头看，险路何妨退步行。\n俯仰欲求无所愧，举头惟对月华明。",
        "dynasty": "宋",
        "collection_info": null
    },
    {
        "uuid": "362a6002a6b1b7a5513a183fc2f93ef1",
        "title": "甥舅同登进士亦世之不易得者今幸逢其会因吟一律以寄一以表祖宗积善之征二以谢圣主宠赐之荣三以致勉忠之意二子惟勖诸",
        "author": "高遁翁",
        "content": "潦倒山林已二毛，忽闻□□下衡茅。\n祖宗积德幸多世，甥舅何妨共夺标。\n柳拂祥光看虎榜，杏扶春色上云袍。\n从今莫作怀家计，须効忠良答圣朝。",
        "dynasty": "宋",
        "collection_info": null
    },
    {
        "uuid": "12295f1fd325576f212c54ffede337d0",
        "title": "田园偶兴",
        "author": "高质斋",
        "content": "绕檐风景接崆峒，生计年年乐岁丰。\n布谷声传红杏雨，□□调起绿杨风。\n桑麻远近千村裏，禾黍高低一望中。\n每与邻翁相庆社，醉歌不惜酒樽空。",
        "dynasty": "宋",
        "collection_info": null
    },
    {
        "uuid": "4067f1bf08bd613cd7b63d3464e31906",
        "title": "溪石呈李思道",
        "author": "高质斋",
        "content": "共坐溪边石，溪清心自凉。\n鱼惊烟艇过，鸥笑野人忙。\n细草侵衣绿，飞花点鬓香。\n东风尘暂息，拍手送斜阳。",
        "dynasty": "宋",
        "collection_info": null
    },
    {
        "uuid": "d4e24b0fdfae2994539602be2d5ac729",
        "title": "復和呈莫仲箎",
        "author": "高质斋",
        "content": "溪石绣苔绿，溪风飘晚凉。\n坐久得自若，物外知谁忙。\n渴饮竹泉冷，饥饭松花香。\n春光忽云暮，□□□□阳。",
        "dynasty": "宋",
        "collection_info": null
    },
    {
        "uuid": "86549faaae03bfe4d0a3f143033d56b4",
        "title": "纪兴",
        "author": "高质斋",
        "content": "湖上人家万木村，白云深护读书门。\n年来不管头颅白，自贺清风酒一樽。",
        "dynasty": "宋",
        "collection_info": null
    },
    {
        "uuid": "395b17eccef2a9af158c1275e6d994bf",
        "title": "秋日溪亭",
        "author": "高质斋",
        "content": "帘捲柴桑晚，深山俗驾疏。\n荒苔留鹤迹，落叶带虫书。\n竹翠侵香案，泉声漱石渠。\n烟霞便一枕，应笑把犁锄。",
        "dynasty": "宋",
        "collection_info": null
    },
    {
        "uuid": "86072d32dc60715e0779e5bc5326bcad",
        "title": "怀古",
        "author": "吕定",
        "content": "我昔游海上，东望三神山。\n风波几万里，苍茫云霭间。\n鱼龙自掀舞，天空日月閒。\n神仙渺无迹，徐福去不还。\n空余蓬莱阁，千载留人寰。",
        "dynasty": "宋",
        "collection_info": null
    },
    {
        "uuid": "404207a66b9d92ace9aefdfc669af23c",
        "title": "追和苏子瞻游峡山寺韵",
        "author": "吕定",
        "content": "山迥宝华阁，水遶金锁湾。\n尘虑顿焉息，于兹开我颜。\n疎钟日夕动，老僧林下还。\n天风吹白云，悠悠满松关。\n归猿有余悲，月明啸空山。\n仙人自何来，翱翔八极间。\n手把玉芙蓉，吟笑锵佩环。\n歌罢忽飞去，千峰堆翠鬟。",
        "dynasty": "宋",
        "collection_info": null
    },
    {
        "uuid": "002639fc6aef10ea9d99382806b8de63",
        "title": "赴京",
        "author": "吕定",
        "content": "太白楼前雨乍收，画船挝鼓上皇州。\n肯因离别牵愁思，要把勋名事壮游。\n千里关河旗带月，一天星斗剑横秋。\n胸中剩有安边策，此去应当献冕旒。",
        "dynasty": "宋",
        "collection_info": null
    },
    {
        "uuid": "46f92771e68f7bd686764b8c99d2b99d",
        "title": "奉天门朝贺",
        "author": "吕定",
        "content": "晓日初临万岁山，宝幢华盖列朝班。\n九重天上来仙乐，五色云中识圣颜。\n深殿捲帘香雾袅，近臣传制佩声还。\n嵩呼齐祝恩如海，散作阳和满世间。",
        "dynasty": "宋",
        "collection_info": null
    },
    {
        "uuid": "e015b8764666a06bd4f92d5a59733feb",
        "title": "调兵",
        "author": "吕定",
        "content": "年少谈兵胆气豪，折衝千里岂辞劳。\n旌旗影动秋风瑟，鼓角声回夜月高。\n红锦裁鞍新试马，黄金装带旧悬刀。\n临征自信军容盛，五色团花绣战袍。",
        "dynasty": "宋",
        "collection_info": null
    },
    {
        "uuid": "0936d702d014922dd37eacfcbcbbdd9f",
        "title": "扈驾",
        "author": "吕定",
        "content": "八月秋高战马肥，观兵郊外振天威。\n一声凤吹迎鸾驭，五色龙文杂衮衣。\n剑戟横空金气肃，旌旗映日綵云飞。\n令严星火诸军奋，直斩单于塞上归。",
        "dynasty": "宋",
        "collection_info": null
    },
    {
        "uuid": "d1a8f28de9d429c2618d70711ed73b6b",
        "title": "班师",
        "author": "吕定",
        "content": "紫塞回来雪正晴，王师百万拥连营。\n马嘶大地山河壮，旗捲长空日月明。\n龙虎台高千嶂耸，凤皇城近五云生。\n圣颜有喜天心顺，中外欢闻奏凯声。",
        "dynasty": "宋",
        "collection_info": null
    },
    {
        "uuid": "fd26dc53571e10d8e2419412cca132d1",
        "title": "登东岳山",
        "author": "吕定",
        "content": "海内名山孰与齐，清风掖我上丹梯。\n鹏程九万扶摇近，世界三千指顾低。\n瀑挂天门惊霹雳，雨蒸日观出虹霓。\n太平会见东封盛，玉简金书焕紫泥。",
        "dynasty": "宋",
        "collection_info": null
    },
    {
        "uuid": "e7d566d23d905d8a6c14218c76f46614",
        "title": "雪夜",
        "author": "吕定",
        "content": "漠漠同云徧海涯，晓风寒逼绿窗纱。\n飞扬鳞甲三千界，粧点楼台百万家。\n何处妙歌金帐酒，谁人清对玉梅花。\n便应石鼎融冰水，乌帽笼头自煮茶。",
        "dynasty": "宋",
        "collection_info": null
    },
    {
        "uuid": "d5cdf6e46b41aa9bebdbdc9c969dfbad",
        "title": "望岱岳",
        "author": "吕定",
        "content": "岱宗东望鬰嵯峨，万丈仙桥鸟外过。\n秦树千年空老大，汉碑终古不消磨。\n天坛夜静乘星斗，石磴春深长薜萝。\n记得旧游曾载酒，颓然峰顶放长歌。",
        "dynasty": "宋",
        "collection_info": null
    },
    {
        "uuid": "351c9a83ed7df43b5927ec938801ebde",
        "title": "望峄山",
        "author": "吕定",
        "content": "极目东山秀色浓，紫霄千叶醉芙蓉。\n题诗尚记仙人洞，飞佩曾过玉女峰。\n树老孤桐秋露下，碑残古篆暮云封。\n何时再醉天门月，卧听清风万壑松。",
        "dynasty": "宋",
        "collection_info": null
    },
    {
        "uuid": "8509b972eee887059c1aa1507f9bb33b",
        "title": "登彭城楼",
        "author": "吕定",
        "content": "项王台上白云秋，亚夫坟前草树稠。\n山色不随人事改，水声长近戍城流。\n空余夜月龙神庙，无復春风燕子楼。\n楚汉兴亡俱土壤，不须怀古重夷犹。",
        "dynasty": "宋",
        "collection_info": null
    },
    {
        "uuid": "6933776a296c4e2de21d683011c8742c",
        "title": "戏马台",
        "author": "吕定",
        "content": "据鞍挥指八千兵，昔日中原几战争。\n追鹿已无秦社稷，逝骓方嘆楚歌声。\n英雄事往人何在，寂寞台空草自生。\n回首云山青矗矗，黄流依旧遶彭城。",
        "dynasty": "宋",
        "collection_info": null
    },
    {
        "uuid": "82c3a5d8fafd59531fa281e2e0168c8a",
        "title": "夜宿甓社湖",
        "author": "吕定",
        "content": "湖光如镜迥无山，耿耿银河路可攀。\n万象不移天地外，一尘能到水云间。\n月明孤屿森楼阁，夜静飞仙过佩环。\n借问孟城何处是，微微灯火绿杨湾。",
        "dynasty": "宋",
        "collection_info": null
    },
    {
        "uuid": "1feb61106d932a1d53409d17e1a8ac32",
        "title": "金陵旅夜",
        "author": "吕定",
        "content": "一雨皇都万象明，东风娇啭上林鶑。\n火烟亭馆春多少，钟鼓楼台夜几更。\n枕上故园蝴蝶梦，枝头斜月杜鹃声。\n银笺欲写长相忆，滚滚江流不尽情。",
        "dynasty": "宋",
        "collection_info": null
    },
    {
        "uuid": "c82c92534a525add1f4f89355254efa0",
        "title": "过小孤山",
        "author": "吕定",
        "content": "八月灵槎溯海门，翠云台上醉芳樽。\n峰头楼閤相高下，水底鱼龙自吐吞。\n万古青天留玉柱，五更红日涌金盆。\n宦游不尽登临兴，欲洗苍苔颂圣恩。",
        "dynasty": "宋",
        "collection_info": null
    },
    {
        "uuid": "f389ce06094474a61a73a065f676581d",
        "title": "登翠云台",
        "author": "吕定",
        "content": "一柱中流亦壮哉，分明世上有蓬莱。\n帘开庐阜层层出，船泛岷山滚滚来。\n夜冷神龙蟠水府，天青仙佩下瑶台。\n閒将玉管吹明月，勾引翩翩彩凤迴。",
        "dynasty": "宋",
        "collection_info": null
    },
    {
        "uuid": "a6659d8ed8fff71ab3f25604dbcf2545",
        "title": "游匡庐山",
        "author": "吕定",
        "content": "欲向匡庐观瀑布，便从鼓蠡骤楼船。\n一声长啸来丹壑，千丈飞流下碧天。\n洞裏楼台无岁月，云中鷄犬有神仙。\n凭谁呼起巢松者，醉拥宫袍对酒眠。",
        "dynasty": "宋",
        "collection_info": null
    },
    {
        "uuid": "19ba85fe477801efb249e44fe79cec2d",
        "title": "度大庾岭",
        "author": "吕定",
        "content": "凿破鸿蒙一窍通，至今传说九龄功。\n天垂瘴雨蛮烟外，路入炎荒火树中。\n万里关河瞻北极，两行旌旆过南雄。\n鹧鸪声裏端阳近，榕树青青荔子红。",
        "dynasty": "宋",
        "collection_info": null
    },
    {
        "uuid": "a2d4d4124d053957e97ef3e25d6e9dce",
        "title": "过峡山寺",
        "author": "吕定",
        "content": "峡江江上峡山寺，落日峰峦翠作堆。\n云拥半空楼殿出，天然一幅画图开。\n仙人采药和光洞，释子翻经化乐台。\n顾我红尘车马客，题诗无暇扫苍苔。",
        "dynasty": "宋",
        "collection_info": null
    },
    {
        "uuid": "9340e2ce5e1dbd8e3b0d16f4340c7f6c",
        "title": "登越王台",
        "author": "吕定",
        "content": "海上荒台草树平，登临不尽古人情。\n白云万里怀亲舍，红日中天望帝京。\n百粤山川秋历落，山城楼阁晚峥嵘。\n醉来徙倚栏干曲，听彻西风画角声。",
        "dynasty": "宋",
        "collection_info": null
    },
    {
        "uuid": "107c41fa43ff01508d1e5a90511a5e97",
        "title": "浴日亭和苏学士韵",
        "author": "吕定",
        "content": "危亭突兀倚青山，坐对扶桑碧海湾。\n紫雾欲生龙伯庙，洪涛先涌虎门关。\n光摇宇宙花生眼，影动阑干酒上颜。\n遥望蓬莱宫阙晓，一轮飞挂碧云间。",
        "dynasty": "宋",
        "collection_info": null
    },
    {
        "uuid": "a2ca6679430a36603fc597e3d8dcc6ee",
        "title": "游海珠寺",
        "author": "吕定",
        "content": "何年神物抱珠游，遗向沧浪第一洲。\n五色化成金世界，六鳌擎出宝香楼。\n光涵蛟室星辰动，影落龙宫日月浮。\n万古团团天地裏，磬声敲出海门秋。",
        "dynasty": "宋",
        "collection_info": null
    },
    {
        "uuid": "330a9ec51d78a82d26c866314710f392",
        "title": "登广城楼",
        "author": "吕定",
        "content": "三尺龙泉事远游，越王台上望南州。\n一天雨过千山晓，万里风来五月秋。\n江郭楼台蛮客市，海门烟日蜑家舟。\n临戎不有安边策，应愧常何荐马周。",
        "dynasty": "宋",
        "collection_info": null
    },
    {
        "uuid": "d83be82c0296b4a203a75a275822879e",
        "title": "谒金华寺六祖法堂",
        "author": "吕定",
        "content": "坐阅人间几百年，双趺浑似后来禅。\n空空明镜台前地，寂寂红尘境外天。\n风动法林从虎过，云生咒钵解龙眠。\n至今月到层楼上，应共祥光午夜圆。",
        "dynasty": "宋",
        "collection_info": null
    },
    {
        "uuid": "5674bca16011cff21d8a41979aba7901",
        "title": "新秋雨过述怀",
        "author": "宋光宗",
        "content": "中兴日月明，王气山河在。\n万物饰昭回，稽首王言大。",
        "dynasty": "宋",
        "collection_info": null
    },
    {
        "uuid": "66e8706a48149950c1b2eff19102e694",
        "title": "会僚属赏海棠偶有题咏",
        "author": "宋光宗",
        "content": "浓淡名花产蜀乡，半含风露浥新妆。\n娇娆不减旧时态，谁与丹青为发扬。",
        "dynasty": "宋",
        "collection_info": null
    },
    {
        "uuid": "86ecd2f83832e6e980d6edd3d3aab32e",
        "title": "观海棠有成",
        "author": "宋光宗",
        "content": "东风用意施颜色，艷丽偏宜着雨时。\n朝咏暮吟看不足，羡他逸蝶宿深枝。",
        "dynasty": "宋",
        "collection_info": null
    },
    {
        "uuid": "addfe620a2f21e40fb61539de02f0209",
        "title": "待月诗",
        "author": "宋光宗",
        "content": "入夜跏趺多待月，移时箕踞为看山。\n苔生晚片应知静，雪动秋根会见閒。\n瘦鹤独随行药后，高僧相对试茶间。\n疏篁百本松千尺，莫怪频频此往还。",
        "dynasty": "宋",
        "collection_info": null
    },
    {
        "uuid": "d9aac431a8bf49ea29e73d57c9d5f2e4",
        "title": "赐余復",
        "author": "宋光宗",
        "content": "临轩策士岂徒然，嗣守丕基务得贤。\n尔吐忠言摅素藴，吾縻好爵副详延。\n爱君忧国毋终怠，厚泽深仁頼广宣。\n赐宴琼林修故事，朕心期待见诗篇。",
        "dynasty": "宋",
        "collection_info": null
    },
    {
        "uuid": "5bcdac0ee05c4c3b5bbe1800eaa46fd5",
        "title": "和燕射",
        "author": "宋光宗",
        "content": "秋深欲晓敛轻烟，翠木森围万里川。\n阊阖启关传法驾，玉津按武会英贤。\n皇皇圣父明如日，挺挺良臣直似弦。\n韬武欢呼称万寿，未饶天保报恩篇。",
        "dynasty": "宋",
        "collection_info": null
    },
    {
        "uuid": "29b3191675c7367145ecbb5bb951bdc5",
        "title": "题陆瑾渔家风景图",
        "author": "宋光宗",
        "content": "翠岚迎步兴何长，笑领渔翁入醉乡。\n日暮渚田微雨后，鹭鸶閒暇稻花凉。",
        "dynasty": "宋",
        "collection_info": null
    },
    {
        "uuid": "2837fa1ecce4d4a20b9bb10d519cdf69",
        "title": "题徐崇嗣没骨牡丹图",
        "author": "宋光宗",
        "content": "已过谷雨十六日，犹见牡丹斗浅红。\n曾不争先及开早，能陪芍药到熏风。",
        "dynasty": "宋",
        "collection_info": null
    },
    {
        "uuid": "3f4dc3794ab3d47a2ae0f04ff56fa257",
        "title": "题杨补之红梅图",
        "author": "宋光宗",
        "content": "去年枝上见红芳，约畧红葩傅浅妆。\n今日亭中足颜色，可能无意谢东皇。",
        "dynasty": "宋",
        "collection_info": null
    },
    {
        "uuid": "9370dee4e9cd3819efb1515e3b6130a0",
        "title": "题张萱游行士女图",
        "author": "宋光宗",
        "content": "閒来洞口访刘君，缓步轻抬玉线裙。\n细白桃花掷流水，更无言语倚彤云。",
        "dynasty": "宋",
        "collection_info": null
    },
    {
        "uuid": "82d146da46b3a70d9a6ec0eeb7e21b76",
        "title": "赐杨万里",
        "author": "宋光宗",
        "content": "黄芦洲上雪初干，风撼枯枝晚更寒。\n静舣小舟谁得似，生涯潇洒一渔竿。",
        "dynasty": "宋",
        "collection_info": null
    },
    {
        "uuid": "5140d5acc84db9968d118c18a3f737c0",
        "title": "句  其一",
        "author": "宋光宗",
        "content": "细迭轻绡色倍浓，晚霞犹在绿阴中。",
        "dynasty": "宋",
        "collection_info": null
    },
    {
        "uuid": "c0da1fa788b01e84cce29705b88776dc",
        "title": "句  其二",
        "author": "宋光宗",
        "content": "晴野花侵路，春陂水上桥。",
        "dynasty": "宋",
        "collection_info": null
    },
    {
        "uuid": "fb888c6e86bf8d9f2e0d94efa67bd25d",
        "title": "句  其三",
        "author": "宋光宗",
        "content": "绮霞初结处，珠露未晞时。",
        "dynasty": "宋",
        "collection_info": null
    },
    {
        "uuid": "b56ca61cf4b861c2b433cc9336437b93",
        "title": "句  其四",
        "author": "宋光宗",
        "content": "蓼岸飞寒蝶，汀沙戏水禽。",
        "dynasty": "宋",
        "collection_info": null
    },
    {
        "uuid": "9fed0bf48fe50150dd9670db58758376",
        "title": "梅",
        "author": "张演",
        "content": "向来懒不赋梅诗，禅榻忘机鬓已丝。\n月户忽逢双玉立，春风又见一年期。\n楼高缥缈明霜影，竹冷横斜浸雪枝。\n尚笑閒尘除未尽，暗香犹着梦魂知。",
        "dynasty": "宋",
        "collection_info": null
    },
    {
        "uuid": "c08fb91b0b2c3210fa9a2746d7f6faf1",
        "title": "云岩寺  其一",
        "author": "张演",
        "content": "栋宇何年有，云岩拥树深。\n山僧传旧险，诗者有行吟。\n云影侵巾屦，江声送古今。\n荔枝何用数，抚字每劳心。",
        "dynasty": "宋",
        "collection_info": null
    },
    {
        "uuid": "d60fa70f68e2edafc4bb830392872fc1",
        "title": "云岩寺  其二",
        "author": "张演",
        "content": "槛外滔滔水，岩前冉冉云。\n行人舟似叶，题墨藓生纹。\n岁月帆樯去，山川楚蜀分。\n十年三舣棹，永愧北山文。",
        "dynasty": "宋",
        "collection_info": null
    },
    {
        "uuid": "cb609517178cdbf744886324d9adff0d",
        "title": "次袁说友巫山十二峰古风二十五韵",
        "author": "张演",
        "content": "化工神伟开物姿，劖石万仞不作痴。\n巍峰耸立威凤举，急挟怒流奔马迟。\n隠然万里形胜重，信矣四海游观奇。\n天开匹练势巀嶪，云拥列嶂青参差。\n舆图悚视天设险，舟檝竞与江东之。\n何年宇宙此盘据，远揽泰华宜肩随。\n胸吞云梦荡物表，眦决飞鸟忘神疲。\n元戎授任盛节制，列舰径度罗旌旗。\n天香来时满衣袖，讲殿几日辞书帷。\n词源浩荡春峡水，句律飘扬秋桂枝。\n天门有路穿水去，笔力到古羣峰低。\n远参退之赋山囿，下陋樊川娱水嬉。\n有神相宅理应尔，梦赋靡曼奚其为。\n流转不根怜已久，高咏取正今逢时。\n昔年飞輓忝将指，异境名言犹念兹。\n大篇巨轴窥胜赏，赤甲白盐神坐驰。\n有从绝唱发奇伟，众作绚采同彰施。\n德风草偃阃以外，观颂下转江之湄。\n宁须三年奏汉计，行復八彩瞻尧眉。\n慈恩论契肯隔面，草堂枉驾欣解颐。\n我方卧云书自伴，公咏入相衣宜缁。\n少须凋瘵尽抚摩，大赈廪粟歌噫嘻。\n会看丹诏来北阙，更上岷岭登峨嵋。\n江山得助协嘉会，赓载归写明良诗。",
        "dynasty": "宋",
        "collection_info": null
    },
    {
        "uuid": "34c1c73e696c5ab01864b50bd50dede7",
        "title": "题三峡堂",
        "author": "张演",
        "content": "羣山危立接云天，一水东朝会百川。\n泱漭堪舆无此壮，崔嵬疏凿定何年。\n千秋跃马兴亡梦，一点飞鳬上下船。\n时有刚风来浩渺，起予高兴九秋边。",
        "dynasty": "宋",
        "collection_info": null
    },
    {
        "uuid": "7112d46bfd42615b4484a01a67846a4e",
        "title": "诸丈赓示前章再次韵",
        "author": "张演",
        "content": "桃李层层媚远天，碧芜映带绮成川。\n英灵旧有凌云赋，混一长看建武年。\n老去无知经世用，梦归欲问泝江船。\n请君妙语惊颓懒，一笑诗坛酒社边。",
        "dynasty": "宋",
        "collection_info": null
    },
    {
        "uuid": "03fe95591f6e98c26981c9e86329968e",
        "title": "奉陪安抚大卿登八阵台览观忠武侯诸葛公遗像偶成长句",
        "author": "张演",
        "content": "白帝城西鱼腹浦，十月江平见津浒。\n当年累石纷成行，此地卧龙经讲武。\n辕门外建严中权，列阵相承存后伍。\n何人蛇势识常山，未数鱼丽矜郑拒。\n悬知精神贯金石，尚想号令严钲鼓。\n老兵料敌应疑生，川后澄波其敢侮。\n向令赤伏有遗符，下睨皇州直指取。\n云何遗迹司神明，独靳丰功被寰宇。\n高城置酒供临眺，往事兴怀增叹抚。\n巍然王佐三代前，信矣名言照千古。",
        "dynasty": "宋",
        "collection_info": null
    },
    {
        "uuid": "d5d5022ed3fb4d45b3614235432ba851",
        "title": "万安驿",
        "author": "张演",
        "content": "劲兵重卒付胡奴，⿰区支雀⿰区支鱼计自疏。\n地入万安知几许，却怜此日始回车。",
        "dynasty": "宋",
        "collection_info": null
    },
    {
        "uuid": "0a9b247a1ff4055a46ef69c5bb8c9fba",
        "title": "题沔州诸葛武侯庙",
        "author": "张演",
        "content": "赤伏终休运，前营落大星。\n皇王空礼乐，江汉閟英灵。\n断垄牛羊入，空山草木青。\n经时须此牧，清泪洒泉扃。",
        "dynasty": "宋",
        "collection_info": null
    },
    {
        "uuid": "ae05214d8835940224ce54dfb03149e7",
        "title": "九日登方山",
        "author": "滕璘",
        "content": "知君夙昔爱登山，特地相携上峻峦。\n岂但登高如杜牧，故应访旧忆朱宽。\n凝眸直欲小东鲁，振袂如将近广寒。\n幸有酒尊供笑语，不愁归路十分难。",
        "dynasty": "宋",
        "collection_info": null
    },
    {
        "uuid": "fd047ea269bd19344de79f64cc87243d",
        "title": "灵栖岩",
        "author": "宋蒙",
        "content": "嶻嶻嶪嶪山如簇，磊磊落落石如屋。\n上有绿树之阴阴，下有寒溜之涔涔。\n通天有窦十余丈，游子扪萝来復往。\n是中端合巢神仙，桃花流水何杳然。\n我来正值春风暮，似笑贤劳又还去。\n准拟酾酒聊从容，对此坐想飞来峯。",
        "dynasty": "宋",
        "collection_info": null
    },
    {
        "uuid": "92ac48bf2554a22cb990eba7e6cd0830",
        "title": "次袁说友巫山十二峰二十五韵",
        "author": "闾丘泳",
        "content": "舟行观山无定姿，篷底兀坐真儿痴。\n层崖复岭正杂沓，平冈横阜俄逶迟。\n晴岚参天固竞秀，深崖挺石尤多奇。\n遥岑浮眉绿点点，飞瀑悬剑锋差差。\n饱闻巫山妙天下，今诵公诗如见之。\n蓬仙来应人间世，妙龄便有声名随。\n日谈经术辅主圣，久领国计嗤驽疲。\n共推经邦济川楫，暂建分陕元戎旗。\n百城听命仰赐履，三边制胜如筹帷。\n长江高唐神女峡，万里昆崙分一枝。\n峯峦森立入霄汉，塔庙选胜居高低。\n响山猨啼声若啸，迎棹鸦舞来如嬉。\n金母分畀神灵职，孰云朝暮阳台为。\n琅函蘂笈发天秘，赞禹治水唐虞时。\n英辞一洗千载陋，写之琬琰宜在兹。\n人思传本快先睹，蔡邕石经车马驰。\n北畅威名被沙漠，西奠夷落连黔施。\n帝遣云軿镇南极，祠宫姑寓江之湄。\n湘君时过鼓瑶瑟，宓妃岂復扬蛾眉。\n金关已侔坐少广，丹经孰授踰期颐。\n野人尘容粗知学，素守亦復涅不缁。\n朅来乘轺职飞輓，两见祈谷歌噫嘻。\n疲氓崎岖上转粟，旧业荒落南窥嶷。\n劳生屡已度剑栈，清游颇念登峨嵋。\n从今嵩高雅颂手，那数韩子南山诗。",
        "dynasty": "宋",
        "collection_info": null
    },
    {
        "uuid": "80c0a859cc4feceff89fd888a20dec02",
        "title": "与张枢密话旧作",
        "author": "薛扬祖",
        "content": "羸躯苦善病，日与药裹亲。\n藉彼参苓功，扶此忧患身。\n思君若饥渴，相怜同病人。\n余身本蒲柳，宁竢秋风晨。\n君诚松柏姿，何患不长春。\n容面一若丹，鬓髮一若银。\n来日安可期，往事曷足陈。\n不能罄君罍，奚以浣我尘。\n吹笙将鼓瑟，惭余非嘉宾。",
        "dynasty": "宋",
        "collection_info": null
    },
    {
        "uuid": "d38951becfc61a29554c208709188bf1",
        "title": "郊居写志",
        "author": "薛扬祖",
        "content": "过庭闻曲礼，在野习王风。\n世乱思休否，儿愚藉发蒙。\n云霞海色裏，烟火雨声中。\n所喜田间事，比邻自昔同。",
        "dynasty": "宋",
        "collection_info": null
    },
    {
        "uuid": "4e1af32aa8e40c3e3888b3ff2370bcc5",
        "title": "送表弟朱拙夫以县尉赴新安",
        "author": "薛扬祖",
        "content": "散金结客不求偿，落落生平此热肠。\n七尺许君何慷慨，一朝用世果循良。\n满城山色侵官舍，徧地溪声度女墙。\n邑长若逢潘岳辈，肯教名独起河阳。",
        "dynasty": "宋",
        "collection_info": null
    },
    {
        "uuid": "8f0754901fbf81a6a7735309ed41c3a5",
        "title": "朱元晦过访  其一",
        "author": "盛璲",
        "content": "苍松翠竹映斜晖，野菊花开过客稀。\n叶底黄虫作寒茧，雨余蝴蝶满园飞。",
        "dynasty": "宋",
        "collection_info": null
    },
    {
        "uuid": "78f0ba32a13204540d05cd4c61f9d59e",
        "title": "朱元晦过访  其二",
        "author": "盛璲",
        "content": "梅花树下三间屋，挂壁枯桐尽日闲。\n有客过门弹一曲，断云残雪满空山。",
        "dynasty": "宋",
        "collection_info": null
    },
    {
        "uuid": "027f48e3580a7588721e7086d5439512",
        "title": "题高城雪堂",
        "author": "祝勋",
        "content": "筑室烟霞窟，门开紫翠堆。\n真成云挽住，不为景催回。\n山月窥檐入，溪风掠坐来。\n鑪熏兼茗饮，浄拂绿琴埃。",
        "dynasty": "宋",
        "collection_info": null
    },
    {
        "uuid": "969fc0017459d32336716d5af6a06961",
        "title": "钓台",
        "author": "李谊",
        "content": "姜居渭水为周相，严隠桐江不汉臣。\n试把二公较名节，谁知总是一丝纶。",
        "dynasty": "宋",
        "collection_info": null
    },
    {
        "uuid": "bc34d50ac621b349886a431984fcd95d",
        "title": "钓鱼台",
        "author": "陈允升",
        "content": "罗浮山崒嵂，安有钓鱼台。\n台居观东隅，此名从何来。\n昔时爨下童，辛勤水与柴。\n岁久功行完，豹变山阴霾。\n一朝采幽涧，恍然江海涯。\n篙师舣舟在，相与语诙谐。\n爨童有行计，篙师相与偕。\n得鱼馈主翁，辞去挽不回。\n傍者蹑其踪，扁舟往岩崖。\n始信武陵源，有路通尘埃。\n回视所遗鱼，化作沟中材。\n古有恒真人，事岂欺我哉。\n太公渭水滨，白头佐□□。\n子陵七里滩，清风永可怀。\n爨人去几秋，鱼台尚崔嵬。\n此名照青史，此石封苍苔。\n我来笔其事，灵踪救沈埋。\n山中胜事多，对此空徘徊。",
        "dynasty": "宋",
        "collection_info": null
    },
    {
        "uuid": "60f98a53e8ea15e40f71dc62e228916c",
        "title": "庆梅州刘侯修葺程乡学宫落成  其一",
        "author": "林陶",
        "content": "孰不为邦，孰守其乡。\n如被锦衣，昼行辉煌。\n侯曰上恩，曷敢弭忘。\n何以报之，俾民向方。\n言葺泮宫，于乡有光。",
        "dynasty": "宋",
        "collection_info": null
    },
    {
        "uuid": "988266b84dd37d583e2255c86d0328e4",
        "title": "庆梅州刘侯修葺程乡学宫落成  其二",
        "author": "林陶",
        "content": "宣圣南面，珠旒衮章。\n十哲侑坐，羣贤缋廊。\n六斋分列，小学峙傍。\n谈经议道，春祠秋尝。\n我侯戾止，率由典常。",
        "dynasty": "宋",
        "collection_info": null
    },
    {
        "uuid": "7b59782316cd10aef275c573e54116f8",
        "title": "庆梅州刘侯修葺程乡学宫落成  其三",
        "author": "林陶",
        "content": "闇誾诸生，振鹭来翔。\n诗书礼乐，游息修藏。\n勉尔行业，为时俊良。\n毋毁于随，毋嬉于荒。\n三岁大比，用宾于王。",
        "dynasty": "宋",
        "collection_info": null
    },
    {
        "uuid": "30a3647c980fdaa59c03256fcf9e7b5e",
        "title": "六一堂",
        "author": "范令闻",
        "content": "□□□□法，□□□□□。\n□□□□□，□□□雪人。\n□□□□照，□□江汉炳。\n灵□□物□，生五色虎□。\n□山□长□，□□□□□。\n□简三□秩，满□中□□。\n然囊衣度云，栈□□□与。\n七贤□襁负，中□□金产。",
        "dynasty": "宋",
        "collection_info": null
    },
    {
        "uuid": "2ac2758cdba579929a3f98b04184a82c",
        "title": "楚公鹰",
        "author": "范令闻",
        "content": "与鹰写真惟楚公，与公作歌惟老杜。\n画託此歌以不朽，至今人诵抟空句。\n相传妙画旧通灵，乌鹊不敢巢庭树。\n饥未饱肉资远击，凛然戴角乃□顾。\n枯枝绝笔半已讹，飞鸟脱字无缘补。\n好事能来一赏音，不必移之在缣素。",
        "dynasty": "宋",
        "collection_info": null
    },
    {
        "uuid": "5df9c85a8afb8a7c3da284b4b474b2b9",
        "title": "回龙院",
        "author": "范令闻",
        "content": "柏人去弗宿，万安退而止。\n见几惩贯高，噬脐嬖妃子。\n畏避虽同途，兴亡乃异轨。\n江边招提小，楼阁半倾圮。\n回薄二里余，六龙驻于此。\n愁横云盖山，闷繫罗带水。\n历历斜谷路，去天尺有咫。\n昨夜雨中铃，哀音犹在耳。\n画像赭衣袂，挟一弓两矢。\n侑以圣云孙，祖武略相似。\n剑外尘再蒙，黄明着年纪。\n今我弔陈迹，行迈亦靡靡。\n吹动波间皱，正值秋风起。\n安得如渔翁，垂钓江之涘。",
        "dynasty": "宋",
        "collection_info": null
    },
    {
        "uuid": "3902a9b2b0e3de36e9a02348570acabb",
        "title": "褒公亭",
        "author": "范令闻",
        "content": "唐变租庸调之后，皇朝列圣踵□余。\n□科若使犹仍旧，人到于今□奠居。",
        "dynasty": "宋",
        "collection_info": null
    },
    {
        "uuid": "0038899defa4f68f76b3015a01608817",
        "title": "九女山",
        "author": "黄唐",
        "content": "粼粼新绿起前峯，拂拂垂杨烟雨中。\n安得一簑浮短艇，玉鳞飞上钓丝风。",
        "dynasty": "宋",
        "collection_info": null
    },
    {
        "uuid": "62355de1c74d8e3879738f8823872fa0",
        "title": "西溪湖散步",
        "author": "赵若盈",
        "content": "远岫平林嶂夕阳，翻涛翠麦已蒸黄。\n此行莫谓无高兴，题品新诗入锦囊。",
        "dynasty": "宋",
        "collection_info": null
    },
    {
        "uuid": "765902c4709e0e35da71ed49acf4910f",
        "title": "大泉洞",
        "author": "赵若渚",
        "content": "通羊几岩壑，兹洞如修航。\n泉声轰鼓激，涧气侵衣凉。\n临流网银鲫，舣棹觞桂浆。\n此中有真趣，其乐良未央。",
        "dynasty": "宋",
        "collection_info": null
    },
    {
        "uuid": "d4d032783a7b3a6b962c6f9bdb729ae3",
        "title": "双溪桥亭",
        "author": "赵孟禹",
        "content": "东溪西溪双合流，鳬鸟鸥鸟相和鸣。\n斯景逼人描不得，沧浪一曲浣尘缨。",
        "dynasty": "宋",
        "collection_info": null
    },
    {
        "uuid": "779dcfb98536bba58af2f342d71fa665",
        "title": "经理西山同二客二弟侄辈侍太孺人游观联句",
        "author": "喻兴之",
        "content": "无正文。",
        "dynasty": "宋",
        "collection_info": null
    },
    {
        "uuid": "5aef85be581e9f38b5fd4a856a6acd50",
        "title": "黄香橙",
        "author": "李𡉙",
        "content": "黄云冉冉晓苍苍，闲倚平湖只自香。\n较似寒梅虽未至，依然风韵挟风霜。",
        "dynasty": "宋",
        "collection_info": null
    },
    {
        "uuid": "32c30aa309b4706df7b11a3678def3d4",
        "title": "北园酌酒观鹤",
        "author": "李𡉙",
        "content": "静看瀺灂几游鳞，争似玄裳缟袂春。\n几度有书招不至，应惭侧翅傍他人。",
        "dynasty": "宋",
        "collection_info": null
    },
    {
        "uuid": "a69fb63404e515671f6955863e024034",
        "title": "题清虚庵皇甫真人坦之隠居",
        "author": "李塾",
        "content": "宝墨光分眄禁春，超然晏坐寂怡神。\n力辞汉殿从游乐，乞得康庐自在身。\n黄屋记曾参扈从，白衣犹忆指山人。\n恐虚立马前宵梦，柱下无材忝世臣。",
        "dynasty": "宋",
        "collection_info": null
    },
    {
        "uuid": "e2a9cc5e59042cfc88d09108e04aaeba",
        "title": "过宝应湖",
        "author": "吕存中",
        "content": "半升浊酒试莼羹，贱买鱼虾已厌烹。\n浅水衣蒲有船过，淡烟笼月更人行。",
        "dynasty": "宋",
        "collection_info": null
    },
    {
        "uuid": "55ea1745b8099cf10b919f55283ccd79",
        "title": "九仙山",
        "author": "陈元通",
        "content": "九仙曾住九山头，仙去山空岁月幽。\n为爱遍寻方外侣，乘閒便向洞前游。\n苍苔断处踪犹在，玉局残来子未收。\n换骨丹砂应几转，吾生结得此缘不。",
        "dynasty": "宋",
        "collection_info": null
    },
    {
        "uuid": "4bc5f86f1ef7aa09754c51ea0b8dc752",
        "title": "五日登五华岩",
        "author": "陈元通",
        "content": "来此逢端午，山间薇蕨肥。\n盈亏看井脉，消息验玄机。\n饥办胡麻饭，寒供薜荔衣。\n俗缘今觉尽，纔到已忘归。",
        "dynasty": "宋",
        "collection_info": null
    },
    {
        "uuid": "69e34f76d62ad1f9759823800819b972",
        "title": "丹崖",
        "author": "方士繇",
        "content": "丹崖石气凝高秋，碧溪上引天河流。\n金堂石室不可到，玉棺莓苔生古愁。\n僊人昔乘紫云去，白马摇鞭在何处。\n茫茫尘世那得知，幔亭空记当年事。\n君不见茂林松柏已萧疎，干鱼犹祭同亭祠。",
        "dynasty": "宋",
        "collection_info": null
    },
    {
        "uuid": "b3597b60b0b204dc4775626daa4674d0",
        "title": "竹",
        "author": "方士繇",
        "content": "凤尾森森半已舒，玳文滴沥画难如。\n虚心不贮相思恨，还作风流向绮疏。",
        "dynasty": "宋",
        "collection_info": null
    },
    {
        "uuid": "9fc79f189718251af496de836e53a7e2",
        "title": "鷄豚社",
        "author": "方士繇",
        "content": "稻叶青青水满塍，夕阳林下赛田神。\n投身便入鷄豚社，老去人间懒问津。",
        "dynasty": "宋",
        "collection_info": null
    },
    {
        "uuid": "1e3e15c31a57b25a2e0b060266d1e04c",
        "title": "答故人",
        "author": "方士繇",
        "content": "天涯春色已平分，桃李阴阴昼掩门。\n黄素久无人问字，绿醽时有客来樽。\n栖迟未嘆流光远，寂寞还令此道存。\n珍重故人勤问讯，暮年忧乐任干坤。",
        "dynasty": "宋",
        "collection_info": null
    },
    {
        "uuid": "c73a34fe19e6f31757b724eca275b7e8",
        "title": "崇安分水道中",
        "author": "方士繇",
        "content": "溪流清浅路横斜，日暮牛羊自识家。\n梅叶阴阴桃李尽，春光已到白桐花。",
        "dynasty": "宋",
        "collection_info": null
    },
    {
        "uuid": "3705278f94062033a667452008f21c04",
        "title": "寒栖馆",
        "author": "方士繇",
        "content": "苍崖凌绛霄，横席坐高迥。\n遥夜闻吹箫，山空月华冷。",
        "dynasty": "宋",
        "collection_info": null
    },
    {
        "uuid": "0f059b488c95168a019ecb07d12b0a5e",
        "title": "偶成长句",
        "author": "方士繇",
        "content": "北风日日闭柴门，落尽梅花雨暗村。\n虚阁留春宜夜永，寒炉拨火借春恩。\n贫知身外亲交少，老觉人间岁月奔。\n空负平生江海意，只今心事与谁论。",
        "dynasty": "宋",
        "collection_info": null
    },
    {
        "uuid": "9159983f3b4f1e651c88001867f61625",
        "title": "昇山即事",
        "author": "方士繇",
        "content": "一径西风裏，闲房客未归。\n砌苔侵野屐，林叶上秋衣。\n黄卷经心懒，青纶入梦稀。\n还书报妻子，莫厌故山薇。",
        "dynasty": "宋",
        "collection_info": null
    },
    {
        "uuid": "6b024f37b1e9d44a919c63ca6d51e654",
        "title": "句  其一",
        "author": "方士繇",
        "content": "肯向渊明拚一醉，何妨乘兴过篱东。",
        "dynasty": "宋",
        "collection_info": null
    },
    {
        "uuid": "317ede6ab9d99ec8a6e63a1eba14381d",
        "title": "句  其二",
        "author": "方士繇",
        "content": "几酌碧筩陪笑咏。",
        "dynasty": "宋",
        "collection_info": null
    },
    {
        "uuid": "d75d907ab873fd312fcb59bac2a3f34b",
        "title": "句  其三",
        "author": "方士繇",
        "content": "不復云軿去自留，却凭飞鹊集中流。",
        "dynasty": "宋",
        "collection_info": null
    },
    {
        "uuid": "68eca630308258a669e90411bd82ab17",
        "title": "句  其四",
        "author": "方士繇",
        "content": "流连儿女意，香满曝衣楼。",
        "dynasty": "宋",
        "collection_info": null
    },
    {
        "uuid": "c8e0dd232faed5ef4822fd0872e6ef25",
        "title": "手影戏",
        "author": "释惠明",
        "content": "三尺生绡作戏台，全凭十指逞诙谐。\n有时明月灯窗下，一笑还从掌握来。",
        "dynasty": "宋",
        "collection_info": null
    },
    {
        "uuid": "3421e07942a60a7d50ecba8fba79d033",
        "title": "咏菖蒲",
        "author": "释惠明",
        "content": "根下尘泥一点无，性便泉石爱清孤。\n当时不惹湘江恨，叶叶如何有泪珠。",
        "dynasty": "宋",
        "collection_info": null
    },
    {
        "uuid": "a97d1366394319548b4a38b53de420f1",
        "title": "偈颂八首  其一",
        "author": "释宗印",
        "content": "二由一有，一亦莫守，平地上死人无数。\n一心不生，万法无咎，屎窖裏头出头没。\n孤迥迥，峭巍巍。\n花须连夜发，莫待晓风吹。",
        "dynasty": "宋",
        "collection_info": null
    },
    {
        "uuid": "14474a3a9217e9e47ad6274a2a3c7399",
        "title": "偈颂八首  其二",
        "author": "释宗印",
        "content": "春山青，春水绿，春风包裹无纤粟。\n目前事，量外机，东村王老暗攒眉。\n暗攒眉，独脚山魈舞柘枝。",
        "dynasty": "宋",
        "collection_info": null
    },
    {
        "uuid": "089315e6855a1178664f237e088a5fba",
        "title": "偈颂八首  其三",
        "author": "释宗印",
        "content": "不用不用，千圣不共。\n如是如是，蝮蝎蛇虺。\n不是不是，彻骨彻髓。\n进前退后遶禅床，掣电之机落二三。",
        "dynasty": "宋",
        "collection_info": null
    },
    {
        "uuid": "d36a05a07d4fb2b372bca41f8558f398",
        "title": "偈颂八首  其四",
        "author": "释宗印",
        "content": "铁昆崙儿吃一攧，南海波斯舞不彻。\n夜半失却拦腰帛，笑倒东村王大伯。",
        "dynasty": "宋",
        "collection_info": null
    },
    {
        "uuid": "b17c9f6b9f6d5c0754c57d01d78dabfe",
        "title": "偈颂八首  其五",
        "author": "释宗印",
        "content": "通身画锦赤骨力，卖扇老婆手遮日。\n无手人，一拳是一拳。\n无足汉，一踢是一踢。\n阿呵呵，九九元来八十一。",
        "dynasty": "宋",
        "collection_info": null
    },
    {
        "uuid": "08a35999781dc56968b75235a463add5",
        "title": "偈颂八首  其六",
        "author": "释宗印",
        "content": "平如镜，崄如崖。\n拟即失，动即乖。\n不拟不动自缠缚，别有生机掘地埋。\n云门亲见陈蒲鞋。",
        "dynasty": "宋",
        "collection_info": null
    },
    {
        "uuid": "e824e562e51cfb7a6e68271c8136972a",
        "title": "偈颂八首  其七",
        "author": "释宗印",
        "content": "多子塔前，风行草偃。\n育王门下，正令重行。\n掀翻旧日规模，从教佛祖乞命。\n不是第一句，亦非格外机。\n寸钉才入木，遍界火星飞。",
        "dynasty": "宋",
        "collection_info": null
    },
    {
        "uuid": "577c19a19468a411f7f6163f54ff938c",
        "title": "偈颂八首  其八",
        "author": "释宗印",
        "content": "路见不平，拔剑相助。\n伤鳖如龟，必应有主。",
        "dynasty": "宋",
        "collection_info": null
    },
    {
        "uuid": "f320b8530dc0071ba3064246fc2deeda",
        "title": "颂古三首  其一",
        "author": "释宗印",
        "content": "死人眼，死人手。\n金乌飞，玉兔走。\n直截根源，取之左右。\n张翁醉倒官街，元是李翁吃私酒。",
        "dynasty": "宋",
        "collection_info": null
    },
    {
        "uuid": "820d81eeebc08e6ffcb82e5062a3688e",
        "title": "颂古三首  其二",
        "author": "释宗印",
        "content": "一亩之地，三蛇九鼠。\n物是定价，钱是足数。",
        "dynasty": "宋",
        "collection_info": null
    },
    {
        "uuid": "bd29388867706e76a6ed984bc126c219",
        "title": "颂古三首  其三",
        "author": "释宗印",
        "content": "不如随分纳些些，唤作平常事已差。\n绿草溪边头角露，一簑烟雨属谁家。",
        "dynasty": "宋",
        "collection_info": null
    },
    {
        "uuid": "d8e54085e0dda3c3464924e9b07a7682",
        "title": "偈颂四首  其一",
        "author": "释道济",
        "content": "一手动时千手动，一眼观时千眼观。\n既是名为观自在，何须拈弄几多般。",
        "dynasty": "宋",
        "collection_info": null
    },
    {
        "uuid": "1757bb30e0a80b19ce2e948f51a674df",
        "title": "偈颂四首  其二",
        "author": "释道济",
        "content": "背倚寒岩，面如满月。\n尽大地人，只见半截。",
        "dynasty": "宋",
        "collection_info": null
    },
    {
        "uuid": "16ec08d402a4c2bf82771ad023366f5a",
        "title": "偈颂四首  其三",
        "author": "释道济",
        "content": "一块两块，佛也不怪。\n一醒两醒，佛也不嗔。\n一碗两碗，佛也不管。",
        "dynasty": "宋",
        "collection_info": null
    },
    {
        "uuid": "bf49570c2c42b7590f2d3e8bc4f93c14",
        "title": "偈颂四首  其四",
        "author": "释道济",
        "content": "小黄碗内几星麸，半是酸虀半是瓠。\n誓不出生违佛教，出生之后碗中无。",
        "dynasty": "宋",
        "collection_info": null
    },
    {
        "uuid": "6dcba8d769da8b1e25bd0e33da6c7f12",
        "title": "与沈五官李提点饮酒席间作七首  其一",
        "author": "释道济",
        "content": "惯会饕斋觅主人，身边零钞没分文。\n谁知撞见真经纪，不遇檀那怎脱身。",
        "dynasty": "宋",
        "collection_info": null
    },
    {
        "uuid": "5dc94ec5eb3ae619693349ffaa08e019",
        "title": "与沈五官李提点饮酒席间作七首  其二",
        "author": "释道济",
        "content": "平生只爱呷黄汤，数日无钱买得尝。\n今幸见君君莫阻，再求几碗润枯肠。",
        "dynasty": "宋",
        "collection_info": null
    },
    {
        "uuid": "ff326260c0c3b2567bbf9eb396d9c5b4",
        "title": "与沈五官李提点饮酒席间作七首  其三",
        "author": "释道济",
        "content": "昔日曾闻李谪仙，饮酒一斗诗百篇。\n感君慨赐无悭吝，贫衲何尝出口涎。",
        "dynasty": "宋",
        "collection_info": null
    },
    {
        "uuid": "ea8d396c44e9a31879c4812ee7836c8e",
        "title": "与沈五官李提点饮酒席间作七首  其四",
        "author": "释道济",
        "content": "自来酒量无拘管，惟有穷坑填不满。\n要同毕卓卧缸边，告君再觅三十碗。",
        "dynasty": "宋",
        "collection_info": null
    },
    {
        "uuid": "e957a63e3db851537ceaf912bb268f2b",
        "title": "与沈五官李提点饮酒席间作七首  其五",
        "author": "释道济",
        "content": "每日贪杯又宿娼，风流和尚岂寻常。\n袈裟常被胭脂染，直裰时闻腻粉香。",
        "dynasty": "宋",
        "collection_info": null
    },
    {
        "uuid": "d33dc9e389f2318c1d29fc7da2f48db4",
        "title": "与沈五官李提点饮酒席间作七首  其六",
        "author": "释道济",
        "content": "满库琼芳斗色鲜，就中一朵最堪怜。\n恁伊万种风流态，惟有禅心似铁坚。",
        "dynasty": "宋",
        "collection_info": null
    },
    {
        "uuid": "cce9d809aae3ec1f66587cd0232838bb",
        "title": "与沈五官李提点饮酒席间作七首  其七",
        "author": "释道济",
        "content": "昔我父娘作此态，生我这箇臭皮袋。\n我心不比父娘心，我心除酒都不爱。",
        "dynasty": "宋",
        "collection_info": null
    },
    {
        "uuid": "8decaa7c95ea05baf6f5c8f693b5efd5",
        "title": "宿刘行首家作二首  其一",
        "author": "释道济",
        "content": "暂假夫妻一宿眠，禅心淫慾不相连。\n昨宵姑顺君台意，多与虔婆五贯钱。",
        "dynasty": "宋",
        "collection_info": null
    },
    {
        "uuid": "58f21dfa7525cee06f30a61f6ef4f585",
        "title": "宿刘行首家作二首  其二",
        "author": "释道济",
        "content": "从来诸事不相关，独有香醪真箇贪。\n清早若无三碗酒，怎禁门外朔风寒。",
        "dynasty": "宋",
        "collection_info": null
    },
    {
        "uuid": "8a63aaad85b6de202d3de4b5eb5a2afd",
        "title": "题洗马池",
        "author": "释道济",
        "content": "昔日曾闻洗马池，悠然此景在西溪。\n风生水面波纹细，日上堤边树影低。\n水底青天沉翡翠，波中明月浸琉璃。\n何如花下退朝去，喜看鸳鸯戏石矶。",
        "dynasty": "宋",
        "collection_info": null
    },
    {
        "uuid": "b88cf633e7cf50b5db1d0d267c9b0d51",
        "title": "宁棘庵讲主失窃",
        "author": "释道济",
        "content": "哑吃黄瓜苦自知，将丝就纵落人机。\n低田缺水遭天旱，古菓安身着鬼迷。\n贼去关门无物了，病深服药请医迟。\n竹筒种火空长炭，夜半描龙画向谁。",
        "dynasty": "宋",
        "collection_info": null
    },
    {
        "uuid": "686db0a033124037306b1a1be68933aa",
        "title": "嘲灵隠寺印铁牛",
        "author": "释道济",
        "content": "几百年来灵隠寺，如今却被铁牛闩。\n蹄中有漏难耕种，鼻孔撩天不受穿。\n道眼何如馿眼瞎，寺门常似狱门关。\n冷泉有水无鸥鹭，空使留名在世间。",
        "dynasty": "宋",
        "collection_info": null
    },
    {
        "uuid": "3037a48acbe663c2a849541ca630f11b",
        "title": "题灵隠寺西堂粉壁",
        "author": "释道济",
        "content": "小小庵儿小小窗，小小房儿小小床。\n出入小童并小行，小心伏事小西堂。",
        "dynasty": "宋",
        "collection_info": null
    },
    {
        "uuid": "4a4368f9f0d86aea89004b4e2395f5e7",
        "title": "讽阻临安赵府尹伐凈慈寺门松  其一",
        "author": "释道济",
        "content": "亭亭百尺接天高，曾与山僧作故交。\n满望枝柯千载茂，可怜刀斧一齐抛。\n窗前不覩龙蛇影，耳畔无闻风雨号。\n最苦早间飞去鹤，晚回不见旧时巢。",
        "dynasty": "宋",
        "collection_info": null
    },
    {
        "uuid": "d273f16b1c050c9be38bc81fe090d76d",
        "title": "讽阻临安赵府尹伐凈慈寺门松  其二",
        "author": "释道济",
        "content": "白石磷磷积翠岚，翠岚深处结茅庵。\n煮茶迎客月当户，采药出门云满篮。\n琴挂葛絃鸣素志，窗开风拂罢清谈。\n今朝偶识东坡老，四大皆空不用参。",
        "dynasty": "宋",
        "collection_info": null
    },
    {
        "uuid": "1ade34232633b31f2229283eb54bf36b",
        "title": "酒醉后作",
        "author": "释道济",
        "content": "本是修来四果身，风颠作逞混凡人。\n能施三昧神通力，便指凡人出世津。\n经卷无心看，禅机有意亲，醉时喝佛骂天真。\n浑身不见些儿好，一点灵光绝胜人。",
        "dynasty": "宋",
        "collection_info": null
    },
    {
        "uuid": "f04b8940190c229a412582fad30faa56",
        "title": "浄慈寺火灾",
        "author": "释道济",
        "content": "无名一点起逡巡，大厦千间尽作尘。\n非是我佛不灵感，故要楼台一度新。",
        "dynasty": "宋",
        "collection_info": null
    },
    {
        "uuid": "74aae603f96cb918a6b6854f5df82ee1",
        "title": "与常长老饮酒席间作",
        "author": "释道济",
        "content": "极目烟波远接天，红尘疎处结三椽。\n不忧风景来朝没，只恐水云到晚连。\n青黛山边飞白鹭，绿杨堤畔泊渔船。\n悠然此地真堪乐，半是人间半是仙。",
        "dynasty": "宋",
        "collection_info": null
    },
    {
        "uuid": "ba61ffc2fd136dbbd43d48342953c2ff",
        "title": "馄饨",
        "author": "释道济",
        "content": "包罗万象，性气粗豪。\n清浄为根，礼恭叉手。\n通身上缝隙无余，镬汤裏倒番觔斗。\n把得定横吞竖吞，把不定东走西走。\n宜是山僧嚼破时，泥牛满地频哮吼。",
        "dynasty": "宋",
        "collection_info": null
    },
    {
        "uuid": "def89bd7af53d353d122acc5f166c605",
        "title": "为救一后生作",
        "author": "释道济",
        "content": "后生后生，忽犯天嗔。\n前生恶业，今生缥身。\n老僧救汝，归奉母亲。\n诸恶莫作，免得祸临。",
        "dynasty": "宋",
        "collection_info": null
    },
    {
        "uuid": "661582ef2f96a4a40a755277111e0c1f",
        "title": "影壁自赞",
        "author": "释道济",
        "content": "面黄以蜡，骨瘦如柴。\n这般模样，只好投斋。\n也有些儿差异，说禅不用安排。",
        "dynasty": "宋",
        "collection_info": null
    },
    {
        "uuid": "e723286cd2e17fe1338b70a8c92635c0",
        "title": "呈冯太尉",
        "author": "释道济",
        "content": "削髮披缁已有年，只同诗酒是姻缘。\n闹看弥勒空中戏，困向毗卢顶上眠。\n撒手便能欺十圣，低头端不顾三贤。\n茫茫宇宙无人识，犹道颠僧遶市廛。",
        "dynasty": "宋",
        "collection_info": null
    },
    {
        "uuid": "8c8330f7e2d1f5ff45020eac96348144",
        "title": "真像沈提点求赞",
        "author": "释道济",
        "content": "远看不是，近看不像。\n费尽许多工夫，画出这般模样。\n眉如扫箒，一张大口。\n不会非言，只会吃酒。\n看看白头，常常赤脚。\n有色无心，有染无着。\n醉眠不管江海波，浑身蓝缕害风魔。\n桃花柳叶无心恋，月白风清笑与歌。\n倒骑馿子归天岭，钓月耕云自琢磨。",
        "dynasty": "宋",
        "collection_info": null
    },
    {
        "uuid": "92f2eb44a6c85eab44506a0db7c4a33d",
        "title": "与张提点共饮席间作",
        "author": "释道济",
        "content": "每日终朝醉似泥，未尝一日不昏迷。\n细君发怒将言骂，道是人间吃酒儿。\n莫要管，你休痴，人生能有几多时。\n杜康曾唱莲花落，刘伶好饮舞啰哩，陶渊明赏菊醉东篱。\n今日皆归去，留得好名儿。",
        "dynasty": "宋",
        "collection_info": null
    },
    {
        "uuid": "23fb916442774e9b315881a2b4b6061b",
        "title": "湖中夕泛归南屏四绝  其一",
        "author": "释道济",
        "content": "几度西湖独上船，篙师识我不论钱。\n一声啼鸟破幽寂，正是山横落照边。",
        "dynasty": "宋",
        "collection_info": null
    },
    {
        "uuid": "55dfbcb4906e4a670be30c7484c88f2d",
        "title": "湖中夕泛归南屏四绝  其二",
        "author": "释道济",
        "content": "湖上春光已破悭，湖边杨柳拂雕阑。\n算来不用一文买，输与山僧闲往还。",
        "dynasty": "宋",
        "collection_info": null
    },
    {
        "uuid": "b885278b25639b23265bf259f1917809",
        "title": "湖中夕泛归南屏四绝  其三",
        "author": "释道济",
        "content": "出岸桃花红锦英，夹堤杨柳绿丝轻。\n遥看白鹭窥鱼处，衝破平湖一点青。",
        "dynasty": "宋",
        "collection_info": null
    },
    {
        "uuid": "62edd9c4f7f44bee53d9b9aa4a90c4ed",
        "title": "湖中夕泛归南屏四绝  其四",
        "author": "释道济",
        "content": "五月西湖凉似秋，新荷吐蕊暗香浮。\n明年花落人何在，把酒问花花点头。",
        "dynasty": "宋",
        "collection_info": null
    },
    {
        "uuid": "a5c25c6f0487161451daedf6382ddf33",
        "title": "海蛳颂",
        "author": "释道济",
        "content": "此物生在东海西，又无鳞甲又无衣。\n虽然不入红罗帐，常与佳人做嘴儿。",
        "dynasty": "宋",
        "collection_info": null
    },
    {
        "uuid": "66008850e2c495ca4caf59b0c347273f",
        "title": "雨伞",
        "author": "释道济",
        "content": "一竿翠竹，巧匠批栾。\n条条有眼，节节皆穿。\n四大假合，柄在人手。\n归家放下，并不争先。\n直饶瓮泻盆倾下，一搭权为不漏天。",
        "dynasty": "宋",
        "collection_info": null
    },
    {
        "uuid": "34af172720592501ce41bb08195bb253",
        "title": "闻王妈妈家做小祥功德作二首  其一",
        "author": "释道济",
        "content": "唐家閧里闲游赏，妈妈家中请和尚。\n三百衬钱五味食，羊毛出在羊身上。",
        "dynasty": "宋",
        "collection_info": null
    },
    {
        "uuid": "7207366cea1e2de4b46ce5e7ade5c186",
        "title": "闻王妈妈家做小祥功德作二首  其二",
        "author": "释道济",
        "content": "妈妈好善结良缘，斋僧不论圣和凡。\n经资斋衬明舍施，少间暗裏送来还。",
        "dynasty": "宋",
        "collection_info": null
    },
    {
        "uuid": "57d626e23cfd5fbf584cd1b71adf7ef4",
        "title": "墨竹",
        "author": "释道济",
        "content": "数枝淡竹翠生光，一点无尘自有香。\n好似葛陂龙化后，却留清影在虚堂。",
        "dynasty": "宋",
        "collection_info": null
    },
    {
        "uuid": "4dccf7d6c46e6b431ecef847cb507bd3",
        "title": "题壁",
        "author": "释道济",
        "content": "你家醤一缸，内有毒蛇藏。\n若无老僧说，人口俱被伤。",
        "dynasty": "宋",
        "collection_info": null
    },
    {
        "uuid": "2a0d5e72a17fa5b76a4fba727b1c0b49",
        "title": "扇画",
        "author": "释道济",
        "content": "一枝风柳一蝉鸣，画出规模宛似生。\n莫谓其中绝音响，报君消息甚分明。",
        "dynasty": "宋",
        "collection_info": null
    },
    {
        "uuid": "bf6f9174a684f388daa78f0f14326a29",
        "title": "弟子求衣钵",
        "author": "释道济",
        "content": "来时无一物，去时无一物。\n若要我衣钵，两箇光卵核。",
        "dynasty": "宋",
        "collection_info": null
    },
    {
        "uuid": "60b7dd91ca074777a56e3879f02b8d86",
        "title": "辞世颂",
        "author": "释道济",
        "content": "六十年来狼藉，东壁打到西壁。\n如今收拾归来，依旧水连天碧。",
        "dynasty": "宋",
        "collection_info": null
    },
    {
        "uuid": "88861eb79f46501426c03d165c88808d",
        "title": "寂后寄少林长老二首  其一",
        "author": "释道济",
        "content": "片帆飞过浙江东，回首楼台渺漠中。\n传与诸山诗酒客，休将有限恨无穷。",
        "dynasty": "宋",
        "collection_info": null
    },
    {
        "uuid": "ba1c5981df26bc6ae3dea534411ab8e5",
        "title": "寂后寄少林长老二首  其二",
        "author": "释道济",
        "content": "脚絣紧繫兴无穷，拄杖挑云入乱峯。\n欲识老僧行履处，天台南岳旧家风。",
        "dynasty": "宋",
        "collection_info": null
    },
    {
        "uuid": "d311c276e5801f45022f059b6a745ae6",
        "title": "题玉泉",
        "author": "释道济",
        "content": "千章老木冷涵秋，今日重来话旧游。\n一池寒水浸虚碧，清光莹澈凝不流。\n中有神龙隠头角，为雨为霖滋旱涸。\n圣主垂衣风雨调，龙亦安眠在丘壑。\n人来初不覩真龙，但见金鲫浮沈中。\n昂头摆尾得其所，我疑便是池中龙。\n殷勤一语龙听取，汝以何缘堕龙伍。\n良由一念嗔所生，毕竟难逃鳞甲苦。\n蓦然直下便回光，愿力资深福寰宇。",
        "dynasty": "宋",
        "collection_info": null
    },
    {
        "uuid": "99143bfe34099e30b715525227fc5bc8",
        "title": "颂古四首",
        "author": "释道济",
        "content": "道冠儒履释袈裟，和会三家作一家。\n忘却率陀天上路，双林端坐待龙华。",
        "dynasty": "宋",
        "collection_info": null
    },
    {
        "uuid": "549ec0191c894e650a7ef9ad5fe414d3",
        "title": "维摩居士示疾毗耶离城  其一",
        "author": "释道济",
        "content": "一箇病维摩，无风自起波。\n富嫌千口少，贫恨一身多。",
        "dynasty": "宋",
        "collection_info": null
    },
    {
        "uuid": "bee2410693aef056f79d8657bf9439d8",
        "title": "维摩居士示疾毗耶离城  其二",
        "author": "释道济",
        "content": "不契梁王暗渡江，一身无地避惭惶。\n九年面壁成何事，赚却平人入镬汤。",
        "dynasty": "宋",
        "collection_info": null
    },
    {
        "uuid": "8f0293023c09c604e14aa9b829d4279f",
        "title": "维摩居士示疾毗耶离城  其三",
        "author": "释道济",
        "content": "元是黄梅旧日僧，事师年老气弥增。\n翻身扬下栽松镢，转步来分照世灯。\n皮袋假于溪畔女，衣盂付与岭南能。\n佳声籍籍能长久，雨过淮山碧万层。",
        "dynasty": "宋",
        "collection_info": null
    },
    {
        "uuid": "e3d9f390b7de4e9c6df9ac21868388ca",
        "title": "游洞霄",
        "author": "释道济",
        "content": "平明发余杭，扁舟泝清流。\n登岸五六里，小径穿林丘。\n奇峯耸天柱，九锁岩谷幽。\n云根立仙馆，胜处非人谋。\n入门气象雄，金碧欺两眸。\n弹棊古松下，啼鸟声相酬。\n羽衣读黄庭，内景宜自修。\n蓬莱隔弱水，九转即可求。\n坡翁昔赋诗，刻石记旧游。\n溪山增伟观，万古传不休。\n我来弔陈迹，枯肠怯冥搜。\n执炬入大涤，襟袖寒飕飕。\n悬崖石乳滴，千岁无人收。\n樵夫指岩窟，此处通龙湫。\n方期过东洞，红日惊西投。\n徘徊出山去，空使猿鹤愁。",
        "dynasty": "宋",
        "collection_info": null
    },
    {
        "uuid": "42e835aa161ce363106526bc9246425b",
        "title": "诗一首",
        "author": "释道济",
        "content": "何须林景胜潇湘，只愿西湖化为酒。\n和身卧倒西湖边，一浪来时吞一口。",
        "dynasty": "宋",
        "collection_info": null
    },
    {
        "uuid": "d60520c6ec1f8b498b11729aa3964708",
        "title": "九里松",
        "author": "释道济",
        "content": "九里松阴路，青泉映白沙。\n谁知三伏暑，小草有幽花。",
        "dynasty": "宋",
        "collection_info": null
    },
    {
        "uuid": "b4ae04f0d470211758b3eb17e610003f",
        "title": "句",
        "author": "释道济",
        "content": "藕荷无数满沙洲。",
        "dynasty": "宋",
        "collection_info": null
    },
    {
        "uuid": "0ce0e047285a32fe405749ca0b9f1d64",
        "title": "古意二首  其一",
        "author": "王阮",
        "content": "西风策策翻叶鸣，锦机停梭人暗惊。\n归心欲附潮头去，潮头不肯到湓城。",
        "dynasty": "宋",
        "collection_info": null
    },
    {
        "uuid": "e6d1d8d9233198adbf346b827a73b5c9",
        "title": "古意二首  其二",
        "author": "王阮",
        "content": "洞庭九月湖水干，倒影夜瞰星斗攒。\n水官籋浪蹴寒玉，船过两耳声珊珊。",
        "dynasty": "宋",
        "collection_info": null
    },
    {
        "uuid": "130b9c37d4fa4c642444c8bd40c45f84",
        "title": "明妃曲一首",
        "author": "王阮",
        "content": "胡尘漠漠风捲沙，明妃马上弹琵琶。\n琵琶一曲思归谱，明妃泪尽胡儿舞。\n胡儿不道思归苦，更问汉宫余几许。\n古来和戎人似铁，汉家和戎人似雪。\n午窗一抹春山横，万里关河不须设。\n燕支帐寒秋復春，翠被不禁愁杀人。\n人生不可无黄金，无黄金兮死沉沦。\n明妃也莫怨青冢，死有佳名生有用。\n君不见秦楼当日卷衣女，一一空随宿草腐。",
        "dynasty": "宋",
        "collection_info": null
    },
    {
        "uuid": "70fa695e381115f1f7f963b481a1e243",
        "title": "续湖阴曲一首",
        "author": "王阮",
        "content": "上林鸣蛙私邪官，金陵指顾成长安。\n唾壶一曲玉如意，声断石城锋镝寒。\n从来龙化中兴主，不似黄鬚阿奴武。\n当时斩鞅心下事，今日扬鞭目中虏。\n黄埃散漫重瞳微，雨师不洒疑人知。\n梦回日转惊已午，马骄风疾那容追。\n一声吉语禁门静，万国笙歌丹仗整。\n山倾海动忽燃脐，地闢天开谁问鼎。\n长江千里真险哉，煌煌晋业流秦淮。\n江涛一洗妖氛息，湖阴千古琉璃碧。",
        "dynasty": "宋",
        "collection_info": null
    },
    {
        "uuid": "2348fef78521069fe041330c9fcf2027",
        "title": "代胡仓进圣德惠民诗一首",
        "author": "王阮",
        "content": "平楚皆膏壤，成汤忽旱年。\n人知圣虑切，恩遣使臣宣。\n乙卯饥荒后，长沙富庶全。\n纪年四十载，斗米二三钱。\n县县人烟密，村村景物妍。\n朱蹄骄柳陌，金镫丽花钿。\n习此民成懒，加之吏不虔。\n力耕终苟且，劝课或迁延。\n绿野田多旷，潢池恶未悛。\n曷尝修稼政，但见饰宾筵。\n丰稔时难保，盈虚理有还。\n自应成赤地，安得咎苍天。\n义廪真良法，皇家以备先。\n积仓何止万，存数仅余千。\n滥以疏庸迹，来司敛散权。\n一身初抵此，四顾但茫然。\n奏发常平弊，财蒙内帑捐。\n敢云呈敏手，幸免奋空拳。\n蔑问秦输闭，专稽稷懋迁。\n陆修流马运，水作泛舟连。\n凡属灾伤事，深将利害研。\n兼并勤告谕，商旅渐喧阗。\n市直虽翔踊，官收却痛蠲。\n北来因鼎粟，南至出渠船。\n稍稍收成廪，纷纷出着鞭。\n起于衡岳趾，环厥洞庭舷。\n湖北疆参错，江西境接联。\n里虽千万远，身亦再三遄。\n必务经行徧，深防赈给偏。\n规模颁郡吏，出纳谨乡贤。\n敢避风兼雨，周爰陌与阡。\n有时沉水底，镇日上山巅。\n不復通舟楫，宁容坐马鞯。\n屐多穿石仄，裳惯湿河壖。\n江步时时到，村虚日日穿。\n救头方甚急，援手讵辞胼。\n畴昔虽多病，驰驱却自痊。\n已成迷晓夜，不復惮山川。\n松径行时盖，杨花坐处毡。\n光华虽备使，萧散类登仙。\n林密花频剪，途穷木可缘。\n石欹行恐压，溪涨涉疑漩。\n昔出正初吉，今经六下弦。\n奔忙驰似箭，来往转如圜。\n王事歌苞杞，归心却杜鹃。\n力虽疲险阻，志务报陶甄。\n忆昨初行日，萧然亦可怜。\n饿羸皆偃仆，疾疫更牵缠。\n讵止家徒壁，多遗屋数椽。\n葛根殚旧食，竹米继新饘。\n略救朝昏急，终非肺腑便。\n声音中改变，形质外羸孱。\n气苶胸排骨，神昏眼露圈。\n步欹身欲仆，头褪髮俱卷。\n妇馁心成疾，儿啼口坠涎。\n乱花生目睫，炎火亢喉咽。\n袅袅浑无力，昏昏只欲眠。\n尽挛持耒手，顿削负薪肩。\n状貌已成鬼，号呼几乱蝉。\n兽穷思旷野，鱼困想清泉。\n山僻无人到，帷惊有使褰。\n初闻争欲走，稍定使来前。\n尔俗饥虽困，吾君施体干。\n知民方疾苦，遣吏抚迍邅。\n置院收鳏寡，分场赈市廛。\n贷粮招復业，散种使耕田。\n寒给衾禂暖，春颁药剂煎。\n凡今严吏责，皆是恤民编。\n稍见儿童集，徐看父子牵。\n共争扶杖听，咸乐置邮传。\n茶献迎门礼，香浮夹道烟。\n耳闻身鼓舞，心切涕潺湲。\n坐定徐言此，从来未见焉。\n一时愆润泽，万里奏艰鲜。\n灌溉非无桔，精虔亦有牷。\n畬干终损粟，池涸竟枯莲。\n诗骇周宣魃，经书鲁国蝝。\n坐令民皡皡，翻作泣涟涟。\n平日安丰稔，今朝乍疾颠。\n老羸如病马，壮健若飞鸢。\n忽见皇恩沐，亲驰使命专。\n听言初挟纩，拜赐悉鸣絃。\n新岁天心格，经时雨势绵。\n东皋耕泽泽，南亩溜溅溅。\n坎豆皆勤作，根涯悉勉旃。\n水耕荣唪唪，陆种茂芊芊。\n件件丝盈轴，方方麦荐笾。\n指知食欲动，目望酒先撋。\n舍北行歌畅，村南伐鼓渊。\n鱼占何必梦，斗覆已明躔。\n甲子晴尤好，嘉平雪记填。\n自今知岁岁，王道永平平。\n抚己叨逢主，占星幸备员。\n耳亲闻击壤，手敢废题笺。\n农事修其职，邦基頼以坚。\n但令仓廪实，何患犬羊羶。\n商克周饥止，邢存卫雨愆。\n定知丰稼穑，端在讲戈鋋。\n足食繄兵法，行粮咏雅篇。\n愿陈王朴论，一稔遂平边。",
        "dynasty": "宋",
        "collection_info": null
    },
    {
        "uuid": "d64ad42ca14434dc47d9c54909c50138",
        "title": "上九江唐舍人一首五十韵",
        "author": "王阮",
        "content": "江左承南渡，浔阳控上流。\n平时称用武，今日更防秋。\n六代规摹古，三江险阨周。\n高凭隆屏翰，下瞰握襟喉。\n呼吸闻吴楚，封疆矗斗牛。\n循良渡虎迹，神武射蛟游。\n胜事余莲社，风光足庾楼。\n倚天开峻极，倒影湛飞浮。\n鼎败香山徃，官轻靖节休。\n义门十世美，将业二王优。\n顷岁承平久，斯民习俗修。\n究心依学校，服力事田畴。\n狱凈苔荒砌，山深麦挂丘。\n共知忠义笃，肯陷矫诬羞。\n不料腥羶起，能令日月幽。\n云屯满赤县，天意卒鸿沟。\n郡邑生荆棘，江湖识冕旒。\n竟捐形势地，聚作虎狼陬。\n昔计何胜辱，群生亦暂偷。\n奇功思赫赫，内治颇悠悠。\n法令中间弊，流移不可留。\n未经真抚恤，还已困虔刘。\n对垒缘淮甸，长蛇致虏酋。\n雷声忽天狗，旗尾又蚩尤。\n隔岸几航苇，孤城亦缀斿。\n兵戈闲耒耜，战舰夺松楸。\n天下虽同扰，江西又不侔。\n宿师惟此地，履亩倍他州。\n诸将纷纷是，攸司日日掊。\n文符竞旁午，膏血罄诛求。\n战斗连年永，疮痍几日瘳。\n孽牙中作梗，气习遂成偷。\n情动穿墉鼠，风行借父耰。\n秉彜均物则，失德自干糇。\n近世凡临镇，何人解抚柔。\n帝为辍近侍，人喜得贤侯。\n父子文章伟，君臣契分投。\n王言资润色，国是仗谋猷。\n诗似丘传鲤，书如固续彪。\n凤毛宜鸑鷟，骥种自骅骝。\n增重依莲幕，尤烦借箸筹。\n折衝皆婉画，赐履又分忧。\n奕奕长江上，源源数路头。\n若非烦柱石，何以镇貔貅。\n南土惊新事，西清拥碧油。\n春风回野色，江月静帘鈎。\n地借长城望，尘清奕世雠。\n有生皆固结，无士不冥搜。\n立国须才用，闻公锐意收。\n龙门如可上，敢请与荀俦。",
        "dynasty": "宋",
        "collection_info": null
    },
    {
        "uuid": "2f1e0e874206a030055656fe6cac06fd",
        "title": "瑞麦谣一首",
        "author": "王阮",
        "content": "稗草化稻疑谈空，我有异麦真年丰。\n三歧鼎足如争雄，两歧对秀攒眉峯。\n棣华英粲花影重，黄云列阵翻春风。\n问此厥初何所从，涂山之阳一牧童。\n手持足接復一翁，三十八双来无穷。\n庆元道大天下公，渐渐擢芒瑞时雍。\n不生内地生边封，天以德致惊诸戎。\n周家之始西徂东，彼疆为密此界崇。\n已而率育四海同，帝命盖自贻牟通。\n渔阳昔当汉之隆，亦有此瑞堪形容。\n氓谣不上甘泉宫，私以誉守疑非恭。\n濠梁献祥不一逢，一生二生重熙中。\n今年分外佳气浓，疆吏岂敢贪天功。\n归禾拟奏区区忠，仄闻圣德方谦冲。\n班春于郊但劝农，谕以种麦莫懒慵。\n大麦更戒细细舂，明年从驾巡崆峒，此饭要到滹沱供。",
        "dynasty": "宋",
        "collection_info": null
    },
    {
        "uuid": "106b7527a84f03d728cec8e575a4a52c",
        "title": "和陶诗六首 和归田园",
        "author": "王阮",
        "content": "皇天亦爱我，生我匡庐山。\n勉承父母志，功名期少年。\n既无取日手，远去穷虞渊。\n又无谋生才，广有负郭田。\n富贵两不谐，胡为乎世间。\n眷言旉原居，宛在瀑布前。\n野旷易得月，谷虚常带烟。\n行歌紫芝曲，醉上香炉巅。\n念此百年身，有此足以闲。\n若乃不决去，使彼山悽然。",
        "dynasty": "宋",
        "collection_info": null
    },
    {
        "uuid": "9cb941dfe7d1f7bc4d0770cce3473e6b",
        "title": "和陶诗六首 和饮酒",
        "author": "王阮",
        "content": "竹门固无锁，俗客自不开。\n而欲挟彼态，使我变所怀。\n乡原善同俗，于德则有乖。\n乃知违世人，所贵在幽栖。\n客有爱我甚，命驾来衝泥。\n怜我与俗异，欲我与世谐。\n甚知客言是，甚知余心迷。\n渊明饮酒诗，赓以遗客回。",
        "dynasty": "宋",
        "collection_info": null
    },
    {
        "uuid": "8014fa9d51273b1b1b5793d8af5d89cd",
        "title": "和陶诗六首 和乞食",
        "author": "王阮",
        "content": "淮阴漂母事，不谓身见之。\n长歌渊明诗，益信非虚辞。\n嗟余客长安，十载无休期。\n一饱不自足，况敢谋酒巵。\n曳裾富儿门，丐食酬一诗。\n达于公卿间，喧喧谓余非。\n虽知责我至，终亦无所贻。",
        "dynasty": "宋",
        "collection_info": null
    },
    {
        "uuid": "a1d923c44f6bcb7b877a383c74e4c616",
        "title": "和陶诗六首 和贫士",
        "author": "王阮",
        "content": "吾闻戴安道，不对王侯琴。\n当时岂不能，低眉求赏音。\n一曲朝得闻，千金夕来寻。\n舍之不肯顾，轻重得所斟。\n小人一时快，君子百世钦。\n贫士繄此辨，士乎当正心。",
        "dynasty": "宋",
        "collection_info": null
    },
    {
        "uuid": "2d0876e6abf02db54e396e7c450a7c82",
        "title": "和陶诗六首 和杂诗 其一",
        "author": "王阮",
        "content": "遑遑行路难，汲汲艰食迫。\n井田邈不再，兼并蔽阡陌。\n永怀先父祖，遗我以清白。\n出门无所容，疑此天地窄。\n秋风瘦遥山，凉意惬行客。\n江南记旧游，不历歧王宅。",
        "dynasty": "宋",
        "collection_info": null
    },
    {
        "uuid": "e6088d9de3091a4e9b81a0c0b70e9da0",
        "title": "和陶诗六首 和杂诗 其二",
        "author": "王阮",
        "content": "渊明弃彭泽，归欤在柴桑。\n我里亦其侧，俯视世粃糠。\n顾瞻无所忧，所忧在绝粮。\n敢辞躬耕劳，耒耜山之阳。\n惜哉命之穷，仍岁螟蟘伤。\n去为游手民，足迹已四方。\n拂衣却归去，焉用祖离觞。",
        "dynasty": "宋",
        "collection_info": null
    },
    {
        "uuid": "ed7e63cd472bead760d64485b91a5d63",
        "title": "陪晦翁登妙高峰一首",
        "author": "王阮",
        "content": "千崖盘屈曲，一塔矗空蒙。\n它处只山好，此中兼水洪。\n纵观疑犯斗，飞上觉凌风。\n常恨天难近，今朝路已通。",
        "dynasty": "宋",
        "collection_info": null
    },
    {
        "uuid": "892418b4bcee04e44e10c06e93fd44c4",
        "title": "送晦翁十首  其一",
        "author": "王阮",
        "content": "精微元不在河汾，原道词雄亦浅闻。\n自得正心诚意论，始知天未丧斯文。",
        "dynasty": "宋",
        "collection_info": null
    },
    {
        "uuid": "736e146021c165a206c6ba6e58055eae",
        "title": "送晦翁十首  其二",
        "author": "王阮",
        "content": "渊泉溥博与天大，土苴绪余聊觉民。\n千古濂溪好风月，一回拈出一回新。",
        "dynasty": "宋",
        "collection_info": null
    },
    {
        "uuid": "7c05813454eb871db4a10131c70108bf",
        "title": "送晦翁十首  其三",
        "author": "王阮",
        "content": "武夷山下孤高节，五老亭中抚字心。\n出处本来无二致，讵分钟鼎与山林。",
        "dynasty": "宋",
        "collection_info": null
    },
    {
        "uuid": "19abba3466d6452aa04d907175ab839d",
        "title": "送晦翁十首  其四",
        "author": "王阮",
        "content": "灵台一似大圆镜，妍丑自分吾不知。\n秋杀春生天道尔，先生喜怒一何私。",
        "dynasty": "宋",
        "collection_info": null
    },
    {
        "uuid": "0ed59802bb7152247ee006026a6454a5",
        "title": "送晦翁十首  其五",
        "author": "王阮",
        "content": "去年民食十分灾，一力先生尽救回。\n今日手攀辕下者，人人都自翳桑来。",
        "dynasty": "宋",
        "collection_info": null
    },
    {
        "uuid": "74c12fe1c20c14d22634fab58a5e1928",
        "title": "送晦翁十首  其六",
        "author": "王阮",
        "content": "移苗时节雨连天，白水青秧满大田。\n天欲先生归去后，故留遗爱在丰年。",
        "dynasty": "宋",
        "collection_info": null
    },
    {
        "uuid": "5790fd73e8a72b97e82bacc67d06c557",
        "title": "送晦翁十首  其七",
        "author": "王阮",
        "content": "忌口年来积渐除，君王方信是真儒。\n稍移全活一州手，再使江西十郡苏。",
        "dynasty": "宋",
        "collection_info": null
    },
    {
        "uuid": "6b46ce6b29025397bb98e120badd8df8",
        "title": "送晦翁十首  其八",
        "author": "王阮",
        "content": "白鹿堂中巧铸颜，天留一派在庐山。\n它时沂水春风裏，笑我于中独自顽。",
        "dynasty": "宋",
        "collection_info": null
    },
    {
        "uuid": "7e490515990ef4da0f1f16f5ccbebee4",
        "title": "送晦翁十首  其九",
        "author": "王阮",
        "content": "糟粕从来空自忙，筌蹄今幸得师忘。\n明年重即韩门去，拈出胸中一瓣香。",
        "dynasty": "宋",
        "collection_info": null
    },
    {
        "uuid": "44734c239d28137b3599d62f9689d56e",
        "title": "送晦翁十首  其一○",
        "author": "王阮",
        "content": "平生自谓此心刚，不信离樽可断肠。\n今日江边两行泪，更无情绪折垂杨。",
        "dynasty": "宋",
        "collection_info": null
    },
    {
        "uuid": "78afd9aaf5c23585f4eaf9fe2b841f08",
        "title": "同张安国游万杉寺一首",
        "author": "王阮",
        "content": "昭陵龙去奎文在，万岁灵杉守百神。\n四十二年真雨露，山川草木至今春。",
        "dynasty": "宋",
        "collection_info": null
    },
    {
        "uuid": "ffaa22281d72dd6424f3cf88649ec44c",
        "title": "重九再到张已隔世书诗牌后一首",
        "author": "王阮",
        "content": "碧纱笼底墨纔干，白玉楼中骨已寒。\n泪尽当年联骑客，菊花时节独来看。",
        "dynasty": "宋",
        "collection_info": null
    },
    {
        "uuid": "d9e70d99513a8eb56b3a42acc3724da6",
        "title": "六言一首",
        "author": "王阮",
        "content": "秋色染成碧水，夜凉瘦落青山。\n树头宿鸟归尽，天外行人未还。",
        "dynasty": "宋",
        "collection_info": null
    },
    {
        "uuid": "c9aa034ab368cf58324265c7b807648a",
        "title": "避暑烟水亭与王景文回纹联句一首",
        "author": "王阮",
        "content": "颜舒且对清樽酒，昼永方浓翠幄阴。\n环佩响溪寒浪急，画图藏谷绣烟深。\n斑生石润苔纹乱，碧度云飞鸟影沉。\n闲馆邃风来迥野，隔楼斜日转疎林。",
        "dynasty": "宋",
        "collection_info": null
    },
    {
        "uuid": "67142adc67e3d58ed292817bcfad5b7e",
        "title": "虚飘飘一首",
        "author": "王阮",
        "content": "虚飘飘，雪花逢日照，柳絮入春摇。\n腐草编浮屋，游丝织綵绡。\n老蚌三更光射月，风鸢一片纸干霄。\n虚飘飘，比人富贵犹坚牢。",
        "dynasty": "宋",
        "collection_info": null
    },
    {
        "uuid": "598899db89530856f26f17eda3761c2a",
        "title": "沧洲阁集句二首  其一",
        "author": "王阮",
        "content": "沧洲有奇趣，吾道付沧洲。\n树景中流见，船灯照岛幽。\n转思江海上，却着土山头。\n野水无人渡，乘桴学圣丘。",
        "dynasty": "宋",
        "collection_info": null
    },
    {
        "uuid": "16b464a305da4ba24518b8d2b9ed7aff",
        "title": "沧洲阁集句二首  其二",
        "author": "王阮",
        "content": "洲岛骤回合，冥冥菰蒲中。\n清流中落乌，遵渚有归鸿。\n水作青罗带，脚踏赤鯶公。\n蓬壶虽辽绝，长啸激清风。",
        "dynasty": "宋",
        "collection_info": null
    },
    {
        "uuid": "20e8b80341a7105137c969ad466ef2cc",
        "title": "新昌书座右屏一首",
        "author": "王阮",
        "content": "私罪不可有，公罪不可无。\n退作陶渊明，进学何易于。\n便愿列循吏，宁甘为鄙夫。\n祸福置不问，吾民其少苏。",
        "dynasty": "宋",
        "collection_info": null
    },
    {
        "uuid": "1989df8ed55b21c83289ee4816b5b086",
        "title": "新昌留别一首",
        "author": "王阮",
        "content": "奉命诛求下户贫，抗章恳白上官嗔。\n与其重敛毒千室，宁以深文中一身。\n吏务循良邦有頼，士虽贫贱气宜伸。\n空烟亭下桃花水，好送扁舟欲去人。",
        "dynasty": "宋",
        "collection_info": null
    },
    {
        "uuid": "0e8e86665c70a28bffdb69dfa19d13fa",
        "title": "龙舒朱献宾主汉阳簿弃官以归予亦不合丐去为赋一首",
        "author": "王阮",
        "content": "浪作鸾栖去，惊随鹤怨还。\n无心汉江水，有节皖公山。\n此事真堪话，诸公宁厚颜。\n嗟予亦兴尽，昨夜已投闲。",
        "dynasty": "宋",
        "collection_info": null
    },
    {
        "uuid": "c253399dfba12be795377eca9c1ecf60",
        "title": "题靖节先生祠一首",
        "author": "王阮",
        "content": "先生新布政，谁遣小儿来。\n尔面何须识，其心端可猜。\n有名高日月，无力救氛埃。\n百世千秋后，闻风亦遽回。",
        "dynasty": "宋",
        "collection_info": null
    },
    {
        "uuid": "4b42faf7e9138f12560ce922e479deed",
        "title": "昌国偶成一首",
        "author": "王阮",
        "content": "诸邑皆山可夜驰，海中昌国力难施。\n风潮阻渡由天地，期会申严限日时。\n愿以老身从此免，忍将人命逼诸危。\n交门山下须臾死，肉食诸公知不知。",
        "dynasty": "宋",
        "collection_info": null
    },
    {
        "uuid": "67a55df658aa7ba4902c43a944937be4",
        "title": "留别昌国五首  其一",
        "author": "王阮",
        "content": "妄意絃歌学子游，迄无三异比中牟。\n丁宁今夜东风雨，添起潮头急去休。",
        "dynasty": "宋",
        "collection_info": null
    },
    {
        "uuid": "d215605d9868dfb998015d7a8e6f5634",
        "title": "留别昌国五首  其二",
        "author": "王阮",
        "content": "全家虽脱海波危，旧治无人咏十奇。\n孤奉明恩颜似甲，却嗔儿女笑嘻嘻。",
        "dynasty": "宋",
        "collection_info": null
    },
    {
        "uuid": "2845d833bee67af790ccbbda0d0cfddf",
        "title": "留别昌国五首  其三",
        "author": "王阮",
        "content": "三山月淡白银阙，九老春闲紫石宫。\n此去能争几多地，恨无仙骨到其中。",
        "dynasty": "宋",
        "collection_info": null
    },
    {
        "uuid": "60690226721156b1063cc049f3fe6431",
        "title": "留别昌国五首  其四",
        "author": "王阮",
        "content": "当时底事乞身归，万物何曾与我违。\n最是临行更肠断，海鸥犹自掠船飞。",
        "dynasty": "宋",
        "collection_info": null
    },
    {
        "uuid": "2d4229102b0e1ca3b488ebb70c4054f1",
        "title": "留别昌国五首  其五",
        "author": "王阮",
        "content": "扶桑曾见日腾空，老去归田不復东。\n一觉短檐他日梦，起来惆怅晓窗红。",
        "dynasty": "宋",
        "collection_info": null
    },
    {
        "uuid": "6a82abdf1c327dfe6ed115e4e101043f",
        "title": "昌国秩满次陈纠祖行韵一首",
        "author": "王阮",
        "content": "昔之督邮逐彭泽，今之督邮眷昌国。\n不令自赋归去来，更以新诗祖行色。\n开缄墨湿雨蒙蒙，细读字字含清风。\n尘埃三载足昏塞，一听妙语还醒松。\n持归柴桑有茅舍，揭之其间作佳话。\n非惟可诧陶渊明，亦愧当年督邮者。",
        "dynasty": "宋",
        "collection_info": null
    },
    {
        "uuid": "48c2d0d0383d2def4743358ff09d74f7",
        "title": "题四羊图一首",
        "author": "王阮",
        "content": "三百维羣世不见，乃以四羊为一图。\n人言此图出韦偃，不知韦偃有意无。\n岩岩参天一古木，下有轻荑满郊绿。\n雪髯隠约黑晕中，沙肋微茫笔端足。\n昔闻韦侯画马工，杜陵长歌歌古松。\n孰知画羊更如此，世间绝艺谁能穷。\n蕲春太守好事者，珍藏有此希世画。\n嗟予得见双眼明，此一转语久难下。\n三羊游戏芳草茵，一羊辄登枯树根。\n安得添我作牧人，为公鞭此一败羣。",
        "dynasty": "宋",
        "collection_info": null
    },
    {
        "uuid": "25cc359d88466b3b02e252039699ed34",
        "title": "杨白花一首",
        "author": "王阮",
        "content": "天河秋来有时见，秋江人去无还期。\n南风北风日争吹，三十六宫空泪垂。\n塞鸿已作随阳去，社燕宁论故巢住。\n安得胡越为一家，春风来访红桃花。",
        "dynasty": "宋",
        "collection_info": null
    },
    {
        "uuid": "5e47178ce43fc04dc0b784e244d177e9",
        "title": "题东林一首",
        "author": "王阮",
        "content": "屏迹敷浅原，注目香炉峯。\n饱闻送客溪，鼎新古梵宫。\n缅怀结社人，岂止避俗翁。\n一念熏戒香，千年仰玄踪。\n蜂房始义熙，凤历当元丰。\n果有大士出，一与遗言同。\n堂堂照觉师，赫赫襄敏公。\n彻彼毗尼藏，揭我临济宗。\n元曰立成佛，坡曰僧中龙。\n少林来于西，双林振以东。\n冥数其理暗，野烧中宵红。\n天遣真道人，夜役众鬼工。\n幻出翚飞檐，化成雷吼钟。\n神运俨若初，佛法岂有终。\n余生慕真乘，愿力愧祖风。\n再窥拈花座，骇叹折草功。\n请续香山堂，老此平台中。\n白抚生池莲，青友夹涧松。\n永劫不出门，寂照涵虚空。",
        "dynasty": "宋",
        "collection_info": null
    },
    {
        "uuid": "68c98d51929994e395a8ad4458964cfc",
        "title": "馆娃宫一首",
        "author": "王阮",
        "content": "释越来妖艷，穷吴事儁游。\n笑谈遗庙社，绘罽及山丘。\n鹓宿离宫瓦，龙移别浦舟。\n楯陈金制巧，床莹玉光浮。\n破雨惊枫落，驰烟入虎流。\n莼羹摘千里，荷盖拥长洲。\n缓缓花开陌，弯弯月照州。\n轻风香径暖，微步屧廊幽。\n红喜鲈堪切，黄嗔蟹不收。\n池痕测朝夕，乡思属温柔。\n祇顾山衔日，何知饵带鈎。\n味于重处减，心记捧时谋。\n鲸鬣翻溟渤，金星犯斗牛。\n六千君子锐，二八国人忧。\n泰伯三称让，姑苏一战休。\n共沉那有井，独坠苦无楼。\n人去扁舟远，僧来野寺修。\n宫乌今骇散，台鹿任鸣呦。\n月为朱栏暗，山含翠黛愁。\n烛残新别泪，泉咽旧歌喉。\n一代仇人事，千年壮士羞。\n东门抉眼在，怒气溢潮头。",
        "dynasty": "宋",
        "collection_info": null
    },
    {
        "uuid": "753cd13058496b7c18604c476a4f7fa7",
        "title": "丙午寒食题凈土寺一首",
        "author": "王阮",
        "content": "方见繁红绣小园，已随流水泛前村。\n人于醽醁真无分，雨共秋韆似有冤。\n投老故应诸事懒，问春能得几分存。\n不须便作匆匆散，更把松梅子细论。",
        "dynasty": "宋",
        "collection_info": null
    },
    {
        "uuid": "fbf750336cd84b9b86f79006f8ff7420",
        "title": "再游用前韵一首",
        "author": "王阮",
        "content": "十年不到此祇园，又为支郎暂出村。\n犬认行踪增踊跃，燕惊离恨苦埋冤。\n鬓边但觉新丝长，壁上惟余旧墨存。\n但问桑麻添几许，世间万事不须论。",
        "dynasty": "宋",
        "collection_info": null
    },
    {
        "uuid": "fbc491266e5f53e7517ac5116c66c36f",
        "title": "洞庭题咏十一首 太湖",
        "author": "王阮",
        "content": "微生已觉渐休闲，老矣何心世路间。\n尽把虫鱼束高阁，且拏双桨泛湖山。",
        "dynasty": "宋",
        "collection_info": null
    },
    {
        "uuid": "3baede79939722b051a3eafe6f87a918",
        "title": "洞庭题咏十一首 林屋",
        "author": "王阮",
        "content": "玉柱金庭锁洞天，更将琳馆镇山川。\n碧檐委地剥风雨，不赐钱来今几年。",
        "dynasty": "宋",
        "collection_info": null
    },
    {
        "uuid": "adf480ab468c73d469a3208c90501643",
        "title": "洞庭题咏十一首 仙坛观",
        "author": "王阮",
        "content": "羽盖霓旌入绛霄，偃松长向古坛朝。\n我来欲订金丹诀，试着枯槎上斗杓。",
        "dynasty": "宋",
        "collection_info": null
    },
    {
        "uuid": "e2dd29cfa62efcb4c103bdd5563f36cb",
        "title": "洞庭题咏十一首 宿灵佑观谢沈君 其一",
        "author": "王阮",
        "content": "凤翅出沧溟，扁舟过洞庭。\n银河万顷白，螺髻两山青。\n凡隔幽墟洞，神传岳渎经。\n不须寻上界，只此是青冥。",
        "dynasty": "宋",
        "collection_info": null
    },
    {
        "uuid": "dafd79312cf6ff605e4f333b0a3b9177",
        "title": "洞庭题咏十一首 宿灵佑观谢沈君 其二",
        "author": "王阮",
        "content": "水远通天上，山浮似海中。\n四围银色界，一簇画屏风。\n秋熟渔樵市，云连佛老宫。\n我来迷所指，多谢主人翁。",
        "dynasty": "宋",
        "collection_info": null
    },
    {
        "uuid": "eab54a697f519739ca6f43b2b46d027a",
        "title": "洞庭题咏十一首 龟山钓鱼台",
        "author": "王阮",
        "content": "鬼力神工劈石开，水边因作钓鱼台。\n若为未有严光到，留得丝纶待我来。",
        "dynasty": "宋",
        "collection_info": null
    },
    {
        "uuid": "5a25acae29037fd3df844bdb62b5c6ac",
        "title": "洞庭题咏十一首 广福上真宫",
        "author": "王阮",
        "content": "水色碧沧茫，山势青周遭。\n壮哉杳渺峯，据此第一高。\n萧梁古道场，岁月湮蓬蒿。\n有来天师孙，远与朱叶曹。\n十年悉力营，万瓦一手操。\n连甍集紫烟，开窗俯洪涛。\n枸杞号千年，夜鹤鸣九皋。\n坐令金丹炉，安此神火熬。\n英英文章伯，所至秃千毫。\n何此老炼师，不着衮子褒。\n我泛重重湖，歘得片片桃。\n深穷草径来，敢惮足力劳。\n其徒以为耻，谓我不可逃。\n试补华黍诗，妄意续离骚。",
        "dynasty": "宋",
        "collection_info": null
    },
    {
        "uuid": "c1ce65a422852092a92314481fdab8cd",
        "title": "洞庭题咏十一首 橘圃 其一",
        "author": "王阮",
        "content": "外貌千层绿，中心一晕红。\n封侯吾不愿，颇羡木奴丰。",
        "dynasty": "宋",
        "collection_info": null
    },
    {
        "uuid": "906285bde809653940e7f8c6fa0387f6",
        "title": "洞庭题咏十一首 橘圃 其二",
        "author": "王阮",
        "content": "怀归空有感，包贡则无因。\n跳入商山去，添予作五人。",
        "dynasty": "宋",
        "collection_info": null
    },
    {
        "uuid": "2eb1c4887497ec7054229bdf58c37ffe",
        "title": "洞庭题咏十一首 水月院",
        "author": "王阮",
        "content": "奏邸成遗恨，沧浪足胜游。\n一篇水月记，照彻五湖秋。",
        "dynasty": "宋",
        "collection_info": null
    },
    {
        "uuid": "c17a04d6474bcf1587087f36a2f22547",
        "title": "洞庭题咏十一首 小湖寺",
        "author": "王阮",
        "content": "去年祷雨旃檀林，慈云赐我三日霖。\n今年包山小湖寺，更得因缘礼大士。\n小湖气象似宝陁，怪石列岸腾嵯峩。\n近山一抹横修蛾，远山点滴浮青螺。\n四方上下皆沧波，清秋一片银为河。\n风平如镜着水磨，有时粼粼纬碧罗。\n倾覆变动一剎那，蛰雷震起千蛟鼍。\n吾闻天形象鸡子，大地为黄白为水。\n太湖沉沉九地底，小湖绝顶悬崖裏。\n信哉山泽通一气，激而行之或可使。\n湖山固是人所乐，至人亦復酷爱此。\n浮海而来开精蓝，莲以草化红台三。\n愿分一枝入西土，令我灭度生其间。",
        "dynasty": "宋",
        "collection_info": null
    },
    {
        "uuid": "c0d637a9c16c828485c21d44232d0848",
        "title": "洞庭题咏十一首 洞庭留别",
        "author": "王阮",
        "content": "岭松岁古欲无根，水石秋深未有痕。\n无限好山将不去，又依帆影过前村。",
        "dynasty": "宋",
        "collection_info": null
    },
    {
        "uuid": "a5a563966f7fd10db31b67f163e0663b",
        "title": "题瑞昌良田寺览秀轩一首",
        "author": "王阮",
        "content": "无心轩冕难招我，到眼云山辄起予。\n不必凭栏更清赏，此身元在此山居。",
        "dynasty": "宋",
        "collection_info": null
    },
    {
        "uuid": "f9ddbc6ecdbeac70698ab491026b0c1b",
        "title": "陪陈帅登孺子亭一首",
        "author": "王阮",
        "content": "未上滕王阁，先登孺子亭。\n朝廷党锢传，湖海少微星。\n独善非忘世，高风自有灵。\n东湖山上色，长为此人青。",
        "dynasty": "宋",
        "collection_info": null
    },
    {
        "uuid": "1b32ceda03ddc15736606781a698254d",
        "title": "上巳日雁叉阻风呈宋彦起一首",
        "author": "王阮",
        "content": "往来定是一年一，时节长逢三月三。\n天气未佳宜且住，树犹如此我何堪。\n花飞与客浑无与，酒好招人只自惭。\n安得惠风和畅景，与君方棹看淮南。",
        "dynasty": "宋",
        "collection_info": null
    },
    {
        "uuid": "ea4a26f8fa6a9e52179b5ec5e72e4494",
        "title": "长风沙次宋丈韵一首",
        "author": "王阮",
        "content": "已将身世等河沙，又泛春江看浪花。\n锦缆牙樯君送酒，蓑衣蒻笠我浮家。\n淹留日觉青春暮，飘泊风兼细雨斜。\n安得昆崙能探水，试教来奏小琵琶。",
        "dynasty": "宋",
        "collection_info": null
    },
    {
        "uuid": "0b56455923f766201d534f565cf580db",
        "title": "投周益公三首  其一",
        "author": "王阮",
        "content": "洛中九老后，林下一人闲。\n藓篆易钟鼎，泉声先佩环。\n禅从止水定，诗挽正风还。\n却为午桥惜，惜无螺浦山。",
        "dynasty": "宋",
        "collection_info": null
    },
    {
        "uuid": "96471b6dccecd179355f39650397d510",
        "title": "投周益公三首  其二",
        "author": "王阮",
        "content": "有锦虽当昼，无心侈赐铭。\n筇拖云际绿，箬戴雨中青。\n国老甘乡老，台星復客星。\n不须添入画，麟阁自图形。",
        "dynasty": "宋",
        "collection_info": null
    },
    {
        "uuid": "b7cd4cdd00cd480ffab82db2cf7dfb09",
        "title": "投周益公三首  其三",
        "author": "王阮",
        "content": "公相昔宜避，公闲今可从。\n分无先覩凤，情有后凋松。\n一瓣今拈出，三熏敢不恭。\n谁书御李事，为我赞登龙。",
        "dynasty": "宋",
        "collection_info": null
    },
    {
        "uuid": "783e9896e6b4b7a586e3ecf10064fe75",
        "title": "瓜时有感一首",
        "author": "王阮",
        "content": "篱边方对菊花黄，又报文移出草堂。\n三宿敢云桑下恋，四翁终愿橘中藏。\n泉萦去路常低咽，酒向离亭不肯香。\n圣代多才焉用我，明年重上乞身章。",
        "dynasty": "宋",
        "collection_info": null
    },
    {
        "uuid": "90c1fd3bc8b3ab2a39d4f35e3c424a5f",
        "title": "有感再作三首  其一",
        "author": "王阮",
        "content": "出去梦中事，归来醉后醒。\n外贪垂老佚，中乐放心宁。\n花气窗前入，禽声枕上听。\n自怜无此分，明日又飘零。",
        "dynasty": "宋",
        "collection_info": null
    },
    {
        "uuid": "201f6f7352796db7d40f4ab5ffa3479e",
        "title": "有感再作三首  其二",
        "author": "王阮",
        "content": "顿觉衰残甚，难胜委寄隆。\n惊惶牛喘月，怅望马依风。\n忍看丹炉坏，终怜蕙帐空。\n明年花慢发，待我转来红。",
        "dynasty": "宋",
        "collection_info": null
    },
    {
        "uuid": "5692c327924c9b837b91795e7dfae044",
        "title": "有感再作三首  其三",
        "author": "王阮",
        "content": "石壁连绵静，松风自在清。\n只知有此乐，不谓老于行。\n室鵩从何入，山猿累尔惊。\n回天谁有力，祗愿效渊明。",
        "dynasty": "宋",
        "collection_info": null
    },
    {
        "uuid": "f7eed8773110b58e126a9fd01a2abce2",
        "title": "次陆务观韵寄王景文一首",
        "author": "王阮",
        "content": "朔风摇楚水，国步益艰辛。\n往事忽成梦，逆胡何日臣。\n凡今天下士，皆昔座中人。\n尚被中原髮，烦君与正巾。",
        "dynasty": "宋",
        "collection_info": null
    },
    {
        "uuid": "82630cac6b4296e8bab107c190ec63bc",
        "title": "访晦翁不遇一首",
        "author": "王阮",
        "content": "陈良千里赴周公，正值商山去一鸿。\n肠断膝行来处路，舞雩空过一番风。",
        "dynasty": "宋",
        "collection_info": null
    },
    {
        "uuid": "d4444d279f1959b932cb7cd667436215",
        "title": "题武夷冲佑观一首",
        "author": "王阮",
        "content": "九摺湍溪九摺山，玉簪罗带互回环。\n若为脱得红尘网，来结疎茆一两间。",
        "dynasty": "宋",
        "collection_info": null
    },
    {
        "uuid": "2a08cb39d4c6a5a783f4ba3ca9c20d03",
        "title": "都下病起呈王枢密一首",
        "author": "王阮",
        "content": "不解雕虫赋逐贫，又无饶舌论钱神。\n遭逢此鬼今番疟，零落吾生有限身。\n旧学试温浑易忘，新书欲谨自难真。\n时危壮士乃如此，为报堂堂有位人。",
        "dynasty": "宋",
        "collection_info": null
    },
    {
        "uuid": "ebd80b8b303a3272230e5e07b05782f9",
        "title": "龙塘晚游一首",
        "author": "王阮",
        "content": "五湖千里吞吴天，馆娃宫殿何悠然。\n银山铁垒挽不动，万丈夕阳如血鲜。\n野人固陋元不识，光芒夺眼眼无力。\n长安路远人不来，信道举头惟见日。\n煌煌火德千载期，赤帝之子张赤旗。\n岁寒水冷自可畏，岂必夏盾同冬衰。\n冯夷舞归惊且悦，幽壑沉沉忽金阙。\n媚川谩道水含珠，照水讵夸虹贯月。\n何处扁舟飞片帆，中有西子轻红衫。\n想像玉颜人不远，杖头星斗寒相参。",
        "dynasty": "宋",
        "collection_info": null
    },
    {
        "uuid": "7db357d1fc5e6f62dc5ea2860533b06a",
        "title": "谢赵宰拜襄敏墓并留题二首  其一",
        "author": "王阮",
        "content": "班春故事亦年年，公独推诚远布宣。\n丽日借黄催麦壠，惠风吹绿散秧田。\n众鱼入梦蓑衣下，异雉飞驯桑荫前。\n好咏十奇归乐府，圣朝方采下民篇。",
        "dynasty": "宋",
        "collection_info": null
    },
    {
        "uuid": "e6de43b828b6f198ea2fbe54ad6bfe14",
        "title": "谢赵宰拜襄敏墓并留题二首  其二",
        "author": "王阮",
        "content": "河湟人去锁春芜，三步遥勤一束刍。\n盛事发挥千古烈，英词嘘动百年枯。\n故家零落今朝遇，此段孤高近世无。\n地下结成无限草，待公肃甲破幽都。",
        "dynasty": "宋",
        "collection_info": null
    },
    {
        "uuid": "153d2273f8a15e76c3f85fb86363376f",
        "title": "读浯溪碑一首",
        "author": "王阮",
        "content": "鲁恶吴同姓，唐嫌肃抚军。\n仲尼讳不语，元结谤于文。\n子固当承父，臣其可讪君。\n空令忠义士，叹息异吾闻。",
        "dynasty": "宋",
        "collection_info": null
    },
    {
        "uuid": "294dce12d3ce44a744a55603d955c68f",
        "title": "兰亭一首",
        "author": "王阮",
        "content": "金行中否野多遗，越禊诸贤不受覊。\n天朗气清书上巳，春行秋令纪当时。\n九原寂寞不可作，一水萦回或在兹。\n归去庐山定相问，为公关报紫霄知。",
        "dynasty": "宋",
        "collection_info": null
    },
    {
        "uuid": "c26fb5e1366b7683124f3fb36e802904",
        "title": "送沈侍郎二首  其一",
        "author": "王阮",
        "content": "献纳论思玉笋班，间因忠谠忤龙颜。\n一朝锦水连江水，万里何山与卞山。\n道大可能忘济世，名高那得镇投闲。\n天教一似苏门下，先到筠阳却诏还。",
        "dynasty": "宋",
        "collection_info": null
    },
    {
        "uuid": "b34cdb1a2bb59b70f6653c92c92c8a01",
        "title": "送沈侍郎二首  其二",
        "author": "王阮",
        "content": "重入修门已有期，趣装聊此着征衣。\n帝思宣室名儒对，人喜玄都旧客归。\n高节不难全晚岁，亨途未必尽危机。\n愿公且为苍生起，莫向苕溪恋翠微。",
        "dynasty": "宋",
        "collection_info": null
    },
    {
        "uuid": "14294ff4d2d64b95897d984b8df875d2",
        "title": "次韵范石湖北窗书怀一首",
        "author": "王阮",
        "content": "骄阳重鬰结，凉飙惊豁开。\n排户始奔突，转隙少徘徊。\n仄闻风伯言，敬为邦君来。\n邦君着之诗，快心吾已灰。\n独念暑耘人，斯时若为怀。\n所愿均此施，醒然与之偕。\n有冰何心浆，有瓮何心醅。\n莫吹天上云，要洗田中埃。\n高枕谢北窗，披襟笑登台。\n伏读旨意大，倍使吾容斋。",
        "dynasty": "宋",
        "collection_info": null
    },
    {
        "uuid": "e0bfef626331b305167e8a5719814104",
        "title": "用太白韵赠报恩南老一首",
        "author": "王阮",
        "content": "上人片云孤，贱子亦萍踪。\n两枝同社莲，千岁后凋松。\n今年九华山，去年五老峯。\n江南好风景，但愿长相从。",
        "dynasty": "宋",
        "collection_info": null
    },
    {
        "uuid": "6d2b1a3b939837343b02ee1381a372ec",
        "title": "次韵酬李周翰一首",
        "author": "王阮",
        "content": "大江固茫茫，一苇即可越。\n乡来江与蕲，孰使我辈隔。\n温温李夫子，粲粲谪仙格。\n萧然一竹关，白眼谢俗客。\n蚤充观国宾，百中应百发。\n我玉空自良，彼怒辄反掇。\n归叹儒冠误，尽把气习撤。\n收藏万丈焰，不受一夫决。\n纍然驽马中，倍觉骐骥别。\n嗟余偶倾盖，辱许共映雪。\n快哉平生心，清风濯执热。\n今惟仄席秋，正采乡评月。\n岂无识真人，达君此奇节。\n春雷震一声，指日看甲拆。",
        "dynasty": "宋",
        "collection_info": null
    },
    {
        "uuid": "e26f1ebc17274008c2a0287724e4ec1f",
        "title": "庐江道中二首  其一",
        "author": "王阮",
        "content": "处处云山异，时时气象同。\n官程严有限，王事冗无穷。\n晚色烘西日，霜威酿北风。\n人生真梦幻，底用苦匆匆。",
        "dynasty": "宋",
        "collection_info": null
    },
    {
        "uuid": "58331285d048d8eaefa97fc4ccc6a65d",
        "title": "庐江道中二首  其二",
        "author": "王阮",
        "content": "老大添身倦，飘零减性豪。\n路尘知旱苦，山瘦觉秋高。\n若有持衡分，惭无汗马劳。\n九原如可作，公瑾笑吾曹。",
        "dynasty": "宋",
        "collection_info": null
    },
    {
        "uuid": "1400d23521930253d5d954bd8e934e85",
        "title": "题严陵钓台一首",
        "author": "王阮",
        "content": "西都庸庸生祸胎，东都切切绳公台。\n平生故人苦畏辱，坐定白云那肯来。\n沉几深略满帝腹，且憩先生一双足。\n使知天上麒麟儿，不似犬羊甘豢畜。\n渭滨老叟不自持，为人人以鹰名之。\n岂识桐江一竿竹，依旧秋风鱼正肥。\n古来贤者亦避世，往往适逢天地闭。\n得如建武亦不恶，又值首阳难降志。\n山木阴阴江面寒，此天别在壶中宽。\n几曾流出桃花去，宝气自骇人间观。\n当时不愿世知己，称到于今却如此。\n塞马得失天好还，千驷齐侯不穷理。",
        "dynasty": "宋",
        "collection_info": null
    },
    {
        "uuid": "38984e709e78d8ecc54a7a15617437bf",
        "title": "禹穴一首",
        "author": "王阮",
        "content": "绿字煌煌锡禹畴，厥初龟负即天休。\n转为玉札符经论，果有书藏此穴不。",
        "dynasty": "宋",
        "collection_info": null
    },
    {
        "uuid": "0ece457c2c7c46a0ee18872ea9e834d3",
        "title": "禹庙一首",
        "author": "王阮",
        "content": "万世衣裳脱介鳞，一祠宁足报恩深。\n长教天下江河顺，始慰胼胝手足心。",
        "dynasty": "宋",
        "collection_info": null
    },
    {
        "uuid": "d129f4ea0444161e93ec88ad782d24dd",
        "title": "禹陵一首",
        "author": "王阮",
        "content": "禹驾黄龙入九霄，空山阴有百神朝。\n翠微不用熊罴守，乞与遗民共采樵。",
        "dynasty": "宋",
        "collection_info": null
    },
    {
        "uuid": "2993406f0589ec45f5f7183021c756d5",
        "title": "寄题识山堂一首",
        "author": "王阮",
        "content": "山体如如即我身，眼高纔是箇中人。\n锦囊忽上玉楼去，谁復如公更识真。",
        "dynasty": "宋",
        "collection_info": null
    },
    {
        "uuid": "4df2ae0246e770e91b6572f02c66529b",
        "title": "龙门寺一首",
        "author": "王阮",
        "content": "傍石寻幽径，穷源得梵城。\n塔光侵地发，龙气逼山清。\n是处堪吾老，何年遂此生。\n霜林知客意，一夜战秋声。",
        "dynasty": "宋",
        "collection_info": null
    },
    {
        "uuid": "f346fd115e0504a927c9b3d054a34dfc",
        "title": "出郊访沈洞主一首",
        "author": "王阮",
        "content": "抖擞尘埃暂出郊，一藤先访羽人巢。\n风翻翠浪催禾穗，秋放殷红着树梢。\n万里家山怀五老，千年活计却三茅。\n明朝便好乘风去，不学浮屠更打包。",
        "dynasty": "宋",
        "collection_info": null
    },
    {
        "uuid": "fdaa9ee7c5a71075151f31a170e931f1",
        "title": "瀑布二首  其一",
        "author": "王阮",
        "content": "造物小儿不任事，一天元气从淋漓。\n云中雨降自应尔，山上水行谁激之。\n幽林汹汹虚籁作，赫日粲粲寒光垂。\n谪仙独步得兴体，此外篇篇俱比诗。",
        "dynasty": "宋",
        "collection_info": null
    },
    {
        "uuid": "ccbc5fbacfcf34c20fc5a38b31f95c94",
        "title": "瀑布二首  其二",
        "author": "王阮",
        "content": "万仞青空不可攀，天将飞瀑挂其间。\n一双玉塔倚绝壁，两道白云腾半山。\n覆器以欹嗟鲁庙，设瓴而建笑秦关。\n春风一卷出山去，万里青秧抱瓮闲。",
        "dynasty": "宋",
        "collection_info": null
    },
    {
        "uuid": "b3145819b636a7fdf8a93b187449f358",
        "title": "曹娥庙一首",
        "author": "王阮",
        "content": "英哉神女此江干，德与余姚舜一般。\n碧草凄凄埋玉冷，清风凛凛矗天寒。\n求生古患为仁害，处死今知得所难。\n我自裴徊不忍去，非干潮小故盘桓。",
        "dynasty": "宋",
        "collection_info": null
    },
    {
        "uuid": "3041b7056eb21220806672b2b5862d21",
        "title": "题高远亭一首",
        "author": "王阮",
        "content": "小携樽酒作清游，行到方壶最上头。\n山在断霞明处碧，水从白鸟去边流。\n苦无妙句窥天巧，頼有名亭慰客愁。\n从此江南添胜景，未应独数庾公楼。",
        "dynasty": "宋",
        "collection_info": null
    },
    {
        "uuid": "a6a2903670bc388f405b25045781ae67",
        "title": "过东林吊沈文伯一首",
        "author": "王阮",
        "content": "苕霅虽幽事，燕云亦壮游。\n宁虞就日馆，不返度淮舟。\n死节千年在，私家万事休。\n重来联句地，清泪接溪流。",
        "dynasty": "宋",
        "collection_info": null
    },
    {
        "uuid": "8d97de8b4da8b5bc0835db1c53a2f0a9",
        "title": "次韵庸斋纳凉一首",
        "author": "王阮",
        "content": "招提竹钥不曾关，容我追凉突兀间。\n石甃阴生寒水玉，天灯烁散火云山。\n葛巾当昼何庸脱，葵扇非秋却暂闲。\n所愧岑参聊尔耳，强将诗与少陵班。",
        "dynasty": "宋",
        "collection_info": null
    },
    {
        "uuid": "06bb7126c486497e18f71c89e354280c",
        "title": "彭泽道中二首  其一",
        "author": "王阮",
        "content": "世路日益险，道根终自深。\n因劳踏石足，倍起爱山心。\n地冷雪常在，岁穷天更阴。\n今宵投宿处，知度几层林。",
        "dynasty": "宋",
        "collection_info": null
    },
    {
        "uuid": "e2b726ef0186e059fd6b175c9079653e",
        "title": "彭泽道中二首  其二",
        "author": "王阮",
        "content": "兹日定何日，前山连后山。\n吾曹凡事懒，此去几时还。\n復辟尚英爽，弃官真等闲。\n异时怀二子，惆怅此山间。",
        "dynasty": "宋",
        "collection_info": null
    },
    {
        "uuid": "03917e17e9f5953ffc30e1123a3b41c6",
        "title": "溪山堂三首  其一",
        "author": "王阮",
        "content": "地胜年年别，人闲事事幽。\n水流萦槛角，山奋入帘鈎。\n旧好空驰马，新盟但狎鸥。\n故人皆得路，何日共兹游。",
        "dynasty": "宋",
        "collection_info": null
    },
    {
        "uuid": "1845acc5ae243f9fa7de7b7bde0488af",
        "title": "溪山堂三首  其二",
        "author": "王阮",
        "content": "出去真危道，归来适醉乡。\n田分禾穗合，江落木阴凉。\n璇极随心阔，铜壶入梦长。\n一从轻卓鲁，方悟有羲黄。",
        "dynasty": "宋",
        "collection_info": null
    },
    {
        "uuid": "d2c831546e76e703f86e668c9b8f5c24",
        "title": "溪山堂三首  其三",
        "author": "王阮",
        "content": "檐敞祛红日，窗虚揖白云。\n水痕一雨失，花气午风熏。\n寂寂心无事，纷纷耳不闻。\n只须添道力，底用战魔军。",
        "dynasty": "宋",
        "collection_info": null
    },
    {
        "uuid": "ebae8afa1546947d860b3f0b3c4a404e",
        "title": "寻真观一首",
        "author": "王阮",
        "content": "鸾昇天上五峯青，龙住山中九迭屏。\n知有洞门藏水底，倚阑吾欲跳清泠。",
        "dynasty": "宋",
        "collection_info": null
    },
    {
        "uuid": "6f380a202cd68badb931757ee83c34ef",
        "title": "延真观一首",
        "author": "王阮",
        "content": "偃月堂成竟斲棺，延真人只葬衣冠。\n浮云眼见成骑虎，不似抽身稳跨鸾。",
        "dynasty": "宋",
        "collection_info": null
    },
    {
        "uuid": "679151d9020e591d9e2ab34cd3fe186b",
        "title": "挽张舍人安国四首  其一",
        "author": "王阮",
        "content": "天上张公子，人间第一流。\n浮云狨覆座，愕梦玉成楼。\n草蔓湖阴宅，松封旷口丘。\n忠魂招不返，欲问楚江头。",
        "dynasty": "宋",
        "collection_info": null
    },
    {
        "uuid": "4d7ffe474eeb7435cc553f8f156eb123",
        "title": "挽张舍人安国四首  其二",
        "author": "王阮",
        "content": "志气周瑜俊，谋谟贾谊嘉。\n早先天下士，共服骥中骅。\n瞬息桑田改，倾摧岳柱斜。\n伤心大手笔，零落紫薇花。",
        "dynasty": "宋",
        "collection_info": null
    },
    {
        "uuid": "e7f9c95a5da937d105b3d0b0ffa46671",
        "title": "挽张舍人安国四首  其三",
        "author": "王阮",
        "content": "忤世无如我，知音独有君。\n时陪文字饮，议殄犬羊羣。\n未脱云间戍，先修地下文。\n天心终吝此，不復更从军。",
        "dynasty": "宋",
        "collection_info": null
    },
    {
        "uuid": "990b3574a442b2309af7d59df52a6675",
        "title": "挽张舍人安国四首  其四",
        "author": "王阮",
        "content": "近别逾旬朔，俄传讣问来。\n初疑余子谤，渐沸使人猜。\n竟作青黄木，终成怨怒雷。\n数行衰泪尽，吾意独怜才。",
        "dynasty": "宋",
        "collection_info": null
    },
    {
        "uuid": "30ecff512b511c34cfe10e4ebc65381d",
        "title": "池阳道中一首",
        "author": "王阮",
        "content": "日月狂风裏，悠悠小艇还。\n遶身衣带水，堆眼剑铓山。\n岁月吾生老，烟尘客路艰。\n一天霜气重，今夜碧芦湾。",
        "dynasty": "宋",
        "collection_info": null
    },
    {
        "uuid": "9acca9dc85f9024bd48236de73b10636",
        "title": "江上一首",
        "author": "王阮",
        "content": "虏马秋来健，吴侬水底藏。\n荻花江面冷，草色岸头荒。\n扬子真天险，淮南尽日忙。\n边隅今夜甲，吾愿莫飞霜。",
        "dynasty": "宋",
        "collection_info": null
    },
    {
        "uuid": "e9e9f2e2a6fa38862d950cb9f1e976a0",
        "title": "泛舟一首",
        "author": "王阮",
        "content": "霅川荷叶浦，彭蠡石榴头。\n此地皆奇绝，平生所烂游。\n从来贪水国，老去只渔舟。\n更有乘桴便，何人从我浮。",
        "dynasty": "宋",
        "collection_info": null
    },
    {
        "uuid": "ac1ac811891e987a27a9381430453733",
        "title": "云居还值旱怀旧游寄杨文仲二首  其一",
        "author": "王阮",
        "content": "忆扶湘竹杖，共扣赵州关。\n山好不容住，水流今载还。\n却从天上下，似出镜中间。\n笑问杨夫子，何时再得闲。",
        "dynasty": "宋",
        "collection_info": null
    },
    {
        "uuid": "32795aa79ab0fc20830df4bd051e7f07",
        "title": "云居还值旱怀旧游寄杨文仲二首  其二",
        "author": "王阮",
        "content": "四野尽龟兆，一天常火云。\n夜凉清似水，昼旱气如焚。\n龙懒浑无用，天高寂不闻。\n我无田可虑，只虑众纷纷。",
        "dynasty": "宋",
        "collection_info": null
    },
    {
        "uuid": "fec9820f29040b1106a0f2f307618c61",
        "title": "郊居即事一首",
        "author": "王阮",
        "content": "涉世足悔吝，杜门安退藏。\n谤从闲处省，乐向静中长。\n薜荔日缘壁，琅玕春透墙。\n近来无事作，浑以醉为乡。",
        "dynasty": "宋",
        "collection_info": null
    },
    {
        "uuid": "b6455496958483354931ea98e3eee262",
        "title": "谢张安国相过一首",
        "author": "王阮",
        "content": "元戎驱小队，来赴野人期。\n山静传呼远，风轻游赏宜。\n飞萝穿杖屦，芳草焕旌旗。\n好借丝纶手，雕镌一小诗。",
        "dynasty": "宋",
        "collection_info": null
    },
    {
        "uuid": "7e18162e75af9a8053f403a7258e0dd1",
        "title": "宿淮南岸一首",
        "author": "王阮",
        "content": "一昔淮南岸，两旬扬子江。\n山川总极目，天地偶为邦。\n竟日师虞老，何年虏自降。\n知心除是月，夜夜照蓬窗。",
        "dynasty": "宋",
        "collection_info": null
    },
    {
        "uuid": "1c3b6a4c3162a9f9d2f3bc0d28a04fe2",
        "title": "赠尹氏子一首",
        "author": "王阮",
        "content": "有儿聪慧了羣书，底用金门与石渠。\n幸甚先生矜小友，一言端以正其初。",
        "dynasty": "宋",
        "collection_info": null
    },
    {
        "uuid": "1e44ff113ae06c0385943a138bdb5123",
        "title": "南至日呈詹司谏一首",
        "author": "王阮",
        "content": "消息盈虚理甚明，积阴尽处一阳生。\n孤根莫厌风霜甚，昨夜春雷拆甲声。",
        "dynasty": "宋",
        "collection_info": null
    },
    {
        "uuid": "1376500d276cd89dbfbd1157b8cb2025",
        "title": "入山遇雨宿开先寺二首  其一",
        "author": "王阮",
        "content": "摆落尘埃步入山，与僧相对浃旬间。\n鹤林却笑题诗客，只得浮生半日闲。",
        "dynasty": "宋",
        "collection_info": null
    },
    {
        "uuid": "4bc8c998fa33cc3b261996bb264b2f7b",
        "title": "入山遇雨宿开先寺二首  其二",
        "author": "王阮",
        "content": "雨涨泥痕卒未干，断桥无策济归鞍。\n山灵有意留侬住，不作寻常俗驾看。",
        "dynasty": "宋",
        "collection_info": null
    },
    {
        "uuid": "7f0749ecbc5714137c63cdf6d3cd1013",
        "title": "龟父国宾二周丈同游谷帘三首  其一",
        "author": "王阮",
        "content": "偶然得意挹珍流，二妙欣然共胜游。\n怪得坐间无俗语，谷帘泉水建茶瓯。",
        "dynasty": "宋",
        "collection_info": null
    },
    {
        "uuid": "b2f48da0b6615282b70b90cdee18ce5e",
        "title": "龟父国宾二周丈同游谷帘三首  其二",
        "author": "王阮",
        "content": "万斛跳珠撒一空，水晶光透影玲珑。\n篮舆不是归来早，安得携瓶到此中。",
        "dynasty": "宋",
        "collection_info": null
    },
    {
        "uuid": "ec08f41659e02566fcf5be093e714b32",
        "title": "龟父国宾二周丈同游谷帘三首  其三",
        "author": "王阮",
        "content": "一饮清泠体便轻，绝知真液是长生。\n归来世事都忘尽，惟记白云堆裏行。",
        "dynasty": "宋",
        "collection_info": null
    },
    {
        "uuid": "a692092592a6a5f452bba5ea796e0ca0",
        "title": "寄郑器先一首",
        "author": "王阮",
        "content": "与子如兄弟，为人痛疾雠。\n暂时离别去，且欲谤谗休。\n敢忘秦方瘠，深知越共舟。\n少须三径就，他日再追游。",
        "dynasty": "宋",
        "collection_info": null
    },
    {
        "uuid": "48c7ddf388b04b3314aafbf6e9011438",
        "title": "冬日见桃一首",
        "author": "王阮",
        "content": "梅意犹藏萼，桃腮已放花。\n地疑时候恶，律恐统元差。\n寒涨渔舟水，春明道观霞。\n老来无赏玩，痴坐惜年华。",
        "dynasty": "宋",
        "collection_info": null
    },
    {
        "uuid": "dc085a3615d4b8763b58bea790f421d4",
        "title": "游洞霄宫一首",
        "author": "王阮",
        "content": "洞天若限仙凡路，九锁前山不易寻。\n尚有康庐山下客，玉皇温诏与登临。",
        "dynasty": "宋",
        "collection_info": null
    },
    {
        "uuid": "50dccd43b40fc18046c395b6a36f1ef4",
        "title": "铁柱观一首",
        "author": "王阮",
        "content": "西晋旌阳令，南昌铁柱宫。\n人间依道庇，天上擢阴功。\n江静蛮夷涨，炉存造化工。\n我来如有遇，举袂欲凌风。",
        "dynasty": "宋",
        "collection_info": null
    },
    {
        "uuid": "9d42775e42ad64aa1f65c3df7752d955",
        "title": "九日有感一首",
        "author": "王阮",
        "content": "举国无人分智囊，满川龙血战玄黄。\n百年驯致文明地，一日尽为荆棘场。\n关辅渴思王镇恶，蜀人尤喜杜黄裳。\n小臣试草中兴颂，准拟还京奉上皇。",
        "dynasty": "宋",
        "collection_info": null
    },
    {
        "uuid": "70a07cf3e9dd50e41f24a67dc86d71c9",
        "title": "和戴倅韵寄苗侯一首",
        "author": "王阮",
        "content": "灵壁归师愤已平，黄河戍役又虚声。\n人言万事总由命，天设五材难去兵。\n国有典刑元老在，地无形势大江横。\n西风若得淮南信，烦致空山慰客情。",
        "dynasty": "宋",
        "collection_info": null
    },
    {
        "uuid": "a176549613ed5a2c9eafae57bbd87a2d",
        "title": "八月过西林一首",
        "author": "王阮",
        "content": "似应沙鹭有前期，装点秋原景最宜。\n落雨败梧随沆瀣，牵风寒藻舞沦漪。\n流旋碧玉渠初满，剥尽黄花稻已衰。\n海裏是非休苦恼，不如学取步兵痴。",
        "dynasty": "宋",
        "collection_info": null
    },
    {
        "uuid": "cbdfe0a79debb7e5d1f09fc983629a99",
        "title": "蓬屋一首",
        "author": "王阮",
        "content": "长檐十尺庇堂东，疎漏从来尽是蓬。\n日影碎如秋叶下，雨声洒似夜船中。\n竹因蠹尽多垂地，箬到枯时半掩空。\n此处想非人所竞，众雄应是不来攻。",
        "dynasty": "宋",
        "collection_info": null
    },
    {
        "uuid": "eff686b95bf68358e9cff0cb15273b5d",
        "title": "詹林宗携文见过一首",
        "author": "王阮",
        "content": "畴昔吾詹子，文章已足称。\n近携新作至，远比旧来增。\n迅洒行行雨，清严字字冰。\n桃花春浪近，坐看九霄鹏。",
        "dynasty": "宋",
        "collection_info": null
    },
    {
        "uuid": "2931140692cdae83af1bf14f33014830",
        "title": "佚老堂二首  其一",
        "author": "王阮",
        "content": "洛中九老后，林下一人高。\n此去自当佚，向来诚独劳。\n东湖归践履，南浦荐风骚。\n尚念匈奴在，家山未可褒。",
        "dynasty": "宋",
        "collection_info": null
    },
    {
        "uuid": "3a8f0d2814834fd018cbe20c685a6218",
        "title": "佚老堂二首  其二",
        "author": "王阮",
        "content": "摆落钓衡地，追寻汗漫期。\n马闲无用处，鸥玩不惊时。\n人朴山林古，天全日月迟。\n可无刘白伴，时献午桥诗。",
        "dynasty": "宋",
        "collection_info": null
    },
    {
        "uuid": "b96bdf9085ecb6abdef2ec25e1a18931",
        "title": "早春示陈元达一首",
        "author": "王阮",
        "content": "北陆藏冰后，东风入律和。\n梅因三弄少，麦頼六花多。\n簪盍思喧马，灯游羡闹蛾。\n躬耕吾不倦，其奈没田何。",
        "dynasty": "宋",
        "collection_info": null
    },
    {
        "uuid": "083eb7acf3f7a3091367f5242f2c7bb1",
        "title": "余门罗雀久矣今日池内有鸥戏为小诗呈叔夏一首",
        "author": "王阮",
        "content": "门冷人谁到，机忘物自知。\n旧来罗雀地，今是狎鸥池。\n身静红尘远，心闲白日迟。\n本来无事说，拈出戏为诗。",
        "dynasty": "宋",
        "collection_info": null
    },
    {
        "uuid": "a2fb4cffb2248b5b4ca1f6983e0d1fb8",
        "title": "宿五步港一首",
        "author": "王阮",
        "content": "两岸各风物，四年三往还。\n舟中五步港，云外九华山。\n路远虞衣阙，囊空虑食艰。\n大江吾隘尔，天地一鱼湾。",
        "dynasty": "宋",
        "collection_info": null
    },
    {
        "uuid": "2c4a64df5ed9ce2cc45a73997ad8e99d",
        "title": "出丰城一首",
        "author": "王阮",
        "content": "摇摇旌旆出洪都，弥望田畴总废墟。\n羸马不前身突兀，耕夫相视笑轩渠。\n倚松茅屋斜开径，近水人家半卖鱼。\n蒲叶向冬犹未割，临风遥忆路温舒。",
        "dynasty": "宋",
        "collection_info": null
    },
    {
        "uuid": "9524022de4326f49a7b0be66e675286d",
        "title": "宿祖印寺一首",
        "author": "王阮",
        "content": "下马杉松石径幽，暗泉一带抱山流。\n长廊隠隠丹青古，香雾蒙蒙日夜浮。\n缺月有情还委照，覊人无语独登楼。\n急呼老瓦招欢伯，为洗胸中万斛愁。",
        "dynasty": "宋",
        "collection_info": null
    },
    {
        "uuid": "f4598bd2f6f7f6d8cdcb696800b29b8d",
        "title": "投吏部汪书一首",
        "author": "王阮",
        "content": "铨选仍多弊，今年得伟人。\n衣冠归藻鑑，草芥倚阳春。\n冢宰天官贵，山公启事新。\n请收才杰士，预作凤池宾。",
        "dynasty": "宋",
        "collection_info": null
    },
    {
        "uuid": "e16b3bcb71e2c746594c4a21b409a975",
        "title": "游三峡一首",
        "author": "王阮",
        "content": "玉渊真水府，三峡跨长虹。\n万斛镕银泻，千檛战鼓雄。\n倚天危石立，透地密泉通。\n四海思霖雨，龙奚久在中。",
        "dynasty": "宋",
        "collection_info": null
    },
    {
        "uuid": "ec065b37d64bb96cff995dced6afd4c2",
        "title": "访子虚不遇一首",
        "author": "王阮",
        "content": "晓入千山与万山，白云深处款幽关。\n仙翁不许凡人识，走出红尘不肯还。",
        "dynasty": "宋",
        "collection_info": null
    },
    {
        "uuid": "a304125fda7dfaabccbba176f14931a7",
        "title": "寄范石湖五首  其一",
        "author": "王阮",
        "content": "殊庭诏禄佚忠勤，秘殿升班宠旧勋。\n试向午桥诸第问，有谁别墅得奎文。",
        "dynasty": "宋",
        "collection_info": null
    },
    {
        "uuid": "316afbe2f5b6650118968bb372a99a16",
        "title": "寄范石湖五首  其二",
        "author": "王阮",
        "content": "银山铁垒洞庭秋，又见鸱夷一叶舟。\n且是云仍高一着，祗将山水事清游。",
        "dynasty": "宋",
        "collection_info": null
    },
    {
        "uuid": "ed26554b4d229f9c6253579452b0b572",
        "title": "寄范石湖五首  其三",
        "author": "王阮",
        "content": "湖山奔辏黛眉攒，湖水晶荧镜面寒。\n补衮之丝元未尽，西风吹上钓鱼竿。",
        "dynasty": "宋",
        "collection_info": null
    },
    {
        "uuid": "a2a7ab17bbd9c344bb36b45f2d9a0025",
        "title": "寄范石湖五首  其四",
        "author": "王阮",
        "content": "近来能辟千年谷，归去非思一筯鲈。\n聊示维摩隠几相，要教狮子致文殊。",
        "dynasty": "宋",
        "collection_info": null
    },
    {
        "uuid": "ebe4c924288572397f59349349e78686",
        "title": "寄范石湖五首  其五",
        "author": "王阮",
        "content": "彭泽归来我自安，壶中尤觉太虚宽。\n世间万事都忘尽，只有公盟不敢寒。",
        "dynasty": "宋",
        "collection_info": null
    },
    {
        "uuid": "d48c24a88a4eda65d5f2564145c83c2e",
        "title": "遇流民有感一首",
        "author": "王阮",
        "content": "行尽江南处处山，无钱归去买山闲。\n自怜不在施为地，空对流民数汗颜。",
        "dynasty": "宋",
        "collection_info": null
    },
    {
        "uuid": "96f28d2039fbe39ba538d4d48c313a4e",
        "title": "过桃川万寿宫二首  其一",
        "author": "王阮",
        "content": "人共桃花事一空，兔葵无数舞春风。\n伤心俯仰成今古，知与刘郎事不同。",
        "dynasty": "宋",
        "collection_info": null
    },
    {
        "uuid": "531876cb7f3b86f6598354c09128ece5",
        "title": "过桃川万寿宫二首  其二",
        "author": "王阮",
        "content": "瓮子洞头魂黯黯，桃川山上目悽悽。\n自怜终失邯郸步，不是重来旧路迷。",
        "dynasty": "宋",
        "collection_info": null
    },
    {
        "uuid": "8e8c18b8d75a6a7a05977d5bc95b3759",
        "title": "题惠山泉一首",
        "author": "王阮",
        "content": "惠山泉似雪初消，不数松江第四桥。\n解挹清泠洗氛祲，何时再有李文饶。",
        "dynasty": "宋",
        "collection_info": null
    },
    {
        "uuid": "632052d9d0cb9be885eb574172ce65db",
        "title": "上巳日青龙道中一首",
        "author": "王阮",
        "content": "身倦寻春事，心怀结夏清。\n犹临曲水序，莫续丽人行。\n世态与吾异，生涯何日成。\n殷勤独相送，江上午潮平。",
        "dynasty": "宋",
        "collection_info": null
    },
    {
        "uuid": "7b90aa611b82fd06026b72f330e6c9f8",
        "title": "舍弟挽余为灯火计已而余出夜梦其以诗来感叹赋一首",
        "author": "王阮",
        "content": "吴头望楚尾，两处各穷愁。\n万事吾皆失，三冬汝自修。\n人情千仞险，春事九分休。\n梦断依然处，天涯一钓舟。",
        "dynasty": "宋",
        "collection_info": null
    },
    {
        "uuid": "7b71a41d16115a9190bb83e865af6e4e",
        "title": "金市大水一首",
        "author": "王阮",
        "content": "日气方穿户，风潮忽及门。\n郊原雨脚密，窗牖浪花翻。\n船繫家家屋，帆飞处处村。\n江南一羁客，微命託干坤。",
        "dynasty": "宋",
        "collection_info": null
    },
    {
        "uuid": "ab3acab3e6c96de11eb219f5fa07c7cd",
        "title": "奔牛闸遇使者议和一首",
        "author": "王阮",
        "content": "浩浩水千里，层层堤几重。\n谁为此过颡，曲障尔朝宗。\n浪散忽成雪，潭昏那见龙。\n浮山何足论，圣德务含容。",
        "dynasty": "宋",
        "collection_info": null
    },
    {
        "uuid": "b95d74a7998216a888f5555f8e30a5bb",
        "title": "题金山庙一首",
        "author": "王阮",
        "content": "事业生扶汉，英灵死芘吴。\n明知盖世烈，正速阖门诛。\n日月夷黄道，干坤衍赤符。\n空令百世下，叹息用心无。",
        "dynasty": "宋",
        "collection_info": null
    },
    {
        "uuid": "72e0f8f55495adcf1f5220f8c774046d",
        "title": "九日独泛松江一首",
        "author": "王阮",
        "content": "松江牢落一舟归，中有人惊岁月违。\n太一自期莲叶是，白衣何恨菊花非。\n水收四面郊原阔，霜入千山草木稀。\n已分沧洲付吾道，便应从此下渔矶。",
        "dynasty": "宋",
        "collection_info": null
    },
    {
        "uuid": "bf249eea887ee911a5869af1936f8fd7",
        "title": "九日陪金市诸友登高阳山二首  其一",
        "author": "王阮",
        "content": "途穷已负菊花期，尚得诸公慰所思。\n不遣白衣持酒至，共将乌帽入风吹。\n紫萸秋浅浮觞少，黄叶山高策杖迟。\n却恨社中人阙一，未将汤餠共追随。",
        "dynasty": "宋",
        "collection_info": null
    },
    {
        "uuid": "b6c4787da96e22a0b6438b87522b85f9",
        "title": "九日陪金市诸友登高阳山二首  其二",
        "author": "王阮",
        "content": "读书怀古恨难逢，不谓斯时乃有公。\n心自对谈名利外，士知增价品题中。\n一樽此地论文乐，三径何年结社同。\n待得尘踪去留决，别将消息寄东风。",
        "dynasty": "宋",
        "collection_info": null
    },
    {
        "uuid": "c0724d8bb25f15573f7127ab296746bd",
        "title": "龙塘久别乘月再到奉呈同社一首",
        "author": "王阮",
        "content": "龙塘畴昔擅云烟，破月重来倍爽然。\n浮玉北堂三万顷，扁舟西子二千年。\n青山识面争迎棹，白鹭知心不避船。\n华髮翛翛更何往，一茅终在此桥边。",
        "dynasty": "宋",
        "collection_info": null
    },
    {
        "uuid": "31eeb04ea2c3dc7ccf0fdec5217f6ede",
        "title": "再用前韵一首",
        "author": "王阮",
        "content": "已无功业上凌烟，且泛扁舟逐计然。\n自喜兹游胜平日，不知今夕是何年。\n横空蝃蝀聊欹枕，满袖婵娟永共船。\n同社贤豪多载酒，坐添清兴浩无边。",
        "dynasty": "宋",
        "collection_info": null
    },
    {
        "uuid": "ccbfd9f271e8e700c908f2c4ee1ae3aa",
        "title": "姑苏泛月一首",
        "author": "王阮",
        "content": "夜来谁共泛灵槎，飞上牵牛织女家。\n但觉满身天雨露，绝无一点世尘沙。\n秋将寒玉清风阵，月借镕银泼浪花。\n投晓归来互相告，等闲休向俗人夸。",
        "dynasty": "宋",
        "collection_info": null
    },
    {
        "uuid": "2966de58e7a6a2c51a0bd8323b2947fe",
        "title": "九月六日泛舟航村而舟人不审误抵道场之麓越二日登焉因过何山谩赋一首",
        "author": "王阮",
        "content": "千岩矗空蒙，一水还葱蒨。\n寺从驯虎立，山作盘龙转。\n嗟予千里来，适此十年愿。\n初拏莲叶舟，误逐桃花片。\n重携九节筇，上尽百结线。\n阴崖滴翠寒，竹韵含风战。\n树色争烟霏，泓甃靡旱暵。\n载窥窣堵尖，平视苍狗变。\n楼阁撑山光，城郭瞰波面。\n未觉髀肉酸，先苦银海眩。\n晚寻小溪曲，更得何山便。\n平畴翠浪涌，返照金色现。\n回首笑月亭，消息真已荐。",
        "dynasty": "宋",
        "collection_info": null
    },
    {
        "uuid": "ac905df7a8480d9c82b36f5e1b3656fb",
        "title": "留别金市诸友一首",
        "author": "王阮",
        "content": "扁舟昔东下，徒步却西归。\n久客幸无恙，诸公皆可依。\n途穷须暂哭，鸟倦不能飞。\n他日相寻地，江南一翠微。",
        "dynasty": "宋",
        "collection_info": null
    },
    {
        "uuid": "e16fd2f1ff3b543bbcd8650bbdb664dd",
        "title": "都昌沿檄黟歙遇春一首",
        "author": "王阮",
        "content": "忽忽年华换，悠悠客路长。\n春声先水响，山气欲花香。\n何补公家事，空随吏役忙。\n白云知此意，一片直都昌。",
        "dynasty": "宋",
        "collection_info": null
    },
    {
        "uuid": "e36a7d939c736a912b5146155620160d",
        "title": "陪诸公登广福观下望鼓蠡一首",
        "author": "王阮",
        "content": "水遶一围带，山横八字眉。\n壮哉极目地，慰此凭栏时。\n剡县可乘兴，渼陂真好奇。\n相逢休务日，因得数言诗。",
        "dynasty": "宋",
        "collection_info": null
    },
    {
        "uuid": "3244e1a88b64510bb1b3cec4320a7bf8",
        "title": "题落星寺一首",
        "author": "王阮",
        "content": "岛石是处有，星辰曾霣无。\n庄严成凈土，怪诞出浮屠。\n蜃气楼穿海，龙堆沙拥湖。\n尽除金碧像，吾欲舍吾徒。",
        "dynasty": "宋",
        "collection_info": null
    },
    {
        "uuid": "fcaea743b08733b20465430a1572ea55",
        "title": "传舍中竹一首",
        "author": "王阮",
        "content": "浪蘂浮花不足看，岁寒独与此君观。\n箨龙满野今千变，翔凤何时下一餐。\n日对吏文潇洒在，天生官地保全难。\n明年我亦江湖去，尚祝同年乞钓竿。",
        "dynasty": "宋",
        "collection_info": null
    },
    {
        "uuid": "22ef7a51686c35e069c17fe506a99470",
        "title": "除夕有感一首",
        "author": "王阮",
        "content": "不是功难立，其如兴自阑。\n为贫姑寸禄，渐喜得闲官。\n天下兵戈满，壶中日月宽。\n慇懃除夜雪，衰谢莫能欢。",
        "dynasty": "宋",
        "collection_info": null
    },
    {
        "uuid": "702cac3cdc7a28a15c9fd6d2145704d4",
        "title": "秋日寄舍弟一首",
        "author": "王阮",
        "content": "一从婚宦别家乡，又见西风雁作行。\n卧念昔言乘款段，梦寻新句得池塘。\n猿惊鹤怨草三尺，楚尾吴头天一方。\n归去儿童定相笑，秋容已上鬓边霜。",
        "dynasty": "宋",
        "collection_info": null
    },
    {
        "uuid": "f05741b64407a11246728f7a4d49eb54",
        "title": "九日途中有感一首",
        "author": "王阮",
        "content": "九日登高是故常，只今何事负年芳。\n紫萸欲佩凭谁繫，黄菊无人只自香。\n开拓愁边须酒阵，包罗风景入诗囊。\n遥应亲老持杯夜，肴核横陈画烛光。",
        "dynasty": "宋",
        "collection_info": null
    },
    {
        "uuid": "ed5aaee8d1fd309733ecb92f9c582b13",
        "title": "湖南道中三首  其一",
        "author": "王阮",
        "content": "失脚南来又两年，故山猿鹤祇凄然。\n潇湘不是无佳景，终觉壶中别有天。",
        "dynasty": "宋",
        "collection_info": null
    },
    {
        "uuid": "b5019172e4c3459d4587132c323f2473",
        "title": "湖南道中三首  其二",
        "author": "王阮",
        "content": "已分余生老一丘，尚因微禄少迟留。\n梦魂不待山资足，先入江南问钓舟。",
        "dynasty": "宋",
        "collection_info": null
    },
    {
        "uuid": "d074ddeec8918f67dc5c64cbea18452f",
        "title": "湖南道中三首  其三",
        "author": "王阮",
        "content": "万壑千岩我一家，别来空自锁烟霞。\n闲云不放行人望，故向东南角上遮。",
        "dynasty": "宋",
        "collection_info": null
    },
    {
        "uuid": "39bc08b17b602e97641087923b6ceaa1",
        "title": "登衡岳三首  其一",
        "author": "王阮",
        "content": "羶羊腥犬沸中原，五岳之中四岳昏。\n节义衡山独不辱，万年千载戴明恩。",
        "dynasty": "宋",
        "collection_info": null
    },
    {
        "uuid": "95d64d3dbc97d2bfefb2db51ba7129af",
        "title": "登衡岳三首  其二",
        "author": "王阮",
        "content": "白衣苍狗飞扬尽，翠巘苍崖杖屦间。\n独到上封雷雨处，退之元未识衡山。",
        "dynasty": "宋",
        "collection_info": null
    },
    {
        "uuid": "2aeb193ce780c9d45274347ba4e6a189",
        "title": "登衡岳三首  其三",
        "author": "王阮",
        "content": "绝境当须着好词，衰怀已觉不胜奇。\n烦君试向仙家问，怕有弥明更解诗。",
        "dynasty": "宋",
        "collection_info": null
    },
    {
        "uuid": "e16c8ecfaad7a730a39f6dfd42779b6c",
        "title": "题淡岩一首",
        "author": "王阮",
        "content": "浯溪已借元碑显，愚谷还因柳序称。\n独有淡岩人未识，故烦山谷到零陵。",
        "dynasty": "宋",
        "collection_info": null
    },
    {
        "uuid": "39873eb817033543e7590b494bbe7575",
        "title": "雪窦瀑布一首",
        "author": "王阮",
        "content": "碧空无雨忽潺潺，此水何人激在山。\n塔现玉光依石侧，柱因冰冻沥檐间。\n长风浩荡更相和，元气淋漓挽不还。\n欲究本来源出处，湘江谁借一枝斑。",
        "dynasty": "宋",
        "collection_info": null
    },
    {
        "uuid": "c18c80a285dfc444d31293366569b0bb",
        "title": "试院二首  其一",
        "author": "王阮",
        "content": "老催人去乐沧浪，十幅轻帆便可张。\n尚有选材王事在，夜深来此校文章。",
        "dynasty": "宋",
        "collection_info": null
    },
    {
        "uuid": "9a140f3fb309153b37fda48b00154a01",
        "title": "试院二首  其二",
        "author": "王阮",
        "content": "雨浸霜华冷作秋，广文官舍益穷愁。\n梦魂却似知人意，偏到庐山脚下州。",
        "dynasty": "宋",
        "collection_info": null
    },
    {
        "uuid": "009cb607efaea419db9888019390e7a5",
        "title": "竹斋二首  其一",
        "author": "王阮",
        "content": "一围寒绿锁城闉，中有茅檐更绝尘。\n千户封侯千亩是，可怜燕颔虎头人。",
        "dynasty": "宋",
        "collection_info": null
    },
    {
        "uuid": "9b0187668adff98d938dbafc6fab89f7",
        "title": "竹斋二首  其二",
        "author": "王阮",
        "content": "清阴翠色满湘山，月下风前极目间。\n第一莫污儿女泪，失身嫌作杖头斑。",
        "dynasty": "宋",
        "collection_info": null
    },
    {
        "uuid": "a77c9a81d6bb8d03093269bbb0a08644",
        "title": "见梅有感一首",
        "author": "王阮",
        "content": "十月潇湘尽放梅，南枝仍避北枝开。\n客愁无奈春消息，肠断江南驿使来。",
        "dynasty": "宋",
        "collection_info": null
    },
    {
        "uuid": "0f5cab8c09898d4c4c6b07e9e8c42e1e",
        "title": "次德和韵寄谈李二丈二首  其一",
        "author": "王阮",
        "content": "心在淮山下，身行湘水中。\n喜抛余子去，恨不故人同。\n旧隠劳征梦，浮名任化工。\n衡阳春渐暖，终欲伴归鸿。",
        "dynasty": "宋",
        "collection_info": null
    },
    {
        "uuid": "5f3e3200e617af34ead7f3109b5f0ba6",
        "title": "次德和韵寄谈李二丈二首  其二",
        "author": "王阮",
        "content": "喜脱诸公忌，愁违李与谈。\n离群江以北，弔影楚之南。\n世故更千万，心朋只二三。\n果能容我与，终共结茆庵。",
        "dynasty": "宋",
        "collection_info": null
    },
    {
        "uuid": "1efab7b975c099e068925038b7916588",
        "title": "次韵叶教二首  其一",
        "author": "王阮",
        "content": "但有形如槁，元无货可珍。\n四方长逆旅，一念即明神。\n漫仕缘将母，非材敢教人。\n无功叨廪禄，祗觉蠹吾民。",
        "dynasty": "宋",
        "collection_info": null
    },
    {
        "uuid": "593444d3597aa79b1d9403ddd5b3ea5d",
        "title": "次韵叶教二首  其二",
        "author": "王阮",
        "content": "汩汩诚甘分，空空敢自珍。\n乐虽思泮水，愚恐累溪神。\n怨谤从余子，称扬独故人。\n功名非我事，自是葛天民。",
        "dynasty": "宋",
        "collection_info": null
    },
    {
        "uuid": "a935f5b57393a882f05069e2cf654e11",
        "title": "次韵来梓见赠一首",
        "author": "王阮",
        "content": "无心谷璧陪蒲璧，有分山光映水光。\n子贱假令宜单父，渊明终合在柴桑。\n为氓且尽今生力，责子宁须后代昌。\n为问故人缘底事，不来同醉酒醅香。",
        "dynasty": "宋",
        "collection_info": null
    },
    {
        "uuid": "e0d58f7faa25136e36e945a555da1c98",
        "title": "荐福寺一首",
        "author": "王阮",
        "content": "十七年间一梦迷，重来浑不辨东西。\n院中谁识前时客，莫莫堂前老木犀。",
        "dynasty": "宋",
        "collection_info": null
    },
    {
        "uuid": "435c86f648c0adaf012e4a6809e6d654",
        "title": "普陀山观音岩祈雨一首",
        "author": "王阮",
        "content": "南风不为雨，躬即宝陀求。\n地势到此尽，天河相接流。\n鳌舒千丈背，蜃吐数层楼。\n念彼观音力，杨枝洒有秋。",
        "dynasty": "宋",
        "collection_info": null
    },
    {
        "uuid": "7dff51b9f8c8ac042a94b6e3581b3c2f",
        "title": "陈弥高惠诗次韵言谢一首",
        "author": "王阮",
        "content": "南来日日访人才，始得清诗副所怀。\n我计已成桴入海，君行初似橘踰淮。\n十年旅梦思乘兴，千里征尘忽及阶。\n见说又为勋业去，独能无意侣洪崖。",
        "dynasty": "宋",
        "collection_info": null
    },
    {
        "uuid": "416e48146679f8793b4c67e354a65db3",
        "title": "劝农题吉祥寺一首",
        "author": "王阮",
        "content": "傍石寻幽径，穷原得梵城。\n潮声四面合，山色一团清。\n农合巡门劝，僧烦倒屣迎。\n明年吾更健，来伴此中耕。",
        "dynasty": "宋",
        "collection_info": null
    },
    {
        "uuid": "29cf3ff2774f28e6a600e4416ef7d1e8",
        "title": "刘致政家东冈池莲甚盛昔尝饮焉赋此叙别二首  其一",
        "author": "王阮",
        "content": "一枝曾吸碧筩杯，万丈潮头忽见催。\n斜倚阑干独惆怅，明年应是不能来。",
        "dynasty": "宋",
        "collection_info": null
    },
    {
        "uuid": "ceb2f13f004c88a2920a10e1a961bfa6",
        "title": "刘致政家东冈池莲甚盛昔尝饮焉赋此叙别二首  其二",
        "author": "王阮",
        "content": "世路东西自此分，酒樽何日再论文。\n虎蹲山下一回首，望断东冈是海云。",
        "dynasty": "宋",
        "collection_info": null
    },
    {
        "uuid": "c77c6589bb8102a680cbae701f30e098",
        "title": "浙江观潮一首",
        "author": "王阮",
        "content": "水向东南聚，气钟子午间。\n大洋一沸鼎，众溜各循环。\n高岸忽为谷，疾雷惊破山。\n三年浮海客，见此悟生还。",
        "dynasty": "宋",
        "collection_info": null
    },
    {
        "uuid": "884b65433320c2f6b7a1c9c4bff19e1d",
        "title": "广中南华寺一首",
        "author": "王阮",
        "content": "一水透南粤，高人忆老卢。\n如何拈不起，只为本来无。\n匍匐三千里，披攘五百徒。\n都来些子事，焉用尔区区。",
        "dynasty": "宋",
        "collection_info": null
    },
    {
        "uuid": "e57f84f52e7ab2d3de83c81d0c0e1c5a",
        "title": "广中二首  其一",
        "author": "王阮",
        "content": "黑金不肯化青金，奉命来催胆水淋。\n山骨旧疑天凿透，沟流唯待雨来深。\n丹无九转如方士，政有三官出上林。\n却谢黄茅除白髮，为酬平日做僧心。",
        "dynasty": "宋",
        "collection_info": null
    },
    {
        "uuid": "a2b88632ffb30f8cc336e25316ebddd4",
        "title": "广中二首  其二",
        "author": "王阮",
        "content": "南来风土已安之，事已当还敢故违。\n铜柱略无功可录，玉关空幸死前归。\n眼看余剂怜犹在，力凭征鞍觉尚微。\n此去上还官印绶，却来传授祖师衣。",
        "dynasty": "宋",
        "collection_info": null
    },
    {
        "uuid": "bf1b1f8d53292f89115be220ddbc9d16",
        "title": "黄公滩一首",
        "author": "王阮",
        "content": "水泝安流舟不难，人心自畏石头顽。\n黄公误听作惶恐，玉局先生盖谓滩。",
        "dynasty": "宋",
        "collection_info": null
    },
    {
        "uuid": "66d7e356e41faf436ddc4646c04f7481",
        "title": "庐山太平宫一首",
        "author": "王阮",
        "content": "贝阙岧嶤不可攀，遥分绛节下人间。\n起元立道几千岁，择胜栖神第一山。\n膏雨应时丰绿野，真风与世养朱颜。\n山前老叟非仙骨，怅望丹崖藓篆斑。",
        "dynasty": "宋",
        "collection_info": null
    },
    {
        "uuid": "d7b2628a3f2d649ef288bf6f946d463c",
        "title": "北固山望扬州怀古",
        "author": "王阮",
        "content": "北固城高万象秋，烟竿一缕认扬州。\n试乘绿涨三篙水，要见朱帘十里楼。\n泪湿宫衣朝雾重，愁熏塞草夕阳浮。\n隋堤旧事无人问，两两垂杨繫客舟。",
        "dynasty": "宋",
        "collection_info": null
    },
    {
        "uuid": "93bfdddb9b20e19f24e1c9559462073d",
        "title": "晓起甘蔗洲",
        "author": "巩丰",
        "content": "晓起东风恶，晴岚忽变昏。\n船随山共走，雾与水相吞。\n钲鼓遥知寨，桑麻略辨村。\n雨来无准则，容易湿柴门。",
        "dynasty": "宋",
        "collection_info": null
    },
    {
        "uuid": "83893e7151f14765fb8a190c7a88568f",
        "title": "夜雨晓起方觉",
        "author": "巩丰",
        "content": "夜雨鸣檐送五更，不惊高卧最多情。\n窗间细视花无恙，墙外随听屐有声。\n数把柔丝堤柳嫩，一奁方镜闸波清。\n出门眼界殊明洁，但觉春寒处处生。",
        "dynasty": "宋",
        "collection_info": null
    },
    {
        "uuid": "02ffef8fa2346aeb816cdb9781288b41",
        "title": "晨征",
        "author": "巩丰",
        "content": "静观羣动亦劳哉，岂独吾为旅食催。\n鸡唱未圆天已晓，蛙鸣初散雨还来。\n清和入序殊无暑，小满先时政有雷。\n酒贱茶饶新麵熟，不妨乘兴且徘徊。",
        "dynasty": "宋",
        "collection_info": null
    },
    {
        "uuid": "aa1112424ad5092ac56296fe8c91d410",
        "title": "离建",
        "author": "巩丰",
        "content": "旅中多得早朝晴，野润衣襟苦未清。\n时时数点雨犹落，隠隠一声雷不惊。\n山入夏来差觉老，花从春去久无情。\n长汀又涉来时路，麦陇桑村小问程。",
        "dynasty": "宋",
        "collection_info": null
    },
    {
        "uuid": "e73d37c56d1c219b7082ae215faccc87",
        "title": "湖岭下十里是为湆澹滩行者多至此舍舟",
        "author": "巩丰",
        "content": "急流方了又高冈，日永周旋未觉忙。\n壁上字多知店老，岭边松茂喜车凉。\n丛丛乱篠承欹石，帖帖新荷恋小塘。\n湆澹恶滩应笑我，为虞鱼腹犯羊肠。",
        "dynasty": "宋",
        "collection_info": null
    },
    {
        "uuid": "a726ac0b3548c5925aa249cc0f015738",
        "title": "寒夜",
        "author": "巩丰",
        "content": "瓦欲飞霜水欲冰，蒲团今夜有尘凝。\n炉寒閒取薪添火，窗暗时将烛助灯。\n久欲归田游宦客，未能忘肉在家僧。\n于书更觉心情懒，病眼愁看细字蝇。",
        "dynasty": "宋",
        "collection_info": null
    },
    {
        "uuid": "2d1135d03cd2769ea81614900b597a94",
        "title": "中旬休日呈岩老",
        "author": "巩丰",
        "content": "近见东郊出土牛，烧灯已过又旬休。\n酸风鳞面慵开眼，细雨毛空怯上楼。\n百岁光阴真蚁穴，一年寒燠未鸿沟。\n偷闲文字聊遮眼，勋业悠悠且掉头。",
        "dynasty": "宋",
        "collection_info": null
    },
    {
        "uuid": "fb9a06a3db2e7e431f846a7681174b41",
        "title": "哀吕东莱",
        "author": "巩丰",
        "content": "呜呼吕夫子，天姿素颙昂。\n文献绍家学，刻意稽虞唐。\n看书眼如月，洞照所未详。\n云雾养豹质，彜尊瑑龙章。\n椎锋裹头岁，蹑足游四方。\n取友半楚越，笃志日自强。\n着眼嚣尘上，口不挂否臧。\n坚车遵大路，骖辔多王良。\n笔阵万人敌，严严亚夫营。\n既壮道愈焯，维斗揭太常。\n朝路阅时变，有意夫明昌。\n呜呼命非耶，一病俄殂丧。\n百年能几见，痛在予衷肠。\n恭惟经济学，日就而月将。\n便便五经笥，笑视古锦囊。\n订史参理乱，一一堪施行。\n圣伏道绝塞，繄我为发明。\n无心着师说，独逊时辈声。\n盘礴九云梦，胸次莫与京。\n炉烟对姬孔，脱落翰墨场。\n耳目所纂辑，如春之发生。\n退然避时誉，敛衽不肯当。\n居忧寄萧寺，举俗载其名。\n户外履常满，摄齐愿升堂。\n树阴敷昼户，静对书一床。\n是中亦何有，乃独不可量。\n吾则不尔拒，岁寒永相望。\n嗟丰幼甚愚，圣读初滥觞。\n先生与之进，闻见昔未尝。\n抠衣莫我旧，岁籥今几更。\n山林有陈迹，尚想曳杖声。\n精衷无渝泐，气序有翕张。\n俯仰十数载，淹留竟奚成。\n羣趋竞场屋，意气无激扬。\n荏苒去函丈，有愧弟子行。\n册府罗鹭羽，寻拜尚书郎。\n明堂资众木，待公举修梁。\n丰时游庠序，门墙迩康庄。\n偕我二三子，振袂时骞翔。\n黄尘乌帽底，自觉神观清。\n每伺趋局暇，进揖班马香。\n先生为酬酢，讲贯忘暄凉。\n于时萃英髦，王路均且平。\n苏醒忧国病，斟酌鉴古情。\n门外有过辙，颇怪来往并。\n再岁感末疾，长江理归航。\n江滨多送客，飞盖惊鳬鸧。\n走实厌众味，食鱼必河鲂。\n岂其嗜野蔌，而置稌与秔。\n敬愿持此心，不厌道阻长。\n及归供洒扫，药饵常侍旁。\n庶几秉一炬，上接星宿芒。\n师门谢宾客，童穉亦叹惊。\n唯有旧学徒，尚俾承余光。\n神闲造冲邈，气定绝慨慷。\n啸傲羲皇上，税驾无何乡。\n今岁二月中，丰入须女城。\n床下拜庞老，城隅有幽坊。\n维时春气和，天宇新霁晴。\n先生呼我俱，缓步临前楹。\n露菊擢翠羽，风篁韵繁筝。\n昼坐欣至夕，话尽一再更。\n诲言皆砭石，易知復难忘。\n委曲到肝鬲，如啜黄昏汤。\n出门九徘徊，三復心遑遑。\n提撕不予弃，感切涕泗横。\n先世有遗书，故墟有山房。\n尚冀疾有间，挈领提其纲。\n敢以学为嬉，坐使素业荒。\n誓当服明训，为衣不为裳。\n笔着将脱稿，后生有宪章。\n家传人诵之，岂但师张程。\n研精固有造，栖迟讵无成。\n呜呼寝门恸，兹祸谁使令。\n天高不可诉，仰视空茫茫。\n枯琴在东壁，遗履陈西厢。\n未续千古泪，桂魄三阙盈。\n慨昔身健日，浮言多谤伤。\n黄钟自疏越，郑卫徒铮铮。\n事定盖棺了，玄黄閟青箱。\n堂堂那復见，薄奠摅寸诚。\n斯文倘有继，师道其张皇。\n矢心荐明蠲，精爽庶歆飨。",
        "dynasty": "宋",
        "collection_info": null
    },
    {
        "uuid": "376f897aadfa3e9acff54979fd99399a",
        "title": "芋洋岭背闻雨声满山细听林上槁叶风过之相戛击而成音后先疏数中节清绝难状篷笼夜雨未足为奇",
        "author": "巩丰",
        "content": "日未出扶桑，云犹屯海岳。\n宛是欲雨时，朝阴凛岩壑。\n霜林乱叶多，荏苒干未落。\n飒飒满空山，细听微雨作。\n一叶初自吟，万叶竞相谑。\n就彼最高枝，相摩应宫角。\n燥响欲相凭，风来能领略。\n须臾不闻风，但听雨索索。\n是雨亦无奇，如雨乃可乐。\n风停叶静时，雨从何处着。\n霜野物声干，终带尘土浊。\n篷音非出虚，瓢音太伤朴。\n得似此声清，潇洒过笙鹤。\n天籁者非耶，夔襄不能学。",
        "dynasty": "宋",
        "collection_info": null
    },
    {
        "uuid": "3627e7b95a9c4f9d3562cb593a3c7baa",
        "title": "送汤麟之秀才往汉东从徐省元教授学诗",
        "author": "巩丰",
        "content": "士游乡校间，如舟试津浦。\n所见小溪山，未见大岛屿。\n一旦远游学，如舟涉江湖。\n所见寖以广，变怪惊龙鱼。\n人生本自有丘壑，陋巷栖迟穷亦乐。\n何必三江暨五湖，始助胸中疆界拓。\n我言随寓耳目移，马迁所以游会稽。\n向令俯偻但京国，未必大放雄深词。\n君今濯秀双溪水，下语不凡真可喜。\n若使循为举子文，定自棘门儿戏耳。\n古来妙技如屠龙，不疗饥馁徒为工。\n不如高科取富贵，如一枣叶持鍼锋。\n挟册将游随子国，亲贤况是诸侯客。\n曾将好手冠南宫，行当阔步趋文石。\n奋飞欲往气莫降，蒹葭莽莽天雨霜。\n扬澜左蠡吞九泽，大孤小孤插长江。\n请停诗笔莫容易，大义联翩且周礼。\n路途千里负笈人，併以经涂相指似。",
        "dynasty": "宋",
        "collection_info": null
    },
    {
        "uuid": "361bb6a39d8fb4e34d63fe84215c3af7",
        "title": "大孤",
        "author": "巩丰",
        "content": "大孤小孤在何许，大矶小矶忽当浦。\n颠风吹浪未肯停，厌听萧萧打篷雨。\n今春积雪深復深，烂银犹照庐山阴。\n狐裘欲脱未可脱，蚁醁当斟谁与斟。\n晚来潮面乌如石，遥看知是长鱼脊。\n篙人且下铁貍奴，更与风波斗今夕。",
        "dynasty": "宋",
        "collection_info": null
    },
    {
        "uuid": "52ba71cb315e3e627b39ecb1dd828d0c",
        "title": "二虫吟",
        "author": "巩丰",
        "content": "鲲鹏至大兮，形载于庄周逍遥之篇。\n蟋蟀至小兮，名託于周公七月之雅。\n一则变化徙天池，一则悲鸣入床下。\n周公作诗陈艰难，琐屑如与妇子言。\n天经地纬发真藻，特驱小物归毫端。\n鹏大无伦世无有，挥斥八极隘宇宙。\n世人有眼不见鹏，直頼庄周为不朽。\n当年蟋蟀吟秋时，秦家宫殿隋家墀。\n鹏飞虽占九万里，得地稳密谁如伊。\n大鹏击水翔寥漠，蟋蟀逢春死篱落。\n二虫得失何厚薄，天晴日午槐花落。",
        "dynasty": "宋",
        "collection_info": null
    },
    {
        "uuid": "234b6ea4e3421778a2d3d85a766bfa40",
        "title": "为举子时所用方砚小童涤之误伤其左角",
        "author": "巩丰",
        "content": "巾箱砚子何处得，溪翁用作待鱼石。\n博时不费杖头钱，遂入余家掌文墨。\n父祖相传晚畀予，自幼相随真莫逆。\n七星象斗隠约明，一口如池方寸窄。\n忆曾携入对集英，仅毕春秋二三策。\n后来随宦落江湖，同上武昌题赤壁。\n定交首尾三十所，晏子狐裘虞老屐。\n村童唐突岂偶然，一角微伤真可惜。\n大禹圭玺犹缺残，因损不妨成友益。\n灵光一殿亦偶存，小物本来甘弃掷。\n赞经禆史则已多，论议失中天赐谪。\n敬追子产谢叔向，息黥补劓全吾璧。",
        "dynasty": "宋",
        "collection_info": null
    },
    {
        "uuid": "1fc5b21b6753d864fec3f7e723b6ba76",
        "title": "咏豫章蕉叶素扇",
        "author": "巩丰",
        "content": "宝月乘鸾空復情，颇嫌携重爱携轻。\n犀皮赤柄终伤俗，细骨洪蕉竟入清。\n格调不殊蒲处士，工夫全藉楮先生。\n文饶空赋桐花凤，绚丽虚成画史名。",
        "dynasty": "宋",
        "collection_info": null
    },
    {
        "uuid": "dfb1df78885f1b3bd99758ab0ae38ab1",
        "title": "海棠",
        "author": "巩丰",
        "content": "衔子来东海，仙巢有凤雏。\n华开新棣萼，莟结小茱萸。\n富贵天专与，娇柔韵不粗。\n轻盈飞燕赵，韶丽彩鸾吴。\n入谱虽千品，倾城但一株。\n雾藏云体魄，霜染雪肌肤。\n酒晕欺西子，冰姿笑藐姑。\n暖风唇破玉，寒雨泪凝珠。\n蝶喜穿油幙，蜂羞赋蜜租。\n叶如疎復密，香似有还无。\n浄灌岷江锦，浓施禁国朱。\n欲眠须客去，佯醉索人扶。\n剑外空逢杜，黄州却遇苏。\n已多归绮绣，唯未入氍毹。\n金谷非佳妾，雕阴是丑奴。\n自珍红颊辅，应怪白髭鬚。\n照树呼银烛，浇丛命玉轳。\n有诗曾送别，无力为嘘枯。\n尤物空凡马，芳春过白驹。\n尚凭花藻鉴，摘句已成图。",
        "dynasty": "宋",
        "collection_info": null
    },
    {
        "uuid": "29a5c088967075059f9756053bef5541",
        "title": "炊熟日有怆松楸",
        "author": "巩丰",
        "content": "小楼吹断玉笙哀，春半余寒去復来。\n五岁不浇坟土上，望江心折刺桐开。",
        "dynasty": "宋",
        "collection_info": null
    },
    {
        "uuid": "4a59858741bbac7f379b10a8c944654d",
        "title": "雪汀见二鸥三鹊对立",
        "author": "巩丰",
        "content": "二鸥三鹊羽毛鲜，立在方沙更可怜。\n全似烂柯棋势裏，白棋初让黑棋先。",
        "dynasty": "宋",
        "collection_info": null
    },
    {
        "uuid": "b2176c35491c70566a515168e409ab22",
        "title": "晚晴便有春意",
        "author": "巩丰",
        "content": "风正波平可进桡，水光山影暮相交。\n残阳欲去犹回首，一抹斜红曳竹梢。",
        "dynasty": "宋",
        "collection_info": null
    },
    {
        "uuid": "27003c5f54acb23a926c30240e66549d",
        "title": "洞霄即事",
        "author": "巩丰",
        "content": "积藓青踰一寸痕，山灵守护几千春。\n长藤横繫岩边木，何日重来挂葛巾。",
        "dynasty": "宋",
        "collection_info": null
    },
    {
        "uuid": "6b549a4d70e2d27c3ff255e25dfeb984",
        "title": "翠微亭",
        "author": "巩丰",
        "content": "行迹年来到处希，独于岩壑有深期。\n鹅溪道士能相属，请和空山木落诗。",
        "dynasty": "宋",
        "collection_info": null
    },
    {
        "uuid": "e857cf6808a1724a98533441f1d100b4",
        "title": "翠蛟亭泉出天柱之趾将至洞霄门数折下坠方春盛时如蛟饮涧亭当木石最奇处旧取东坡诗语名以舞翠客谓不若直名翠蛟为不费答知宫事王君思明欣改之为赋一首",
        "author": "巩丰",
        "content": "木石相因依，妙处在得水。\n遇其相合时，涧蹙水多止。\n巍巍天柱峯，双洞空无底。\n怪石抱川迴，灌木参天起。\n青蛟走玉骨，玄脉贯石髓。\n屈折暂得伸，掀舞如掉尾。\n亭成自何年，不陋亦不侈。\n秋深泉少缩，亭影照清泚。\n忽遇水飞流，亭在银涛裏。\n愁蛟捲亭去，相距不盈咫。\n一落坠两谼，力竭势方已。\n终疑入江湖，赴海日千里。\n昨夜山雨豪，梧竹尽风靡。\n轰雷与石斗，蛟怒几欲死。\n吾亭方宴然，清晓见窗几。\n因携一樽来，与客相料理。\n剩拟画将归，题诗却留此。",
        "dynasty": "宋",
        "collection_info": null
    },
    {
        "uuid": "51733c0a868ac7de6ae39db948fa16e3",
        "title": "迎晖亭",
        "author": "巩丰",
        "content": "我来将值日午时，千峰照耀碧玻璃。\n集贤村前俯列屋，宝林木石呈幽姿。\n人言可比双径雄，胜处乃在阿堵中。\n崇岗层嶂屹亭在，似约老眼来窥东。\n日出乌鸟飞，日入牛羊下。\n再游当与夸父期，不用山僧远迎迓。",
        "dynasty": "宋",
        "collection_info": null
    },
    {
        "uuid": "809ded1f2fd8e73952de3c82cb0d798d",
        "title": "题阮孚墓",
        "author": "巩丰",
        "content": "千古高风挽不回，故山花落又花开。\n莫欺亭畔苍苍藓，曾印高人屐齿来。",
        "dynasty": "宋",
        "collection_info": null
    },
    {
        "uuid": "73db33f0c68f02d0e08fcd54727d2e7f",
        "title": "句  其一",
        "author": "巩丰",
        "content": "檐端疎竹前生瘦，瓶裏寒梅到死香。",
        "dynasty": "宋",
        "collection_info": null
    },
    {
        "uuid": "dce6f1d2dd7df029e40ec01926a7f6cf",
        "title": "句  其二",
        "author": "巩丰",
        "content": "娇容自是难将息，也爱春晴也怕晴。",
        "dynasty": "宋",
        "collection_info": null
    },
    {
        "uuid": "252cd2ac760afb9b1cc8537277f476d6",
        "title": "琼花",
        "author": "赵师𢍰",
        "content": "香得坤灵秀气全，蘂珠团外蝶翩翩。\n亲曾后土祠中看，不是人间聚八仙。",
        "dynasty": "宋",
        "collection_info": null
    },
    {
        "uuid": "ea2fb2836142d4c9e2ab1f9f36addfb7",
        "title": "驾诣景宁宫行春",
        "author": "赵师𢍰",
        "content": "风传御道跸声清，两道纱笼列火城。\n云护帝尊天未晓，众星环拱极星明。",
        "dynasty": "宋",
        "collection_info": null
    },
    {
        "uuid": "0e97dbe3666df992449dc05c3b001022",
        "title": "绿萼梅",
        "author": "赵师𢍰",
        "content": "南枝飞影到横窗，点点凌寒学弄妆。\n玉色不亲红粉镜，冰肌宜褪绿罗裳。\n向人骄小春先动，越样尖新夜更香。\n不为此花排日醉，广平真是铁心肠。",
        "dynasty": "宋",
        "collection_info": null
    },
    {
        "uuid": "d5cb5dffe13649ae404520c787afa575",
        "title": "元夕",
        "author": "赵师𢍰",
        "content": "古来灯火盛维扬，今岁元宵乐未央。\n祇欠明皇拥仙仗，綵云高处舞霓裳。",
        "dynasty": "宋",
        "collection_info": null
    },
    {
        "uuid": "df0060b7289bcdf701f0e6bafb69b799",
        "title": "句",
        "author": "赵师𢍰",
        "content": "都在吟情句眼中。",
        "dynasty": "宋",
        "collection_info": null
    },
    {
        "uuid": "e2eff1066cbc954ef32f389e47b04f67",
        "title": "贤牧堂",
        "author": "朱万年",
        "content": "师𢍰使众作祠堂，要学朱张与郑王。\n大家飞上梧桐树，自有旁人说短长。",
        "dynasty": "宋",
        "collection_info": null
    },
    {
        "uuid": "f8db9764e322a83d7eeaa0751f033bdc",
        "title": "游虎丘",
        "author": "赵彦橚",
        "content": "文书穷日几时休，得得寻幽到虎丘。\n望处平芜迷远近，林端飞鸟去夷犹。\n吴王事古遗人恨，西子名存逝水流。\n从昔邦君多赋咏，可无一事继前修。",
        "dynasty": "宋",
        "collection_info": null
    },
    {
        "uuid": "21c995496cd5e8915db41a914153e048",
        "title": "仲夏赏月次雪斋韵",
        "author": "司马俨",
        "content": "世事故前定，冥符今夜圆。\n诗同人偶合，酒与月俱全。\n万物自有数，一毫皆系天。\n人生莫惆怅，对景数招延。",
        "dynasty": "宋",
        "collection_info": null
    },
    {
        "uuid": "53b36e4da8f3c4b87a392adef71eefe5",
        "title": "广惠仓",
        "author": "廖唐英",
        "content": "屡丰多黍稌，先备富仓箱。\n岂但三年蓄，优为万室藏。\n君恩何以报，努力事耕桑。",
        "dynasty": "宋",
        "collection_info": null
    },
    {
        "uuid": "6035292d153c7676e43bd10cb6f9481b",
        "title": "白纻词",
        "author": "郭晞宗",
        "content": "遥夜迢迢夜未央，井梧月色啼寒螀，感时念往谁不伤。\n婕妤宠绝辞昭阳，手中团扇箧中藏。\n吴姬织纻秋蝉翼，一丝往復千情积。\n金粟尺量金斗熨，为君裁袍为君惜，同盛同衰莫相失。",
        "dynasty": "宋",
        "collection_info": null
    },
    {
        "uuid": "cd219995f723124949809d14a91f09b1",
        "title": "姑苏台",
        "author": "郭晞宗",
        "content": "春花开，秋雁来，长风几度姑苏台。\n不见台上人，台下月徘徊，一树梧桐生绿苔。",
        "dynasty": "宋",
        "collection_info": null
    },
    {
        "uuid": "7df2a24bddb4f47fcb2f3a1a2dbecb86",
        "title": "水帘泉",
        "author": "周绪",
        "content": "群峯峩峩衝北极，一水如帘泻层碧。\n岳神自古不许捲，留在眼前蒙怪石。\n綵霞倒影朝为缘，缺月遥挂当幽夕。\n非惟只助小山景，却入民田作膏泽。",
        "dynasty": "宋",
        "collection_info": null
    },
    {
        "uuid": "c9d2492b037c8507bee3cdf3552bb000",
        "title": "书事",
        "author": "周绪",
        "content": "北客乐驰驱，髀肉浑不生。\n轻风入马蹄，一瞬万里平。\n朝发长安都，暮抵受降城。\n阴山闻鬼哭，征人昼夜行。\n黄尘虽染衣，紫翠堪夺睛。\n男儿平生游，壮志多屡惊。\n荆楚岂不佳，舟楫非吾情。\n休夸鱼稻乡，莫恋烟波清。\n幸能脱毛锥，侧听匣中鸣。",
        "dynasty": "宋",
        "collection_info": null
    },
    {
        "uuid": "3f1b93148f4195a85723b1ab966045e7",
        "title": "黄陵题咏二首  其一",
        "author": "林采",
        "content": "舣棹黄陵岸，虔趋帝女祠。\n奠椒随楚俗，拂石读韩碑。\n北渚来何远，南巡事莫追。\n凄然鼓灵瑟，起舞想冯夷。",
        "dynasty": "宋",
        "collection_info": null
    },
    {
        "uuid": "c73a35364474b73a6d2a66b19dd9f5ae",
        "title": "黄陵题咏二首  其二",
        "author": "林采",
        "content": "地接熊湘尾，天开龙寿山。\n精蓝依石峡，远岫点烟鬟。\n青草渺茫外，黄陵顾盼间。\n攀缘寻古迹，足倦不知还。",
        "dynasty": "宋",
        "collection_info": null
    },
    {
        "uuid": "5d9b63e2c669b51961834595808a9980",
        "title": "劝耕",
        "author": "林采",
        "content": "钓螺江上一耕夫，误挂簪裳计已疎。\n来此劝农申告诫，要渠僇力事耕锄。\n田畴耒耜能无倦，禾稼收成自有余。\n户晓更烦诸父老，俾知太守意劝渠。",
        "dynasty": "宋",
        "collection_info": null
    },
    {
        "uuid": "208f0cbea6825a02874cc6595aac3828",
        "title": "登览",
        "author": "林采",
        "content": "二十四峰排玉苍，天开岩洞若堂堂。\n坛星七点夜横斗，石佛三身时放光。\n神护奎文常炳焕，仙遗丹灶久凄凉。\n登临不觉江村暮，归旗翩翩渡野航。",
        "dynasty": "宋",
        "collection_info": null
    },
    {
        "uuid": "3a04fba9c6a2e87c6ad7d76bfcdfdef2",
        "title": "句",
        "author": "林采",
        "content": "江浙东头六劝耕，随缘却到古南平。",
        "dynasty": "宋",
        "collection_info": null
    },
    {
        "uuid": "1b442a452ea8a211266f60cda8ce8173",
        "title": "题李伯时飞骑习射图",
        "author": "王叔简",
        "content": "飞毬饮羽柳如截，马气横生人更杰。\n不作游观御宝津，骑战还应一当百。\n天家行乐少人知，龙眠属从天上归。\n意象惨淡研精微，曹霸以来无此奇。\n壮夫披图双泪垂，时危那得生致之。",
        "dynasty": "宋",
        "collection_info": null
    },
    {
        "uuid": "86bfd680c4c76296ad34d8aee338a291",
        "title": "送鹤还齐云",
        "author": "张釜",
        "content": "胎仙谁遣到尘寰，尽日清吟伴我闲。\n不作冲天支遁想，颇疑携箭佐卿还。\n欲追鸾驾烟霞上，肯处鸡羣伯仲间。\n为语齐云好看取，他年我欲访缑山。",
        "dynasty": "宋",
        "collection_info": null
    },
    {
        "uuid": "4868a5b46fcd07d324359b6778ad572f",
        "title": "游澹岩  其一",
        "author": "张釜",
        "content": "澹岩类古隠君子，一见可洗千劫尘。\n清旷信出世间境，经行如画图中人。\n幽泉涓涓不硋坠，灵草苒苒非关春。\n题诗因昔□游子，冷眼阅尽惟唐珉。",
        "dynasty": "宋",
        "collection_info": null
    },
    {
        "uuid": "c32cfdf7babfc2f93149b26b394b7a10",
        "title": "游澹岩  其二",
        "author": "张釜",
        "content": "真仙窟宅在人境，应有鸾驾乘云归。\n物华创见讶三岛，坠脉远来从九疑。\n有石可砺食蘗齿，有泉可濯凝尘衣。\n清游未足鸡报午，一尊会合人生稀。",
        "dynasty": "宋",
        "collection_info": null
    },
    {
        "uuid": "df39e84782078842c0c682482709e60c",
        "title": "游山七绝 曾公洞",
        "author": "张釜",
        "content": "欲访真仙小有天，路穷崖绝俯灵泉。\n相君聊试济川手，翳凤骖鸾尽有缘。",
        "dynasty": "宋",
        "collection_info": null
    },
    {
        "uuid": "53992a809fe36fb7c63c6f39874a0766",
        "title": "游山七绝 栖霞洞",
        "author": "张釜",
        "content": "云封雾锁半天寒，短杖攀缘扣玉关。\n见说碧虚风景别，傥容投老寄尘颜。",
        "dynasty": "宋",
        "collection_info": null
    },
    {
        "uuid": "ef0b1162c393d4f5fb074ec79edf74f7",
        "title": "游山七绝 龙隠洞",
        "author": "张釜",
        "content": "何年此地蛰飞龙，石壁蜿蜒尚有踪。\n为报龙公莫贪睡，郡人于尔卜丰凶。",
        "dynasty": "宋",
        "collection_info": null
    },
    {
        "uuid": "9c7f98a7b2833a4f60244ad13cc7f6c5",
        "title": "游山七绝 訾家洲",
        "author": "张釜",
        "content": "訾洲风物柳州文，开□□□□梦魂。\n老去一尊酬望眼，淡烟衰草莽连村。",
        "dynasty": "宋",
        "collection_info": null
    },
    {
        "uuid": "759b4e3c6414f5442ae3d5ff307104ba",
        "title": "游山七绝 水月洞 其一",
        "author": "张釜",
        "content": "水际空明月正圆，人行月裏水如天。\n道旁听得人争指，半是当年折桂仙。",
        "dynasty": "宋",
        "collection_info": null
    },
    {
        "uuid": "f4db97a61eb5e96692d97b30b2efa67e",
        "title": "游山七绝 水月洞 其二",
        "author": "张釜",
        "content": "千年佛阁与云齐，足力穷时目力移。\n堪笑痴儿夸壮丽，那知芥子纳须弥。",
        "dynasty": "宋",
        "collection_info": null
    },
    {
        "uuid": "966c5232a17907e04ca2c57c3c997de8",
        "title": "游山七绝 千山观",
        "author": "张釜",
        "content": "小立东风紫翠颠，画屏展尽一山川。\n非关眼界因高别，自是人心逐物迁。",
        "dynasty": "宋",
        "collection_info": null
    },
    {
        "uuid": "0ee260e0b51b10e15b3d9506952ffb72",
        "title": "句  其一",
        "author": "张釜",
        "content": "细评清绝处。",
        "dynasty": "宋",
        "collection_info": null
    },
    {
        "uuid": "95d36ff5a568ef501d0cedaa0f3eb4f4",
        "title": "句  其二",
        "author": "张釜",
        "content": "欲辨已忘言。",
        "dynasty": "宋",
        "collection_info": null
    },
    {
        "uuid": "d5d8ffe72e0fc5d4f0a4adceeb4e5da2",
        "title": "句  其三",
        "author": "张釜",
        "content": "有山供杰句。",
        "dynasty": "宋",
        "collection_info": null
    },
    {
        "uuid": "7514677bb9757a170edbbd4989e527cb",
        "title": "句  其四",
        "author": "张釜",
        "content": "聊以记飘零。",
        "dynasty": "宋",
        "collection_info": null
    },
    {
        "uuid": "99dc23fd90cd8b9503a2d7fbae22eaec",
        "title": "句  其五",
        "author": "张釜",
        "content": "风缓帆舒卷。",
        "dynasty": "宋",
        "collection_info": null
    },
    {
        "uuid": "b822da127688f43724947a9956ea994d",
        "title": "句  其六",
        "author": "张釜",
        "content": "杉栽处处青。",
        "dynasty": "宋",
        "collection_info": null
    },
    {
        "uuid": "4137be571a4341923e74834e32881d94",
        "title": "句  其七",
        "author": "张釜",
        "content": "回首重阳嗟。",
        "dynasty": "宋",
        "collection_info": null
    },
    {
        "uuid": "85a6424c0c8e94935d0208733d8186e1",
        "title": "句  其八",
        "author": "张釜",
        "content": "鸟度水中天。",
        "dynasty": "宋",
        "collection_info": null
    },
    {
        "uuid": "213c2478ace4e8783c040459cd64d9fe",
        "title": "句  其九",
        "author": "张釜",
        "content": "西湖天下胜。",
        "dynasty": "宋",
        "collection_info": null
    },
    {
        "uuid": "bda7dc96ed9238c24773e0902c0995fb",
        "title": "句  其一○",
        "author": "张釜",
        "content": "机心吾岂有。",
        "dynasty": "宋",
        "collection_info": null
    },
    {
        "uuid": "28451690be6ed4f665f279b76b5e958d",
        "title": "句  其一一",
        "author": "张釜",
        "content": "出郭西湖近。",
        "dynasty": "宋",
        "collection_info": null
    },
    {
        "uuid": "6b031ea60ec2b1d0c5a7212063f142b6",
        "title": "句  其一二",
        "author": "张釜",
        "content": "山意入诗清。",
        "dynasty": "宋",
        "collection_info": null
    },
    {
        "uuid": "afea741f9ed6d476ba2c21a2abe4dca3",
        "title": "句  其一三",
        "author": "张釜",
        "content": "湖声正寂然。",
        "dynasty": "宋",
        "collection_info": null
    },
    {
        "uuid": "e4d1aacab92debfc40bc122ba780cb0e",
        "title": "句  其一四",
        "author": "张釜",
        "content": "即事偶成篇。",
        "dynasty": "宋",
        "collection_info": null
    },
    {
        "uuid": "51ba1d71d2fdcdecb0640c6eb64b1d13",
        "title": "句  其一五",
        "author": "张釜",
        "content": "冥搜无好语。",
        "dynasty": "宋",
        "collection_info": null
    },
    {
        "uuid": "19c5541fc47f9732b15c7f23e101092c",
        "title": "句  其一六",
        "author": "张釜",
        "content": "登临思渺然。",
        "dynasty": "宋",
        "collection_info": null
    },
    {
        "uuid": "cdd7538b260494d7db96d46f2947e6f0",
        "title": "句  其一七",
        "author": "张釜",
        "content": "溪流镜样清。",
        "dynasty": "宋",
        "collection_info": null
    },
    {
        "uuid": "4489acbf7e92c615e17fdc35895d5d55",
        "title": "句  其一八",
        "author": "张釜",
        "content": "休把行藏问化工。",
        "dynasty": "宋",
        "collection_info": null
    },
    {
        "uuid": "b01edc65ba4844be37e835629f7849e4",
        "title": "句  其一九",
        "author": "张釜",
        "content": "平生忧患谙偿徧。",
        "dynasty": "宋",
        "collection_info": null
    },
    {
        "uuid": "85ae88cc01fda2bc435dc3682d0a71ea",
        "title": "句  其二○",
        "author": "张釜",
        "content": "三杯软饱千林暝。",
        "dynasty": "宋",
        "collection_info": null
    },
    {
        "uuid": "61dfbc7b59a10863b69262c3423fd245",
        "title": "句  其二一",
        "author": "张釜",
        "content": "已许沧浪伴钓翁。",
        "dynasty": "宋",
        "collection_info": null
    },
    {
        "uuid": "ddbebc27b1597c96ccbb622f4893c5e9",
        "title": "句  其二二",
        "author": "张釜",
        "content": "得句不妨时策勋。",
        "dynasty": "宋",
        "collection_info": null
    },
    {
        "uuid": "57beb9b1e4da7bde8483aba0f94917ac",
        "title": "句  其二三",
        "author": "张釜",
        "content": "盘礴幽窗觅诗句。",
        "dynasty": "宋",
        "collection_info": null
    },
    {
        "uuid": "2eae742cec33268425566a5ef33acae6",
        "title": "句  其二四",
        "author": "张釜",
        "content": "其如衰病只伤神。",
        "dynasty": "宋",
        "collection_info": null
    },
    {
        "uuid": "d9b49e1e45fb3ba14bbed59cda36db55",
        "title": "句  其二五",
        "author": "张釜",
        "content": "愁来只有贤从事。",
        "dynasty": "宋",
        "collection_info": null
    },
    {
        "uuid": "765048d82210bc4d3991af70667b8e98",
        "title": "句  其二六",
        "author": "张釜",
        "content": "飞花满眼句纵横。",
        "dynasty": "宋",
        "collection_info": null
    },
    {
        "uuid": "235e0b98c39922fa972632e9e70daf98",
        "title": "句  其二七",
        "author": "张釜",
        "content": "五峰遥拱千岩秀。",
        "dynasty": "宋",
        "collection_info": null
    },
    {
        "uuid": "53029f451695e496e3246ef6b747005b",
        "title": "句  其二八",
        "author": "张釜",
        "content": "四水萦纡十里程。",
        "dynasty": "宋",
        "collection_info": null
    },
    {
        "uuid": "9bb4b55abc9b64f8dd9e50d5fde44f11",
        "title": "句  其二九",
        "author": "张釜",
        "content": "人去人来恨转新。",
        "dynasty": "宋",
        "collection_info": null
    },
    {
        "uuid": "f2e62f6c99ceb67ceb088c7ef6134df1",
        "title": "句  其三○",
        "author": "张釜",
        "content": "遐想星轺思惘然。",
        "dynasty": "宋",
        "collection_info": null
    },
    {
        "uuid": "0cfb3869c6434830a7c602fcc0f1358a",
        "title": "句  其三一",
        "author": "张釜",
        "content": "知渠已富江山句。",
        "dynasty": "宋",
        "collection_info": null
    },
    {
        "uuid": "1b1fbe5304301c426c4544c518a3a778",
        "title": "句  其三二",
        "author": "张釜",
        "content": "我今客气浑消尽。",
        "dynasty": "宋",
        "collection_info": null
    },
    {
        "uuid": "09c4fe93b689296f37dcdac33cc5ea71",
        "title": "句  其三三",
        "author": "张釜",
        "content": "鬓毛宁与化工争。",
        "dynasty": "宋",
        "collection_info": null
    },
    {
        "uuid": "87c5dabf8df8e181ed3738a3911a6c20",
        "title": "句  其三四",
        "author": "张釜",
        "content": "烟锁西山暝色赊。",
        "dynasty": "宋",
        "collection_info": null
    },
    {
        "uuid": "95ed76d631a7a815d3226038355fd7e8",
        "title": "句  其三五",
        "author": "张釜",
        "content": "要趁新诗挽物华。",
        "dynasty": "宋",
        "collection_info": null
    },
    {
        "uuid": "a1a5d50fef9eeabd3121a3fa8f88c4e6",
        "title": "句  其三六",
        "author": "张釜",
        "content": "白苇黄茅路四通。",
        "dynasty": "宋",
        "collection_info": null
    },
    {
        "uuid": "f5f3a5a409fd33bee5ac6ff019e9f4eb",
        "title": "句  其三七",
        "author": "张釜",
        "content": "霜翮摩霄万里情。",
        "dynasty": "宋",
        "collection_info": null
    },
    {
        "uuid": "7128afca30699acdc4831800d03ab974",
        "title": "句  其三八",
        "author": "张釜",
        "content": "剩把文章鸣圣代。",
        "dynasty": "宋",
        "collection_info": null
    },
    {
        "uuid": "3fff862d02f1e784a7567bc8f9eaed63",
        "title": "句  其三九",
        "author": "张釜",
        "content": "环堵翛然表裏清。",
        "dynasty": "宋",
        "collection_info": null
    },
    {
        "uuid": "dc0cb42864457922ec018c16fc54df89",
        "title": "句  其四○",
        "author": "张釜",
        "content": "幻成一岛画图閒。",
        "dynasty": "宋",
        "collection_info": null
    },
    {
        "uuid": "200a5eb88d98e50adee9a3db327ec3ca",
        "title": "句  其四一",
        "author": "张釜",
        "content": "轩窗小憩俗尘清。",
        "dynasty": "宋",
        "collection_info": null
    },
    {
        "uuid": "cb6b72bb1446b180811a6f592379e722",
        "title": "句  其四二",
        "author": "张釜",
        "content": "画屏展尽一山川。",
        "dynasty": "宋",
        "collection_info": null
    },
    {
        "uuid": "061f952660c05e1e64a1bf14dcdb946e",
        "title": "句  其四三",
        "author": "张釜",
        "content": "新诗满眼费平章。",
        "dynasty": "宋",
        "collection_info": null
    },
    {
        "uuid": "e5837890dd8701367d34fdd36cffb303",
        "title": "句  其四四",
        "author": "张釜",
        "content": "水际空明月正圆。",
        "dynasty": "宋",
        "collection_info": null
    },
    {
        "uuid": "818fdf27d1d3d131ba9e4723e28e2298",
        "title": "句  其四五",
        "author": "张釜",
        "content": "要知不被梅花笑。",
        "dynasty": "宋",
        "collection_info": null
    },
    {
        "uuid": "1d9658d5fb526202ecf868271c4b09eb",
        "title": "句  其四六",
        "author": "张釜",
        "content": "慇懃为注铜瓶水。",
        "dynasty": "宋",
        "collection_info": null
    },
    {
        "uuid": "80bb327cc53dbb472ac1440fdc48e692",
        "title": "句  其四七",
        "author": "张釜",
        "content": "为语邻舟莫吹笛。",
        "dynasty": "宋",
        "collection_info": null
    },
    {
        "uuid": "298b4309a7a2335b01135d08808fe146",
        "title": "句  其四八",
        "author": "张釜",
        "content": "试问梅花可忍不。",
        "dynasty": "宋",
        "collection_info": null
    },
    {
        "uuid": "dce59ffab3e5d8defe81aed27349463f",
        "title": "句  其四九",
        "author": "张釜",
        "content": "傲雪凌风太瘦生。",
        "dynasty": "宋",
        "collection_info": null
    },
    {
        "uuid": "79594d90feed4e1ddbd469aefbbbcaae",
        "title": "句  其五○",
        "author": "张釜",
        "content": "诗材虽乏三千首。",
        "dynasty": "宋",
        "collection_info": null
    },
    {
        "uuid": "d4b348cc9f8a98698677df5bdddc855b",
        "title": "句  其五一",
        "author": "张釜",
        "content": "木落霜空眼底宽。",
        "dynasty": "宋",
        "collection_info": null
    },
    {
        "uuid": "ee36510f97baa747ade77bf5dcb34c64",
        "title": "句  其五二",
        "author": "张釜",
        "content": "诗材眼界知多少。",
        "dynasty": "宋",
        "collection_info": null
    },
    {
        "uuid": "522ee3c43a092b88f14bcdaaf715fc03",
        "title": "句  其五三",
        "author": "张釜",
        "content": "妙龄联辔战文场。",
        "dynasty": "宋",
        "collection_info": null
    },
    {
        "uuid": "813baf0dab8a8704f86f47b4c4e37381",
        "title": "句  其五四",
        "author": "张釜",
        "content": "一窗风月生涯足。",
        "dynasty": "宋",
        "collection_info": null
    },
    {
        "uuid": "27e04008fed6e733ea56f1c67dd802c1",
        "title": "句  其五五",
        "author": "张釜",
        "content": "应有清名动九关。",
        "dynasty": "宋",
        "collection_info": null
    },
    {
        "uuid": "17721eeec7e5299d62fae691c5604f87",
        "title": "句  其五六",
        "author": "张釜",
        "content": "家传活国有良方。",
        "dynasty": "宋",
        "collection_info": null
    },
    {
        "uuid": "08ff652809809267592c5efede14e09a",
        "title": "句  其五七",
        "author": "张釜",
        "content": "为语邦人休眷恋。",
        "dynasty": "宋",
        "collection_info": null
    },
    {
        "uuid": "a8e255b019124e7657894c30ec50c2af",
        "title": "句  其五八",
        "author": "张釜",
        "content": "细草疏花自在春。",
        "dynasty": "宋",
        "collection_info": null
    },
    {
        "uuid": "dcbefb5dc8f8bcd7c3179b7c32353f37",
        "title": "句  其五九",
        "author": "张釜",
        "content": "頼有好山供客眼。",
        "dynasty": "宋",
        "collection_info": null
    },
    {
        "uuid": "ace212c473ffea3ce4225f84193f1fcc",
        "title": "句  其六○",
        "author": "张釜",
        "content": "此生吾亦未蹉跎。",
        "dynasty": "宋",
        "collection_info": null
    },
    {
        "uuid": "ee90804c45bae225eb931c291d278ca3",
        "title": "非雪",
        "author": "何坦",
        "content": "邹子当年吹玉律，解令寒谷暖生春。\n岂知此有冯夷宅，六月飞花冷扑人。",
        "dynasty": "宋",
        "collection_info": null
    },
    {
        "uuid": "20682bd7c826c5e3cea175f94f2d5662",
        "title": "蜂儿榧  其一",
        "author": "何坦",
        "content": "味甘宣郡蜂雏蜜，韵胜雍城骆乳酥。\n一点生春流齿颊，十年飞梦遶江湖。",
        "dynasty": "宋",
        "collection_info": null
    },
    {
        "uuid": "d8c70ff03ed37c505c426de666fca62e",
        "title": "蜂儿榧  其二",
        "author": "何坦",
        "content": "银甲弹开香粉坠，金盘堆起乳花圆。\n乞君东阁长生供，寿我北堂难老仙。",
        "dynasty": "宋",
        "collection_info": null
    },
    {
        "uuid": "d11a5ef268f7a1662e4625b17fcfcb87",
        "title": "次张友使吴令君游石洞韵",
        "author": "何坦",
        "content": "二隽行阡得胜游，清诗传播气横秋。\n定知余子漫千首，竟使老夫低一头。\n山是玉壶天裏到，水从银汉罅中流。\n被渠吟作惊人句，压倒干坤日夜浮。",
        "dynasty": "宋",
        "collection_info": null
    },
    {
        "uuid": "f5d765abda420561acb5b831258e7e5d",
        "title": "乞酿于郭伯瞻",
        "author": "何坦",
        "content": "洗醆试邀从事醵，卧罍忽报步兵厨。\n良辰不与清樽共，今夜傥羞明日无。\n未论一缸分雪乳，已拚千日醉云腴。\n宜黄漫尉今狂甚，听我酣歌入五湖。",
        "dynasty": "宋",
        "collection_info": null
    },
    {
        "uuid": "588eb31d0308490dd4846e761f629ee8",
        "title": "集君山",
        "author": "吴竽",
        "content": "生平豪气老难降，南北中分叹此江。\n多病能消山屐几，清游幸尾使旌双。\n天连远水碧千里，云护夕阳红半窗。\n缱绻主人留客意，船头昏鼓又逢逢。",
        "dynasty": "宋",
        "collection_info": null
    },
    {
        "uuid": "bee4adec917157d01a66605290df9a30",
        "title": "挽通议叔祖吕硕人",
        "author": "熊以宁",
        "content": "旅殡胡尘裏，凄凉七十春。\n望云长在念，对食几伤神。\n乌哺追思切，鰲峯卜□□。\n西风悲楚些，谁不泪沾巾。",
        "dynasty": "宋",
        "collection_info": null
    },
    {
        "uuid": "c71964d940ba8454d82ec13feb550376",
        "title": "挽伯父二首  其一",
        "author": "熊以宁",
        "content": "白髮儿随母，苍颜弟对兄。\n四休元亦足，一笑更何营。\n论事丝弦直，存心镜面平。\n德人今已矣，唯与嗣乡评。",
        "dynasty": "宋",
        "collection_info": null
    },
    {
        "uuid": "35049baed683152913333bb389ec9d72",
        "title": "挽伯父二首  其二",
        "author": "熊以宁",
        "content": "忆昨行边别，相期到鹤州。\n秋风惊过眼，落日懒回头。\n华屋空遗憾，佳城足远谋。\n无从扶柩哭，挥泪寄江流。",
        "dynasty": "宋",
        "collection_info": null
    },
    {
        "uuid": "2735ce2094d5c360d82640743f5ae9ea",
        "title": "挽叔父二首  其一",
        "author": "熊以宁",
        "content": "道义时推重，功名志泊如。\n肯荒元亮径，坚卧孔明庐。\n乐事千钟酒，生涯万卷书。\n骑箕天上去，斜月照塞墟。",
        "dynasty": "宋",
        "collection_info": null
    },
    {
        "uuid": "88a8e74d3b94300ae9486f62f39dce3d",
        "title": "挽叔父二首  其二",
        "author": "熊以宁",
        "content": "耄岁颜偏好，清谈眼倍明。\n一经虽取效，五鼎未终荣。\n柏陇承先志，兰陔惨故情。\n西风吹泪眼，愁听薤歌声。",
        "dynasty": "宋",
        "collection_info": null
    },
    {
        "uuid": "9abec829ae42ebd1d24f0d2461602de2",
        "title": "题朱晦庵先生古樟书院壁",
        "author": "熊以宁",
        "content": "杨柳阴阴一径苔，先生曾是手亲栽。\n几年杖屦追随乐，今日翻成梦裏来。",
        "dynasty": "宋",
        "collection_info": null
    },
    {
        "uuid": "cb47db4869a27e21a52d6a3ac124691e",
        "title": "寿史沧洲",
        "author": "熊以宁",
        "content": "梯旻一何高，其势如龙蟠。\n下直湖万顷，襟抱沧洲湾。\n潭居占其胜，缥缈云涛间。\n海邦形势地，秀伟此为尊。\n诸湖如附庸，有水俱来环。\n元气昔孕此，停蓄固有存。\n挺生贤哲人，象服仍貂冠。\n道大久乃见，景好人亦闲。\n堂堂八座贵，袖手乐其天。\n龙飞御宸极，廊庙须公还。\n湖山虽尔佳，政恐思谢安。\n下客有侯喜，素仰斗与山。\n抠衣荷延纳，不弃蒯与菅。\n怜我尘土姿，欲使饵金丹。\n祗愧坐斤骨，蜕形良独难。\n恭惟我公贤，崔嵬不可攀。\n兹遇垂弧旦，竞赋崧高篇。\n南极正耿耿，三台辉紫垣。\n趣起对钧秉，永辅基图绵。",
        "dynasty": "宋",
        "collection_info": null
    },
    {
        "uuid": "f76587f7ee38aa59de436a6024c98ea7",
        "title": "送陈伯宏归天台",
        "author": "安丙",
        "content": "平生江湖兴，欲住元无由。\n一朝忽復来，飘然泛扁舟。\n相将东南去，子独从之游。\n倾盖荷相与，琖斝频劝酬。\n危坐每长叹，经营出奇谋。\n浩然天地间，愤气衝斗牛。\n追陪文字饮，酣歌大开喉。\n与君结深交，交朋情欲周。\n会合元有时，妄意追陶刘。\n每恨不久住，共此敝马裘。\n西风雕梧桐，忽忽春復秋。\n嗟余客中都，中夜怀百忧。\n区区为贫仕，坐此徒穷愁。\n我恨各南北，公乃遂所求。\n天台亘雁荡，今为故乡游。\n忽焉又分襟，凉风已飕飕。\n可怜烟水阔，坐见群山幽。\n音书有可寄，还解顾我不。",
        "dynasty": "宋",
        "collection_info": null
    },
    {
        "uuid": "321e656fd1129f536979282ebbb50cf0",
        "title": "游石门",
        "author": "安丙",
        "content": "凌晨走马过花后，先玩玉盆次石门。\n细想张良烧断处，岩间伫立欲销魂。",
        "dynasty": "宋",
        "collection_info": null
    },
    {
        "uuid": "66c9f42ccd1797e324a56e0e8c728de3",
        "title": "炼丹台",
        "author": "吴通",
        "content": "我寻陶隠居，山中多古蹟。\n青障抚清泉，白云抱苍壁。\n入经碎玉桥，便是幽人宅。\n仙人昔炼丹，嶙嶒一卷石。\n俯视直千寻，凌空高百尺。\n两水落沧洲，滔滔渺无极。\n拂石坐片时，万籁俱寥寂。\n但听松风声，耳边生淅淅。\n长啸白云飞，山雨催诗亟。\n诗成寄阿谁，赏识惟贞白。",
        "dynasty": "宋",
        "collection_info": null
    },
    {
        "uuid": "c30f8396b0b25c5f3c7eebb135dafcbb",
        "title": "听松楼落成",
        "author": "吴礼",
        "content": "仙人自昔好楼居，黄鹤而今成故墟。\n高架数椽悬碧落，歘听万树响空除。\n白云伴向松窗宿，翠虬摩将石壁书。\n长日怡然还自得，却疑有梦到华胥。",
        "dynasty": "宋",
        "collection_info": null
    },
    {
        "uuid": "899e5d8923ceecf2bb89ca7ceb8a7c87",
        "title": "华盖仙山院",
        "author": "徐自明",
        "content": "万当不如一，十发却休九。\n乃知多言累，宁谨三缄口。\n寂中洊雷震，悟处狮子吼。\n百物自四时，六凿通九有。\n风松静度曲，山花相与友。\n心远境更幽，先生室无垢。\n茶鼎苍蝇鸣，香几黄金纽。\n澄神天籁息，见性籓篱剖。\n对语彼上人，一笑开户牖。\n自愧逐喧尘，成佛灵运后。",
        "dynasty": "宋",
        "collection_info": null
    },
    {
        "uuid": "ad6a505eddfa17d2bfb768aab42cf1e2",
        "title": "游浯溪",
        "author": "徐自明",
        "content": "□□□□□□奇，金石辉辉万古垂。\n论定固知名贵正，时危更识礼从宜。\n溪山不老刊长在，天地重开继者谁。\n多少舣舟咸有纪，况予毕戍可无诗。",
        "dynasty": "宋",
        "collection_info": null
    },
    {
        "uuid": "de9604fccc569116f1b25799e2cd633c",
        "title": "题节庵",
        "author": "李寅仲",
        "content": "花木新栽一径长，小庵如款赞公房。\n心清要省铃斋讼，公退空凝燕寝香。\n已约芳菲供几案，不妨真率釂壶觞。\n年丰顿觉民和乐，老子从渠两鬓苍。",
        "dynasty": "宋",
        "collection_info": null
    },
    {
        "uuid": "e163c647fa5ad54e06bc1bafa827fbbf",
        "title": "游先神童读书岩",
        "author": "李寅仲",
        "content": "古洞闳深势崛盘，云连十丈地平宽。\n水帘纷若排珠琲，石阙依然耸翠峦。\n绿树成阴期勿剪，清溪当暑不胜寒。\n数椽傥遂谐幽隠，应有高人咏钓盘。",
        "dynasty": "宋",
        "collection_info": null
    },
    {
        "uuid": "ee675d3610696a052fe38bedab1f1e60",
        "title": "鹅翎山",
        "author": "甘同叔",
        "content": "俗谓鹅翎未必然，娥英恐是古时传。\n溪声流尽苍梧泪，斑竹林中闻杜鹃。",
        "dynasty": "宋",
        "collection_info": null
    },
    {
        "uuid": "8dac9d716090978cbacc24bb18f0be9e",
        "title": "题昌山圣姥庙",
        "author": "甘同叔",
        "content": "分宜古县环清溪，重冈复岭如奔驰。\n行逢山断水流处，阅城庙枕山之西。\n我来落日在前岭，摩挲一读卢肇碑。\n嗟唐去今亦巳久，尚余文字光陆离。\n云昔秦人有天下，鏖战六国愚黔黎。\n砀山云气望不见，神物乃降江之嫠。\n雷轰电合助光怪，蜿蜒堕地偕羣儿。\n赤鳣王鲔奉鼎俎，追逐甘旨怜姥慈。\n姥先仙去环佩冷，安能蟠蛰从儿嬉。\n刘累不出浮俗隘，况肯委质嬴与斯。\n珠宫贝阙世所希，铜环十二白玉扉。\n纫兰作佩香披披，招摇手掉芙蓉旗。\n哀弹清瑟和宓妃，大川击鼓劳冯夷。\n巨鱼踊跃鼋鼍随，虾蟹琐细不得追。\n庙门开阖风飔飔，千年万载龙居之。\n野巫侦伺荐酒巵，箫鼓坎坎来宫祠。\n五彩不辨虺与螭，聊以幻化惊羣迷。\n嗟我四海久望霓，无復空抱明月辉。\n好施膏泽雨六合，岂止但慰袁人思。\n历阶酌水致此辞，退以遗谊传于诗。\n才悭语颣论甚卑，龙兮谨勿相诃讥。",
        "dynasty": "宋",
        "collection_info": null
    },
    {
        "uuid": "cc1ce56df7c49a3e0019a02cfed50e7f",
        "title": "盛氏衔翠轩",
        "author": "叶三锡",
        "content": "平生丘壑心，漫浪不覊束。\n青山亦解意，四时共追逐。\n朝翠空蒙时，北窗梦清熟。\n昼寂庭户凉，坐课黄卷读。\n此心与山违，对面若掩目。\n孱颜俨如故，心境两不触。\n宴坐收万象，剖璞出苍玉。\n木末流夕晖，窗户影摇绿。\n相对两青眼，悠然一笑足。\n此意陶潜知，不然问玉局。",
        "dynasty": "宋",
        "collection_info": null
    },
    {
        "uuid": "dc5dba801937bf3f653439c43d2302f9",
        "title": "云安龙脊滩",
        "author": "杨济",
        "content": "洞庭老龙时出没，万斛舟航皆辟易。\n此龙脊背已铁石，肯逐时好作人日。\n我呼邦人来踏碛，恍然如见河图出。\n大巫鸡卜占云吉，小巫竹枝歌转激。\n飘石扬沙障江色，尘埃何处不相袭。\n摩挲石刻聊偃息，恐有老人来横笛。",
        "dynasty": "宋",
        "collection_info": null
    },
    {
        "uuid": "7aca76f68d64b3ebc9caa4a894326127",
        "title": "多景楼",
        "author": "赵汝伋",
        "content": "壮观东南二百州，景于多处更多愁。\n江流千古英雄泪，山掩诸公富贵羞。\n北府如今惟有酒，中原在望忍登楼。\n西风战舰今何在，且办年年使客舟。",
        "dynasty": "宋",
        "collection_info": null
    },
    {
        "uuid": "be454d686ad576669d589f21b5b78b49",
        "title": "中秋月",
        "author": "赵汝鏏",
        "content": "坐待银盘出海波，光华此夕看还多。\n娟娟丰骨清如洗，皓皓冰姿玉就磨。\n庾老登楼饶逸兴，李仙把盏发狂歌。\n醉来欲舞尊前影，飞上寒宫伴素娥。",
        "dynasty": "宋",
        "collection_info": null
    },
    {
        "uuid": "fb5640bc9a6ce5a43ab720f477566c6c",
        "title": "句",
        "author": "黄樵仲",
        "content": "俸薄俭亦足，官卑清自尊。",
        "dynasty": "宋",
        "collection_info": null
    },
    {
        "uuid": "98ecff8f9c8cefc335b7ba1f8f49b065",
        "title": "岑公洞",
        "author": "范仲黼",
        "content": "石壁虚涵云气深，水帘簌簌堕璆琳。\n客来但爱幽栖好，谁识岑公万古心。",
        "dynasty": "宋",
        "collection_info": null
    },
    {
        "uuid": "a0d259605aa10c7c0e1f3705c9489ce8",
        "title": "渔父",
        "author": "吕炎",
        "content": "万顷江天一叶舟，桃花春水蓼花秋。\n翛然白鸟苍烟外，只有渔翁得自由。",
        "dynasty": "宋",
        "collection_info": null
    },
    {
        "uuid": "47ed33d0eac84b1e18a6163634ec1356",
        "title": "田园词",
        "author": "吕炎",
        "content": "阴阴径底忽抽叶，莫莫篱边豆结花。\n唳鹤清愁牵犬恨，料应不到菜园家。",
        "dynasty": "宋",
        "collection_info": null
    },
    {
        "uuid": "cb0ca084982fa357b4c8907a2263e71a",
        "title": "甘园",
        "author": "吕炎",
        "content": "曾入当年富贵家，东风几度换年华。\n满园桃李不知主，独自开花自落花。",
        "dynasty": "宋",
        "collection_info": null
    },
    {
        "uuid": "a9c8da271f1e453189f2c4ebdbfad7da",
        "title": "闺思",
        "author": "吕炎",
        "content": "夜久香销翡翠奁，十分春恨上眉尖。\n荼䕷谢了樱桃过，人影参差月半帘。",
        "dynasty": "宋",
        "collection_info": null
    },
    {
        "uuid": "ee362e75b5fd917d2c291e6ae57914cb",
        "title": "经略焕章先生宠赐千叶梅佳制似笑疏花太孤瘦故教密叶拥千层昔人所未经道真绝唱也褒不揆辄拾余意申呈仰丐规削",
        "author": "刘褒",
        "content": "干叶惊飞蹀躞轻，疎枝绰妁斗酥凝。\n正怜驿使来衝雪，却费诗翁巧斲冰。\n天女手高饶剪刻，玉环肌满见棱层。\n何人醉作罗浮梦，花杪横参撼未应。",
        "dynasty": "宋",
        "collection_info": null
    },
    {
        "uuid": "95817c6bfbed004094574bde9668fe4b",
        "title": "题小桨",
        "author": "刘褒",
        "content": "去日春蚕吐素丝，归时秋菊剥金衣。\n沙鸥不入鸳鸿侣，依旧沧浪遶钓矶。",
        "dynasty": "宋",
        "collection_info": null
    },
    {
        "uuid": "fe97d5a21e15fc2932711c625214ba2a",
        "title": "句  其一",
        "author": "刘褒",
        "content": "客路雨连日。",
        "dynasty": "宋",
        "collection_info": null
    },
    {
        "uuid": "766c93fc09bffa7ea3d210c5479e189a",
        "title": "句  其二",
        "author": "刘褒",
        "content": "谁向云端着此亭。",
        "dynasty": "宋",
        "collection_info": null
    },
    {
        "uuid": "cb62870392e05c87beba9c790a56f203",
        "title": "句  其三",
        "author": "刘褒",
        "content": "凭栏一笑斜阳裏。",
        "dynasty": "宋",
        "collection_info": null
    },
    {
        "uuid": "3edd06d6d49a439170dff1045dcc8170",
        "title": "句  其四",
        "author": "刘褒",
        "content": "苏堤一带柳阴长。",
        "dynasty": "宋",
        "collection_info": null
    },
    {
        "uuid": "d009c740e59459564dc5e3cea482f111",
        "title": "句  其五",
        "author": "刘褒",
        "content": "泉石膏肓鍼不得，半岩明月夜猿啼。",
        "dynasty": "宋",
        "collection_info": null
    },
    {
        "uuid": "98b1abc1118661cb4e7c8badd7c65806",
        "title": "喷玉矶",
        "author": "陈武",
        "content": "朝借仙岩游，暮借仙岩宿。\n一洐流不穷，长年看不足。",
        "dynasty": "宋",
        "collection_info": null
    },
    {
        "uuid": "c9239f4dbc30bdc23ff622ceedbf8482",
        "title": "罗隠题诗石",
        "author": "陈宋辅",
        "content": "诗名鼎鼎号三罗，藜杖经从石上过。\n铁画银鈎难辨认，雨霖日炙莫镌磨。\n幽泉添砚潺湲响，明月生波感慨多。\n小立西风吹鬓髮，碧罗深处听渔歌。",
        "dynasty": "宋",
        "collection_info": null
    },
    {
        "uuid": "6d75f484d436d1f5e03dafdef5fcf0aa",
        "title": "游王母冈",
        "author": "曾跃鳞",
        "content": "冈空云散浄如银，石磴层层接九宸。\n翠竹影摇湘浦夜，碧桃香蔼武陵春。\n但看此日烧丹竈，不见当年驾鹤人。\n游徧瑶池归去晚，一声长啸月华新。",
        "dynasty": "宋",
        "collection_info": null
    },
    {
        "uuid": "a39fb8789bd1496976a638b38b8d1023",
        "title": "闻西浦渔歌作",
        "author": "曾跃鳞",
        "content": "西浦鸣榔下钓矶，歌声欵乃送斜晖。\n扣舷互答惊鸥梦，拍手欢呼看鹭飞。\n山接素琴仙子过，洲连青草使君归。\n海天空阔家长在，一任芦花雪点衣。",
        "dynasty": "宋",
        "collection_info": null
    },
    {
        "uuid": "a0bbb407796ce4010e56fee464d362d7",
        "title": "句",
        "author": "郑瓒",
        "content": "一水玻璃似苕霅，群山俎豆胜方壶。",
        "dynasty": "宋",
        "collection_info": null
    },
    {
        "uuid": "2d30159bf13d7a9dfe1ecdb7844d515c",
        "title": "嘉泰癸亥夏陪县尹双湖唐仲谋饮寒亭",
        "author": "李大光",
        "content": "栈阁横空杳霭间，登临酒罢怯凭阑。\n露零万瓦交光渥，月挂千峯倒影寒。\n谷煦如春居亦易，亭凉宜夏到乎难。\n垂檐星斗方争席，好向天门刷羽翰。",
        "dynasty": "宋",
        "collection_info": null
    },
    {
        "uuid": "08eac87ba98c7f04e1bc4f7787496e55",
        "title": "新晴可喜同吴斗南登塔院",
        "author": "滕继远",
        "content": "一雨浃辰外，乍晴如酒醒。\n临溪照浄绿，陟巘到高青。\n翠霭俯深樾，黄云迷远垧。\n超然信尘表，风袂袭泠泠。",
        "dynasty": "宋",
        "collection_info": null
    },
    {
        "uuid": "f1d69290016dae1ee76b8cd273d6b079",
        "title": "句",
        "author": "释正一",
        "content": "一望和烟碧，悠悠去不回。",
        "dynasty": "宋",
        "collection_info": null
    },
    {
        "uuid": "f7d9fa02af92af7575f90de8908fa1db",
        "title": "秋园咏物  其一",
        "author": "薛循祖",
        "content": "怪尔知时节，逢时辄自鸣。\n空阶一夜响，短榻几人惊。\n唧唧催寒色，萧萧助叶声。\n无人悲物意，徒语不堪情。",
        "dynasty": "宋",
        "collection_info": null
    },
    {
        "uuid": "5483a0dd4c7a38fb1c379bb90b54e493",
        "title": "秋园咏物  其二",
        "author": "薛循祖",
        "content": "风急翅纷纷，遥空自作羣。\n到来秋塞月，鸣入暮江云。\n乱起千行字，俱飞一片文。\n高楼有思妇，嘹呖岂堪闻。",
        "dynasty": "宋",
        "collection_info": null
    },
    {
        "uuid": "e6531112605fcf9dab910714aceb1af6",
        "title": "题采药图",
        "author": "薛循祖",
        "content": "江山奇峯雨后多，千层飞瀑洒青萝。\n扶筇亦觉溪桥滑，尚有幽人采药过。",
        "dynasty": "宋",
        "collection_info": null
    },
    {
        "uuid": "9810e2f866f5851b61d54025862712fb",
        "title": "赠曹延",
        "author": "陈文叔",
        "content": "混然天性本天成，何必拘泥守意城。\n识破鸢飞鱼跃事，自知万物不离诚。",
        "dynasty": "宋",
        "collection_info": null
    },
    {
        "uuid": "340956f6e1a4531b25cc3d51318a7136",
        "title": "龙岩山",
        "author": "周明仲",
        "content": "灵河直欲贯苍崖，神力摩挲石岛开。\n冰玉满怀云满袂，分明天上泛槎来。",
        "dynasty": "宋",
        "collection_info": null
    },
    {
        "uuid": "f1c1a6340ba29cb9fb980920f36d445f",
        "title": "白莲花",
        "author": "释善月",
        "content": "天开地闢讵云赊，异草灵苗特一家。\n不有冈头三女粲，争敷处子六郎花。\n英雄有种凛生气，白玉微根不受瑕。\n他时若补芬陀传，端与优昙定等差。",
        "dynasty": "宋",
        "collection_info": null
    },
    {
        "uuid": "34e92b7f085133b7b9a28b8aa1269266",
        "title": "感秋诗  其一",
        "author": "许琮",
        "content": "风动苹起，云光在水。\n荇藻有心，清我眸子。\n白露在衣，秋心易微。\n冠兮佩兮，君子当饥。",
        "dynasty": "宋",
        "collection_info": null
    },
    {
        "uuid": "47a45e38e6e31194a3272f3a2a35077f",
        "title": "感秋诗  其二",
        "author": "许琮",
        "content": "小草在砌，颜色常好。\n岂无严霜，先彼长栲。\n寄言青松，斧斤自从。\n子不在山，真节安庸。",
        "dynasty": "宋",
        "collection_info": null
    },
    {
        "uuid": "5b2e3679ffa2f0b19931b98e799926d7",
        "title": "感秋诗  其三",
        "author": "许琮",
        "content": "风起木非，菀焉者歇。\n故乡在念，何以视月。\n众念思归，鸟情望碧。\n嗷嗷鸣雁，集彼中泽。\n我独伊何，罗此网罗。\n父兮母兮，生我实多。",
        "dynasty": "宋",
        "collection_info": null
    },
    {
        "uuid": "54e49528bd43fd88f46ad68cfa638853",
        "title": "渌水词",
        "author": "许琮",
        "content": "绿草迴波漾青草，鹧鸪声紧连枝老。\n苔阴欲上帘影低，鸟语催人天未晓。\n晓起轻寒奈薄罗，风前缕带不胜波。\n练裙香动竹叶小，玉燕斜簪雾色多。\n雾色花光镜裏过，年年歌吹復如何。\n妾身不及桃花叶，犹逐轻风渡隔河。",
        "dynasty": "宋",
        "collection_info": null
    },
    {
        "uuid": "f590d7599096896979ab405778402ecc",
        "title": "忆远曲",
        "author": "许琮",
        "content": "露下花寒香不起，单罗轻薄如秋水。\n梧桐声定金铺关，长看对月青天闲。\n泪眼看春不知处，杨花化作浮萍去。\n可怜环佩参差光，采莲独自艷南塘。\n菖薄如剑南塘曲，乱割波文碎空绿。\n今夜音书欲寄君，莫教疑杀鲤鱼羣。",
        "dynasty": "宋",
        "collection_info": null
    },
    {
        "uuid": "9eaa102324f4743cd82c59bc5aa2f882",
        "title": "山中怀故人",
        "author": "许琮",
        "content": "欢多清景略，会数别离轻。\n病骨无人问，空山正月明。\n落花怀旧韵，鸣鸟感新晴。\n再看思君处，流泉石上平。",
        "dynasty": "宋",
        "collection_info": null
    }
]